<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T49n2035_032 by HTTrack Website Copier/3.x [XR&CO'2014], Tue, 07 Jun 2016 06:59:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1035389297&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT49n2035&amp;utmp=%2Fmobile%2Findex.php%3Findex%3DT49n2035_032&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index8539.html?index=T49n2035_031" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第49冊<br/>No.2035 佛祖統紀 (54卷)<br/>【宋 志磐撰】<br/>第 32 卷</p>
	<a href="index6dc8-2.html?index=T49n2035_033" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T49">
<div class="root" id="2035" sutra_name="佛祖統紀" sutra_juan="[卷32]">　
<a 
name="0311a22" id="0311a22"></a><a 
name="0311a23" id="0311a23"></a><p><span class="juanname">佛祖統紀卷第三十二</span></p><a 
name="0311a24" id="0311a24"></a><a 
name="0311a25" id="0311a25"></a><p style="margin-left: 4em"><span class="byline">宋景定四明東湖沙門志磐撰</span></p><a 
name="0311a26" id="0311a26"></a><p style="margin-left: 2em"><span class="headname">世界名體志第十五之二</span></p><a 
name="0311a27" id="0311a27"></a><p style="margin-left: 3em"><span class="headname">東土震旦地里圖</span></p><a 
name="0311a28" id="0311a28"></a><p style="text-indent: 0em; margin-left: 0em"><span class="linehead"></span>區域之興帝嚳九州<span class="note">(冀兗青徐揚荊豫梁雍)</span>舜十二州<span class="note">(以冀州土<a 
name="0311a29" id="0311a29"></a>闊增置并幽營三州)</span>夏禹平水土分別九州。周大封建。<a 
name="0311b01" id="0311b01"></a>蓋千八百國。春秋之世見於經傳者。百二十<a 
name="0311b02" id="0311b02"></a>有四國。下至戰國七雄并而為秦。懲周封<a 
name="0311b03" id="0311b03"></a>建之弊罷侯置守。分天下為三十六郡。<a 
name="0311b04" id="0311b04"></a>及南平百越。又置閩中南海桂林象四郡。<a 
name="0311b05" id="0311b05"></a>兩漢以十三州統治<span class="note">(漢武帝置十三部<span class="corr" title='[剌&gt;刺]'>刺</span>史)</span>晉為十九<a 
name="0311b06" id="0311b06"></a>州。唐為十道。後又為十五。採訪使凡郡府<a 
name="0311b07" id="0311b07"></a>三百二十有八。縣千五百七十有三。宋朝元<a 
name="0311b08" id="0311b08"></a>豐頒行。李德芻等所撰九域志。分為二十三<a 
name="0311b09" id="0311b09"></a>路<span class="note">(見於圖)</span>郡凡二百九十有五。縣千一百三十有<a 
name="0311b10" id="0311b10"></a>一。化外羈縻之州不與焉。</p><a 
name="0311b11" id="0311b11"></a><p style="text-indent: 0em; margin-left: 0em"><span class="linehead"></span>漢盛時。四履之地。東樂浪。西敦煌。南日南。<a 
name="0311b12" id="0311b12"></a>北雁門。東西九千里。南北萬三千里。</p><a 
name="0311b13" id="0311b13"></a><p style="text-indent: 0em; margin-left: 0em"><span class="linehead"></span>古長城。戰國時趙築之。自代並陰山至高<a 
name="0311b14" id="0311b14"></a>闕<span class="note">(二州名)</span>以備胡。燕亦築媯州之北至遼東。<a 
name="0311b15" id="0311b15"></a>秦始皇令蒙恬築長城。起臨洮入高麗。</p><a 
name="0311b16" id="0311b16"></a><p style="text-indent: 0em; margin-left: 0em"><span class="linehead"></span>四瀆。河出積石。江出岷山<span class="note">(松州嘉誠縣)</span>淮出桐柏<a 
name="0311b17" id="0311b17"></a><span class="note">(唐州)</span>濟出王屋山<span class="note">(孟州今河陽府)</span>。</p><a 
name="0311b18" id="0311b18"></a><p style="text-indent: 0em; margin-left: 0em"><span class="linehead"></span>三江。自豫章而下入彭<span class="gaiji">蠡<!--gaiji,蠡,1[彖/虫],2&#x45CD;,3--></span>。而東至海為南<a 
name="0311b19" id="0311b19"></a>江。自蜀岷山至九江彭<span class="gaiji">蠡<!--gaiji,蠡,1[彖/虫],2&#x45CD;,3--></span>。以入海為中江。<a 
name="0311b20" id="0311b20"></a>自幡塚導漾東流為漢過三澨。大別以入<a 
name="0311b21" id="0311b21"></a>於江匯於彭<span class="gaiji">蠡<!--gaiji,蠡,1[彖/虫],2&#x45CD;,3--></span>。以入海為北江。自彭<span class="gaiji">蠡<!--gaiji,蠡,1[彖/虫],2&#x45CD;,3--></span><a 
name="0311b22" id="0311b22"></a>以上為二。自夏口以上為三。下而至於<a 
name="0311b23" id="0311b23"></a>秣陵京口以入海。則不複三矣。</p><a 
name="0311b24" id="0311b24"></a><p style="text-indent: 0em; margin-left: 0em"><span class="linehead"></span>九河。鬲津徒駭。在今瀛州鉤槃。太史胡蘇。<a 
name="0311b25" id="0311b25"></a>在今滄州馬頰在今濟州。覆釜簡潔漫不可<a 
name="0311b26" id="0311b26"></a>考。當在東光成平鬲縣之間。以漢許商之<a 
name="0311b27" id="0311b27"></a>言考之。徒駭最北。鬲津最南。蓋徒駭是河<a 
name="0311b28" id="0311b28"></a>之本道。東出分為八。齊小白塞之為一。今<a 
name="0311b29" id="0311b29"></a>河間弓高以東。平原鬲津往往有其遺處。蓋<a 
name="0311b30" id="0311b30"></a>塞其八枝。并歸於徒駭也<span class="note">(九域志)</span>。</p><a 
name="0311c01" id="0311c01"></a><p style="text-indent: 0em; margin-left: 0em"><span class="linehead"></span>五岳。中岳嵩山。在洛州<span class="note">(西京)</span>東岳泰山。在兗<a 
name="0311c02" id="0311c02"></a>州。南岳衡山。在潭州。西岳華山。在華州。北<a 
name="0311c03" id="0311c03"></a>岳常山。在真定府。</p><a 
name="0311c04" id="0311c04"></a><p style="text-indent: 0em; margin-left: 0em"><span class="linehead"></span>東夷。初周武王封箕子於朝鮮。漢滅之置<a 
name="0311c05" id="0311c05"></a>玄菟郡○夫餘國。在玄菟北千里。本濊地○<a 
name="0311c06" id="0311c06"></a>高句麗。其始王朱蒙。出自夫餘居升骨城。<a 
name="0311c07" id="0311c07"></a>號高句麗。因以高為氏。在遼東千里。南接<a 
name="0311c08" id="0311c08"></a>朝鮮濊貊。東接沃沮。北接夫餘。人皆隨山<a 
name="0311c09" id="0311c09"></a>而居○三韓者。一馬韓。在西五十四國。北<a 
name="0311c10" id="0311c10"></a>接樂浪。南接倭國。二辰韓。在東十二國。北<a 
name="0311c11" id="0311c11"></a>接濊貊。亦曰秦韓。言秦人避役適韓國。三<a 
name="0311c12" id="0311c12"></a>辨韓。在辰韓之南十二國。南接倭。馬韓最<a 
name="0311c13" id="0311c13"></a>大。盡王三韓之地。○新羅辰韓種也。在高<a 
name="0311c14" id="0311c14"></a>麗東南居漢樂浪。地多山險。文字甲兵同<a 
name="0311c15" id="0311c15"></a>於中國。○百濟。馬韓之屬國。於帶方故地。<a 
name="0311c16" id="0311c16"></a>初以百家濟故名。東接新羅。句麗。西南俱<a 
name="0311c17" id="0311c17"></a>限大海。有僧尼寺塔。愛墳史頗解屬文○<a 
name="0311c18" id="0311c18"></a>挹婁。古肅慎國。在夫餘東北千餘里。其北不<a 
name="0311c19" id="0311c19"></a>知所極。人多勇力。矢用楛<span class="note">(音戶)</span>青石為鏃。<a 
name="0311c20" id="0311c20"></a>土氣極寒常穴居○遼東郡。大遼水出塞外<a 
name="0311c21" id="0311c21"></a>南入海。行千二百里。遼西令支縣有孤竹<a 
name="0311c22" id="0311c22"></a>城。故伯夷國○倭國。在百濟新羅東南。水陸<a 
name="0311c23" id="0311c23"></a>三千里。依山島而居。漢魏譯通中國者三<a 
name="0311c24" id="0311c24"></a>十餘國。皆稱王。大倭王居邪摩堆。其地在<a 
name="0311c25" id="0311c25"></a>會稽東。俗皆文身。自云太伯之後。自倭國<a 
name="0311c26" id="0311c26"></a>東千里名拘奴國。南四千里名朱儒國。人長<a 
name="0311c27" id="0311c27"></a>三四尺。自朱儒東南行船一年。至裸國黑<a 
name="0311c28" id="0311c28"></a>齒國。倭國始於百濟求得佛經。隋大業十<a 
name="0311c29" id="0311c29"></a>三年遣使朝貢。兼沙門數十人來學佛法○<a 
name="0311c30" id="0311c30"></a>流求國居海島。當建安郡東。水行五日而至。<a 
name="0312a01" id="0312a01"></a>煬帝遣陳稜至其國。虜男女載軍實而還<a 
name="0312a02" id="0312a02"></a>○蝦蛦。唐太宗時倭國遣使。偕蝦蛦人來<a 
name="0312a03" id="0312a03"></a>朝。高宗平高麗。倭國遣使來賀。始改日本。<a 
name="0312a04" id="0312a04"></a>言其國在東近日所出也○扶桑國。在<a 
name="0312a05" id="0312a05"></a>東海中。齊永元初。僧慧深來建康。言其國<a 
name="0312a06" id="0312a06"></a>在大漢東三萬里。宋大明五年罽賓國沙<a 
name="0312a07" id="0312a07"></a>門。至其國傳佛法。</p><a 
name="0312a08" id="0312a08"></a><p style="text-indent: 0em; margin-left: 0em"><span class="linehead"></span>北狄。周有山戎玁狁。秦漢有匈奴。桓靈時<a 
name="0312a09" id="0312a09"></a>有鮮卑。後魏蠕蠕<span class="note">(音軟)</span>西魏突厥。唐回紇。皆<a 
name="0312a10" id="0312a10"></a>匈奴故地。唐契丹居松漠間。至宋朝益盛<a 
name="0312a11" id="0312a11"></a>稱大遼。後有女真稱大金。韃靼稱蒙古○<a 
name="0312a12" id="0312a12"></a>西羌。三代為患。至秦漢逐之河塞之外。漢<a 
name="0312a13" id="0312a13"></a>宣帝時趙充國。破先零<span class="note">(音憐)</span>置金城。屬國以<a 
name="0312a14" id="0312a14"></a>處降羌。東漢屢為患。段熲擊破之。魏晉多<a 
name="0312a15" id="0312a15"></a>亂關隴。永嘉後有谷渾。唐初吐蕃并吐谷<a 
name="0312a16" id="0312a16"></a>渾黨項諸羌。遂為強國○海南諸國。扶<a 
name="0312a17" id="0312a17"></a>南。丹丹。交趾。真臘。故臨。大食。白達。大秦。盧<a 
name="0312a18" id="0312a18"></a>眉。勿斯里<span class="note">(島夷雜記)</span>宋朝來貢者。占城。三佛齊。勃<a 
name="0312a19" id="0312a19"></a>尼。闍婆。注輦。丹流眉蒲端。</p><a 
name="0312a20" id="0312a20"></a><p style="text-indent: 0em; margin-left: 0em"><span class="linehead"></span>煬帝時。西域諸蕃多至張掖。與中國交市。<a 
name="0312a21" id="0312a21"></a>帝令裴矩掌其事。撰西域圖記云。發自<a 
name="0312a22" id="0312a22"></a>敦煌至於西海凡為三道北道從伊吾<a 
name="0312a23" id="0312a23"></a>經蒲類海。鐵勒部。突厥。可汗<span class="note">(音克寒北虜主之號)</span>庭。度<a 
name="0312a24" id="0312a24"></a>北流河水。至拂菻國。達於西海。其中道。<a 
name="0312a25" id="0312a25"></a>從高昌。焉耆。龜茲。疏勒。度&#x8471;嶺。鏺汗。蘇勒<a 
name="0312a26" id="0312a26"></a>沙那。康國。曹國。何國。大小安國。穆國。至波<a 
name="0312a27" id="0312a27"></a>斯。達於西海。其南道。從鄯善。于闐。朱俱波。<a 
name="0312a28" id="0312a28"></a>喝盤陀。度&#x8471;嶺。經護密。吐火羅。挹<span class="gaiji">[怡-台+(日/工)]<!--gaiji,,1[怡-台+(日/工)],2,3--></span>。帆延。<a 
name="0312a29" id="0312a29"></a>漕國。至北婆羅門。達於西海。其三道諸國</p><a 
name="0312b01" id="0312b01"></a><p style="text-indent: 0em; margin-left: 0em"><span class="linehead"></span><a 
name="0312b02" id="0312b02"></a><a 
name="0312b03" id="0312b03"></a><a 
name="0312b04" id="0312b04"></a><a 
name="0312b05" id="0312b05"></a><a 
name="0312b06" id="0312b06"></a><a 
name="0312b07" id="0312b07"></a><a 
name="0312b08" id="0312b08"></a><a 
name="0312b09" id="0312b09"></a><a 
name="0312b10" id="0312b10"></a><a 
name="0312b11" id="0312b11"></a><a 
name="0312b12" id="0312b12"></a><a 
name="0312b13" id="0312b13"></a><a 
name="0312b14" id="0312b14"></a><a 
name="0312b15" id="0312b15"></a><img src="../cb_tripitaka_web/figures/T/T49p0312_01.gif" alt="T49p0312_01.gif"/><a 
name="0312b16" id="0312b16"></a><a 
name="0312b17" id="0312b17"></a><a 
name="0312b18" id="0312b18"></a><a 
name="0312b19" id="0312b19"></a><a 
name="0312b20" id="0312b20"></a><a 
name="0312b21" id="0312b21"></a><a 
name="0312b22" id="0312b22"></a><a 
name="0312b23" id="0312b23"></a><a 
name="0312b24" id="0312b24"></a><a 
name="0312b25" id="0312b25"></a><a 
name="0312b26" id="0312b26"></a><a 
name="0312b27" id="0312b27"></a><a 
name="0312b28" id="0312b28"></a><a 
name="0312b29" id="0312b29"></a><a 
name="0313a01" id="0313a01"></a>亦各有路。南北交通。故知伊吾。高昌。鄯善。<a 
name="0313a02" id="0313a02"></a>並西域之門戶。總湊敦煌<span class="note">(云云)</span>。帝由是甘心<a 
name="0313a03" id="0313a03"></a>將通西域。令矩往張掖引致西蕃四十餘<a 
name="0313a04" id="0313a04"></a>國<span class="note">(隋書裴矩傳)</span>。</p><a 
name="0313a05" id="0313a05"></a><p style="text-indent: 0em; margin-left: 0em"><span class="linehead"></span>高昌。即車師前王庭<span class="note">(交河是也)</span>有貪污山。夏有積<a 
name="0313a06" id="0313a06"></a>雪。山北即鐵勒界也。目敦煌向其國<a 
name="0313a07" id="0313a07"></a>多沙磧<span class="note">(七亦切)</span>茫然無蹊徑。欲往者尋人畜骸<a 
name="0313a08" id="0313a08"></a>骨而去。或聞歌哭聲。蓋魑魅所為也。商旅<a 
name="0313a09" id="0313a09"></a>往來多取伊吾路<span class="note">(北史西域傳)</span>。</p><a 
name="0313a10" id="0313a10"></a><p style="text-indent: 0em; margin-left: 1em"><span class="linehead"></span>述曰。談天地之極際者。無若佛經。其言<a 
name="0313a11" id="0313a11"></a>須彌四洲。猶太倉一粟耳。至如閻浮提<a 
name="0313a12" id="0313a12"></a>者。則又四洲之南境。經言。縱廣七千由旬。<a 
name="0313a13" id="0313a13"></a>周圍之可得二十八萬里。以一由旬四十<a 
name="0313a14" id="0313a14"></a>里。計之也。從遼東西行。出陽關踰&#x8471;<a 
name="0313a15" id="0313a15"></a>嶺。經五竺盡西海際。從南海北行出雁<a 
name="0313a16" id="0313a16"></a>門。踰沙漠極。北至瀚海。縱橫皆可九萬<a 
name="0313a17" id="0313a17"></a>里。而世人乏通識見。漢時四履之盛不<a 
name="0313a18" id="0313a18"></a>出萬里。以故乍聞此說莫之能信。須知<a 
name="0313a19" id="0313a19"></a>此方居東。天竺居中。自此方西至天竺。<a 
name="0313a20" id="0313a20"></a>為四萬五千里。自天竺西向盡西海。亦<a 
name="0313a21" id="0313a21"></a>四萬五千里。如此則此地為閻浮之東方。<a 
name="0313a22" id="0313a22"></a>信矣。世儒謂之中國。且據此地。自論四<a 
name="0313a23" id="0313a23"></a>方之中耳。儒家談地止及萬里。則不知<a 
name="0313a24" id="0313a24"></a>五竺之殷盛西海之有截也。道家談天止<a 
name="0313a25" id="0313a25"></a>及三境。則不知六欲四禪四空之高遠無<a 
name="0313a26" id="0313a26"></a>色之無極也。況欲知萬億須彌三千大千<a 
name="0313a27" id="0313a27"></a>之天地耶。況欲知華藏世界周遍建立<a 
name="0313a28" id="0313a28"></a>如帝網耶。是則談天地之極際者。非憑<a 
name="0313a29" id="0313a29"></a>佛經。不足以盡其致也。</p><a 
name="0313b01" id="0313b01"></a><p style="text-indent: 0em; margin-left: 0em"><span class="linehead"></span><a 
name="0313b02" id="0313b02"></a><a 
name="0313b03" id="0313b03"></a><a 
name="0313b04" id="0313b04"></a><a 
name="0313b05" id="0313b05"></a><a 
name="0313b06" id="0313b06"></a><a 
name="0313b07" id="0313b07"></a><a 
name="0313b08" id="0313b08"></a><a 
name="0313b09" id="0313b09"></a><a 
name="0313b10" id="0313b10"></a><a 
name="0313b11" id="0313b11"></a><a 
name="0313b12" id="0313b12"></a><a 
name="0313b13" id="0313b13"></a><a 
name="0313b14" id="0313b14"></a><a 
name="0313b15" id="0313b15"></a><img src="../cb_tripitaka_web/figures/T/T49p0313_01.gif" alt="T49p0313_01.gif"/></p><a 
name="0313b16" id="0313b16"></a><a 
name="0313b17" id="0313b17"></a><a 
name="0313b18" id="0313b18"></a><a 
name="0313b19" id="0313b19"></a><a 
name="0313b20" id="0313b20"></a><a 
name="0313b21" id="0313b21"></a><a 
name="0313b22" id="0313b22"></a><a 
name="0313b23" id="0313b23"></a><a 
name="0313b24" id="0313b24"></a><a 
name="0313b25" id="0313b25"></a><a 
name="0313b26" id="0313b26"></a><a 
name="0313b27" id="0313b27"></a><a 
name="0313b28" id="0313b28"></a><a 
name="0313b29" id="0313b29"></a><a 
name="0314a01" id="0314a01"></a><p style="text-indent: 0em; margin-left: 0em"><span class="linehead"></span>贍部洲中心名阿耨達池。在香山南大雪山<a 
name="0314a02" id="0314a02"></a>北。周八百里。十地菩薩化為龍王。於中潛<a 
name="0314a03" id="0314a03"></a>宅。出清冷水以給贍部。池之東面。銀牛口<a 
name="0314a04" id="0314a04"></a>流出殑伽河。遶池一匝。入東南海。池之南<a 
name="0314a05" id="0314a05"></a>面。金象口流出信度河。遶池一匝。入西南<a 
name="0314a06" id="0314a06"></a>海。池之西面琉璃馬口流出縛芻河。遶池<a 
name="0314a07" id="0314a07"></a>一匝。入西北海。池之北面。頗胝師子口流<a 
name="0314a08" id="0314a08"></a>出徙多河。遶池一匝。入東北海。或曰。潛流<a 
name="0314a09" id="0314a09"></a>地下出積石山為東華河源云<span class="note">(贍部解見前四洲九山圖。阿<a 
name="0314a10" id="0314a10"></a>耨達此云無熱惱。其池四寶嚴飾。從四獸口流出其水。殑伽此云天堂來。言來處高也。信度此云驗河。縛芻此云青<a 
name="0314a11" id="0314a11"></a>河。徙多此云吟河贍部一名閻浮提)</span>自高昌近者。曰阿耆尼國<a 
name="0314a12" id="0314a12"></a><span class="note">(有伽藍十數漢書曰焉耆)</span>西南九百里曰屈支<span class="note">(伽藍百所。屈居勿反。舊曰龜茲。音<a 
name="0314a13" id="0314a13"></a>丘慈)</span>西南六百里曰跋錄迦<span class="note">(舊曰姑墨)</span>西北六百里至<a 
name="0314a14" id="0314a14"></a>凌山。&#x8471;嶺之北原行四百里至清池。北行五<a 
name="0314a15" id="0314a15"></a>百里素葉水城。西四百里千泉。南面雪山。三<a 
name="0314a16" id="0314a16"></a>垂平陸。突厥來此避暑。西至呾羅私。西南<a 
name="0314a17" id="0314a17"></a>白水。西南恭御城。南笯赤建。西石國西窣堵<a 
name="0314a18" id="0314a18"></a>利。西北康國。南至米國。北至曹國。西至何<a 
name="0314a19" id="0314a19"></a>國。西東安。西中安。西至西安。西南貨利○<a 
name="0314a20" id="0314a20"></a>自康國西南至史國。東南入鐵門。南出至<a 
name="0314a21" id="0314a21"></a>&#x89A9;貨羅<span class="note">(即前引隋書吐火羅)</span>東扼&#x8471;嶺。西接波剌斯。南<a 
name="0314a22" id="0314a22"></a>面雪山。北據鐵門○順縛芻河北流至怛<a 
name="0314a23" id="0314a23"></a>密東。至赤鄂衍。又東至忽路摩。又東至愉<a 
name="0314a24" id="0314a24"></a>漫。西南臨河至鞠和衍。又東至鑊沙。又東<a 
name="0314a25" id="0314a25"></a>至珂咄羅。東接&#x8471;嶺至拘謎陀。南至尸棄<a 
name="0314a26" id="0314a26"></a>陀。渡河至達摩帝○自活國東南至闊悉<a 
name="0314a27" id="0314a27"></a>多。西至縛伽浪。南至紇利健。西南忽懍。東<a 
name="0314a28" id="0314a28"></a>至縛喝。北臨河。伽藍百所。人謂之小王舍</p><a 
name="0314b01" id="0314b01"></a><p style="text-indent: 0em; margin-left: 0em"><span class="linehead"></span><a 
name="0314b02" id="0314b02"></a><a 
name="0314b03" id="0314b03"></a><a 
name="0314b04" id="0314b04"></a><a 
name="0314b05" id="0314b05"></a><a 
name="0314b06" id="0314b06"></a><a 
name="0314b07" id="0314b07"></a><a 
name="0314b08" id="0314b08"></a><a 
name="0314b09" id="0314b09"></a><a 
name="0314b10" id="0314b10"></a><a 
name="0314b11" id="0314b11"></a><a 
name="0314b12" id="0314b12"></a><a 
name="0314b13" id="0314b13"></a><a 
name="0314b14" id="0314b14"></a><a 
name="0314b15" id="0314b15"></a><img src="../cb_tripitaka_web/figures/T/T49p0314_01.gif" alt="T49p0314_01.gif"/><a 
name="0314b16" id="0314b16"></a><a 
name="0314b17" id="0314b17"></a><a 
name="0314b18" id="0314b18"></a><a 
name="0314b19" id="0314b19"></a><a 
name="0314b20" id="0314b20"></a><a 
name="0314b21" id="0314b21"></a><a 
name="0314b22" id="0314b22"></a><a 
name="0314b23" id="0314b23"></a><a 
name="0314b24" id="0314b24"></a><a 
name="0314b25" id="0314b25"></a><a 
name="0314b26" id="0314b26"></a><a 
name="0314b27" id="0314b27"></a><a 
name="0314b28" id="0314b28"></a><a 
name="0314b29" id="0314b29"></a><a 
name="0315a01" id="0315a01"></a>城。從此西南入雪山阿至銳末陀。西南至。<a 
name="0315a02" id="0315a02"></a>從縛喝南至揭職。東南入大雪山至梵<a 
name="0315a03" id="0315a03"></a>衍那<span class="note">(有臥佛千尺。商那和修胎生九條衣尚存)</span>東踰黑嶺至迦畢試<a 
name="0315a04" id="0315a04"></a><span class="note">(北面雪山伽藍百所)</span>東入北印度境至濫波。東至健<a 
name="0315a05" id="0315a05"></a>馱羅<span class="note">(大塔高五百尺。元魏胡太后遣使持大幡五百尺。往挂之。&#x811A;纔及地)</span>南至那揭<a 
name="0315a06" id="0315a06"></a>曷<span class="note">(北印度境)</span>北至烏仗那<span class="note">(釋種被斥王此云昔輪王之苑。僧常萬人)</span>東至<a 
name="0315a07" id="0315a07"></a>&#x9262;路羅<span class="note">(大雪山中)</span>南度信度河至怛叉羅。東南<a 
name="0315a08" id="0315a08"></a>至僧訶補。東南至烏<span class="corr" title='[刺&gt;剌]'>剌</span>尸。東南至迦濕彌<a 
name="0315a09" id="0315a09"></a>羅<span class="note">(舊曰罽賓伽藍百所)</span>東南至曷闍羅。南至磔迦。東至<a 
name="0315a10" id="0315a10"></a>那僕底。東北至闍爛達。東北至屈路多。北<a 
name="0315a11" id="0315a11"></a>至洛護羅。又北至末羅娑○自屈路多南<a 
name="0315a12" id="0315a12"></a>至設多盧<span class="note">(已上並北印度)</span>西南至波理怛<span class="note">(自此為中印境)</span>東至<a 
name="0315a13" id="0315a13"></a>末兔羅<span class="note">(&#x6BF1;多度人石室盈籌之處)</span>東北至濕伐羅。東北至窣<a 
name="0315a14" id="0315a14"></a>祿那<span class="note">(東臨殑伽河)</span>東度河至末底羅。北至婆羅補<a 
name="0315a15" id="0315a15"></a><span class="note">(此係北印)</span>北雪山中有金氏國<span class="note">(女為王。夫亦為王不知政事。此國東接吐蕃。北接<a 
name="0315a16" id="0315a16"></a>于闐。西接末羅婆)</span>○自末底羅東至瞿毘霜。東南至<a 
name="0315a17" id="0315a17"></a>醯呾<span class="note">(佛為文鱗龍王。七日說法處)</span>南度殑伽河至毘羅剛。<a 
name="0315a18" id="0315a18"></a>東南至劫比他<span class="note">(佛在忉利天為母說法。帝釋奉三道寶階之處)</span>西北至曲<a 
name="0315a19" id="0315a19"></a>女城。東南度殑伽河至阿踰陀東至阿那<a 
name="0315a20" id="0315a20"></a>穆。東南至&#x9262;羅那。西南至拘睒彌北至鞞<a 
name="0315a21" id="0315a21"></a>索迦。東北至舍衛國<span class="note">(城南五里給孤獨園)</span>東南至迦毘羅<a 
name="0315a22" id="0315a22"></a>衛<span class="note">(佛生處。淨飯王殿。摩耶夫人殿。菩薩降胎處。並建精舍。佛還本生國。時止尼俱盧伽藍。受姨母金縷袈裟。<a 
name="0315a23" id="0315a23"></a>度八王子五百釋種)</span>東北至拘尸那<span class="note">(娑羅林佛滅處)</span>西南至波羅<a 
name="0315a24" id="0315a24"></a>柰<span class="note">(鹿苑轉法輪處。近鹿苑有支那寺。國王為大唐僧眾所造。支那此云大唐)</span>○順殑伽<a 
name="0315a25" id="0315a25"></a>河東北至毘耶離<span class="note">(舊名毘舍離有維摩方丈)</span>東北至弗栗恃<a 
name="0315a26" id="0315a26"></a><span class="note">(北印境)</span>西北至尼波羅<span class="note">(其國北境即東女國。與吐蕃接。人來國命往還。率由此地。唐梵<a 
name="0315a27" id="0315a27"></a>相去萬里。自古取道迂迴致成遠阻)</span>○自毘耶離南度殑伽河至<a 
name="0315b01" id="0315b01"></a>摩竭提<span class="note">(又名摩伽陀。中印境。王舍城在此國中。華氏城在河南岸。西南度尼連禪河。即伽耶城。城<a 
name="0315b02" id="0315b02"></a>西六里。至伽耶山。俗呼靈山。西南菩提樹。佛成道處。樹高五丈。周垣五百步。中有金剛座。千佛坐之入金剛定。<a 
name="0315b03" id="0315b03"></a>&#x9DC4;園伽藍。無憂王建。常供千僧。那爛陀寺。五王共造。僧徒數千。並俊才高學)</span>東至瞻波。<a 
name="0315b04" id="0315b04"></a>東至揭朱祇。東度殑伽河至奔那伐<span class="note">(已上並中印度)</span><a 
name="0315b05" id="0315b05"></a>東至迦摩縷<span class="note">(其國已歷千世。至今不信佛法。國之東境山阜連接。可兩月行入蜀西南境)</span><a 
name="0315b06" id="0315b06"></a>南至三摩怛<span class="note">(東印)</span>東北大海濱至室利羅。東<a 
name="0315b07" id="0315b07"></a>南大海隅至迦摩浪。東至墮羅&#x9262;。又東至<a 
name="0315b08" id="0315b08"></a>伊賞補。又東至摩訶瞻波<span class="note">(即此方林邑)</span>又西南至閻<a 
name="0315b09" id="0315b09"></a>摩那<span class="note">(此六國道阻不及往)</span>○自三摩呾西至耽摩立底<a 
name="0315b10" id="0315b10"></a><span class="note">(東境濱海界溫)</span>西北至揭羅剌。西南至烏荼<span class="note">(東南臨大海有城海<a 
name="0315b11" id="0315b11"></a>商中止之地。南去師子國二萬里。靜夜望其國。佛牙塔寶珠光。猶如大炬)</span>西南至恭御陀<a 
name="0315b12" id="0315b12"></a><span class="note">(已上東印。臨海濱。不信佛法)</span>西南至揭稜伽<span class="note">(南印)</span>西北至憍<a 
name="0315b13" id="0315b13"></a>薩羅<span class="note">(中印國王名引正。為龍猛建伽藍。招集千僧。計工人所食鹽價。用九億金錢)</span>南至案<a 
name="0315b14" id="0315b14"></a>達羅<span class="note">(此下南印)</span>南至馱那揭。西南至朱利耶南至<a 
name="0315b15" id="0315b15"></a>達羅毘。南至末羅矩<span class="note">(南境濱海。有末刺耶山。此山之東有布呾洛迦山。山頂有<a 
name="0315b16" id="0315b16"></a>池。池側有石天宮。觀自在菩薩遊舍於此。有願見者厲水登山)</span>東南至執師子國<a 
name="0315b17" id="0315b17"></a><span class="note">(此非印度境。有佛牙精舍。上建表柱。置大寶珠若明星王宮側建大&#x53A8;。日營萬八千僧食。食時持&#x9262;來受。各還<a 
name="0315b18" id="0315b18"></a>其居。自有佛教。便興此供)</span>○自達羅毘北至恭建補<span class="note">(南印境有多羅<a 
name="0315b19" id="0315b19"></a>樹林。其葉長廣。諸國書寫莫不<span class="corr" title='[釆&gt;采]'>采</span>用)</span>西北至摩訶剌。西至跋祿婆<a 
name="0315b20" id="0315b20"></a><span class="note">(業海煮鹽)</span>西北至摩臘婆<span class="note">(五印之境。有兩國重學。西南摩臘婆。東北摩竭陀。名僧極盛。<a 
name="0315b21" id="0315b21"></a>此國南至海)</span>西北至阿吒釐○自摩臘婆西北至<a 
name="0315b22" id="0315b22"></a>契吒。北至伐臘毘<span class="note">(已上南印)</span>西北至補羅<span class="note">(自此西印)</span>○<a 
name="0315b23" id="0315b23"></a>自伐臘毘北至瞿折羅<span class="note">(西印)</span>東南鄔闍衍<span class="note">(南印)</span><a 
name="0315b24" id="0315b24"></a>東北至擲枳陀<span class="note">(南印)</span>北至摩醯補<span class="note">(中印)</span>○自<a 
name="0315b25" id="0315b25"></a>瞿折羅北度信度河至信度國<span class="note">(西印)</span>東度河<a 
name="0315b26" id="0315b26"></a>東岸至茂羅部<span class="note">(西印)</span>東北至&#x9262;伐多<span class="note">(北印)</span>○<a 
name="0315b27" id="0315b27"></a>自信度國西南至阿默翅<span class="note">(西印&#x96A3;大海)</span>西至狼揭<a 
name="0315c01" id="0315c01"></a>羅<span class="note">(西印大海濱)</span>西北至波斯<span class="note">(北印度境)</span>西北至怫懍<span class="note">(隋史拂菻)</span><a 
name="0315c02" id="0315c02"></a>西南至海島西女國<span class="note">(皆女人。拂懍歲遣丈夫。偶得男不舉)</span>○自阿<a 
name="0315c03" id="0315c03"></a>默翅北至臂多勢<span class="note">(西印)</span>　東北至阿荼<span class="note">(西印)</span>東<a 
name="0315c04" id="0315c04"></a>北至伐剌拏<span class="note">(西印屬迦畢試)</span>西至稽&#x757A;那。西北出印<a 
name="0315c05" id="0315c05"></a>度境至漕矩吒。北至弗栗那。東北至大雪<a 
name="0315c06" id="0315c06"></a>山犀那大嶺。贍部之中斯嶺特高。下嶺至安<a 
name="0315c07" id="0315c07"></a>呾羅<span class="note">(屬突厥)</span>西北至闊悉多<span class="note">(屬突厥)</span>西北至活國<a 
name="0315c08" id="0315c08"></a><span class="note">(屬突厥主管鐵門已南諸小國)</span>從此東入&#x8471;<span class="corr" title='[巔&gt;嶺]'>嶺</span>。此嶺當贍部<a 
name="0315c09" id="0315c09"></a>中。南接大雪山。北至熱海千泉西至活國。<a 
name="0315c10" id="0315c10"></a>東至烏殺國。四方各數千里。崖嶺數百重。永<a 
name="0315c11" id="0315c11"></a>雪風寒山阜&#x8471;翠。故此為名。東至瞢健<span class="note">(屬突厥)</span><a 
name="0315c12" id="0315c12"></a>北至阿利尼。東至曷羅胡○從瞢健東至<a 
name="0315c13" id="0315c13"></a>訖栗瑟。東北至&#x9262;利曷。從訖栗瑟東至呬<a 
name="0315c14" id="0315c14"></a>摩呾。西至&#x9262;鍔那。東南至淫薄健。東南至<a 
name="0315c15" id="0315c15"></a>屈浪拏。東北至鐵帝北至尸棄陀越鐵帝<a 
name="0315c16" id="0315c16"></a>大山。南至商彌。東北至波謎川<span class="note">(東西千里)</span>南至<a 
name="0315c17" id="0315c17"></a>&#x9262;露羅。自川登山至竭盤陀。下&#x8471;嶺東岡<a 
name="0315c18" id="0315c18"></a>至烏殺。西北至佉沙<span class="note">(舊名疏勒)</span>東南至沮渠<span class="note">(經典極盛)</span><a 
name="0315c19" id="0315c19"></a>東至于闐。東入沙碩至尼壤城。為東境之<a 
name="0315c20" id="0315c20"></a>關。又東入大流沙。其沙隨風聚散。人多迷<a 
name="0315c21" id="0315c21"></a>路。往來聚遺骸以記。東至且末。東北至樓<a 
name="0315c22" id="0315c22"></a>蘭故地<span class="note">(即鄯善國)</span>○印度者。天竺之正名<span class="note">(此云月)</span>北背<a 
name="0315c23" id="0315c23"></a>雪山。三垂大海。地形南狹如月上弦。川平<a 
name="0315c24" id="0315c24"></a>地廣。周九萬里。七千餘城依止其中盡三<a 
name="0315c25" id="0315c25"></a>海際同一王命<span class="note">(唐玄奘三藏西域記)</span>。</p><a 
name="0315c26" id="0315c26"></a><p style="text-indent: 0em; margin-left: 0em"><span class="linehead"></span>光明經。八萬四千城邑聚落。仁王經。十六大<a 
name="0315c27" id="0315c27"></a>國五百中國十萬小國。楞嚴經。此閻浮提大<a 
name="0315c28" id="0315c28"></a>國二千三百。</p><a 
name="0315c29" id="0315c29"></a><p style="text-indent: 0em; margin-left: 0em"><span class="linehead"></span>樓炭經。&#x8471;河以東名為震旦。唐彥琮法師云。<a 
name="0316a01" id="0316a01"></a>&#x8471;嶺已西。並屬梵種。鐵門之左皆曰胡鄉<a 
name="0316a02" id="0316a02"></a><span class="note">(有指五竺為胡國。梵典為胡經。梵僧為胡僧。此類皆大誤)</span>唐義淨三藏。於咸<a 
name="0316a03" id="0316a03"></a>亨二年自番禺附舶<span class="note">(普潘愚今廣州)</span>西至訶陵。次室<a 
name="0316a04" id="0316a04"></a>利佛逝。次末羅瑜。次揭荼。北行十日至裸<a 
name="0316a05" id="0316a05"></a>人<span class="note">(在蜀西南男女皆裸形)</span>西北半行至耽摩立底<span class="note">(東印境海口升舶歸<a 
name="0316a06" id="0316a06"></a>唐處)</span>正西至莫訶菩提國<span class="note">(即摩竭提)</span>那爛陀寺有七十<a 
name="0316a07" id="0316a07"></a>驛<span class="note">(又云耽摩去莫訶有十日)</span>那爛陀禮根本塔。耆闍崛山觀<a 
name="0316a08" id="0316a08"></a>疊衣處。大覺寺禮真像<span class="note">(即菩提道場金剛座處)</span>。</p><a 
name="0316a09" id="0316a09"></a><p style="text-indent: 0em; margin-left: 0em"><span class="linehead"></span>拘尸方丈。鹿園雞嶺。遍禮聖&#x8FF9;。住那爛陀<a 
name="0316a10" id="0316a10"></a>十年。求經還耽摩立底。升舶過揭荼。將梵<a 
name="0316a11" id="0316a11"></a>本寄佛逝。作南海寄歸傳求法高僧傳。永<a 
name="0316a12" id="0316a12"></a>昌元年秋回廣府。至冬復附舶至佛逝。住<a 
name="0316a13" id="0316a13"></a>三載。證聖元年回洛京譯經。</p><a 
name="0316a14" id="0316a14"></a><p style="text-indent: 0em; margin-left: 1em"><span class="linehead"></span>述曰。贍部一洲在西為五印度。飛行輪王<a 
name="0316a15" id="0316a15"></a>之所治。是為梵天之種。東則震旦。皇王<a 
name="0316a16" id="0316a16"></a>周孔之所化。是為君子之國。北為狄種。<a 
name="0316a17" id="0316a17"></a>獫狁匈奴胡人之鄉。封域分殊。不為指<a 
name="0316a18" id="0316a18"></a>梵為胡以自混濫。如舊稱胡跪胡經胡<a 
name="0316a19" id="0316a19"></a>漢老胡。皆無稽之言不足用也。諸經言<a 
name="0316a20" id="0316a20"></a>國城數不定者。古今離合不同也。如此<a 
name="0316a21" id="0316a21"></a>方周千八百國。春秋七十餘國。秦七國。魏<a 
name="0316a22" id="0316a22"></a>三國。晉十六國。或離或合。為國不一。要<a 
name="0316a23" id="0316a23"></a>不出此一境也。又諸經華梵不同者。羅<a 
name="0316a24" id="0316a24"></a>什洹河。奘師殑伽。什云須彌。奘云蘇迷<a 
name="0316a25" id="0316a25"></a>盧。並指什譯為訛。此說未可為定。蓋<a 
name="0316a26" id="0316a26"></a>由求法沙門所問土音中邊不同古今有<a 
name="0316a27" id="0316a27"></a>異。而詮其實則一也。如此方南北音轉<a 
name="0316a28" id="0316a28"></a>名處名物其語各殊。又如此方同一震旦<a 
name="0316a29" id="0316a29"></a>而周秦漢晉為號不同。豈當定是非於<a 
name="0316b01" id="0316b01"></a>古今之際。能識此意。則華梵不同。自可<a 
name="0316b02" id="0316b02"></a>心會也。</p><a 
name="0316b03" id="0316b03"></a><p style="text-indent: 0em; margin-left: 0em"><span class="linehead"></span>新婆沙論。南洲下至無間。共四萬由旬。上尖<a 
name="0316b04" id="0316b04"></a>下闊猶如穀聚○薩婆多論。南洲下土泥五<a 
name="0316b05" id="0316b05"></a>百由旬。白墡五百由旬。等活至極熱七獄。共<a 
name="0316b06" id="0316b06"></a>高一萬九千由旬。各廣萬由旬。無間高廣二萬<a 
name="0316b07" id="0316b07"></a>由旬。阿毘曇論。等活壽五百歲。黑繩千歲。眾<a 
name="0316b08" id="0316b08"></a>合二千歲。號叫四千歲。大叫八千歲。炎熱一<a 
name="0316b09" id="0316b09"></a>萬六千歲。極熱半劫。無間一劫。俱舍論。等活<a 
name="0316b10" id="0316b10"></a>一晝夜當四天王五百歲。次第至炎熱一晝<a 
name="0316b11" id="0316b11"></a>夜當他化一萬六千歲<span class="note">(餘獄次第對例)</span>成實論。五無<a 
name="0316c01" id="0316c01"></a>間者。一趣果無間。捨身即生彼故。二苦無<a 
name="0316c02" id="0316c02"></a>間。中無樂故。三時無間。定一劫故。四命無<a 
name="0316c03" id="0316c03"></a>間。中不絕故。五形無間。此獄縱廣八萬由<a 
name="0316c04" id="0316c04"></a>旬。一人亦滿。多人亦滿<span class="note">(多論二萬由旬)</span>。</p><a 
name="0316c05" id="0316c05"></a><a 
name="0316c06" id="0316c06"></a><p style="margin-left: 3em"><span class="headname">八熱地獄圖</span></p><a 
name="0316c07" id="0316c07"></a><p style="text-indent: 0em; margin-left: 0em"><span class="linehead"></span><a 
name="0316c08" id="0316c08"></a><a 
name="0316c09" id="0316c09"></a><a 
name="0316c10" id="0316c10"></a><a 
name="0316c11" id="0316c11"></a><img src="../cb_tripitaka_web/figures/T/T49p0316_01.gif" alt="T49p0316_01.gif"/></p><a 
name="0316c12" id="0316c12"></a><a 
name="0316c13" id="0316c13"></a><a 
name="0316c14" id="0316c14"></a><a 
name="0316c15" id="0316c15"></a><a 
name="0316c16" id="0316c16"></a><p style="text-indent: 0em; margin-left: 0em"><span class="linehead"></span>新婆沙論。八熱獄。一一獄有四門。一<a 
name="0316c17" id="0316c17"></a>一門外有四遊增。有情遊彼其苦增<a 
name="0316c18" id="0316c18"></a>故。地獄有情其形如人。正法念經。阿<a 
name="0316c19" id="0316c19"></a>鼻苦千倍過前七大地獄。</p><a 
name="0316d01" id="0316d01"></a><p style="text-indent: 0em; margin-left: 0em"><span class="linehead"></span>四門十六遊增<a 
name="0316d02" id="0316d02"></a><a 
name="0316d03" id="0316d03"></a><a 
name="0316d04" id="0316d04"></a><a 
name="0316d05" id="0316d05"></a><a 
name="0316d06" id="0316d06"></a><a 
name="0316d07" id="0316d07"></a><a 
name="0316d08" id="0316d08"></a><img src="../cb_tripitaka_web/figures/T/T49p0316_02.gif" alt="T49p0316_02.gif"/></p><a 
name="0316d09" id="0316d09"></a><a 
name="0316d10" id="0316d10"></a><a 
name="0316d11" id="0316d11"></a><a 
name="0316d12" id="0316d12"></a><a 
name="0316d13" id="0316d13"></a><a 
name="0316d14" id="0316d14"></a><a 
name="0316d15" id="0316d15"></a><table border="1"><a 
name="0316d16" id="0316d16"></a><tr><td>八寒地獄圖&nbsp;</td></tr><a 
name="0316d17" id="0316d17"></a><tr><td>一頞浮陀　二尼賴陀<a 
name="0316d18" id="0316d18"></a>三阿吒吒　四阿波波<a 
name="0316d19" id="0316d19"></a>五嘔喉　　六&#x6B1D;波羅<a 
name="0316d20" id="0316d20"></a>七波頭摩　八分陀利&nbsp;</td></tr></table><a 
name="0317a01" id="0317a01"></a><p style="text-indent: 0em; margin-left: 0em"><span class="linehead"></span>此八獄在鐵圍山底。仰向居止受寒凍苦<span class="note">(三法<a 
name="0317a02" id="0317a02"></a>度經)</span>頞浮陀壽。如憍薩羅國斛量。胡麻滿二十<a 
name="0317a03" id="0317a03"></a>斛。有一丈夫滿百年取一胡麻。如是取<a 
name="0317a04" id="0317a04"></a>盡。復以二十頞浮陀壽。為一泥賴陀壽。餘<a 
name="0317a05" id="0317a05"></a>次第準此<span class="note">(起世因本經)</span>泥犁耶此名非道。欲界最下<a 
name="0317a06" id="0317a06"></a>劣故<span class="note">(阿毘曇論)</span><span class="gaiji">&#x637A;<!--gaiji,捺,1[打-丁+柰],2&#x637A;,3--></span>落迦此云惡人<span class="note">(新婆沙論)</span>人所作善惡。<a 
name="0317a07" id="0317a07"></a>隨人如形影隨身。人死但亡其身不亡其<a 
name="0317a08" id="0317a08"></a>行。譬如然火夜書火滅字存火至復成。今世<a 
name="0317a09" id="0317a09"></a>作行後世成之<span class="note">(那先比丘所問經)</span>。</p><a 
name="0317a10" id="0317a10"></a><p style="text-indent: 0em; margin-left: 0em"><span class="linehead"></span>地獄有三。一熱。二寒。三邊。一熱地獄者有<a 
name="0317a11" id="0317a11"></a>八。一名等活。罪人手生鐵爪相摑肉墮。或<a 
name="0317a12" id="0317a12"></a>獄卒唱生。或冷風吹活。兩緣雖異令活一<a 
name="0317a13" id="0317a13"></a>等。人受苦已復至黑沙獄乃至沸屎獄。次第<a 
name="0317a14" id="0317a14"></a>至寒&#x6C37;獄。然後命終。由身口意造不善業<a 
name="0317a15" id="0317a15"></a>墮此獄中。一一大獄各有十六小獄。周匝圍<a 
name="0317a16" id="0317a16"></a>遶<span class="note">(即婆沙論十六遊增)</span>二名黑繩。以熱鐵繩絣量肢體<a 
name="0317a17" id="0317a17"></a>後方斬鋸。久受苦已至黑沙獄乃至寒&#x6C37;獄。<a 
name="0317a18" id="0317a18"></a>然後命終。準前受苦加重。由惡意向父母<a 
name="0317a19" id="0317a19"></a>及聲聞墮此獄中。三名眾合。眾多苦具熾<a 
name="0317a20" id="0317a20"></a>然猛熱合來逼惱<span class="note">(餘義準前作)</span>由造三惡業墮此<a 
name="0317a21" id="0317a21"></a>獄中。四名叫喚。獄卒捉人擲鐵鑊中。涌沸<a 
name="0317a22" id="0317a22"></a>叫喚。由瞋恚懷毒墮此獄中。五名大叫喚。<a 
name="0317a23" id="0317a23"></a>置鐵鑊中號咷大叫。由習邪見惡行墮<a 
name="0317a24" id="0317a24"></a>此獄中。六名炎熱。置鐵城中火然焦爛。由<a 
name="0317a25" id="0317a25"></a>燒炙眾生墮此獄中。八名無間<span class="note">(梵語阿鼻或作阿毘)</span>獄<a 
name="0317a26" id="0317a26"></a>卒捉彼罪人剝皮纏身著火車上。萬毒並<a 
name="0317a27" id="0317a27"></a>至無不苦時。為極重罪墮此獄中<span class="note">(十惡五逆也。已上<a 
name="0317a28" id="0317a28"></a>參用長阿含經文)</span>此八地獄在閻浮洲下。重累而住受<a 
name="0317a29" id="0317a29"></a>熱惱苦。前二有主治。次三少主治。後三無<a 
name="0317b01" id="0317b01"></a>主治。二寒地獄者有八。一名頞浮陀。寒苦<a 
name="0317b02" id="0317b02"></a>所切肉生細泡。二名尼賴浮陀。寒風所吹<a 
name="0317b03" id="0317b03"></a>通身成泡。此二從身相受名。三名阿吒吒。<a 
name="0317b04" id="0317b04"></a>脣動不得舌作此聲。四名阿波波。舌不得<a 
name="0317b05" id="0317b05"></a>動脣作此聲。五名嘔喉。喉內振氣作聲。此<a 
name="0317b06" id="0317b06"></a>三從聲相受名。六名&#x6B1D;波羅。此是青蓮華。<a 
name="0317b07" id="0317b07"></a>肉色細拆似此華。七名波頭摩。此是赤蓮<a 
name="0317b08" id="0317b08"></a>華。肉色大拆似此華開。八名分陀利。此是<a 
name="0317b09" id="0317b09"></a>白蓮華。由彼骨拆似此華開。此三從瘡<a 
name="0317b10" id="0317b10"></a>相受名。此八獄在鐵圍山底。仰向居止受<a 
name="0317b11" id="0317b11"></a>寒凍苦。三邊地獄者有三。山間水間曠野。<a 
name="0317b12" id="0317b12"></a>受別業報。此應寒熱雜受<span class="note">(三法度經鍑方宥切大釜)</span>。</p><a 
name="0317b13" id="0317b13"></a><p style="text-indent: 0em; margin-left: 0em"><span class="linehead"></span>閻浮洲南。二鐵圍山外有閻摩羅王宮殿。縱<a 
name="0317b14" id="0317b14"></a>廣正等六千由旬。七重欄楯七重行樹。園苑<a 
name="0317b15" id="0317b15"></a>花池種種美果。香風遠薰眾鳥和鳴。王以惡<a 
name="0317b16" id="0317b16"></a>業。晝夜六時自然有赤融銅汁。在前出生。<a 
name="0317b17" id="0317b17"></a>宮殿即變為鐵。獄卒取王撲熱鐵地。以銅<a 
name="0317b18" id="0317b18"></a>汁寫置口中。時王怖畏作念願我捨身於<a 
name="0317b19" id="0317b19"></a>人間。受生如來法中正信出家。發是善念。<a 
name="0317b20" id="0317b20"></a>宮殿還成七寶。五欲具足<span class="note">(起世經)</span>。</p><a 
name="0317b21" id="0317b21"></a><p style="text-indent: 0em; margin-left: 0em"><span class="linehead"></span>閻羅王昔為毘沙國王。與維陀始生王戰兵<a 
name="0317b22" id="0317b22"></a>力不敵。因立誓願為地獄主。臣佐十八人<a 
name="0317b23" id="0317b23"></a>領百萬眾。同立誓曰。後當奉助治此罪人。<a 
name="0317b24" id="0317b24"></a>毘沙王者今閻羅王是。十八臣者今諸小王<a 
name="0317b25" id="0317b25"></a>是。百萬眾者諸阿旁是<span class="note">(問地獄經阿旁此云無間)</span>琰摩羅此<a 
name="0317b26" id="0317b26"></a>言雙王。兄主男獄。妹主女獄<span class="note">(正法念經)</span>兄妹皆<a 
name="0317b27" id="0317b27"></a>作獄主。故云雙王。又苦樂並受故<span class="note">(經音義)</span>。</p><a 
name="0317b28" id="0317b28"></a><p style="text-indent: 0em; margin-left: 0em"><span class="linehead"></span>阿鼻地獄。縱廣八千由旬。七重鐵城。七重鐵<a 
name="0317b29" id="0317b29"></a>網。有十八鬲子<span class="note">(郎的切鼎屬)</span>周匝七重。皆是刀<a 
name="0317c01" id="0317c01"></a>林。四大銅狗。十八獄卒。八頭六十四角。六十<a 
name="0317c02" id="0317c02"></a>四眼。有七鐵幢火涌如沸。若有罪逆。命終<a 
name="0317c03" id="0317c03"></a>之時銅狗化十八車狀如寶蓋。一切火焰化<a 
name="0317c04" id="0317c04"></a>為玉女。罪人遙見心喜欲往。風刀解體寒<a 
name="0317c05" id="0317c05"></a>急作聲。寧得好火。安在車上。即便火然。罪<a 
name="0317c06" id="0317c06"></a>人命終來生火車。屈申臂頃直入阿鼻。<a 
name="0317c07" id="0317c07"></a>從上鬲下如旋火輪至於下鬲。化閻羅王<a 
name="0317c08" id="0317c08"></a>大聲告&#x52C5;。癡人獄種。汝在世時不孝父母<a 
name="0317c09" id="0317c09"></a>邪見無道。汝今生處名阿鼻獄。如是大苦一<a 
name="0317c10" id="0317c10"></a>日一夜。如人間六十小劫。如是壽命盡一<a 
name="0317c11" id="0317c11"></a>大劫。具五逆者受罪五劫。復有眾生。犯四<a 
name="0317c12" id="0317c12"></a>重禁虛食信施。誹謗邪見不識因果。斷學<a 
name="0317c13" id="0317c13"></a>般若毀十方佛。偷僧祇物婬逸無道。此人<a 
name="0317c14" id="0317c14"></a>罪報經八萬四千大劫。復入東方十八鬲子。<a 
name="0317c15" id="0317c15"></a>如前受苦。南西北方亦復如是。阿鼻即無<a 
name="0317c16" id="0317c16"></a>救也<span class="note">(觀佛三昧正海經○鼻音毘。智炬經。阿毘地獄應時破壞。當知毘音無疑。楞嚴經。既言阿鼻。又出無<a 
name="0317c17" id="0317c17"></a>間。今阿鼻自云無救。當知阿鼻大獄在無間之外)</span>。</p><a 
name="0317c18" id="0317c18"></a><p><span class="juanname">佛祖統紀卷第三十二<span class="note">(終)</span></span></p><a 
name="0317c19" id="0317c19"></a><div class="w"><div style="margin-left: 1em"><p style="text-indent: 0em; margin-left: 1em"><span class="linehead"></span>孝武時始通西域。三十六國。皆在匈奴<a 
name="0317c20" id="0317c20"></a>之西烏孫之南。西北有大山。中央有河。<a 
name="0317c21" id="0317c21"></a>東西六千餘里。南北千餘里。東則接漢扼。<a 
name="0317c22" id="0317c22"></a>以玉門陽關<span class="note">(二關皆在敦煌西界)</span>西則限以&#x8471;嶺<span class="note">(其山&#x8471;翠<a 
name="0317c23" id="0317c23"></a>又云多&#x8471;&#x8471;同)</span>。其南山東出金城。與漢南山屬焉<a 
name="0317c24" id="0317c24"></a><span class="note">(音燭連也)</span>。其河兩源一出&#x8471;嶺。一出于闐<span class="note">(音田)</span>于<a 
name="0317c25" id="0317c25"></a>闐在南山下。其河北流與&#x8471;嶺河合。東<a 
name="0317c26" id="0317c26"></a>注蒲昌海<span class="note">(一名鹽澤)</span>。去玉門陽關三百里。廣袤<a 
name="0317c27" id="0317c27"></a>三百里。其水冬夏不增減。皆以為潛行<a 
name="0317c28" id="0317c28"></a>地下。南出積石。為中國河源云。自玉門<a 
name="0318a01" id="0318a01"></a>陽關出西域有兩道。一從鄯善旁南山<a 
name="0318a02" id="0318a02"></a>北循河西行至莎車為南道。南道西踰<a 
name="0318a03" id="0318a03"></a>&#x8471;嶺則出大月氏．安息。自車師前王廷<a 
name="0318a04" id="0318a04"></a>隨北山循河西行至疏勒為北道。北道<a 
name="0318a05" id="0318a05"></a>西踰&#x8471;嶺則出大宛．康居．奄蔡。西域諸<a 
name="0318a06" id="0318a06"></a>國有城郭田畜。與匈奴烏孫異俗。皆役<a 
name="0318a07" id="0318a07"></a>屬於匈奴。匈奴西邊日逐王置都尉領西<a 
name="0318a08" id="0318a08"></a>域。後驃騎將軍擊破匈奴古地降昆邪休<a 
name="0318a09" id="0318a09"></a>屠王<span class="note">(驃頻妙反。昆音渾。屠音儲。匈奴二王)</span>始築令居以西<span class="note">(令音鈴)</span><a 
name="0318a10" id="0318a10"></a>初置酒泉郡<span class="note">(有水味甘)</span>。後稍分置武威．張掖．敦<a 
name="0318a11" id="0318a11"></a>煌<span class="note">(敦音屯)</span>。列四郡據兩關。自貳師將軍<span class="note">(李廣利)</span><a 
name="0318a12" id="0318a12"></a>伐大宛得天馬。西域震懼。多遣使來貢。<a 
name="0318a13" id="0318a13"></a>宣帝朝日逐玉來降。乃令使者鄭吉并護<a 
name="0318a14" id="0318a14"></a>北道號都護治烏壘城。去陽關二千七<a 
name="0318a15" id="0318a15"></a>百里。於西域為中<span class="note">(西漢書西域書)</span>。</p><a 
name="0318a16" id="0318a16"></a><p style="text-indent: 0em; margin-left: 1em"><span class="linehead"></span>明帝永平中。班超使西域到鄯善斬匈<a 
name="0318a17" id="0318a17"></a>奴使者。鄯善王怖納子為質。後發諸國<a 
name="0318a18" id="0318a18"></a>兵擊莎車斬疏勒王。擊破月氏副王。降<a 
name="0318a19" id="0318a19"></a>龜茲．姑墨．溫宿。斬焉耆尉犁二王。威震<a 
name="0318a20" id="0318a20"></a>西域。五十餘國皆納質內屬<span class="note">(東漢班超傳)</span>。</p></div></div>
<hr>【經文資訊】大正藏第 49 冊 No. 2035 佛祖統紀<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0b43.html?index=T49n2035" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T49n2035_032 by HTTrack Website Copier/3.x [XR&CO'2014], Tue, 07 Jun 2016 06:59:57 GMT -->
</html>
