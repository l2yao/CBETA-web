<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T03n0189_001 by HTTrack Website Copier/3.x [XR&CO'2014], Tue, 07 Jun 2016 06:45:10 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1844392314&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT03n0189&amp;utmp=%2Fmobile%2Findex.php%3Findex%3DT03n0189_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第03冊<br/>No.189 過去現在因果經 (4卷)<br/>【劉宋 求那跋陀羅譯】<br/>第 1 卷</p>
	<a href="index2d95-2.html?index=T03n0189_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T03">
<div class="root" id="0189" sutra_name="過去現在因果經" sutra_juan="[卷1]">　
<a 
name="0620c09" id="0620c09"></a><a 
name="0620c10" id="0620c10"></a><a 
name="0620c11" id="0620c11"></a><p style="margin-left: 2em"><span class="juannum">No. 189</span></p><a 
name="0620c12" id="0620c12"></a><p><span class="juanname">過去現在因果經卷第一</span></p><a 
name="0620c13" id="0620c13"></a><a 
name="0620c14" id="0620c14"></a><p style="margin-left: 4em"><span class="byline">宋天竺三藏求那跋陀羅譯</span></p><a 
name="0620c15" id="0620c15"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時佛在舍衛國，祇樹給孤獨園。<a 
name="0620c16" id="0620c16"></a>爾時世尊，與諸比丘住於竹林。是諸比丘，<a 
name="0620c17" id="0620c17"></a>於晨朝時，著衣持&#x9262;，入城乞食；還歸所<a 
name="0620c18" id="0620c18"></a>住，食竟澡漱，各攝衣&#x9262;，集在講堂，悉欲共<a 
name="0620c19" id="0620c19"></a>說過去因緣。爾時世尊，以淨天耳超於世<a 
name="0620c20" id="0620c20"></a>間，聞諸比丘語論之聲。即從座起，到講堂<a 
name="0620c21" id="0620c21"></a>上，於眾中坐。問諸比丘：「汝等共集，欲說<a 
name="0620c22" id="0620c22"></a>何法？」</p><p style="text-indent: 0em; margin-left: 0em"><span class="linehead"></span>時諸比丘，即白佛言：「世尊！我等食竟<a 
name="0620c23" id="0620c23"></a>澡漱已訖，故共集此各欲聞說過去因緣。」</p><a 
name="0620c24" id="0620c24"></a><p style="text-indent: 0em; margin-left: 0em"><span class="linehead"></span>是時世尊語諸比丘：「汝等樂聞過去因緣<a 
name="0620c25" id="0620c25"></a>者，諦聽！諦聽！善思念之，今為汝說。」</p><p style="text-indent: 0em; margin-left: 0em"><span class="linehead"></span>比丘白<a 
name="0620c26" id="0620c26"></a>言：「唯然，世尊！願樂欲聞。」</p><p style="text-indent: 0em; margin-left: 0em"><span class="linehead"></span>佛言：「比丘！過去無<a 
name="0620c27" id="0620c27"></a>數阿僧祇劫，爾時有一仙人，名曰善慧，淨<a 
name="0620c28" id="0620c28"></a>修梵行，求一切種智，為欲成就此大智故，<a 
name="0620c29" id="0620c29"></a>樂處生死，周遍五道；一身死壞，復受一身，<a 
name="0621a01" id="0621a01"></a>生死無量。譬盡天下草木，斬以為籌，數其<a 
name="0621a02" id="0621a02"></a>故身，不能窮盡。夫極天地之始終，謂之一<a 
name="0621a03" id="0621a03"></a>劫，而其經天地成壞者，不可稱載也。所以<a 
name="0621a04" id="0621a04"></a>感傷群生耽惑愛欲沈流苦海，起慈悲心，<a 
name="0621a05" id="0621a05"></a>欲拔濟之。又作此念：『今諸眾生，沒於生死，<a 
name="0621a06" id="0621a06"></a>不能自出；皆由貪欲、瞋恚、愚癡，樂著色、聲、<a 
name="0621a07" id="0621a07"></a>香、味、觸、法故，我當決定斷其此病。』雖生諸<a 
name="0621a08" id="0621a08"></a>趣，不忘斯念。於諸眾生怨親平等，以布<a 
name="0621a09" id="0621a09"></a>施攝貧窮，持戒攝毀禁，忍辱攝瞋恚，精進<a 
name="0621a10" id="0621a10"></a>攝懈怠，禪定攝亂意，智慧攝愚癡；如是長<a 
name="0621a11" id="0621a11"></a>夜增益眾生，普為一切而作歸依。於諸如<a 
name="0621a12" id="0621a12"></a>來，恭敬供養，樂欲聽法，亦為他說。常以四<a 
name="0621a13" id="0621a13"></a>事，奉給眾僧，於佛法眾，尊重守護，如是諸<a 
name="0621a14" id="0621a14"></a>行，不可稱數。</p><p style="text-indent: 0em; margin-left: 0em"><span class="linehead"></span>「爾時有王，名曰燈照；城名<a 
name="0621a15" id="0621a15"></a>提播婆底；其國人民，壽八萬歲，安隱豐樂，極<a 
name="0621a16" id="0621a16"></a>為熾盛，所欲自在，猶如諸天。時彼國王，正<a 
name="0621a17" id="0621a17"></a>法治世，不&#x6282;人民，無有殺戮楚撻之苦，<a 
name="0621a18" id="0621a18"></a>視諸人民，有如一子。時燈照王，始生太子，<a 
name="0621a19" id="0621a19"></a>端嚴無比，威德具足，有三十二相八十種好。<a 
name="0621a20" id="0621a20"></a>初生之日，四方皆明，日月珠火，不復為用。<a 
name="0621a21" id="0621a21"></a>王見太子有如此瑞，即召諸臣，共集議<a 
name="0621a22" id="0621a22"></a>言：『太子初生，有此奇特，當為太子，作何等<a 
name="0621a23" id="0621a23"></a>名？』諸臣答言：『應名太子以為普光。』又召相<a 
name="0621a24" id="0621a24"></a>師而占相之。相師答言：『今觀太子，若在家<a 
name="0621a25" id="0621a25"></a>者，為轉輪王，統四天下；若出家者，為天人<a 
name="0621a26" id="0621a26"></a>尊，成薩婆若。』王及夫人後宮婇女，聞相師<a 
name="0621a27" id="0621a27"></a>言，於此太子，深生愛念；亦為天、龍、夜<span class="corr" title='[又&gt;叉] cf.【麗】'>叉</span>、乾<a 
name="0621a28" id="0621a28"></a>闥婆、阿修羅、迦樓羅、緊那羅、摩&#x777A;羅伽，人非<a 
name="0621a29" id="0621a29"></a>人等，供養恭敬，尊重讚歎。</p><p style="text-indent: 0em; margin-left: 0em"><span class="linehead"></span>「是時太子，在於<a 
name="0621b01" id="0621b01"></a>後宮，為夫人婇女，說種種法。太子年至二<a 
name="0621b02" id="0621b02"></a>萬九千歲，捨轉輪王位，啟其父母，求欲出<a 
name="0621b03" id="0621b03"></a>家；既不聽已，乃至三請，猶尚不許。太子慈<a 
name="0621b04" id="0621b04"></a>悲，志存拯濟，忍其小違，以成大順。即便往<a 
name="0621b05" id="0621b05"></a>詣山林樹下，剃除鬚髮，被著法服，勤修苦<a 
name="0621b06" id="0621b06"></a>行，滿六千歲，成阿耨多羅三藐三菩提。為<a 
name="0621b07" id="0621b07"></a>諸天人及八部眾，轉於法輪；此輪微妙，一<a 
name="0621b08" id="0621b08"></a>切世間，天人魔梵，所不能轉。以三乘法<a 
name="0621b09" id="0621b09"></a>教化眾生，所可利益，不可稱數。爾時父<a 
name="0621b10" id="0621b10"></a>王及其夫人後宮婇女，聞太子普光成阿<a 
name="0621b11" id="0621b11"></a>耨多羅三藐三菩提，心大歡喜，踊躍無量。爾<a 
name="0621b12" id="0621b12"></a>時群臣國內人民，婆羅門等，聞太子道成，心<a 
name="0621b13" id="0621b13"></a>各念言：『太子普光，捨轉輪王位，剃除鬚髮，<a 
name="0621b14" id="0621b14"></a>被著法服，出家修道，得成正覺；我等今者，<a 
name="0621b15" id="0621b15"></a>亦當出家。』作此念已，悉皆往詣普光佛所。<a 
name="0621b16" id="0621b16"></a>爾時普光如來，即觀其心，隨其因緣，而為<a 
name="0621b17" id="0621b17"></a>說法；大臣婆羅門等，有四千人，成阿羅漢；<a 
name="0621b18" id="0621b18"></a>國中人民及餘四方諸來會眾，有八萬人，<a 
name="0621b19" id="0621b19"></a>亦得無著法忍。</p><p style="text-indent: 0em; margin-left: 0em"><span class="linehead"></span>「爾時普光如來與八萬四千<a 
name="0621b20" id="0621b20"></a>諸阿羅漢，往詣國界，遊行教化。父王聞已，<a 
name="0621b21" id="0621b21"></a>心大歡喜，即&#x52C5;國中，平治道路，香水灑地，<a 
name="0621b22" id="0621b22"></a>懸諸繒綵寶幢幡蓋，散眾名華，如是莊嚴，<a 
name="0621b23" id="0621b23"></a>滿十二踰闍那。又復擊鼓唱令國內諸有<a 
name="0621b24" id="0621b24"></a>華者，不得私賣，悉輸與王；并&#x52C5;人民，不<a 
name="0621b25" id="0621b25"></a>得先我供養於佛；即遣大臣，并作伎樂，燒<a 
name="0621b26" id="0621b26"></a>香散華，而往請彼普光如來。</p><p style="text-indent: 0em; margin-left: 0em"><span class="linehead"></span>「爾時善慧仙人，<a 
name="0621b27" id="0621b27"></a>在於山中，得五奇特夢：一者，夢臥大海；二<a 
name="0621b28" id="0621b28"></a>者，夢枕須彌；三者，夢海中一切眾生入其身<a 
name="0621b29" id="0621b29"></a>內；四者，夢手執日；五者，夢手執月。得此夢<a 
name="0621c01" id="0621c01"></a>已，即大驚悟，心自念言：『我今此夢，非為小<a 
name="0621c02" id="0621c02"></a>緣，當以問誰？宜入城內，問諸智者。』作是<a 
name="0621c03" id="0621c03"></a>念已，披鹿皮衣，手執水瓶及杖繖蓋，行入<a 
name="0621c04" id="0621c04"></a>城邑；路過外道所止住處，有五百人，而為<a 
name="0621c05" id="0621c05"></a>上首。善慧念言：『我今當以所夢問之，并得<a 
name="0621c06" id="0621c06"></a>觀其所修之業。』即共諸人，講論道義，破其<a 
name="0621c07" id="0621c07"></a>異見。時五百人，即便受屈，求為弟子，於善<a 
name="0621c08" id="0621c08"></a>慧所深生恭敬，各以銀錢一枚而以上之。<a 
name="0621c09" id="0621c09"></a>復有五百外道，既見善慧辯才聰明，亦生<a 
name="0621c10" id="0621c10"></a>隨喜。時諸外道自共議言：『今普光如來出<a 
name="0621c11" id="0621c11"></a>興于世。』善慧仙人，聞斯語已，舉體毛&#x7AEA;，<a 
name="0621c12" id="0621c12"></a>心大歡喜，踊躍無量，便與外道，分別而去。<a 
name="0621c13" id="0621c13"></a>外道問言：『師何所趣？』答言：『我今當往普光<a 
name="0621c14" id="0621c14"></a>佛所，欲施供養。』外道白言：『師若去者，願樂<a 
name="0621c15" id="0621c15"></a>隨從。』善慧答曰：『我今有緣，宜應先行。』爾時<a 
name="0621c16" id="0621c16"></a>善慧，齎五百銀錢，隨路而去。諸外道眾，<a 
name="0621c17" id="0621c17"></a>悲戀懊惱，辭別而歸。</p><p style="text-indent: 0em; margin-left: 0em"><span class="linehead"></span>「善慧至前，見王家人，<a 
name="0621c18" id="0621c18"></a>平治道路，香水灑地，列幢幡蓋，種種莊嚴。<a 
name="0621c19" id="0621c19"></a>即便問言：『何因緣故，而作是事？』王人答言：<a 
name="0621c20" id="0621c20"></a>『世有佛興，名曰普光，今燈照王，請來入城，<a 
name="0621c21" id="0621c21"></a>所以&#x6031;&#x6031;莊嚴道路。』善慧即復問彼路人：『汝<a 
name="0621c22" id="0621c22"></a>知何處有諸名花？』答言：『道士！燈照大王，擊<a 
name="0621c23" id="0621c23"></a>鼓唱令國內，名花皆不得賣，悉以輸王。』善<a 
name="0621c24" id="0621c24"></a>慧聞已，心大懊惱，意猶不息，苦訪花所。</p><a 
name="0621c25" id="0621c25"></a><p style="text-indent: 0em; margin-left: 0em"><span class="linehead"></span>「俄爾即遇王家青衣，密持七莖青蓮花過，<a 
name="0621c26" id="0621c26"></a>畏王制令，藏著瓶中。善慧至誠，感其蓮花<a 
name="0621c27" id="0621c27"></a>踊出瓶外，善慧遙見，即追呼曰：『大姊，且止！<a 
name="0621c28" id="0621c28"></a>此花賣不？』青衣聞已，心大驚愕，而自念言：『藏<a 
name="0621c29" id="0621c29"></a>花甚密，此何男子，乃見我花，求索買耶？』顧<a 
name="0622a01" id="0622a01"></a>看其瓶，果見花出，生奇特想，答言：『男子！此<a 
name="0622a02" id="0622a02"></a>青蓮花當送宮內，欲以上佛，不可得也。』<a 
name="0622a03" id="0622a03"></a>善慧又言：『請以五百銀錢，雇五莖耳。』青<a 
name="0622a04" id="0622a04"></a>衣意疑，復自念言：『此花所直不過數錢，而<a 
name="0622a05" id="0622a05"></a>今男子，乃以銀錢五百求買五莖。』即問之<a 
name="0622a06" id="0622a06"></a>言：『欲持此花用作何等？』善慧答言：『今有<a 
name="0622a07" id="0622a07"></a>如來，出興於世，燈照大王，請來入城，故須<a 
name="0622a08" id="0622a08"></a>此花，欲以供養。大姊當知，諸佛如來，難可<a 
name="0622a09" id="0622a09"></a>值遇，如優曇&#x9262;花時乃一現。』青衣又問：『供<a 
name="0622a10" id="0622a10"></a>養如來，為求何等？』善慧答曰：『為欲成就一<a 
name="0622a11" id="0622a11"></a>切種智，度脫無量苦眾生故。』爾時青衣，得<a 
name="0622a12" id="0622a12"></a>聞此語，心自念言：『今此男子，顏容端正，披<a 
name="0622a13" id="0622a13"></a>鹿皮衣，纔蔽形體，乃爾至誠，不惜錢寶。』<a 
name="0622a14" id="0622a14"></a>即語之曰：『我今當以此花相與，願我生生<a 
name="0622a15" id="0622a15"></a>常為君妻。』善慧答言：『我修梵行，求無為道，<a 
name="0622a16" id="0622a16"></a>不得相許生死之緣。』青衣即言：『若當不從<a 
name="0622a17" id="0622a17"></a>我此願者，花不可得。』善慧又曰：『汝若決定<a 
name="0622a18" id="0622a18"></a>不與我花，當從汝願。我好布施，不逆人<a 
name="0622a19" id="0622a19"></a>意，若使有來從我乞求頭目髓腦，及與妻<a 
name="0622a20" id="0622a20"></a>子，汝莫生閡，壞吾施心。』青衣答言：『善哉！善<a 
name="0622a21" id="0622a21"></a>哉！敬從來命。今我女弱不能得前，請寄二<a 
name="0622a22" id="0622a22"></a>花以獻於佛，使我生生不失此願，好醜不<a 
name="0622a23" id="0622a23"></a>離，必置心中，令佛知之。』</p><a 
name="0622a24" id="0622a24"></a><p style="text-indent: 0em; margin-left: 0em"><span class="linehead"></span>「爾時，燈照王與其諸子，及眾官屬、婆羅門<a 
name="0622a25" id="0622a25"></a>等，持好香花種種供具，而出奉迎普光如<a 
name="0622a26" id="0622a26"></a>來，舉國人民，亦皆隨從。是時善慧五百弟子，<a 
name="0622a27" id="0622a27"></a>共相謂言：『今日國王及諸臣民，悉皆往詣普<a 
name="0622a28" id="0622a28"></a>光佛所，大師今者亦當已去，我等宜應往<a 
name="0622a29" id="0622a29"></a>彼禮敬。』作此言已，即共俱行；在道未遠，<a 
name="0622b01" id="0622b01"></a>逢見善慧，師徒相遇，喜悅無量，即共同詣<a 
name="0622b02" id="0622b02"></a>普光佛所。見燈照王，已到佛前，最得在初<a 
name="0622b03" id="0622b03"></a>供養禮拜，如是次第，至諸大臣，亦各禮敬，<a 
name="0622b04" id="0622b04"></a>并散名花，花悉墮地。</p><p style="text-indent: 0em; margin-left: 0em"><span class="linehead"></span>「于時善慧，與五百弟<a 
name="0622b05" id="0622b05"></a>子，見諸人眾供養畢已，諦觀如來相好之<a 
name="0622b06" id="0622b06"></a>容，又欲濟拔諸苦眾生，亦欲滿足一切種<a 
name="0622b07" id="0622b07"></a>智故，即散五莖，皆住空中，化成花臺；後<a 
name="0622b08" id="0622b08"></a>散二莖，亦止空中，夾佛兩邊。爾時國王<a 
name="0622b09" id="0622b09"></a>及其眷屬，一切臣民，天、龍、夜叉、乾闥婆、阿修<a 
name="0622b10" id="0622b10"></a>羅、迦樓羅、緊那羅、摩&#x777A;羅伽，人非人等，見此<a 
name="0622b11" id="0622b11"></a>奇特，歎未曾有。於是普光如來，以無礙智，<a 
name="0622b12" id="0622b12"></a>讚善慧言：『善哉，善哉！善男子！汝以是行，過<a 
name="0622b13" id="0622b13"></a>無量阿僧祇劫，當得成佛，號釋迦牟尼如<a 
name="0622b14" id="0622b14"></a>來、應供、正遍知、明行足、善逝、世間解、無上士、<a 
name="0622b15" id="0622b15"></a>調御丈夫、天人師、佛、世尊。』當於善慧受記之<a 
name="0622b16" id="0622b16"></a>時，無量天、龍、夜叉、乾闥婆、阿修羅、伽樓羅、緊<a 
name="0622b17" id="0622b17"></a>那羅、摩&#x777A;羅伽，人非人等，散眾妙花，滿虛<a 
name="0622b18" id="0622b18"></a>空中，而發誓言：『善慧將來成佛道時，我等<a 
name="0622b19" id="0622b19"></a>皆願為其眷屬。』是時普光如來，即記之曰：<a 
name="0622b20" id="0622b20"></a>『汝等皆當得生其國。』</p><p style="text-indent: 0em; margin-left: 0em"><span class="linehead"></span>「爾時如來，既授記已，<a 
name="0622b21" id="0622b21"></a>猶見善慧，作仙人髻，披鹿皮衣；如來欲令<a 
name="0622b22" id="0622b22"></a>捨此服儀，即便化地，以為淤泥。善慧見佛<a 
name="0622b23" id="0622b23"></a>應從此行而地濁濕，心自念言：『云何乃令<a 
name="0622b24" id="0622b24"></a>千輻輪足蹈此而過？』即脫皮衣，以用布地，<a 
name="0622b25" id="0622b25"></a>不足掩泥，仍又解髮，亦以覆之。如來即<a 
name="0622b26" id="0622b26"></a>便踐之而度，因記之曰：『汝後得佛當於五<a 
name="0622b27" id="0622b27"></a>濁惡世，度諸天人，不以為難，必如我也。』于<a 
name="0622b28" id="0622b28"></a>時善慧，聞斯記已，歡欣踊躍，喜不自勝；即<a 
name="0622b29" id="0622b29"></a>時便解一切法空，得無生忍，身昇虛空，去<a 
name="0622c01" id="0622c01"></a>地七多羅樹，以偈讚佛：</p><a 
name="0622c02" id="0622c02"></a><p><span class="lg">「『今見世間導，　　令我開慧眼；<a 
name="0622c03" id="0622c03"></a><br>　　為說清淨法，　　去離一切著。<a 
name="0622c04" id="0622c04"></a><br>　　今遇天人尊，　　令我得無生；<a 
name="0622c05" id="0622c05"></a><br>　　願將來獲果，　　亦如兩足尊。』</span></p><a 
name="0622c06" id="0622c06"></a><p style="text-indent: 0em; margin-left: 0em"><span class="linehead"></span>「是時善慧，說此讚已，從空中下，到於佛<a 
name="0622c07" id="0622c07"></a>前，五體投地，而白佛言：『唯願世尊，哀愍我<a 
name="0622c08" id="0622c08"></a>故，聽我出家。』爾時普光如來答言：『善哉！善<a 
name="0622c09" id="0622c09"></a>來比丘。』鬚髮自落，袈裟著身，即成沙門。</p><a 
name="0622c10" id="0622c10"></a><p style="text-indent: 0em; margin-left: 0em"><span class="linehead"></span>「爾時有二貧窮老人，各與親屬一百人俱，<a 
name="0622c11" id="0622c11"></a>&#x89A9;佛相好，威德嚴顯，自傷貧乏無以供養。<a 
name="0622c12" id="0622c12"></a>是時如來，愍其心至，即化前地，生諸草穢，<a 
name="0622c13" id="0622c13"></a>令二貧人，見地不淨，發歡喜心，而便灑掃。<a 
name="0622c14" id="0622c14"></a>普光如來，而記之曰：『汝過無量阿僧祇劫，<a 
name="0622c15" id="0622c15"></a>釋迦牟尼佛出興於世，汝等爾時當作第<a 
name="0622c16" id="0622c16"></a>一聲聞弟子。』爾時普光如來，記貧人已，與<a 
name="0622c17" id="0622c17"></a>八萬四千比丘及燈照王，并婆羅門，諸臣民<a 
name="0622c18" id="0622c18"></a>等，前後圍繞，入提播婆底城。</p><p style="text-indent: 0em; margin-left: 0em"><span class="linehead"></span>「時燈照王與<a 
name="0622c19" id="0622c19"></a>其眷屬，以四事供養普光如來并及八萬四<a 
name="0622c20" id="0622c20"></a>千比丘，經四萬歲，王即捨位，以付其子；與<a 
name="0622c21" id="0622c21"></a>其眷屬，及夫人眷屬，各八萬四千人，同於佛<a 
name="0622c22" id="0622c22"></a>法，出家修道，得陀羅尼諸法三昧。善慧比<a 
name="0622c23" id="0622c23"></a>丘，亦隨普光如來，受王供養，滿四萬歲，於<a 
name="0622c24" id="0622c24"></a>諸法中，得深三昧，教化眾生不可稱數。爾<a 
name="0622c25" id="0622c25"></a>時善慧比丘白普光如來言：『世尊！我於昔<a 
name="0622c26" id="0622c26"></a>日，在深山中，得五奇特夢：一者、夢臥大海；<a 
name="0622c27" id="0622c27"></a>二者、夢枕須彌；三者、夢海中一切眾生，入我<a 
name="0622c28" id="0622c28"></a>身內；四者、夢手執日；五者、夢手執月。唯願<a 
name="0622c29" id="0622c29"></a>世尊，為我解說此夢之相。』爾時普光如來<a 
name="0623a01" id="0623a01"></a>答言：『善哉！汝若欲知此夢義者，當為汝說。<a 
name="0623a02" id="0623a02"></a>夢臥大海者，汝身即時在於生死大海之<a 
name="0623a03" id="0623a03"></a>中；夢枕須彌者，出於生死得般涅槃相；<a 
name="0623a04" id="0623a04"></a>夢<span class="corr" title='[太&gt;大]'>大</span>海中一切眾生入身內者，當於生死大<a 
name="0623a05" id="0623a05"></a>海，為諸眾生作歸依處；夢手執日者，智慧<a 
name="0623a06" id="0623a06"></a>光明，普照法界；夢手執月者，以方便智，入<a 
name="0623a07" id="0623a07"></a>於生死，以清涼法，化導眾生，令離惱熱。<a 
name="0623a08" id="0623a08"></a>此夢因緣，是汝將來成佛之相。』善慧聞已，<a 
name="0623a09" id="0623a09"></a>歡喜踊躍，不能自勝，禮佛而退。</p><p style="text-indent: 0em; margin-left: 0em"><span class="linehead"></span>「爾時普光<a 
name="0623a10" id="0623a10"></a>如來，復經少時，入般涅槃。善慧比丘，護持<a 
name="0623a11" id="0623a11"></a>正法，滿二萬歲，以三乘法，教化眾生，所利<a 
name="0623a12" id="0623a12"></a>益者，不可稱計。爾時善慧比丘，於彼命終，<a 
name="0623a13" id="0623a13"></a>即便上生，為四天王，以三乘法，化諸天眾；<a 
name="0623a14" id="0623a14"></a>盡彼天壽，下生人間，為轉輪聖王，王四<a 
name="0623a15" id="0623a15"></a>天下，七寶具足：一、金輪寶，二、白象寶，三、紺馬<a 
name="0623a16" id="0623a16"></a>寶，四、神珠寶，五、玉女寶，六、主藏臣寶，七、主<a 
name="0623a17" id="0623a17"></a>兵臣寶；千子具足，皆悉勇健，能伏怨敵；以<a 
name="0623a18" id="0623a18"></a>正法治，無諸憂惱；常以十善，化諸人民。於<a 
name="0623a19" id="0623a19"></a>此壽終，生忉利天，為彼天主；壽終下生，為<a 
name="0623a20" id="0623a20"></a>轉輪聖王；終其壽命，乃至生於第七梵天；<a 
name="0623a21" id="0623a21"></a>上為天王，下為聖主，各三十六反；其間或<a 
name="0623a22" id="0623a22"></a>為仙人，或為外道六師，或為婆羅門，或為<a 
name="0623a23" id="0623a23"></a>小王；如是變現，不可稱數。</p><a 
name="0623a24" id="0623a24"></a><p style="text-indent: 0em; margin-left: 0em"><span class="linehead"></span>「爾時善慧菩薩，功行滿足，位登十地，在一<a 
name="0623a25" id="0623a25"></a>生補處，近一切種智，生兜率天，名聖善<a 
name="0623a26" id="0623a26"></a>白；為諸天主，說於一生補處之行；亦於十<a 
name="0623a27" id="0623a27"></a>方國土，現種種身，為諸眾生，隨應說法；期<a 
name="0623a28" id="0623a28"></a>運將至，當下作佛，即觀五事：一者、觀諸眾<a 
name="0623a29" id="0623a29"></a>生熟與未熟；二者、觀時至與未至；三者、觀<a 
name="0623b01" id="0623b01"></a>諸國土何國處中；四者、觀諸種族何族貴盛；<a 
name="0623b02" id="0623b02"></a>五者、觀過去因緣，誰最真正應為父母。觀<a 
name="0623b03" id="0623b03"></a>五事已，即自思惟：『今諸眾生，皆是我初發心<a 
name="0623b04" id="0623b04"></a>以來所成熟者，堪能受於清淨妙法，於<a 
name="0623b05" id="0623b05"></a>此三千大千世界，此閻浮提迦毘羅&#x65BE;兜國<a 
name="0623b06" id="0623b06"></a>最為處中，諸族種姓釋迦第一甘蔗苗裔聖<a 
name="0623b07" id="0623b07"></a>王之後：觀白淨王過去因緣，夫妻真正堪<a 
name="0623b08" id="0623b08"></a>為父母；又觀摩耶夫人，壽命脩短，懷抱太<a 
name="0623b09" id="0623b09"></a>子，滿足十月，太子便生，生七日已，其母命<a 
name="0623b10" id="0623b10"></a>終。』</p><p style="text-indent: 0em; margin-left: 0em"><span class="linehead"></span>「既作此觀，又自思惟：『我今若便即下生<a 
name="0623b11" id="0623b11"></a>者，不能廣利諸天人眾，仍於天宮，現五種<a 
name="0623b12" id="0623b12"></a>相，令諸天子，皆悉覺知菩薩期運應下作<a 
name="0623b13" id="0623b13"></a>佛：一者、菩薩眼現瞬動；二者、頭上花萎；三者、<a 
name="0623b14" id="0623b14"></a>衣受塵垢；四者、腋下汗出；五者、不樂本座。』<a 
name="0623b15" id="0623b15"></a>時諸天眾，忽見菩薩有此異相，心大驚怖，<a 
name="0623b16" id="0623b16"></a>身諸毛孔，血流如雨，自相謂言：『菩薩不久<a 
name="0623b17" id="0623b17"></a>捨於我等。』</p><p style="text-indent: 0em; margin-left: 0em"><span class="linehead"></span>「爾時菩薩，又現五瑞：一者，放大<a 
name="0623b18" id="0623b18"></a>光明，普照三千大千世界；二者、大地十八相<a 
name="0623b19" id="0623b19"></a>動，須彌海水，諸天宮殿，皆悉震搖；三者、諸魔<a 
name="0623b20" id="0623b20"></a>宮宅隱蔽不現；四者、日月星辰無復光明；<a 
name="0623b21" id="0623b21"></a>五者、天龍八部身皆震動，不能自禁。是時<a 
name="0623b22" id="0623b22"></a>兜率諸天，見菩薩身，已有五相，又復&#x89A9;外<a 
name="0623b23" id="0623b23"></a>五希有事，皆悉聚集，到菩薩所，頭面禮足<a 
name="0623b24" id="0623b24"></a>白言：『尊者！我等今日見此諸相，舉身震動，<a 
name="0623b25" id="0623b25"></a>不能自安，唯願為我釋此因緣。』菩薩即便<a 
name="0623b26" id="0623b26"></a>答諸天言：『善男子！當知諸行皆悉無常，我<a 
name="0623b27" id="0623b27"></a>今不久，捨此天宮，生閻浮提。』</p><p style="text-indent: 0em; margin-left: 0em"><span class="linehead"></span>「于時諸天，<a 
name="0623b28" id="0623b28"></a>聞此語已，悲號涕泣，心大憂惱，舉身血現，<a 
name="0623b29" id="0623b29"></a>如波羅奢花；或有不復樂於本座；或有<a 
name="0623c01" id="0623c01"></a>棄其莊嚴之具；或有宛轉迷悶於地；或有<a 
name="0623c02" id="0623c02"></a>深歎無常苦者。爾時有一天子即說偈言：</p><a 
name="0623c03" id="0623c03"></a><p><span class="lg">「『菩薩在於此，　　開我等法眼；<a 
name="0623c04" id="0623c04"></a><br>　　今者遠我去，　　如盲離導師。<a 
name="0623c05" id="0623c05"></a><br>　　又如欲渡水，　　忽然失橋船；<a 
name="0623c06" id="0623c06"></a><br>　　亦似嬰孩兒，　　喪亡其慈母。<a 
name="0623c07" id="0623c07"></a><br>　　我等亦如是，　　失所歸依處，<a 
name="0623c08" id="0623c08"></a><br>　　方漂生死流，　　了無有出緣。<a 
name="0623c09" id="0623c09"></a><br>　　我等於長夜，　　為癡箭所射，<a 
name="0623c10" id="0623c10"></a><br>　　既失大醫王，　　誰當救我者？<a 
name="0623c11" id="0623c11"></a><br>　　滯臥無明床，　　長沒愛欲海，<a 
name="0623c12" id="0623c12"></a><br>　　永絕尊者訓，　　未見超出期。』</span></p><a 
name="0623c13" id="0623c13"></a><p style="text-indent: 0em; margin-left: 0em"><span class="linehead"></span>「爾時菩薩，見諸天子悲泣懊惱，又復聞說<a 
name="0623c14" id="0623c14"></a>戀慕之偈，即以慈音而告之曰：『善男子！凡<a 
name="0623c15" id="0623c15"></a>人受生無不死者；恩愛合會，必有別離；上<a 
name="0623c16" id="0623c16"></a>至阿迦膩吒天，下至阿鼻地獄，其中一切<a 
name="0623c17" id="0623c17"></a>諸眾生等，無有不為無常大火之所煎炙。<a 
name="0623c18" id="0623c18"></a>是故汝等不應於我獨生戀慕；我今與汝<a 
name="0623c19" id="0623c19"></a>皆悉未離生死熾火，乃至一切貧富貴賤，皆<a 
name="0623c20" id="0623c20"></a>不免脫。』於是菩薩即說偈言：</p><a 
name="0623c21" id="0623c21"></a><p><span class="lg">「『諸行無常，　　是生滅法；<a 
name="0623c22" id="0623c22"></a><br>　　生滅滅已，　　寂滅為樂。』</span></p><a 
name="0623c23" id="0623c23"></a><p style="text-indent: 0em; margin-left: 0em"><span class="linehead"></span>「爾時菩薩語天子言：『此偈乃是過去諸佛<a 
name="0623c24" id="0623c24"></a>之所共說，諸行性相法皆如是；汝等今者<a 
name="0623c25" id="0623c25"></a>勿生憂惱，我於生死無量劫來，今者唯有<a 
name="0623c26" id="0623c26"></a>此一生在，不久當得離於諸行。汝等當<a 
name="0623c27" id="0623c27"></a>知，今是度脫眾生之時，我應下生閻浮提<a 
name="0623c28" id="0623c28"></a>中，迦毘羅&#x65BE;兜國，甘蔗苗裔，釋姓種族，白<a 
name="0623c29" id="0623c29"></a>淨王家。我生於彼，遠離父母，棄捨妻子及<a 
name="0624a01" id="0624a01"></a>轉輪王位，出家學道，勤修苦行，降伏魔怨，<a 
name="0624a02" id="0624a02"></a>成一切種智，轉於法輪。一切世間天人魔<a 
name="0624a03" id="0624a03"></a>梵，所不能轉，亦依過去諸佛所行法式，廣<a 
name="0624a04" id="0624a04"></a>利一切諸天人眾，建大法幢，傾倒魔幢，竭<a 
name="0624a05" id="0624a05"></a>煩惱海，淨八正路，以諸法印，印眾生心；設<a 
name="0624a06" id="0624a06"></a>大法會，請諸天人。汝等爾時亦當皆同在<a 
name="0624a07" id="0624a07"></a>於此會，&#x98E1;受法食；以是因緣，不應憂惱。』爾<a 
name="0624a08" id="0624a08"></a>時菩薩，以偈頌曰：</p><a 
name="0624a09" id="0624a09"></a><p><span class="lg">「『我於此不久，　　當下閻浮提，<a 
name="0624a10" id="0624a10"></a><br>　　迦毘羅&#x65BE;兜，　　白淨王宮生；<a 
name="0624a11" id="0624a11"></a><br>　　辭父母親屬，　　捨轉輪王位；<a 
name="0624a12" id="0624a12"></a><br>　　出家行學道，　　成一切種智。<a 
name="0624a13" id="0624a13"></a><br>　　建立正法幢，　　能竭煩惱海，<a 
name="0624a14" id="0624a14"></a><br>　　閉塞惡趣門，　　淨開八正道。<a 
name="0624a15" id="0624a15"></a><br>　　廣利諸天人，　　其數不可計；<a 
name="0624a16" id="0624a16"></a><br>　　以是因緣故，　　不應生憂惱。』</span></p><a 
name="0624a17" id="0624a17"></a><p style="text-indent: 0em; margin-left: 0em"><span class="linehead"></span>「爾時菩薩舉身毛孔皆放光明；諸天子等<a 
name="0624a18" id="0624a18"></a>聞菩薩言，又復見身出大光明，歡喜踴躍，<a 
name="0624a19" id="0624a19"></a>離諸憂苦。各心念言：『菩薩不久當成正覺。』</p><a 
name="0624a20" id="0624a20"></a><p style="text-indent: 0em; margin-left: 0em"><span class="linehead"></span>「爾時菩薩觀降胎時至，即乘六牙白象，發<a 
name="0624a21" id="0624a21"></a>兜率宮；無量諸天，作諸伎樂，燒眾名香，散<a 
name="0624a22" id="0624a22"></a>天妙花；隨從菩薩，滿虛空中，放大光明，普<a 
name="0624a23" id="0624a23"></a>照十方；以四月八日明星出時，降神母胎。<a 
name="0624a24" id="0624a24"></a>于時摩耶夫人，於眠寤之際，見菩薩乘六<a 
name="0624a25" id="0624a25"></a>牙白象騰虛而來，從右&#x8107;入，影現於外<a 
name="0624a26" id="0624a26"></a>如處琉璃；夫人體安快樂，如服甘露，顧見<a 
name="0624a27" id="0624a27"></a>自身，如日月照，心大歡喜，踊躍無量。見此<a 
name="0624a28" id="0624a28"></a>相已，豁然而覺，生希有心，即便往至白淨<a 
name="0624a29" id="0624a29"></a>王所，而白王言：『我於向者眠寤之際，其狀<a 
name="0624b01" id="0624b01"></a>如夢，見諸瑞相，極為奇特。』王即答言：『我向<a 
name="0624b02" id="0624b02"></a>亦見有大光明，又復覺汝顏貌異常，汝可<a 
name="0624b03" id="0624b03"></a>為說所見瑞相。』夫人即便具說上事，以偈<a 
name="0624b04" id="0624b04"></a>頌曰：</p><a 
name="0624b05" id="0624b05"></a><p><span class="lg">「『見有乘白象，　　皎淨如日月；<a 
name="0624b06" id="0624b06"></a><br>　　釋梵諸天眾，　　皆悉執寶幢，<a 
name="0624b07" id="0624b07"></a><br>　　燒香散天花，　　并作眾伎樂；<a 
name="0624b08" id="0624b08"></a><br>　　充滿虛空中，　　圍繞而來下。<a 
name="0624b09" id="0624b09"></a><br>　　來入我右&#x8107;，　　猶如處琉璃；<a 
name="0624b10" id="0624b10"></a><br>　　今以現大王，　　此為何瑞相？』</span></p><a 
name="0624b11" id="0624b11"></a><p style="text-indent: 0em; margin-left: 0em"><span class="linehead"></span>「爾時白淨王，見摩耶夫人諸瑞相已，歡喜<a 
name="0624b12" id="0624b12"></a>踊躍，不能自勝；即便遣請善相婆羅門，以<a 
name="0624b13" id="0624b13"></a>妙香花種種飲食而供養之。供養畢已，示<a 
name="0624b14" id="0624b14"></a>夫人右&#x8107;并說瑞相，白婆羅門言：『願為占<a 
name="0624b15" id="0624b15"></a>之，有何等異？』時婆羅門，即占之曰：『大王！夫<a 
name="0624b16" id="0624b16"></a>人所懷太子，諸善妙相，不可具說，今當為<a 
name="0624b17" id="0624b17"></a>王略言之耳。大王當知，今此夫人胎中之<a 
name="0624b18" id="0624b18"></a>子，必能光顯釋迦種族，降胎之時，放大光<a 
name="0624b19" id="0624b19"></a>明，諸天釋梵，執侍圍繞，此相必是正覺之瑞，<a 
name="0624b20" id="0624b20"></a>若不出家，為轉輪聖王，王四天下，七寶自<a 
name="0624b21" id="0624b21"></a>至，千子具足。』時王聞此婆羅門言，深自慶<a 
name="0624b22" id="0624b22"></a>幸，踊躍無量；即以金銀雜寶象馬車乘，及以<a 
name="0624b23" id="0624b23"></a>村邑，而用供給此婆羅門。時摩耶夫人，以<a 
name="0624b24" id="0624b24"></a>其婇女，并及珍寶，亦以奉施。</p><p style="text-indent: 0em; margin-left: 0em"><span class="linehead"></span>「自從菩薩處<a 
name="0624b25" id="0624b25"></a>胎以來，摩耶夫人，日更修行六波羅蜜；天<a 
name="0624b26" id="0624b26"></a>獻飲食，自然而至，不復樂於人間之味；三<a 
name="0624b27" id="0624b27"></a>千大千世界，常皆大明，其界中間幽冥之處，<a 
name="0624b28" id="0624b28"></a>日月威光所不能照，亦皆朗然。其中眾生<a 
name="0624b29" id="0624b29"></a>各得相見，共相謂言：『此中云何忽生眾生？』<a 
name="0624c01" id="0624c01"></a>菩薩降胎之時，三千大千世界十八相動，清<a 
name="0624c02" id="0624c02"></a>涼香風起於四方，諸抱疾者皆悉除愈，貪欲<a 
name="0624c03" id="0624c03"></a>瞋癡亦皆休息。</p><a 
name="0624c04" id="0624c04"></a><p style="text-indent: 0em; margin-left: 0em"><span class="linehead"></span>「爾時兜率天宮，有一天子，作是念言：『菩薩<a 
name="0624c05" id="0624c05"></a>已生白淨王宮，我亦當復下生人間，菩薩<a 
name="0624c06" id="0624c06"></a>成佛，我得在先為其眷屬，供養聽法。』作此<a 
name="0624c07" id="0624c07"></a>念已，即便下生王舍城中，明月種姓，旃陀<a 
name="0624c08" id="0624c08"></a>羅及多王家。復有天子，生舍衛國王家；復<a 
name="0624c09" id="0624c09"></a>有天子，生偷羅厥叉國王家；復有天子，生<a 
name="0624c10" id="0624c10"></a>犢子國王家；復有天子，生跋羅國王家；復<a 
name="0624c11" id="0624c11"></a>有天子，生盧羅國王家；復有天子，生德叉<a 
name="0624c12" id="0624c12"></a>尸羅國王家；復有天子，生拘羅婆國王家；<a 
name="0624c13" id="0624c13"></a>復有天子，生婆羅門家；復有天子，生長者<a 
name="0624c14" id="0624c14"></a>居士毘舍首陀羅家；復有五百天子，生釋種<a 
name="0624c15" id="0624c15"></a>姓家；有如是等諸天子眾，其數凡有九十<a 
name="0624c16" id="0624c16"></a>九億，下生人間。又從他化自在天，乃至四<a 
name="0624c17" id="0624c17"></a>天王所下生者，不可稱計。復有色界天王<a 
name="0624c18" id="0624c18"></a>與其眷屬亦皆下生，而作仙人。</p><p style="text-indent: 0em; margin-left: 0em"><span class="linehead"></span>「菩薩在胎，<a 
name="0624c19" id="0624c19"></a>行、住、坐、臥，無所妨礙，又不令母有諸苦患。<a 
name="0624c20" id="0624c20"></a>菩薩晨朝於母胎中，為色界諸天，說種種<a 
name="0624c21" id="0624c21"></a>法。至日中時，為欲界諸天，亦說諸法。於日<a 
name="0624c22" id="0624c22"></a>晡時，又復為諸鬼神說法。於夜三時，亦復<a 
name="0624c23" id="0624c23"></a>如是，成熟利益無量眾生。菩薩在胎，夫人<a 
name="0624c24" id="0624c24"></a>婇女有來禮拜而供養者；或復有來作是<a 
name="0624c25" id="0624c25"></a>願言：『當令得成轉輪聖王。』菩薩聞已，心<a 
name="0624c26" id="0624c26"></a>不喜樂。或復有來作是願言：『當令得成<a 
name="0624c27" id="0624c27"></a>一切種智。』菩薩聞已，心大歡喜。</p><p style="text-indent: 0em; margin-left: 0em"><span class="linehead"></span>「菩薩處胎，<a 
name="0624c28" id="0624c28"></a>垂滿十月，身諸支節及以相好，皆悉具足，<a 
name="0624c29" id="0624c29"></a>亦使其母諸根寂定，樂處園林，不喜憒<a 
name="0625a01" id="0625a01"></a>鬧。時白淨王，心自思惟：『夫人懷妊，日月將<a 
name="0625a02" id="0625a02"></a>滿，而不見其有生產相。』作此念時，會遇<a 
name="0625a03" id="0625a03"></a>夫人遣信白王：『我今欲出園林遊觀。』時<a 
name="0625a04" id="0625a04"></a>王聞此益懷歡喜；即&#x52C5;於外，令淨掃灑藍<a 
name="0625a05" id="0625a05"></a>毘尼園，更使栽植諸妙花果；流泉浴池，悉<a 
name="0625a06" id="0625a06"></a>令清潔；欄楯階陛，皆以七寶而為莊嚴。翡<a 
name="0625a07" id="0625a07"></a>翠鴛鴦，鸞鳳凰鷖，異類眾鳥，鳴集其中；懸<a 
name="0625a08" id="0625a08"></a>繒幡蓋，散花燒香，作諸伎樂，猶如帝釋歡<a 
name="0625a09" id="0625a09"></a>喜之園。又&#x52C5;中間所經行處，皆令嚴淨種<a 
name="0625a10" id="0625a10"></a>種莊嚴。又&#x52C5;嚴辦十萬七寶車輦，一一車<a 
name="0625a11" id="0625a11"></a>輦，雕玩殊絕；又復&#x52C5;外，嚴辦四軍，象兵、馬<a 
name="0625a12" id="0625a12"></a>兵、車兵、步兵；又復選取後宮婇女，容顏端正，<a 
name="0625a13" id="0625a13"></a>不老不少，氣性調和，聰慧明了，其數凡有八<a 
name="0625a14" id="0625a14"></a>萬四千，以用給侍摩耶夫人。又復擇取八萬<a 
name="0625a15" id="0625a15"></a>四千端正童女，著妙瓔珞嚴身之具，齎持香<a 
name="0625a16" id="0625a16"></a>花，先往住彼藍毘尼園。王又&#x52C5;諸群臣百<a 
name="0625a17" id="0625a17"></a>官，夫人去者，皆悉侍從。於是夫人，即昇寶<a 
name="0625a18" id="0625a18"></a>輿，與諸官屬并及婇女，前後導從，往藍毘<a 
name="0625a19" id="0625a19"></a>尼園。爾時復有天龍八部，亦皆隨從，充滿<a 
name="0625a20" id="0625a20"></a>虛空。</p><p style="text-indent: 0em; margin-left: 0em"><span class="linehead"></span>「爾時夫人，既入園已，諸根寂靜；十月<a 
name="0625a21" id="0625a21"></a>滿足，於二月八日日初出時，夫人見彼園<a 
name="0625a22" id="0625a22"></a>中，有一大樹，名曰無憂，花色香鮮，枝葉分<a 
name="0625a23" id="0625a23"></a>布，極為茂盛；即舉右手，欲牽摘之；菩<a 
name="0625a24" id="0625a24"></a>薩漸漸從右&#x8107;出。于時樹下，亦生七寶<a 
name="0625a25" id="0625a25"></a>七莖蓮花，大如車輪；菩薩即便墮蓮花上，<a 
name="0625a26" id="0625a26"></a>無扶侍者，自行七步，舉其右手而師子吼：<a 
name="0625a27" id="0625a27"></a>『我於一切天人之中最尊最勝，無量生死於<a 
name="0625a28" id="0625a28"></a>今盡矣，此生利益一切人天。』說是言已，時<a 
name="0625a29" id="0625a29"></a>四天王，即以天繒接太子身，置寶机上；釋<a 
name="0625b01" id="0625b01"></a>提桓因手執寶蓋，大梵天王又持白拂，侍<a 
name="0625b02" id="0625b02"></a>立左右；難陀龍王、優波難陀龍王，於虛空<a 
name="0625b03" id="0625b03"></a>中，吐清淨水，一溫一涼，灌太子身——身黃金<a 
name="0625b04" id="0625b04"></a>色有三十二相，放大光明，普照三千大千<a 
name="0625b05" id="0625b05"></a>世界——天龍八部亦於空中作天伎樂，歌唄<a 
name="0625b06" id="0625b06"></a>讚頌，燒眾名香，散諸妙花，又雨天衣及以<a 
name="0625b07" id="0625b07"></a>瓔珞，繽紛亂墜不可稱數。</p><a 
name="0625b08" id="0625b08"></a><p style="text-indent: 0em; margin-left: 0em"><span class="linehead"></span>「爾時摩耶夫人生太子已，身安快樂，無有<a 
name="0625b09" id="0625b09"></a>苦患，歡喜踊躍，止於樹下，前後自然忽生<a 
name="0625b10" id="0625b10"></a>四井，其水香潔具八功德。爾時摩耶夫人<a 
name="0625b11" id="0625b11"></a>與其眷屬，隨所欲須，自恣洗漱。復有諸夜<a 
name="0625b12" id="0625b12"></a>叉王，皆悉圍繞，守護太子及摩耶夫人。當<a 
name="0625b13" id="0625b13"></a>爾之時，閻浮提人，乃至阿迦膩吒天，雖離<a 
name="0625b14" id="0625b14"></a>喜樂，皆亦於此歡喜讚歎：『一切種智，今出<a 
name="0625b15" id="0625b15"></a>於世，無量眾生，皆得利益；唯願速成正覺<a 
name="0625b16" id="0625b16"></a>之道，轉於法輪，廣度眾生。』唯有魔王，獨懷<a 
name="0625b17" id="0625b17"></a>愁惱，不安本座。</p><p style="text-indent: 0em; margin-left: 0em"><span class="linehead"></span>「當爾之時，所感瑞應，三<a 
name="0625b18" id="0625b18"></a>十有四：一者、十方世界，皆悉大明；二者、三千<a 
name="0625b19" id="0625b19"></a>大千世界，十八相動丘墟平坦；三者、一切枯<a 
name="0625b20" id="0625b20"></a>木悉更敷榮，國界自然生奇特樹；四者、園苑<a 
name="0625b21" id="0625b21"></a>生異甘果；五者、陸地生寶蓮花大如車輪；<a 
name="0625b22" id="0625b22"></a>六者、地中伏藏悉自發出；七者、諸藏珍寶放<a 
name="0625b23" id="0625b23"></a>大光明；八者、諸天妙服自然來降；九者、眾川<a 
name="0625b24" id="0625b24"></a>萬流恬靜澄清；十者、風止雲除空中明淨；十<a 
name="0625b25" id="0625b25"></a>一者、香風芬芳從四方來，細雨潤澤以<span class="gaiji">歛<!--gaiji,歛,1[僉*殳],2&#x23ACD;,3--></span><a 
name="0625b26" id="0625b26"></a>飛塵；十二者、國中疾病皆悉除愈；十三者、國<a 
name="0625b27" id="0625b27"></a>內宮舍無不明曜，燈燭之光不復為用；十<a 
name="0625b28" id="0625b28"></a>四者、日月星辰停住不行；十五者、毘舍佉星<a 
name="0625b29" id="0625b29"></a>下現人間，待太子生；十六者、諸梵天王執<a 
name="0625c01" id="0625c01"></a>素寶蓋，列覆宮上；十七者、八方諸仙人師奉<a 
name="0625c02" id="0625c02"></a>寶來獻；十八者、天百味食自然在前；十九者、<a 
name="0625c03" id="0625c03"></a>無數寶瓶盛諸甘露；二十者、諸天妙車載寶<a 
name="0625c04" id="0625c04"></a>而至；二十一者、無數白象子首戴蓮花，列住<a 
name="0625c05" id="0625c05"></a>殿前；二十二者、天紺馬寶自然而來；二十三<a 
name="0625c06" id="0625c06"></a>者、五百白師子王從雪山出，息其惡情，心<a 
name="0625c07" id="0625c07"></a>懷歡喜，羅住城門；二十四者、諸天伎女於<a 
name="0625c08" id="0625c08"></a>虛空中作妙音樂；二十五者、諸天玉女執<a 
name="0625c09" id="0625c09"></a>孔雀拂，現宮牆上；二十六者、諸天玉女各<a 
name="0625c10" id="0625c10"></a>持金瓶盛滿香汁，列住空中；二十七者、諸<a 
name="0625c11" id="0625c11"></a>天歌頌讚太子德；二十八者、地獄休息毒痛<a 
name="0625c12" id="0625c12"></a>不行；二十九者、毒蟲隱伏，惡鳥善心；三十<a 
name="0625c13" id="0625c13"></a>者、諸惡律儀一時慈悲；三十一者、國內孕婦<a 
name="0625c14" id="0625c14"></a>產者悉男，其有百病自然除愈；三十二者、<a 
name="0625c15" id="0625c15"></a>一切樹神化作人形，悉來禮侍；三十三者、諸<a 
name="0625c16" id="0625c16"></a>餘國王各齎名寶同來臣伏；三十四者、一<a 
name="0625c17" id="0625c17"></a>切人天無非時語。</p><p style="text-indent: 0em; margin-left: 0em"><span class="linehead"></span>「爾時諸婇女眾見此瑞<a 
name="0625c18" id="0625c18"></a>相，極大歡喜，自相謂言：『太子今生，有如此<a 
name="0625c19" id="0625c19"></a>等嘉祥之事，唯願長壽，無諸疾苦，勿令<a 
name="0625c20" id="0625c20"></a>我等生大憂惱。』作此言已，以天細<span class="gaiji">[疊*毛]<!--gaiji,,1[疊*毛],2&#x3CB2;,3--></span>裹抱<a 
name="0625c21" id="0625c21"></a>太子，至夫人所。時四天王在虛空中，恭敬<a 
name="0625c22" id="0625c22"></a>隨從；釋提桓因執蓋來覆；有二十八大鬼神<a 
name="0625c23" id="0625c23"></a>王，在園四角，守衛奉護。爾時有一青衣，聰<a 
name="0625c24" id="0625c24"></a>慧明了，從藍毘尼園，還入宮中，到白淨王<a 
name="0625c25" id="0625c25"></a>所而白王言：『大王威德，轉更增進；摩耶夫<a 
name="0625c26" id="0625c26"></a>人已生太子，顏貌端正，有三十二相、八十種<a 
name="0625c27" id="0625c27"></a>好；墮蓮花上，自行七步，舉其右手而師子<a 
name="0625c28" id="0625c28"></a>吼：「我於一切天人之中最尊最勝，無量生死<a 
name="0625c29" id="0625c29"></a>於今盡矣，此生利益一切人天。」有如是等諸<a 
name="0626a01" id="0626a01"></a>奇特事，非可具說。』時白淨王聞彼青衣說<a 
name="0626a02" id="0626a02"></a>此語已，歡喜踊躍不能自勝，即脫身瓔珞<a 
name="0626a03" id="0626a03"></a>而以賜之。</p><a 
name="0626a04" id="0626a04"></a><p style="text-indent: 0em; margin-left: 0em"><span class="linehead"></span>「爾時白淨王即嚴四兵眷屬圍繞，并與一億<a 
name="0626a05" id="0626a05"></a>釋迦種姓，前後導從，入藍毘尼園，見彼園<a 
name="0626a06" id="0626a06"></a>中天龍八部皆悉充滿；到夫人所，見太子<a 
name="0626a07" id="0626a07"></a>身，相好殊異，歡喜踊躍，猶如江海諸大波<a 
name="0626a08" id="0626a08"></a>浪；慮其短壽又懷悚惕，譬如須彌山王，<a 
name="0626a09" id="0626a09"></a>難可動搖；大地動時，此山乃動。彼白淨王<a 
name="0626a10" id="0626a10"></a>素性恬靜，常無歡慼，今見太子，一喜一懼，<a 
name="0626a11" id="0626a11"></a>亦復如是。摩耶夫人，為性調和。既生太子，<a 
name="0626a12" id="0626a12"></a>見諸奇瑞，倍增柔軟。爾時白淨王，叉手合<a 
name="0626a13" id="0626a13"></a>掌，禮諸天神；前抱太子，置於七寶象輿之<a 
name="0626a14" id="0626a14"></a>上，與諸群臣後宮婇女虛空諸天，作諸伎<a 
name="0626a15" id="0626a15"></a>樂，隨從入城。時白淨王及諸釋子，未識三<a 
name="0626a16" id="0626a16"></a>寶，即將太子，往詣天寺；太子既入，梵天形<a 
name="0626a17" id="0626a17"></a>像，皆從座起，禮太子足而語王言：『大王！當<a 
name="0626a18" id="0626a18"></a>知，今此太子天人中尊；虛空天神，皆悉禮<a 
name="0626a19" id="0626a19"></a>敬；大王！豈不見如此耶？云何而今來此<a 
name="0626a20" id="0626a20"></a>禮我？』時白淨王及諸釋子，群臣內外，聞見<a 
name="0626a21" id="0626a21"></a>是已，歎未曾有。即將太子出於天寺，還<a 
name="0626a22" id="0626a22"></a>入後宮。</p><p style="text-indent: 0em; margin-left: 0em"><span class="linehead"></span>「當爾之時，諸釋種姓，亦同一日，生<a 
name="0626a23" id="0626a23"></a>五百男；時王&#x5ED0;中，象生白子；馬生白駒；牛<a 
name="0626a24" id="0626a24"></a>羊亦生五色羔犢；如是等類，數各五百。王<a 
name="0626a25" id="0626a25"></a>家青衣，亦生五百蒼頭。爾時宮中，五百伏<a 
name="0626a26" id="0626a26"></a>藏，自然發出；一一伏藏，有七寶藏，而圍繞<a 
name="0626a27" id="0626a27"></a>之。又有諸大國商人，從海採寶，還迦毘<a 
name="0626a28" id="0626a28"></a>羅&#x65BE;兜國；彼諸商人，各齎奇寶，而來獻王。<a 
name="0626a29" id="0626a29"></a>時白淨王，問諸商人：『汝等入海，採諸珍寶，<a 
name="0626b01" id="0626b01"></a>悉皆吉利，無苦惱不？及諸伴侶，無遺落耶？』<a 
name="0626b02" id="0626b02"></a>彼諸商人，答言：『大王！所經道路，極自安隱。』<a 
name="0626b03" id="0626b03"></a>王聞此言，甚大歡喜，即遣請諸婆羅門等。<a 
name="0626b04" id="0626b04"></a>婆羅門眾皆悉集已，設諸供養，或與象馬<a 
name="0626b05" id="0626b05"></a>及以七寶，田宅僮僕。供養畢已，抱太子出，<a 
name="0626b06" id="0626b06"></a>即便白諸婆羅門言：『當為太子作何等名？』<a 
name="0626b07" id="0626b07"></a>諸婆羅門，即共論議，而答王言：『太子生時，一<a 
name="0626b08" id="0626b08"></a>切寶藏皆悉發出，所有諸瑞莫非吉祥，以<a 
name="0626b09" id="0626b09"></a>此義故，當名太子為薩婆悉達。』說此語<a 
name="0626b10" id="0626b10"></a>時，虛空天神，即擊天鼓，燒香散花，唱言：『善<a 
name="0626b11" id="0626b11"></a>哉！』諸天人民，即便稱曰：『薩婆悉達。』</p><p style="text-indent: 0em; margin-left: 0em"><span class="linehead"></span>「爾時八<a 
name="0626b12" id="0626b12"></a>王，亦於是日，與白淨王，同生太子。彼諸國<a 
name="0626b13" id="0626b13"></a>王，各懷歡喜：『我今生子，有諸奇異。』而不知<a 
name="0626b14" id="0626b14"></a>是薩婆悉達之瑞相也。皆集婆羅門，各為太<a 
name="0626b15" id="0626b15"></a>子，制好名字，王舍城太子名曰頻毘娑羅；<a 
name="0626b16" id="0626b16"></a>舍衛國太子名婆斯匿；偷羅拘吒國太子<a 
name="0626b17" id="0626b17"></a>名拘&#x81C8;婆；犢子國太子名優陀延；<span class="gaiji">跋<!--gaiji,跋,1[跳-兆+(乏-之+友)],2&#x47E6;,3--></span>羅國太<a 
name="0626b18" id="0626b18"></a>子名&#x6B1D;陀羅延；盧羅國太子名曰疾光；德叉<a 
name="0626b19" id="0626b19"></a>尸羅國太子名弗迦羅娑羅；拘羅婆國太<a 
name="0626b20" id="0626b20"></a>子名拘羅婆。</p><p style="text-indent: 0em; margin-left: 0em"><span class="linehead"></span>「爾時白淨王普&#x52C5;群臣，令訪<a 
name="0626b21" id="0626b21"></a>聰明多聞，智慧善知占相，為諸世人所知<a 
name="0626b22" id="0626b22"></a>識者。群臣聞已，四方推覓。時王即便於後<a 
name="0626b23" id="0626b23"></a>園中，起一大殿，&#x7A93;牖欄楯，七寶莊飾。爾時<a 
name="0626b24" id="0626b24"></a>群臣，得五百婆羅門聰明知相見諸奇瑞，<a 
name="0626b25" id="0626b25"></a>欲來詣王，會王遣信疾速而至。諸臣白王：<a 
name="0626b26" id="0626b26"></a>『知相婆羅門，今者已到。』王聞歡喜，即&#x52C5;令<a 
name="0626b27" id="0626b27"></a>前請入殿坐，設諸供養。彼婆羅門即白王<a 
name="0626b28" id="0626b28"></a>言：『我聞大王，新生太子，有諸相好奇特之<a 
name="0626b29" id="0626b29"></a>瑞，願令我等悉得見之。』時王即&#x52C5;抱太子<a 
name="0626c01" id="0626c01"></a>出。諸婆羅門既見太子相好威嚴，歎未曾<a 
name="0626c02" id="0626c02"></a>有。王即問言：『今占太子，其相云何？』婆羅門<a 
name="0626c03" id="0626c03"></a>言：『一切眾生皆欲子好；大王！今者所生太<a 
name="0626c04" id="0626c04"></a>子，是大珍異，勿生憂怖。』即又白言：『所生太<a 
name="0626c05" id="0626c05"></a>子，大王！雖言是王之子，乃是世間人天之<a 
name="0626c06" id="0626c06"></a>眼。』王復問言：『云何得知？』婆羅門言：『我觀太<a 
name="0626c07" id="0626c07"></a>子，身色光焰，猶如真金，有諸相好，極為明<a 
name="0626c08" id="0626c08"></a>淨，若當出家，成一切種智；若在家者，為轉<a 
name="0626c09" id="0626c09"></a>輪聖王，領四天下，譬如江河，海為第一；眾<a 
name="0626c10" id="0626c10"></a>山之中，須彌最勝；凡諸光暉，日為無上；一切<a 
name="0626c11" id="0626c11"></a>清涼，唯有明月；天人世，間太子為尊。』王聞<a 
name="0626c12" id="0626c12"></a>此語，心大歡喜，離諸怵惕。彼婆羅門又白<a 
name="0626c13" id="0626c13"></a>王言：『有一梵仙名阿私陀，具足五通，在<a 
name="0626c14" id="0626c14"></a>於香山，彼能為王斷諸疑惑。』諸婆羅門說<a 
name="0626c15" id="0626c15"></a>此語已，辭別而去。</p><a 
name="0626c16" id="0626c16"></a><p style="text-indent: 0em; margin-left: 0em"><span class="linehead"></span>「爾時白淨王心自思惟：『阿私陀仙人，居在香<a 
name="0626c17" id="0626c17"></a>山，途逕嶮絕，非人所到，當以何方請來<a 
name="0626c18" id="0626c18"></a>至此。』王可作此心念之時，阿私陀仙人遙<a 
name="0626c19" id="0626c19"></a>知王意；又復先見諸奇瑞相，深解菩薩為<a 
name="0626c20" id="0626c20"></a>破生死故現受生；以神通力，騰虛而來，<a 
name="0626c21" id="0626c21"></a>到王宮門。時守門者入白王言：『阿私陀仙<a 
name="0626c22" id="0626c22"></a>人，乘虛空來，今在門外。』王聞歡喜，即&#x52C5;令<a 
name="0626c23" id="0626c23"></a>前，王至門上自奉迎之；既見仙人，恭敬禮<a 
name="0626c24" id="0626c24"></a>拜，而即問言：『尊者既來，住門不進，為守<a 
name="0626c25" id="0626c25"></a>門者不聽前耶？』仙人答言：『無見止者，既<a 
name="0626c26" id="0626c26"></a>來相詣，宜須先白。』王便隨從，入於後宮，敬<a 
name="0626c27" id="0626c27"></a>請令坐，而問訊言：『尊者！四大常安和不？』仙<a 
name="0626c28" id="0626c28"></a>人答言：『蒙大王恩，幸得安樂。』時白淨王白<a 
name="0626c29" id="0626c29"></a>仙人言：『尊者！今日能來下降，我等種族，方<a 
name="0627a01" id="0627a01"></a>大熾盛，從今已去，日就吉祥，為是經過故<a 
name="0627a02" id="0627a02"></a>來此耶？』仙人答言：『我在香山，見大光明諸<a 
name="0627a03" id="0627a03"></a>奇特相，又知大王心之所念，以是因緣故<a 
name="0627a04" id="0627a04"></a>來到此；我以神力，乘虛而來，聞上諸天<a 
name="0627a05" id="0627a05"></a>說：「王太子必當得成一切種智，度脫天人；<a 
name="0627a06" id="0627a06"></a>又王太子，從右&#x8107;生，墮於七寶蓮花之上<a 
name="0627a07" id="0627a07"></a>而行七步，舉其右手而師子吼：『我於天人<a 
name="0627a08" id="0627a08"></a>之中，最尊最勝；無量生死於今盡矣，此生<a 
name="0627a09" id="0627a09"></a>利益一切天人。』」又復諸天圍繞恭敬，聞有<a 
name="0627a10" id="0627a10"></a>如此大奇特事；快哉大王！宜應欣慶。太子<a 
name="0627a11" id="0627a11"></a>今者可得見不？』即將仙人至太子所，王及<a 
name="0627a12" id="0627a12"></a>夫人抱太子出，欲禮仙人；時彼仙人，即止<a 
name="0627a13" id="0627a13"></a>王曰：『此是天人三界中尊，云何而令禮於我<a 
name="0627a14" id="0627a14"></a>耶？』時彼仙人，即起合掌，禮太子足。</p><p style="text-indent: 0em; margin-left: 0em"><span class="linehead"></span>「王及夫<a 
name="0627a15" id="0627a15"></a>人白仙人言：『唯願尊者為相太子。』仙人言：<a 
name="0627a16" id="0627a16"></a>『善。』即便占相，具見相已；忽然悲泣，不能自<a 
name="0627a17" id="0627a17"></a>勝；王及夫人見彼仙人悲泣流淚，舉身戰<a 
name="0627a18" id="0627a18"></a>怖，生大憂惱，如大波浪動於小船，問仙人<a 
name="0627a19" id="0627a19"></a>言：『我子初生，具諸瑞相，有何不祥而悲泣<a 
name="0627a20" id="0627a20"></a>耶？』爾時仙人歔欷答言：『大王！太子相好具足，<a 
name="0627a21" id="0627a21"></a>無有不祥。』王又問言：『願更為我占視太子，<a 
name="0627a22" id="0627a22"></a>有長壽相不？得轉輪王位王四天下不？我<a 
name="0627a23" id="0627a23"></a>年既暮，欲以國土皆悉付之，當隱山林<a 
name="0627a24" id="0627a24"></a>出家學道，所可志願，唯在於此。尊者為觀，<a 
name="0627a25" id="0627a25"></a>必定果耶？』</p><p style="text-indent: 0em; margin-left: 0em"><span class="linehead"></span>「爾時仙人又答王言：『大王！太子<a 
name="0627a26" id="0627a26"></a>具三十二相，一者、足下安平平如奩底；二者、<a 
name="0627a27" id="0627a27"></a>足下千輻網輪輪相具足；三者、手足相指長<a 
name="0627a28" id="0627a28"></a>勝於餘人；四者、手足柔軟勝餘身分；五者、<a 
name="0627a29" id="0627a29"></a>足跟廣具足滿好；六者、足指合縵網勝於餘<a 
name="0627b01" id="0627b01"></a>人；七者、足趺高平好與跟相稱；八者、伊泥延<a 
name="0627b02" id="0627b02"></a>鹿&#x8168;纖好如伊泥延鹿王；九者、平住兩手<a 
name="0627b03" id="0627b03"></a>摩膝；十者、陰藏相如馬王象王；十一者、身縱<a 
name="0627b04" id="0627b04"></a>廣等如尼拘類樹；十二者、一一孔一毛生青<a 
name="0627b05" id="0627b05"></a>色柔軟右旋；十三者、毛上向靡，青色柔軟右<a 
name="0627b06" id="0627b06"></a>旋；十四者、金色相其色微妙勝閻浮檀金；十<a 
name="0627b07" id="0627b07"></a>五者、身光面一丈；十六者、皮薄細滑不受<a 
name="0627b08" id="0627b08"></a>塵垢不停蚊蚋；十七者、七處滿，兩足下兩手<a 
name="0627b09" id="0627b09"></a>中兩肩上項中皆滿，字相分明；十八者、兩腋<a 
name="0627b10" id="0627b10"></a>下滿如摩尼珠；十九者、身如師子；二十者、身<a 
name="0627b11" id="0627b11"></a>廣端直；二十一者、肩圓好；二十二者、口四十<a 
name="0627b12" id="0627b12"></a>齒；二十三者、齒白齊密而根深；二十四者、四<a 
name="0627b13" id="0627b13"></a>牙最白而大；二十五者、方頰車如師子；二十<a 
name="0627b14" id="0627b14"></a>六者、味中得上味，咽中二處津液流出；二十<a 
name="0627b15" id="0627b15"></a>七者、舌大軟薄能覆面至耳髮際；二十八者、<a 
name="0627b16" id="0627b16"></a>梵音深遠如迦陵頻伽聲；二十九者、眼色如<a 
name="0627b17" id="0627b17"></a>金精；三十者、眼睫如牛王；三十一者、眉間白<a 
name="0627b18" id="0627b18"></a>毫相軟白如兜羅綿；三十二者、頂髻肉成。具<a 
name="0627b19" id="0627b19"></a>有如此相好之身，若在家者，年二十九，為<a 
name="0627b20" id="0627b20"></a>轉輪聖王；若出家者，成一切種智，廣濟天<a 
name="0627b21" id="0627b21"></a>人。然王太子，必當學道得成阿耨多羅三<a 
name="0627b22" id="0627b22"></a>藐三菩提，不久當轉清淨法輪，利益天人<a 
name="0627b23" id="0627b23"></a>開世間眼。我今年壽，已百二十，不久命終，<a 
name="0627b24" id="0627b24"></a>生無想天，不&#x89A9;佛興，不聞經法，故自悲<a 
name="0627b25" id="0627b25"></a>耳。』</p><p style="text-indent: 0em; margin-left: 0em"><span class="linehead"></span>「又問仙人：『尊者向占言，有二種：一當作<a 
name="0627b26" id="0627b26"></a>王；二成正覺；而今云何言決定成一切種<a 
name="0627b27" id="0627b27"></a>智。』時仙人言：『我相之法，若有眾生，具三十<a 
name="0627b28" id="0627b28"></a>二相，或生非處，又不明顯，此人必為轉輪<a 
name="0627b29" id="0627b29"></a>聖王；若三十二相，皆得其處，又復明顯，此<a 
name="0627c01" id="0627c01"></a>人必成一切種智。我觀大王太子諸相，皆<a 
name="0627c02" id="0627c02"></a>得其所，又極明顯，是以決定知成正覺。』仙<a 
name="0627c03" id="0627c03"></a>人為王說此語已，辭別而退。</p><a 
name="0627c04" id="0627c04"></a><p style="text-indent: 0em; margin-left: 0em"><span class="linehead"></span>「爾時白淨王既聞仙人決定之說，心懷愁<a 
name="0627c05" id="0627c05"></a>惱，慮恐出家；即擇五百青衣賢明多智為<a 
name="0627c06" id="0627c06"></a>作<span class="corr" title='[&#x511E;&gt;嬭] cf.【麗】'>嬭</span>母，養視太子，其中或有乳者，或有抱<a 
name="0627c07" id="0627c07"></a>者，或有浴者，或有浣濯者；如是等比，供給<a 
name="0627c08" id="0627c08"></a>太子，皆悉具足。又復別為起三時殿，溫涼寒<a 
name="0627c09" id="0627c09"></a>暑，各自異處；其殿皆以七寶莊嚴，衣裳服<a 
name="0627c10" id="0627c10"></a>飾，皆悉隨時；王恐太子棄家學道，使其城<a 
name="0627c11" id="0627c11"></a>門開閉之聲聞四十里；又復擇取五百妓女，<a 
name="0627c12" id="0627c12"></a>形容端正，不肥不瘦，不長不短，不白不黑，才<a 
name="0627c13" id="0627c13"></a>能巧妙，各兼數技，皆以名寶，瓔珞其身，<a 
name="0627c14" id="0627c14"></a>百人一番，迭代宿衛；於其殿前，列樹甘果，<a 
name="0627c15" id="0627c15"></a>枝葉蔚映，花實繁茂；又有浴池，清淨澄潔，<a 
name="0627c16" id="0627c16"></a>池邊香草，雜色蓮花，猗靡芬敷，不可稱計；<a 
name="0627c17" id="0627c17"></a>異類之鳥，數百千種，光麗心目，趣悅太子。</p><a 
name="0627c18" id="0627c18"></a><p style="text-indent: 0em; margin-left: 0em"><span class="linehead"></span>「太子既生，始滿七日，其母命終，以懷太子<a 
name="0627c19" id="0627c19"></a>功德大故，上生忉利，封受自然。太子自知，<a 
name="0627c20" id="0627c20"></a>福德威重，無有女人堪受禮者，故因將終，<a 
name="0627c21" id="0627c21"></a>託之而生。爾時太子姨母摩訶波闍波提，乳<a 
name="0627c22" id="0627c22"></a>養太子，如母無異。時白淨王，&#x52C5;作七寶天冠<a 
name="0627c23" id="0627c23"></a>及以瓔珞，而與太子。太子年漸長大，為辦<a 
name="0627c24" id="0627c24"></a>象、馬、牛、羊之車，凡是童子所玩好具，無不給<a 
name="0627c25" id="0627c25"></a>與。爾時舉國人民，皆行仁惠，五穀豐熟，風<a 
name="0627c26" id="0627c26"></a>雨以時，又無盜賊，快樂安隱，皆是太子福<a 
name="0627c27" id="0627c27"></a>德力故。時王又以青衣所生是車匿等五百<a 
name="0627c28" id="0627c28"></a>蒼頭，給侍太子。至年七歲，父王心念：『太子<a 
name="0627c29" id="0627c29"></a>已大，宜令學書。』訪覓國中聰明婆羅門善<a 
name="0628a01" id="0628a01"></a>諸書藝，請使令來以教太子。爾時有一婆<a 
name="0628a02" id="0628a02"></a>羅門，名跋陀羅尼，與五百婆羅門，以為眷<a 
name="0628a03" id="0628a03"></a>屬，來受王請。即白婆羅門言：『欲屈尊者<a 
name="0628a04" id="0628a04"></a>為太子師，此可爾不？』婆羅門言：『當隨所知，<a 
name="0628a05" id="0628a05"></a>以授太子。』時白淨王，更為太子起大學堂，<a 
name="0628a06" id="0628a06"></a>七寶莊嚴，床<span class="gaiji">[木*翕]<!--gaiji,,1[木*翕],2&#x3BD3;,3--></span>學具，極令精麗；卜擇吉日，<a 
name="0628a07" id="0628a07"></a>即以太子與婆羅門，而令教之。爾時婆羅<a 
name="0628a08" id="0628a08"></a>門，以四十九書字之本，教令讀之。于時太<a 
name="0628a09" id="0628a09"></a>子見此事已，問其師言：『此何等書？閻浮提<a 
name="0628a10" id="0628a10"></a>中，一切諸書，凡有幾種？』師即默然不知所<a 
name="0628a11" id="0628a11"></a>答。又復問言：『此阿一字，有何等義？』師又默<a 
name="0628a12" id="0628a12"></a>然亦不能答；內懷&#x6159;愧，即從座起，禮太<a 
name="0628a13" id="0628a13"></a>子足而讚歎言：『太子初生行七步時，自言<a 
name="0628a14" id="0628a14"></a>天人之中最尊最勝，此言不虛，唯願為說閻<a 
name="0628a15" id="0628a15"></a>浮提書凡有幾種。』太子答言：『閻浮提中，或<a 
name="0628a16" id="0628a16"></a>有梵書，或佉樓書，或蓮花書，有如是等六<a 
name="0628a17" id="0628a17"></a>十四種；此阿字者，是梵音聲，又此字義，是不<a 
name="0628a18" id="0628a18"></a>可壞，亦是無上正真道義，凡如此義，無量無<a 
name="0628a19" id="0628a19"></a>邊。』爾時婆羅門，深生&#x6159;愧。還至王所，而白<a 
name="0628a20" id="0628a20"></a>王言：『大王！太子是天人中第一之師，云何而<a 
name="0628a21" id="0628a21"></a>欲令我教耶？』爾時父王聞婆羅門言，倍生<a 
name="0628a22" id="0628a22"></a>歡喜，歎未曾有，即厚供養彼婆羅門，隨意<a 
name="0628a23" id="0628a23"></a>所之。凡諸技藝典籍議論，天文地理，算數<a 
name="0628a24" id="0628a24"></a>射御，太子皆悉自然知之。</p><a 
name="0628a25" id="0628a25"></a><p><span class="juanname">◎過去現在因果經卷第一</span></p>
<hr>【經文資訊】大正藏第 03 冊 No. 0189 過去現在因果經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，范振業大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexee97.html?index=T03n0189" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T03n0189_001 by HTTrack Website Copier/3.x [XR&CO'2014], Tue, 07 Jun 2016 06:45:10 GMT -->
</html>
