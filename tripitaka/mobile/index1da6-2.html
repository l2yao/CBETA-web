<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB208_018 by HTTrack Website Copier/3.x [XR&CO'2014], Tue, 07 Jun 2016 07:11:24 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1236012977&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28nB208&amp;utmp=%2Fmobile%2Findex.php%3Findex%3DJ28nB208_018&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexccb1.html?index=J28nB208_017" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B208 古雪哲禪師語錄 (20卷)<br/>【明 真哲說　傳我等編】<br/>第 18 卷</p>
	<a href="index7fc2.html?index=J28nB208_019" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B208" sutra_name="古雪哲禪師語錄" sutra_juan="[卷18]">　
<a 
name="0391b01" id="0391b01"></a><p><span class="juanname">古雪哲禪師語錄卷十八</span></p><a 
name="0391b02" id="0391b02"></a><p style="margin-left: 4em"><span class="byline">嗣法門人傳我等編</span></p><a 
name="0391b03" id="0391b03"></a><p style="margin-left: 2em"><span class="headname">偈二</span></p><a 
name="0391b04" id="0391b04"></a><p style="margin-left: 3em"><span class="headname">闢亮公洞<span class="note">(有序)</span></span></p><a 
name="0391b05" id="0391b05"></a><p style="text-indent: 0em; margin-left: 1em"><span class="linehead"></span>亮公古之隱者也。亮公洞西峰之古洞也。古之人<a 
name="0391b06" id="0391b06"></a>道眼既明。直入千巖萬壑之間。茅茨石室。匿跡韜<a 
name="0391b07" id="0391b07"></a>光。目視雲霄。窅忘人世。豈得與叔季沽名釣譽之<a 
name="0391b08" id="0391b08"></a>徒同日而語哉。昔司馬子長之贊孔子也則曰。高<a 
name="0391b09" id="0391b09"></a>山仰止。景行行止。雖不能至而心鄉往之。予於亮<a 
name="0391b10" id="0391b10"></a>公亦然。頃因暇日。偕二三子趺坐龍舌石上。偶見<a 
name="0391b11" id="0391b11"></a>其旁隱隱有石戶。乃相顧而笑曰。此中幽邃如是。<a 
name="0391b12" id="0391b12"></a>無迺亮公盤桓偃息之區乎。遂命二三子剪荊茀。<a 
name="0391b13" id="0391b13"></a>抉壤塊。平高就下。外實中虛。幽洞俄闢。曲徑亦成。<a 
name="0391b14" id="0391b14"></a>迺顏其洞曰亮公。蓋亦竊慕其遺風云爾。客曰。亮<a 
name="0391b15" id="0391b15"></a>公之隱於西山也。埽蹤滅跡。人莫能知。矧已化去<a 
name="0391b16" id="0391b16"></a>數百<span class="corr" title='[[禾/亍]&gt;年]'>年</span>矣。而師乃今以洞名之。得非為虛空安耳<a 
name="0391b17" id="0391b17"></a>穴乎。予曰。噫。子何見之陋也。子徒索亮公於影象。<a 
name="0391b18" id="0391b18"></a>庸詎知夫真亮公乎。夫亮公向馬駒一言之下頓<a 
name="0391b19" id="0391b19"></a>息萬機。則盡大地是一亮公。無古無今。無隱無顯。<a 
name="0391b20" id="0391b20"></a>無在無不在。即今松竹搖風。藤蘿抱石。鳥啼華笑。<a 
name="0391b21" id="0391b21"></a>雲散月明。無非是亮公示現處。子何見之陋也。客<a 
name="0391b22" id="0391b22"></a>曰。若是則古洞儼然。亮公何在。予曰。伯牙與子期<a 
name="0391b23" id="0391b23"></a>不是閒相識。客曰。忽若覿面相逢時如何。予曰。直<a 
name="0391b24" id="0391b24"></a>入深深處。衝開上上關。客橫趨而去。予與諸子坐<a 
name="0391b25" id="0391b25"></a>洞中。歠清茗。聽清泉。杳不知身之在人間世也。因<a 
name="0391b26" id="0391b26"></a>援筆以志之。時乙酉又六月。立秋後十日。</p><a 
name="0391b27" id="0391b27"></a><p><span class="lg">舊洞新開傍翠岑。廓然獨見亮公心。煙霞坐臥遺諠<a 
name="0391b28" id="0391b28"></a>寂。日月聲名自古今。白石猶標無縫塔。寒泉時奏沒<a 
name="0391b29" id="0391b29"></a>絃琴。半千<span class="corr" title='[[禾/亍]&gt;年]'>年</span>外風流在。未審何人和此音。</span></p><a 
name="0391b30" id="0391b30"></a><p style="margin-left: 3em"><span class="headname">禮大寂禪師塔</span></p><a 
name="0391c01" id="0391c01"></a><p><span class="lg">石門深鎖石浮屠。落落遺蹤羨馬駒。姓字昔曾揚竺<a 
name="0391c02" id="0391c02"></a>國。兒孫今已遍寰區。艸青古徑憑誰薙。月冷虛堂祇<a 
name="0391c03" id="0391c03"></a>自娛。三拜起來長太息。何時再振舊規模。</span></p><a 
name="0391c04" id="0391c04"></a><p style="margin-left: 3em"><span class="headname">寶峰懷友</span></p><a 
name="0391c05" id="0391c05"></a><p><span class="lg">古寺殘燈冷翠微。是誰重剔見餘煇。象龍喜聽槌初<a 
name="0391c06" id="0391c06"></a>白。猿鶴愁看錫又飛。碧岫暖雲眠五老。寒潭孤月照<a 
name="0391c07" id="0391c07"></a>雙磯。晨鐘未許驚遙夢。我欲登匡扣竹扉。</span></p><a 
name="0391c08" id="0391c08"></a><p style="margin-left: 3em"><span class="headname">辭寶峰請小參</span></p><a 
name="0391c09" id="0391c09"></a><p><span class="lg">說玅談玄數似麻。頹綱委地轉堪嗟。泐潭幸自清如<a 
name="0391c10" id="0391c10"></a>鏡。何事於中亂撒沙。</span></p><a 
name="0391c11" id="0391c11"></a><p style="margin-left: 3em"><span class="headname">送洋維那</span></p><a 
name="0391c12" id="0391c12"></a><p><span class="lg">三回上白法。兩度躡珠峰。畢竟緣何事。歧路自憧憧。<a 
name="0391c13" id="0391c13"></a>四月五月天正熱。腰包又卷忙忙別。且將白紙覓伽<a 
name="0391c14" id="0391c14"></a>陀。誰知此道離言說。君不見。倔彊克賓曾法戰。饡飯<a 
name="0391c15" id="0391c15"></a>罰來趁出院。頂門不具超方眼。臨機未免隨情轉。一<a 
name="0391c16" id="0391c16"></a>機相契萬機休。山川何必都遊遍。風前透得觸背關。<a 
name="0391c17" id="0391c17"></a>千里萬里長相見。</span></p><a 
name="0391c18" id="0391c18"></a><p style="margin-left: 3em"><span class="headname">即韻答舒八公茂才</span></p><a 
name="0391c19" id="0391c19"></a><p><span class="lg">窗外煙收見遠峰。如旒如髻兩三重。地幽易使紅塵<a 
name="0391c20" id="0391c20"></a>隔。苔老難將古路封。玉帶未蒙君子擲。禪關先許道<a 
name="0391c21" id="0391c21"></a>人從。何時吸竭西江水。握手同論不二宗。</span></p><a 
name="0391c22" id="0391c22"></a><p style="margin-left: 3em"><span class="headname">石門道中</span></p><a 
name="0391c23" id="0391c23"></a><p><span class="lg">枝頭蜀魄一聲聲。百里春山送又迎。拈得泐潭潭上<a 
name="0391c24" id="0391c24"></a>月。直教千古照人清。</span></p><a 
name="0391c25" id="0391c25"></a><p style="margin-left: 3em"><span class="headname">過匡廬訪<span class="gaiji">[、/(、*、)]<!--gaiji,,1[、/(、*、)],2&#x2007C;,3--></span>菴禪友</span></p><a 
name="0391c26" id="0391c26"></a><p><span class="lg">搘策原非為避炎。故交今臥五峰鑯。山分兩國人猶<a 
name="0391c27" id="0391c27"></a>舊。水隔千谿路欲淹。楓葉乍驚秋色老。木樨初綻冷<a 
name="0391c28" id="0391c28"></a>香甜。現前幸有陳公案。且對知音一笑拈。</span></p><a 
name="0391c29" id="0391c29"></a><p style="margin-left: 3em"><span class="headname">宿雷岸黃給諫谷口艸堂</span></p><a 
name="0391c30" id="0391c30"></a><p><span class="lg">九州蠻觸各爭鋒。誰識隆中有臥龍。門外及時栽五<a 
name="0392a01" id="0392a01"></a>柳。窗前鎮日對孤松。髼鬆短髮蓮華笠。瀟灑芒鞋紫<a 
name="0392a02" id="0392a02"></a>竹筇。幾度夜深延衲語。世情何似道情濃。</span></p><a 
name="0392a03" id="0392a03"></a><p style="margin-left: 3em"><span class="headname">贈古雲印菴主</span></p><a 
name="0392a04" id="0392a04"></a><p><span class="lg">紫竹心空道已南。一枝秀出綠蘿菴。敲殘夜雨風生<a 
name="0392a05" id="0392a05"></a>壑。埽盡晴雲月到潭。小銚且將千澗煮。高名未許萬<a 
name="0392a06" id="0392a06"></a>峰函。翻思長者當年事。羊鹿牛車謾設三。</span></p><a 
name="0392a07" id="0392a07"></a><p style="margin-left: 3em"><span class="headname">凌霄崖懷遍融老宿</span></p><a 
name="0392a08" id="0392a08"></a><p><span class="lg">峭壁層層近斗旁。參差怪石自成房。賣柴客去苔華<a 
name="0392a09" id="0392a09"></a>老。揮麈人來貝葉香。徑窄有階容上下。臺空無地寄<a 
name="0392a10" id="0392a10"></a>興亡。禪家況是超今古。日日門開對漢王。</span></p><a 
name="0392a11" id="0392a11"></a><p style="margin-left: 3em"><span class="headname">再遊龍雲寺<span class="note">(乃巖頭&#x596F;禪師說法處)</span></span></p><a 
name="0392a12" id="0392a12"></a><p><span class="lg">午夜寥寥霜磬清。冰輪偏向客窗明。雲收古殿龍常<a 
name="0392a13" id="0392a13"></a>現。風鼓寒林鳥不驚。竹榻已空塵劫夢。地爐猶話舊<a 
name="0392a14" id="0392a14"></a>時盟。也知&#x596F;老原無恙。此際何妨一再行。</span></p><a 
name="0392a15" id="0392a15"></a><p style="margin-left: 3em"><span class="headname">紀夢</span></p><a 
name="0392a16" id="0392a16"></a><p><span class="lg">臘月蓮華夢裏開。紅光遙映碧樓臺。<span class="corr" title='[巳&gt;已]'>已</span>無綠葉擎雲<a 
name="0392a17" id="0392a17"></a>蓋。賸有青莖傲雪堆。十四朵分元並帶。二三友翫不<a 
name="0392a18" id="0392a18"></a>同裁。醒來獨自摩挲眼。猶覺香風枕畔回。</span></p><a 
name="0392a19" id="0392a19"></a><p style="margin-left: 3em"><span class="headname">贈竹菴法師</span></p><a 
name="0392a20" id="0392a20"></a><p><span class="lg">講罷楞嚴入翠微。茅菴深自掩雙扉。一聲竹斷香嚴<a 
name="0392a21" id="0392a21"></a>夢。數點星寒鷲嶺機。木落遙天山正瘦。艸枯平地石<a 
name="0392a22" id="0392a22"></a>偏肥。<span class="gaiji">[監*毛]<!--gaiji,,1[監*毛],2&#x3CAF;,3--></span>毿玉麈高縣壁。且看紅爐白雪飛。</span></p><a 
name="0392a23" id="0392a23"></a><p style="margin-left: 3em"><span class="headname">禮東林遠法師塔</span></p><a 
name="0392a24" id="0392a24"></a><p><span class="lg">聖哲不再生。淼淼思陳跡。步出虎谿西。餘波吞落日。<a 
name="0392a25" id="0392a25"></a>西阿霜雪林。斜枝徒鬱密。荔塔尚巍然。高蹤何處沕。<a 
name="0392a26" id="0392a26"></a>荒院四壁圮。龕燈久如桼。古路覆苔蘚。砌艸枯還茁。<a 
name="0392a27" id="0392a27"></a>吾慚少苾芻。師堂頗堪騭。理策上空階。荊莽胡能窒。<a 
name="0392a28" id="0392a28"></a>合爪向堵波。歔欷三拜畢。徐徐讀謝碑。孤標見行實。<a 
name="0392a29" id="0392a29"></a>維昔晉室衰。賢明多隱逸。或謝三詔書。或辭五斗秫。<a 
name="0392a30" id="0392a30"></a>或落知解阬。或為文字桎。師自鴈門來。乘時乃一出。<a 
name="0392b01" id="0392b01"></a>結社匡北村。黑白十有七。蓮漏六時聲。聲聲同一佛。<a 
name="0392b02" id="0392b02"></a>匪不欲談禪。良由機未一。循循善誘之。久乃堪入室。<a 
name="0392b03" id="0392b03"></a>一心苟不亂。成佛亦何必。啟茲淨土門。師實為之帥。<a 
name="0392b04" id="0392b04"></a>師歸門徑荒。蓮池春水溢。紜紜異見輩。巴歌和啾唧。<a 
name="0392b05" id="0392b05"></a>唯師獨不然。文必稱於質。著書盈萬言。厥論高且軼。<a 
name="0392b06" id="0392b06"></a>論高尚可尋。旨深卒難悉。遙瞻擲筆峰。雲端尚崒嵂。<a 
name="0392b07" id="0392b07"></a>末世行解違。空言世所黜。師操逾冰檗。束身猶以律。<a 
name="0392b08" id="0392b08"></a>寧殞夢幻軀。不飲傷生蜜。優曇華既摧。滿地生蓬篳。<a 
name="0392b09" id="0392b09"></a>徘徊不忍歸。臨風多惕怵。安得若而人。為師重繼述。</span></p><a 
name="0392b10" id="0392b10"></a><p style="margin-left: 3em"><span class="headname">黃給諫命含輝長老請住東林即韻辭之</span></p><a 
name="0392b11" id="0392b11"></a><p><span class="lg">忘形為法豈微緣。扶病衝風艸店眠。破曉入雲招野<a 
name="0392b12" id="0392b12"></a>衲。乘時住院繼先賢。蓮華社冷憑君續。柏子禪高敢<a 
name="0392b13" id="0392b13"></a>自專。為我寄聲林下客。祖燈須是大家傳。</span></p><a 
name="0392b14" id="0392b14"></a><p style="margin-left: 3em"><span class="headname">再遊西林寺</span></p><a 
name="0392b15" id="0392b15"></a><p><span class="lg">鱗鱗萬瓦古精藍。幾度憑軒憶永曇。機謝每來雙虎<a 
name="0392b16" id="0392b16"></a>侍。道高嘗卻眾僧參。煙霞有意縈香谷。風雨無端妒<a 
name="0392b17" id="0392b17"></a>塔龕。猶喜波離真子在。閒提金錫振匡南。</span></p><a 
name="0392b18" id="0392b18"></a><p style="margin-left: 3em"><span class="headname">偕<span class="gaiji">[、/(、*、)]<!--gaiji,,1[、/(、*、)],2&#x2007C;,3--></span>菴訪別峰法師不值</span></p><a 
name="0392b19" id="0392b19"></a><p><span class="lg">共友還尋友。深深下艸坡。林空枯葉盡。樹老活藤多。<a 
name="0392b20" id="0392b20"></a>出谷雲將雨。環谿水欲波。到菴唯默坐。閒卻幾如何。</span></p><a 
name="0392b21" id="0392b21"></a><p style="margin-left: 3em"><span class="headname">懷青閣</span></p><a 
name="0392b22" id="0392b22"></a><p><span class="lg">傑閣新營古寺西。登臨便覺萬峰低。鷹披青入寒更<a 
name="0392b23" id="0392b23"></a>夢。人破曉開浩劫迷。直裰有光韜慧日。皮鞋無底出<a 
name="0392b24" id="0392b24"></a>桐谿。而今不和新豐曲。格外家風赤手提。</span></p><a 
name="0392b25" id="0392b25"></a><p style="margin-left: 3em"><span class="headname">過東林和本師和尚壁間韻<span class="note">(二首)</span></span></p><a 
name="0392b26" id="0392b26"></a><p><span class="lg">四句伽陀一味禪。知音不遇也徒然。當時若得師垂<a 
name="0392b27" id="0392b27"></a>手。法席應超晉宋前。</span></p><a 
name="0392b28" id="0392b28"></a><p><span class="lg">不談淨土不談禪。白社風流已寂然。十八高人相對<a 
name="0392b29" id="0392b29"></a>坐。忍看秋色滿庭前。</span></p><a 
name="0392b30" id="0392b30"></a><p style="margin-left: 3em"><span class="headname">五老峰</span></p><a 
name="0392c01" id="0392c01"></a><p><span class="lg">不學陶潛隱。雲端共出頭。插霄分五位。閱世幾千秋。<a 
name="0392c02" id="0392c02"></a>石露崚嶒骨。天開紺碧眸。群峰雖雪頂。猶是子孫儔。</span></p><a 
name="0392c03" id="0392c03"></a><p style="margin-left: 3em"><span class="headname">五乳寺<span class="note">(二首)</span></span></p><a 
name="0392c04" id="0392c04"></a><p><span class="lg">五乳峰頭禮昔賢。行行正值菊華天。憨公已作盧公<a 
name="0392c05" id="0392c05"></a>伴。折腳鐺留待孰煎。</span></p><a 
name="0392c06" id="0392c06"></a><p><span class="lg">行解深深已入微。全身不壞示真機。塔中莫謂無言<a 
name="0392c07" id="0392c07"></a>說。萬象森羅聽指揮。</span></p><a 
name="0392c08" id="0392c08"></a><p style="margin-left: 3em"><span class="headname">別<span class="gaiji">[、/(、*、)]<!--gaiji,,1[、/(、*、)],2&#x2007C;,3--></span>菴禪友歸西山</span></p><a 
name="0392c09" id="0392c09"></a><p><span class="lg">已盡登臨興。還思返故岑。浪遊非有意。卜築本無心。<a 
name="0392c10" id="0392c10"></a>霜重蒼苔冷。風高古木森。隨身一杖在。信步出雲林。</span></p><a 
name="0392c11" id="0392c11"></a><p style="margin-left: 3em"><span class="headname">遊雲居次日大雪</span></p><a 
name="0392c12" id="0392c12"></a><p><span class="lg">萬仞歐峰挂夕陽。歲寒猶見柏蒼蒼。禪房彷彿摩星<a 
name="0392c13" id="0392c13"></a>斗。祖道依稀憶宋唐。雲出寺前山轉秀。月臨湖上水<a 
name="0392c14" id="0392c14"></a>生光。我來尚未閒揮麈。何事天華落滿廊。</span></p><a 
name="0392c15" id="0392c15"></a><p style="margin-left: 3em"><span class="headname">輓顓愚大師<span class="note">(二首)</span></span></p><a 
name="0392c16" id="0392c16"></a><p><span class="lg">繖居常閉戶。語默悉圜通。但願精三學。無心繼五宗。<a 
name="0392c17" id="0392c17"></a>石城華正萎。歐阜月當空。恨我生遲暮。區區仰德風。<a 
name="0392c18" id="0392c18"></a>世外全高節。寰中獨讓師。王侯曾莫致。名利豈能移。<a 
name="0392c19" id="0392c19"></a>一旦津梁歇。千峰猿鳥悲。未諳籌室裏。幾箇是親兒。</span></p><a 
name="0392c20" id="0392c20"></a><p style="margin-left: 3em"><span class="headname">雲居除夕</span></p><a 
name="0392c21" id="0392c21"></a><p><span class="lg">浮生皆逆旅。何處是家鄉。眉底客塵盡。胸中世念忘。<a 
name="0392c22" id="0392c22"></a>燈搖殘歲影。風遞古梅香。坐久推窗看。春光已上堂。</span></p><a 
name="0392c23" id="0392c23"></a><p style="margin-left: 3em"><span class="headname">仰天窩示眾禪者<span class="note">(四首)</span></span></p><a 
name="0392c24" id="0392c24"></a><p><span class="lg">春日熙熙春氣和。扶筇攜友上天窩。白雲何事多偷<a 
name="0392c25" id="0392c25"></a>嬾。不肯隨風下綠蘿。</span></p><a 
name="0392c26" id="0392c26"></a><p><span class="lg">為僧最好是居山。山色谿光鎮日閒。欲得不遭閒境<a 
name="0392c27" id="0392c27"></a>惑。直須親透趙州關。</span></p><a 
name="0392c28" id="0392c28"></a><p><span class="lg">祖師心印沒囊藏。日夕舒光照艸堂。心境未能融得<a 
name="0392c29" id="0392c29"></a>盡。不妨策杖走諸方。</span></p><a 
name="0392c30" id="0392c30"></a><p><span class="lg">石牌茆屋萬峰巔。夜夜疏星壁上懸。老衲焚香相對<a 
name="0393a01" id="0393a01"></a>語。不知身在率阤天。</span></p><a 
name="0393a02" id="0393a02"></a><p style="margin-left: 3em"><span class="headname">瑤田寺</span></p><a 
name="0393a03" id="0393a03"></a><p><span class="lg">羃<span class="gaiji">[罩-卓+歷]<!--gaiji,,1[罩-卓+歷],2&#x4365;,3--></span>松煙村路東。寒鐘十里逐谿風。牧童幾度歌聲<a 
name="0393a04" id="0393a04"></a>滑。盡入無生曲調中。</span></p><a 
name="0393a05" id="0393a05"></a><p style="margin-left: 3em"><span class="headname">城崖山</span></p><a 
name="0393a06" id="0393a06"></a><p><span class="lg">百尺崖頭地一拳。剎竿高豎指青天。孤雲片片來投<a 
name="0393a07" id="0393a07"></a>宿。伸腳同參自在禪。</span></p><a 
name="0393a08" id="0393a08"></a><p style="margin-left: 3em"><span class="headname">酬慧習耆舊</span></p><a 
name="0393a09" id="0393a09"></a><p><span class="lg">迦陵久已不聞音。犬馬群喧古殿心。鐘鼓難侵存碧<a 
name="0393a10" id="0393a10"></a>漢。杉松易老賸空林。寰中弘道全憑願。格外知音豈<a 
name="0393a11" id="0393a11"></a>在琴。但可堂堂扶白法。那能眷眷惜黃金。百<span class="corr" title='[[禾/亍]&gt;年]'>年</span>雀角<a 
name="0393a12" id="0393a12"></a>穿禪室。一旦狐蹤遠翠岑。霜華景裏蓮華吐。瀑水聲<a 
name="0393a13" id="0393a13"></a>中雲水臨。大功既就傳無際。慧燄常明照不陰。顧我<a 
name="0393a14" id="0393a14"></a>酸寒慚繼席。倚筇崖畔骨毛森。</span></p><a 
name="0393a15" id="0393a15"></a><p style="margin-left: 3em"><span class="headname">即韻酬雪堂熊少宰過訪</span></p><a 
name="0393a16" id="0393a16"></a><p><span class="lg">寶殿夜來書積雪。密機密讖神先裂。笑看師象集雲<a 
name="0393a17" id="0393a17"></a>端。立聽疏鐘敲夜月。頭顱雖別願還同。雪上重新古<a 
name="0393a18" id="0393a18"></a>梵宮。誰謂毗耶消息斷。明明匝地起清風。</span></p><a 
name="0393a19" id="0393a19"></a><p style="margin-left: 3em"><span class="headname">懷干岸熊廣文</span></p><a 
name="0393a20" id="0393a20"></a><p><span class="lg">絡緯初鳴萬樹秋。井邊梧葉下枝頭。火雲燄冷金風<a 
name="0393a21" id="0393a21"></a>動。素月涼生玉露流。巖桂香浮人夢覺。田黿聲鬧客<a 
name="0393a22" id="0393a22"></a>情休。遙知方外熊司馬。迷悟雙關一筆勾。</span></p><a 
name="0393a23" id="0393a23"></a><p style="margin-left: 3em"><span class="headname">即韻酬士業陳司理</span></p><a 
name="0393a24" id="0393a24"></a><p><span class="lg">松菊頻栽三徑中。紛紛香氣遠浮空。器堪宰相心慵<a 
name="0393a25" id="0393a25"></a>應。道可傳燈志愈工。瘦柏傲霜枝自老。修筠敲雨節<a 
name="0393a26" id="0393a26"></a>偏雄。鴈行未許柴桑並。白蕅華開優缽叢。</span></p><a 
name="0393a27" id="0393a27"></a><p style="margin-left: 3em"><span class="headname">即韻答谷暘笪明府</span></p><a 
name="0393a28" id="0393a28"></a><p><span class="lg">蓮華社內久潛神。知是多生有正因。指點群迷官即<a 
name="0393a29" id="0393a29"></a>佛。廓清四相幻全真。煙霞已傍林泉老。艸木忻逢雨<a 
name="0393a30" id="0393a30"></a>露新。法運也隨天運轉。匡扶還藉解空人。</span></p><a 
name="0393b01" id="0393b01"></a><p style="margin-left: 3em"><span class="headname">翠巖寺即景<span class="note">(十二首)</span></span></p><a 
name="0393b02" id="0393b02"></a><p style="margin-left: 4em"><span class="headname">釋迦峰</span></p><a 
name="0393b03" id="0393b03"></a><p><span class="lg">星星蠃髻聳危巒。鷲嶺西峰不異觀。誰謂法王無面<a 
name="0393b04" id="0393b04"></a>目。峨峨千古露雲端。</span></p><a 
name="0393b05" id="0393b05"></a><p style="margin-left: 4em"><span class="headname">迦葉峰</span></p><a 
name="0393b06" id="0393b06"></a><p><span class="lg">糞埽<span class="gaiji">[監*毛]<!--gaiji,,1[監*毛],2&#x3CAF;,3--></span>毿髮不刪。多年雞足自偷閒。者回突出孤峰<a 
name="0393b07" id="0393b07"></a>頂。一度華開一破顏。</span></p><a 
name="0393b08" id="0393b08"></a><p style="margin-left: 4em"><span class="headname">缽盂峰</span></p><a 
name="0393b09" id="0393b09"></a><p><span class="lg">雙谿捧出缽多羅。數樹松華蘸碧波。我亦欲傳真種<a 
name="0393b10" id="0393b10"></a>骨。不知誰解說伽陀。</span></p><a 
name="0393b11" id="0393b11"></a><p style="margin-left: 4em"><span class="headname">達摩峰</span></p><a 
name="0393b12" id="0393b12"></a><p><span class="lg">蔥嶺無端誑俗人。幾時藏得祖師身。青峰萬古摩霄<a 
name="0393b13" id="0393b13"></a>漢。舉眼看來更逼真。</span></p><a 
name="0393b14" id="0393b14"></a><p style="margin-left: 4em"><span class="headname">無雲嶺</span></p><a 
name="0393b15" id="0393b15"></a><p><span class="lg">雲影枮來山更峻。月華高處路猶迷。芒鞋踢得虛空<a 
name="0393b16" id="0393b16"></a>破。無限風光在嶺西。</span></p><a 
name="0393b17" id="0393b17"></a><p style="margin-left: 4em"><span class="headname">鐘鼓石</span></p><a 
name="0393b18" id="0393b18"></a><p><span class="lg">巨石雙雙挂半空。橫如法鼓豎如鐘。知音豈在頻敲<a 
name="0393b19" id="0393b19"></a>擊。自有希聲達九重。</span></p><a 
name="0393b20" id="0393b20"></a><p style="margin-left: 4em"><span class="headname">磬石</span></p><a 
name="0393b21" id="0393b21"></a><p><span class="lg">頑石何因遠近聞。祇緣清韻自超群。隨敲隨應無高<a 
name="0393b22" id="0393b22"></a>下。幾度和風奏夕曛。</span></p><a 
name="0393b23" id="0393b23"></a><p style="margin-left: 4em"><span class="headname">迎笑堂</span></p><a 
name="0393b24" id="0393b24"></a><p><span class="lg">金師生得主麒麟。一笑相迎眼倍親。十笏洪爐猶未<a 
name="0393b25" id="0393b25"></a>冷。不知誰是爆箍人。</span></p><a 
name="0393b26" id="0393b26"></a><p style="margin-left: 4em"><span class="headname">拍洪樓</span></p><a 
name="0393b27" id="0393b27"></a><p><span class="lg">西閣崔嵬欲接天。軒窗面面七星縣。洪崖縱有神僊<a 
name="0393b28" id="0393b28"></a>術。應立禪家次一肩。</span></p><a 
name="0393b29" id="0393b29"></a><p style="margin-left: 4em"><span class="headname">玅高臺</span></p><a 
name="0393b30" id="0393b30"></a><p><span class="lg">石摩日月樹摩星。下視群峰數點青。身在其中誰覺<a 
name="0393c01" id="0393c01"></a>峻。悠然如步梵王庭。</span></p><a 
name="0393c02" id="0393c02"></a><p style="margin-left: 4em"><span class="headname">洪崖橋</span></p><a 
name="0393c03" id="0393c03"></a><p><span class="lg">雙谿匯處浪華飛。誰共浮槎接翠微。寶所不遙須進<a 
name="0393c04" id="0393c04"></a>步。莫迷煙柳竟忘歸。</span></p><a 
name="0393c05" id="0393c05"></a><p style="margin-left: 4em"><span class="headname">雷護橘</span></p><a 
name="0393c06" id="0393c06"></a><p><span class="lg">果熟霜林紅欲然。誰家兒女不垂涎。迅雷豈是多偏<a 
name="0393c07" id="0393c07"></a>護。要使偷心當下捐。</span></p><a 
name="0393c08" id="0393c08"></a><p style="margin-left: 3em"><span class="headname">蟠龍寺</span></p><a 
name="0393c09" id="0393c09"></a><p><span class="lg">松竹蕭疏曲徑成。煙籠紺殿碧苔生。世殊莫睹高人<a 
name="0393c10" id="0393c10"></a>塔。碑斷猶存見性名。魚躍淺塘華正發。鳥歸深樹月<a 
name="0393c11" id="0393c11"></a>初晴。晨鐘暮鼓渾無恙。誰續當年說法聲。</span></p><a 
name="0393c12" id="0393c12"></a><p style="margin-left: 3em"><span class="headname">登香城寺古基</span></p><a 
name="0393c13" id="0393c13"></a><p><span class="lg">寶地談空日。焉知我不聞。化移煙艸合。錫振雨華芬。<a 
name="0393c14" id="0393c14"></a>荒砌寒籠月。高臺冷襯雲。順瑛何處是。相笑對斜曛。</span></p><a 
name="0393c15" id="0393c15"></a><p style="margin-left: 3em"><span class="headname">即韻酬晦山禪友</span></p><a 
name="0393c16" id="0393c16"></a><p><span class="lg">萬指叢中我最凡。自甘沙銚煮寒巖。豈期爝火煇名<a 
name="0393c17" id="0393c17"></a>剎。卻出煙嵐種小杉。壁峭四時溫有雪。囊空幾度凍<a 
name="0393c18" id="0393c18"></a>無衫。隔村高衲能同調。寄得新詩貯滿函。</span></p><a 
name="0393c19" id="0393c19"></a><p style="margin-left: 3em"><span class="headname">送無住歸石屋</span></p><a 
name="0393c20" id="0393c20"></a><p><span class="lg">孤峰頂上石為菴。歸去應須著實參。佛到且從門外<a 
name="0393c21" id="0393c21"></a>立。客來休雜世間談。煙霞緲緲堪成侶。松竹森森盡<a 
name="0393c22" id="0393c22"></a>指南。徹見舊時人面目。果然非女亦非男。</span></p><a 
name="0393c23" id="0393c23"></a><p style="margin-left: 3em"><span class="headname">示獨尊上座</span></p><a 
name="0393c24" id="0393c24"></a><p><span class="lg">千重百匝亦何妨。舒卷從來別有長。但得腳跟紅線<a 
name="0393c25" id="0393c25"></a>斷。不須歧路泣亡羊。</span></p><a 
name="0393c26" id="0393c26"></a><p style="margin-left: 3em"><span class="headname">贈山翁和尚住青州大覺</span></p><a 
name="0393c27" id="0393c27"></a><p><span class="lg">傑出庚峰是老兄。令行吳越獨崢嶸。五遷名剎轟塗<a 
name="0393c28" id="0393c28"></a>毒。再握長竿釣巨鯨。東魯佇看迎活佛。西江遙聽播<a 
name="0393c29" id="0393c29"></a>芳聲。須知華雨繽紛處。端為宗門集大成。</span></p><a 
name="0393c30" id="0393c30"></a><p style="margin-left: 3em"><span class="headname">即韻答天童奇和尚</span></p><a 
name="0394a01" id="0394a01"></a><p><span class="lg">鄮峰一語破重關。道譽先流寰海間。霜鬢老兄原不<a 
name="0394a02" id="0394a02"></a>老。灰心閒弟愛偷閒。松培萬樹林添翠。鱗躍雙池水<a 
name="0394a03" id="0394a03"></a>欲斑。閩蜀也知聲調合。同風何似更同山。</span></p><a 
name="0394a04" id="0394a04"></a><p style="margin-left: 3em"><span class="headname">寄己任禪師</span></p><a 
name="0394a05" id="0394a05"></a><p><span class="lg">人境俱忘後。泥牛吼碧潭。燈傳深洞火。華擁綠蘿龕。<a 
name="0394a06" id="0394a06"></a>閩蜀風非別。洪筠月自含。翻思煙水日。無夕不同參。</span></p><a 
name="0394a07" id="0394a07"></a><p style="margin-left: 3em"><span class="headname">詠筍寄觀首座</span></p><a 
name="0394a08" id="0394a08"></a><p><span class="lg">高節深薶未出頭。和沙和石漫為儔。養成一色夌霄<a 
name="0394a09" id="0394a09"></a>翠。撼月搖風振未流。</span></p><a 
name="0394a10" id="0394a10"></a><p style="margin-left: 3em"><span class="headname">送玉浪上座南詢</span></p><a 
name="0394a11" id="0394a11"></a><p><span class="lg">籬菊香飄細指南。孤帆偏愛向遙參。吳山越水休淹<a 
name="0394a12" id="0394a12"></a>滯。一箭須穿五十三。</span></p><a 
name="0394a13" id="0394a13"></a><p style="margin-left: 3em"><span class="headname">示繼曇瑞侍者</span></p><a 
name="0394a14" id="0394a14"></a><p><span class="lg">細細一毫頭。明明無量義。一蹋便知歸。已自落第二。<a 
name="0394a15" id="0394a15"></a>那堪費鹽醬。捏回野鴨鼻。那堪吹布毛。父子相鈍置。<a 
name="0394a16" id="0394a16"></a>翠巖雖有言。無說亦無示。早晚侍巾缾。莫負參方志。<a 
name="0394a17" id="0394a17"></a>一拳拳透祖師關。曇華繼現千林瑞。</span></p><a 
name="0394a18" id="0394a18"></a><p style="margin-left: 3em"><span class="headname">送十虛禪人歸武夷</span></p><a 
name="0394a19" id="0394a19"></a><p><span class="lg">武夷有峰三十六。拔地夌霄如削玉。之子離塵家此<a 
name="0394a20" id="0394a20"></a>中。老樹蒼藤幾回綠。六六峰前九曲泉。泉中一葉可<a 
name="0394a21" id="0394a21"></a>蹁躚。龍吟虎嘯深如許。玉女金釵高插天。我生半生<a 
name="0394a22" id="0394a22"></a>湖海外。家裏名山曾未會。子當先為卜巖房。待我歸<a 
name="0394a23" id="0394a23"></a>來伸腳睡。睡起夷茶三四桮。笑看藤華落又開。不是<a 
name="0394a24" id="0394a24"></a>儂有鄉情在。從來鳥倦亦知回。</span></p><a 
name="0394a25" id="0394a25"></a><p style="margin-left: 3em"><span class="headname">即韻送藏西堂之閩</span></p><a 
name="0394a26" id="0394a26"></a><p><span class="lg">杖底夌雲氣。飄飄過別區。詩文囊佛缽。日月貯僊壺。<a 
name="0394a27" id="0394a27"></a>頒白猶行腳。毋欺是範模。艸芳千嶂碧。風動七閩孤。<a 
name="0394a28" id="0394a28"></a>劍水浮舟楫。重城放僕姑。但能舒片志。何在疊雙趺。<a 
name="0394a29" id="0394a29"></a>見翳爭黧牯。疑銷葬野狐。忘機情易竭。囿理蔓難圖。<a 
name="0394a30" id="0394a30"></a>路險鞋頻斷。峰高策自扶。碧谿啼白鳥。綠樹繞青蚨。<a 
name="0394b01" id="0394b01"></a>崿崿關如透。茫茫海亦枯。殺生生始活。棒佛佛方符。<a 
name="0394b02" id="0394b02"></a>颺下荊山璧。寧貪赤水珠。不迷原不悟。誰<span title="未知的文字">▆</span><span title="未知的文字">▆</span>誰愚。<a 
name="0394b03" id="0394b03"></a>吾里君遊日。君鄉吾化孚。秋風望歸笠。相<span title="未知的文字">▆</span>解愁胡。</span></p><a 
name="0394b04" id="0394b04"></a><p style="margin-left: 3em"><span class="headname">示無塵道者</span></p><a 
name="0394b05" id="0394b05"></a><p><span class="lg">大道幽曠。唯證乃知。鶖子莫測。豈涉言思。言思路絕。<a 
name="0394b06" id="0394b06"></a>無說而說。是以宗門。棒棒見血。英靈道者。直下承當。<a 
name="0394b07" id="0394b07"></a>竹翠松青。了無覆藏。見聞不隔。根塵匪迫。銀漢鶴高。<a 
name="0394b08" id="0394b08"></a>蘆華月白。出死入生。雨施雲行。不作聖解。肯落凡情。<a 
name="0394b09" id="0394b09"></a>凡情不住。常光獨露。朵朵芙蕖。火中正吐。</span></p><a 
name="0394b10" id="0394b10"></a><p style="margin-left: 3em"><span class="headname">贈智閒禪友<span class="note">(并序)</span></span></p><a 
name="0394b11" id="0394b11"></a><p style="text-indent: 0em; margin-left: 1em"><span class="linehead"></span>智閒敏公與予同侍天童先師於祁御史園中。予<a 
name="0394b12" id="0394b12"></a>擬至西江結茅。呈偈以別。先師擲偈。怒罵不已。予<a 
name="0394b13" id="0394b13"></a>竟力辭。先師隨後追至梅墅堅留。予已登舟去矣。<a 
name="0394b14" id="0394b14"></a>公獨侍先師天<span class="corr" title='[[禾/亍]&gt;年]'>年</span>後。始誅茅別峰。噫。予事師之不<a 
name="0394b15" id="0394b15"></a>及敏公多矣。昨承訪翠巖。復述其事。予為悽然涕<a 
name="0394b16" id="0394b16"></a>下。因次韻以贈。并懷先師。</p><a 
name="0394b17" id="0394b17"></a><p><span class="lg">御史園中猊座前。別來月色幾回鮮。十<span class="corr" title='[[禾/亍]&gt;年]'>年</span>友越千峰<a 
name="0394b18" id="0394b18"></a>至。萬里雲將一步還。白髮共嗟明鏡裏。烏藤誰契峻<a 
name="0394b19" id="0394b19"></a>機先。翻思老漢婆心切。淚滴谿頭顆顆圜。</span></p><a 
name="0394b20" id="0394b20"></a><p style="margin-left: 3em"><span class="headname">示春侍者</span></p><a 
name="0394b21" id="0394b21"></a><p><span class="lg">祖祖相傳傳此心。此心不屬去來今。了知心法傳無<a 
name="0394b22" id="0394b22"></a>際。春到人間萬木森。</span></p><a 
name="0394b23" id="0394b23"></a><p style="margin-left: 3em"><span class="headname">示同山後堂</span></p><a 
name="0394b24" id="0394b24"></a><p><span class="lg">明暗雙彰殺活機。等閒拈出絕思議。主賓分處如相<a 
name="0394b25" id="0394b25"></a>悉。烈燄爐中白浪飛。</span></p><a 
name="0394b26" id="0394b26"></a><p style="margin-left: 3em"><span class="headname">壽玉菴老宿<span class="note">(十首)</span></span></p><a 
name="0394b27" id="0394b27"></a><p style="text-indent: 0em; margin-left: 1em"><span class="linehead"></span>玉菴承公今臘八旬。予適有閩嶠之行。乃用島詩<a 
name="0394b28" id="0394b28"></a>一僧<span class="corr" title='[[禾/亍]&gt;年]'>年</span>八十。世事未嘗聞為韻。作偈十首。預為之<a 
name="0394b29" id="0394b29"></a>壽。</p><a 
name="0394b30" id="0394b30"></a><p><span class="lg">雪嶺夢回時。汀州紱麟日。德臘兩俱高。西峰推第一。<a 
name="0394c01" id="0394c01"></a>塵勞海正出。棲鳳嶺先登。不醉曹山酒。居然一聖僧。<a 
name="0394c02" id="0394c02"></a>泉洗池邊月。華開石上蓮。片雲橫古寺。憨臥竟忘<span class="corr" title='[[禾/亍]&gt;年]'>年</span>。<a 
name="0394c03" id="0394c03"></a>面門<span class="gaiji">[孝-子+占]<!--gaiji,,1[孝-子+占],2&#x264BB;,3--></span>固多。耳目猶聰察。偶爾閱殘經。雙眸如二八。<a 
name="0394c04" id="0394c04"></a>閒步別峰巔。驅烏趁不及。如此老成精。何啻百二十。<a 
name="0394c05" id="0394c05"></a>殊寺不殊僧。同鄉不同藝。君獨閒一生。我慚忙半世。<a 
name="0394c06" id="0394c06"></a>壺中天自寬。誰云耋將至。閒坐困即眠。此外復何事。<a 
name="0394c07" id="0394c07"></a>晝夜一百八。玅機超情謂。不知韓相公。睡眼曾開未。<a 
name="0394c08" id="0394c08"></a>君且不思鄉。予心豈弗忘。奈何緣未了。鄉水又重嘗。<a 
name="0394c09" id="0394c09"></a>生即無生句。叢林已猒聞。為君翻別調。孤鴈破寒雲。</span></p><a 
name="0394c10" id="0394c10"></a><p style="margin-left: 3em"><span class="headname">示兩序十首<span class="note">(并序)</span></span></p><a 
name="0394c11" id="0394c11"></a><p style="text-indent: 0em; margin-left: 1em"><span class="linehead"></span>母難日。兩序設供。請陞座祝壽。予不諾。因垂問曰。<a 
name="0394c12" id="0394c12"></a>棒下無生忍。臨機不見師。既是不見師。更祝甚麼<a 
name="0394c13" id="0394c13"></a>壽。一僧曰。知恩方解報恩。予曰。也是順水之波。僧<a 
name="0394c14" id="0394c14"></a>曰。老老大大。面皮厚多少。便出。予因命眾頌棒下<a 
name="0394c15" id="0394c15"></a>無生意旨。復以二句為韻。作偈十首示之。</p><a 
name="0394c16" id="0394c16"></a><p><span class="lg">予初入天童。嘗疑此一棒。誰信活骷髏。頓見光明藏。</span></p><a 
name="0394c17" id="0394c17"></a><p><span class="lg">慚愧老頑皮。知打幾百下。擊出夜光珠。舉世難酬價。</span></p><a 
name="0394c18" id="0394c18"></a><p><span class="lg">人道常州有。我道常州無。有無俱踢脫。壽量等毗盧。</span></p><a 
name="0394c19" id="0394c19"></a><p><span class="lg">霜葉此時墜。漚華此日生。虛生三十九。一事總無成。</span></p><a 
name="0394c20" id="0394c20"></a><p><span class="lg">我生最轗軻。百苦曾備忍。不陟太白峰。驢<span class="corr" title='[[禾/亍]&gt;年]'>年</span>苦未盡。</span></p><a 
name="0394c21" id="0394c21"></a><p><span class="lg">水雲不相約。紛紛自遠臨。翠巖無法說。意路謾思尋。</span></p><a 
name="0394c22" id="0394c22"></a><p><span class="lg">語言文字外。別有活人機。不是鳳凰子。九霄未易飛。</span></p><a 
name="0394c23" id="0394c23"></a><p><span class="lg">諸方盡相肯。自家還肯不。偷心如未休。醍醐反成毒。</span></p><a 
name="0394c24" id="0394c24"></a><p><span class="lg">臨濟正法眼。瞎驢獨親見。肉骨已雙還。突出那吒面。</span></p><a 
name="0394c25" id="0394c25"></a><p><span class="lg">具得殺佛手。堪與佛為師。逆水能興浪。始稱師子兒。</span></p><a 
name="0394c26" id="0394c26"></a><p style="margin-left: 3em"><span class="headname">示行耀齊文學</span></p><a 
name="0394c27" id="0394c27"></a><p><span class="lg">一點靈光耀古今。莫將知見別追尋。行超顏閔猶歸<a 
name="0394c28" id="0394c28"></a>漸。學邁韓歐未足欽。有念盡為顛倒念。無心方契本<a 
name="0394c29" id="0394c29"></a>來心。谿聲山色分明在。好繼東坡悟後吟。</span></p><a 
name="0394c30" id="0394c30"></a><p style="margin-left: 3em"><span class="headname">示普副寺</span></p><a 
name="0395a01" id="0395a01"></a><p><span class="lg">夢入精藍境亦奇。掀翻缽袋復何辭。钁頭雖鈍能無<a 
name="0395a02" id="0395a02"></a>倦。囊底常空似不知。青菜葉呈真實相。破伽黎示古<a 
name="0395a03" id="0395a03"></a>風規。會須記取當<span class="corr" title='[[禾/亍]&gt;年]'>年</span>夢。莫負蒼蒼兩道眉。</span></p><a 
name="0395a04" id="0395a04"></a><p style="margin-left: 3em"><span class="headname">四旬初度</span></p><a 
name="0395a05" id="0395a05"></a><p><span class="lg">露滴芙蓉四十秋。電光石火一旋眸。道慚北濟波瀾<a 
name="0395a06" id="0395a06"></a>闊。錫卓西江歲月流。紅葉易搖霜後樹。白蘋難翳雪<a 
name="0395a07" id="0395a07"></a>中舟。五湖共豎三千指。誰是金鼇上直鉤。</span></p><a 
name="0395a08" id="0395a08"></a><p style="margin-left: 3em"><span class="headname">雪中領眾斫柴<span class="note">(十首)</span></span></p><a 
name="0395a09" id="0395a09"></a><p style="margin-left: 4em"><span class="headname">磨刀</span></p><a 
name="0395a10" id="0395a10"></a><p><span class="lg">欲取深山雪裏柴。刀兒須是快如<span class="gaiji">[皆*風]<!--gaiji,,1[皆*風],2&#x29605;,3--></span>。門前有片青青<a 
name="0395a11" id="0395a11"></a>石。莫惜三回兩度揩。</span></p><a 
name="0395a12" id="0395a12"></a><p style="margin-left: 4em"><span class="headname">著屨</span></p><a 
name="0395a13" id="0395a13"></a><p><span class="lg">紅鞋氈襪尚嫌單。芒屨如何禦得寒。欲陟斷崖千仞<a 
name="0395a14" id="0395a14"></a>雪。直須緊捎莫辭難。</span></p><a 
name="0395a15" id="0395a15"></a><p style="margin-left: 4em"><span class="headname">呼伴</span></p><a 
name="0395a16" id="0395a16"></a><p><span class="lg">誰聞行苦不攢眉。況是冰華滿樹時。伴我入林無難<a 
name="0395a17" id="0395a17"></a>色。許伊堪繼獦獠兒。</span></p><a 
name="0395a18" id="0395a18"></a><p style="margin-left: 4em"><span class="headname">入山</span></p><a 
name="0395a19" id="0395a19"></a><p><span class="lg">極目青山盡白頭。單刀直入展雙眸。試看何處堪垂<a 
name="0395a20" id="0395a20"></a>手。莫使衝寒恣浪遊。</span></p><a 
name="0395a21" id="0395a21"></a><p style="margin-left: 4em"><span class="headname">選柴</span></p><a 
name="0395a22" id="0395a22"></a><p><span class="lg">參差散木自宜刪。留得杉松覆碧山。謾謂柴頭情識<a 
name="0395a23" id="0395a23"></a>在。從來殺活有攸關。</span></p><a 
name="0395a24" id="0395a24"></a><p style="margin-left: 4em"><span class="headname">剪棘</span></p><a 
name="0395a25" id="0395a25"></a><p><span class="lg">周遭荊棘貴先除。免使牽連礙短袪。任是葛藤長百<a 
name="0395a26" id="0395a26"></a>尺。一刀剪盡更無餘。</span></p><a 
name="0395a27" id="0395a27"></a><p style="margin-left: 4em"><span class="headname">斫斷</span></p><a 
name="0395a28" id="0395a28"></a><p><span class="lg">柴樁多是凍成堆。凝結層層撥不開。盡力一揮方倒<a 
name="0395a29" id="0395a29"></a>斷。空山依舊碧崔嵬。</span></p><a 
name="0395a30" id="0395a30"></a><p style="margin-left: 4em"><span class="headname">束起</span></p><a 
name="0395b01" id="0395b01"></a><p><span class="lg">斫得艱難束更難。攔腰束起勿令寬。兩頭輕重須無<a 
name="0395b02" id="0395b02"></a>異。始可全提下翠巒。</span></p><a 
name="0395b03" id="0395b03"></a><p style="margin-left: 4em"><span class="headname">捶歸</span></p><a 
name="0395b04" id="0395b04"></a><p><span class="lg">玉樹瓊華滿擔挑。歸來何啻一冬燒。飽柴飽水渾無<a 
name="0395b05" id="0395b05"></a>盡。香積從茲破寂寥。</span></p><a 
name="0395b06" id="0395b06"></a><p style="margin-left: 4em"><span class="headname">放下</span></p><a 
name="0395b07" id="0395b07"></a><p><span class="lg">萬苦千辛得到家。從今放下足生涯。洗將雙腳爐邊<a 
name="0395b08" id="0395b08"></a>坐。遮莫長空墜六華。</span></p><a 
name="0395b09" id="0395b09"></a><p style="margin-left: 3em"><span class="headname">再住翠巖</span></p><a 
name="0395b10" id="0395b10"></a><p><span class="lg">聲鐘極力辭。豈敢負相知。進退非無故。行藏各有思。<a 
name="0395b11" id="0395b11"></a>月高鄉夢遠。歲久道心疲。去去又留住。偷閒在幾時。</span></p><a 
name="0395b12" id="0395b12"></a><p style="margin-left: 3em"><span class="headname">擬漁父辭十首<span class="note">(并序)</span></span></p><a 
name="0395b13" id="0395b13"></a><p style="text-indent: 0em; margin-left: 1em"><span class="linehead"></span>甲午夏。予與諸子輯元明以來諸老語要入續燈<a 
name="0395b14" id="0395b14"></a>錄。因念從上尊宿無不從剋苦真參。大誓奮發中<a 
name="0395b15" id="0395b15"></a>得來。蓋誓不大。志不苦則中道而廢惰矣。安能透<a 
name="0395b16" id="0395b16"></a>頂透底。徹證徹悟哉。乃摘其參證行由歷歷可稽<a 
name="0395b17" id="0395b17"></a>者作漁父辭十首。命曰宗門標格。以示諸子。客曰。<a 
name="0395b18" id="0395b18"></a>法無定相。豈可拘格則乎。隔江橫趨一蹋便徹。又<a 
name="0395b19" id="0395b19"></a>何嘗費許多鹽醬來。若以死法繩人。則西來大意<a 
name="0395b20" id="0395b20"></a>翻成塗轍矣。焉得為圜頓教耶。予曰。噫。子所學者<a 
name="0395b21" id="0395b21"></a>近代之禪也。寸香未了。心識紛紜。片語合頭。便為<a 
name="0395b22" id="0395b22"></a>省發。一期之間稱悟道者數十。欺天歟。欺人歟。予<a 
name="0395b23" id="0395b23"></a>恐圜頓教門將如冷灰矣。今子徒知水潦高亭之<a 
name="0395b24" id="0395b24"></a>得處瞥脫。而不知其苦心研究。非特一生兩生千<a 
name="0395b25" id="0395b25"></a>百生而已耳。予試問子。馬駒一蹋。是死法耶。活法<a 
name="0395b26" id="0395b26"></a>耶。客沉吟。予連棒趁出。</p><a 
name="0395b27" id="0395b27"></a><p style="margin-left: 4em"><span class="headname">天目高峰玅禪師</span></p><a 
name="0395b28" id="0395b28"></a><p><span class="lg">北澗塔頭才問訊。何事烏藤連打趁。轟雷掣電未為<a 
name="0395b29" id="0395b29"></a>迅。門千仞。垂手相牽不肯進。者漢眉毛都落盡。見聞<a 
name="0395b30" id="0395b30"></a>夢想何須擯。五載骷髏薶鐵櫬。枕兒震。一聲撲碎空<a 
name="0395c01" id="0395c01"></a>王印。</span></p><a 
name="0395c02" id="0395c02"></a><p style="margin-left: 4em"><span class="headname">天目斷崖義禪師</span></p><a 
name="0395c03" id="0395c03"></a><p><span class="lg">六華散處山河殞。客夢初醒松露泯。死關辣手誰堪<a 
name="0395c04" id="0395c04"></a>忍。全身隕。伎窘懸崖心未窘。七日不證誓自盡。朝忘<a 
name="0395c05" id="0395c05"></a>飲啄夕忘寢。南北東西原絕眹。豁然省。石中迸出摩<a 
name="0395c06" id="0395c06"></a>空筍。</span></p><a 
name="0395c07" id="0395c07"></a><p style="margin-left: 4em"><span class="headname">靈雲鐵牛定禪師</span></p><a 
name="0395c08" id="0395c08"></a><p><span class="lg">截取頭做舀屎杓。片語堪為靈驗藥。任他百病一時<a 
name="0395c09" id="0395c09"></a>作。忘驚愕。更不迢迢尋扁鵲。勵精提起本參著。目睫<a 
name="0395c10" id="0395c10"></a>不交雙淚落。驀然擺斷黃金索。乾坤廓。曠劫沈痾從<a 
name="0395c11" id="0395c11"></a>此削。</span></p><a 
name="0395c12" id="0395c12"></a><p style="margin-left: 4em"><span class="headname">金陵碧峰金禪師</span></p><a 
name="0395c13" id="0395c13"></a><p><span class="lg">五穀胡為誓不食。疑團鬱鬱填胸臆。柏葉松鍼且延<a 
name="0395c14" id="0395c14"></a>息。自鞭逼。眉山萬仞曾親陟。伐木丁丁聲太直。呼起<a 
name="0395c15" id="0395c15"></a>法身赤吉力。汗如雨澍歡無極。水莫淢。定中消息誰<a 
name="0395c16" id="0395c16"></a>能測。</span></p><a 
name="0395c17" id="0395c17"></a><p style="margin-left: 4em"><span class="headname">玅果竺源盛禪師</span></p><a 
name="0395c18" id="0395c18"></a><p><span class="lg">大地平沈無一物。誰是人兮誰是佛。參天荊棘從茲<a 
name="0395c19" id="0395c19"></a>刜。非彷彿。全體頓現何潛沕。無間雖深不足恤。苦是<a 
name="0395c20" id="0395c20"></a>袈裟下身失。弘誓不堅焉得出。須委悉。莫待臨婚治<a 
name="0395c21" id="0395c21"></a>癭疾。</span></p><a 
name="0395c22" id="0395c22"></a><p style="margin-left: 4em"><span class="headname">天真毒峰善禪師</span></p><a 
name="0395c23" id="0395c23"></a><p><span class="lg">阿鼻永墜誰欣願。願深志苦行方健。名利牽人蔓復<a 
name="0395c24" id="0395c24"></a>蔓。殷勤勸。休把光陰棄分寸。聲色頭邊原不溷。金鐘<a 
name="0395c25" id="0395c25"></a>未動鼓先噴。大夢未醒猶困頓。正悶悶。一搥敲斷千<a 
name="0395c26" id="0395c26"></a>生恨。</span></p><a 
name="0395c27" id="0395c27"></a><p style="margin-left: 4em"><span class="headname">護國無用全禪師</span></p><a 
name="0395c28" id="0395c28"></a><p><span class="lg">古來剋苦真參者。寧可無言不亂瀉。虛頭伎倆俱消<a 
name="0395c29" id="0395c29"></a>也。居叢社。孜孜日夜如聾啞。一拶當機同大冶。睡不<a 
name="0395c30" id="0395c30"></a>安兮食不下。虛空粉碎方瀟灑。無可把。倒趁泥牛騎<a 
name="0396a01" id="0396a01"></a>木馬。</span></p><a 
name="0396a02" id="0396a02"></a><p style="margin-left: 4em"><span class="headname">香嚴古溪澄禪師</span></p><a 
name="0396a03" id="0396a03"></a><p><span class="lg">大器從來不自肯。已越凡流千萬等。譬似登山須到<a 
name="0396a04" id="0396a04"></a>頂。孤迥迥。丹霄獨步誰能並。趙關未破徒咨鼎。從前<a 
name="0396a05" id="0396a05"></a>解路皆酩酊。奮然一拶頭如剄。夢初醒。團團皓月當<a 
name="0396a06" id="0396a06"></a>空炯。</span></p><a 
name="0396a07" id="0396a07"></a><p style="margin-left: 4em"><span class="headname">壽昌無明經禪師</span></p><a 
name="0396a08" id="0396a08"></a><p><span class="lg">寰中久寂新豐曲。野干啾啾空躑躅。西江再誕古西<a 
name="0396a09" id="0396a09"></a>竺。超流俗。斷絃喜見鸞膠續。日裏開田夜燈錄。一座<a 
name="0396a10" id="0396a10"></a>好山千載毒。默默提撕自催促。驀然觸。石邊飛出遼<a 
name="0396a11" id="0396a11"></a>天鵠。</span></p><a 
name="0396a12" id="0396a12"></a><p style="margin-left: 4em"><span class="headname">天童密雲悟禪師</span></p><a 
name="0396a13" id="0396a13"></a><p><span class="lg">積薪觸發生前事。恩愛牢關一時棄。曉夕咨參求指<a 
name="0396a14" id="0396a14"></a>示。惟罵詈。那知句句吹毛利。情與無情原不二。翳根<a 
name="0396a15" id="0396a15"></a>未拔空華墜。銅棺頂上回頭視。煥然地。謦欬無非西<a 
name="0396a16" id="0396a16"></a>祖意。</span></p><a 
name="0396a17" id="0396a17"></a><p style="margin-left: 3em"><span class="headname">懷笑巖和尚四首<span class="note">(有序)</span></span></p><a 
name="0396a18" id="0396a18"></a><p style="text-indent: 0em; margin-left: 1em"><span class="linehead"></span>笑巖祖翁以萬曆辛<span class="corr" title='[已&gt;巳]'>巳</span>春化去。塔於燕之西城。羅<a 
name="0396a19" id="0396a19"></a>公大參銘之甚詳。先師住金粟時。已將南北集并<a 
name="0396a20" id="0396a20"></a>銘梓行於世。天下學者家諭戶曉。頃有蜀僧謂尋<a 
name="0396a21" id="0396a21"></a>之十二年而不得。海內實無一人知之。乃作四詩<a 
name="0396a22" id="0396a22"></a>以紀其事。庶後之稱子孫者知其祖翁尚在。噫。妄<a 
name="0396a23" id="0396a23"></a>誕之談。何異井蛙醯雞耶。因即韻以志感。</p><a 
name="0396a24" id="0396a24"></a><p><span class="lg">從來大隱不居山。柳巷何妨露一斑。霹靂舌藏人莫<a 
name="0396a25" id="0396a25"></a>委。嵯峨門啟孰能攀。蕭蕭煙笠傳南遠。落落浮屠鎮<a 
name="0396a26" id="0396a26"></a>北閒。今古西城城上月。盲龜咄咄淚潺潺。</span></p><a 
name="0396a27" id="0396a27"></a><p><span class="lg">殘碑幾度繡莓苔。古塔依前郭外隈。蒿長砌邊枯又<a 
name="0396a28" id="0396a28"></a>活。鶴巢鑯上去還回。一燈有燄東西續。八面無門晝<a 
name="0396a29" id="0396a29"></a>夜開。十二年中尋覓者。未曾親見謾疑猜。</span></p><a 
name="0396a30" id="0396a30"></a><p><span class="lg">小小菴居矮矮楣。誰知正與道相宜。生來不解圖虛<a 
name="0396b01" id="0396b01"></a>譽。死去何須立峻碑。一火活焚真父母。百<span class="corr" title='[[禾/亍]&gt;年]'>年</span>遙誕好<a 
name="0396b02" id="0396b02"></a>孫兒。琉璃殿上風光在。門外遊人那得知。</span></p><a 
name="0396b03" id="0396b03"></a><p><span class="lg">團團無縫亦無方。合爪趨前已面墻。潭北湘南金玉<a 
name="0396b04" id="0396b04"></a>國。鍬頭钁底利羅場。斷磚縱可修殘穴。片石徒勞補<a 
name="0396b05" id="0396b05"></a>上蒼。寄語野盤途路客。祖師不在帝城旁。</span></p><a 
name="0396b06" id="0396b06"></a><p style="margin-left: 3em"><span class="headname">焚萬松評唱</span></p><a 
name="0396b07" id="0396b07"></a><p><span class="lg">公案若依評唱會。祖師焉用特西來。而今一火都焚<a 
name="0396b08" id="0396b08"></a>卻。免使兒孫口亂開。</span></p><a 
name="0396b09" id="0396b09"></a><a 
name="0396b10" id="0396b10"></a><p><span class="juanname">古雪哲禪師語錄卷十八</span></p>
<hr>【經文資訊】嘉興藏第 28 冊 No. B208 古雪哲禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index17cd.html?index=J28nB208" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB208_018 by HTTrack Website Copier/3.x [XR&CO'2014], Tue, 07 Jun 2016 07:11:24 GMT -->
</html>
