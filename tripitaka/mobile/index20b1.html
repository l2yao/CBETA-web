<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T53n2122_015 by HTTrack Website Copier/3.x [XR&CO'2014], Tue, 07 Jun 2016 07:00:49 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=140172705&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT53n2122&amp;utmp=%2Fmobile%2Findex.php%3Findex%3DT53n2122_015&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index70a6.html?index=T53n2122_014" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第53冊<br/>No.2122 法苑珠林 (100卷)<br/>【唐 道世撰】<br/>第 15 卷</p>
	<a href="index311a.html?index=T53n2122_016" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T53">
<div class="root" id="2122" sutra_name="法苑珠林" sutra_juan="[卷15]">　
<a 
name="0397b08" id="0397b08"></a><a 
name="0397b09" id="0397b09"></a><a 
name="0397b10" id="0397b10"></a><p><span class="juanname">法苑珠林卷第十五<a 
name="0397b11" id="0397b11"></a><a 
name="0397b12" id="0397b12"></a><p style="margin-left: 4em"><span class="byline">西明寺沙門釋道世撰</span></p><a 
name="0397b13" id="0397b13"></a>敬佛篇第六之三<a 
name="0397b14" id="0397b14"></a>彌陀部第四<span class="note">(此別六部)</span></span></p><a 
name="0397b15" id="0397b15"></a><ul><li>述意部</li><li>會名部</li><li>辯處部</li><li>能見部</li><li>業<a 
name="0397b16" id="0397b16"></a>因部</li><li>引證部</li></ul><a 
name="0397b17" id="0397b17"></a><p style="margin-left: 4em"><span class="headname">述意部第一</span></p><a 
name="0397b18" id="0397b18"></a><p style="text-indent: 0em; margin-left: 0em"><span class="linehead"></span>夫避苦求樂。寔品物之常情。厭濁欣淨。是<a 
name="0397b19" id="0397b19"></a>生靈之舊理。但行有美惡土成&#x9E81;妙。娑婆五<a 
name="0397b20" id="0397b20"></a>痛。由積惡而丘坑。安養七珍。因習善而華<a 
name="0397b21" id="0397b21"></a>勝。業成三輩報為九品。寶臺珍觀。假勝念而<a 
name="0397b22" id="0397b22"></a>崔嵬。玉沼瓊池。藉善心而皎潔。花開蓮合。<a 
name="0397b23" id="0397b23"></a>驗慈父之非虛。浪動波迴。聞法言之在耳。<a 
name="0397b24" id="0397b24"></a>自非功勤志固行滿因圓。何能隨千心<a 
name="0397b25" id="0397b25"></a>而上金臺。依十念而昇樂國也。</p><a 
name="0397b26" id="0397b26"></a><p style="margin-left: 4em"><span class="headname">會名部第二</span></p><a 
name="0397b27" id="0397b27"></a><p style="text-indent: 0em; margin-left: 0em"><span class="linehead"></span>述曰。世界皎潔。目之為淨。即淨所居。名之為<a 
name="0397b28" id="0397b28"></a>土。故攝論云。所居之土無於五濁。如玻<span class="gaiji">璃<!--gaiji,璃,1[王*(黎-(暴-(日/共))+(恭-共))],2,3--></span><a 
name="0397b29" id="0397b29"></a>珂等名清淨土。法華論云。無煩惱眾生住處<a 
name="0397c01" id="0397c01"></a>名為淨土。淨土不同有其四種。一法性上。<a 
name="0397c02" id="0397c02"></a>以真如為體。故梁攝論云。以蓮華王為淨土<a 
name="0397c03" id="0397c03"></a>所依。譬法界真如為淨土所依體故。二實報<a 
name="0397c04" id="0397c04"></a>土。依攝論云。以二空為門。三慧為出入路。奢<a 
name="0397c05" id="0397c05"></a>摩他毘&#x9262;舍那為乘。以根本無分別智為用。<a 
name="0397c06" id="0397c06"></a>此皆約報功德辯其出體。三事淨土。謂上妙<a 
name="0397c07" id="0397c07"></a>七寶。是五塵色性聲香味觸為其土相。故攝<a 
name="0397c08" id="0397c08"></a>論云。佛周遍光明七寶處也。又華嚴經云。諸<a 
name="0397c09" id="0397c09"></a>佛境界相中種種間錯莊嚴。故淨土論云。備<a 
name="0397c10" id="0397c10"></a>諸珍寶性具足妙莊嚴。又新翻大菩薩藏經<a 
name="0397c11" id="0397c11"></a>云。假使如上世界。乃至大火洞然如來在中。<a 
name="0397c12" id="0397c12"></a>若依經行。若住坐臥。其處自然八功德水出<a 
name="0397c13" id="0397c13"></a>現於地。四化淨土。謂佛所變七寶五塵為化<a 
name="0397c14" id="0397c14"></a>土體。故涅槃經云。以佛神力地皆柔軟。無有<a 
name="0397c15" id="0397c15"></a>丘墟土沙礫石。乃至猶如西方無量壽佛極<a 
name="0397c16" id="0397c16"></a>樂世界等。又大莊嚴論云。由智自在隨彼所<a 
name="0397c17" id="0397c17"></a>欲。能現水精&#x7460;璃等清淨世界。又維摩經云。<a 
name="0397c18" id="0397c18"></a>佛以足指案地現淨等事。又十地經云。隨諸<a 
name="0397c19" id="0397c19"></a>眾生心所樂見。為示現故。此諸經論所明。並<a 
name="0397c20" id="0397c20"></a>約化為淨土。由佛神力現故有。攝故即無。<a 
name="0397c21" id="0397c21"></a>故名化土。</p><a 
name="0397c22" id="0397c22"></a><p style="margin-left: 4em"><span class="headname">辯處部第三</span></p><a 
name="0397c23" id="0397c23"></a><p style="text-indent: 0em; margin-left: 0em"><span class="linehead"></span>述曰。上來雖明土有四種。然綱要有二。一報<a 
name="0397c24" id="0397c24"></a>土。二化土。此二即攝理事二土。初報土者。謂<a 
name="0397c25" id="0397c25"></a>佛如來出世諸善體是無漏。非三界所攝故。<a 
name="0397c26" id="0397c26"></a>淨土論云。觀彼世界相。勝過三界道又智度<a 
name="0397c27" id="0397c27"></a>論云。有妙淨土出過三界。然佛所居無處為<a 
name="0397c28" id="0397c28"></a>處。過在十方世界。或依法身而安淨土。故論<a 
name="0397c29" id="0397c29"></a>云。釋迦牟尼佛。更有清淨世界如阿彌陀國。<a 
name="0398a01" id="0398a01"></a>其彌陀佛亦有嚴淨不嚴淨世界如釋迦佛。<a 
name="0398a02" id="0398a02"></a>又涅槃經云。我實不出閻浮提界。又法華經<a 
name="0398a03" id="0398a03"></a>偈云。</p><a 
name="0398a04" id="0398a04"></a><p>　<span class="lg">常在靈鷲山　　及餘諸住處<a 
name="0398a05" id="0398a05"></a><br>　眾生見劫盡　　大火所燒時<a 
name="0398a06" id="0398a06"></a><br>　我此土安隱　　天人常充滿<a 
name="0398a07" id="0398a07"></a><br>　園林諸堂閣　　種種寶莊嚴</span></p><a 
name="0398a08" id="0398a08"></a><p style="text-indent: 0em; margin-left: 0em"><span class="linehead"></span>又華嚴經云。如來淨土。或在如來寶冠。或在<a 
name="0398a09" id="0398a09"></a>耳璫。或在瓔珞。或在衣文。或在毛孔。如是毛<a 
name="0398a10" id="0398a10"></a>孔既容世界。故知十住論云。佛舉一步則過<a 
name="0398a11" id="0398a11"></a>恒河沙等三千世界。其事知是。化土處者。但<a 
name="0398a12" id="0398a12"></a>所居化土無別方處。但依報土而起&#x9E81;相。或<a 
name="0398a13" id="0398a13"></a>通十方。或在當界。引接三乘人天等眾如彌<a 
name="0398a14" id="0398a14"></a>陀世尊。引此忍界凡小眾生。而安淨國。或於<a 
name="0398a15" id="0398a15"></a>穢現淨如按地現淨。譬同天宮其事如是。或<a 
name="0398a16" id="0398a16"></a>於眾生共相器世界間。種子所感於中顯現<a 
name="0398a17" id="0398a17"></a>淨穢境界。隨其六道各見不同。此皆由外名<a 
name="0398a18" id="0398a18"></a>言熏習。因識種成就感得器世界。影像相現。<a 
name="0398a19" id="0398a19"></a>此影像是本識相分。由共相種子與影像相。<a 
name="0398a20" id="0398a20"></a>彼現相識為因緣。即此共相。由內報增上緣<a 
name="0398a21" id="0398a21"></a>即此共相由內報增上緣力。感得如此苦樂<a 
name="0398a22" id="0398a22"></a>不同。</p><a 
name="0398a23" id="0398a23"></a><p style="margin-left: 4em"><span class="headname">能見部第四</span></p><a 
name="0398a24" id="0398a24"></a><p style="text-indent: 0em; margin-left: 0em"><span class="linehead"></span>述曰。如凡夫二乘。於穢土中見阿彌陀佛。諸<a 
name="0398a25" id="0398a25"></a>菩薩等於淨土中見阿彌陀佛。據此二說。報<a 
name="0398a26" id="0398a26"></a>土則一向純淨。應土則有染有淨。故淨土論<a 
name="0398a27" id="0398a27"></a>云。土有五種。一純淨土。唯在佛果。二淨穢<a 
name="0398a28" id="0398a28"></a>土。謂淨多穢少。即八地已上。三淨穢亭等土。<a 
name="0398a29" id="0398a29"></a>謂從初地乃至七地。四穢淨土。謂穢多淨少<a 
name="0398b01" id="0398b01"></a>即地前性地。五雜穢土。謂未入性地。第五人<a 
name="0398b02" id="0398b02"></a>見後一不見前四。第四人見後二不見前三。<a 
name="0398b03" id="0398b03"></a>第三人見後三不見前二。第二人見後四不<a 
name="0398b04" id="0398b04"></a>見前一。第一佛上下五土悉知悉見也。</p><a 
name="0398b05" id="0398b05"></a><p style="margin-left: 4em"><span class="headname">業因部第五</span></p><a 
name="0398b06" id="0398b06"></a><p style="text-indent: 0em; margin-left: 0em"><span class="linehead"></span>述曰。具引經論十說不同。或說一行而生淨<a 
name="0398b07" id="0398b07"></a>土。如涅槃經云。有德國王覺德比丘。為護<a 
name="0398b08" id="0398b08"></a>法因緣生不動國。又維摩經云直心是菩薩<a 
name="0398b09" id="0398b09"></a>淨土。菩薩成佛時。不諂眾生來生其國等。或<a 
name="0398b10" id="0398b10"></a>說二行而生淨土。如梁攝論云。出世善法者。<a 
name="0398b11" id="0398b11"></a>無分別智及後得智所生善根。為出世善法<a 
name="0398b12" id="0398b12"></a>名因。或用定慧為乘。或說三行而生淨土。如<a 
name="0398b13" id="0398b13"></a>涅槃經云。思惟三三昧空無作無相而生淨<a 
name="0398b14" id="0398b14"></a>土。又觀經云。令未來一切凡夫生極樂國。當<a 
name="0398b15" id="0398b15"></a>修三業。一孝養父母事師不殺修十善業。二<a 
name="0398b16" id="0398b16"></a>受三歸具足眾戒不犯。威儀。三發菩提心深<a 
name="0398b17" id="0398b17"></a>信因果。讀誦大乘勸進行者。如是三事是名<a 
name="0398b18" id="0398b18"></a>淨業。或說四行而生淨土。如維摩經云。行<a 
name="0398b19" id="0398b19"></a>四無量心是菩薩淨土。菩薩成佛時。慈悲喜<a 
name="0398b20" id="0398b20"></a>捨眾生來生其國。或四攝法是菩薩淨土。謂<a 
name="0398b21" id="0398b21"></a>布施愛語利益同事。是菩薩淨土。菩薩成佛<a 
name="0398b22" id="0398b22"></a>時。解脫所攝眾生來生其國。或說五行而生<a 
name="0398b23" id="0398b23"></a>淨土。如淨土論云。一者禮拜。二者讚歎。三者<a 
name="0398b24" id="0398b24"></a>作願。四者觀察。五者迴向。或說六行而生淨<a 
name="0398b25" id="0398b25"></a>土。如維摩經云。布施是菩薩淨土。菩薩成佛<a 
name="0398b26" id="0398b26"></a>時。一切能捨眾生來生其國。乃至智慧是菩<a 
name="0398b27" id="0398b27"></a>薩淨土。菩薩成佛時。一切智慧眾生來生其<a 
name="0398b28" id="0398b28"></a>國等。或說七行而生淨土。如維摩經云。布以<a 
name="0398b29" id="0398b29"></a>七淨華浴此無垢人。一者戒淨。二者定淨。三<a 
name="0398c01" id="0398c01"></a>者見淨。四者度疑淨。五者道非道淨。六者<a 
name="0398c02" id="0398c02"></a>行淨。七者行斷智淨。前二是方便道。次三是<a 
name="0398c03" id="0398c03"></a>見道。次一是修道。後一是無學道。由斯七淨<a 
name="0398c04" id="0398c04"></a>得成四道。四道既成故報居淨土也。或說八<a 
name="0398c05" id="0398c05"></a>行而生淨土。如維摩經云。菩薩成就幾法於<a 
name="0398c06" id="0398c06"></a>此世界行無瘡疣生于淨土。答云。成就八法<a 
name="0398c07" id="0398c07"></a>生于淨土。一饒益眾生而不望報。代於眾生<a 
name="0398c08" id="0398c08"></a>受諸苦惱。二所作功德盡以施之。三等心眾<a 
name="0398c09" id="0398c09"></a>生謙下無礙。四於諸菩薩觀之如佛。五所未<a 
name="0398c10" id="0398c10"></a>聞經聞之不疑。六不與聲聞而相違背。七不<a 
name="0398c11" id="0398c11"></a>嫉彼供不高己利。而於其中調伏其心。八常<a 
name="0398c12" id="0398c12"></a>省己過不訟彼短。常以一心求諸功德。或說<a 
name="0398c13" id="0398c13"></a>九行而生淨土。如無量壽經云。略說三輩廣<a 
name="0398c14" id="0398c14"></a>說九品<span class="note">(具如經說)</span>或說十行而生淨土。如維摩經<a 
name="0398c15" id="0398c15"></a>云。十善是菩薩淨土。菩薩成佛時。命不中夭<a 
name="0398c16" id="0398c16"></a>大富梵行。所言誠諦常以軟語。眷屬不離善<a 
name="0398c17" id="0398c17"></a>和諍訟。言必饒益不嫉不恚。正見眾生來生<a 
name="0398c18" id="0398c18"></a>其國。又彌勒發問經云。若欲樂生安養國者。<a 
name="0398c19" id="0398c19"></a>當修十念即得往生。何等。為十。一者於一切<a 
name="0398c20" id="0398c20"></a>眾生常生慈心。二者於一切眾生不毀其行。<a 
name="0398c21" id="0398c21"></a>若有毀者終不往生。三者於一切眾生深起<a 
name="0398c22" id="0398c22"></a>悲心除殘害心。四者發護法心不惜身命。於<a 
name="0398c23" id="0398c23"></a>一切法不生誹謗。五者於忍辱中生決定心。<a 
name="0398c24" id="0398c24"></a>六者深心清淨不染利養。七者發一切種智<a 
name="0398c25" id="0398c25"></a>心日日常念無有廢忘。八者於一切眾生生<a 
name="0398c26" id="0398c26"></a>尊重心。除憍慢心謙下言說。九者於諸談話<a 
name="0398c27" id="0398c27"></a>不生染著。心近於覺意深起種種善根因緣<a 
name="0398c28" id="0398c28"></a>不生憒鬧散亂心。十者常念觀佛除去諸相。<a 
name="0398c29" id="0398c29"></a>彌勒當知。如是十念。一一次第相續而起。不<a 
name="0399a01" id="0399a01"></a>生彼國無有是處。或說三十七品是菩薩淨<a 
name="0399a02" id="0399a02"></a>土。菩薩成佛時。念處正勤神足根力覺道眾<a 
name="0399a03" id="0399a03"></a>生來生其國。或如無量壽經云。發四十大願<a 
name="0399a04" id="0399a04"></a>而生淨土<span class="note">(上來所說廣略雖異隨行一法與理冥符皆得往生安樂國土)</span>優波提舍<a 
name="0399a05" id="0399a05"></a>論偈云。</p><a 
name="0399a06" id="0399a06"></a><p>　<span class="lg">觀彼世界相　　勝過三界道<a 
name="0399a07" id="0399a07"></a><br>　究盡如虛空　　廣大無邊際<a 
name="0399a08" id="0399a08"></a><br>　正道大慈悲　　出世善根生<a 
name="0399a09" id="0399a09"></a><br>　淨光明滿足　　如鏡日月輪</span></p><a 
name="0399a10" id="0399a10"></a><p style="text-indent: 0em; margin-left: 0em"><span class="linehead"></span>述曰。若據實報淨土。要修出世無漏正因。與<a 
name="0399a11" id="0399a11"></a>理行相成方得往生。若是下品之人本無正<a 
name="0399a12" id="0399a12"></a>業。隨起一行。或臨終日十念雖成。唯生化土<a 
name="0399a13" id="0399a13"></a>未能見報。具述觀法。備在大小乘禪門十卷<a 
name="0399a14" id="0399a14"></a>中說。</p><a 
name="0399a15" id="0399a15"></a><p style="margin-left: 4em"><span class="headname">引證部第六</span></p><a 
name="0399a16" id="0399a16"></a><p style="text-indent: 0em; margin-left: 0em"><span class="linehead"></span>阿彌陀鼓音聲王陀羅尼經云。爾時世尊告<a 
name="0399a17" id="0399a17"></a>諸比丘。西方安樂世界今現有佛。號阿彌陀。<a 
name="0399a18" id="0399a18"></a>若有四眾能正受持彼佛名號。以此功德臨<a 
name="0399a19" id="0399a19"></a>欲終時。阿彌陀即與大眾往此人所令其得<a 
name="0399a20" id="0399a20"></a>見。見已尋生慶悅倍增功德。以是因緣所生<a 
name="0399a21" id="0399a21"></a>之處。永離胞胎穢欲之形。純處鮮妙寶蓮華<a 
name="0399a22" id="0399a22"></a>中自然化生。具六神通光明赫奕。阿彌陀佛<a 
name="0399a23" id="0399a23"></a>與聲聞俱。如來應供正遍知。其國號曰清泰。<a 
name="0399a24" id="0399a24"></a>聖王所住。其城縱廣十千由旬。於中充滿剎<a 
name="0399a25" id="0399a25"></a>利之種。阿彌陀佛父名月上轉輪聖王。其母<a 
name="0399a26" id="0399a26"></a>名曰殊勝妙顏。子名月明。奉事弟子名無垢<a 
name="0399a27" id="0399a27"></a>稱。智慧弟子名曰賢光。神足精勤弟子名曰<a 
name="0399a28" id="0399a28"></a>大化。爾時魔王名曰無勝。有提婆達多名曰<a 
name="0399a29" id="0399a29"></a>寂靜。又無量壽經云。佛告彌勒。假使三千大<a 
name="0399b01" id="0399b01"></a>千世界猛火。為念阿彌陀佛名故。要當於中<a 
name="0399b02" id="0399b02"></a>直過。未足為難。</p><a 
name="0399b03" id="0399b03"></a><p style="text-indent: 0em; margin-left: 0em"><span class="linehead"></span>又華嚴經云。爾時心王菩薩摩訶薩告諸菩<a 
name="0399b04" id="0399b04"></a>薩言。佛子。此娑婆世界釋迦牟尼佛剎一劫<a 
name="0399b05" id="0399b05"></a>於安樂世界阿彌陀佛剎為一日一夜。安樂<a 
name="0399b06" id="0399b06"></a>世界一劫於聖服幢世界金剛佛剎為一日一<a 
name="0399b07" id="0399b07"></a>夜。聖服幢世界一劫於不退轉音聲輪世界<a 
name="0399b08" id="0399b08"></a>善樂光明清淨開敷佛剎為一日一夜。不退<a 
name="0399b09" id="0399b09"></a>轉音聲輪世界一劫於離垢世界法幢佛剎為<a 
name="0399b10" id="0399b10"></a>一日一夜。離垢世界一劫於善燈世界師子<a 
name="0399b11" id="0399b11"></a>佛剎為一日一夜。善燈世界一劫於善光明<a 
name="0399b12" id="0399b12"></a>世界盧舍那藏佛剎為一日一夜。善光明世<a 
name="0399b13" id="0399b13"></a>界一劫於超出世界法光明清淨開敷蓮華佛<a 
name="0399b14" id="0399b14"></a>剎為一日一夜。超出世界一劫於莊嚴慧世<a 
name="0399b15" id="0399b15"></a>界一切光明佛剎為一日一夜。莊嚴慧世界<a 
name="0399b16" id="0399b16"></a>一劫於鏡光明世界覺月佛剎為一日一夜。佛<a 
name="0399b17" id="0399b17"></a>子。如是次第。乃至百萬阿僧祇世界。最後世<a 
name="0399b18" id="0399b18"></a>界一劫於勝蓮華世界賢首佛剎為一日一夜。<a 
name="0399b19" id="0399b19"></a>普賢菩薩等諸大菩薩充滿其中。</p><a 
name="0399b20" id="0399b20"></a><p style="text-indent: 0em; margin-left: 0em"><span class="linehead"></span>又阿彌陀佛經云。佛告諸比丘僧。是阿闍世<a 
name="0399b21" id="0399b21"></a>王太子及五百長者子。&#x5374;後無數劫。皆當作<a 
name="0399b22" id="0399b22"></a>佛如阿彌陀佛。佛言。是阿闍世王太子及五<a 
name="0399b23" id="0399b23"></a>百長者子。住菩薩道以來無央數劫。皆各供<a 
name="0399b24" id="0399b24"></a>養四百億佛已。今復來供養我。阿闍世王太<a 
name="0399b25" id="0399b25"></a>子及五百長者子等。皆前世迦葉佛時。為我<a 
name="0399b26" id="0399b26"></a>作弟子。今皆復會是共相值也。</p><a 
name="0399b27" id="0399b27"></a><p style="margin-left: 2em"><span class="headname">感應緣<span class="note">(略引十驗)</span></span></p><a 
name="0399b28" id="0399b28"></a><ul><li>宋沙門僧亮</li><li>宋居士葛濟之</li><li>宋比丘尼慧<a 
name="0399b29" id="0399b29"></a>木</li><li>宋魏世子</li><li>宋沙門曇遠</li><li>梁沙門法悅<a 
name="0399c01" id="0399c01"></a></li><li>隋五十菩薩瑞像</li><li>隋沙門慧海</li><li>唐沙門<a 
name="0399c02" id="0399c02"></a>道昂</li><li>唐沙門善胄</li></ul><a 
name="0399c03" id="0399c03"></a><p style="text-indent: 0em; margin-left: 0em"><span class="linehead"></span>宋江陵長沙寺沙門釋僧亮。志操剛烈戒德<a 
name="0399c04" id="0399c04"></a>堅淨。常結西方願造丈六無量壽像。功用既<a 
name="0399c05" id="0399c05"></a>巨積年不辦。聞湘州錮溪山廟甚饒銅器。欲<a 
name="0399c06" id="0399c06"></a>化導鬼神取充成辦。遂詣刺史張邵。告以<a 
name="0399c07" id="0399c07"></a>事源。請船數艘壯士百人。張曰。此廟靈驗<a 
name="0399c08" id="0399c08"></a>犯者輒斃。且蠻人守護恐此難果。亮曰。福與<a 
name="0399c09" id="0399c09"></a>君共。死則身當。張即給人船。未至一宿神已<a 
name="0399c10" id="0399c10"></a>預知。風震雲冥鳥獸嗚呼。俄而亮到霧歇日<a 
name="0399c11" id="0399c11"></a>明。未至廟屋二十餘步。有兩銅鑊各數百<a 
name="0399c12" id="0399c12"></a>斛。見一大蛇長十餘丈。從鑊騰出&#x4E98;身斷道。<a 
name="0399c13" id="0399c13"></a>從者百人悉皆退散。亮乃整服而進。振錫告<a 
name="0399c14" id="0399c14"></a>蛇曰。汝前世罪業故受蟒身。不聞三寶何由<a 
name="0399c15" id="0399c15"></a>自拔。吾造丈六無量壽像。聞此饒銅遠來相<a 
name="0399c16" id="0399c16"></a>詣。幸可開路使我得前。蛇乃舉頭看亮引身<a 
name="0399c17" id="0399c17"></a>而去。亮躬率人徒輦取銅器。唯床頭唾壺可<a 
name="0399c18" id="0399c18"></a>容四升。有蝘蜓長二尺有餘跳躍出入。遂<a 
name="0399c19" id="0399c19"></a>置不取。廟器重大十不收一。唯勝小者船滿<a 
name="0399c20" id="0399c20"></a>而還。守廟之人莫敢拒護。亮還都鑄像。以宋<a 
name="0399c21" id="0399c21"></a>元嘉九年畢功。神表端嚴威光煒曜。造像靈<a 
name="0399c22" id="0399c22"></a>異聲傳京師。宋文皇帝奉迎還都。以焰光未<a 
name="0399c23" id="0399c23"></a>備。&#x52C5;造金薄圓光。欲處安樂寺。僉以彭城之<a 
name="0399c24" id="0399c24"></a>塔號同本封且顯居國門。送處像焉至明帝<a 
name="0399c25" id="0399c25"></a>之初。以舊邸為寺。請像移住。舊在湘宮大殿<a 
name="0399c26" id="0399c26"></a><span class="note">(右一驗出梁高僧傳)</span>。</p><a 
name="0399c27" id="0399c27"></a><p style="text-indent: 0em; margin-left: 0em"><span class="linehead"></span>宋葛濟之句容人稚川後也。妻同郡紀氏。體<a 
name="0399c28" id="0399c28"></a>貌閑雅甚有婦德。濟之世事仙學。紀氏亦同。<a 
name="0399c29" id="0399c29"></a>而心樂佛法。常存誠不替。元嘉十三年方在<a 
name="0400a01" id="0400a01"></a>機織。忽覺雲日開朗空中清明。因投釋筐梭<a 
name="0400a02" id="0400a02"></a>仰望四表。見西方有如來真形及寶蓋幡幢<a 
name="0400a03" id="0400a03"></a>蔽映天漢。心獨喜曰。經說無量壽佛。即此者<a 
name="0400a04" id="0400a04"></a>耶。便頭面作禮。濟之敬其如此。仍起就之。紀<a 
name="0400a05" id="0400a05"></a>授濟手指示佛所。濟亦登見半身及諸幡蓋。<a 
name="0400a06" id="0400a06"></a>俄而隱沒。於是雲日鮮彩五色燭曜。鄉比親<a 
name="0400a07" id="0400a07"></a>族頗亦&#x89A9;見。兩三食頃方稍除歇。自是村閭<a 
name="0400a08" id="0400a08"></a>多歸法者。</p><a 
name="0400a09" id="0400a09"></a><p style="text-indent: 0em; margin-left: 0em"><span class="linehead"></span>宋尼慧木者。姓傅氏。十一出家持小乘戒。居<a 
name="0400a10" id="0400a10"></a>梁郡築弋村寺。始讀大品日誦兩卷。師慧超<a 
name="0400a11" id="0400a11"></a>&#x751E;建經堂。木往禮拜。輒見屋內東北隅有一<a 
name="0400a12" id="0400a12"></a>沙門。金色黑衣足不履地。木又於夜中臥而<a 
name="0400a13" id="0400a13"></a>誦習。夢到西方見一浴池有芙蓉華。諸化生<a 
name="0400a14" id="0400a14"></a>人列坐其中。有一大華獨空無人。木欲登華。<a 
name="0400a15" id="0400a15"></a>攀牽用力不覺誦經。音響高大。木母謂其魘<a 
name="0400a16" id="0400a16"></a>驚起喚之。木母篤老。口無復齒。木常嚼哺<a 
name="0400a17" id="0400a17"></a>飴母。為以過中不得淨&#x6F44;。故年將立不受大<a 
name="0400a18" id="0400a18"></a>戒母終亡後。木自除草開壇請師受戒忽於<a 
name="0400a19" id="0400a19"></a>壇所見天地晃然悉黃金色。仰望西南見一<a 
name="0400a20" id="0400a20"></a>天。人著&#x8948;衣衣色赤黃。去木或近或遠尋沒<a 
name="0400a21" id="0400a21"></a>不見。凡見靈異祕不語人。木兄出家聞而欲<a 
name="0400a22" id="0400a22"></a>知。乃誑誘之曰。汝為道積年竟無所昭。比<a 
name="0400a23" id="0400a23"></a>可養髮當訪出門。木聞甚懼謂當實然。乃粗<a 
name="0400a24" id="0400a24"></a>言所見。唯靜稱尼聞其道德。稱往為狎。方便<a 
name="0400a25" id="0400a25"></a>請問。乃為具說。木後與同等共禮無量壽佛。<a 
name="0400a26" id="0400a26"></a>因伏地不起。咸謂得眠。蹴而問之。木竟不答。<a 
name="0400a27" id="0400a27"></a>靜稱復獨苦求問。木云。當伏地之時。夢往安<a 
name="0400a28" id="0400a28"></a>養國見佛為說小品。已得四卷。因被蹴即覺。<a 
name="0400a29" id="0400a29"></a>甚追恨之。木元嘉十四年。時已六十九。</p><a 
name="0400b01" id="0400b01"></a><p style="text-indent: 0em; margin-left: 0em"><span class="linehead"></span>宋魏世子者。梁郡人也。奉法精進。兒女遵<a 
name="0400b02" id="0400b02"></a>修。唯婦迷閉不信釋教。元嘉初。女年十四病<a 
name="0400b03" id="0400b03"></a>死。七日而蘇。云可安施高座并無量壽經。世<a 
name="0400b04" id="0400b04"></a>子即為具設經座。女先雖齋戒禮拜。而未&#x751E;<a 
name="0400b05" id="0400b05"></a>看經。即昇座轉讀聲句清利。下啟父言。兒死<a 
name="0400b06" id="0400b06"></a>便往無量壽國。見父兄及己三人。池中已有<a 
name="0400b07" id="0400b07"></a>芙蓉大華。後當化生其中。唯母獨無。不勝此<a 
name="0400b08" id="0400b08"></a>苦。乃心故歸啟報。語竟復絕。母於是乃敬法<a 
name="0400b09" id="0400b09"></a>云。</p><a 
name="0400b10" id="0400b10"></a><p style="text-indent: 0em; margin-left: 0em"><span class="linehead"></span>宋何曇遠。廬江人也。父萬壽御史中丞。遠<a 
name="0400b11" id="0400b11"></a>奉法精至持菩薩戒。年十八。元嘉九年丁父<a 
name="0400b12" id="0400b12"></a>艱哀毀致招疾。殆將滅性。號踊之外。便歸<a 
name="0400b13" id="0400b13"></a>心淨土庶祈感應。遠時請僧常有數人。師僧<a 
name="0400b14" id="0400b14"></a>含亦在焉。遠常向含悔懺宿業。恐有緣終無<a 
name="0400b15" id="0400b15"></a>感徹。僧含每獎厲勸以莫怠。至十年二月十<a 
name="0400b16" id="0400b16"></a>六日。夜轉經竟。眾僧已眠。四更中忽自唱言。<a 
name="0400b17" id="0400b17"></a>歌誦歌誦。僧含驚而問之。遠曰。見佛身黃金<a 
name="0400b18" id="0400b18"></a>色。形狀大小如今行像。金光周身浮焰丈餘。<a 
name="0400b19" id="0400b19"></a>幡華翊從充牣虛空。&#x74CC;妙麗極事絕言稱。<a 
name="0400b20" id="0400b20"></a>遠時住西廂中云。佛自西來轉身西向。當佇<a 
name="0400b21" id="0400b21"></a>而立呼其速去。曇遠常日羸喘示有氣息。此<a 
name="0400b22" id="0400b22"></a>夕壯厲悅樂動容便起淨手。含布香手中并<a 
name="0400b23" id="0400b23"></a>取園華遙以散佛。母謂遠曰。汝今若去不念<a 
name="0400b24" id="0400b24"></a>吾耶。遠無所言。俄而頓臥。家既宿信聞此靈<a 
name="0400b25" id="0400b25"></a>異。既皆欣肅不甚悲懼。遠至五更忽然而終。<a 
name="0400b26" id="0400b26"></a>宅中芬馨數日乃歇<span class="note">(右四驗出冥祥記也)</span>。</p><a 
name="0400b27" id="0400b27"></a><p style="text-indent: 0em; margin-left: 0em"><span class="linehead"></span>梁京師正覺寺釋法悅。戒素沙門也。齊末初<a 
name="0400b28" id="0400b28"></a>為僧主止京師正覺寺。敦修福業四部所歸。<a 
name="0400b29" id="0400b29"></a>悅&#x751E;聞彭城宋王寺有丈八金像。乃宋車騎<a 
name="0400c01" id="0400c01"></a>徐州刺史王仲德所造。光相之工江右稱最。<a 
name="0400c02" id="0400c02"></a>州境或應有災祟及僧尼橫延釁戾。像則流<a 
name="0400c03" id="0400c03"></a>汗。汗之多少則禍患之濃淡也。宋泰始初。彭<a 
name="0400c04" id="0400c04"></a>城北屬郡虜。共欲遷像。引至萬夫竟不能致。<a 
name="0400c05" id="0400c05"></a>齊初率州數郡欲起義南附。亦驅逼眾僧助<a 
name="0400c06" id="0400c06"></a>守營塹。時虜師蘭陵公攻陷此營。獲諸沙<a 
name="0400c07" id="0400c07"></a>門。於是盡執二州道人幽繫園裏。遣表偽臺<a 
name="0400c08" id="0400c08"></a>誣以助亂。像時流汗舉殿皆濕。時偽梁王謙<a 
name="0400c09" id="0400c09"></a>鎮在彭城。亦多少信向。親往像所使人拭之。<a 
name="0400c10" id="0400c10"></a>隨拭隨出終莫能止。王乃燒香禮拜至心<a 
name="0400c11" id="0400c11"></a>誓曰。眾僧無罪。弟子自當營護。不使罹禍。若<a 
name="0400c12" id="0400c12"></a>幽誠有感願拭汗即止。於是自手拭之。隨拭<a 
name="0400c13" id="0400c13"></a>即燥。王具表其事。諸僧見原釋。悅既欣&#x89A9;靈<a 
name="0400c14" id="0400c14"></a>異誓願瞻禮。而關禁阻隔莫由克遂。又昔宋<a 
name="0400c15" id="0400c15"></a>明皇帝。經造丈八金像。四鑄不成。於是改為<a 
name="0400c16" id="0400c16"></a>丈四。悅乃與白馬寺沙門智靖。率合同緣欲<a 
name="0400c17" id="0400c17"></a>改造丈八無量壽像。以申厥志。始鳩集金銅。<a 
name="0400c18" id="0400c18"></a>屬齊末亂離。復致推斥。至梁初方以事啟<a 
name="0400c19" id="0400c19"></a>聞。降&#x52C5;聽許。并助造光趺。材官工巧隨用資<a 
name="0400c20" id="0400c20"></a>給。以梁天鑒八年五月三日。於小莊嚴寺營<a 
name="0400c21" id="0400c21"></a>鑄本量佛身。四萬斤銅融寫已竭。尚未至<a 
name="0400c22" id="0400c22"></a>胸。百姓送銅不可稱計。投諸鑪冶隨鑄而摸<a 
name="0400c23" id="0400c23"></a>內不滿。猶自如先。又馳啟聞。&#x52C5;給功德銅<a 
name="0400c24" id="0400c24"></a>三千斤。臺內始就量送。而像處已見羊車傳<a 
name="0400c25" id="0400c25"></a>詔載銅鑪側。於是飛<span class="gaiji">[橐-木+棐]<!--gaiji,,1[橐-木+棐],2&#x23856;,3--></span>銷融一鑄便滿。甫<a 
name="0400c26" id="0400c26"></a>爾之間人車俱失。比臺內銅出方知向之所<a 
name="0400c27" id="0400c27"></a>送。信實靈感。工匠喜踊道俗稱讚。及至開摸<a 
name="0400c28" id="0400c28"></a>量度乃踊成丈九。而光相不差。又有大錢二<a 
name="0400c29" id="0400c29"></a>枚。猶見在衣絛竟不銷鑠。並莫測其然。尋<a 
name="0401a01" id="0401a01"></a>昔量銅四萬。准用有餘。後益三千。計闕未滿。<a 
name="0401a02" id="0401a02"></a>而祥瑞冥密出自心圖。故知神理幽通殆非<a 
name="0401a03" id="0401a03"></a>人事。初像素既成。比丘道昭常夜中禮懺。忽<a 
name="0401a04" id="0401a04"></a>見素所晃然洞明。詳視久之乃知神光之異。<a 
name="0401a05" id="0401a05"></a>鑄後三日未及開摸。有禪師道度。高潔僧也。<a 
name="0401a06" id="0401a06"></a>捨其七條袈裟助費開頂。俄而遙見二僧跪<a 
name="0401a07" id="0401a07"></a>開像髻。逼就觀之&#x5010;然不見。時悅靖二僧相<a 
name="0401a08" id="0401a08"></a>次遷化。&#x52C5;以像事委之定林僧祐。其年九月<a 
name="0401a09" id="0401a09"></a>二十六日。移像還光宅寺。是月不雨頗有埃<a 
name="0401a10" id="0401a10"></a>塵。及明將遷像。夜有輕雲遍上微雨沾澤。僧<a 
name="0401a11" id="0401a11"></a>祐經行像所。係念天氣。遙見像邊有光焰上<a 
name="0401a12" id="0401a12"></a>下。如燈如燭。并聞推懺禮拜之聲。入戶詳視<a 
name="0401a13" id="0401a13"></a>揜然俱燃。防寺蔣孝孫亦所同見。是夜淮中<a 
name="0401a14" id="0401a14"></a>賈客並聞。大航舶下催督治橋。有如數百人<a 
name="0401a15" id="0401a15"></a>聲。將知靈器之重。豈人致焉。其後更鑄光趺。<a 
name="0401a16" id="0401a16"></a>並有風香之瑞。自&#x8471;河以左。金像之最唯此<a 
name="0401a17" id="0401a17"></a>一耳<span class="note">(右二驗出梁高僧傳)</span>。</p><a 
name="0401a18" id="0401a18"></a><p style="text-indent: 0em; margin-left: 0em"><span class="linehead"></span>隋時有阿彌陀佛五十菩薩像者。西域天竺<a 
name="0401a19" id="0401a19"></a>之瑞像也。相傳云。昔天竺雞頭摩寺五通菩<a 
name="0401a20" id="0401a20"></a>薩。往安樂界請阿彌陀佛。娑婆眾生願生淨<a 
name="0401a21" id="0401a21"></a>土。無佛形像願力莫由。請垂降許。佛言。汝且<a 
name="0401a22" id="0401a22"></a>前去尋當現彼。及菩薩還其像已至。一佛五<a 
name="0401a23" id="0401a23"></a>十菩薩。各坐蓮華在樹葉上。菩薩取葉所在<a 
name="0401a24" id="0401a24"></a>圖寫流布遠近。漢明感夢使往祈法。便獲迦<a 
name="0401a25" id="0401a25"></a>葉摩騰等至雒陽。後騰姊子作沙門。持此瑞<a 
name="0401a26" id="0401a26"></a>像又達此國。所在圖之。未幾齎像西返。而此<a 
name="0401a27" id="0401a27"></a>圖傳不甚流廣。魏晉已來年載乃遠。又經滅<a 
name="0401a28" id="0401a28"></a>法。經像湮除。此之瑞&#x8FF9;殆將不見。隋文帝<a 
name="0401a29" id="0401a29"></a>開教。有沙門明憲。從高齊道長法師所得此<a 
name="0401b01" id="0401b01"></a>一本。說其本起與傳符焉。是以圖寫流布遍<a 
name="0401b02" id="0401b02"></a>於宇內。時有北齊畫工曹仲達者。本是曹<a 
name="0401b03" id="0401b03"></a>國人。善於丹青妙盡梵&#x8FF9;。傳摸西瑞。京邑<a 
name="0401b04" id="0401b04"></a>所推。故今寺壁正陽皆其真範云<span class="note">(右一驗出西域傳記)</span>。</p><a 
name="0401b05" id="0401b05"></a><p style="text-indent: 0em; margin-left: 0em"><span class="linehead"></span>隋江都安樂寺釋慧海俗姓張氏。清河武城<a 
name="0401b06" id="0401b06"></a>人也。善閑經論。然以淨土為業。專精致感。忽<a 
name="0401b07" id="0401b07"></a>有齊州僧道銓。齎無量壽像來云。是天竺雞<a 
name="0401b08" id="0401b08"></a>頭摩寺五通菩薩。乘空往彼安樂世界。圖寫<a 
name="0401b09" id="0401b09"></a>儀容。既冥會素情深懷禮懺。乃&#x89A9;神光炤爍<a 
name="0401b10" id="0401b10"></a>慶所希幸。於是摸寫懇苦。願生彼土沒齒為<a 
name="0401b11" id="0401b11"></a>念。至夜忽起依常面西禮竟跏趺。至曉方<a 
name="0401b12" id="0401b12"></a>逝顏色怡和儼如神在。以大業五年五月<a 
name="0401b13" id="0401b13"></a>微患。依常面西跏趺而坐至曉方逝。春秋六<a 
name="0401b14" id="0401b14"></a>十有九。</p><a 
name="0401b15" id="0401b15"></a><p style="text-indent: 0em; margin-left: 0em"><span class="linehead"></span>唐相州寒陵山寺釋道昂。未詳其氏。魏郡人<a 
name="0401b16" id="0401b16"></a>也。履信標宗風神清徹。獨懷異操高尚世表。<a 
name="0401b17" id="0401b17"></a>慧解夙成殆非開悟。結志西方願生安養。後<a 
name="0401b18" id="0401b18"></a>知命極預告有緣。至八月初當來取別。期月<a 
name="0401b19" id="0401b19"></a>既臨一無患。問齋時至未。景次昆吾即昇高<a 
name="0401b20" id="0401b20"></a>座。身含奇相鑪發異香。援引四眾受菩薩戒。<a 
name="0401b21" id="0401b21"></a>詞理切要聽者慚心。于時七眾圍繞&#x98E1;承遺<a 
name="0401b22" id="0401b22"></a>味。昂舉目高視。乃見天眾繽紛絃管繁會。中<a 
name="0401b23" id="0401b23"></a>有清音遠聽哀婉。天眾高亮告於眾曰。兜率<a 
name="0401b24" id="0401b24"></a>陀天樂音下迎。昂曰。天道乃是生死根本由<a 
name="0401b25" id="0401b25"></a>來非願。常祈心淨土。如何此誠不遂意耶。言<a 
name="0401b26" id="0401b26"></a>訖便&#x89A9;天樂上騰須臾遠滅。便見西方香華<a 
name="0401b27" id="0401b27"></a>伎樂充塞。如似團雲。飛涌而來旋環頂上。舉<a 
name="0401b28" id="0401b28"></a>眾皆見。昂曰。大眾好住。今西方靈相來迎。事<a 
name="0401b29" id="0401b29"></a>須聞往。言訖但見香鑪墜手。便於高座而<a 
name="0401c01" id="0401c01"></a>終。卒于報應寺。春秋六十有九。即貞觀七<a 
name="0401c02" id="0401c02"></a>年八月內也。道俗崩慟觀者如山。接捧將殯<a 
name="0401c03" id="0401c03"></a>殮。足下有普光堂等文字生焉。還送寒陵山<a 
name="0401c04" id="0401c04"></a>鑿窟處之。經春不壞坐固如初。又登講之夜。<a 
name="0401c05" id="0401c05"></a>時屬陰暗素無燈燭。昂舉掌高示。便發異光。<a 
name="0401c06" id="0401c06"></a>朗照堂宇。大眾&#x89A9;瑞怪所從來。昂曰。此光手<a 
name="0401c07" id="0401c07"></a>中常有。何所怪乎。自非道會靈章行符&#x96A3;聖<a 
name="0401c08" id="0401c08"></a>者。何能現斯嘉應者哉。</p><a 
name="0401c09" id="0401c09"></a><p style="text-indent: 0em; margin-left: 0em"><span class="linehead"></span>唐西京淨影寺釋善胄。瀛州人也。善通經論<a 
name="0401c10" id="0401c10"></a>涅槃偏長。席談機悟國中第一。行年七十有<a 
name="0401c11" id="0401c11"></a>一。初患臨終語門人曰。吾一生正信在心。<a 
name="0401c12" id="0401c12"></a>於佛理教無心輕略。不慮淨土不生。即令拂<a 
name="0401c13" id="0401c13"></a>拭房宇燒香嚴待。病來多日委臥不起。忽爾<a 
name="0401c14" id="0401c14"></a>自坐合掌語侍人曰。安置世尊令坐。口云世<a 
name="0401c15" id="0401c15"></a>尊來也。胄今懺悔慚愧。如是良久曰。世尊<a 
name="0401c16" id="0401c16"></a>去矣。低身似送。因臥曰。向者阿彌陀佛來。<a 
name="0401c17" id="0401c17"></a>汝等不見耶。不久吾當去耳。語頃便卒<span class="note">(右三驗出<a 
name="0401c18" id="0401c18"></a>唐高僧傳)</span>。</p>◎<a 
name="0401c19" id="0401c19"></a><p><span class="juanname">法苑珠林卷第十五</span></p>
<hr>【經文資訊】大正藏第 53 冊 No. 2122 法苑珠林<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4df0.html?index=T53n2122" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T53n2122_015 by HTTrack Website Copier/3.x [XR&CO'2014], Tue, 07 Jun 2016 07:00:49 GMT -->
</html>
