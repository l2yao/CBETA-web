<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T04n0206_001 by HTTrack Website Copier/3.x [XR&CO'2014], Tue, 07 Jun 2016 06:45:22 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1349227403&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT04n0206&amp;utmp=%2Fmobile%2Findex.php%3Findex%3DT04n0206_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第04冊<br/>No.206 舊雜譬喻經 (2卷)<br/>【吳 康僧會譯】<br/>第 1 卷</p>
	<a href="indexd92d.html?index=T04n0206_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T04">
<div class="root" id="0206" sutra_name="舊雜譬喻經" sutra_juan="[卷1]">　
<a 
name="0510b03" id="0510b03"></a><a 
name="0510b04" id="0510b04"></a><p style="margin-left: 2em"><span class="juannum">No. 206</span></p><a 
name="0510b05" id="0510b05"></a><p><span class="juanname">舊雜譬喻經卷上</span></p><a 
name="0510b06" id="0510b06"></a><a 
name="0510b07" id="0510b07"></a><p style="margin-left: 4em"><span class="byline">吳天竺三藏康僧會譯</span></p><a 
name="0510b08" id="0510b08"></a><p style="margin-left: 2em"><span class="headname">（一）</span></p><p style="text-indent: 0em; margin-left: 0em"><span class="linehead"></span>昔無數世有一商人，號曰薩薄，時適他國<a 
name="0510b09" id="0510b09"></a>賣齎貨，所止近住佛弟子家。佛弟子家時<a 
name="0510b10" id="0510b10"></a>作大福，安施高座眾僧說法講論罪福，善惡<a 
name="0510b11" id="0510b11"></a>由心身口所行，及四諦非常苦空之法。遠<a 
name="0510b12" id="0510b12"></a>道賈人時來寄聽，心解信樂便受五戒，白優<a 
name="0510b13" id="0510b13"></a>婆塞，上座以法勸樂之，言：「善男子！護身口<a 
name="0510b14" id="0510b14"></a>心十善具者，戒有五神，五戒有二十五神，<a 
name="0510b15" id="0510b15"></a>現世衛護令無枉橫，後世自致無為大道。」賈<a 
name="0510b16" id="0510b16"></a>人聞法重喜無量，後還本國，國中都無佛法，<a 
name="0510b17" id="0510b17"></a>便欲宣化恐無受者，以所受法教化父母兄<a 
name="0510b18" id="0510b18"></a>弟妻子及諸中外，皆便奉法。去賈人土千里<a 
name="0510b19" id="0510b19"></a>有國，民多豐樂寶物饒好，二國否塞絕不<a 
name="0510b20" id="0510b20"></a>復通百餘年中，所以故有閱叉居其道中，得<a 
name="0510b21" id="0510b21"></a>人便噉前後無數，是故斷絕無往來者。賈人<a 
name="0510b22" id="0510b22"></a>自念：「吾奉佛戒，如經所道，及有二十五神<a 
name="0510b23" id="0510b23"></a>見助不疑，聽彼鬼唯一人耳，吾往伏之必獲<a 
name="0510b24" id="0510b24"></a>也。」時有同賈五百餘人，便語眾人：「吾有異<a 
name="0510b25" id="0510b25"></a>力能降伏鬼，汝等能行詣彼者，不及有大利。」<a 
name="0510b26" id="0510b26"></a>眾人自共議：「二國不通從來大久，若得達者<a 
name="0510b27" id="0510b27"></a>所得不訾，便相可適進道而去。」來至中路見<a 
name="0510b28" id="0510b28"></a>鬼食處，人骸骨髮狼籍滿地，薩薄自念：「鬼<a 
name="0510b29" id="0510b29"></a>神前後所可食人今證驗現，我死職當，恐此<a 
name="0510c01" id="0510c01"></a>眾人。」便語眾輩：「汝等住此吾欲獨進，得勝<a 
name="0510c02" id="0510c02"></a>鬼者當還相迎，不得來者知為遇害，便各還<a 
name="0510c03" id="0510c03"></a>退勿復進也。」於是獨前，方行數里，逢見鬼來，<a 
name="0510c04" id="0510c04"></a>正心念佛志定不懼。鬼到問曰：「卿是何人？」<a 
name="0510c05" id="0510c05"></a>答曰：「吾是通道導師也。」鬼大笑曰：「汝聞我<a 
name="0510c06" id="0510c06"></a>名不？而欲通道。」薩薄曰：「知汝在此故來相<a 
name="0510c07" id="0510c07"></a>求，當與卿&#x9B2A;，若卿勝者便可食我，若我得<a 
name="0510c08" id="0510c08"></a>勝，通萬姓道，益天下利矣。」鬼言：「誰應先下手<a 
name="0510c09" id="0510c09"></a>乎？」賈人言：「吾來相求，故應先下。」鬼聽可<a 
name="0510c10" id="0510c10"></a>之。以右手扠之，手入鬼腹堅不可出，左手<a 
name="0510c11" id="0510c11"></a>復打亦入，如是兩&#x811A;及頭都入鬼中不能復<a 
name="0510c12" id="0510c12"></a>動。於是閱叉即以頌而問曰：</p><a 
name="0510c13" id="0510c13"></a><p><span class="lg">「手足及與頭，　　五事雖絆<span class="corr" title='[羇&gt;&#x898A;] cf.【麗】'>&#x898A;</span>，<a 
name="0510c14" id="0510c14"></a><br>　但當前就死，　　跳踉復何為？」<a 
name="0510c15" id="0510c15"></a><br>「手足及與頭，　　五事雖被繫，<a 
name="0510c16" id="0510c16"></a><br>　執心如金剛，　　終不為汝擘。」<a 
name="0510c17" id="0510c17"></a><br>「吾為神中王，　　作鬼多力<span class="corr" title='[挔&gt;旅] cf.【麗】'><span class="gaiji">旅<!--gaiji,旅,1[拖-也+(衣-〦)],2&#x22B1C;,3--></span></span>，<a 
name="0510c18" id="0510c18"></a><br>　前後噉汝輩，　　不可復稱數。<a 
name="0510c19" id="0510c19"></a><br>　今汝死在近，　　何為復&#x8B87;語？</span></p><a 
name="0510c20" id="0510c20"></a><p><span class="lg">「是身為無常，　　吾早欲棄離，<a 
name="0510c21" id="0510c21"></a><br>　魔今適我願，　　便持相布施。<a 
name="0510c22" id="0510c22"></a><br>　緣是得正覺，　　當成無上智，<a 
name="0510c23" id="0510c23"></a><br>　志妙摩訶薩，　　三界中希有。<a 
name="0510c24" id="0510c24"></a><br>　畢為度人師，　　得備將不久，<a 
name="0510c25" id="0510c25"></a><br>　願以身自歸，　　頭面禮稽首。」</span></p><a 
name="0510c26" id="0510c26"></a><p style="text-indent: 0em; margin-left: 0em"><span class="linehead"></span>於是閱叉前受五戒慈心眾生，即為作禮退<a 
name="0510c27" id="0510c27"></a>入深山。薩薄還呼眾人，前進彼土，於是二國<a 
name="0510c28" id="0510c28"></a>並知，五戒十善降鬼通道，乃識佛法至真無<a 
name="0510c29" id="0510c29"></a>量，皆共奉戒延敬三尊國致太平。後昇天<a 
name="0511a01" id="0511a01"></a>得道，乃五戒賢者直信之恩力也。佛告諸比<a 
name="0511a02" id="0511a02"></a>丘：「時薩薄者我身是。菩薩行尸波羅蜜，所<a 
name="0511a03" id="0511a03"></a>度如是。」</p><a 
name="0511a04" id="0511a04"></a><p style="margin-left: 2em"><span class="headname">（二）</span></p><p style="text-indent: 0em; margin-left: 0em"><span class="linehead"></span>過去無數劫，爾時有孔雀王，從五百婦<a 
name="0511a05" id="0511a05"></a>孔雀，相隨經歷諸山，見青雀色大好，便捨<a 
name="0511a06" id="0511a06"></a>五百婦追青雀，青雀但食甘露好果。時國王<a 
name="0511a07" id="0511a07"></a>夫人有疾，夜夢見孔雀王，寤則白王：「王當<a 
name="0511a08" id="0511a08"></a>重募求之。」王命射師：「有能得孔雀王來者，<a 
name="0511a09" id="0511a09"></a>賜金百斤；婦以女女之。」諸射師分布諸山，<a 
name="0511a10" id="0511a10"></a>見孔雀從一青雀，便以蜜<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>處處塗樹。孔雀<a 
name="0511a11" id="0511a11"></a>日日為青雀取食，如是玩習，人便以蜜<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>塗<a 
name="0511a12" id="0511a12"></a>己身，孔雀便取蜜<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>，人則得之。語人言：<a 
name="0511a13" id="0511a13"></a>「我以一山金相與，可捨我。」人言：「王與我金并<a 
name="0511a14" id="0511a14"></a>婦，足可自畢已。」便持白王。孔雀白大王：「王<a 
name="0511a15" id="0511a15"></a>重愛夫人故相取，願乞水來&#x546A;之，與夫人<a 
name="0511a16" id="0511a16"></a>飲澡浴，若不差者相殺不晚。」王則與水令<a 
name="0511a17" id="0511a17"></a>&#x546A;，授與夫人飲，病則除。宮中內外諸有百<a 
name="0511a18" id="0511a18"></a>病，皆因此水悉得除愈，國王人民來取水者<a 
name="0511a19" id="0511a19"></a>無央數。孔雀白大王：「寧可木繫我足，自在<a 
name="0511a20" id="0511a20"></a>往來湖水中方&#x546A;，令民遠近自恣取水。」王言<a 
name="0511a21" id="0511a21"></a>大佳。則引木入湖水中，自極制方&#x546A;之，人<a 
name="0511a22" id="0511a22"></a>民飲水，聾盲視聽跛傴皆伸。孔雀白大王：「國<a 
name="0511a23" id="0511a23"></a>中諸惡病悉得除愈，人民供養我如天神無<a 
name="0511a24" id="0511a24"></a>異，終無去心。大王可解我足，使得飛往來<a 
name="0511a25" id="0511a25"></a>入入湖水中，<span class="corr" title='[瞑&gt;暝] cf.【麗】'>暝</span>止此梁上宿。」王則令解之，<a 
name="0511a26" id="0511a26"></a>如是數月於梁上大笑。王問曰：「汝何等笑？」<a 
name="0511a27" id="0511a27"></a>答曰：「我笑天下有三癡：一曰我癡，二曰獵<a 
name="0511a28" id="0511a28"></a>師癡，三曰王癡。我與五百婦相隨，捨追青雀，<a 
name="0511a29" id="0511a29"></a>貪欲之意為射獵者所得，是為我癡。射獵人<a 
name="0511b01" id="0511b01"></a>我與一山金不取，言王當與己婦并金，是射<a 
name="0511b02" id="0511b02"></a>獵者癡。王得神醫王，夫人太子國中人民諸<a 
name="0511b03" id="0511b03"></a>有病者，悉得除愈皆更端正，王既得神醫，<a 
name="0511b04" id="0511b04"></a>而不牢持反縱放之，是為王癡。」孔雀便飛去。<a 
name="0511b05" id="0511b05"></a>佛告舍利弗：「時孔雀王者我身是也，時國王<a 
name="0511b06" id="0511b06"></a>汝身是，時夫人者今調達婦是，時獵師者調<a 
name="0511b07" id="0511b07"></a>達是也。」</p><a 
name="0511b08" id="0511b08"></a><p style="margin-left: 2em"><span class="headname">（三）</span></p><p style="text-indent: 0em; margin-left: 0em"><span class="linehead"></span>昔有國王，行射獵於曠澤中，大飢渴疲極，<a 
name="0511b09" id="0511b09"></a>遙望&#x6B1D;然有屋樹木，即往趣之。中有一女人，<a 
name="0511b10" id="0511b10"></a>王從求飲食果實之輩，所求悉得。王請女人<a 
name="0511b11" id="0511b11"></a>與相見，侍人白言：「裸形無衣。」王即解衣與<a 
name="0511b12" id="0511b12"></a>之，有自然火燒衣，如是至三。王驚問女：<a 
name="0511b13" id="0511b13"></a>「何因如此？」女人答言：「前世為王妻，王飯沙<a 
name="0511b14" id="0511b14"></a>門梵志，又欲上衣，我時言：『但設飯則可，不<a 
name="0511b15" id="0511b15"></a>須與衣。』故受此罪。若王相念，作衣與國中<a 
name="0511b16" id="0511b16"></a>沙門道士，若曉佛經者，&#x546A;願女人得脫此勤<a 
name="0511b17" id="0511b17"></a>苦。」王受其言，還國作衣，求沙門道人了不<a 
name="0511b18" id="0511b18"></a>得。時國無曉佛經者，王憶念，問舍度父當<a 
name="0511b19" id="0511b19"></a>知之。度父言：「乃昔有人度無錢，以五戒經<a 
name="0511b20" id="0511b20"></a>一卷相與讀之耳。」王言：「汝知佛經則以衣與。」<a 
name="0511b21" id="0511b21"></a>度父使&#x546A;願：「令&#x502E;形女人得福無量解脫勤<a 
name="0511b22" id="0511b22"></a>苦。」女人則時有新衣著身，故在鬼道中命盡，<a 
name="0511b23" id="0511b23"></a>當生第一天上也。</p><a 
name="0511b24" id="0511b24"></a><p style="margin-left: 2em"><span class="headname">（四）</span></p><p style="text-indent: 0em; margin-left: 0em"><span class="linehead"></span>昔海邊有國王行射獵，得一沙門，持作<a 
name="0511b25" id="0511b25"></a>使沙門夜誦經作梵聲，王言：「此伎大工歌，<a 
name="0511b26" id="0511b26"></a>有客輒伎歌。」時有異國優婆塞賈，往到其國，<a 
name="0511b27" id="0511b27"></a>王請之，出沙門令歌。優婆塞聞說深經，內心<a 
name="0511b28" id="0511b28"></a>踊躍即去，國人以千萬往贖，至三千萬王乃<a 
name="0511b29" id="0511b29"></a>與之，賈人作禮曰：「我以三千萬相贖在所到。」<a 
name="0511c01" id="0511c01"></a>道人即彈指踊在空中，曰：「卿自贖，不贖我也。<a 
name="0511c02" id="0511c02"></a>所以者何？往昔王為賣&#x8471;人，汝來於王買&#x8471;<a 
name="0511c03" id="0511c03"></a>不畢三錢，我時任卿，卿遂不還三錢。今此<a 
name="0511c04" id="0511c04"></a>生子息，乃至三千萬，汝當還本三錢也。」主<a 
name="0511c05" id="0511c05"></a>則意解悔過，受五戒為優婆塞。師曰：「債無<a 
name="0511c06" id="0511c06"></a>多少不可負，亦不任人也。」</p><a 
name="0511c07" id="0511c07"></a><p style="margin-left: 2em"><span class="headname">（五）</span></p><p style="text-indent: 0em; margin-left: 0em"><span class="linehead"></span>佛在世，有小兒與兄<span class="gaiji">嫂<!--gaiji,嫂,1[女*更],2&#x36D0;,3--></span>共居，兒日日至<a 
name="0511c08" id="0511c08"></a>佛所受經戒，兄<span class="gaiji">嫂<!--gaiji,嫂,1[女*更],2&#x36D0;,3--></span>諫不止。後取兒牽抱之，<a 
name="0511c09" id="0511c09"></a>以杖捶之言：「佛比丘僧當救汝。」兒啼呼恐怖，<a 
name="0511c10" id="0511c10"></a>自歸三尊，則得須陀洹道，乘佛威神，便與<a 
name="0511c11" id="0511c11"></a>木抱縛相隨俱飛去，出壁入壁出地入地自<a 
name="0511c12" id="0511c12"></a>在所為。兄<span class="gaiji">嫂<!--gaiji,嫂,1[女*更],2&#x36D0;,3--></span>見之，惶怖叩頭悔過，兒便為<a 
name="0511c13" id="0511c13"></a>兄<span class="gaiji">嫂<!--gaiji,嫂,1[女*更],2&#x36D0;,3--></span>說善惡之行，俱到佛所受戒。佛則為<a 
name="0511c14" id="0511c14"></a>現宿命本末，兄<span class="gaiji">嫂<!--gaiji,嫂,1[女*更],2&#x36D0;,3--></span>歡喜，心開垢除，得須陀<a 
name="0511c15" id="0511c15"></a>洹道。</p><a 
name="0511c16" id="0511c16"></a><p style="margin-left: 2em"><span class="headname">（六）</span></p><p style="text-indent: 0em; margin-left: 0em"><span class="linehead"></span>昔有羅漢，與沙彌於山中行道，沙彌日日<a 
name="0511c17" id="0511c17"></a>至道人家取飯。道經歷堤基上行，崎嶇危<a 
name="0511c18" id="0511c18"></a>嶮常&#x8E83;地覆飯污泥土，沙彌取不污飯著師<a 
name="0511c19" id="0511c19"></a>&#x9262;中，取污飯澡洗食之，如是非一日。師曰：<a 
name="0511c20" id="0511c20"></a>「何因澡棄飯味？」答曰：「行乞去時晴還雨，於<a 
name="0511c21" id="0511c21"></a>堤基&#x8E83;地覆飯。」師默然禪思之，知是龍嬈沙<a 
name="0511c22" id="0511c22"></a>彌，便起到堤上，持杖叩擻之。龍化作老<a 
name="0511c23" id="0511c23"></a>翁來，頭面著地。沙門言：「汝何因嬈我沙彌<a 
name="0511c24" id="0511c24"></a>乎？」答曰：「不敢嬈，實愛其容貌耳。」龍言：「何以日<a 
name="0511c25" id="0511c25"></a>見其行？」師曰：「行乞飯。」龍言：「從今日為始，願<a 
name="0511c26" id="0511c26"></a>日日於我室食，畢我壽命。」沙門默然受請。還<a 
name="0511c27" id="0511c27"></a>語沙彌：「汝往乞，止彼食，勿復持飯來。」沙彌<a 
name="0511c28" id="0511c28"></a>日日於彼食，後見師&#x9262;中有兩三粒飯，香美<a 
name="0511c29" id="0511c29"></a>非世間飯，問和上曰：「於天上飯乎？」師默不<a 
name="0512a01" id="0512a01"></a>應。沙彌便伺師知於何許飯，便入床下持床<a 
name="0512a02" id="0512a02"></a>足，和上坐禪定意，床相隨俱飛到龍七寶<a 
name="0512a03" id="0512a03"></a>殿上，龍及婦諸婇女，俱為沙門作禮，復為<a 
name="0512a04" id="0512a04"></a>沙彌作禮。師乃覺呼出：「正汝心勿動，此非<a 
name="0512a05" id="0512a05"></a>常之像，何因污意？」飯已即將還，語之：「彼雖有<a 
name="0512a06" id="0512a06"></a>殿舍七寶婦人婇女，故為畜生耳。汝為沙彌，<a 
name="0512a07" id="0512a07"></a>雖未得道，必生忉利天上，勝彼百倍，勿以污<a 
name="0512a08" id="0512a08"></a>意。」語沙彌言：「此百味飯入口即化成蝦蟆，<a 
name="0512a09" id="0512a09"></a>意惡吐唾，逆反已乃&#x5374;，飯不復入。二曰婦女<a 
name="0512a10" id="0512a10"></a>端正無比，欲為夫婦禮，化成兩蛇相交。三<a 
name="0512a11" id="0512a11"></a>曰龍背有逆鱗，沙石生其中，痛乃達心胸。<a 
name="0512a12" id="0512a12"></a>龍有此三苦，汝何因欲之？」沙彌不應，遂晝<a 
name="0512a13" id="0512a13"></a>夜思想，於彼不食，得病而死。魂神即生為龍<a 
name="0512a14" id="0512a14"></a>作子，威神致猛，其父命盡得脫生人中，師<a 
name="0512a15" id="0512a15"></a>曰：「人未得道，不可令見，道及國王內也。」</p><a 
name="0512a16" id="0512a16"></a><p style="margin-left: 2em"><span class="headname">（七）</span></p><p style="text-indent: 0em; margin-left: 0em"><span class="linehead"></span>昔有國王夫人生一女，父母名為月女，端<a 
name="0512a17" id="0512a17"></a>正無比，王與衣被珍寶，輒言自然也。至年<a 
name="0512a18" id="0512a18"></a>十六，王恚言：「此是我與，汝何言自然？」後有<a 
name="0512a19" id="0512a19"></a>乞兒來丐，王言：「此實汝夫。」月女言諾。自然<a 
name="0512a20" id="0512a20"></a>便追去。乞人惶怖不敢取，女言：「汝乞食常<a 
name="0512a21" id="0512a21"></a>不飽，王與汝婦何為讓？」便俱出城，晝藏夜進，<a 
name="0512a22" id="0512a22"></a>行到大國。國王時崩無太子，夫婦於城外坐，<a 
name="0512a23" id="0512a23"></a>出入行人問曰：「何等人汝何姓名？何國來？」答<a 
name="0512a24" id="0512a24"></a>曰：「自然。」如是十餘日。時大臣使梵志八人於<a 
name="0512a25" id="0512a25"></a>都城門行人出入以次相之，「唯有此夫婦應<a 
name="0512a26" id="0512a26"></a>相耳。」是時舉國群臣共奉迎之為王。王夫婦<a 
name="0512a27" id="0512a27"></a>以正法治國，人民安寧，諸小王來朝。月女父<a 
name="0512a28" id="0512a28"></a>王在中飲食已去，月女特留父王，月女以七<a 
name="0512a29" id="0512a29"></a>寶作魚機關，帳牽一魚百二十魚現，推一魚<a 
name="0512b01" id="0512b01"></a>戶則開，下為父作禮，白父：「今已得自然。」曰：<a 
name="0512b02" id="0512b02"></a>「夫人行然，臣不及矣。」師曰：「月女與乞兒宿<a 
name="0512b03" id="0512b03"></a>命，夫婦俱田作，令婦取餉，夫遙見婦與沙<a 
name="0512b04" id="0512b04"></a>門相逢於岸水邊止，從乞婦食，則分飯上<a 
name="0512b05" id="0512b05"></a>道人，道人止飯。夫遙見兩人，不謂有惡，持<a 
name="0512b06" id="0512b06"></a>杖往見，道人飛去。婦言：『卿分自在，勿恚。』夫<a 
name="0512b07" id="0512b07"></a>言：『兩分者，我與共食也。』」師曰：「夫有惡意，故<a 
name="0512b08" id="0512b08"></a>墮貧家作子，後見道人歡喜自悔責故，同受<a 
name="0512b09" id="0512b09"></a>此福耳。」</p><a 
name="0512b10" id="0512b10"></a><p style="margin-left: 2em"><span class="headname">（八）</span></p><p style="text-indent: 0em; margin-left: 0em"><span class="linehead"></span>昔佛從眾比丘行，逢三醉人，一人走入<a 
name="0512b11" id="0512b11"></a>草中逃；一人正坐博頰言無狀犯戒；一人<a 
name="0512b12" id="0512b12"></a>起舞曰：「我亦不飲佛酒漿，亦何畏乎？」佛謂<a 
name="0512b13" id="0512b13"></a>阿難：「草中逃人，彌勒作佛時當得應真度脫，<a 
name="0512b14" id="0512b14"></a>正坐博頰人，過千佛當於最後佛得應真度<a 
name="0512b15" id="0512b15"></a>脫，起舞人，未央得度也。」</p><a 
name="0512b16" id="0512b16"></a><p style="text-indent: 0em; margin-left: 0em"><span class="linehead"></span>昔有沙門，晝夜誦經，有狗伏床下，一心聽<a 
name="0512b17" id="0512b17"></a>經不復念食，如是積年，命盡得人形，生舍<a 
name="0512b18" id="0512b18"></a>衛國中作女人。長大見沙門分越，便走自<a 
name="0512b19" id="0512b19"></a>持飯與歡喜。如是後便追沙門去，作比丘尼，<a 
name="0512b20" id="0512b20"></a>精進得應真道也。</p><a 
name="0512b21" id="0512b21"></a><p style="margin-left: 2em"><span class="headname">（九）</span></p><p style="text-indent: 0em; margin-left: 0em"><span class="linehead"></span>昔維衛佛在世時，國中諸大姓，各各一時<a 
name="0512b22" id="0512b22"></a>供佛及比丘眾。時有一大姓，貧無以供佛者，<a 
name="0512b23" id="0512b23"></a>白言：「願比丘眾有欲得藥者，某悉當給之。」<a 
name="0512b24" id="0512b24"></a>時有一比丘，身體有疾，大姓以一甘果與之<a 
name="0512b25" id="0512b25"></a>食，比丘得安隱除愈。大姓後壽盡生天上，勝<a 
name="0512b26" id="0512b26"></a>諸天有五事：一者身無病，二者端正，三者<a 
name="0512b27" id="0512b27"></a>命長，四者得財富，五者智慧。如是九十一<a 
name="0512b28" id="0512b28"></a>劫中上為天、下生大姓家，不墮三惡道。乃<a 
name="0512b29" id="0512b29"></a>至釋迦文佛時，為四姓家作子名曰多寶，見<a 
name="0512c01" id="0512c01"></a>佛歡喜，作沙門精進得道，號為應真。夫施<a 
name="0512c02" id="0512c02"></a>高行沙門一踰波邪，穢濁一國人矣。</p><a 
name="0512c03" id="0512c03"></a><p style="text-indent: 0em; margin-left: 0em"><span class="linehead"></span>昔有夫婦，俱持五戒事沙門。有新學比丘不<a 
name="0512c04" id="0512c04"></a>知經，至其門乞，夫婦請道人前坐，作飯食<a 
name="0512c05" id="0512c05"></a>已畢，夫婦俱下地作禮言：「少小事道人，未曾<a 
name="0512c06" id="0512c06"></a>聞經，願開解蔽闇不及。」比丘低頭無以答，<a 
name="0512c07" id="0512c07"></a>曰：「苦哉苦哉！」夫婦心意俱解，言：「世間實苦。」<a 
name="0512c08" id="0512c08"></a>應時俱得道&#x8FF9;。比丘見兩人歡喜，亦得道&#x8FF9;<a 
name="0512c09" id="0512c09"></a>也。師曰：「宿命累世三人兄弟，願學道&#x8FF9;，同<a 
name="0512c10" id="0512c10"></a>行故俱道證。」</p><a 
name="0512c11" id="0512c11"></a><p style="margin-left: 2em"><span class="headname">（一&#x3007;）</span></p><p style="text-indent: 0em; margin-left: 0em"><span class="linehead"></span>昔有國王，出射獵還，過繞塔，為沙門作<a 
name="0512c12" id="0512c12"></a>禮，群臣共笑之。王覺知，問群臣：「有金在釜，<a 
name="0512c13" id="0512c13"></a>釜沸中以手取，可得不？」答曰：「不可得。」王言：<a 
name="0512c14" id="0512c14"></a>「汝冷水投中，可得不？」臣白王：「可得也。」王言：<a 
name="0512c15" id="0512c15"></a>「我行王事，射獵所作如湯沸，燒香然燈繞<a 
name="0512c16" id="0512c16"></a>塔，如持冷水投沸湯中。夫作王，有善惡之<a 
name="0512c17" id="0512c17"></a>行，何可但有惡無善乎？」</p><a 
name="0512c18" id="0512c18"></a><p style="margin-left: 2em"><span class="headname">（一一）</span></p><p style="text-indent: 0em; margin-left: 0em"><span class="linehead"></span>昔有沙門行至他國，夜不得入城，於外<a 
name="0512c19" id="0512c19"></a>草中坐。至夜閱叉鬼來持之：「當噉汝。」沙門言：<a 
name="0512c20" id="0512c20"></a>「相離遠。」鬼言：「何以為遠？」沙門言：「汝害我，<a 
name="0512c21" id="0512c21"></a>我當生忉利天上，汝當入地獄中，是不為遠<a 
name="0512c22" id="0512c22"></a>也？」鬼則置，辭謝作禮而去。</p><a 
name="0512c23" id="0512c23"></a><p style="margin-left: 2em"><span class="headname">（一二）</span></p><p style="text-indent: 0em; margin-left: 0em"><span class="linehead"></span>昔有國王，令人呼知識，知識言謝王：「適<a 
name="0512c24" id="0512c24"></a>穿地作坑，欲藏七寶。」王聞大驚，令人復呼知<a 
name="0512c25" id="0512c25"></a>識，白王：「今適下寶著坑中。」王便復令呼知識，<a 
name="0512c26" id="0512c26"></a>白王：「今適下平地，平地已便往。」王問：「汝何<a 
name="0512c27" id="0512c27"></a>癡？藏七寶以語人耶？」知識言：「屬饌具甘美，<a 
name="0512c28" id="0512c28"></a>欲飯佛及比丘僧，是為穿地作坑。斟布羹飯，<a 
name="0512c29" id="0512c29"></a>是為下寶坑中。掃地行澡水羼經，是為平<a 
name="0513a01" id="0513a01"></a>地。」白王：「此寶五家不能辱也。」王言：「善哉善<a 
name="0513a02" id="0513a02"></a>哉！汝不當早相告。我當早相告，我當數藏<a 
name="0513a03" id="0513a03"></a>寶。」王則開藏大布施，飯佛及比丘僧，佛為<a 
name="0513a04" id="0513a04"></a>說清淨&#x546A;願，即發道意矣。</p><a 
name="0513a05" id="0513a05"></a><p style="margin-left: 2em"><span class="headname">（一三）</span></p><p style="text-indent: 0em; margin-left: 0em"><span class="linehead"></span>昔有四姓請佛飯。時有一人賣牛湩，大<a 
name="0513a06" id="0513a06"></a>姓留止飯，教持齋戒止聽經，賓乃歸。婦言：<a 
name="0513a07" id="0513a07"></a>「我朝相待未飯。」便強令夫飯，壞其齋意。雖爾<a 
name="0513a08" id="0513a08"></a>七生天上、七生世間。師曰：「一日持齋，有六<a 
name="0513a09" id="0513a09"></a>十萬歲糧，復有五福：一曰少病，二曰身安<a 
name="0513a10" id="0513a10"></a>隱，三曰少婬意，四曰少睡臥，五曰得生天<a 
name="0513a11" id="0513a11"></a>上常識宿命所行也。」</p><a 
name="0513a12" id="0513a12"></a><p style="margin-left: 2em"><span class="headname">（一四）</span></p><p style="text-indent: 0em; margin-left: 0em"><span class="linehead"></span>佛及比丘眾應請，有一沙門與一沙彌後<a 
name="0513a13" id="0513a13"></a>來。道逢婬女人牽沙門，沙門與之有欲，欲<a 
name="0513a14" id="0513a14"></a>畢到飯家。佛呼沙彌：「汝到須彌山下取甘泉<a 
name="0513a15" id="0513a15"></a>來。」沙彌已得道，便挑&#x9262;於前叉手追，須臾<a 
name="0513a16" id="0513a16"></a>得水來還。其師慚愧踧踖，悔過自責即得<a 
name="0513a17" id="0513a17"></a>羅漢。此女人宿命對也，逢對畢罪乃得道矣。<a 
name="0513a18" id="0513a18"></a>昔阿育王，日飯千羅漢，後有來年少沙門，<a 
name="0513a19" id="0513a19"></a>與千道人俱入宮。年少沙門坐已，上下視王<a 
name="0513a20" id="0513a20"></a>宮殿，復視正夫人不休。王有恚意，飯已各<a 
name="0513a21" id="0513a21"></a>自去，王留上座三人，問：「此年少從何來？姓<a 
name="0513a22" id="0513a22"></a>名為何？師事何人？此非沙門，何因將入宮？<a 
name="0513a23" id="0513a23"></a>占相正夫人眼不轉休。」答曰：「此沙門從天竺<a 
name="0513a24" id="0513a24"></a>來，師名某乙，姓某名某，有慧明達經故來，<a 
name="0513a25" id="0513a25"></a>以視坐起宮殿，復上視忉利天，適等無異念。<a 
name="0513a26" id="0513a26"></a>王前世以把沙著佛&#x9262;中，巍巍乃爾，今復日<a 
name="0513a27" id="0513a27"></a>飯千羅漢，其福無量也。所以視正夫人者，萬<a 
name="0513a28" id="0513a28"></a>六千人之上端正無比，&#x5374;後七日壽盡當入<a 
name="0513a29" id="0513a29"></a>地獄。世間無常，用是故視之耳。」王惶怖呼<a 
name="0513b01" id="0513b01"></a>夫人：「自歸三道人。」道人言：「王雖日飯吾等<a 
name="0513b02" id="0513b02"></a>千人，千人不能釋解夫人意，故當得年少沙<a 
name="0513b03" id="0513b03"></a>門為說經，可疾見諦道。」王使請道人，道人<a 
name="0513b04" id="0513b04"></a>還，王與夫人俱頭面著地，「願歸命，令重罪得<a 
name="0513b05" id="0513b05"></a>微輕。」道人則為夫人說宿命所可經見者，為<a 
name="0513b06" id="0513b06"></a>現法要，應時歡喜衣毛&#x7AEA;立，則得須陀洹<a 
name="0513b07" id="0513b07"></a>也。夫人本五百世為道人姊，宿共誓先得道<a 
name="0513b08" id="0513b08"></a>當相度。師曰：「人無宿命終不從解，亦不相見<a 
name="0513b09" id="0513b09"></a>語言，終不入意，人各有本師也。」</p>◎<a 
name="0513b10" id="0513b10"></a><p style="margin-left: 2em"><span class="headname">（一五）</span></p><p style="text-indent: 0em; margin-left: 0em"><span class="linehead"></span>昔有四姓名伊利沙，富無央數，慳貪不肯<a 
name="0513b11" id="0513b11"></a>好衣食。時有<span class="corr" title='[貪&gt;貧] cf.【麗】'>貧</span>老公與相近居，日日飲食魚<a 
name="0513b12" id="0513b12"></a>肉自恣賓客不絕。四姓自念：「我財無數反不<a 
name="0513b13" id="0513b13"></a>如此老公。」便殺一<span class="corr" title='[&#x9DC4;&gt;雞] cf.【麗】'>雞</span>炊一升白米，著車上到<a 
name="0513b14" id="0513b14"></a>無人處，下車適欲飯，天帝釋化作犬來，上<a 
name="0513b15" id="0513b15"></a>下視之，請<span class="corr" title='[為&gt;謂] cf.【麗】'>謂</span>狗言：「汝若不能倒懸空中，我當<a 
name="0513b16" id="0513b16"></a>與汝不。」狗便倒懸空中，四姓意天恐何圖<a 
name="0513b17" id="0513b17"></a>有此？曰：「汝眼脫著地，我當與汝不。」狗兩眼<a 
name="0513b18" id="0513b18"></a>則脫落地，四姓便徒去。天帝化作四姓身體<a 
name="0513b19" id="0513b19"></a>語言乘車來還，&#x52C5;外人有詐稱四姓驅逐捶<a 
name="0513b20" id="0513b20"></a>之。四姓晚還，門人罵詈令去。天帝盡取財<a 
name="0513b21" id="0513b21"></a>物大布施，四姓亦不得歸，財物盡，為之發<a 
name="0513b22" id="0513b22"></a>狂。天帝化作一人，問：「汝何以愁？」曰：「我財物<a 
name="0513b23" id="0513b23"></a>了盡。」天帝言：「夫有寶令人多憂，五家卒至<a 
name="0513b24" id="0513b24"></a>無期。積財不食不施，死為餓鬼恒乏衣食，若<a 
name="0513b25" id="0513b25"></a>脫為人常墮下賤，汝不覺無常，富且慳貪不<a 
name="0513b26" id="0513b26"></a>食，欲何望乎？」天帝為說四諦苦空非身，四<a 
name="0513b27" id="0513b27"></a>姓意解歡喜，天帝則去。四姓得歸，自悔前<a 
name="0513b28" id="0513b28"></a>意，施給盡心，得道&#x8FF9;也。</p><a 
name="0513b29" id="0513b29"></a><p style="margin-left: 2em"><span class="headname">（一六）</span></p><p style="text-indent: 0em; margin-left: 0em"><span class="linehead"></span>昔有大姓家子端正，以金作女像，語父母：<a 
name="0513c01" id="0513c01"></a>「有女如此者乃當娶也。」時他國有女人亦端<a 
name="0513c02" id="0513c02"></a>正，亦以金作男像，白父母：「有人如此乃當嫁<a 
name="0513c03" id="0513c03"></a>之耳。」父母各聞有是，便遠娉合此二人為夫<a 
name="0513c04" id="0513c04"></a>婦。時國王舉鏡自照謂群臣：「天下人顏容寧<a 
name="0513c05" id="0513c05"></a>有如我不？」答曰：「臣聞彼國有男子端正無比。」<a 
name="0513c06" id="0513c06"></a>則遣使請之。使者至以王告之：「王欲見賢者。」<a 
name="0513c07" id="0513c07"></a>則嚴車進去已，自念：「王以我明達故來相呼。」<a 
name="0513c08" id="0513c08"></a>則還取書籍之要術，而見婦與客為姦，悵然<a 
name="0513c09" id="0513c09"></a>懷感為之結氣，顏色衰耗惟怪更醜。臣見其<a 
name="0513c10" id="0513c10"></a>如此人，行道轗軻顏色痟瘦，便斷馬&#x53A9;以安<a 
name="0513c11" id="0513c11"></a>措之。夜於&#x53A9;中見王正夫人出與馬下人通，<a 
name="0513c12" id="0513c12"></a>心乃自悟：「王夫人當如此，何況我婦乎？」意<a 
name="0513c13" id="0513c13"></a>解顏色如故，則與王相見。王曰：「何因止外<a 
name="0513c14" id="0513c14"></a>三日？」答曰：「臣來相迎，我有所忘，道還歸取<a 
name="0513c15" id="0513c15"></a>之，而見婦與客為姦，意忿為之慘怒，顏色<a 
name="0513c16" id="0513c16"></a>衰變，住&#x53A9;中三日。昨於&#x53A9;見正夫人來，與養<a 
name="0513c17" id="0513c17"></a>馬兒私通，夫人乃爾，何況餘乎？意解顏色<a 
name="0513c18" id="0513c18"></a>復故。」王言：「我婦尚爾，何況凡女人？」兩人俱<a 
name="0513c19" id="0513c19"></a>便入山，除鬚髮作沙門，思惟女人不可與從<a 
name="0513c20" id="0513c20"></a>事，精進不懈，俱得辟支佛道也。</p><a 
name="0513c21" id="0513c21"></a><p style="margin-left: 2em"><span class="headname">（一七）</span></p><p style="text-indent: 0em; margin-left: 0em"><span class="linehead"></span>昔有婦人生一女，端正無比，年三歲，國<a 
name="0513c22" id="0513c22"></a>王取視，呼道人相，後中夫人不？道人言：「此<a 
name="0513c23" id="0513c23"></a>女人有夫，王必後之。」「我當牢藏之。」便呼鵠<a 
name="0513c24" id="0513c24"></a>來：「汝所處在何所？」白王：「我止大山半有樹，<a 
name="0513c25" id="0513c25"></a>人及畜獸所不得歷，下有迴復水船所不行。」<a 
name="0513c26" id="0513c26"></a>王言：「以此女寄汝養。」便撮持去，日日從王<a 
name="0513c27" id="0513c27"></a>取飯與女。如是久後，上有一聚卒為水所漂<a 
name="0513c28" id="0513c28"></a>去，有一樹正倚追水，下流有一男子，得抱<a 
name="0513c29" id="0513c29"></a>持樹，墮迴水中不得去，&#x5EFB;滿樹踊，出住倚<a 
name="0514a01" id="0514a01"></a>山。男子得上鵠樹與女通，女便藏之。鵠日舉<a 
name="0514a02" id="0514a02"></a>女稱之：「已更子身<span class="corr" title='[&gt;重]'>重</span>，未者輕也。」鵠覺女重，左<a 
name="0514a03" id="0514a03"></a>右求得男子，舉棄之，往如事白王。王曰：「道<a 
name="0514a04" id="0514a04"></a>人工相人也。」師曰：「人有宿命對，非力所能<a 
name="0514a05" id="0514a05"></a>制也。逢對則相可，諸畜生亦如是也。」</p><a 
name="0514a06" id="0514a06"></a><p style="margin-left: 2em"><span class="headname">（一八）</span></p><p style="text-indent: 0em; margin-left: 0em"><span class="linehead"></span>昔有國王持婦女急，正夫人謂太子：「我<a 
name="0514a07" id="0514a07"></a>為汝母，生不見國中，欲一出，汝可白王。」如<a 
name="0514a08" id="0514a08"></a>是至三。太子白王，王則聽，太子自為御車，<a 
name="0514a09" id="0514a09"></a>出群臣於道路，奉迎為拜夫人，出其手開帳，<a 
name="0514a10" id="0514a10"></a>令人得見之。太子見女人而如是，便詐腹<a 
name="0514a11" id="0514a11"></a>痛而還。夫人言：「我無相甚矣。」太子自念：「我<a 
name="0514a12" id="0514a12"></a>母當如此，何況餘乎？」夜便委國去，入山中<a 
name="0514a13" id="0514a13"></a>遊觀。時道邊有樹，下有好泉水，太子上樹，<a 
name="0514a14" id="0514a14"></a>逢見梵志獨行來入水池，浴出飯食，作術吐<a 
name="0514a15" id="0514a15"></a>出一壺，壺中有女人，與於屏處作家室。梵<a 
name="0514a16" id="0514a16"></a>志遂得臥，女人則復作術，吐出一壺，壺中<a 
name="0514a17" id="0514a17"></a>有年少男子，復與共臥已便吞壺。須臾梵志<a 
name="0514a18" id="0514a18"></a>起，復內婦著壺中，吞之已，作杖而去。太子歸<a 
name="0514a19" id="0514a19"></a>國白王：「請道人及諸臣下，持作三人食，著一<a 
name="0514a20" id="0514a20"></a>邊。」梵志既至言：「我獨自耳。」太子曰：「道人當<a 
name="0514a21" id="0514a21"></a>出婦共食。」道人不得止，出婦。太子謂婦：「當<a 
name="0514a22" id="0514a22"></a>出男子共食。」如是至三，不得止，出男子共食<a 
name="0514a23" id="0514a23"></a>已便去。王問太子：「汝何因知之？」答曰：「我母<a 
name="0514a24" id="0514a24"></a>欲觀國中，我為御車，母出手令人見之。我<a 
name="0514a25" id="0514a25"></a>念女人能多欲，便詐腹痛還。入山見是道人<a 
name="0514a26" id="0514a26"></a>藏婦腹中當有姦，如是女人姦不可絕，願大<a 
name="0514a27" id="0514a27"></a>王赦宮中自在行來。」王則&#x52C5;後宮中，其欲行<a 
name="0514a28" id="0514a28"></a>者從志也。師曰：「天下不可信女人也。」</p><a 
name="0514a29" id="0514a29"></a><p style="margin-left: 2em"><span class="headname">（一九）</span></p><p style="text-indent: 0em; margin-left: 0em"><span class="linehead"></span>昔有二人從師學道，俱去到他國。於道<a 
name="0514b01" id="0514b01"></a>路見象&#x8FF9;，一人言：「此母象懷雌子，象一目盲，<a 
name="0514b02" id="0514b02"></a>象上有一婦人懷女兒。」一人言：「爾何知？」曰：<a 
name="0514b03" id="0514b03"></a>「以意思知也。汝不信者，前到當見之。」二人<a 
name="0514b04" id="0514b04"></a>俱及象，悉如所言，至後象與人俱生如是。一<a 
name="0514b05" id="0514b05"></a>自念：「我與俱從師學，我獨不見要。」後還白<a 
name="0514b06" id="0514b06"></a>師：「我二人俱行，此人見一象&#x8FF9;，別若干要<a 
name="0514b07" id="0514b07"></a>而我不解，願師重開講我，不偏頗也。」師乃<a 
name="0514b08" id="0514b08"></a>呼一人問：「何因知此？」答曰：「是師所常道者<a 
name="0514b09" id="0514b09"></a>也。我見象小便地，知是雌象，見其右足踐<a 
name="0514b10" id="0514b10"></a>地深，知懷雌也，見道邊右面草不動，知右<a 
name="0514b11" id="0514b11"></a>目盲。見象所止有小便，知是女人，見右足<a 
name="0514b12" id="0514b12"></a><span class="corr" title='[踏&gt;蹈] cf.【麗】'>蹈</span>地深，知懷女，我以纖密意思惟之耳。」師<a 
name="0514b13" id="0514b13"></a>曰：「夫學當以意思惟乙密乃達之也。夫簡<a 
name="0514b14" id="0514b14"></a>略者不至，非師之過也。」</p><a 
name="0514b15" id="0514b15"></a><p style="margin-left: 2em"><span class="headname">（二&#x3007;）</span></p><p style="text-indent: 0em; margin-left: 0em"><span class="linehead"></span>昔有婦人富有金銀，與男子交通，盡取<a 
name="0514b16" id="0514b16"></a>金銀衣相追俱去。到急水邊，男子言：「汝持<a 
name="0514b17" id="0514b17"></a>財物來，我先度之，當還迎汝。」男子便走去<a 
name="0514b18" id="0514b18"></a>不還。婦人獨住在水邊，見狐捕取鷹捨取魚，<a 
name="0514b19" id="0514b19"></a>不得魚復失鷹。婦謂狐：「汝何癡甚？捕兩不<a 
name="0514b20" id="0514b20"></a>得一。」狐言：「我癡尚可，汝癡劇我也。」</p><a 
name="0514b21" id="0514b21"></a><p style="margin-left: 2em"><span class="headname">（二一）</span></p><p style="text-indent: 0em; margin-left: 0em"><span class="linehead"></span>昔龍王女出遊，為牧牛者所縛捶，國王<a 
name="0514b22" id="0514b22"></a>出行界，見女便解之便使去。龍王問女：「何<a 
name="0514b23" id="0514b23"></a>因啼泣？」女言：「國王枉捶我。」龍王曰：「此王常<a 
name="0514b24" id="0514b24"></a>仁慈，何橫捶人？」龍王冥作一蛇，於床下聽王，<a 
name="0514b25" id="0514b25"></a>王語夫人：「我行見小女兒為牧牛人所捶，我<a 
name="0514b26" id="0514b26"></a>解使去。」龍王明日人現，來與王相見，語王：「王<a 
name="0514b27" id="0514b27"></a>有大恩在我許，女昨行為人所捶，得王往解<a 
name="0514b28" id="0514b28"></a>之，我是龍王也，在卿所欲得。」王言：「寶物自<a 
name="0514b29" id="0514b29"></a>多，願曉百畜獸所語耳。」龍王言：「當齋七日，<a 
name="0514c01" id="0514c01"></a>七日訖來語，慎勿令人知也。」如是王與夫人<a 
name="0514c02" id="0514c02"></a>共飯，見蛾雌語雄取飯，雄言：「各自取。」雌言：「我<a 
name="0514c03" id="0514c03"></a>腹不便。」王失笑，夫人言：「王何因笑？」王默然，<a 
name="0514c04" id="0514c04"></a>後與夫人俱坐，見蛾緣壁相逢，諍共&#x9B2A;墮地，<a 
name="0514c05" id="0514c05"></a>王復失笑。夫人言：「何等笑？」如<span class="corr" title='[見&gt;是] cf.【麗】'>是</span>至三，言：「我<a 
name="0514c06" id="0514c06"></a>不語汝。」夫人言：「王不相語者我當自殺。」王<a 
name="0514c07" id="0514c07"></a>言：「待我行還語汝。」王便出行。龍王化作數<a 
name="0514c08" id="0514c08"></a>百頭羊度水，有懷妊牸羊呼羝羊：「汝還迎我。」<a 
name="0514c09" id="0514c09"></a>羝羊言：「我極不能度汝。」牸言：「汝不度我，我<a 
name="0514c10" id="0514c10"></a>自殺。汝不見國王當為婦死。」羝羊言：「此王<a 
name="0514c11" id="0514c11"></a>癡為婦死耳，汝便死謂我無牸羊也。」王聞之，<a 
name="0514c12" id="0514c12"></a>王念：「我為一國王，不及羊智乎？」王歸，夫人<a 
name="0514c13" id="0514c13"></a>言：「王不為說者當自殺耳。」王言：「汝能自殺善，<a 
name="0514c14" id="0514c14"></a>我宮中多有婦女，不用汝為。」師曰：「癡男子坐<a 
name="0514c15" id="0514c15"></a>婦欲殺身也」。</p><a 
name="0514c16" id="0514c16"></a><p style="margin-left: 2em"><span class="headname">（二二）</span></p><p style="text-indent: 0em; margin-left: 0em"><span class="linehead"></span>昔有一國，五穀熟成人民安寧，無有疾<a 
name="0514c17" id="0514c17"></a>病，晝夜伎樂無憂也。王問群臣：「我聞天下<a 
name="0514c18" id="0514c18"></a>有禍，何類？」答曰：「臣亦不見也。」王便使一臣<a 
name="0514c19" id="0514c19"></a>至&#x96A3;國求買之。天神則化作一人，於市中賣<a 
name="0514c20" id="0514c20"></a>之，狀類如&#x732A;持鐵鎖繫縛。臣問：「此名何等？」<a 
name="0514c21" id="0514c21"></a>答曰：「禍母。」曰：「賣幾錢？」曰：「千萬。」臣便顧之，問<a 
name="0514c22" id="0514c22"></a>曰：「此何等食？」曰：「日食一升針。」臣便家家發<a 
name="0514c23" id="0514c23"></a>求針，如是人民兩兩三三相逢求針，使至諸<a 
name="0514c24" id="0514c24"></a>郡縣擾亂，在所患毒無憀。臣白王：「此禍母致<a 
name="0514c25" id="0514c25"></a>使民亂，男女失業，欲殺棄之。」王言：「大善！」便於<a 
name="0514c26" id="0514c26"></a>城外，刺不入斫不傷掊不死，積薪燒之，身<a 
name="0514c27" id="0514c27"></a>體赤如火，便走出，過里燒里、過市燒市、入城<a 
name="0514c28" id="0514c28"></a>燒城。如是過國，遂擾亂人民飢餓坐厭。樂買<a 
name="0514c29" id="0514c29"></a>禍所致。</p><a 
name="0515a01" id="0515a01"></a><p style="margin-left: 2em"><span class="headname">（二三）</span></p><p style="text-indent: 0em; margin-left: 0em"><span class="linehead"></span>昔有鸚鵡，飛集他山中，山中百鳥畜獸，<a 
name="0515a02" id="0515a02"></a>轉相重愛不相殘害。鸚鵡自念：「雖爾，不可久<a 
name="0515a03" id="0515a03"></a>也，當歸耳。」便去。&#x5374;後數月，大山失火四面<a 
name="0515a04" id="0515a04"></a>皆然，鸚鵡遙見便入水，以羽翅取水飛上<a 
name="0515a05" id="0515a05"></a>空中，以衣毛間水灑之，欲滅大火。如是往<a 
name="0515a06" id="0515a06"></a>來。往來天神言：「咄鸚鵡！汝何以癡？千里之<a 
name="0515a07" id="0515a07"></a>火寧為汝兩翅水滅乎？」鸚鵡曰：「我由知而<a 
name="0515a08" id="0515a08"></a>不滅也，我曾客是山中，山中百鳥畜獸皆<a 
name="0515a09" id="0515a09"></a>仁善，悉為兄弟，我不忍見之耳。」天神感其<a 
name="0515a10" id="0515a10"></a>至意，則雨滅火也。</p><a 
name="0515a11" id="0515a11"></a><p style="margin-left: 2em"><span class="headname">（二四）</span></p><p style="text-indent: 0em; margin-left: 0em"><span class="linehead"></span>佛與比丘俱行，避入草中。阿難問佛：「何<a 
name="0515a12" id="0515a12"></a>因捨道行草中？」佛言：「前有賊，後三梵志當<a 
name="0515a13" id="0515a13"></a>為賊所得。」三人後來，見道邊有聚金，便止<a 
name="0515a14" id="0515a14"></a>共取，令一人還聚中市飯，一人取毒著飯中<a 
name="0515a15" id="0515a15"></a>殺二人。「我當獨得金。」二人復生意，見來便共<a 
name="0515a16" id="0515a16"></a>殺之已，便食毒飯俱死。三各生惡意，展轉<a 
name="0515a17" id="0515a17"></a>相殺如是也。</p><a 
name="0515a18" id="0515a18"></a><p style="margin-left: 2em"><span class="headname">（二五）</span></p><p style="text-indent: 0em; margin-left: 0em"><span class="linehead"></span>昔有四姓，藏婦不使人見。婦值青衣作<a 
name="0515a19" id="0515a19"></a>地窟，與琢銀兒相通。夫後覺，婦言：「我生不<a 
name="0515a20" id="0515a20"></a>行，卿莫妄語。」夫言：「當將汝至神樹所。」婦言：<a 
name="0515a21" id="0515a21"></a>「佳。」持齋七日入齋室，婦密語琢銀兒：「汝當<a 
name="0515a22" id="0515a22"></a>云何？汝詐作狂亂頭，於市逢人，抱持牽引<a 
name="0515a23" id="0515a23"></a>之。」夫齋竟便將婦出，婦言：「我生不見市，卿將<a 
name="0515a24" id="0515a24"></a>我過市。」琢銀兒便抱持臥地在所為，婦便哮<a 
name="0515a25" id="0515a25"></a>呼其夫：「何為使人抱持我？」夫言：「此狂人耳。」<a 
name="0515a26" id="0515a26"></a>夫婦俱到神所叩頭言：「生來不作惡，但為此<a 
name="0515a27" id="0515a27"></a>狂所抱耳。」婦則得活，夫默然而慚，婦人&#x59E7;<a 
name="0515a28" id="0515a28"></a>詐乃當如是也。</p><a 
name="0515a29" id="0515a29"></a><p style="margin-left: 2em"><span class="headname">（二六）</span></p><p style="text-indent: 0em; margin-left: 0em"><span class="linehead"></span>昔有一女行嫡人，諸女共送，於樓上飲<a 
name="0515b01" id="0515b01"></a>食相娛樂。橘子墮地，諸女共觀：「誰敢下取<a 
name="0515b02" id="0515b02"></a>得橘來，當共為作飲食。」當嫁女便下樓，見<a 
name="0515b03" id="0515b03"></a>一童子已取橘去，女言童子：「以橘相與。」童<a 
name="0515b04" id="0515b04"></a>子曰：「汝臨嫁時先至我，許我還橘，不爾不相<a 
name="0515b05" id="0515b05"></a>與。」女言：「諾。」童子便與橘，女得持還，眾人共<a 
name="0515b06" id="0515b06"></a>作飲食。送女至夫所，女言：「我有重誓，願<a 
name="0515b07" id="0515b07"></a>先見童子，還為卿婦。」夫便放去。出城逢賊，<a 
name="0515b08" id="0515b08"></a>女向賊求哀：「我有重誓當解。」賊放去。適前<a 
name="0515b09" id="0515b09"></a>逢噉人鬼，女叩頭願乞解誓，鬼放去。到童<a 
name="0515b10" id="0515b10"></a>子門，請前坐，童子不干，為設飲食，以私金<a 
name="0515b11" id="0515b11"></a>一餅送之。師曰：「如是夫、賊、鬼、童子，四人皆善；<a 
name="0515b12" id="0515b12"></a>雖爾，意有所在。或有言夫勝者，為持婦急；言<a 
name="0515b13" id="0515b13"></a>賊勝者，為持財物急；言鬼勝者，為持飲食<a 
name="0515b14" id="0515b14"></a>急；言童子勝者，為謙謙也。」</p><a 
name="0515b15" id="0515b15"></a><p style="margin-left: 2em"><span class="headname">（二七）</span></p><p style="text-indent: 0em; margin-left: 0em"><span class="linehead"></span>昔有婦人，常曰：「我無所亡。」其子取母指<a 
name="0515b16" id="0515b16"></a>鐶擲去水中已，往問母金鐶所在。母言：「我<a 
name="0515b17" id="0515b17"></a>無所亡。」母後日請目連、阿那律、大迦葉飯，時<a 
name="0515b18" id="0515b18"></a>當得魚，遣人於市買魚歸治，於腹中得金鐶，<a 
name="0515b19" id="0515b19"></a>母謂子：「我無所亡。」子大歡喜往至佛所，問：<a 
name="0515b20" id="0515b20"></a>「我母何因有此不亡之福？」佛言：「昔有一仙人<a 
name="0515b21" id="0515b21"></a>居北，陰寒至冬天，人人悉度山南。時有老<a 
name="0515b22" id="0515b22"></a>獨母，貧窮不能行，獨止為眾蓋藏器物。春，<a 
name="0515b23" id="0515b23"></a>人悉來還，母以物一一悉付還其主，眾人<a 
name="0515b24" id="0515b24"></a>皆歡喜。」佛言：「時獨母者是汝母，前世護眾<a 
name="0515b25" id="0515b25"></a>人物故，得是無所亡福耳。」</p><a 
name="0515b26" id="0515b26"></a><p style="text-indent: 0em; margin-left: 0em"><span class="linehead"></span>昔有四姓家子，為離越作小居處則足自容，<a 
name="0515b27" id="0515b27"></a>復作經行處，後壽盡上生忉利天上，得寶舍<a 
name="0515b28" id="0515b28"></a>周匝四千里，所欲自樂，歡喜持天華，散離<a 
name="0515b29" id="0515b29"></a>越屋上。天言：「我作小泥屋耳，乃得好殿舍，<a 
name="0515c01" id="0515c01"></a>念恩故來散華耳。」</p><a 
name="0515c02" id="0515c02"></a><p style="margin-left: 2em"><span class="headname">（二八）</span></p><p style="text-indent: 0em; margin-left: 0em"><span class="linehead"></span>昔有三道人共相問：「汝何因得道？」曰：「我<a 
name="0515c03" id="0515c03"></a>於王國中，觀蒲萄大盛好，至晡時人來折滅<a 
name="0515c04" id="0515c04"></a>取，悉敗狼藉在地，我見覺無常，緣是得道<a 
name="0515c05" id="0515c05"></a>也。」一人曰：「我於水邊坐，見婦人搖手澡器，<a 
name="0515c06" id="0515c06"></a>臂鐶更相叩，因緣合乃成聲，我緣是得道<a 
name="0515c07" id="0515c07"></a>也。」一人曰：「我於蓮華水邊坐，見華盛好，至<a 
name="0515c08" id="0515c08"></a>晡有數十乘車來，人馬於中浴，悉取華去，<a 
name="0515c09" id="0515c09"></a>萬物無常乃爾，我覺是得道也。」</p><a 
name="0515c10" id="0515c10"></a><p style="margin-left: 2em"><span class="headname">（二九）</span></p><p style="text-indent: 0em; margin-left: 0em"><span class="linehead"></span>昔有梵志，大高才學問反駮論議，造立<a 
name="0515c11" id="0515c11"></a>無端彈易正要，引虛為實牽物連喻，莫當之<a 
name="0515c12" id="0515c12"></a>者，諸國遂師之。後到舍衛國，白日然火行，<a 
name="0515c13" id="0515c13"></a>城中人問曰：「何以故如是？」曰：「國<span class="gaiji">冥<!--gaiji,冥,1[穴/具],2,3--></span>無明，故<a 
name="0515c14" id="0515c14"></a>然火也。」國王大恥之，而懸鼓城門下，募求<a 
name="0515c15" id="0515c15"></a>明人有能折此人者。時有一沙門，入國問之：<a 
name="0515c16" id="0515c16"></a>「何以有此？」答曰：「王恥梵志所為。有明者捶<a 
name="0515c17" id="0515c17"></a>鼓。」沙門舉足踰之，王聞大歡喜，則請沙門<a 
name="0515c18" id="0515c18"></a>梵志上殿飯食。沙門語王：「善哉是梵志，智<a 
name="0515c19" id="0515c19"></a>慧明達真是道人，非奴非卒、非擔死人種。」梵<a 
name="0515c20" id="0515c20"></a>志默然無以答。伎樂同時作，便取梵志著糞<a 
name="0515c21" id="0515c21"></a>箕中，掃&#x8FF9;驅逐出國，相傳告語也。</p><a 
name="0515c22" id="0515c22"></a><p style="margin-left: 2em"><span class="headname">（三&#x3007;）</span></p><p style="text-indent: 0em; margin-left: 0em"><span class="linehead"></span>昔有沙門，飯已減除，粧飾面目，整頓<a 
name="0515c23" id="0515c23"></a>衣被，闚視前後。阿難白佛言：「此比丘非法<a 
name="0515c24" id="0515c24"></a>乃爾？」佛言：「適從女中來，餘態未盡故耳。」<a 
name="0515c25" id="0515c25"></a>比丘則現羅漢道，般泥洹去也。</p><a 
name="0515c26" id="0515c26"></a><p style="margin-left: 2em"><span class="headname">（三一）</span></p><p style="text-indent: 0em; margin-left: 0em"><span class="linehead"></span>昔舍衛城外有家人婦，為清信女，戒行純<a 
name="0515c27" id="0515c27"></a>具。佛自至門分衛，婦以飯著&#x9262;中&#x5374;作禮，<a 
name="0515c28" id="0515c28"></a>佛言：「種一生十，種十生百，種百生千，如<a 
name="0515c29" id="0515c29"></a>是生萬生億，得見諦道。」其夫不信道德，默<a 
name="0516a01" id="0516a01"></a>於後聽佛<span class="corr" title='[咒&gt;&#x546A;] cf.【麗】'>&#x546A;</span>願，曰：「瞿曇沙門言，何若過甚哉？<a 
name="0516a02" id="0516a02"></a>施一&#x9262;飯乃得爾所福，復見諦道。」佛言：「卿<a 
name="0516a03" id="0516a03"></a>從何所來？」答曰：「從城中來。」佛言：「汝見尼拘<a 
name="0516a04" id="0516a04"></a>類樹高幾許？」答曰：「高四十里，歲下數萬斛實，<a 
name="0516a05" id="0516a05"></a>其核大如芥子。」答曰：「少少耳。」佛言：「一升乎？」<a 
name="0516a06" id="0516a06"></a>答曰：「一核耳。」佛言：「汝語何若過乎？栽種一<a 
name="0516a07" id="0516a07"></a>芥子，乃高四十里，歲下數十萬子。」答曰：「實<a 
name="0516a08" id="0516a08"></a>爾。」佛言：「地者無知其報力爾，何況歡喜持<a 
name="0516a09" id="0516a09"></a>一&#x9262;飯上佛？其福不可稱量。」夫婦心意開解，<a 
name="0516a10" id="0516a10"></a>應時得須陀洹道也。</p><a 
name="0516a11" id="0516a11"></a><p style="margin-left: 2em"><span class="headname">（三二）</span></p><p style="text-indent: 0em; margin-left: 0em"><span class="linehead"></span>昔有沙門，已得阿那含道，於山上煮草染<a 
name="0516a12" id="0516a12"></a>衣。時有失牛者遍求牛，見山上有火煙，便<a 
name="0516a13" id="0516a13"></a>往視，見釜中悉牛骨，&#x9262;化成牛頭，袈裟化成<a 
name="0516a14" id="0516a14"></a>牛皮，人便以骨繫頭，徇行國中，眾人共見<a 
name="0516a15" id="0516a15"></a>之。沙彌見日已中，捶楗椎，不見師至，便入<a 
name="0516a16" id="0516a16"></a>戶坐思惟，見師乃人所辱，則往頭面著足言：<a 
name="0516a17" id="0516a17"></a>「何因如此？」曰：「久遠時罪也。」沙彌言：「可暫歸<a 
name="0516a18" id="0516a18"></a>食。」兩人則放神足俱去。沙彌未得道，常有<a 
name="0516a19" id="0516a19"></a>恚未除，顧見清信士及國人，國人乃取我師<a 
name="0516a20" id="0516a20"></a>如此，使龍雨沙石，動此國令之恐怖。念此<a 
name="0516a21" id="0516a21"></a>適竟，四面雨沙，城塢屋室皆悉壞敗。師言：<a 
name="0516a22" id="0516a22"></a>「我宿命一世屠牛為業，故得此殃耳。汝何緣<a 
name="0516a23" id="0516a23"></a>作此罪乎？汝去，不須復與我相追。」師曰：「罪<a 
name="0516a24" id="0516a24"></a>福如是，可不慎矣。」</p><a 
name="0516a25" id="0516a25"></a><p style="margin-left: 2em"><span class="headname">（三三）</span></p><p style="text-indent: 0em; margin-left: 0em"><span class="linehead"></span>昔有國王，大臣五人，一臣宿請佛，佛不<a 
name="0516a26" id="0516a26"></a>受，臣則還。因王請佛，佛言：「此臣今必命當<a 
name="0516a27" id="0516a27"></a>終，明日將誰復作福乎？」臣嘗令相師相之，<a 
name="0516a28" id="0516a28"></a>云：「當兵死。」常以兵自衛，己亦拔劍持之，夜<a 
name="0516a29" id="0516a29"></a>極欲臥，以劍付婦持之，婦睡落劍斷其夫頭，<a 
name="0516b01" id="0516b01"></a>婦便啼叫言：「君死。」王則召四大臣問：「汝曹營<a 
name="0516b02" id="0516b02"></a>衛之，激修姦變，其婦與相隨而忽至此罪，<a 
name="0516b03" id="0516b03"></a>為誰在邊者？」便斬四臣右手。阿難問佛何因？<a 
name="0516b04" id="0516b04"></a>佛言：「其夫前世作牧羊兒，婦為白羊母，其<a 
name="0516b05" id="0516b05"></a>四臣前世作賊，見兒牧羊，便呼兒俱舉右手<a 
name="0516b06" id="0516b06"></a>指，令殺白羊母，與五人烹之。兒啼泣悲哀，<a 
name="0516b07" id="0516b07"></a>殺羊食賊，如是展轉生死，今世共會故，畢<a 
name="0516b08" id="0516b08"></a>其宿命罪也。」</p><a 
name="0516b09" id="0516b09"></a><p style="margin-left: 2em"><span class="headname">（三四）</span></p><p style="text-indent: 0em; margin-left: 0em"><span class="linehead"></span>昔有大姓，家富巨億，常好惠施所求不違。<a 
name="0516b10" id="0516b10"></a>後生一男，無有手足形體似魚，名曰魚身。父<a 
name="0516b11" id="0516b11"></a>母終亡襲持家業，寢臥室內又無見者。時有<a 
name="0516b12" id="0516b12"></a>力士仰王&#x53A8;食，恒懷飢乏，獨牽十六車樵，賣<a 
name="0516b13" id="0516b13"></a>以自給，又常不供，詣此四姓求所不足，曰：「累<a 
name="0516b14" id="0516b14"></a>年仰王飲食，常不供足，恒抱飢餓。聞四姓<a 
name="0516b15" id="0516b15"></a><span class="corr" title='[資&gt;貲] cf.【麗】'>貲</span>財巨億，故來乞&#x5303;。」魚身請與相見，示其<a 
name="0516b16" id="0516b16"></a>形體。力士退，自思惟：「力石乃爾，近不如無<a 
name="0516b17" id="0516b17"></a>手足人聯取其物。」往到佛所問其所疑：「世或<a 
name="0516b18" id="0516b18"></a>有豪尊如國王者死無手足，殖富乃爾，近<a 
name="0516b19" id="0516b19"></a>我筋幹國中無敵，而常抱餓飲食不足，何緣<a 
name="0516b20" id="0516b20"></a>如此？」佛言：「昔迦葉佛時，魚身與此王共飯佛，<a 
name="0516b21" id="0516b21"></a>汝時貧窮驅使助之，魚身具所當得已與王<a 
name="0516b22" id="0516b22"></a>行，而謂王言：『今日有務不得俱行，廢此事為<a 
name="0516b23" id="0516b23"></a>斷我手足無異故。』時行者今王是也，不行失<a 
name="0516b24" id="0516b24"></a>言者，魚身是也。時貧窮佐助者，汝身是也。」於<a 
name="0516b25" id="0516b25"></a>是力士心意開悟，即作沙門得阿羅漢道也。</p><a 
name="0516b26" id="0516b26"></a><p><span class="juanname">舊雜譬喻經卷上</span></p>
<hr>【經文資訊】大正藏第 04 冊 No. 0206 舊雜譬喻經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2d4c.html?index=T04n0206" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T04n0206_001 by HTTrack Website Copier/3.x [XR&CO'2014], Tue, 07 Jun 2016 06:45:22 GMT -->
</html>
