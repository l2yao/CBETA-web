<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB202_003 by HTTrack Website Copier/3.x [XR&CO'2014], Tue, 07 Jun 2016 07:11:13 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2013327011&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28nB202&amp;utmp=%2Fmobile%2Findex.php%3Findex%3DJ28nB202_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc64c.html?index=J28nB202_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B202 百癡禪師語錄 (30卷)<br/>【清 元說　超宣等編】<br/>第 3 卷</p>
	<a href="index6bee.html?index=J28nB202_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B202" sutra_name="百癡禪師語錄" sutra_juan="[卷3]">　
<a 
name="0013b01" id="0013b01"></a><p><span class="juanname">百癡禪師語錄卷第三</span></p><a 
name="0013b02" id="0013b02"></a><p style="margin-left: 4em"><span class="byline">嗣法門人超宣等編</span></p><a 
name="0013b03" id="0013b03"></a><p style="margin-left: 2em"><span class="headname">浙江杭州皇崗太平禪寺語錄</span></p><a 
name="0013b04" id="0013b04"></a><p style="text-indent: 0em; margin-left: 0em"><span class="linehead"></span>崇禎甲申夏師在金粟首座寮受請於七月二十七<a 
name="0013b05" id="0013b05"></a>日入院指山門云無鑰無封八達七通為什麼有人<a 
name="0013b06" id="0013b06"></a>到這裏一似撞墻磕壁良久云隨我來也便入。</p><a 
name="0013b07" id="0013b07"></a><p style="text-indent: 0em; margin-left: 0em"><span class="linehead"></span>佛殿洞山麻秤一條繩楊岐驢子三隻腳自古迨今<a 
name="0013b08" id="0013b08"></a>何止將錯就錯錯錯且展具蓋覆卻。</p><a 
name="0013b09" id="0013b09"></a><p style="text-indent: 0em; margin-left: 0em"><span class="linehead"></span>伽藍堂受囑靈峰後金湯永不忘分明何以報盡在<a 
name="0013b10" id="0013b10"></a>一爐香。</p><a 
name="0013b11" id="0013b11"></a><p style="text-indent: 0em; margin-left: 0em"><span class="linehead"></span>祖師堂四七二三端的瞎門風委地苦難扶兒孫赤<a 
name="0013b12" id="0013b12"></a>手無他事舉香云秪得隨流學順朱。</p><a 
name="0013b13" id="0013b13"></a><p style="text-indent: 0em; margin-left: 0em"><span class="linehead"></span>據室此是攙旗奪鼓之場減灶添兵之所惟許作家<a 
name="0013b14" id="0013b14"></a>戰客別立生涯倘或徒勇武夫性命未免在山僧手<a 
name="0013b15" id="0013b15"></a>裏卓拄杖一下。</p><a 
name="0013b16" id="0013b16"></a><p style="text-indent: 0em; margin-left: 0em"><span class="linehead"></span>拈疏字字曇華散彩言言濯錦成文提持向上綱宗<a 
name="0013b17" id="0013b17"></a>斷盡現前公案當陽舉起有眼皆瞻若也躊躇從頭<a 
name="0013b18" id="0013b18"></a>諦聽。</p><a 
name="0013b19" id="0013b19"></a><p style="text-indent: 0em; margin-left: 0em"><span class="linehead"></span>指法座莊嚴寶座列聖同登幸自覿面相<span class="corr" title='[逄&gt;逢]'>逢</span>須知放<a 
name="0013b20" id="0013b20"></a>過不可。</p><a 
name="0013b21" id="0013b21"></a><p style="text-indent: 0em; margin-left: 0em"><span class="linehead"></span>拈香這瓣香恢有餘地大莫能名爇向爐中端為<br><a 
name="0013b22" id="0013b22"></a>今上皇帝祝嚴萬壽伏願德協少康立振中興之世<a 
name="0013b23" id="0013b23"></a>界明踰光武丕承烈祖之徽猷這瓣香近取諸身遠<a 
name="0013b24" id="0013b24"></a>及於物熱向爐中奉為闔郡尊官海寧縣主本山護<a 
name="0013b25" id="0013b25"></a>法太史陳公銓部吳公大參陳公光祿葛公觀政張<a 
name="0013b26" id="0013b26"></a>公并諸孝廉明經眾姓文學伏願廣恩波而輝佛日<a 
name="0013b27" id="0013b27"></a>披忠赤以佐堯天這瓣香有時價重千金有時分文<a 
name="0013b28" id="0013b28"></a>不值四回拈出熱向爐中耑為現住金粟堂上本師<a 
name="0013b29" id="0013b29"></a>費隱容老和尚用酬法乳上首白槌云法筵龍象眾<a 
name="0013b30" id="0013b30"></a>當觀第一義師云要觀第一義無處可逃避誰是箇<a 
name="0013c01" id="0013c01"></a>中人出來相證據僧問諸佛出世大地放光和尚出<a 
name="0013c02" id="0013c02"></a>世未審作麼生師云古策風高進云人天交接四眾<a 
name="0013c03" id="0013c03"></a>臨筵請師直指師便打問如何是太平境師云山僧<a 
name="0013c04" id="0013c04"></a>今日初到如何是境中人師云箇箇眉毛橫八字進<a 
name="0013c05" id="0013c05"></a>云人境<span class="corr" title='[巳&gt;已]'>已</span>蒙師指示還有向上事也無師云向上看<a 
name="0013c06" id="0013c06"></a>僧喝師打云情知汝這一喝乃云法無住相著相乖<a 
name="0013c07" id="0013c07"></a>宗道不虛行隨行得路是以古今知識運本分鉗鎚<a 
name="0013c08" id="0013c08"></a>握金剛寶劍於一切處開鑿人天眼目剪除衲子命<a 
name="0013c09" id="0013c09"></a>根出沒卷舒悉皆自由自在矧皇崗勝境太平道場<a 
name="0013c10" id="0013c10"></a>二水瀠環三橋疊拱<br><a 
name="0013c11" id="0013c11"></a>聖天子綸音聿煥眾宰輔德望儼然茲則請命嚴<span title="未知的文字">▆</span><a 
name="0013c12" id="0013c12"></a>自當曳杖前赴豈敢囊藏被蓋正令不為主持且主<a 
name="0013c13" id="0013c13"></a>持正令一句如何道還委悉麼掀翻海嶽求知<span class="corr" title='[巳&gt;己]'>己</span>扭<a 
name="0013c14" id="0013c14"></a>轉乾坤見太平復舉三聖云我<span class="corr" title='[逄&gt;逢]'>逢</span>人則出出則不為<a 
name="0013c15" id="0013c15"></a>人興化云我<span class="corr" title='[逄&gt;逢]'>逢</span>人則不出出則便為人師云經文緯<a 
name="0013c16" id="0013c16"></a>武力扶濟北宗風還這二老漢始得雖然若到山僧<a 
name="0013c17" id="0013c17"></a>門下每人各要一頓棒在敢問大眾那裏是他喫棒<a 
name="0013c18" id="0013c18"></a>處具透關眼者試請辨看。</p><a 
name="0013c19" id="0013c19"></a><p style="text-indent: 0em; margin-left: 0em"><span class="linehead"></span>請兩序上堂烹金琢玉予之任荷教扶宗眾力深先<a 
name="0013c20" id="0013c20"></a>哲有言猶記得事難方表丈夫心。</p><a 
name="0013c21" id="0013c21"></a><p style="text-indent: 0em; margin-left: 0em"><span class="linehead"></span>中秋上堂僧問野老無私願歌謠樂太平如何是太<a 
name="0013c22" id="0013c22"></a>平時節師云堯風淡蕩進云一輪光皎潔萬里絕瑕<a 
name="0013c23" id="0013c23"></a>痕師云猶有浮雲在乃云桂魄十分圓秋光一半盡<a 
name="0013c24" id="0013c24"></a>偶然憶著他拄杖聊通信驀拈拄杖卓云信<span class="corr" title='[巳&gt;已]'>已</span>通也<a 
name="0013c25" id="0013c25"></a>且道他在那裏復卓一卓云莫向浮雲深處覓又憑<a 
name="0013c26" id="0013c26"></a>絃管再吹開。</p><a 
name="0013c27" id="0013c27"></a><p style="text-indent: 0em; margin-left: 0em"><span class="linehead"></span>陳旭永脩薦上堂僧問當陽拈出無私句喚醒南柯<a 
name="0013c28" id="0013c28"></a>夢裏人政當恁麼時凌太夫人在什麼處師云天下<a 
name="0013c29" id="0013c29"></a>人摸索不著進云可謂撒手了無男女相大千何處<a 
name="0013c30" id="0013c30"></a>不風流師云賴遇闍黎證明僧禮拜師乃云母氏劬<a 
name="0014a01" id="0014a01"></a>勞恩過於蓋與載碎身不足酬般若力能賽若論此<a 
name="0014a02" id="0014a02"></a>般若力完全畢備居士未起一念時<span class="corr" title='[巳&gt;已]'>已</span>為令先慈拔<a 
name="0014a03" id="0014a03"></a>薦了也未到太平時令先慈<span class="corr" title='[巳&gt;已]'>已</span>受薦了也又何待山<a 
name="0014a04" id="0014a04"></a>僧登曲彔木鼓兩片皮始為得哉然事無一向不免<a 
name="0014a05" id="0014a05"></a>略敘數言以塞來命金飆戰葉玉杵鳴秋昔與麼去<a 
name="0014a06" id="0014a06"></a>茲復何求萱室沉寥兮兒猶遠慕羅衣灑脫兮娘卻<a 
name="0014a07" id="0014a07"></a>自繇一段嘗光無掩覆乘緣端不在蓮舟且畢竟在<a 
name="0014a08" id="0014a08"></a>什麼處安身立命遂豎拂云還見麼切忌認影迷頭<a 
name="0014a09" id="0014a09"></a>擊香几下座。</p><a 
name="0014a10" id="0014a10"></a><p style="text-indent: 0em; margin-left: 0em"><span class="linehead"></span>開爐上堂僧問古佛與露柱相交合談何事師云聾<a 
name="0014a11" id="0014a11"></a>人應得聞進云三條椽下七尺單前又作麼生師云<a 
name="0014a12" id="0014a12"></a>大家自摸索進云太平有制從師結腳下無私任我<a 
name="0014a13" id="0014a13"></a>行師云三千里外過崖州問眼生三角頭峭五嶽不<a 
name="0014a14" id="0014a14"></a>與麼來時如何師云殷勤送出荒郊外進云政與麼<a 
name="0014a15" id="0014a15"></a>來時如何師便打進云杲日當空天色暖從今喜唱<a 
name="0014a16" id="0014a16"></a>太平歌師云不易道將來問如何是爐中事師云一<a 
name="0014a17" id="0014a17"></a>堆烈燄貫天紅進云忽有箇不受鉗鎚底又作麼生<a 
name="0014a18" id="0014a18"></a>招接師云腦後也須粉碎僧拂袖云男兒自有衝天<a 
name="0014a19" id="0014a19"></a>志不向他人行處行師云少賣弄乃以拄杖卓一卓<a 
name="0014a20" id="0014a20"></a>喝一喝云臨濟大師來也是汝諸人且作麼生與他<a 
name="0014a21" id="0014a21"></a>相見有般漢聞與麼道便云幸自太平無象何用好<a 
name="0014a22" id="0014a22"></a>肉剜瘡似這等見解三十年後有人索飯錢在然當<a 
name="0014a23" id="0014a23"></a>爐不避火迸忠言不避截舌斬將搴旗衲僧家尋常<a 
name="0014a24" id="0014a24"></a>手段苟能於人天眾前主賓互換敲唱雙行把臨濟<a 
name="0014a25" id="0014a25"></a>大師拖出頭來亂槌一頓山僧到這裏終不敢壓良<a 
name="0014a26" id="0014a26"></a>為賤其或未能一者紅爐猛燄二者信施難消是汝<a 
name="0014a27" id="0014a27"></a>諸人百日期中更須仔細始得復卓一卓下座。</p><a 
name="0014a28" id="0014a28"></a><p style="text-indent: 0em; margin-left: 0em"><span class="linehead"></span>追薦上堂僧問生若流水死猶落花落花流水則不<a 
name="0014a29" id="0014a29"></a>問薦拔一句事如何師云透脫千差路進云畢竟還<a 
name="0014a30" id="0014a30"></a>有生死也無師云自<span class="corr" title='[巳&gt;己]'>己</span>看取進云轉身時節好黃菊<a 
name="0014b01" id="0014b01"></a>綻東籬師云汝作麼生轉身僧無語師云壁上畫風<a 
name="0014b02" id="0014b02"></a>車乃云多年枯骨冷如冰睡熟夜臺曉未曾呈拄杖<a 
name="0014b03" id="0014b03"></a>云但向棒頭開隻眼無依無倚任騰騰復舉世尊因<a 
name="0014b04" id="0014b04"></a>耆婆善別音響至塚間見數髑髏遂敲一髑髏問耆<a 
name="0014b05" id="0014b05"></a>婆云此生何處耆云生人道世尊又敲一云此生何<a 
name="0014b06" id="0014b06"></a>處耆云生天道世尊又別敲一云此生何處耆罔知<a 
name="0014b07" id="0014b07"></a>生處師云大小耆婆被世尊覿面瞞卻當時待別敲<a 
name="0014b08" id="0014b08"></a>一云此生何處便云生佛道看他世尊作麼生合煞<a 
name="0014b09" id="0014b09"></a>秪如茲者靈熙居士請山僧為薦過去嚴慈及令先<a 
name="0014b10" id="0014b10"></a>叔且道這三位亡靈生在何處眾中莫有知生處者<a 
name="0014b11" id="0014b11"></a>麼試道道看眾下語不契師云三段不同收歸上科<a 
name="0014b12" id="0014b12"></a>卓拄杖下座。</p><a 
name="0014b13" id="0014b13"></a><p style="text-indent: 0em; margin-left: 0em"><span class="linehead"></span>上堂僧問少室家風五傳而至曹溪支分派列門庭<a 
name="0014b14" id="0014b14"></a>雖異根本一般政當恁麼時願聞演唱師云無孔鐵<a 
name="0014b15" id="0014b15"></a>鎚驀面擲進云三要印開朱點窄未容擬議主賓分<a 
name="0014b16" id="0014b16"></a>如何是臨濟下事師云霹靂轟天進云鋒前有語離<a 
name="0014b17" id="0014b17"></a>情謂格外玄機孰可親如何是雲門下事師云鐵旗<a 
name="0014b18" id="0014b18"></a>鐵鼓進云君臣道合時雍泰回互機全不露鋒如何<a 
name="0014b19" id="0014b19"></a>是曹洞下事師云線去絲來進云一顆圓明無向背<a 
name="0014b20" id="0014b20"></a>當陽拈出有多般如何是溈仰下事師云音律克諧<a 
name="0014b21" id="0014b21"></a>進云綠水青山全體現森羅萬象笑顏開如何是法<a 
name="0014b22" id="0014b22"></a>眼下事師云任汝看取進云覿面無回互臨機有卷<a 
name="0014b23" id="0014b23"></a>舒和尚門下又作麼生師便打進云可謂水歸巨海<a 
name="0014b24" id="0014b24"></a>波濤闊雲到蒼梧氣象閒師云莫來打葛藤乃云道<a 
name="0014b25" id="0014b25"></a>人於世不必強求隨緣任運觸處風流所以山僧在<a 
name="0014b26" id="0014b26"></a>建州數載三次居山自有山中光景山中受用喬松<a 
name="0014b27" id="0014b27"></a>萬本脩竹千竿虎嘯猿啼飛泉響荅無事扶筇雲外<a 
name="0014b28" id="0014b28"></a>望笑看紅日上高峰迄今暫住在這裏便有這裏一<a 
name="0014b29" id="0014b29"></a>段光景一段受用殿閣插空桑田遍野門外三橋曳<a 
name="0014b30" id="0014b30"></a>曳簷前群雀喧喧更無閒事掛胸懷粥飯二時安分<a 
name="0014c01" id="0014c01"></a>過同生同死底許伊鼓拍相從喫醋喫鹽底任伊背<a 
name="0014c02" id="0014c02"></a>地撫掌且道憑箇什麼得什麼自在頂<span class="gaiji">[寧*頁]<!--gaiji,,1[寧*頁],2&#x29573;,3--></span>豎亞摩醯<a 
name="0014c03" id="0014c03"></a>眼天上人間不可陪。</p><a 
name="0014c04" id="0014c04"></a><p style="text-indent: 0em; margin-left: 0em"><span class="linehead"></span>冬至上堂僧問寒梅破玉石筍抽條君子道長小人<a 
name="0014c05" id="0014c05"></a>道消喝一喝云且道還屬遷變也無師云衲僧分上<a 
name="0014c06" id="0014c06"></a>無許多事進云可謂萬象之中能作主逐隊隨群實<a 
name="0014c07" id="0014c07"></a>可憐師云汝為甚逐隊隨群也進云不經洗耳池邊<a 
name="0014c08" id="0014c08"></a>過肯信人間有是非師云又在語脈裏轉卻乃云山<a 
name="0014c09" id="0014c09"></a>僧一條拄杖尋常不欲胡亂打人秪要豎在黑暗裏<a 
name="0014c10" id="0014c10"></a>令汝不覺不知忽然沒興磕著如枯幹華開冰河燄<a 
name="0014c11" id="0014c11"></a>發他時異日向南頭買貴北頭賣賤也不為分外何<a 
name="0014c12" id="0014c12"></a>故時節若至其理自彰然雖如是若非跨灶衝樓去<a 
name="0014c13" id="0014c13"></a>猶屬吾門客作兒復舉慈明於冬日榜僧堂前作此<a 
name="0014c14" id="0014c14"></a>字<img src="../cb_tripitaka_web/figures/J/J28p0014_01.gif" alt="J28p0014_01.gif"/>其下註云若人識得不離四威<a 
name="0014c15" id="0014c15"></a>儀中首座顧謂眾云和尚今日放參明聞而笑之師<a 
name="0014c16" id="0014c16"></a>云慈明老祖於無陰陽地上畫出鳥跡蟲文直得鬼<a 
name="0014c17" id="0014c17"></a>泣神號蒼黃<span class="corr" title='[歛&gt;斂]'>斂</span>衽山僧此者依樣摸一本施呈敢問<a 
name="0014c18" id="0014c18"></a>大眾還識得也無良久云莫謂外孫齏臼少相教舉<a 
name="0014c19" id="0014c19"></a>筆亂塗鴉。</p><a 
name="0014c20" id="0014c20"></a><p style="text-indent: 0em; margin-left: 0em"><span class="linehead"></span>上堂眾集定乃云幸自大家肌骨好何須對鏡畫蛾<a 
name="0014c21" id="0014c21"></a>眉便下座。</p><a 
name="0014c22" id="0014c22"></a><p style="text-indent: 0em; margin-left: 0em"><span class="linehead"></span>大佛開光上堂僧問全身示現度娑婆霜雪堆頭鳥<a 
name="0014c23" id="0014c23"></a>作窠夜睹明星則不問放光動地是如何師云人天<a 
name="0014c24" id="0014c24"></a>共見進云頂門正眼無藏覆爍破三千及大千師云<a 
name="0014c25" id="0014c25"></a>阿誰不仰此時風進云秪如昔日雲門打殺今朝施<a 
name="0014c26" id="0014c26"></a>主裝嚴古今各出隻手未審是同是別師云別是一<a 
name="0014c27" id="0014c27"></a>家春進云可謂將此深心奉塵剎是則名為報佛恩<a 
name="0014c28" id="0014c28"></a>師云只消這一句問佛真法身猶若虛空應物現形<a 
name="0014c29" id="0014c29"></a>如水中月今日現形也如何慶讚師云禮拜著進云<a 
name="0014c30" id="0014c30"></a>今佛放光明助發實相義如何是實相義師云殿前<a 
name="0015a01" id="0015a01"></a>古柏勢如虯進云某則不然師云汝又作麼生進云<a 
name="0015a02" id="0015a02"></a>片石自堅君子契好花當舞太平春師云猶是這般<a 
name="0015a03" id="0015a03"></a>消息乃云丹霞燒雲門打威風凜凜遍天下酬恩報<a 
name="0015a04" id="0015a04"></a>德世無倫爭似花園查大姐運出家珍願力弘裝嚴<a 
name="0015a05" id="0015a05"></a>丈六金身也而今畢備為開光就請山僧揚般若回<a 
name="0015a06" id="0015a06"></a>向老年福壽康生生世世絕瀟灑并諸過去的宗親<a 
name="0015a07" id="0015a07"></a>承斯善利超越者回向即不無秪如釋迦老子是有<a 
name="0015a08" id="0015a08"></a>光可開耶無光可開耶若言其有帶累山僧眉鬚墮<a 
name="0015a09" id="0015a09"></a>落若言其無誰肯與麼發殊勝心苟非親證自<span class="corr" title='[巳&gt;己]'>己</span>一<a 
name="0015a10" id="0015a10"></a>片光明到此際未免如鼠入牛角轉身無路且如何<a 
name="0015a11" id="0015a11"></a>是自<span class="corr" title='[巳&gt;己]'>己</span>底光明呈拄杖云還見麼巍巍逼塞虛空際<a 
name="0015a12" id="0015a12"></a>歷落當陽古至今卓一卓下座。</p><a 
name="0015a13" id="0015a13"></a><p style="text-indent: 0em; margin-left: 0em"><span class="linehead"></span>臘八上堂僧問明星<span class="corr" title='[巳&gt;已]'>已</span>睹成饒舌今朝提起事如何<a 
name="0015a14" id="0015a14"></a>師云爍破汝面門進云不惜眉毛重吐露知音能得<a 
name="0015a15" id="0015a15"></a>有幾人師云灼然灼然乃云夜半踰城不安本分埋<a 
name="0015a16" id="0015a16"></a>頭雪嶺自昧風光臘八觀星眼中著屑下山教化惡<a 
name="0015a17" id="0015a17"></a>語傷人這箇沒意智漢今日暗想將來雖是用盡<span class="corr" title='[巳&gt;己]'>己</span><a 
name="0015a18" id="0015a18"></a>心笑破他口卻有一種奇特處令我徹骨難忘諸人<a 
name="0015a19" id="0015a19"></a>要見他奇特處麼山僧放下面皮徹骨相為去也拈<a 
name="0015a20" id="0015a20"></a>拄杖下座打散。</p><a 
name="0015a21" id="0015a21"></a><p style="text-indent: 0em; margin-left: 0em"><span class="linehead"></span>爾潛居士請上堂僧問格外全提一句作麼生道師<a 
name="0015a22" id="0015a22"></a>云放汝三十棒僧喝師打云直待雨淋頭進云路<span class="corr" title='[逄&gt;逢]'>逢</span><a 
name="0015a23" id="0015a23"></a>達道人不將語默對將什麼對師又打云秪恁麼對<a 
name="0015a24" id="0015a24"></a>居士問臘月初八<span class="corr" title='[巳&gt;已]'>已</span>往臘月三十未來政當恁麼時<a 
name="0015a25" id="0015a25"></a>請師直指西來意師云寒梅纔破萼進云恁麼則坐<a 
name="0015a26" id="0015a26"></a>斷兩頭去也師云恰是進云昔年壽聖祝聖壽今日<a 
name="0015a27" id="0015a27"></a>皇崗慶太平師云還知太平消息麼士一喝便禮拜<a 
name="0015a28" id="0015a28"></a>師乃云古柏垂枝翠寒梅破萼多毳衣相對立端的<a 
name="0015a29" id="0015a29"></a>事如何拈起舊時氈拍板迎風共唱太平歌政當此<a 
name="0015a30" id="0015a30"></a>際畢竟誰是知音者董家村裏老維摩復舉古德拈<a 
name="0015b01" id="0015b01"></a>拄杖云識得這箇一生參學事畢又有云識得這箇<a 
name="0015b02" id="0015b02"></a>更須買草鞋行腳師云太平則不然識得這箇抵償<a 
name="0015b03" id="0015b03"></a>施主有分。</p><a 
name="0015b04" id="0015b04"></a><p style="text-indent: 0em; margin-left: 0em"><span class="linehead"></span>上堂直釣釣鯤鯨曲釣釣龜鱉古人與麼取用可謂<a 
name="0015b05" id="0015b05"></a>善酌時宜太平從來性拙秪用直釣不論鯤鯨與龜<a 
name="0015b06" id="0015b06"></a>鱉隨他負命上鉤來驀豎拂左右顧視云即今莫有<a 
name="0015b07" id="0015b07"></a>上鉤著麼良久云且捲絲綸歸舊塢免教風雪冷侵<a 
name="0015b08" id="0015b08"></a>衣下座。</p><a 
name="0015b09" id="0015b09"></a><p style="text-indent: 0em; margin-left: 0em"><span class="linehead"></span>歲旦上堂僧問昨夜獮猴還古洞勘破陷虎之機今<a 
name="0015b10" id="0015b10"></a>朝雞唱五更前拋出險崖之句新故交加則固是祝<a 
name="0015b11" id="0015b11"></a>聖拈香事若何師云祥雲捧日進云祥雲捧日與新<a 
name="0015b12" id="0015b12"></a>年頭佛法是同是別師云莫作恁麼見解進云恁麼<a 
name="0015b13" id="0015b13"></a>則乾坤育聖德萬物共霑恩也師云喜慶有分乃云<a 
name="0015b14" id="0015b14"></a>韶陽一曲臘月二十五太平移向新年頭吹唱端為<a 
name="0015b15" id="0015b15"></a>聖明御極之初嵩祝萬壽直得風和日暖五彩雲凝<a 
name="0015b16" id="0015b16"></a>鳳舞龍蟠千祥駢集人人歌至化在在樂無虞然雖<a 
name="0015b17" id="0015b17"></a>如是且道這一曲從什麼處得來又作麼生吹唱灼<a 
name="0015b18" id="0015b18"></a>然不落宮&#x5547;調自有徽音動地天擊拂子下座。</p><a 
name="0015b19" id="0015b19"></a><p style="text-indent: 0em; margin-left: 0em"><span class="linehead"></span>春日上堂疾如風爍如電六臂三頭千化萬變雖然<a 
name="0015b20" id="0015b20"></a>與汝說得分明各宜親見一面莫學福州人吟詩也<a 
name="0015b21" id="0015b21"></a>道雪花飛片片秪如親見面時又且如何阿呵呵動<a 
name="0015b22" id="0015b22"></a>人春色不須多。</p><a 
name="0015b23" id="0015b23"></a><p style="text-indent: 0em; margin-left: 0em"><span class="linehead"></span>解制上堂僧問古人解制向萬里無寸草處去今日<a 
name="0015b24" id="0015b24"></a>解制未審向什麼處去師云遠道擎空缽深山踏落<a 
name="0015b25" id="0015b25"></a>花進云忽有問格外機聲前句和尚又如何荅他師<a 
name="0015b26" id="0015b26"></a>云痛與三十棒進云路遠夜長休把火大家吹滅暗<a 
name="0015b27" id="0015b27"></a>中行師云道得亦相應乃云霜風凜洌叵耐衲子爐<a 
name="0015b28" id="0015b28"></a>邊作隊喜得春日融和不免打開布袋出門任汝西<a 
name="0015b29" id="0015b29"></a>東要具金毛氣概<span class="corr" title='[逄&gt;逢]'>逢</span>人即便咬翻勿比韓盧逐塊他<a 
name="0015b30" id="0015b30"></a>時想念歸來我宗一脈永賴良久云太平與麼道也<a 
name="0015c01" id="0015c01"></a>是嫫母憐兒忘卻醜態喝一喝。</p><a 
name="0015c02" id="0015c02"></a><p style="text-indent: 0em; margin-left: 0em"><span class="linehead"></span>出關請上堂僧問三載無端自活埋千重百匝擊難<a 
name="0015c03" id="0015c03"></a>開今朝忽斷連環鎖爛熳春光遍九垓條款<span class="corr" title='[巳&gt;已]'>已</span>供請<a 
name="0015c04" id="0015c04"></a>師一鑑師以拄杖卓一卓進云向上還有事也無師<a 
name="0015c05" id="0015c05"></a>便打僧喝師復打乃云折籬障壁未是作家把纜放<a 
name="0015c06" id="0015c06"></a>卅豈為好漢須知衲僧手段實不恁麼擊開佛祖重<a 
name="0015c07" id="0015c07"></a>關跳出舊時窠臼直下如戴角猛虎搖岳驚群奮爪<a 
name="0015c08" id="0015c08"></a>獰龍衝雲搏浪千聖牢籠不住萬法綴繫無從政當<a 
name="0015c09" id="0015c09"></a>今日功成行滿一句又如何話會彼此風流多意氣<a 
name="0015c10" id="0015c10"></a>相邀踏賞太平春。</p><a 
name="0015c11" id="0015c11"></a><p style="text-indent: 0em; margin-left: 0em"><span class="linehead"></span>陳氏行常請上堂僧問春風淡蕩春氣和融底事分<a 
name="0015c12" id="0015c12"></a>明則不問今朝陞座意如何師云一顆圓珠常燦爛<a 
name="0015c13" id="0015c13"></a>進云秪如佛法遍天下未審閨閣中還有佛法也無<a 
name="0015c14" id="0015c14"></a>師云有進云恁麼則水月簾前冰骨女堅貞猶比歲<a 
name="0015c15" id="0015c15"></a>寒松師云不妨被汝道著乃云三月好春光柳垂金<a 
name="0015c16" id="0015c16"></a>線長少林端的旨覿面不囊藏恁麼會莫思量本有<a 
name="0015c17" id="0015c17"></a>靈明事事彰繡閣翛然忘晝永南山古柏愈深蒼復<a 
name="0015c18" id="0015c18"></a>舉當時溫州陳道婆嘗遍參名宿後於長老山淨和<a 
name="0015c19" id="0015c19"></a>尚語下發明作偈云高坡平頂上盡是採樵翁人人<a 
name="0015c20" id="0015c20"></a>盡懷刀斧意不見山花映水紅師云好箇山花映水<a 
name="0015c21" id="0015c21"></a>紅可惜無人證據太平今日為伊證據去遂豎起拂<a 
name="0015c22" id="0015c22"></a>子云還見陳道婆麼便下座。</p><a 
name="0015c23" id="0015c23"></a><p style="text-indent: 0em; margin-left: 0em"><span class="linehead"></span>清明上堂清明時節雨紛紛途路禪流聞不聞欲識<a 
name="0015c24" id="0015c24"></a>祖翁何處是灼然秪在杏花村驀拈拄杖指云杏花<a 
name="0015c25" id="0015c25"></a>村<span class="corr" title='[巳&gt;已]'>已</span>在這裏祖翁&#x807B;乃云萬福萬福下座。</p><a 
name="0015c26" id="0015c26"></a><p style="text-indent: 0em; margin-left: 0em"><span class="linehead"></span>佛誕追薦請上堂生以不生生為生義白雲飛掛門<a 
name="0015c27" id="0015c27"></a>前樹死以不死死為死義風送落花紅滿地散離和<a 
name="0015c28" id="0015c28"></a>合各隨宜根本繇來無變異但能窮究豁然明當下<a 
name="0015c29" id="0015c29"></a>頓超佛祖位寶劍倚天光逼人外魔一切咸驚悸塵<a 
name="0015c30" id="0015c30"></a>塵示現度迷情那有輪迴惡業累如是則知釋迦老<a 
name="0016a01" id="0016a01"></a>子於此日生生本不生心蓮上座於此日死死本不<a 
name="0016a02" id="0016a02"></a>死生本不生無生可慶死本不死無死可追政當恁<a 
name="0016a03" id="0016a03"></a>麼時且道釋迦老子與心蓮上座畢竟在什麼處安<a 
name="0016a04" id="0016a04"></a>著還委悉麼不見道天上天下惟我獨尊卓拄杖下<a 
name="0016a05" id="0016a05"></a>座。</p><a 
name="0016a06" id="0016a06"></a><p style="text-indent: 0em; margin-left: 0em"><span class="linehead"></span>師誕日結夏上堂父母未生前面目臨濟喫黃檗三<a 
name="0016a07" id="0016a07"></a>頓痛棒百丈野狐巖頭末後句是汝諸人一一覷透<a 
name="0016a08" id="0016a08"></a>也未若一一覷透去則不用九旬禁足三月安居更<a 
name="0016a09" id="0016a09"></a>說什麼應驗蠟人如鵝護雪直得常光廓爾蕩蕩無<a 
name="0016a10" id="0016a10"></a>拘盡虛空華藏剎海悉皆遊戲出入之場任是黃面<a 
name="0016a11" id="0016a11"></a>婆伽十二圓覺也須倒退幾步眾中或有與麼漢出<a 
name="0016a12" id="0016a12"></a>來互相激揚非惟此日佛事光增抑且慶讚山僧有<a 
name="0016a13" id="0016a13"></a>分如無炎威雖漸逼殿閣喜生涼不妨向三條椽下<a 
name="0016a14" id="0016a14"></a>東覷西覷忽然冷地覷透亦未可定。</p><a 
name="0016a15" id="0016a15"></a><p style="text-indent: 0em; margin-left: 0em"><span class="linehead"></span>端午上堂舉臨濟問僧甚處來僧便喝濟揖坐僧擬<a 
name="0016a16" id="0016a16"></a>議濟便打又一僧來濟豎起拂子僧禮拜濟便打復<a 
name="0016a17" id="0016a17"></a>見僧來濟亦豎起拂子僧不顧濟亦打徑山杲頌云<a 
name="0016a18" id="0016a18"></a>五月五日午時書赤口毒舌盡消除更饒急急如律<a 
name="0016a19" id="0016a19"></a>令不須門上畫蜘蛛師云大小徑山一道神符亦有<a 
name="0016a20" id="0016a20"></a>箇驗處只是要見臨濟太遠在且如何得見臨濟去<a 
name="0016a21" id="0016a21"></a>遂拈拄杖下座打散。</p><a 
name="0016a22" id="0016a22"></a><p style="text-indent: 0em; margin-left: 0em"><span class="linehead"></span>上堂諸佛道不著底句太平滿口道著祖師拈不出<a 
name="0016a23" id="0016a23"></a>底機太平信手拈出拈得出是何物卓拄杖云梅雨<a 
name="0016a24" id="0016a24"></a>乍晴原隰翠皇崗橋上有人行。</p><a 
name="0016a25" id="0016a25"></a><p style="text-indent: 0em; margin-left: 0em"><span class="linehead"></span>陳榜眼入寺上堂舉宋時徑山杲禪師因陳榜眼至<a 
name="0016a26" id="0016a26"></a>舉白雲端頌楞嚴經中吾不見時何不見吾不見之<a 
name="0016a27" id="0016a27"></a>處話云堂前露柱久懷胎生下孩兒頗俊哉未會語<a 
name="0016a28" id="0016a28"></a>言先作賦一操直取狀元來隨後拈云敢問諸人還<a 
name="0016a29" id="0016a29"></a>知師翁落處麼若知落處便識得狀元若也未知徑<a 
name="0016a30" id="0016a30"></a>山為你指出有利無利不離行市放過一著落在第<a 
name="0016b01" id="0016b01"></a>二師云徑山老漢說亦說得有來由只是未了太平<a 
name="0016b02" id="0016b02"></a>此者要見千載一時不免鋪花錦上去也放過一著<a 
name="0016b03" id="0016b03"></a>落在第二赫奕聲光喧天震地作王室之股肱立英<a 
name="0016b04" id="0016b04"></a>才之標幟鰲禁風生絕點塵返思鷲嶺有何異且今<a 
name="0016b05" id="0016b05"></a>日台旆光臨一句作麼生道撥轉如來正法輪是則<a 
name="0016b06" id="0016b06"></a>名為親受記。</p><a 
name="0016b07" id="0016b07"></a><p style="text-indent: 0em; margin-left: 0em"><span class="linehead"></span>上堂張空火傘熱難當何處幽陰可隱藏莫道太平<a 
name="0016b08" id="0016b08"></a>無款待濃煎幾碗辣椒湯為什麼如此要伊通身汗<a 
name="0016b09" id="0016b09"></a>出徹骨清涼忽有云某甲不喫似這等冷地坐漢病<a 
name="0016b10" id="0016b10"></a>在膏肓大眾而今泛泛之流多作恁麼見解喝一喝<a 
name="0016b11" id="0016b11"></a>下座。</p><a 
name="0016b12" id="0016b12"></a><p style="text-indent: 0em; margin-left: 0em"><span class="linehead"></span>解夏上堂木葉正驚秋解開布袋頭乾坤如許闊任<a 
name="0016b13" id="0016b13"></a>汝自優遊記得昔日翠巖示眾云一夏與兄弟東語<a 
name="0016b14" id="0016b14"></a>西話看翠巖眉毛在麼鉤錐在手照用同時還他老<a 
name="0016b15" id="0016b15"></a>翠巖太平這裏則不然何故一夏以來總不曾與兄<a 
name="0016b16" id="0016b16"></a>弟東語西話兩道眉毛依舊橫在眼上諸人決定是<a 
name="0016b17" id="0016b17"></a>見也然雖如是前途有人問著又作麼生抵對於此<a 
name="0016b18" id="0016b18"></a>抵對分明方不枉太平過夏。</p><a 
name="0016b19" id="0016b19"></a><p style="text-indent: 0em; margin-left: 0em"><span class="linehead"></span>退院回上堂時勢兩窮自知退身有分人情恰好何<a 
name="0016b20" id="0016b20"></a>妨熟處為家掇轉古杖頭打開舊舖面太平曲調特<a 
name="0016b21" id="0016b21"></a>地重宣濟北綱宗從新整頓謾道再來半文不值須<a 
name="0016b22" id="0016b22"></a>信此際後會難<span class="corr" title='[逄&gt;逢]'>逢</span>紅輪杲杲印天心灼然大智圓明<a 
name="0016b23" id="0016b23"></a>體無背向寶鐸雙雙鳴殿角果爾聲和響順理絕差<a 
name="0016b24" id="0016b24"></a>殊政當今日濟北綱宗即不問汝諸人秪如太平曲<a 
name="0016b25" id="0016b25"></a>調諸人還記得麼良久擊拂子云箇中無限低回意<a 
name="0016b26" id="0016b26"></a>貴在知音側耳聽。</p><a 
name="0016b27" id="0016b27"></a><p style="text-indent: 0em; margin-left: 0em"><span class="linehead"></span>中秋上堂者也之乎浪費工夫行棒行喝遍地荒蕪<a 
name="0016b28" id="0016b28"></a>若是皮下有血底只消道箇不必何故此夜一輪滿<a 
name="0016b29" id="0016b29"></a>清光何處無。</p><a 
name="0016b30" id="0016b30"></a><p style="text-indent: 0em; margin-left: 0em"><span class="linehead"></span>新剃度請上堂僧問金刀剪斷青絲髮便是牟尼佛<a 
name="0016c01" id="0016c01"></a>子孫三千威儀八萬細行則不問獨脫無依一句作<a 
name="0016c02" id="0016c02"></a>麼生道師便打進云竹密不妨流水過山高豈礙白<a 
name="0016c03" id="0016c03"></a>雲飛師云誰人解此意令我憶丹霞乃云三界無安<a 
name="0016c04" id="0016c04"></a>四生拘促既離愛網須報深恩秪如深恩作麼生報<a 
name="0016c05" id="0016c05"></a>莫是誦幾卷經持幾行咒麼且喜沒交涉莫是念幾<a 
name="0016c06" id="0016c06"></a>遍佛燒幾炷香麼且喜沒交涉莫是出入叢林學幾<a 
name="0016c07" id="0016c07"></a>句禪聽幾句教麼且喜沒交涉遂呈拄杖云爭似這<a 
name="0016c08" id="0016c08"></a>箇超宗越格蓋色騎聲八面玲瓏十方洞達倘能於<a 
name="0016c09" id="0016c09"></a>此徹證根源直截擔荷自與乃佛乃祖握臂並行生<a 
name="0016c10" id="0016c10"></a>死不憂涅槃不愛隨緣放曠應物施為從前願力了<a 
name="0016c11" id="0016c11"></a>然一切深恩報盡如是出家為僧不亦善乎復呈拄<a 
name="0016c12" id="0016c12"></a>杖高聲召云達源達源你還肯恁麼也無後生可畏<a 
name="0016c13" id="0016c13"></a>頭纔白切忌空拋白了頭。</p><a 
name="0016c14" id="0016c14"></a><p style="text-indent: 0em; margin-left: 0em"><span class="linehead"></span>上堂天得一以清地得一以寧君王得一而天下平<a 
name="0016c15" id="0016c15"></a>衲僧得一又且如何負日晴軒成坐睡夢隨鷗鷺落<a 
name="0016c16" id="0016c16"></a>江村。</p><a 
name="0016c17" id="0016c17"></a><p style="text-indent: 0em; margin-left: 0em"><span class="linehead"></span>辭眾上堂善始善終道人操守知進知退衲子機關<a 
name="0016c18" id="0016c18"></a>機關既別操守亦真去住自可隨緣終無絲毫繫念<a 
name="0016c19" id="0016c19"></a>無繫念絕疏親楖栗橫擔不顧人且向秦溪深處也<a 
name="0016c20" id="0016c20"></a>偷閒笑破碧桃春。</p><a 
name="0016c21" id="0016c21"></a><p style="margin-left: 2em"><span class="headname">杭州金山長慶禪寺語錄</span></p><a 
name="0016c22" id="0016c22"></a><p style="text-indent: 0em; margin-left: 0em"><span class="linehead"></span>入院至山門基云無門之門是為法門且道路頭在<a 
name="0016c23" id="0016c23"></a>什麼處以拄杖劃一劃云還見麼。</p><a 
name="0016c24" id="0016c24"></a><p style="text-indent: 0em; margin-left: 0em"><span class="linehead"></span>佛殿古殿苔封山色冷虛堂午寂梵聲沉釋迦老子<a 
name="0016c25" id="0016c25"></a>雖則善於藏身爭柰新長慶未肯放過在。</p><a 
name="0016c26" id="0016c26"></a><p style="text-indent: 0em; margin-left: 0em"><span class="linehead"></span>方丈擦粉塗脂敗家種草藏牙伏爪怯膽禪和直饒<a 
name="0016c27" id="0016c27"></a>不涉兩途正好劈脊打趁何故據斯室行斯令。</p><a 
name="0016c28" id="0016c28"></a><p style="text-indent: 0em; margin-left: 0em"><span class="linehead"></span>指法座這箇寶座登陟寔非容易新長慶今日又作<a 
name="0016c29" id="0016c29"></a>麼生良久云自從踏斷毘盧頂幾度臨危一坦平。</p><a 
name="0016c30" id="0016c30"></a><p style="text-indent: 0em; margin-left: 0em"><span class="linehead"></span>拈香祝　聖畢次拈香云此瓣香多少人求之弗得<a 
name="0017a01" id="0017a01"></a>多少人得之弗能用幸自可憐生亦<span class="corr" title='[巳&gt;已]'>已</span>得而用之次<a 
name="0017a02" id="0017a02"></a>第五回供養我金粟本師費老和尚用酬法乳上首<a 
name="0017a03" id="0017a03"></a>白槌竟師云秋山削玉水磨銅斜抱雲和寄此中一<a 
name="0017a04" id="0017a04"></a>曲輕彈絃韻好知音誰是請相通僧問昔日太平今<a 
name="0017a05" id="0017a05"></a>朝長慶太平玄旨則不問長慶宗乘事若何師云桂<a 
name="0017a06" id="0017a06"></a>子正香飄進云這是和尚底如何是學人底師云你<a 
name="0017a07" id="0017a07"></a>也須領取好進云數縷金繩開覺路一帆寶筏渡迷<a 
name="0017a08" id="0017a08"></a>津學人<span class="corr" title='[巳&gt;已]'>已</span>霑恩去也師云知即得問如何是長慶境<a 
name="0017a09" id="0017a09"></a>師云湖光淡蕩進云如何是境中人師云我坐汝立<a 
name="0017a10" id="0017a10"></a>進云人境<span class="corr" title='[巳&gt;已]'>已</span>蒙師指示斬新條令句如何師云與汝<a 
name="0017a11" id="0017a11"></a>一頓棒乃云長慶門前天寬地闊化螺池畔竹翠松<a 
name="0017a12" id="0017a12"></a>青頭頭顯露無私隨方任我展演所以道衲僧家絕<a 
name="0017a13" id="0017a13"></a>固必乘興而住遇緣即宗劈開摩醯正眼拋出楊岐<a 
name="0017a14" id="0017a14"></a>金圈照用同時主賓互換羅龍網鳳碎鎖敲枷直教<a 
name="0017a15" id="0017a15"></a>古佛眉尖放光那管法堂草深一丈雖然此猶是新<a 
name="0017a16" id="0017a16"></a>長慶尋常為人處秪如人境相稱一句作麼生道碧<a 
name="0017a17" id="0017a17"></a>溪流不盡千古美無虧復舉昔時長慶慧稜禪師往<a 
name="0017a18" id="0017a18"></a>來雪峰玄沙二十年坐破七箇蒲團不明此事一日<a 
name="0017a19" id="0017a19"></a>捲簾忽然大悟作頌云也太差也大差捲起簾來見<a 
name="0017a20" id="0017a20"></a>天下有人問我解何宗拈起拂子劈口打師云看他<a 
name="0017a21" id="0017a21"></a>古人二十年來真實履踐則不無若要箇箇依樣畫<a 
name="0017a22" id="0017a22"></a>葫蘆未免遞相鈍置新長慶從來不曾坐破蒲團即<a 
name="0017a23" id="0017a23"></a>今日亦無甚蒲團與你坐破只有一座破殿數間破<a 
name="0017a24" id="0017a24"></a>屋大家團圞共聚你纔進前如何驀拈拄杖便打且<a 
name="0017a25" id="0017a25"></a>道與古人是同是別還委悉麼莫怪渠儂多意氣當<a 
name="0017a26" id="0017a26"></a>年曾謁聖明君。</p><a 
name="0017a27" id="0017a27"></a><p style="text-indent: 0em; margin-left: 0em"><span class="linehead"></span>冬至上堂是法住法位世間相常住金山頂枯幹抽<a 
name="0017a28" id="0017a28"></a>條長慶湖寒冰燄起燈籠露柱依舊寂寂無言惟有<a 
name="0017a29" id="0017a29"></a>白牯黧奴互相慶賀曰且喜且喜喜箇甚麼日愛霜<a 
name="0017a30" id="0017a30"></a>明春信到冷梅橋畔暗香浮。</p><a 
name="0017b01" id="0017b01"></a><p style="text-indent: 0em; margin-left: 0em"><span class="linehead"></span>臘八尼古恒請上堂僧問雪山敗闕長慶增輝端的<a 
name="0017b02" id="0017b02"></a>一句請師指陳師云逼塞虛空進云秪如昔日趙州<a 
name="0017b03" id="0017b03"></a>訪二庵主主俱豎拳意旨如何師云鐵鎚無孔進云<a 
name="0017b04" id="0017b04"></a>今日庵主來訪長慶又作麼生師云也不較多進云<a 
name="0017b05" id="0017b05"></a>可謂縱奪誇好手相<span class="corr" title='[逄&gt;逢]'>逢</span>兩作家師云不須重註破乃<a 
name="0017b06" id="0017b06"></a>云雲收午夜星燦長空今古恒然本無變異叵耐瞿<a 
name="0017b07" id="0017b07"></a>曇不唧溜向這裏刺破雙睛卻走入鬧藍中哆哆和<a 
name="0017b08" id="0017b08"></a>和致令後代兒孫若男若女依模做樣列剎相望懸<a 
name="0017b09" id="0017b09"></a>羊賣狗知他是真是偽長慶到此者又覺力竭智窮<a 
name="0017b10" id="0017b10"></a>跳出圈繢不得未免借木上座隨例打鬨去也遂拈<a 
name="0017b11" id="0017b11"></a>拄杖卓一卓云瞿曇作先鋒長慶為殿後中間諸菩<a 
name="0017b12" id="0017b12"></a>薩見聞俱歡喜歡喜則不無秪如實際尼不下笠子<a 
name="0017b13" id="0017b13"></a>勘俱胝末由主一言之下能使灌溪服膺且道伊具<a 
name="0017b14" id="0017b14"></a>什麼眼目得與麼英特自在有簡點得出者試來與<a 
name="0017b15" id="0017b15"></a>俱胝灌溪二大老漢轉身吐氣不為分外有麼有麼<a 
name="0017b16" id="0017b16"></a>良久云茫茫宇宙人無數幾箇男兒是丈夫復卓拄<a 
name="0017b17" id="0017b17"></a>杖喝一喝下座。</p><a 
name="0017b18" id="0017b18"></a><p style="text-indent: 0em; margin-left: 0em"><span class="linehead"></span>因雪上堂巽二無端夜作威天明滕六亂空飛金山<a 
name="0017b19" id="0017b19"></a>突出銀千樹瓊殿粧成玉一圍知<span class="corr" title='[巳&gt;己]'>己</span>不聞扶剡棹達<a 
name="0017b20" id="0017b20"></a>流幾見臥袁扉儂家幸自生涯別得意翩翩獨振衣<a 
name="0017b21" id="0017b21"></a>下座。</p><a 
name="0017b22" id="0017b22"></a><p style="text-indent: 0em; margin-left: 0em"><span class="linehead"></span>歲旦上堂昨朝舊歲今日新年舊歲說過底縱新也<a 
name="0017b23" id="0017b23"></a>舊新年說得底雖舊仍新新舊說無兩般要且隨時<a 
name="0017b24" id="0017b24"></a>流動驀豎拂子云看看拂子顯神通上至兜率天宮<a 
name="0017b25" id="0017b25"></a>下入十八重地獄普令虛空法界情與無情悉皆合<a 
name="0017b26" id="0017b26"></a>掌奔趨同聲唱和報道今年蠶麥熟禾稼宜人少病<a 
name="0017b27" id="0017b27"></a>物咸熙長慶寺幾箇長老別無奇能只是鼻孔遼天<a 
name="0017b28" id="0017b28"></a>要肚皮飽齁齁地山僧癢處被他搔著欣欣然如登<a 
name="0017b29" id="0017b29"></a>春臺如享太牢是汝諸人為什麼不知不覺遂連擊<a 
name="0017b30" id="0017b30"></a>拂子下座。</p><a 
name="0017c01" id="0017c01"></a><p style="text-indent: 0em; margin-left: 0em"><span class="linehead"></span>久雨上堂沃野獻新綠漫空雨點多鳥啼泥滑滑惱<a 
name="0017c02" id="0017c02"></a>殺眾禪和古德有言萬里無雲青天也須喫棒若是<a 
name="0017c03" id="0017c03"></a>久雨不晴這一棒青天更少不得山僧與麼判斷大<a 
name="0017c04" id="0017c04"></a>眾想必樂聞畢竟如何得晴去一僧云但得雪消去<a 
name="0017c05" id="0017c05"></a>自然春到來師卓拄杖云分明記取。</p><a 
name="0017c06" id="0017c06"></a><p style="text-indent: 0em; margin-left: 0em"><span class="linehead"></span>佛涅槃日上堂二月春方半桃花開爛熳瞿曇忍不<a 
name="0017c07" id="0017c07"></a>禁天外出頭看咄這老漢入大涅槃<span class="corr" title='[巳&gt;已]'>已</span>二千六百餘<a 
name="0017c08" id="0017c08"></a>年了也更於何處出頭又要看箇甚麼良久云浪高<a 
name="0017c09" id="0017c09"></a>三級龍成去猶有騃人戽夜塘。</p><a 
name="0017c10" id="0017c10"></a><p style="text-indent: 0em; margin-left: 0em"><span class="linehead"></span>大悲生辰上堂衣內明珠女男本具胸中古鏡老少<a 
name="0017c11" id="0017c11"></a>全真秪因見倒惑生故受泥塵染污所以觀世音菩<a 
name="0017c12" id="0017c12"></a>薩於當年此日示現應同體悲興無緣慈總是潦倒<a 
name="0017c13" id="0017c13"></a>婆心蝦為子曲有等念舊話漢便云白華巖上頻伽<a 
name="0017c14" id="0017c14"></a>語紫竹林邊銀浪高大士法身常顯露頭陀休用更<a 
name="0017c15" id="0017c15"></a>忉忉是即是猶隔津在且不隔底在什麼處遂以拂<a 
name="0017c16" id="0017c16"></a>子敲香几云也只在這裏在這裏莫沉吟家家南無<a 
name="0017c17" id="0017c17"></a>觀世音桑麻數畝圓通殿豺虎是非永弗侵復敲香<a 
name="0017c18" id="0017c18"></a>几下座。</p><a 
name="0017c19" id="0017c19"></a><p style="text-indent: 0em; margin-left: 0em"><span class="linehead"></span>清明上堂荒土一堆銷盡英雄壯骨紙錢半陌曲勞<a 
name="0017c20" id="0017c20"></a>兒女愁腸生死事不早回頭好春光覺容易過擊拂<a 
name="0017c21" id="0017c21"></a>子云會麼莫向杜鵑啼處宿沾衣血染滿山紅。</p><a 
name="0017c22" id="0017c22"></a><p style="text-indent: 0em; margin-left: 0em"><span class="linehead"></span>上堂恁麼恁麼揭諦揭諦不恁麼不恁麼波羅揭諦<a 
name="0017c23" id="0017c23"></a>恁麼中不恁麼波羅僧揭諦不恁麼中卻恁麼菩提<a 
name="0017c24" id="0017c24"></a>薩婆訶總不恁麼時如何喝一喝云大悲觀世音來<a 
name="0017c25" id="0017c25"></a>也便下座。</p><a 
name="0017c26" id="0017c26"></a><p style="text-indent: 0em; margin-left: 0em"><span class="linehead"></span>生日上堂僧問敲鐘擊鼓請師陞座如何是慶壽一<a 
name="0017c27" id="0017c27"></a>句師云惡水由來不自潑進云<span class="corr" title='[逄&gt;逢]'>逢</span>人則不出出則便<a 
name="0017c28" id="0017c28"></a>為人去也師云現成惡水莫相澆乃云山僧未出母<a 
name="0017c29" id="0017c29"></a>胎時有一則語包天括地越聖越凡記持將來不覺<a 
name="0017c30" id="0017c30"></a><span class="corr" title='[巳&gt;已]'>已</span>經三十七載總未曾輕易與人說著而今既蒙固<a 
name="0018a01" id="0018a01"></a>請若弗為說又成辜負不免說去也罷綠樹陰濃夏<a 
name="0018a02" id="0018a02"></a>日長樓臺倒影入池塘水晶簾動微風起一架薔薇<a 
name="0018a03" id="0018a03"></a>滿院香忽有箇漢云和尚和尚此係古詩干未出母<a 
name="0018a04" id="0018a04"></a>胎時什麼閒事秪向他道<span class="corr" title='[逄&gt;逢]'>逢</span>人但恁麼舉良久喝一<a 
name="0018a05" id="0018a05"></a>喝下座。</p><a 
name="0018a06" id="0018a06"></a><p style="text-indent: 0em; margin-left: 0em"><span class="linehead"></span>聖蓮為師祝壽上堂僧問正綱肅紀則不問良誕到<a 
name="0018a07" id="0018a07"></a>來是如何師云古木叢青靄進云一種沒絃琴惟師<a 
name="0018a08" id="0018a08"></a>彈得妙師云遙天浸白波進云學人也須禮拜師打<a 
name="0018a09" id="0018a09"></a>云不可放過僧喝師又打乃云自笑生平無一長微<a 
name="0018a10" id="0018a10"></a>貲蕩盡走他鄉當時若果能安分也免今朝起禍殃<a 
name="0018a11" id="0018a11"></a>禍殃既起帶累諸人要橫不得橫要豎不得豎是即<a 
name="0018a12" id="0018a12"></a>是就中也有許多光彩豈不見黃梅翠竹枝枝葉葉<a 
name="0018a13" id="0018a13"></a>競添籌燕語鶯簧句句聲聲增勝麗微風飄寶座瑞<a 
name="0018a14" id="0018a14"></a>果獻金僊一番貶駁一番新一度讚揚一度快山僧<a 
name="0018a15" id="0018a15"></a>與麼告報不知面皮厚幾重試問諸人還會也無卓<a 
name="0018a16" id="0018a16"></a>拄杖云撇開凡聖虛名號貶駁讚揚兩不干。</p><a 
name="0018a17" id="0018a17"></a><p style="text-indent: 0em; margin-left: 0em"><span class="linehead"></span>上堂舉雪竇云世事悠悠不如山丘臥藤蘿下塊石<a 
name="0018a18" id="0018a18"></a>枕頭這般底有甚用處喚起了打師云大小雪竇有<a 
name="0018a19" id="0018a19"></a>棒只解打別人不知自<span class="corr" title='[巳&gt;己]'>己</span>教阿誰打長慶道世事悠<a 
name="0018a20" id="0018a20"></a>悠不如山丘臥藤蘿下塊石枕頭這般底甚有用處<a 
name="0018a21" id="0018a21"></a>喚起來喫杯茶何以如此街頭趁燄紛紛是誰肯休<a 
name="0018a22" id="0018a22"></a>心冷似冰。</p><a 
name="0018a23" id="0018a23"></a><p style="text-indent: 0em; margin-left: 0em"><span class="linehead"></span>薦父請上堂生死原無二相去來寧有兩人但能一<a 
name="0018a24" id="0018a24"></a>念回機便見當體解脫驀豎拂云看看令先嚴文仲<a 
name="0018a25" id="0018a25"></a>居士來也在山僧拂子頭上說道昔日忘本據今朝<a 
name="0018a26" id="0018a26"></a>證舊容靈明嘗不昧端坐碧蓮中又擊拂云卻被山<a 
name="0018a27" id="0018a27"></a>僧一擊遂把不住騎佛殿出山門<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上三十三天<a 
name="0018a28" id="0018a28"></a>築著帝釋鼻孔直得須彌岌峇海水波騰大千世界<a 
name="0018a29" id="0018a29"></a>悉皆震動敢問居士還信得及麼倘信得及不須陟<a 
name="0018a30" id="0018a30"></a>岵空瞻望莫大之恩<span class="corr" title='[巳&gt;已]'>已</span>畢酬設或未然聽取一偈新<a 
name="0018b01" id="0018b01"></a>田水漲亂啼蛙無限圓通絕覆遮忽地耳根輕拶破<a 
name="0018b02" id="0018b02"></a>舉頭時自見阿爺復連擊拂子下座。</p><a 
name="0018b03" id="0018b03"></a><p style="text-indent: 0em; margin-left: 0em"><span class="linehead"></span>請化士上堂砂盆潦倒全無力遠映連天秋水碧疇<a 
name="0018b04" id="0018b04"></a>肯同心出手扶重為古寺壯顏色壯顏色休擬測五<a 
name="0018b05" id="0018b05"></a>湖煙景有誰爭自是不收收便得。</p><a 
name="0018b06" id="0018b06"></a><p style="text-indent: 0em; margin-left: 0em"><span class="linehead"></span>馮清太脩薦上堂生身父母恩重丘山何以補報難<a 
name="0018b07" id="0018b07"></a>之又難每到年年時節好影堂空自淚闌干記得教<a 
name="0018b08" id="0018b08"></a>中有一道真言號聰明王能滅業障但肯信口熟念<a 
name="0018b09" id="0018b09"></a>管取現存獲益亡過超昇以至歷劫冤親多生父母<a 
name="0018b10" id="0018b10"></a>亦得藉此解脫遂合掌云唵阿盧勒繼娑婆訶良久<a 
name="0018b11" id="0018b11"></a>云念<span class="corr" title='[巳&gt;已]'>已</span>念也薦<span class="corr" title='[巳&gt;已]'>已</span>薦也畢竟伊爺娘在什麼處無生<a 
name="0018b12" id="0018b12"></a>國裏惺惺不妨惺惺瞌睡隨他瞌睡若要大家相見<a 
name="0018b13" id="0018b13"></a>擊拂子云總在這裏看取下座。</p><a 
name="0018b14" id="0018b14"></a><p style="text-indent: 0em; margin-left: 0em"><span class="linehead"></span>還山上堂別去溪楓冷歸來陌柳新雖然歲序改不<a 
name="0018b15" id="0018b15"></a>改舊時人舊時人既在這裏且作麼生相見搘筇側<a 
name="0018b16" id="0018b16"></a>立小橋畔笑指金山爛熳春。</p><a 
name="0018b17" id="0018b17"></a><p style="text-indent: 0em; margin-left: 0em"><span class="linehead"></span>上堂世出世間百年夢境愛人愛物一副慈腸所貴<a 
name="0018b18" id="0018b18"></a>泰而弗驕老當益壯試看南山古柏歲久亦覺深蒼<a 
name="0018b19" id="0018b19"></a>政當此際隨緣一句如何話會湘簾捲起無餘事坐<a 
name="0018b20" id="0018b20"></a>對梨花翫月明。</p><a 
name="0018b21" id="0018b21"></a><p style="text-indent: 0em; margin-left: 0em"><span class="linehead"></span>受金粟請寄辭眾云昔年八月長慶來仙友庭前花<a 
name="0018b22" id="0018b22"></a>正開今年四月金粟住黃鶯聲老綠楊樹來也住也<a 
name="0018b23" id="0018b23"></a>合自然當人要識同風句溪山雖隔共一天鼻孔眉<a 
name="0018b24" id="0018b24"></a>毛廝結拄有破砂盆極力撐增輝祖道乃先務莫教<a 
name="0018b25" id="0018b25"></a>鶴怨與猿驚石徑荒涼又宿鷺負我從前片片心殷<a 
name="0018b26" id="0018b26"></a>勤故此力分付分付即不無今日事作麼生臥龍奮<a 
name="0018b27" id="0018b27"></a>迅碧波中青霄直上布雲雨。</p><a 
name="0018b28" id="0018b28"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(嘉興府海鹽縣劉門朱氏法名超浩捐貲助刻<br><a 
name="0018b29" id="0018b29"></a>　祈先嚴養朴公先慈呂氏張氏早生蓮界者)</span></p></div></div><a 
name="0018b30" id="0018b30"></a><p><span class="juanname">百癡禪師語錄卷第三終</span></p>
<hr>【經文資訊】嘉興藏第 28 冊 No. B202 百癡禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6736.html?index=J28nB202" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB202_003 by HTTrack Website Copier/3.x [XR&CO'2014], Tue, 07 Jun 2016 07:11:14 GMT -->
</html>
