<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T38n1780_008 by HTTrack Website Copier/3.x [XR&CO'2014], Tue, 07 Jun 2016 06:55:11 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=900527038&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT38n1780&amp;utmp=%2Fmobile%2Findex.php%3Findex%3DT38n1780_008&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexed5a.html?index=T38n1780_007" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第38冊<br/>No.1780 淨名玄論 (8卷)<br/>【隋 吉藏造】<br/>第 8 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T38">
<div class="root" id="1780" sutra_name="淨名玄論" sutra_juan="[卷8]">　
<a 
name="0904c09" id="0904c09"></a><a 
name="0904c10" id="0904c10"></a><a 
name="0904c11" id="0904c11"></a><p><span class="juanname">淨名玄論卷第八<span class="note">(會處下)</span></span></p><a 
name="0904c12" id="0904c12"></a><a 
name="0904c13" id="0904c13"></a><p style="margin-left: 3em"><span class="headname">第二淨土門</span></p><a 
name="0904c14" id="0904c14"></a><p style="text-indent: 0em; margin-left: 0em"><span class="linehead"></span>此經始末盛談淨土。二處四會。義勢相關。法<a 
name="0904c15" id="0904c15"></a>華玄論雖已委釋。餘未盡者。今當略陳。依梵<a 
name="0904c16" id="0904c16"></a>本初。猶是序品。譯經之人。改為佛國。為佛國<a 
name="0904c17" id="0904c17"></a>中。有三章經。初云。眾生之類。是菩薩佛土。<a 
name="0904c18" id="0904c18"></a>次章云。直心是菩薩佛土。此之二章。雖是一<a 
name="0904c19" id="0904c19"></a>品之文。乃大明淨土之洪輅也。眾師多別搆<a 
name="0904c20" id="0904c20"></a>玄。不以文為意故。喜失經旨也。</p><a 
name="0904c21" id="0904c21"></a><p style="text-indent: 0em; margin-left: 0em"><span class="linehead"></span>今敘此二章來意有七。一者為答寶積因果<a 
name="0904c22" id="0904c22"></a>二問。初章答淨土果問。次章答淨土因問。淨<a 
name="0904c23" id="0904c23"></a>土義往酬日廣因果二門。則理無不攝。所言<a 
name="0904c24" id="0904c24"></a>淨土果者。謂報應二土。報則隨業精&#x9E81;。應則<a 
name="0904c25" id="0904c25"></a>適緣所現。初章廣明此法。謂淨土果也。淨土<a 
name="0904c26" id="0904c26"></a>因者。始自直心。終乎意淨。總該萬行化他及<a 
name="0904c27" id="0904c27"></a>自行。次章廣明斯法。謂淨土淨因也。問。應先<a 
name="0904c28" id="0904c28"></a>明土因。後履得果。何故先果後因。答。此據答<a 
name="0904c29" id="0904c29"></a>問次第。即辨履說門。若就修行。則先因後果<a 
name="0905a01" id="0905a01"></a>也。又二章不同者。初明修淨土意。次正明修<a 
name="0905a02" id="0905a02"></a>於淨土。修淨土意者。凡夫但為安自身。求生<a 
name="0905a03" id="0905a03"></a>好國。二乘本期威患。意在無餘。於遊戲神<a 
name="0905a04" id="0905a04"></a>通淨佛國土。不生喜樂。故並不修淨土。菩薩<a 
name="0905a05" id="0905a05"></a>普化眾生故。取於佛土。故云眾生之類是菩<a 
name="0905a06" id="0905a06"></a>薩佛土。隨所化眾生。而取佛土。以普欲化物<a 
name="0905a07" id="0905a07"></a>故。不同凡夫。而取佛土。簡非小行。故一言之<a 
name="0905a08" id="0905a08"></a>中。簡異聖凡。明菩薩修淨土意也。又法身無<a 
name="0905a09" id="0905a09"></a>像。安用國土為。而今修淨土者。意在為物。是<a 
name="0905a10" id="0905a10"></a>故。初章明修淨土意。次章正修淨土。如上釋<a 
name="0905a11" id="0905a11"></a>之。又二章不同者。初章直明為物取土。次章<a 
name="0905a12" id="0905a12"></a>釋成為物之義。菩薩修土因時。因淨其心。亦<a 
name="0905a13" id="0905a13"></a>令眾生心淨。即修土因時。利物因中。既雙修<a 
name="0905a14" id="0905a14"></a>自行化他。菩薩成佛。得淨土果。所化眾生。隨<a 
name="0905a15" id="0905a15"></a>來受生。得教化之。故是果時為物。以因果二<a 
name="0905a16" id="0905a16"></a>時並皆利物。故知為物取土。即釋前章也。又<a 
name="0905a17" id="0905a17"></a>二章不同者。初章正明菩薩起。□&#x3005;為眾生<a 
name="0905a18" id="0905a18"></a>取於佛土。是以文云。能取佛土。非於空也。<a 
name="0905a19" id="0905a19"></a>次章明行。始自直心。終履意淨。以能行相成。<a 
name="0905a20" id="0905a20"></a>故要須二章經也。又初章明為物取土。即是<a 
name="0905a21" id="0905a21"></a>發菩提心。心即淨土根本。所以然者。既欲取<a 
name="0905a22" id="0905a22"></a>佛土。宜發佛心。故菩提心為淨土本。次章明<a 
name="0905a23" id="0905a23"></a>淨土因。即修菩薩行。修菩薩行。方得佛土趣<a 
name="0905a24" id="0905a24"></a>佛之門。唯此二意。是故華嚴善財童子。遍遊<a 
name="0905a25" id="0905a25"></a>法界。諸善知識。皆云先已發菩提心。但未知<a 
name="0905a26" id="0905a26"></a>云何修菩薩行。今此二章。還明兩法也。又二<a 
name="0905a27" id="0905a27"></a>章不同者。前明為物取土。則大慈內充。以見<a 
name="0905a28" id="0905a28"></a>物受苦。起大悲心。欲拔其苦。故取佛土。後明<a 
name="0905a29" id="0905a29"></a>為物起淨土門。夫欲為菩薩。要先有大悲。後<a 
name="0905b01" id="0905b01"></a>廣興眾行。此二是化物要門。佛土之根本。故<a 
name="0905b02" id="0905b02"></a>二章明之也。又二章不同者。淨土有因有緣。<a 
name="0905b03" id="0905b03"></a>緣有二種。一者外有眾生。二者菩薩內有悲<a 
name="0905b04" id="0905b04"></a>佛。初章明眾生之類是菩薩佛土。即緣中之<a 
name="0905b05" id="0905b05"></a>二。次章明修淨土因。亦有二種。一自修眾行。<a 
name="0905b06" id="0905b06"></a>二令眾生亦修眾行。要緣中具二因門有多<a 
name="0905b07" id="0905b07"></a>佛土方成。此之七意。文具含之。不可闕也。</p><a 
name="0905b08" id="0905b08"></a><p style="margin-left: 4em"><span class="headname">次論二是</span></p><a 
name="0905b09" id="0905b09"></a><p style="text-indent: 0em; margin-left: 0em"><span class="linehead"></span>問。前云眾生之類是菩薩佛土。後云直心是<a 
name="0905b10" id="0905b10"></a>菩薩佛土。未詳二是之言。意何所在。請為釋<a 
name="0905b11" id="0905b11"></a>之。答。華嚴經云。佛子有世界微塵數等因緣<a 
name="0905b12" id="0905b12"></a>所成。今明此經要略但明取土。有其二義。一<a 
name="0905b13" id="0905b13"></a>者取土之緣。二取土之因。前明取土之緣。由<a 
name="0905b14" id="0905b14"></a>有眾生故菩薩取土。以緣中說果故。云眾生<a 
name="0905b15" id="0905b15"></a>之類是菩薩佛土。後明取土因。雖由眾生。而<a 
name="0905b16" id="0905b16"></a>菩薩起須取土之因。以因中說果故。云直<a 
name="0905b17" id="0905b17"></a>心是菩薩佛土。故兩是有因緣不同。</p><a 
name="0905b18" id="0905b18"></a><p style="margin-left: 4em"><span class="headname">別論初章</span></p><a 
name="0905b19" id="0905b19"></a><p style="text-indent: 0em; margin-left: 0em"><span class="linehead"></span>問。初章經文凡有四句。一云隨所化眾生而<a 
name="0905b20" id="0905b20"></a>取佛土。次云隨所調伏眾生而取佛土。次云<a 
name="0905b21" id="0905b21"></a>隨以何國起菩薩根而取佛土。次隨以何國<a 
name="0905b22" id="0905b22"></a>而入佛智慧而取佛土。四文何異。請為論之。<a 
name="0905b23" id="0905b23"></a>答。此四句文。並明取土之意。但前二句。總明<a 
name="0905b24" id="0905b24"></a>為物取土。後二句。別明為物取土。何以知之。<a 
name="0905b25" id="0905b25"></a>初直云隨所化眾生隨所調伏。故知是總。後<a 
name="0905b26" id="0905b26"></a>文別明起菩薩根入佛智慧。故知是別為物<a 
name="0905b27" id="0905b27"></a>也。問云何總別。答總為物者。通為五乘眾生<a 
name="0905b28" id="0905b28"></a>令其生善滅惡。隨所化眾生而取佛土。謂化<a 
name="0905b29" id="0905b29"></a>令生善。隨所調伏眾生而取佛土。調令滅惡。<a 
name="0905c01" id="0905c01"></a>所以諸佛淨土中。徒眾不同。或具五乘眾。或<a 
name="0905c02" id="0905c02"></a>但人天眾。或唯有聲聞眾。或但求緣覺眾。或<a 
name="0905c03" id="0905c03"></a>但菩薩眾。具如經說。</p><a 
name="0905c04" id="0905c04"></a><p style="margin-left: 4em"><span class="headname">後明別為物</span></p><p style="text-indent: 0em; margin-left: 0em"><span class="linehead"></span>起菩薩根入佛智慧。根義不<a 
name="0905c05" id="0905c05"></a>定。若對人天及二乘。明菩薩根者。即十信是<a 
name="0905c06" id="0905c06"></a>也。何以知之。菩薩根本。以信等五法為根。如<a 
name="0905c07" id="0905c07"></a>釋論履之。十信既明菩薩信。故知菩薩根也。<a 
name="0905c08" id="0905c08"></a>又欲迴前四乘令入菩薩道。故取佛土。則前<a 
name="0905c09" id="0905c09"></a>四乘。始入十信。故明十信為菩薩根也。入佛<a 
name="0905c10" id="0905c10"></a>智慧者。即是佛果。十信是所為之始。佛慧是<a 
name="0905c11" id="0905c11"></a>所為之終。該始括終。則所為事盡。又前始自<a 
name="0905c12" id="0905c12"></a>四乘。令入十信。乃至佛慧。網羅所為始終。無<a 
name="0905c13" id="0905c13"></a>一眾生而不化之。問。何故先明為四乘取佛<a 
name="0905c14" id="0905c14"></a>土。後別為菩薩。答。已如前說。次第法爾。先<a 
name="0905c15" id="0905c15"></a>與小益。後與大利也。又諸佛之法。先雖說三。<a 
name="0905c16" id="0905c16"></a>後要歸一。此經雖未彰意略已成密化。又此<a 
name="0905c17" id="0905c17"></a>二章經文來者。初章為淺行之人取於佛土。<a 
name="0905c18" id="0905c18"></a>故謂地前四十心令其生善滅惡。發菩提心。<a 
name="0905c19" id="0905c19"></a>修菩薩行。後章偏為登地以上名菩薩根。登<a 
name="0905c20" id="0905c20"></a>地既始得無生。道根初立。次明佛慧從七地<a 
name="0905c21" id="0905c21"></a>入佛眼地。至于佛果。皆名佛慧。所為雖廣。不<a 
name="0905c22" id="0905c22"></a>出五十二位。亦統始括終。故有第二文也。</p><a 
name="0905c23" id="0905c23"></a><p style="text-indent: 0em; margin-left: 0em"><span class="linehead"></span>又來意者。初二句。明為物取報土。次兩句。明<a 
name="0905c24" id="0905c24"></a>為物取應土。問。何以知然。答。後二句云隨諸<a 
name="0905c25" id="0905c25"></a>眾生應以何國。此明適緣示淨土不同。華嚴<a 
name="0905c26" id="0905c26"></a>百萬阿僧祇品。淨土隨根淺深。故示土優劣。<a 
name="0905c27" id="0905c27"></a>故知是應。又隨以何淨穢雜等五種之土。則<a 
name="0905c28" id="0905c28"></a>知是應土也。前文但明教化調伏而取佛土。<a 
name="0905c29" id="0905c29"></a>不云隨機示土。故知明報土也。為物雖多。不<a 
name="0906a01" id="0906a01"></a>出報應。問。前後二義。將不相違耶。答。初義<a 
name="0906a02" id="0906a02"></a>攝緣明所為緣普。後義攝土明土義曠。文含<a 
name="0906a03" id="0906a03"></a>二旨。故兩義相成。問。前云五種土。請示其<a 
name="0906a04" id="0906a04"></a>相。答。一淨土。二穢土。三雜土。四本不淨後<a 
name="0906a05" id="0906a05"></a>變而成淨。如彌勒來也。五本淨後變成不淨。<a 
name="0906a06" id="0906a06"></a>如彌勒去後土還不淨。此五土攝一切土。又<a 
name="0906a07" id="0906a07"></a>報應各五。故成十土也。</p><a 
name="0906a08" id="0906a08"></a><p style="margin-left: 4em"><span class="headname">論報應</span></p><a 
name="0906a09" id="0906a09"></a><p style="text-indent: 0em; margin-left: 0em"><span class="linehead"></span>問。云何報土。云何應土。答。若以寶玉之淨沙<a 
name="0906a10" id="0906a10"></a>礫之穢。以此二土。為佛土者。皆是應土。非是<a 
name="0906a11" id="0906a11"></a>報土。何以知然。夫淨穢諸土。不出三界內外。<a 
name="0906a12" id="0906a12"></a>而佛既無三界內外惑業。故無復土。今有土<a 
name="0906a13" id="0906a13"></a>者。皆是應物。名為應土。故仁王云。三賢十聖<a 
name="0906a14" id="0906a14"></a>住果報。唯佛一人居淨土。此明三賢十聖有<a 
name="0906a15" id="0906a15"></a>三界內外報土佛則無也。問。即此應土。亦是<a 
name="0906a16" id="0906a16"></a>報不。答。亦得是報。凡有二義。一者據佛。二<a 
name="0906a17" id="0906a17"></a>餘眾生。據佛者。如來昔日起於佛行。以土應<a 
name="0906a18" id="0906a18"></a>物。今成佛果。遂能以土應物。當知此土即是<a 
name="0906a19" id="0906a19"></a>報土。二餘眾生者。佛雖應物示土。眾生無業<a 
name="0906a20" id="0906a20"></a>感之。尚不得見。何由得生淨土。以眾生修行<a 
name="0906a21" id="0906a21"></a>淨因。感斯應土。即此應土。復得名報。如華嚴<a 
name="0906a22" id="0906a22"></a>云。非一因緣淨土得起也。</p><a 
name="0906a23" id="0906a23"></a><p style="text-indent: 0em; margin-left: 0em"><span class="linehead"></span>次明報土者。為據因位三賢十聖實行為論。<a 
name="0906a24" id="0906a24"></a>即是報土。以未免三界內外果報。必有栖宅。<a 
name="0906a25" id="0906a25"></a>栖宅之處。是菩薩實報。故名報土。即菩薩報<a 
name="0906a26" id="0906a26"></a>土。而復化物。與菩薩同生其中。據眾生感。菩<a 
name="0906a27" id="0906a27"></a>薩土亦名報土。即此報土。眾生宜見之者。菩<a 
name="0906a28" id="0906a28"></a>薩為之示現。故報土亦名為應也。據菩薩<a 
name="0906a29" id="0906a29"></a>為報。約眾生為應。問。若然即報應何異。答。<a 
name="0906b01" id="0906b01"></a>正可具前諸義。不可迢然歷別。家師常云。報<a 
name="0906b02" id="0906b02"></a>應土。應報土。眾生佛土。佛眾生土。佛菩薩<a 
name="0906b03" id="0906b03"></a>土。菩薩佛土。下士聞之則便致笑。今恐不逮<a 
name="0906b04" id="0906b04"></a>者多。故不陳此說。斯言正會經旨也。問。今頗<a 
name="0906b05" id="0906b05"></a>有報應異義以不。答。一往欲示異相者。應土<a 
name="0906b06" id="0906b06"></a>則暫有。報土則長久。如此經按地所現小時<a 
name="0906b07" id="0906b07"></a>便息。報土據眾生果報共招久期受用。以此<a 
name="0906b08" id="0906b08"></a>為異也。又如穢土。是眾生惡業所感。故名為<a 
name="0906b09" id="0906b09"></a>報。非是佛示現。所以非應。但佛入穢土化物。<a 
name="0906b10" id="0906b10"></a>託居眾生報土之中。故名此報以為佛土。問。<a 
name="0906b11" id="0906b11"></a>即眾生惡業穢土。是佛應土不。答。佛應居其<a 
name="0906b12" id="0906b12"></a>內。故稱佛土。亦得名為佛應土也。故下文云。<a 
name="0906b13" id="0906b13"></a>為欲度斯下劣人故。示是眾穢惡不淨土耳。<a 
name="0906b14" id="0906b14"></a>考斯言旨。本是身子之流。不依佛慧。故曰見<a 
name="0906b15" id="0906b15"></a>不淨。此是惡業感土。如餓鬼惡業故感鐵丸。<a 
name="0906b16" id="0906b16"></a>非是佛應。但佛應。但佛應居其中。故說為<a 
name="0906b17" id="0906b17"></a>示現耳。</p><a 
name="0906b18" id="0906b18"></a><p style="margin-left: 4em"><span class="headname">論土有無</span></p><a 
name="0906b19" id="0906b19"></a><p style="text-indent: 0em; margin-left: 0em"><span class="linehead"></span>有人言。佛一向無土。土皆是三界內外果報。<a 
name="0906b20" id="0906b20"></a>佛斷惑因已盡。不感土報。是故無土。有人言。<a 
name="0906b21" id="0906b21"></a>佛具足法土。以法界法門無不圓滿。豈無土<a 
name="0906b22" id="0906b22"></a>耶。今明有無各有其義。若如四住為緣有漏<a 
name="0906b23" id="0906b23"></a>業為因。感三界內報淨穢法土。無明為緣無<a 
name="0906b24" id="0906b24"></a>漏業為因。感三界外。當知佛則斷因已竟。無<a 
name="0906b25" id="0906b25"></a>復此報。故言無土。所以經云。普賢色身命猶<a 
name="0906b26" id="0906b26"></a>如虛空。依於如如。不依佛國。何有土矣。而昔<a 
name="0906b27" id="0906b27"></a>行菩薩道。大悲能行。能為眾生。起三界內外<a 
name="0906b28" id="0906b28"></a>法土以益物。今遂能應物起土。即此身果。酬<a 
name="0906b29" id="0906b29"></a>於昔因。佛則有土。二匠不達會通。故各偏執<a 
name="0906c01" id="0906c01"></a>耳。問。仁王云。唯佛一人居淨土。是何土耶。<a 
name="0906c02" id="0906c02"></a>答。此中道第一義諦。名之為土。菩薩爾時登<a 
name="0906c03" id="0906c03"></a>第一義山頂。與無明父母永別。故獨居淨土。<a 
name="0906c04" id="0906c04"></a>下位之流。未栖其中。此中道種種義說。對下<a 
name="0906c05" id="0906c05"></a>三賢十聖果報之土。故名中道以為淨土。為<a 
name="0906c06" id="0906c06"></a>法身所栖。形二邊名為中道。望世諦為第一。<a 
name="0906c07" id="0906c07"></a>隨義說之。不應生疑。瓔珞法華。皆有此說。<a 
name="0906c08" id="0906c08"></a>問。中道土亦是報不。答。酬因亦是報也。但中<a 
name="0906c09" id="0906c09"></a>道實相。非因所生。故不作報名耳。</p><a 
name="0906c10" id="0906c10"></a><p style="margin-left: 4em"><span class="headname">論二行</span></p><a 
name="0906c11" id="0906c11"></a><p style="text-indent: 0em; margin-left: 0em"><span class="linehead"></span>問成就眾生與淨佛國土。常有此文。未見其<a 
name="0906c12" id="0906c12"></a>異。請為分之。又如前云。為物取土。乃見淨佛<a 
name="0906c13" id="0906c13"></a>國土。即是成就眾生。云何有二行異。答。二行<a 
name="0906c14" id="0906c14"></a>相成。不可<span class="gaiji">[這-言+苕]<!--gaiji,,1[這-言+苕],2&#x28534;,3--></span>然使異。今欲分其相者。釋論<a 
name="0906c15" id="0906c15"></a>云。成就眾生。履其利物之行。淨佛國土。明為<a 
name="0906c16" id="0906c16"></a>物興所行。所行不同。故分二也。又無量壽佛<a 
name="0906c17" id="0906c17"></a>為因之時。廣發四十餘願。願令土淨。故後得<a 
name="0906c18" id="0906c18"></a>淨土。大品夢行品末。明菩薩見眾生飢寒凍<a 
name="0906c19" id="0906c19"></a>餓起諸大行。行得淨土。又即此經云行取佛<a 
name="0906c20" id="0906c20"></a>土。故知是行。問。若爾何故復修淨土因耶。<a 
name="0906c21" id="0906c21"></a>答。前興大願。後廣起眾行。行行具足。及得淨<a 
name="0906c22" id="0906c22"></a>土。但起淨土。凡有二門。一者。下見眾生種種<a 
name="0906c23" id="0906c23"></a>苦惱。故興大行。行取淨土。二者。上見諸佛國<a 
name="0906c24" id="0906c24"></a>土安樂清淨。菩薩發心求之。欲以給物。行亦<a 
name="0906c25" id="0906c25"></a>二門。例此可見。問。行自感土。何用願為。答。<a 
name="0906c26" id="0906c26"></a>行如車運行。為御者以願。標心有在。故御行<a 
name="0906c27" id="0906c27"></a>趣之。又心為初門。行為後起。如先發大願。後<a 
name="0906c28" id="0906c28"></a>方起行。又心一時頓發。行則次第修之。問。釋<a 
name="0906c29" id="0906c29"></a>論何因緣故言。菩薩得悟無生忍已。復唯明<a 
name="0907a01" id="0907a01"></a>就眾生淨佛國耶。答。得無生法忍。即是自行<a 
name="0907a02" id="0907a02"></a>已立。今所應作。唯欲化他。化他之中。不出大<a 
name="0907a03" id="0907a03"></a>行。大行故&#x5FA7;明此二也。問。此大行。大行應<a 
name="0907a04" id="0907a04"></a>通自行化他。何故遍言化他。答。至人空洞<a 
name="0907a05" id="0907a05"></a>無緣。何用土為。今既取土。必是為物。故此行<a 
name="0907a06" id="0907a06"></a>行皆是化他。問。文云。欲得淨土當淨其心。隨<a 
name="0907a07" id="0907a07"></a>其心淨。則佛土淨。豈非自行。答。若為令土淨<a 
name="0907a08" id="0907a08"></a>故淨其心。亦是為物故自淨其心耳。若直言<a 
name="0907a09" id="0907a09"></a>菩薩自淨其心不期土淨者。此之淨心。容通<a 
name="0907a10" id="0907a10"></a>自行也。又菩薩若自行若化他。皆是化他。所<a 
name="0907a11" id="0907a11"></a>以然者。為欲化他。故修自行。自行不成。不能<a 
name="0907a12" id="0907a12"></a>化物。今欲化物。要須自行。故一切行皆為化<a 
name="0907a13" id="0907a13"></a>他況淨土行耶。</p><a 
name="0907a14" id="0907a14"></a><p style="text-indent: 0em; margin-left: 0em"><span class="linehead"></span>又明淨佛土與成就眾生二義者。淨佛土。多<a 
name="0907a15" id="0907a15"></a>據果門。成就眾生。多據因門。所以然者。必成<a 
name="0907a16" id="0907a16"></a>佛之時。方得佛土。如經云。菩薩成佛時。不諂<a 
name="0907a17" id="0907a17"></a>眾生。來生其國。故知因中起淨土之行。據<a 
name="0907a18" id="0907a18"></a>果時益物。成就眾生多據因門者。菩薩成<a 
name="0907a19" id="0907a19"></a>就眾生故。眾生已生淨土耳。問。何以知然。<a 
name="0907a20" id="0907a20"></a>答。經論自標二行各異。云淨佛土行。此行標<a 
name="0907a21" id="0907a21"></a>果立行。若成就眾生。但約利他。不標於果。故<a 
name="0907a22" id="0907a22"></a>知據因。又二行異者。淨佛土行。是上求之行。<a 
name="0907a23" id="0907a23"></a>成就眾生隨所利益故。是下化之行。菩薩要<a 
name="0907a24" id="0907a24"></a>行。不出斯二。又淨佛土行是別行。成就眾生<a 
name="0907a25" id="0907a25"></a>此是通行。何以知之。但云淨佛土。不明穢土。<a 
name="0907a26" id="0907a26"></a>故是別行。成就眾生。隨有淨穢之處。皆明利<a 
name="0907a27" id="0907a27"></a>物。故是通行也。問。前就行行門分二。今何故<a 
name="0907a28" id="0907a28"></a>並云行耶。答。論主明此是二種要行故。當知<a 
name="0907a29" id="0907a29"></a>皆是行也。據位明二行。從初發意乃至等覺。<a 
name="0907b01" id="0907b01"></a>皆具修二行。約十地經。八地正明淨佛土。九<a 
name="0907b02" id="0907b02"></a>地四無礙履成就眾生也。</p><a 
name="0907b03" id="0907b03"></a><p style="margin-left: 4em"><span class="headname">論二慧</span></p><a 
name="0907b04" id="0907b04"></a><p style="text-indent: 0em; margin-left: 0em"><span class="linehead"></span>問。前文云。譬如空地造室。隨意無礙。若於虛<a 
name="0907b05" id="0907b05"></a>空。終不能成。此文欲明何義。答。欲明取於<a 
name="0907b06" id="0907b06"></a>淨土。要具二慧。但有所行為物取於淨土。則<a 
name="0907b07" id="0907b07"></a>有方便。無實慧。墮凡夫地。以凡夫人天求亦<a 
name="0907b08" id="0907b08"></a>淨妙處故。若但有修空觀。則不得為物取土。<a 
name="0907b09" id="0907b09"></a>墮二乘地。今具實慧方便取土義故。以實慧<a 
name="0907b10" id="0907b10"></a>方便。為物取土。方便實慧土亦本空眾生。非<a 
name="0907b11" id="0907b11"></a>有凡夫故無所染著。無所染著。不同凡夫。為<a 
name="0907b12" id="0907b12"></a>物取土。異二乘行。故須二慧。所以云世界非<a 
name="0907b13" id="0907b13"></a>一因緣所能得起。宮室者佛土也。空者實慧<a 
name="0907b14" id="0907b14"></a>也。地者眾生也。故以菩薩空心。依眾生地。<a 
name="0907b15" id="0907b15"></a>然後起淨土因。得淨土果。故名造室也。</p><a 
name="0907b16" id="0907b16"></a><p style="margin-left: 4em"><span class="headname">論一質異見</span></p><a 
name="0907b17" id="0907b17"></a><p style="text-indent: 0em; margin-left: 0em"><span class="linehead"></span>法華玄論已略陳之。但此義人喜迷人。宜須<a 
name="0907b18" id="0907b18"></a>決了。問。定以何物為一質而云異見。答。今既<a 
name="0907b19" id="0907b19"></a>明一質異見。宜就土辨之。土雖無量。不出三<a 
name="0907b20" id="0907b20"></a>種。一法身本土。二&#x8FF9;中明報應二土。法身本<a 
name="0907b21" id="0907b21"></a>土。即中道實相。此土非垢非淨。不生不滅。超<a 
name="0907b22" id="0907b22"></a>百非。絕四句。不知何之目之。強歎美云淨土。<a 
name="0907b23" id="0907b23"></a>言一質者。即中道實相一淨質也。異見者。於<a 
name="0907b24" id="0907b24"></a>佛如來常見中道實相。眾生恒見斷常生滅。<a 
name="0907b25" id="0907b25"></a>生滅之土自燒。無生之土不毀。故名一質異<a 
name="0907b26" id="0907b26"></a>見。二者。就&#x8FF9;中報應二土。明一質二見者。以<a 
name="0907b27" id="0907b27"></a>應土為一質。若應淨土即一淨質。穢土亦然。<a 
name="0907b28" id="0907b28"></a>但二緣所見。各自不同。心依佛慧。則還是淨<a 
name="0907b29" id="0907b29"></a>質。若不依佛慧。則放一淨質。遂見其穢。故<a 
name="0907c01" id="0907c01"></a>名一質異見。問。穢緣自見穢土。何須應以淨<a 
name="0907c02" id="0907c02"></a>耶。答。有二義。一顯菩薩之德。令增進願行。<a 
name="0907c03" id="0907c03"></a>二彰小乘之失。令欣慕大道。譬如欲誡初生<a 
name="0907c04" id="0907c04"></a>諸天福之厚薄。故共寶器食也。</p><a 
name="0907c05" id="0907c05"></a><p style="margin-left: 4em"><span class="headname">次明報土一質異見</span></p><p style="text-indent: 0em; margin-left: 0em"><span class="linehead"></span>如諸菩薩報得淨土。<a 
name="0907c06" id="0907c06"></a>惡業眾生。於淨見穢。問。菩薩淨報。自見淨<a 
name="0907c07" id="0907c07"></a>土。眾生不淨業。自見眾生不淨土。云何於菩<a 
name="0907c08" id="0907c08"></a>薩報。見不淨耶。答。若論二報不同。眾生不見<a 
name="0907c09" id="0907c09"></a>者。今不論之。但據眾生見。菩薩淨土而成穢<a 
name="0907c10" id="0907c10"></a>土。如經云。我此土淨。而汝不見譬如於人報<a 
name="0907c11" id="0907c11"></a>水餓鬼則見火。問。鬼惡業故。於水見火不見<a 
name="0907c12" id="0907c12"></a>水。人則見水不見火。可得云諸佛菩薩見淨<a 
name="0907c13" id="0907c13"></a>土不見穢。凡夫二乘見穢土不見淨以不。答。<a 
name="0907c14" id="0907c14"></a>以理言之。則應爾也。但勝能兼劣。故佛菩薩<a 
name="0907c15" id="0907c15"></a>見淨。隨眾生復見穢。如華嚴法界品云。天得<a 
name="0907c16" id="0907c16"></a>見人。復得見天。人但見人。不得見天。菩薩自<a 
name="0907c17" id="0907c17"></a>見境界不可思議。復見二乘所行顛倒。問。若<a 
name="0907c18" id="0907c18"></a>爾。鬼但見鬼家之火。不見人水。人應見人水。<a 
name="0907c19" id="0907c19"></a>復見鬼火耶。答。見水成火。此是辨惡業。於水<a 
name="0907c20" id="0907c20"></a>橫見火。人無此業。故不見之。問。若爾。二乘<a 
name="0907c21" id="0907c21"></a>惡業故。於菩薩境界橫見不淨。菩薩應不見<a 
name="0907c22" id="0907c22"></a>其不淨。答。諸佛菩薩有隨顛倒智天眼他心<a 
name="0907c23" id="0907c23"></a>故。能知能見。故華嚴云。隨順眾生故。普入諸<a 
name="0907c24" id="0907c24"></a>世間。智慧常寂然。不同世所見。人無此事故。<a 
name="0907c25" id="0907c25"></a>但見人水。不見鬼於水上作火。上來皆是寄<a 
name="0907c26" id="0907c26"></a>事明之耳。</p><a 
name="0907c27" id="0907c27"></a><p style="margin-left: 4em"><span class="headname">論同實異</span></p><a 
name="0907c28" id="0907c28"></a><p style="text-indent: 0em; margin-left: 0em"><span class="linehead"></span>習成實論者云。土是世諦非無一質。但即真<a 
name="0907c29" id="0907c29"></a>空。故無質耳。晚習唯識攝大乘論者云。如虛<a 
name="0908a01" id="0908a01"></a>空。天見之為寶宮。鬼見之為猛火。鳥見之為<a 
name="0908a02" id="0908a02"></a>好路。人見之為虛空。並無四質。悉是心變<a 
name="0908a03" id="0908a03"></a>異故見此四耳。犢子部云。人成結成事成。事<a 
name="0908a04" id="0908a04"></a>成者。即六塵等事。此明實有一質。薩婆多云。<a 
name="0908a05" id="0908a05"></a>人不成結成事成。亦有一質。譬喻部云。人不<a 
name="0908a06" id="0908a06"></a>成事不成。但有結成耳。如一色。貪人見之為<a 
name="0908a07" id="0908a07"></a>淨。不淨觀人謂不淨。餘人見之為非淨不淨。<a 
name="0908a08" id="0908a08"></a>故無有定質。但有結使之心。尋譬喻之計。似<a 
name="0908a09" id="0908a09"></a>唯識之宗。今先問唯識宗。若無境有心者。夫<a 
name="0908a10" id="0908a10"></a>論因必有果。有果必酬因。心是方化之因。故<a 
name="0908a11" id="0908a11"></a>云三界皆一心造。既計能造之心因。豈無所<a 
name="0908a12" id="0908a12"></a>造之境果。若無境有心。則是無果有因。問。心<a 
name="0908a13" id="0908a13"></a>變異故。見有外境。但外境猶是心。心外無有<a 
name="0908a14" id="0908a14"></a>境。故有因亦有果。答。如外種子為因生外物<a 
name="0908a15" id="0908a15"></a>之果。而有因有果者。今以心為因。變異生三<a 
name="0908a16" id="0908a16"></a>界五道。何故言無別果耶。若言心橫謂故見<a 
name="0908a17" id="0908a17"></a>萬物。實無萬物。如眼病見空華。實無空華。若<a 
name="0908a18" id="0908a18"></a>爾實無萬物。亦無妄謂之心。而於妄謂之者。<a 
name="0908a19" id="0908a19"></a>有妄謂之心。亦於妄謂之人。有妄謂之境。若<a 
name="0908a20" id="0908a20"></a>言心境俱是妄謂。終因心故有境者。此乃是<a 
name="0908a21" id="0908a21"></a>妄謂之心為本。妄謂之境為末。不得言本有<a 
name="0908a22" id="0908a22"></a>而末無。又眾生心變異故。見眾生土。諸佛菩<a 
name="0908a23" id="0908a23"></a>薩應土。誰所作耶。若言亦是眾生心變異故<a 
name="0908a24" id="0908a24"></a>見應土者。佛則無應土。若爾但有法寶兩<a 
name="0908a25" id="0908a25"></a>身。應無化佛。又但有他心。無天眼耳。問。佛<a 
name="0908a26" id="0908a26"></a>有權實二智。實智則見真如。不見識不識塵<a 
name="0908a27" id="0908a27"></a>不塵。權智則知世諦等境。就世諦智中。復<a 
name="0908a28" id="0908a28"></a>有權實二智。唯有心。此是實智。若知有色。此<a 
name="0908a29" id="0908a29"></a>是權智。故佛以權智。隨順眾生。亦有化身應<a 
name="0908b01" id="0908b01"></a>土。答。佛隨順眾生故者。為見眾生色故順。為<a 
name="0908b02" id="0908b02"></a>不見故隨。如其不見何得隨。若其見者。既其<a 
name="0908b03" id="0908b03"></a>無色。何所見耶。又佛若見色。則是倒見。次問<a 
name="0908b04" id="0908b04"></a>有定質義。答。若有定質者。如一水兩見。鬼見<a 
name="0908b05" id="0908b05"></a>成火。則有色觸。人見為水。便是三塵。定是何<a 
name="0908b06" id="0908b06"></a>質。色。於不得通者為礙。於得通者不礙。寧言<a 
name="0908b07" id="0908b07"></a>色定是質礙。於有見人為有。於觀空人為空。<a 
name="0908b08" id="0908b08"></a>色豈定是空有耶。以此推之。不得定言有一<a 
name="0908b09" id="0908b09"></a>質。亦不得定言無一質。問。何故經論之中。說<a 
name="0908b10" id="0908b10"></a>有一質。說無一質耶。答。天親論主。為眾生於<a 
name="0908b11" id="0908b11"></a>五塵中起煩惱業。招生死報。是故論云實無<a 
name="0908b12" id="0908b12"></a>外境。皆是心之所作。本有外境。可起貪瞋。既<a 
name="0908b13" id="0908b13"></a>無外境。於何處起煩惱耶。外境既無。則心亦<a 
name="0908b14" id="0908b14"></a>不有。則不心不境。便悟入實相。是故說無境<a 
name="0908b15" id="0908b15"></a>有心。此是對治悉檀。非第一義。學人不體其<a 
name="0908b16" id="0908b16"></a>旨。便謂無境有心。問。何故復明有心有境。<a 
name="0908b17" id="0908b17"></a>答。於顛倒眾生。既有倒心。即是倒境。但要因<a 
name="0908b18" id="0908b18"></a>倒心。故有倒境。倒心為本。倒境為末。是故經<a 
name="0908b19" id="0908b19"></a>中說有心境。諸部不知隨順眾生說有此事。<a 
name="0908b20" id="0908b20"></a>便謂心境二俱實有。問。若有心境。何故於空<a 
name="0908b21" id="0908b21"></a>中見火。復於水見火。答。經云五不思議中。眾<a 
name="0908b22" id="0908b22"></a>生業行不思議。自有空中無火以惡業故見<a 
name="0908b23" id="0908b23"></a>空成火。自有於人中報水變而成火。問。若爾<a 
name="0908b24" id="0908b24"></a>即是無境。云何言非。答。於眾生有心。即見有<a 
name="0908b25" id="0908b25"></a>境。云何言無。問。若爾即成有境。云何言非。<a 
name="0908b26" id="0908b26"></a>答。於鬼見火。人實不見。云何言有也。</p><a 
name="0908b27" id="0908b27"></a><p style="text-indent: 0em; margin-left: 0em"><span class="linehead"></span>　正法</p><a 
name="0908b28" id="0908b28"></a><p><span class="juanname">淨名玄論卷第八<span class="note">(終)</span></span></p>
<hr>【經文資訊】大正藏第 38 冊 No. 1780 淨名玄論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index52c2.html?index=T38n1780" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T38n1780_008 by HTTrack Website Copier/3.x [XR&CO'2014], Tue, 07 Jun 2016 06:55:12 GMT -->
</html>
