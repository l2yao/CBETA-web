<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X57n0970_005 by HTTrack Website Copier/3.x [XR&CO'2014], Tue, 07 Jun 2016 07:30:12 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=758760559&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX57n0970&amp;utmp=%2Fmobile%2Findex.php%3Findex%3DX57n0970_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index8e0b.html?index=X57n0970_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第57冊<br/>No.970 性善惡論 (6卷)<br/>【明 傳燈註】<br/>第 5 卷</p>
	<a href="indexa98c.html?index=X57n0970_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X57">
<div class="root" id="0970" sutra_name="性善惡論" sutra_juan="[卷5]">　
<a 
name="0415c14" id="0415c14"></a><a 
name="0415c15" id="0415c15"></a><a 
name="0415c16" id="0415c16"></a><p><span class="juanname">性善惡論卷之五</span></p><a 
name="0415c17" id="0415c17"></a><a 
name="0415c18" id="0415c18"></a><p style="margin-left: 4em"><span class="byline">天台山幽谿沙門傳燈著</span></p><a 
name="0415c19" id="0415c19"></a><p style="text-indent: 0em; margin-left: 0em"><span class="linehead"></span>客曰。果地圓證。一無所改。<span class="corr" title='[巳&gt;已]'>已</span>聞教矣。云何名為隨淨<a 
name="0415c20" id="0415c20"></a>圓修全修在性門。余曰。前明真如隨緣十界差別門<a 
name="0415c21" id="0415c21"></a>中。凡分兩義。一隨淨緣。一隨染緣。慈雲圖說。其義尚<a 
name="0415c22" id="0415c22"></a>略。今欲廣明此義。故以因心本具毫無虧欠者。重發<a 
name="0415c23" id="0415c23"></a>明之。而云圓修者。對隨染九界之修。不得稱性圓修<a 
name="0415c24" id="0415c24"></a>故也。又復應知。九界之修。亦莫非全性起修。一一圓<a 
name="0416a01" id="0416a01"></a>融第迷了不同。故謂之圓不圓爾。故四明尊者妙宗<a 
name="0416a02" id="0416a02"></a>鈔。釋心分垢淨。行開善惡云。心即迷了二心。行即違<a 
name="0416a03" id="0416a03"></a>順二行。六道三教。迷三德性。為三惑染。故曰垢心。身<a 
name="0416a04" id="0416a04"></a>口諸業違理有。作皆名惡行。惟圓頓教。了三德性。離<a 
name="0416a05" id="0416a05"></a>三惑染。方名淨心。身口諸業順理無作。稱為善行。故<a 
name="0416a06" id="0416a06"></a>知修之偏圓。行之逆順。全在了不了上分途。蓋事中<a 
name="0416a07" id="0416a07"></a>九法界。乃全性惡以起修惡。事中佛法界。乃全性善<a 
name="0416a08" id="0416a08"></a>以起修善。既全性起。有何一法不即佛法。猶如即波<a 
name="0416a09" id="0416a09"></a>見水。即器見空。乃至即萬&#x5F5A;以見陽春。是故諸圓頓<a 
name="0416a10" id="0416a10"></a>大乘經典。即修善以觀性善者少。即修惡以觀性惡<a 
name="0416a11" id="0416a11"></a>者多。如淨名云。生死即涅槃。煩惱即菩提。生死煩惱<a 
name="0416a12" id="0416a12"></a>修惡也。菩提涅槃性惡也。修之善惡雖分。性之善惡<a 
name="0416a13" id="0416a13"></a>無分。教門所謂性惡融通。無法不趣。任運攝得佛界<a 
name="0416a14" id="0416a14"></a>性善是也。又云。淫怒癡即是解脫。又云。六十二見。為<a 
name="0416a15" id="0416a15"></a>如來種。又云。六根皆即淨土。又云。無離文字以說解<a 
name="0416a16" id="0416a16"></a>脫。無行經云。貪欲即是道。瞋恚亦復然。如是三法中。<a 
name="0416a17" id="0416a17"></a>具一切佛法。無非令修者不須轉側。達修惡以即性<a 
name="0416a18" id="0416a18"></a>惡耳。又如圓覺楞嚴教極圓頓。其中修門。亦無非令<a 
name="0416a19" id="0416a19"></a>人即修惡以達性惡。文雖不言。旨極符契。今於圓覺<a 
name="0416a20" id="0416a20"></a>但舉綱要。而於楞嚴乃廣引證。以發明之。圓覺文殊<a 
name="0416a21" id="0416a21"></a>章。明如來本起因地云。永斷無明。方成佛道。云何無<a 
name="0416a22" id="0416a22"></a>明。一切眾生。從無始來。種種顛倒。妄認四大。以為身<a 
name="0416a23" id="0416a23"></a>相。六塵緣影。為自心相。然後以奢摩他檢身。歸於四<a 
name="0416a24" id="0416a24"></a>大。達身無身相。檢心歸於六塵緣影。了心無心相。乃<a 
name="0416b01" id="0416b01"></a>至<span class="note">(〔云知〕)</span>是空華即無輪轉。身心無明。幻化修惡也。達之<a 
name="0416b02" id="0416b02"></a>本空。觀修惡即性惡也。故曰。知幻即離。不作方便。離<a 
name="0416b03" id="0416b03"></a>幻即覺。亦非漸次。若楞嚴經。二十五聖。各陳圓通。亦<a 
name="0416b04" id="0416b04"></a>無非全修惡。以即性惡蓋六根六塵六識七大。皆六<a 
name="0416b05" id="0416b05"></a>道凡夫修惡邊事。惟三乘與偏教所觀。或即修惡。分<a 
name="0416b06" id="0416b06"></a>入空如來藏之性惡以融通乎性善。或即修惡。分入<a 
name="0416b07" id="0416b07"></a>不空如來藏之性惡。以融通乎性善。或全入三種如<a 
name="0416b08" id="0416b08"></a>來藏。即修惡觀性惡。以融通乎性善。其餘分入者。不<a 
name="0416b09" id="0416b09"></a>能具引。今約烏芻瑟摩等七大菩薩全入者。以發明<a 
name="0416b10" id="0416b10"></a>之。使從事圓頓者。有所適從。</p><a 
name="0416b11" id="0416b11"></a><p style="margin-left: 4em"><span class="headname">第一明依火大隨淨圓修全修在性者</span></p><a 
name="0416b12" id="0416b12"></a><p style="text-indent: 0em; margin-left: 0em"><span class="linehead"></span>經云。烏芻瑟摩。於如來前。合掌頂禮佛之雙足。而白<a 
name="0416b13" id="0416b13"></a>佛言。我常先憶久遠劫前。性多貪欲。有佛出世。名曰<a 
name="0416b14" id="0416b14"></a>空王。說多淫人成猛火聚。教我&#x5FA7;觀百駭四肢。諸冷<a 
name="0416b15" id="0416b15"></a>煖氣。神光內凝。化多淫心。成智慧火。從是諸佛。皆呼<a 
name="0416b16" id="0416b16"></a>召我名為火頭。我以火光三昧力故。成阿羅漢。心發<a 
name="0416b17" id="0416b17"></a>大願。諸佛成道。我為力士。親伏魔冤。佛問圓通。我以<a 
name="0416b18" id="0416b18"></a>諦觀身心煖觸。無礙流道。諸漏既銷。生大寶燄。證無<a 
name="0416b19" id="0416b19"></a>上覺。斯為第一。</p><a 
name="0416b20" id="0416b20"></a><p style="text-indent: 0em; margin-left: 0em"><span class="linehead"></span>釋曰。性多貪欲。九界修惡中之最下者。乃地獄之因。<a 
name="0416b21" id="0416b21"></a>空王如來說多淫人成猛火聚者。示其華報。有&#x8657;勞<a 
name="0416b22" id="0416b22"></a>痰火&#x5C2B;瘵之疾。果報有地獄歷劫猛火燒然之苦也。<a 
name="0416b23" id="0416b23"></a>教我遍觀百駭四肢諸冷煖氣者。正觀修惡之火。為<a 
name="0416b24" id="0416b24"></a>性惡之火也。神光內礙化多淫心成智慧火者。乃觀<a 
name="0416c01" id="0416c01"></a>之既久。化修惡之火。為性惡之火。性惡融通。無法不<a 
name="0416c02" id="0416c02"></a>趣。任運攝得佛界性善也。從是諸佛皆呼召我名為<a 
name="0416c03" id="0416c03"></a>火頭。我以火光三昧成阿羅漢。心發大願諸佛成道<a 
name="0416c04" id="0416c04"></a>我為力士親伏魔冤。正以從火大修惡得悟。以火光<a 
name="0416c05" id="0416c05"></a>三昧而作佛事。行菩薩道。為性惡法門也。良由無始<a 
name="0416c06" id="0416c06"></a>從如來藏中。性火真空。性空真火。清淨本然。周遍法<a 
name="0416c07" id="0416c07"></a>界。三德以為業惑苦三道。而此三道。即是三因。故今<a 
name="0416c08" id="0416c08"></a>可觀修惡之火即性惡之火。故曰。教我遍觀百骸四<a 
name="0416c09" id="0416c09"></a>肢。諸冷煖氣。神光內凝。化多淫心成智慧火。所謂隨<a 
name="0416c10" id="0416c10"></a>緣不變。差而無差者是也。夫觀身心煖觸。無礙流通。<a 
name="0416c11" id="0416c11"></a>體真而止也。遍觀百駭四肢。方便隨緣而止也。化多<a 
name="0416c12" id="0416c12"></a>淫心成智慧火。恩二邊分別而止也。體真成而清淨<a 
name="0416c13" id="0416c13"></a>般若之德復。方便成而本然解脫之德證。息二邊成<a 
name="0416c14" id="0416c14"></a>而法身之德圓。豈非隨淨圓修。而全修在性乎。</p><a 
name="0416c15" id="0416c15"></a><p style="margin-left: 4em"><span class="headname">第二明依地大隨淨圓修全修在性者</span></p><a 
name="0416c16" id="0416c16"></a><p style="text-indent: 0em; margin-left: 0em"><span class="linehead"></span>經云。持地菩薩。即從座起。頂禮佛足。而白佛言。我念<a 
name="0416c17" id="0416c17"></a>往昔。普光如來出現於世。我為比丘。常於一切要路<a 
name="0416c18" id="0416c18"></a>津口。田地險隘。有不如法。妨損車馬。我皆平填。或作<a 
name="0416c19" id="0416c19"></a>橋梁。或負沙土。如是勤苦。經無量佛出現於世。或有<a 
name="0416c20" id="0416c20"></a>眾生。於闤闠處。要人擎物。我先為擎。至其所詣。放物<a 
name="0416c21" id="0416c21"></a>即行。不取其直。毗舍浮佛現在世時。世多饑荒。我為<a 
name="0416c22" id="0416c22"></a>負人。無問遠近。惟取一錢。或有車馬被於泥溺。我有<a 
name="0416c23" id="0416c23"></a>神力。為其推輪。拔其苦惱。時國大王。延佛設齊。我於<a 
name="0416c24" id="0416c24"></a>爾時。平地待佛。毗舍如來摩頂謂我。當平心地。則世<a 
name="0417a01" id="0417a01"></a>界地。一切皆平。我即心開。見身微塵。與造世界。所有<a 
name="0417a02" id="0417a02"></a>微塵。等無差別。微塵自性不相觸摩。乃至刀兵亦無<a 
name="0417a03" id="0417a03"></a>所觸。我於法性。悟無生忍。成阿羅漢。迴心今入菩薩<a 
name="0417a04" id="0417a04"></a>位中。聞諸如來宣妙蓮華佛知見地。我先證明。而為<a 
name="0417a05" id="0417a05"></a>上首。佛問圓通。我以諦觀身界二塵。等無差別。本如<a 
name="0417a06" id="0417a06"></a>來藏。&#x8657;妄發塵。塵銷智圓。成無上道。斯為第一。</p><a 
name="0417a07" id="0417a07"></a><p style="text-indent: 0em; margin-left: 0em"><span class="linehead"></span>釋曰。我於爾時平地待佛者。此菩薩以平地為得悟<a 
name="0417a08" id="0417a08"></a>之緣也。當平心地則世界地一切皆平者。夫平地以<a 
name="0417a09" id="0417a09"></a>身。平心以智。地為隨緣之幻色。心為性色。即真空隨<a 
name="0417a10" id="0417a10"></a>緣。平地則以一念歷千差不變。平心則會千差歸一<a 
name="0417a11" id="0417a11"></a>性。歷千差則萬念以紛馳。故為煩惱為生死。歸一性<a 
name="0417a12" id="0417a12"></a>則一道而坦然。故為菩提為涅槃。是以平大地。則心<a 
name="0417a13" id="0417a13"></a>地反致於不平。此所謂無差而差也。平心地。則世界<a 
name="0417a14" id="0417a14"></a>地一切以皆平。此所謂差而無差也。故觀之未幾。我<a 
name="0417a15" id="0417a15"></a>即心開。見身微塵。與造世界所有微塵。等無差別。此<a 
name="0417a16" id="0417a16"></a>則豈惟造世界一切皆平。即依正二報之地大。亦等<a 
name="0417a17" id="0417a17"></a>無差別一切皆平也。苟非全性惡之性色。不變隨緣<a 
name="0417a18" id="0417a18"></a>無差而差。以為九界依正之色。焉能身塵依色。等無<a 
name="0417a19" id="0417a19"></a>差別。不相觸摩。乃至刀兵亦無所觸。隨緣不變差而<a 
name="0417a20" id="0417a20"></a>無差哉。正以能達修惡之色。即性惡之色。性惡融通<a 
name="0417a21" id="0417a21"></a>無法不趣。任運攝得佛界性善。故能塵銷智圓。成無<a 
name="0417a22" id="0417a22"></a>上道也。以三止言之。所謂相在塵域。如器中鍠聲出<a 
name="0417a23" id="0417a23"></a>於外。禪那法身。以為之主。雙遮雙照三諦俱觀者也。</p><a 
name="0417a24" id="0417a24"></a><p style="margin-left: 4em"><span class="headname">第三明依水大隨淨圓修全修在性者</span></p><a 
name="0417b01" id="0417b01"></a><p style="text-indent: 0em; margin-left: 0em"><span class="linehead"></span>經云。月光童子。即從座起。頂禮佛足。而白佛言。我憶<a 
name="0417b02" id="0417b02"></a>往昔恒河沙劫。有佛出世。名為水天。教諸菩薩修習<a 
name="0417b03" id="0417b03"></a>水觀。入三摩地。觀於身中水性無奪。初從涕唾。如是<a 
name="0417b04" id="0417b04"></a>窮盡津液精血大小便利。身中旋復。水性一同。見水<a 
name="0417b05" id="0417b05"></a>身中。與世界外浮幢王剎諸香水海。等無差別。我於<a 
name="0417b06" id="0417b06"></a>是時。初成此觀但見其水。未得無身。當為比丘室中<a 
name="0417b07" id="0417b07"></a>安禪。我有弟子。窺&#x7A93;觀室。惟見清水&#x5FA7;在室中。了無<a 
name="0417b08" id="0417b08"></a>所見。童稚無知。取一瓦礫投於水內。激水作聲。顧盻<a 
name="0417b09" id="0417b09"></a>而去。我出定後頓覺心痛。如舍利弗遭違害鬼。我自<a 
name="0417b10" id="0417b10"></a>思惟。今我<span class="corr" title='[巳&gt;已]'>已</span>得阿羅漢道。久離病緣。云何今日忽生<a 
name="0417b11" id="0417b11"></a>心痛。將無退失爾時童子。捷來我前。說如上事。我則<a 
name="0417b12" id="0417b12"></a>告言。汝更見水。可即開門入此水中除去瓦礫。童子<a 
name="0417b13" id="0417b13"></a>奉教。後入定時。還復見水。瓦礫宛然。開門除出。我後<a 
name="0417b14" id="0417b14"></a>出定。身質如初。逢無量佛如。是至於山海自在通王<a 
name="0417b15" id="0417b15"></a>如來。方得<span class="corr" title='[巳&gt;己]'>己</span>身與十方界諸香水海。性合真空。無二<a 
name="0417b16" id="0417b16"></a>無別。今於如來得童真名。預菩薩會。佛問圓通。我以<a 
name="0417b17" id="0417b17"></a>水性一味流通。得無生忍。圓滿菩提。斯為第一。</p><a 
name="0417b18" id="0417b18"></a><p style="text-indent: 0em; margin-left: 0em"><span class="linehead"></span>釋曰。觀於身中水性無奪者。悟性惡之水。不二法門<a 
name="0417b19" id="0417b19"></a>也。初從涕唾。如是窮盡津液精血大小便利。身中旋<a 
name="0417b20" id="0417b20"></a>復。水性一同。觀正報之水。修惡即性惡也。見水身中<a 
name="0417b21" id="0417b21"></a>與世界外浮幢王剎諸香水海等無差別者。相似證<a 
name="0417b22" id="0417b22"></a>依報之水。修惡即性惡也。未出分段故。不得亡身。至<a 
name="0417b23" id="0417b23"></a>於山海自在通王如來。方得亡身。至分真變易。方得<a 
name="0417b24" id="0417b24"></a>與十方界諸香水海性合真空無二無別。豈非深證<a 
name="0417c01" id="0417c01"></a>性水真空。性空真水。清淨本然。周遍法界乎。夫一自<a 
name="0417c02" id="0417c02"></a>如來藏中。真如不變。性水真空。性空真水。清淨本然。<a 
name="0417c03" id="0417c03"></a>周遍法界。隨眾生心。應所知量。循業發現。無差而差。<a 
name="0417c04" id="0417c04"></a>為九法界依正二報之水。苟非隨緣不變。焉能依正<a 
name="0417c05" id="0417c05"></a>二水厥性無奪。觀之既久。能使性合真空。無二無別<a 
name="0417c06" id="0417c06"></a>乎。此以全性起修。用中道禪那。如器中鍠聲出於外<a 
name="0417c07" id="0417c07"></a>者為之主。故得水性一味流通。得無生忍也。</p><a 
name="0417c08" id="0417c08"></a><p style="margin-left: 4em"><span class="headname">第四明依風大隨淨圓修全修在性者</span></p><a 
name="0417c09" id="0417c09"></a><p style="text-indent: 0em; margin-left: 0em"><span class="linehead"></span>經云。琉璃光法王子。即從座起。頂禮佛足。而白佛言。<a 
name="0417c10" id="0417c10"></a>我憧往昔經恒沙劫。有佛出世。名無量聲。開示菩薩<a 
name="0417c11" id="0417c11"></a>本覺妙明。觀此世界及眾生身。皆是妄緣風力所轉。<a 
name="0417c12" id="0417c12"></a>我於爾時。觀界安立。觀世動時。觀身動止。觀心動念。<a 
name="0417c13" id="0417c13"></a>諸動無二。等無差別。我時了覺此群動性。來無所從。<a 
name="0417c14" id="0417c14"></a>去無所至。十方微塵顛倒眾生。同一&#x8657;妄。如是乃至<a 
name="0417c15" id="0417c15"></a>三千大千一世界內。所有眾生。如一器中所有蚊蚋<a 
name="0417c16" id="0417c16"></a>啾啾亂鳴。於分寸中。鼓發狂&#x9599;。逢佛未幾。得無生忍。<a 
name="0417c17" id="0417c17"></a>爾時心開。乃見東方不動佛國。為法王子。事十方佛。<a 
name="0417c18" id="0417c18"></a>身心發光。洞徹無礙。佛問圓通。我以觀察風力無依。<a 
name="0417c19" id="0417c19"></a>悟菩提心入三摩地。合十方佛。傳一妙心。斯為第一。</p><a 
name="0417c20" id="0417c20"></a><p style="text-indent: 0em; margin-left: 0em"><span class="linehead"></span>釋曰。無量聲如來。開示菩薩本覺妙明。宜從本覺不<a 
name="0417c21" id="0417c21"></a>動之性以觀之。今乃觀此世界及眾生身。皆是妄緣<a 
name="0417c22" id="0417c22"></a>風力所轉。乃即修惡之風。觀其隨緣風力。差而無差<a 
name="0417c23" id="0417c23"></a>者也。夫一自如來藏中真如不變。性風真空。性空真<a 
name="0417c24" id="0417c24"></a>風。清淨本然。周遍法界。無差別體。而隨九界眾生心。<a 
name="0418a01" id="0418a01"></a>應所知量。以為世界依報之風。及為眾生正報之風。<a 
name="0418a02" id="0418a02"></a>而有種種差別。然而莫非全性以起修。全修而在性。<a 
name="0418a03" id="0418a03"></a>故可即差別以觀乎無差別。故曰。我於爾時觀界安<a 
name="0418a04" id="0418a04"></a>立。觀世動時。觀身動止。觀心動念。諸動無二。等無差<a 
name="0418a05" id="0418a05"></a>別。此固會風性之無差也。若夫會性風真空。性空真<a 
name="0418a06" id="0418a06"></a>風。清淨本然。周遍法界者。則曰。我時覺了此群動性。<a 
name="0418a07" id="0418a07"></a>來無所從。去無所至。<span class="note">(云云)</span>不惟見風空性一。亦乃了<a 
name="0418a08" id="0418a08"></a>動無所動。夫以不動以待乎動。了動中有不動者在。<a 
name="0418a09" id="0418a09"></a>猶有所待也。即動以悟乎來無所從。去無所至。固無<a 
name="0418a10" id="0418a10"></a>所待也。故能逢佛未幾。得無生忍。爾時心開。乃見東<a 
name="0418a11" id="0418a11"></a>方不動佛國。為法王子。非以動寂了無對。全修而在<a 
name="0418a12" id="0418a12"></a>性乎。</p><a 
name="0418a13" id="0418a13"></a><p style="margin-left: 4em"><span class="headname">第五明依空大隨淨圓修全修在性者</span></p><a 
name="0418a14" id="0418a14"></a><p style="text-indent: 0em; margin-left: 0em"><span class="linehead"></span>經云。&#x8657;空藏菩薩。即從座起。頂禮佛足。而白佛言。我<a 
name="0418a15" id="0418a15"></a>與如來。定光佛。所得無邊身。爾時手執四大寶珠。照<a 
name="0418a16" id="0418a16"></a>明十方微塵佛剎。化成&#x8657;空。又於自心。現大圓鏡。內<a 
name="0418a17" id="0418a17"></a>放十種微妙寶光。流灌十方盡&#x8657;空際諸幢王剎。來<a 
name="0418a18" id="0418a18"></a>入鏡內。涉入我身。身同&#x8657;空。不相妨礙。身能善入微<a 
name="0418a19" id="0418a19"></a>塵國土。廣行佛事。得大隨順。此大神力。由我諦觀四<a 
name="0418a20" id="0418a20"></a>大無依。妄想生滅。&#x8657;空無二。佛國本同。於同發明。得<a 
name="0418a21" id="0418a21"></a>無生忍。佛問圓通。我以觀察&#x8657;空無邊。入三摩地。妙<a 
name="0418a22" id="0418a22"></a>力圓明。斯為第一。</p><a 
name="0418a23" id="0418a23"></a><p style="text-indent: 0em; margin-left: 0em"><span class="linehead"></span>釋曰。此菩薩所得無邊身。乃觀修惡晦昧之空。以為<a 
name="0418a24" id="0418a24"></a>性惡之真空。此性惡空與性善空。無二法界。以法界<a 
name="0418b01" id="0418b01"></a>無邊故。身亦無邊。又不獨此也。即性惡空。是性惡色。<a 
name="0418b02" id="0418b02"></a>火風水三亦復如是。菩薩證此妙空。即此而備妙用。<a 
name="0418b03" id="0418b03"></a>爾時手執四大寶珠。照明十方微塵佛剎。化成&#x8657;空。<a 
name="0418b04" id="0418b04"></a>以表示之。此則正顯不惟證&#x8657;空之無邊。亦證四大<a 
name="0418b05" id="0418b05"></a>性之無邊。不惟於空入性惡法門。而於四大性惡法<a 
name="0418b06" id="0418b06"></a>門。而等入之。不惟證五大之無邊。亦證十法界五陰<a 
name="0418b07" id="0418b07"></a>實法。依報國土之無邊。是故又於自心。現大圓鏡。內<a 
name="0418b08" id="0418b08"></a>放十種微妙寶光。流灌十方盡&#x8657;空際諸幢王剎。來<a 
name="0418b09" id="0418b09"></a>入鏡內。涉入我身。身同&#x8657;空。不相妨礙。善能身入微<a 
name="0418b10" id="0418b10"></a>塵國土。廣行佛事。得大隨順。非以心界融通。依正不<a 
name="0418b11" id="0418b11"></a>二。一多無礙。小大相容。妙用現前。性體不隔而然乎。<a 
name="0418b12" id="0418b12"></a>始從真如不變性空真覺中。隨心循業。應所知量。以<a 
name="0418b13" id="0418b13"></a>為晦昧之空。四大之空。固無差而差矣。今所證空。則<a 
name="0418b14" id="0418b14"></a>隨淨圓修。全修在性。即差別而無差別。故曰。此大神<a 
name="0418b15" id="0418b15"></a>力。由我諦觀四大無依。妄想生滅。&#x8657;空無二。佛國本<a 
name="0418b16" id="0418b16"></a>同。於同發明。得無生忍。</p><a 
name="0418b17" id="0418b17"></a><p style="margin-left: 4em"><span class="headname">第六明依識大隨淨圓修全修在性者</span></p><a 
name="0418b18" id="0418b18"></a><p style="text-indent: 0em; margin-left: 0em"><span class="linehead"></span>經云。彌勒菩薩。即從座起。頂禮佛足。而白佛言。我憶<a 
name="0418b19" id="0418b19"></a>往昔。經微塵劫。有佛出世。名日月燈明。我從彼佛。而<a 
name="0418b20" id="0418b20"></a>得出家。心重世名。好遊族姓。爾時世尊。教我修習惟<a 
name="0418b21" id="0418b21"></a>心識定。入三摩地。歷劫以來。以此三昧。事恒沙佛。求<a 
name="0418b22" id="0418b22"></a>世名心歇滅無有。至然燈佛出現於世。我乃得成無<a 
name="0418b23" id="0418b23"></a>上妙圓識心三昧。乃至盡空如來國土。淨穢有無。皆<a 
name="0418b24" id="0418b24"></a>是我心變化所現。世尊。我了如是惟心識故。識性流<a 
name="0418c01" id="0418c01"></a>出無量如來。今得授記。次補佛處。佛問圓通。我以諦<a 
name="0418c02" id="0418c02"></a>觀十方惟識。識心圓明。入圓成實。遠離依他及遍計<a 
name="0418c03" id="0418c03"></a>執。得無生忍。斯為第一。</p><a 
name="0418c04" id="0418c04"></a><p style="text-indent: 0em; margin-left: 0em"><span class="linehead"></span>釋曰。前經明本如來藏。性識明知。覺明真識。妙德瑩<a 
name="0418c05" id="0418c05"></a>然。遍周法界者。真如不變之體也。隨眾生心。應所知<a 
name="0418c06" id="0418c06"></a>量。循業發現者。隨淨心善業。則為第九菴摩羅白淨<a 
name="0418c07" id="0418c07"></a>之識。隨染心惡業。則為菩薩二乘之八識。則為六道<a 
name="0418c08" id="0418c08"></a>凡夫之八七六識。所謂不變隨緣。無差而差也。即此<a 
name="0418c09" id="0418c09"></a>經文所謂心重世名。好遊族姓者也。爾時世尊。教我<a 
name="0418c10" id="0418c10"></a>修習惟心識定。入三摩地。乃即修惡之三識。以觀性<a 
name="0418c11" id="0418c11"></a>惡之真如。求世名心歇滅無有。<span class="corr" title='[巳&gt;已]'>已</span>破六識七識之遍<a 
name="0418c12" id="0418c12"></a>計執性也。乃至得成無上妙圓識心三昧。破去八識。<a 
name="0418c13" id="0418c13"></a>得證第九真常淨識也。莫非悟真如不變。無差而差。<a 
name="0418c14" id="0418c14"></a>故可即差別而會歸無差。既當時全性以為修。故可<a 
name="0418c15" id="0418c15"></a>即全修而在性。能了達乎此。是為依識大隨淨圓修。<a 
name="0418c16" id="0418c16"></a>全修而在性也。</p><a 
name="0418c17" id="0418c17"></a><p style="margin-left: 4em"><span class="headname">第七明依根大隨淨圓修全修在性者</span></p><a 
name="0418c18" id="0418c18"></a><p style="text-indent: 0em; margin-left: 0em"><span class="linehead"></span>經云。大勢至法王子。與其同倫五十二菩薩。即從座<a 
name="0418c19" id="0418c19"></a>起。頂禮佛足。而白佛言。我憶往昔恒河沙劫。有佛出<a 
name="0418c20" id="0418c20"></a>世。名無量光。十二如來相繼一劫。其最後佛名超日<a 
name="0418c21" id="0418c21"></a>月光。彼佛教我念佛三昧。譬如有人。一專為憶。一人<a 
name="0418c22" id="0418c22"></a>專忘。如是二人若逢不逢。或見非見。二人相憶。二憶<a 
name="0418c23" id="0418c23"></a>念深。如是乃至從生至生。同於形影。不相乖異。十方<a 
name="0418c24" id="0418c24"></a>如來。憐念眾生。如母憶子。若子逃逝。雖憶何為。子若<a 
name="0419a01" id="0419a01"></a>憶母。如母憶時。母子歷生。不相違遠。若眾生心憶佛<a 
name="0419a02" id="0419a02"></a>念佛。現前當來必定見佛。去佛不遠。不假方便。自得<a 
name="0419a03" id="0419a03"></a>心開。如染香人身有香氣。此則名曰香光莊嚴。我本<a 
name="0419a04" id="0419a04"></a>因地。以念佛心。入無生忍。今於此界攝念佛人。歸於<a 
name="0419a05" id="0419a05"></a>淨土。佛問圓通。我無選擇。都攝六根。淨念相繼。得三<a 
name="0419a06" id="0419a06"></a>摩地。斯為第一。</p><a 
name="0419a07" id="0419a07"></a><p style="text-indent: 0em; margin-left: 0em"><span class="linehead"></span>釋曰。前經雖明根大。而義說則以見大而例五根。備<a 
name="0419a08" id="0419a08"></a>約六根。以明不變隨緣隨緣不變之旨。故曰。如一見<a 
name="0419a09" id="0419a09"></a>根見周法界。聽&#x9F45;&#x751E;觸。覺觸覺知。妙德瑩然。遍周法<a 
name="0419a10" id="0419a10"></a>界。圓滿十&#x8657;。寧有方所。今且以一見根言之。有真見。<a 
name="0419a11" id="0419a11"></a>有見精。有妄見。真見即真如不變之性也。即所謂性<a 
name="0419a12" id="0419a12"></a>覺妙明。本覺明妙也。見精即隨緣之始。瞥然晦昧體。<a 
name="0419a13" id="0419a13"></a>是無記。識精中見分也。所謂妄為明覺是也。妄見即<a 
name="0419a14" id="0419a14"></a>緣塵分別。所謂因明立所。所既妄立。生汝妄能。無同<a 
name="0419a15" id="0419a15"></a>異中熾然成異。自無差別。而為差別者也。此與首卷<a 
name="0419a16" id="0419a16"></a>菩提涅槃元清淨體。則汝今者識精元明。能生諸緣。<a 
name="0419a17" id="0419a17"></a>緣所遺者同。第無始與今日之不同耳。苟欲直指人<a 
name="0419a18" id="0419a18"></a>心見性成佛。正當於此。會隨染緣修惡。原從無差以<a 
name="0419a19" id="0419a19"></a>為差。故可即今差別者。以無差體。達見精修惡即是<a 
name="0419a20" id="0419a20"></a>性惡。蓋見精即識精也。真見即菩提涅槃元清淨體<a 
name="0419a21" id="0419a21"></a>也。若見見之時。見非是見。見猶離見。見不能及。則隨<a 
name="0419a22" id="0419a22"></a>淨圓修全修在性之旨得矣。一根如此。耳根與餘根<a 
name="0419a23" id="0419a23"></a>皆然。即以此而為勢至菩薩。以念佛心。入無生忍。亦<a 
name="0419a24" id="0419a24"></a>無所而不可。蓋念佛。有念自佛三身者。有念它佛三<a 
name="0419b01" id="0419b01"></a>身者。有合自它三身同念者。若見見之時。見非是見。<a 
name="0419b02" id="0419b02"></a>能如是見。則自性三身俱念。如能見屬智。則果成報<a 
name="0419b03" id="0419b03"></a>身。因中即念報身。經云妙菩提路是也。所見屬性。則<a 
name="0419b04" id="0419b04"></a>果成法身。因中即念法身。經云清淨實相是也。天台<a 
name="0419b05" id="0419b05"></a>大師云。菩提智與法性相應相冥。相應者。如函蓋相<a 
name="0419b06" id="0419b06"></a>應。相冥者。如水乳相冥。如水銀和真金。能塗諸色像。<a 
name="0419b07" id="0419b07"></a>功德和法身。處處應現往。是故見見之時。見非是見。<a 
name="0419b08" id="0419b08"></a>見猶離見。見所不及。成解脫德。至果能成應身。豈非<a 
name="0419b09" id="0419b09"></a>見見功夫。三身具念乎。抑以此而念自佛之法身者。<a 
name="0419b10" id="0419b10"></a>而念它佛之法身。泯然無跡。了罔邊畔。自它俱見。不<a 
name="0419b11" id="0419b11"></a>隔毫端。以此而念它佛報身應身時。靡不居吾法性<a 
name="0419b12" id="0419b12"></a>之中。無能所絕待對。所謂境為妙假觀為空。境觀雙<a 
name="0419b13" id="0419b13"></a>忘便是中。忘照何曾有前後。一心融絕了無&#x8E2A;是也。<a 
name="0419b14" id="0419b14"></a>苟微此念。焉能以念佛心入無生忍耶。眼根如此。觀<a 
name="0419b15" id="0419b15"></a>音耳門三昧例然。餘人圓通。鼻舌身意例然。觀根皆<a 
name="0419b16" id="0419b16"></a>此觀識觀塵。亦復例照。猶如藥王。執毒為藥。是故能<a 
name="0419b17" id="0419b17"></a>了真如性善性惡不變。以為隨緣。修善修惡隨緣當<a 
name="0419b18" id="0419b18"></a>體不變者。可以拈一莖艸。為千丈舍那之身。舉一微<a 
name="0419b19" id="0419b19"></a>塵。可以為西方清泰之國。盡大地拈來。無非雪山藥<a 
name="0419b20" id="0419b20"></a>王樹也。</p><a 
name="0419b21" id="0419b21"></a><p style="text-indent: 0em; margin-left: 0em"><span class="linehead"></span>客曰。隨淨圓修。全修在性門之旨。<span class="corr" title='[巳&gt;已]'>已</span>領教矣。云何名<a 
name="0419b22" id="0419b22"></a>為隨淨圓證舉一全收門。予曰。隨淨圓證者。如上所<a 
name="0419b23" id="0419b23"></a>引七大菩薩。各依一大。以事圓修。至果亦各依一大<a 
name="0419b24" id="0419b24"></a>以為圓證。略如月光童子。依水悟道。至於果證。方得<a 
name="0419c01" id="0419c01"></a>亡身。與香水海性合真空。無二無別。豈非隨淨圓證<a 
name="0419c02" id="0419c02"></a>一大乎。然而既曰性合真空無二無別。是則性色真<a 
name="0419c03" id="0419c03"></a>空。性火真空。性風真空。性覺真空。性見覺明。性識明<a 
name="0419c04" id="0419c04"></a>知。此之文意。皆於第三卷。一一會通者。莫不與水大<a 
name="0419c05" id="0419c05"></a>性合真空。無二無別。非舉一而全收乎。又此七門。皆<a 
name="0419c06" id="0419c06"></a>觀修惡以即性惡。不但性惡融通。無法不趣。而任運<a 
name="0419c07" id="0419c07"></a>攝得佛法界性善。亦乃性善融通。無惡不具。而任運<a 
name="0419c08" id="0419c08"></a>攝得九法界性惡。故圓修行人。至於果成。九皆究竟。<a 
name="0419c09" id="0419c09"></a>四明尊者謂蛣<span class="gaiji">蜣<!--gaiji,蜣,1[蜣-儿+(鬼-((白-日)/田))],2&#x273D9;,3--></span>等。皆須六即判。其初後正此意也。<a 
name="0419c10" id="0419c10"></a>客又問曰。圓頓教旨。明真如不變隨緣。隨緣不變義<a 
name="0419c11" id="0419c11"></a>亦盡矣。蔑以加矣。何必定須論乎性具。予對曰。天台<a 
name="0419c12" id="0419c12"></a>一家宗旨。明隨緣義。有隨緣變者。別教是也。有隨緣<a 
name="0419c13" id="0419c13"></a>不變者。圓教是也。變與不變。正在教中所論。具與不<a 
name="0419c14" id="0419c14"></a>具。具則隨緣不變。屬於圓教。隨緣若變。正因不具。是<a 
name="0419c15" id="0419c15"></a>故判入別教。是則隨緣不變之旨。全在性具之功。那<a 
name="0419c16" id="0419c16"></a>云不必論乎性具。客又問曰。隨緣不變。約具以明。此<a 
name="0419c17" id="0419c17"></a>固當然。何必定須性具十界乎。予對曰。性具之理。若<a 
name="0419c18" id="0419c18"></a>不具明十界依正色心。昧者但云性具佛界。不具九<a 
name="0419c19" id="0419c19"></a>界。是則必須破九界。以證佛界。何以故。以九法界非<a 
name="0419c20" id="0419c20"></a>性具故。乃但中佛性。隨染緣之所搆造。如淳善人。性<a 
name="0419c21" id="0419c21"></a>不具惡。忽被惡人所逼。隨緣強作諸惡。既非其能。故<a 
name="0419c22" id="0419c22"></a>說善人果然為惡。苟欲復其良善。必須大加翻悔。改<a 
name="0419c23" id="0419c23"></a>惡遷善。故不足稱為君子不器。善惡皆能。若圓教人。<a 
name="0419c24" id="0419c24"></a>以知性具十界。故能隨染緣造於九界。如全水為波。<a 
name="0420a01" id="0420a01"></a>全水為&#x6C37;。是故一切迷中染惡二法皆性具。故但彰<a 
name="0420a02" id="0420a02"></a><span class="corr" title='[巳&gt;己]'>己</span>能。何過之有。以非過故。迷中二法。當體佛性。修中<a 
name="0420a03" id="0420a03"></a>全九界。即是本性中九界。全修即性。名為成佛。無別<a 
name="0420a04" id="0420a04"></a>他佛可成。又問曰。性具明乎十界。是則成道之時。但<a 
name="0420a05" id="0420a05"></a>成佛果。修善性善義<span class="corr" title='[巳&gt;已]'>已</span>周足。何須更立性惡法門之<a 
name="0420a06" id="0420a06"></a>稱。予對曰。立此性惡法門。事非小小。凡有五大因緣。<a 
name="0420a07" id="0420a07"></a>一理體本來具足故。二照性可以成修故。三果地圓<a 
name="0420a08" id="0420a08"></a>證莫非妙法故。四起妙用時須施十界故。五根性不<a 
name="0420a09" id="0420a09"></a>同攝機須遍故。餘之四義。前文<span class="corr" title='[巳&gt;已]'>已</span>具。根性不同。攝機<a 
name="0420a10" id="0420a10"></a>須遍。今當明之。凡為二意。一明菩薩度生須此法門<a 
name="0420a11" id="0420a11"></a>故。二明眾生機緣須此入道故。</p><p style="margin-left: 3em"><span class="headname">菩薩度生須此法門</span></p><a 
name="0420a12" id="0420a12"></a><p style="text-indent: 0em; margin-left: 0em"><span class="linehead"></span>又有二種。一者示現無量不乏此門故。二者自利因<a 
name="0420a13" id="0420a13"></a>此即用利生故。</p><p style="margin-left: 4em"><span class="headname">示現無量不乏此門</span></p><p style="text-indent: 0em; margin-left: 0em"><span class="linehead"></span><span class="corr" title='[巳&gt;已]'>已</span>如前果地圓<a 
name="0420a14" id="0420a14"></a>現毫無虧欠門中說。</p><p style="margin-left: 4em"><span class="headname">第二自利因此即用利生</span></p><p style="text-indent: 0em; margin-left: 0em"><span class="linehead"></span>今當<a 
name="0420a15" id="0420a15"></a>明之。凡二義。初引義證。二引人證。</p><p style="margin-left: 2em"><span class="headname">初義證</span></p><p style="text-indent: 0em; margin-left: 0em"><span class="linehead"></span>如淨名經<a 
name="0420a16" id="0420a16"></a>說。爾時文殊師利。問維摩詰言。菩薩云何通達佛道。<a 
name="0420a17" id="0420a17"></a>答曰。若菩薩行五無間。而無恚惱。至於地獄。無諸罪<a 
name="0420a18" id="0420a18"></a>垢。至於畜生。無有無明憍慢等過。至於餓鬼。而具足<a 
name="0420a19" id="0420a19"></a>功德。行色無色界。不以為勝。示行貪欲。離諸染著。示<a 
name="0420a20" id="0420a20"></a>行瞋恚。於諸眾生無有恚礙。示行愚癡。而以智慧調<a 
name="0420a21" id="0420a21"></a>伏其心。示行慳貪。而捨內外所有。不惜身命。示行毀<a 
name="0420a22" id="0420a22"></a>禁。而安住淨戒。乃至小罪猶懷大懼。示行嗔恚。而常<a 
name="0420a23" id="0420a23"></a>慈忍。示行懈怠。而勤修功德。示行&#x4E71;意。而常念定。示<a 
name="0420a24" id="0420a24"></a>行愚癡。而通達世間出世間慧。示行&#x8B1F;偽。而善方便<a 
name="0420b01" id="0420b01"></a>隨諸經義。示行憍慢。而於眾生猶如橋梁。示行諸煩<a 
name="0420b02" id="0420b02"></a>惱。而心常清淨。示入於魔。而順佛智不隨他教。示入<a 
name="0420b03" id="0420b03"></a>聲聞。而為眾生說未聞法。示入辟支佛智。而成就大<a 
name="0420b04" id="0420b04"></a>悲。教化眾生。示入貧窮。而有寶手功德無盡。示入形<a 
name="0420b05" id="0420b05"></a>殘。而具相好以自莊嚴。示入下賤。而生佛種中具諸<a 
name="0420b06" id="0420b06"></a>功德。示入羸劣醜陋。而得那羅延身。一切眾生之所<a 
name="0420b07" id="0420b07"></a>樂見。示入老病。而永斷病根。超越死畏。示有資生。而<a 
name="0420b08" id="0420b08"></a>恒觀無常。實無所貪。示有妻子綵女。而常樂遠離五<a 
name="0420b09" id="0420b09"></a>欲淤泥。現於訥鈍。而成就辨才總持無失。示入邪濟。<a 
name="0420b10" id="0420b10"></a>而以正濟度諸眾生。現遍入諸道。而斷其因緣。現於<a 
name="0420b11" id="0420b11"></a>涅槃。而斷生死。文殊師利。菩薩能如是行於非道。通<a 
name="0420b12" id="0420b12"></a>達佛道。</p><a 
name="0420b13" id="0420b13"></a><p style="text-indent: 0em; margin-left: 0em"><span class="linehead"></span>釋曰。如此經文。可以證菩薩。以性惡法門。而化度眾<a 
name="0420b14" id="0420b14"></a>生。通達佛道也。</p><a 
name="0420b15" id="0420b15"></a><p style="text-indent: 0em; margin-left: 0em"><span class="linehead"></span>於是維摩詰。問文殊師利。何等為如來種。文殊師利<a 
name="0420b16" id="0420b16"></a>言。有身為種。無明有愛為種。貪恚癡為種。四顛倒為<a 
name="0420b17" id="0420b17"></a>種。五蓋為種。六入為種。七識為種。八邪法為種。九惱<a 
name="0420b18" id="0420b18"></a>為種。十不善道為種。以要言之。六十二見及一切煩<a 
name="0420b19" id="0420b19"></a>惱。皆是佛種。曰。何謂也。答曰。若見無為。入正位者。不<a 
name="0420b20" id="0420b20"></a>能復發阿耨多羅三藐三菩提心。譬如高原陸地不<a 
name="0420b21" id="0420b21"></a>生蓮華。卑濕淤泥乃生蓮華。如是見無為法。入正位<a 
name="0420b22" id="0420b22"></a>者。終復不能生於佛法。煩惱泥中。乃有眾生起佛法<a 
name="0420b23" id="0420b23"></a>耳。又如植種於空。終不得生。糞壤之地。乃能滋茂。如<a 
name="0420b24" id="0420b24"></a>是入無為正位者。不生佛法。起於我見。如須彌山。猶<a 
name="0420c01" id="0420c01"></a>能發於阿耨多羅三藐三菩提心。生佛法矣。是故當<a 
name="0420c02" id="0420c02"></a>知。一切煩惱。為如來種。譬如不下巨海。不能得無價<a 
name="0420c03" id="0420c03"></a>寶珠。如是不入煩惱大海。則不能得一切智寶。</p><a 
name="0420c04" id="0420c04"></a><p style="text-indent: 0em; margin-left: 0em"><span class="linehead"></span>釋曰。如此經文。可以證觀修惡即性惡。任運攝得佛<a 
name="0420c05" id="0420c05"></a>界性善。可以為如來種也。</p><a 
name="0420c06" id="0420c06"></a><p style="margin-left: 2em"><span class="headname">第二引人證者</span></p><p style="text-indent: 0em; margin-left: 0em"><span class="linehead"></span>略引三緣。</p><p style="margin-left: 3em"><span class="headname">初婆須密多女緣</span></p><a 
name="0420c07" id="0420c07"></a><p style="text-indent: 0em; margin-left: 0em"><span class="linehead"></span>華嚴經云。善財童子。見師子嚬申<span class="corr" title='[巳&gt;已]'>已</span>。復告之言。善男<a 
name="0420c08" id="0420c08"></a>子。於此南方。有一國土。名曰險難。此國有城。名寶莊<a 
name="0420c09" id="0420c09"></a>嚴。中有女人。名婆須密多。汝詣彼問。菩薩云何學菩<a 
name="0420c10" id="0420c10"></a>薩行修菩薩道。時善財童子。頂禮其足。遶無數&#x5E00;。殷<a 
name="0420c11" id="0420c11"></a>勤瞻仰辭退而去。爾時善財童子。大智光明照啟其<a 
name="0420c12" id="0420c12"></a>心。思惟觀察。見諸法性。得了知一切言音陀羅尼門。<a 
name="0420c13" id="0420c13"></a>得受持一切法輪陀羅尼門。得與一切眾生作所歸<a 
name="0420c14" id="0420c14"></a>依大悲力。得觀察一切法義理光明門。得充滿法界<a 
name="0420c15" id="0420c15"></a>清淨願。得普照十方一切法智光明。得遍莊嚴一切<a 
name="0420c16" id="0420c16"></a>世界自在力。得普發起一切菩薩業圓滿願。漸次遊<a 
name="0420c17" id="0420c17"></a>行。至險難國寶莊嚴城。處處尋覓婆須密女城中。有<a 
name="0420c18" id="0420c18"></a>人不知此女功德智慧。作如是念。今此童子諸根寂<a 
name="0420c19" id="0420c19"></a>靜。智慧明了。不迷不亂。諦視一尋。無有疲懈。無所取<a 
name="0420c20" id="0420c20"></a>著。目視不瞬。心無所動。甚深寬廣。猶如大海。不應於<a 
name="0420c21" id="0420c21"></a>此婆須密女。有貪愛心。有顛倒心。生於淨想。生於欲<a 
name="0420c22" id="0420c22"></a>想。不應為此女色所攝。此童子者。不行魔行。不入魔<a 
name="0420c23" id="0420c23"></a>境。不沒欲泥。不被魔縛。不應作處<span class="corr" title='[巳&gt;已]'>已</span>能不作。有何等<a 
name="0420c24" id="0420c24"></a>意而求此女。其中有人。先知此女有智慧者。告善財<a 
name="0421a01" id="0421a01"></a>言。善哉善哉。善男子。汝今乃能推求尋覓婆須密女。<a 
name="0421a02" id="0421a02"></a>汝<span class="corr" title='[巳&gt;已]'>已</span>獲得廣大善利。善男子。汝應決定求佛果位。決<a 
name="0421a03" id="0421a03"></a>定欲為一切眾生作所依怙。決定欲拔一切眾生貪<a 
name="0421a04" id="0421a04"></a>愛毒箭。決定欲破一切眾生於女色中所有淨想。善<a 
name="0421a05" id="0421a05"></a>男子。婆須密女。於此城內市廛之北。自宅中住。時善<a 
name="0421a06" id="0421a06"></a>財聞是語<span class="corr" title='[巳&gt;已]'>已</span>。歡喜踊躍。往詣其門。見其住宅廣博嚴<a 
name="0421a07" id="0421a07"></a>麗。寶墻寶樹。及以寶&#x58CD;。一一皆有十重圍遶。其寶塹<a 
name="0421a08" id="0421a08"></a>中香水盈滿。金沙布地。諸天寶華。優&#x9262;羅華。波頭摩<a 
name="0421a09" id="0421a09"></a>華。拘物頭華。芬陀利華。遍覆水上。宮殿樓閣。處處分<a 
name="0421a10" id="0421a10"></a>布。門闥&#x7255;牖。相望間列。咸施網鐸。悉置幡幢。無量珍<a 
name="0421a11" id="0421a11"></a>奇以為嚴飾。&#x7460;璃為地。眾寶間錯。燒諸沉水。塗以栴<a 
name="0421a12" id="0421a12"></a>檀。懸眾寶鈴。風動成音。散諸天華。遍布其地。種種嚴<a 
name="0421a13" id="0421a13"></a>麗。不可稱說。諸珍寶藏其數百千。十大園林。以為莊<a 
name="0421a14" id="0421a14"></a>嚴。爾時善財。見此女人顏貌端嚴。色相圓滿。皮膚金<a 
name="0421a15" id="0421a15"></a>色。目髮紺青。不長不短。不麤不細。欲界人天無能與<a 
name="0421a16" id="0421a16"></a>比。音聲美妙。超諸梵世。一切眾生差別言音。悉皆具<a 
name="0421a17" id="0421a17"></a>足。無不解了。深達字義。善巧談說。得如幻智。入方便<a 
name="0421a18" id="0421a18"></a>門。眾寶瓔珞及諸嚴具。莊嚴其身。如意摩尼以為寶<a 
name="0421a19" id="0421a19"></a>冠。而冠其首。復有無量眷屬圍遶。皆共善財同一行<a 
name="0421a20" id="0421a20"></a>願。福德大藏。具足無盡。時婆須密多女。從其身出廣<a 
name="0421a21" id="0421a21"></a>大光明。普照宅中一切宮殿。遇斯光者。身得清淨。爾<a 
name="0421a22" id="0421a22"></a>時善財。前詣其所。頂禮其足。合掌而住。白言聖者。我<a 
name="0421a23" id="0421a23"></a><span class="corr" title='[巳&gt;已]'>已</span>先發阿耨多羅三藐三菩提心。而未知菩薩云何<a 
name="0421a24" id="0421a24"></a>學菩薩行。云何修菩薩道。我聞聖者善能教誨。願為<a 
name="0421b01" id="0421b01"></a>我說。彼即告言。善男子。我得菩薩解脫。名離貪欲際。<a 
name="0421b02" id="0421b02"></a>隨其欲樂。而為現身。若天見我。我為天女。形貌光明<a 
name="0421b03" id="0421b03"></a>殊勝無比。如是乃至人非人等而見我者。我即為現<a 
name="0421b04" id="0421b04"></a>人非人女。隨其樂欲。皆令得見。若有眾生。欲意所纏。<a 
name="0421b05" id="0421b05"></a>來詣我所。我為說法。彼聞法<span class="corr" title='[巳&gt;已]'>已</span>。則離貪欲。得菩薩無<a 
name="0421b06" id="0421b06"></a>著境界三昧。若有眾生。暫見於我。則離貪欲。得菩薩<a 
name="0421b07" id="0421b07"></a>歡喜三昧。若有眾生。暫與我語。則離貪欲。得菩薩無<a 
name="0421b08" id="0421b08"></a>礙音聲三昧。若有眾生。暫執我手。則離貪欲。得菩薩<a 
name="0421b09" id="0421b09"></a>遍往一切佛剎三昧。若有眾生。暫升我座。則離貪欲。<a 
name="0421b10" id="0421b10"></a>得菩薩解脫光明三昧。若有眾生。暫觀於我。則離貪<a 
name="0421b11" id="0421b11"></a>欲。得菩薩寂靜莊嚴三昧。若有眾生。見我嚬申。則離<a 
name="0421b12" id="0421b12"></a>貪欲。得菩薩摧伏外道三昧。若有眾生。見我目瞬。則<a 
name="0421b13" id="0421b13"></a>離貪欲。得菩薩佛境界光明三昧。若有眾生。抱持於<a 
name="0421b14" id="0421b14"></a>我。則離貪欲。得菩薩攝一切眾生恒不捨離三昧。若<a 
name="0421b15" id="0421b15"></a>有眾生。唼我唇吻。則離貪欲。得菩薩增長一切眾生<a 
name="0421b16" id="0421b16"></a>福德藏三昧。凡有眾生。親近於我。一切皆得住離貪<a 
name="0421b17" id="0421b17"></a>際。入菩薩一切智地。現前無礙解脫。善財白言。聖者<a 
name="0421b18" id="0421b18"></a>種何善根。修何福業。而得成就如是自在。答言。善男<a 
name="0421b19" id="0421b19"></a>子。我念過去。有佛出世。名為高行。其王都城。名曰妙<a 
name="0421b20" id="0421b20"></a>門。善男子。彼高行如來。哀愍眾生。入於王城。蹈彼門<a 
name="0421b21" id="0421b21"></a>門。其城一切悉。皆震動。忽然廣博。眾寶莊嚴。無量光<a 
name="0421b22" id="0421b22"></a>明遞相映徹種種寶華散布其地。諸天音樂。同時俱<a 
name="0421b23" id="0421b23"></a>奏。一切諸天充滿&#x8657;空。善男子。我於彼時。為長者妻。<a 
name="0421b24" id="0421b24"></a>名曰善慧。見佛神力。心生覺悟。則與其夫。往詣佛所。<a 
name="0421c01" id="0421c01"></a>以一寶錢。而為供養。是時文殊師利童子。為佛侍者。<a 
name="0421c02" id="0421c02"></a>為我說法。令發阿耨多羅三藐三菩提心。善男子。我<a 
name="0421c03" id="0421c03"></a>惟知此菩薩離貪際解脫。如諸菩薩摩訶薩。成就無<a 
name="0421c04" id="0421c04"></a>邊巧方便智。其藏廣大。境界無比。而我云何能知能<a 
name="0421c05" id="0421c05"></a>說彼功德行。</p><a 
name="0421c06" id="0421c06"></a><p style="margin-left: 3em"><span class="headname">第二無厭足王緣</span></p><a 
name="0421c07" id="0421c07"></a><p style="text-indent: 0em; margin-left: 0em"><span class="linehead"></span>華嚴經云。善財童子。參普眼長者<span class="corr" title='[巳&gt;已]'>已</span>。復告之言。善男<a 
name="0421c08" id="0421c08"></a>子。於此南方。有一大城。名多羅幢。彼中有王。名無厭<a 
name="0421c09" id="0421c09"></a>足。汝詣彼問。菩薩云何學菩薩行。修菩薩道。時善財<a 
name="0421c10" id="0421c10"></a>童子。禮普眼足。遶無量&#x5E00;。殷勤瞻仰。辭退而去。爾時<a 
name="0421c11" id="0421c11"></a>善財童子。憶念思惟善知識教。念善知藏能攝受我。<a 
name="0421c12" id="0421c12"></a>能守護我。令我於阿耨多羅三藐三菩提無有退轉。<a 
name="0421c13" id="0421c13"></a>如是思惟。生歡喜心。淨信心。廣大心。怡暢心。欣慶心。<a 
name="0421c14" id="0421c14"></a>勝妙心。寂靜心。莊嚴心。無著心。無礙心。平等心。自在<a 
name="0421c15" id="0421c15"></a>心。住法心。遍往佛剎心。見佛莊嚴心。不捨十力心。漸<a 
name="0421c16" id="0421c16"></a>次遊行。經歷國土村邑聚落。至多羅幢城。問無厭足<a 
name="0421c17" id="0421c17"></a>王所在之處。諸人答言。此王今者在於正殿。坐師子<a 
name="0421c18" id="0421c18"></a>座。宣布法化。調御眾生。可治者治。可攝者攝。&#x7F78;其罪<a 
name="0421c19" id="0421c19"></a>惡。決其諍訟。撫其孤弱。皆令永斷殺盜邪淫。亦令禁<a 
name="0421c20" id="0421c20"></a>止妄言兩舌惡口綺語。又使遠離貪瞋邪見。時善財<a 
name="0421c21" id="0421c21"></a>奇千。依眾人語。尋即往詣。遙見彼王。坐那羅延金剛<a 
name="0421c22" id="0421c22"></a>之座。阿僧祇寶以為其足。無量寶像以為莊嚴。金繩<a 
name="0421c23" id="0421c23"></a>為網。彌覆其上。如意摩尼以為冠。莊嚴其首。閻浮檀<a 
name="0421c24" id="0421c24"></a>金以為半月。莊嚴其額。帝青摩尼以為耳璫。相對垂<a 
name="0422a01" id="0422a01"></a>下。無價摩尼以為瓔珞。莊嚴其頸。天妙摩尼。以為印。<a 
name="0422a02" id="0422a02"></a>釧。莊嚴其臂。閻浮檀金以為其蓋。眾寶聞錯以為輪<a 
name="0422a03" id="0422a03"></a>輻。大琉璃寶以為其竿。光味摩尼以為齊。雜寶為鈴。<a 
name="0422a04" id="0422a04"></a>恒出妙音。放大光明。周遍十方。如是寶蓋而覆其上。<a 
name="0422a05" id="0422a05"></a>阿那羅王。有大力勢。能伏他眾。無能與敵。以離垢繒。<a 
name="0422a06" id="0422a06"></a>而繫其頂。十千大臣前後圍遶。共理王事。其前復有<a 
name="0422a07" id="0422a07"></a>十萬猛卒。形貌醜惡。衣服褊陋。執持器杖。攘臂瞋目。<a 
name="0422a08" id="0422a08"></a>眾生見者。無不恐怖。無量眾生。犯王教敕。或盜他物。<a 
name="0422a09" id="0422a09"></a>或害他命。或侵他妻。或生邪見。或起瞋恨。或懷貪嫉。<a 
name="0422a10" id="0422a10"></a>作如是等種種惡業。身被五縛。將詣王所。隨其所犯。<a 
name="0422a11" id="0422a11"></a>而治&#x7F78;之。或斷手足。或截耳鼻。或挑其目。或斬其首。<a 
name="0422a12" id="0422a12"></a>或剝其皮。或解其體。或以湯&#x7151;。或以火焚。或驅上高<a 
name="0422a13" id="0422a13"></a>山。推令墮落。有如是等無量楚毒。發聲號&#x544C;。譬如眾<a 
name="0422a14" id="0422a14"></a>合大地獄中。善財見<span class="corr" title='[巳&gt;已]'>已</span>。作如是念。我為利益一切眾<a 
name="0422a15" id="0422a15"></a>生。求菩薩行。修菩薩道。今者此王滅諸善法。作大罪<a 
name="0422a16" id="0422a16"></a>業。逼惱眾生。乃至斷命。曾不顧懼未來惡道。云何於<a 
name="0422a17" id="0422a17"></a>此而欲求法。發大悲心。救護眾生。作是念時。空中有<a 
name="0422a18" id="0422a18"></a>天而告之言。善男子。汝當憶念普眼長者善知識教。<a 
name="0422a19" id="0422a19"></a>善財仰視而白之曰。我常憶念。初不敢忘。天曰。善男<a 
name="0422a20" id="0422a20"></a>子。汝莫厭離善知識語。善知識者。能引導汝。至無險<a 
name="0422a21" id="0422a21"></a>難安隱之處。善男子。菩薩善巧方便智不可思議。攝<a 
name="0422a22" id="0422a22"></a>受眾生智不可思議。護念眾生智不可思議。成熟眾<a 
name="0422a23" id="0422a23"></a>生智不可思議。守護眾生智不可思議。度脫眾生智<a 
name="0422a24" id="0422a24"></a>不可思議。調伏眾生智不可思議。時善財童子。聞此<a 
name="0422b01" id="0422b01"></a>語<span class="corr" title='[巳&gt;已]'>已</span>。即詣王所。頂禮其足。白言聖者。我<span class="corr" title='[巳&gt;已]'>已</span>先發阿耨<a 
name="0422b02" id="0422b02"></a>多羅三藐三菩提心。而未知菩薩云何學菩薩行。云<a 
name="0422b03" id="0422b03"></a>何修菩薩道。我聞。聖者善能教誨。願為我說。時阿那<a 
name="0422b04" id="0422b04"></a>羅王。理王事<span class="corr" title='[巳&gt;已]'>已</span>。執善財手。將入宮中。命之同坐。告言。<a 
name="0422b05" id="0422b05"></a>善男子。汝應觀我所住宮殿。善財如語。即遍觀察。見<a 
name="0422b06" id="0422b06"></a>其宮殿。廣大無比。皆以妙寶之所合成。七寶為墻。周<a 
name="0422b07" id="0422b07"></a>&#x5E00;圍遶。百千眾寶以為樓閣。種種莊嚴悉皆妙好。不<a 
name="0422b08" id="0422b08"></a>思議摩尼寶網。羅覆其上。十億侍女。端正殊絕。威儀<a 
name="0422b09" id="0422b09"></a>進止皆悉可觀。凡所施為無非巧妙。先起後臥。軟意<a 
name="0422b10" id="0422b10"></a>承旨。時阿那羅王。告善財言。善男子。於意云何。我若<a 
name="0422b11" id="0422b11"></a>實作如是惡業。云何而得如是果報。如是色身。如是<a 
name="0422b12" id="0422b12"></a>眷屬。如是富贍。如是自在。善男子。我得菩薩如幻解<a 
name="0422b13" id="0422b13"></a>脫。善男子。我此國土所有眾生。多行殺盜。乃至邪見。<a 
name="0422b14" id="0422b14"></a>作餘方便。不能令其捨離惡業。善男子。我為調伏彼<a 
name="0422b15" id="0422b15"></a>眾生故。化作惡人。造諸罪業。受種種苦。令其一切作<a 
name="0422b16" id="0422b16"></a>惡眾生。見是事<span class="corr" title='[巳&gt;已]'>已</span>。心生惶怖。心生厭離。心生怯弱。斷<a 
name="0422b17" id="0422b17"></a>其所作一切惡業。發阿耨多羅三藐三菩提意。善男<a 
name="0422b18" id="0422b18"></a>子。我以如是巧方便故。令諸眾生捨十惡業。住十善<a 
name="0422b19" id="0422b19"></a>道。究竟快樂。究竟安隱。究竟住於一切智地。善男子。<a 
name="0422b20" id="0422b20"></a>我身語意。未曾惱害於一眾生。善男子。如我心者。寧<a 
name="0422b21" id="0422b21"></a>於未來受無間苦。終不發生一念之意。與一蚊一蟻<a 
name="0422b22" id="0422b22"></a>而作苦事。況復人耶。人是□田。能生一切諸善法故。<a 
name="0422b23" id="0422b23"></a>善男子。我惟得此如幻解脫。如諸菩薩摩訶薩。得無<a 
name="0422b24" id="0422b24"></a>生忍。知諸有趣悉皆如幻。菩薩諸行悉皆如幻。一切<a 
name="0422c01" id="0422c01"></a>世間悉皆如影。一切諸法悉皆如夢。入真實相無礙<a 
name="0422c02" id="0422c02"></a>法門。修行帝網一切諸行。以無礙智行於境界。普入<a 
name="0422c03" id="0422c03"></a>一切平等三昧。於陀羅尼。<span class="corr" title='[巳&gt;已]'>已</span>得自在。而我云何能知<a 
name="0422c04" id="0422c04"></a>能說彼功德行。</p><a 
name="0422c05" id="0422c05"></a><a 
name="0422c06" id="0422c06"></a><p><span class="juanname">性善惡論卷之五</span></p>
<hr>【經文資訊】卍新續藏第 57 冊 No. 0970 性善惡論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index41eb.html?index=X57n0970" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X57n0970_005 by HTTrack Website Copier/3.x [XR&CO'2014], Tue, 07 Jun 2016 07:30:12 GMT -->
</html>
