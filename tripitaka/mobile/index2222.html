<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_050 by HTTrack Website Copier/3.x [XR&CO'2014], Tue, 07 Jun 2016 06:59:20 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2119277511&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48n2016&amp;utmp=%2Fmobile%2Findex.php%3Findex%3DT48n2016_050&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe1c9.html?index=T48n2016_049" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 50 卷</p>
	<a href="index9e62.html?index=T48n2016_051" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷50]">　
<a 
name="0708a02" id="0708a02"></a><a 
name="0708a03" id="0708a03"></a><a 
name="0708a04" id="0708a04"></a><p><span class="juanname">宗鏡錄卷第五十</span></p><a 
name="0708a05" id="0708a05"></a><a 
name="0708a06" id="0708a06"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0708a07" id="0708a07"></a><p style="text-indent: 0em; margin-left: 0em"><span class="linehead"></span>夫此第八識。為定是真。是假。</p><p style="text-indent: 0em; margin-left: 0em"><span class="linehead"></span>答。是真。是假。<a 
name="0708a08" id="0708a08"></a>不可定執。首楞嚴經云。陀那微細識。習氣<a 
name="0708a09" id="0708a09"></a>成瀑流。真非真恐迷我常不開演。釋曰。梵<a 
name="0708a10" id="0708a10"></a>語阿陀那者。此云執持識。此識體淨。被無<a 
name="0708a11" id="0708a11"></a>明熏習。水乳難分。唯佛能了。以不覺妄染故。<a 
name="0708a12" id="0708a12"></a>則為習氣。變起前之七識瀑流波浪。鼓成生<a 
name="0708a13" id="0708a13"></a>死海。若大覺頓了故。則為無漏淨識。執持不<a 
name="0708a14" id="0708a14"></a>斷。盡未來際。作大佛事。能成智慧海。真非真<a 
name="0708a15" id="0708a15"></a>恐迷者。佛意。我若一向說真。則眾生不復進<a 
name="0708a16" id="0708a16"></a>修。墮增上慢。以不染而染。非無客塵垢故。又<a 
name="0708a17" id="0708a17"></a>外道執此識為我。若言即是佛性真我。則扶<a 
name="0708a18" id="0708a18"></a>其邪執。有濫真修。我若一向說不真。則眾生<a 
name="0708a19" id="0708a19"></a>又於自身撥無。生斷見。故無成佛之期。是以<a 
name="0708a20" id="0708a20"></a>對凡夫二乘前。不定開演。恐生迷倒。不達如<a 
name="0708a21" id="0708a21"></a>來密旨。以此根本識。微細難知故。</p><p style="text-indent: 0em; margin-left: 0em"><span class="linehead"></span>問。此第<a 
name="0708a22" id="0708a22"></a>八識於真俗二諦中。俱建立不。</p><p style="text-indent: 0em; margin-left: 0em"><span class="linehead"></span>答。染淨之<a 
name="0708a23" id="0708a23"></a>本。真俗俱存。不達真異熟正唯識人。多執俗<a 
name="0708a24" id="0708a24"></a>有真無。強生異見。不知諸佛密意。執遣相空<a 
name="0708a25" id="0708a25"></a>理。以為究竟。此乃破遍計情執。是護過遮<a 
name="0708a26" id="0708a26"></a>詮。便撥依他圓成。悉作空華之相。若無依<a 
name="0708a27" id="0708a27"></a>圓。本識及一切。法皆則無體。既非實有。成大<a 
name="0708a28" id="0708a28"></a>邪見。論云。外道毀謗染淨因果。亦不謂全無。<a 
name="0708a29" id="0708a29"></a>但執非實故。若一切皆非實有。菩薩不應為<a 
name="0708b01" id="0708b01"></a>不捨生死。精勤修集菩提資糧。誰有智者。為<a 
name="0708b02" id="0708b02"></a>除幻敵求石女兒用為軍旅。故應信有能持<a 
name="0708b03" id="0708b03"></a>種心。依之建立染淨因果。彼心即是此第八<a 
name="0708b04" id="0708b04"></a>識。又契經說。有異熟心。善惡業感。若無此<a 
name="0708b05" id="0708b05"></a>識。彼異熟心不應有故。謂眼等識有間斷故。<a 
name="0708b06" id="0708b06"></a>非一切時是業果故。如電光等。非異熟心。異<a 
name="0708b07" id="0708b07"></a>熟不應斷已更續。彼離命根等。無斯事故。眼<a 
name="0708b08" id="0708b08"></a>等六識業所感者。猶如聲等非恒續故。是異<a 
name="0708b09" id="0708b09"></a>熟生。非真異熟。定應許有真異熟心。酬牽引<a 
name="0708b10" id="0708b10"></a>業。遍而無斷。變為身器。作有情依。身器離心。<a 
name="0708b11" id="0708b11"></a>理非有故。不相應法。無實體故。諸轉識等。非<a 
name="0708b12" id="0708b12"></a>恒有故。若無此識。誰變身器。復依何法恒立<a 
name="0708b13" id="0708b13"></a>有情。釋云。外道亦不謂染淨等皆無。現所見<a 
name="0708b14" id="0708b14"></a>故。但執非實。染因不能感惡果。善因不能感<a 
name="0708b15" id="0708b15"></a>善果。以非實故。如空華等。因果不無。可信此<a 
name="0708b16" id="0708b16"></a>識總立三性。若於二諦中分別有無者。我真<a 
name="0708b17" id="0708b17"></a>諦中。亦非無法。但不可說為因為果。言語道<a 
name="0708b18" id="0708b18"></a>斷故。俗諦之中。依他圓成有故。遍計所執是<a 
name="0708b19" id="0708b19"></a>無。真異熟心酬牽引業。遍而無斷者。真異熟<a 
name="0708b20" id="0708b20"></a>心。一切時相續酬牽引業。非餘滿業者。有<a 
name="0708b21" id="0708b21"></a>間斷者。是滿業故。餘轉識不能引業。但來<a 
name="0708b22" id="0708b22"></a>滿善惡之業果。引果之識。遍三界有。六識不<a 
name="0708b23" id="0708b23"></a>遍無色界。無心定等。五識及意無故。無斷者。<a 
name="0708b24" id="0708b24"></a>言恒續故。所以經云。深信大乘。不謗因果。但<a 
name="0708b25" id="0708b25"></a>真諦中。以一切法不可得故。言語道斷故。心<a 
name="0708b26" id="0708b26"></a>智路絕故。或言一切法空。此是第一義空。不<a 
name="0708b27" id="0708b27"></a>可得空。非是外道斷空。小乘但空等。不可<a 
name="0708b28" id="0708b28"></a>起龜毛兔角之心。執蛇足鹽香之見。</p><p style="text-indent: 0em; margin-left: 0em"><span class="linehead"></span>問。受<a 
name="0708b29" id="0708b29"></a>生命終。既依本識。生時死時。復住何心。</p><p style="text-indent: 0em; margin-left: 0em"><span class="linehead"></span>答。<a 
name="0708c01" id="0708c01"></a>夫論生滅之事。必住散動之心。經云。有念即<a 
name="0708c02" id="0708c02"></a>魔網。不動即法印。魔網立生死之道。法印成<a 
name="0708c03" id="0708c03"></a>涅槃之門。故知散亂寂靜二途。皆依本識而<a 
name="0708c04" id="0708c04"></a>有。論云。契經說。諸有情類受生命終。必住<a 
name="0708c05" id="0708c05"></a>散心。非無心定。若無此識。生死時心不應有<a 
name="0708c06" id="0708c06"></a>故。謂生死時身心惛昧。如睡無夢。極悶絕時。<a 
name="0708c07" id="0708c07"></a>明了轉識心不現起。又此位中。六種轉識行<a 
name="0708c08" id="0708c08"></a>相所緣。不可知故。如無心位。必不現行。六種<a 
name="0708c09" id="0708c09"></a>轉識行相。所緣。有必可知。如餘時故。真異<a 
name="0708c10" id="0708c10"></a>熟識極微細故。行相所緣。俱不可了。是引業<a 
name="0708c11" id="0708c11"></a>果。一期相續。恒無轉變。是散有心。名生死<a 
name="0708c12" id="0708c12"></a>心。不違正理。又說。五識此位定無。意識取<a 
name="0708c13" id="0708c13"></a>境。或因五識。或因他教。或定為因。生位諸因<a 
name="0708c14" id="0708c14"></a>既不可得故。受生位意識亦無。乃至又將死<a 
name="0708c15" id="0708c15"></a>時。由善惡業。下上身分冷觸漸起。若無此<a 
name="0708c16" id="0708c16"></a>識。彼事不成。轉識不能執受身故。眼等五識<a 
name="0708c17" id="0708c17"></a>各別依故。或不行故。第六意識不住身故。境<a 
name="0708c18" id="0708c18"></a>不定故。遍寄身中恒相續故。不應冷觸由彼<a 
name="0708c19" id="0708c19"></a>漸生。唯異熟心。由先業力恒遍相續。執受身<a 
name="0708c20" id="0708c20"></a>分。捨執受處。冷觸便生。壽煖識三不相離故。<a 
name="0708c21" id="0708c21"></a>冷觸起處。即是非情。雖變亦緣。而不執受。故<a 
name="0708c22" id="0708c22"></a>知定有此第八識。又契經說。識緣名色。名色<a 
name="0708c23" id="0708c23"></a>緣識。如是一一法。展轉相依。譬如束蘆。俱時<a 
name="0708c24" id="0708c24"></a>而轉。若無此識。彼識自體不應有故。謂彼經<a 
name="0708c25" id="0708c25"></a>中自作是釋。名。謂非色四蘊。色。謂羯邏藍等。<a 
name="0708c26" id="0708c26"></a>此二與識。相依而住。如二束蘆。更互為緣。恒<a 
name="0708c27" id="0708c27"></a>俱時轉不相捨離。眼等轉識攝在名中。此識<a 
name="0708c28" id="0708c28"></a>若無。說誰為識。亦不可說名中識蘊為五識<a 
name="0708c29" id="0708c29"></a>身。識。為第六。羯邏藍時無五識故。又諸轉識<a 
name="0709a01" id="0709a01"></a>有間轉故。無力恒時執持名色。意說恒與名<a 
name="0709a02" id="0709a02"></a>色為緣故。彼識言。顯第八識。</p><p style="text-indent: 0em; margin-left: 0em"><span class="linehead"></span>問。一切有情<a 
name="0709a03" id="0709a03"></a>皆依食住。即是第八識。食約有幾種。行相如<a 
name="0709a04" id="0709a04"></a>何。</p><p style="text-indent: 0em; margin-left: 0em"><span class="linehead"></span>答。識論云。經說食有四種。一者段食。<a 
name="0709a05" id="0709a05"></a>變壞為相。為欲界繫。香味觸三。於變壞時能<a 
name="0709a06" id="0709a06"></a>為食事。由此色處。非段食攝。以變壞時色無<a 
name="0709a07" id="0709a07"></a>用故。二者觸食。觸境為相。為有漏觸纔取境<a 
name="0709a08" id="0709a08"></a>時。攝受喜等能為食事。此觸雖與諸識相應。<a 
name="0709a09" id="0709a09"></a>屬六識者食義偏勝。觸&#x9E81;顯境。攝受喜樂。及<a 
name="0709a10" id="0709a10"></a>順益捨。資養勝故。三者意思食。希望為相。<a 
name="0709a11" id="0709a11"></a>謂有漏思與欲俱轉。希可愛境能為食事。此<a 
name="0709a12" id="0709a12"></a>思雖與諸識相應。屬意識者。食義偏勝。意識<a 
name="0709a13" id="0709a13"></a>於境希望勝故。四者識食。執持為相。謂有漏<a 
name="0709a14" id="0709a14"></a>識。由段觸思勢力增長。能為食事。此識雖通<a 
name="0709a15" id="0709a15"></a>諸識自體。而第八識食義偏勝。一類相續。執<a 
name="0709a16" id="0709a16"></a>持勝故。此四能持有情身命。令不壞斷。故名<a 
name="0709a17" id="0709a17"></a>為食。段食唯於欲界有用。觸意思食雖遍三<a 
name="0709a18" id="0709a18"></a>界。而依識轉。隨識有無。眼等轉識有間有<a 
name="0709a19" id="0709a19"></a>轉。非遍恒時能持身命。謂無心定。熟眠。悶絕。<a 
name="0709a20" id="0709a20"></a>無想天中。有間斷故。設有心位。隨所依。緣性<a 
name="0709a21" id="0709a21"></a>界地等有轉易故。於持身命非遍非恒。乃至<a 
name="0709a22" id="0709a22"></a>由此定知。異諸轉識。有異熟識。一類恒遍。執<a 
name="0709a23" id="0709a23"></a>持身命令不斷壞。世尊依此故作是言。一切<a 
name="0709a24" id="0709a24"></a>有情皆依食住。釋云。此觸雖與諸識相應。屬<a 
name="0709a25" id="0709a25"></a>六識者食義偏勝者。此觸食體。皆通八識。雖<a 
name="0709a26" id="0709a26"></a>通與諸識相應。屬六識者。食義偏勝。以所觸<a 
name="0709a27" id="0709a27"></a>之境相&#x9E81;顯故。別能攝受喜樂受故。能生順<a 
name="0709a28" id="0709a28"></a>益身之捨故。是偏勝義。七八俱觸境微細<a 
name="0709a29" id="0709a29"></a>故。全不能生喜樂受故。雖生捨受。但不為<a 
name="0709b01" id="0709b01"></a>損。而非益故。由此義顯觸生憂苦。非順益捨。<a 
name="0709b02" id="0709b02"></a>即非食體。不資養故。增一經云。世尊告阿那<a 
name="0709b03" id="0709b03"></a>律曰。一切諸法。由食而住。在眼以眠為食。耳<a 
name="0709b04" id="0709b04"></a>以聲為食。鼻以香為食。舌以味為食。身以細<a 
name="0709b05" id="0709b05"></a>滑為食。意以法為食。涅槃以無放逸為食。爾<a 
name="0709b06" id="0709b06"></a>時佛告諸比丘。如此妙法。夫飲食有九事。人<a 
name="0709b07" id="0709b07"></a>間有四食。一段食。二更樂食。三念食。四識<a 
name="0709b08" id="0709b08"></a>食。復有五種。是出世間食。一禪食。二願食。<a 
name="0709b09" id="0709b09"></a>三念食。四八解脫食。五喜食。是出世間之<a 
name="0709b10" id="0709b10"></a>表。當共專念。捨除四種之食。求辦出世之食。<a 
name="0709b11" id="0709b11"></a>所以維摩經云。迦葉住平等法。應次行乞食。<a 
name="0709b12" id="0709b12"></a>為不食故。應行乞食。為壞和合相故。應取摶<a 
name="0709b13" id="0709b13"></a>食。為不受故。應受彼食。斯皆是破五陰法。成<a 
name="0709b14" id="0709b14"></a>涅槃食。</p><p style="text-indent: 0em; margin-left: 0em"><span class="linehead"></span>問。住滅定者。於八識中滅何等識。</p><a 
name="0709b15" id="0709b15"></a><p style="text-indent: 0em; margin-left: 0em"><span class="linehead"></span>答。但滅六識。以第八識持身故。論云。契經<a 
name="0709b16" id="0709b16"></a>說。住滅定者。身語心行無不皆滅。而壽不<a 
name="0709b17" id="0709b17"></a>滅。亦不離煖。根無變壞。識不離身。若無此<a 
name="0709b18" id="0709b18"></a>識。住滅定者。不離身識不應有故。謂眼等識<a 
name="0709b19" id="0709b19"></a>行相&#x9E81;動。於所緣境起必勞慮。厭患彼故。暫<a 
name="0709b20" id="0709b20"></a>求止息。漸次伏除。至都盡位。依此位立住滅<a 
name="0709b21" id="0709b21"></a>定者。故此定中彼識皆滅。若不許有微細一<a 
name="0709b22" id="0709b22"></a>類。恒遍執持壽等識在。依何而說識不離身。<a 
name="0709b23" id="0709b23"></a>若謂後時彼識還起。如隔日瘧。名不離身。是<a 
name="0709b24" id="0709b24"></a>則不應說心行滅。識與想等起滅同故。壽煖<a 
name="0709b25" id="0709b25"></a>諸根應亦如識。便成大過。故應許識如壽煖<a 
name="0709b26" id="0709b26"></a>等。實不離身。又此位中若全無識。應如瓦礫。<a 
name="0709b27" id="0709b27"></a>非有情數。豈得說為住滅定者。又異熟識。此<a 
name="0709b28" id="0709b28"></a>位若無。誰能執持諸根壽煖。無執持故。皆應<a 
name="0709b29" id="0709b29"></a>壞滅。猶如死屍。便無壽等。既爾。後識必不還<a 
name="0709c01" id="0709c01"></a>生。說不離身。彼何所屬。諸異熟識。捨此身<a 
name="0709c02" id="0709c02"></a>已。離託餘身。無重生故。又若此位持種識。<a 
name="0709c03" id="0709c03"></a>後識無種。如何得生。過去未來不相應法。非<a 
name="0709c04" id="0709c04"></a>實有體。已極成故。諸色等法。離識皆無。受熏<a 
name="0709c05" id="0709c05"></a>持種。亦已遮故。乃至無想等位。類此。應知。又<a 
name="0709c06" id="0709c06"></a>滅定等位稱無心者。未必全無。成業論云。心<a 
name="0709c07" id="0709c07"></a>有二種。一集起心。無量種子集起處故。二種<a 
name="0709c08" id="0709c08"></a>種心。所緣行相差別轉故。滅定等位闕第二<a 
name="0709c09" id="0709c09"></a>心。名無心。如一足馬。闕一足故。亦名無足。</p><a 
name="0709c10" id="0709c10"></a><p style="text-indent: 0em; margin-left: 0em"><span class="linehead"></span>問。小乘入滅盡定。云何不能現其威儀。</p><p style="text-indent: 0em; margin-left: 0em"><span class="linehead"></span>答。<a 
name="0709c11" id="0709c11"></a>小乘是事滅。大乘是理滅。如清涼疏云。一切<a 
name="0709c12" id="0709c12"></a>法滅盡三昧智通者。謂五聚之法。皆當體寂<a 
name="0709c13" id="0709c13"></a>滅故。斯即理滅。不同餘宗滅定。但明事滅。唯<a 
name="0709c14" id="0709c14"></a>滅六七心心所法。不滅第八等。但事滅故。不<a 
name="0709c15" id="0709c15"></a>能即定而用。證理滅故。定散無礙。由即事而<a 
name="0709c16" id="0709c16"></a>理。故不礙滅。即理而事。故不礙用。是以經云。<a 
name="0709c17" id="0709c17"></a>雖念念入。而不廢菩薩道等。亦非心定而身<a 
name="0709c18" id="0709c18"></a>起用。亦不獨明定散雙絕。但是事理無礙故。<a 
name="0709c19" id="0709c19"></a>十地中云。雖行實際。而不作證。能念念入。<a 
name="0709c20" id="0709c20"></a>亦念念起。及淨名經云。不起滅定。現諸威儀。<a 
name="0709c21" id="0709c21"></a>皆斯義也。又古師云。若大乘滅定。由具五蘊。<a 
name="0709c22" id="0709c22"></a>有第八識。及第七淨分末那平等性智在。而<a 
name="0709c23" id="0709c23"></a>能引起種種威儀。小乘唯有色行二蘊。前六<a 
name="0709c24" id="0709c24"></a>識已滅。以小乘所現威儀事。須意識始能引<a 
name="0709c25" id="0709c25"></a>起。既無意識。則無運用之功。與大乘有異。</p><a 
name="0709c26" id="0709c26"></a><p style="text-indent: 0em; margin-left: 0em"><span class="linehead"></span>問。大小等乘。皆從意識能起威儀。以第六意<a 
name="0709c27" id="0709c27"></a>識是滅定所厭。即第六意識已無。縱有第七<a 
name="0709c28" id="0709c28"></a>平等性智。且非起威儀之識。第八識雖許持<a 
name="0709c29" id="0709c29"></a>緣。亦非能起威儀。如何說能引起威儀耶。</p><a 
name="0710a01" id="0710a01"></a><p style="text-indent: 0em; margin-left: 0em"><span class="linehead"></span>答。古釋云。正入滅定之時。雖無意識。然未滅<a 
name="0710a02" id="0710a02"></a>之前。加行心中。願。我入滅之後。若有眾生合<a 
name="0710a03" id="0710a03"></a>聞我說法。見我威儀。我當教化。以此願故。入<a 
name="0710a04" id="0710a04"></a>定之後。擊發本識化相種子。生起現行。以平<a 
name="0710a05" id="0710a05"></a>等性智。而能現起威儀。然平等性智。雖與第<a 
name="0710a06" id="0710a06"></a>六願樂所現威儀而不相應。若欲起於平等<a 
name="0710a07" id="0710a07"></a>之化。須平等性智也。已上猶是約行相分別。<a 
name="0710a08" id="0710a08"></a>若就理而論。威儀即定。定即威儀。以色心其<a 
name="0710a09" id="0710a09"></a>已久如故。</p><p style="text-indent: 0em; margin-left: 0em"><span class="linehead"></span>問。百法數中。雖名義差別。窮原<a 
name="0710a10" id="0710a10"></a>究本。但唯一識。經中。云何於命根中。說為三<a 
name="0710a11" id="0710a11"></a>法壽煖識等。</p><p style="text-indent: 0em; margin-left: 0em"><span class="linehead"></span>答。雖是一識。義別說三。論云。<a 
name="0710a12" id="0710a12"></a>義別說三。如四正勤等。釋云。謂阿賴耶識相<a 
name="0710a13" id="0710a13"></a>分色法。身根所得名煖。此識之種名壽。以能<a 
name="0710a14" id="0710a14"></a>持識故。現行識是識。故言三法。義別說之。<a 
name="0710a15" id="0710a15"></a>非謂別有體性。是則身捨煖時。有餘二不必<a 
name="0710a16" id="0710a16"></a>捨。如無色界生。如餘二捨時。煖必隨捨。然今<a 
name="0710a17" id="0710a17"></a>此三約義別說。但是一體。如四正勤已生未<a 
name="0710a18" id="0710a18"></a>生善惡二法義別。說為四體。但是一體。如四<a 
name="0710a19" id="0710a19"></a>正勤已生未生善惡二法。義別說為四體。但<a 
name="0710a20" id="0710a20"></a>是一精進數。</p><p style="text-indent: 0em; margin-left: 0em"><span class="linehead"></span>問。識種即是命根者。以何義<a 
name="0710a21" id="0710a21"></a>為根。</p><p style="text-indent: 0em; margin-left: 0em"><span class="linehead"></span>答。論云。然依親生此識種子。由業所<a 
name="0710a22" id="0710a22"></a>引功能差別。住時決定。假立命根。釋云。言此<a 
name="0710a23" id="0710a23"></a>者。簡親生餘識種子。言識者。簡相應法種。唯<a 
name="0710a24" id="0710a24"></a>取識故。言種者。簡現行。不取第八現。行為命<a 
name="0710a25" id="0710a25"></a>根故。彼所簡者。非皆命根。今取親生之名<a 
name="0710a26" id="0710a26"></a>言種上。由先世業所引持身差別功能。令色<a 
name="0710a27" id="0710a27"></a>心等住時決定。依此功能。說為命根。非取生<a 
name="0710a28" id="0710a28"></a>現行識義。以此種子為業力故。有持一報之<a 
name="0710a29" id="0710a29"></a>身功能差別。令得決定。若此種子無此功能。<a 
name="0710b01" id="0710b01"></a>身便爛壞。阿賴耶識現行。由此種故。能緣。及<a 
name="0710b02" id="0710b02"></a>任持於眼等法。亦名能持。此種正能持於現<a 
name="0710b03" id="0710b03"></a>行之識。若不爾者。現行之識應不得有。及無<a 
name="0710b04" id="0710b04"></a>能持餘根等法。由此功能故。識持於身。現行<a 
name="0710b05" id="0710b05"></a>內種力故。生。及緣持法。不名命根。非根本<a 
name="0710b06" id="0710b06"></a>故。由種生故。此種不由現行有故。種為諸法<a 
name="0710b07" id="0710b07"></a>之根本故。又現行識是所持故。從所持說。能<a 
name="0710b08" id="0710b08"></a>持種識。名命根。命根之法持體。非命根。今<a 
name="0710b09" id="0710b09"></a>六處住時決定故。故種子為命根。餘現行色<a 
name="0710b10" id="0710b10"></a>心等非命根。不恒續故。非業所引故。然業正<a 
name="0710b11" id="0710b11"></a>牽時。唯牽此種子。種子方能造生現行。非謂<a 
name="0710b12" id="0710b12"></a>現行名命根故。唯種是根。又夫命根者。依心<a 
name="0710b13" id="0710b13"></a>假立。命為能依。心為所依。生法師云。焚薪之<a 
name="0710b14" id="0710b14"></a>火。旋之成輪。輪必攬火而成照。情亦如之。<a 
name="0710b15" id="0710b15"></a>必資心成用也。命之依心。如情之依心矣。</p><a 
name="0710b16" id="0710b16"></a><p style="text-indent: 0em; margin-left: 0em"><span class="linehead"></span>問。諸心法等。為有差別。為無差別。</p><p style="text-indent: 0em; margin-left: 0em"><span class="linehead"></span>答。法<a 
name="0710b17" id="0710b17"></a>性無差。約相有異。雖然有異。互不相違。瑜伽<a 
name="0710b18" id="0710b18"></a>論云。如諸心法。雖心法性無有差別。然相異<a 
name="0710b19" id="0710b19"></a>故。於一身中一時俱轉。如是阿賴耶識。與諸<a 
name="0710b20" id="0710b20"></a>轉識。於一身中一時俱轉。當知更互。亦不相<a 
name="0710b21" id="0710b21"></a>違。如一瀑流。有多波浪。又如於一清淨鏡面。<a 
name="0710b22" id="0710b22"></a>有多影像。一時而轉。互不相違。如是於一阿<a 
name="0710b23" id="0710b23"></a>賴耶識。有多轉識一時俱轉。當知更互。亦不<a 
name="0710b24" id="0710b24"></a>相違。又如一眼識。於一時間。於一事境。唯<a 
name="0710b25" id="0710b25"></a>取一類無異色相。或於一時。頓取非一種種<a 
name="0710b26" id="0710b26"></a>色相。及耳鼻舌身識。乃至分別意識。於一時<a 
name="0710b27" id="0710b27"></a>間。或取一境相。或取非一種種境相。當知道<a 
name="0710b28" id="0710b28"></a>理。亦不相違。並末那亦恒與阿賴耶識俱轉。<a 
name="0710b29" id="0710b29"></a>常與俱生任運我慢等四種煩惱。一時相應。</p><a 
name="0710c01" id="0710c01"></a><p style="text-indent: 0em; margin-left: 0em"><span class="linehead"></span>問。淨名經云。從無住本。立一切法。無住本。<a 
name="0710c02" id="0710c02"></a>即阿賴耶識。云何說此識為一切法本。</p><p style="text-indent: 0em; margin-left: 0em"><span class="linehead"></span>答。<a 
name="0710c03" id="0710c03"></a>此識建立有情無情。發生染法淨法。若有知<a 
name="0710c04" id="0710c04"></a>有覺。則眾生界起。若無想無慮。則國土緣生。<a 
name="0710c05" id="0710c05"></a>因染法而六趣迴旋。隨淨法而四聖階降。可<a 
name="0710c06" id="0710c06"></a>謂凡聖之本。身器之由。了此識原。何法非悟。<a 
name="0710c07" id="0710c07"></a>證斯心性。何境不真。可謂絕學之門。栖神之<a 
name="0710c08" id="0710c08"></a>地矣。瑜伽論云。阿賴耶識。是一切雜染根本。<a 
name="0710c09" id="0710c09"></a>所以者何。由此識。是有情世間生起根本。能<a 
name="0710c10" id="0710c10"></a>生諸根。根所依處。及轉識等故。亦是器世間<a 
name="0710c11" id="0710c11"></a>生起根本。由能生起器世間故。亦是有情互<a 
name="0710c12" id="0710c12"></a>起根本。一切有情相望。互為增上緣故。所以<a 
name="0710c13" id="0710c13"></a>者何。無有有情與餘有情互相見等時。不生<a 
name="0710c14" id="0710c14"></a>苦樂等。更相受用。由此道理。當知有情界互<a 
name="0710c15" id="0710c15"></a>為增上緣。又即此阿賴耶識。能持一切法種<a 
name="0710c16" id="0710c16"></a>子故。於現在世是苦諦體。亦是未來苦諦生<a 
name="0710c17" id="0710c17"></a>因。又是現在集諦生因。如是能生有情世間<a 
name="0710c18" id="0710c18"></a>故。能生器世間故。乃至阿賴耶識所攝持。順<a 
name="0710c19" id="0710c19"></a>解脫分。及順決擇分等善法種子。及眼識等。<a 
name="0710c20" id="0710c20"></a>十八界。經云。惡叉聚喻。由於阿賴耶識中有<a 
name="0710c21" id="0710c21"></a>多界故。</p><p style="text-indent: 0em; margin-left: 0em"><span class="linehead"></span>問。若成就阿賴耶識。亦成就轉識<a 
name="0710c22" id="0710c22"></a>不。</p><p style="text-indent: 0em; margin-left: 0em"><span class="linehead"></span>答。應作四句分別。瑜伽論云。或有成就<a 
name="0710c23" id="0710c23"></a>阿賴耶識。非轉識。謂無心睡眠。無心悶絕。入<a 
name="0710c24" id="0710c24"></a>無想定。入滅盡定。生無想天。或有成就轉<a 
name="0710c25" id="0710c25"></a>識。非阿賴耶識。謂阿羅漢。若諸獨覺。不退菩<a 
name="0710c26" id="0710c26"></a>薩。及諸如來。住有心位。或有俱成就。謂餘有<a 
name="0710c27" id="0710c27"></a>情住有心位。或有俱不成就。謂阿羅漢。若諸<a 
name="0710c28" id="0710c28"></a>獨覺。不退菩薩。及諸如來。入滅盡定。處無<a 
name="0710c29" id="0710c29"></a>餘依般涅槃界。</p><p style="text-indent: 0em; margin-left: 0em"><span class="linehead"></span>問。至聖垂慈。覺王應跡。以<a 
name="0711a01" id="0711a01"></a>廣長之舌相。出誠實之微言。於無名相中。布<a 
name="0711a02" id="0711a02"></a>難思之教海。以假名相說。演無盡之義宗。<a 
name="0711a03" id="0711a03"></a>且如第八識心。本無名相。隨位立號。因執得<a 
name="0711a04" id="0711a04"></a>名。至何位次之中。而捨虛假之稱。</p><p style="text-indent: 0em; margin-left: 0em"><span class="linehead"></span>答。唯識<a 
name="0711a05" id="0711a05"></a>論云。第八識。雖諸有情皆悉成就。而隨義別。<a 
name="0711a06" id="0711a06"></a>立種種名。謂或名心。由種種法熏習種子。所<a 
name="0711a07" id="0711a07"></a>積習故。或名阿陀那。執持種子及諸色根而<a 
name="0711a08" id="0711a08"></a>不壞故。或名所知依。能與染淨所知諸法。為<a 
name="0711a09" id="0711a09"></a>依止故。或名種子識。能遍任持世出世間法<a 
name="0711a10" id="0711a10"></a>種子故。此等諸名。通一切位。或名阿賴耶識。<a 
name="0711a11" id="0711a11"></a>藏一切雜染品法。令不失故。我見等執藏。以<a 
name="0711a12" id="0711a12"></a>為自內我故。此名唯在異生有學。非無學位。<a 
name="0711a13" id="0711a13"></a>不退菩薩。有雜染法執藏義故。或名異熟。能<a 
name="0711a14" id="0711a14"></a>引生死善不善業異熟果故。此名唯在異生<a 
name="0711a15" id="0711a15"></a>二乘。諸菩薩位。非如來地。猶有異熟無記法故。<a 
name="0711a16" id="0711a16"></a>或名無垢識。最極清淨諸無漏法。所依止故。<a 
name="0711a17" id="0711a17"></a>此名唯在如來地有。菩薩二乘及異生位。持<a 
name="0711a18" id="0711a18"></a>有漏種可受熏習。未得善淨第八識故。如契<a 
name="0711a19" id="0711a19"></a>經偈說。如來無垢識。是淨無漏界。解脫一切<a 
name="0711a20" id="0711a20"></a>障。圓鏡智相應。阿賴耶識名。過失重故。最初<a 
name="0711a21" id="0711a21"></a>捨故。此中偏說。異熟識體。菩薩將得菩提時<a 
name="0711a22" id="0711a22"></a>捨。聲聞獨覺。入無餘依涅槃時捨。無垢識體。<a 
name="0711a23" id="0711a23"></a>無有捨時。利樂有情無盡時故。心等通故。隨<a 
name="0711a24" id="0711a24"></a>義應說。釋云。積集義。是心義。集起義。是心<a 
name="0711a25" id="0711a25"></a>義。以能集生多種子故。或能熏種於此識中。<a 
name="0711a26" id="0711a26"></a>既能積集。復起諸法。故說此識名為心義。阿<a 
name="0711a27" id="0711a27"></a>陀那者。此云執持。執持諸種有色根故。此通<a 
name="0711a28" id="0711a28"></a>凡聖。所知依者。即三性與彼為依。名所知依。<a 
name="0711a29" id="0711a29"></a>又古德云。阿賴耶識。名為藏義。良以真心不<a 
name="0711b01" id="0711b01"></a>守自性。隨熏和合。似一似常。故諸愚者。以似<a 
name="0711b02" id="0711b02"></a>為真。取為內我。我見所攝。故名為藏。又能藏<a 
name="0711b03" id="0711b03"></a>自體於諸法中。又能藏諸法於自體內。二種<a 
name="0711b04" id="0711b04"></a>我見永不起位。即失賴耶名。又云。第八識名<a 
name="0711b05" id="0711b05"></a>者。八地已上無阿賴耶名。唯有異熟識。第七<a 
name="0711b06" id="0711b06"></a>但執異熟識為法。又第八識本無阿賴耶名。<a 
name="0711b07" id="0711b07"></a>由第七執第八見分為我。令第八得阿賴耶<a 
name="0711b08" id="0711b08"></a>名。若不執時。但名異熟識。第八或名為心<a 
name="0711b09" id="0711b09"></a>者。由種種法積集種子。故名為心。雖受熏持<a 
name="0711b10" id="0711b10"></a>種。積集集起義得名心者。唯自證分也。喻如<a 
name="0711b11" id="0711b11"></a>倉庫能藏諸物。能持一切種子故。後令種子<a 
name="0711b12" id="0711b12"></a>生起現行。與種子為依持生起二因也。即知<a 
name="0711b13" id="0711b13"></a>第八受熏持種。得名心也。因中持新舊種子。<a 
name="0711b14" id="0711b14"></a>故名為心。果位持舊種一切無漏種子。故名<a 
name="0711b15" id="0711b15"></a>心也。此亦名持種心。或名質多。此名有為<a 
name="0711b16" id="0711b16"></a>心。或名牟呼栗多。此云貞實心。即是真如。<a 
name="0711b17" id="0711b17"></a>此是無為心。或名阿陀那。此云。執持識。能執<a 
name="0711b18" id="0711b18"></a>持種子根身。生相續義。即是界趣生義。此通<a 
name="0711b19" id="0711b19"></a>一切位。執持有三。一執持根身令不爛壞。二。<a 
name="0711b20" id="0711b20"></a>執持種子令不散失。三執取結生相續者。即<a 
name="0711b21" id="0711b21"></a>有情於中有身臨末位。第八識初一念受生<a 
name="0711b22" id="0711b22"></a>時。有執取結生相續義。結者。繫也。屬也。於母<a 
name="0711b23" id="0711b23"></a>腹中一念受生。便繫屬彼故。亦如磁毛石吸<a 
name="0711b24" id="0711b24"></a>鐵。鐵如父母精血二點。第八識如磁毛石。一<a 
name="0711b25" id="0711b25"></a>剎那間。便攬而住。同時根塵等種。從自識中<a 
name="0711b26" id="0711b26"></a>亦生現行。名為執取結生故。在胎五位者。初<a 
name="0711b27" id="0711b27"></a>七日內名雜穢。狀如薄酪。父精母血相和名<a 
name="0711b28" id="0711b28"></a>雜。自體不淨名穢。二七日內名&#x9764;。猶如豌豆<a 
name="0711b29" id="0711b29"></a>瘡。&#x9764;之形表裏如酪。未生肉故。三七日內名<a 
name="0711c01" id="0711c01"></a>凝結。謂稍凝結形。如就了血。四七日內名凝<a 
name="0711c02" id="0711c02"></a>厚。漸次堅硬。五七日內名形位。內風所吹。生<a 
name="0711c03" id="0711c03"></a>諸根形。一身四支。生差別故。用此三十五日。<a 
name="0711c04" id="0711c04"></a>盡其五根皆足。六七日內名髮毛爪齒位。七<a 
name="0711c05" id="0711c05"></a>七日內名具根位。以五根圓滿。漸次生識。即<a 
name="0711c06" id="0711c06"></a>未具空明等緣。或名種子識。</p><p style="text-indent: 0em; margin-left: 0em"><span class="linehead"></span>問。此識與心義<a 
name="0711c07" id="0711c07"></a>何別。</p><p style="text-indent: 0em; margin-left: 0em"><span class="linehead"></span>答。種子與心義別。即取第八識現行。亦<a 
name="0711c08" id="0711c08"></a>名種子故。但是種。能生現行故。名種子識。此<a 
name="0711c09" id="0711c09"></a>識現行。能起前七識。即有能生法種。功能義<a 
name="0711c10" id="0711c10"></a>邊。第八識名種子識。前言心者。但是積集集<a 
name="0711c11" id="0711c11"></a>起義名心。又第八識。而隨義別立種種名。或<a 
name="0711c12" id="0711c12"></a>名根本識。流轉因。還滅因。界趣生體。引果<a 
name="0711c13" id="0711c13"></a>總報主。阿賴耶者。此云我愛執藏。異熟識者。<a 
name="0711c14" id="0711c14"></a>此是善惡業果位。以善惡業果為因。即招感<a 
name="0711c15" id="0711c15"></a>得此引果故。前世業為因。因是善惡。今世感<a 
name="0711c16" id="0711c16"></a>第八識。是無記異熟。即果異於因。故名異熟。<a 
name="0711c17" id="0711c17"></a>又具四義。一實。二常。三遍。四無雜。是名真<a 
name="0711c18" id="0711c18"></a>異熟識。</p><p style="text-indent: 0em; margin-left: 0em"><span class="linehead"></span>問。第八真異熟識。如何名引果。</p><p style="text-indent: 0em; margin-left: 0em"><span class="linehead"></span>答。<a 
name="0711c19" id="0711c19"></a>為善惡業為能引。第八為所引。是能引家之<a 
name="0711c20" id="0711c20"></a>果故。名引果。故是總報主。前六識名為滿<a 
name="0711c21" id="0711c21"></a>果。有一分善惡別報來滿故。此滿業所招。名<a 
name="0711c22" id="0711c22"></a>異熟生。非真異熟也。不具四義。唯第八是<a 
name="0711c23" id="0711c23"></a>引果。真異熟識。具四義故。此通異生至十地。<a 
name="0711c24" id="0711c24"></a>皆有異熟識名。至金剛心末。一剎那間永捨<a 
name="0711c25" id="0711c25"></a>也。解脫道中。即成無垢識。名阿摩羅。即果中<a 
name="0711c26" id="0711c26"></a>第八識。一純無漏。不攝一切染法種子故。<a 
name="0711c27" id="0711c27"></a>不與雜染種現為所依故。唯與鏡智相應。名<a 
name="0711c28" id="0711c28"></a>無垢識。又心之別名有六。一集起名心。唯屬<a 
name="0711c29" id="0711c29"></a>第八。集諸種子起現行故。二積集名心。屬前<a 
name="0712a01" id="0712a01"></a>七轉識。能熏積集諸法種故。或初集起屬前<a 
name="0712a02" id="0712a02"></a>七轉識。現行共集熏起種故。後積集名心屬<a 
name="0712a03" id="0712a03"></a>於第八。含藏積集諸法種故。此上二解雖各<a 
name="0712a04" id="0712a04"></a>有能集所集之義。今唯取能集名心。如理應<a 
name="0712a05" id="0712a05"></a>思。三緣慮名心。俱能緣慮自分境故。四或名<a 
name="0712a06" id="0712a06"></a>為識。了別義故。五或名為意。等無間故。六或<a 
name="0712a07" id="0712a07"></a>名心。又廣釋。一集起名心者。即第八識。集諸<a 
name="0712a08" id="0712a08"></a>種子。起現行故。言集諸種子者。即色心人天<a 
name="0712a09" id="0712a09"></a>三界有漏無漏一切諸法種子。皆是他第八<a 
name="0712a10" id="0712a10"></a>識能集。猶如世間人庫藏。言起現行故者。為<a 
name="0712a11" id="0712a11"></a>三界五趣有漏無漏一切色心等現行。皆從<a 
name="0712a12" id="0712a12"></a>第八識生起。即第八識是能集起。一切色心<a 
name="0712a13" id="0712a13"></a>等種子。是所集起。今但取能集起名心。今正<a 
name="0712a14" id="0712a14"></a>取第八心王自證分。名集起心。相分是色。見<a 
name="0712a15" id="0712a15"></a>分是用。證自證分落後邊故。為自證分。能集<a 
name="0712a16" id="0712a16"></a>諸法種子。令不散失。復能起諸種現行功能。<a 
name="0712a17" id="0712a17"></a>從無始來更不間斷故。獨有集起義。即知第<a 
name="0712a18" id="0712a18"></a>八自證分。與識中種子為二因。便是此中集<a 
name="0712a19" id="0712a19"></a>起二義。一為依持因。即是集義。二與力令生<a 
name="0712a20" id="0712a20"></a>起因。即是起義。二積集名心者。亦第八識中<a 
name="0712a21" id="0712a21"></a>持諸三界五趣種子故。第八得名含藏。積集。<a 
name="0712a22" id="0712a22"></a>即第八自證分。能持舊種。故名積。又能集新<a 
name="0712a23" id="0712a23"></a>熏。故名集。即知積集集起以解心。第八識獨<a 
name="0712a24" id="0712a24"></a>名心。為正義故。唯識論云。能遍任持世出世<a 
name="0712a25" id="0712a25"></a>間諸法種故。是藏識義。即自證分。是能任持。<a 
name="0712a26" id="0712a26"></a>能積集。一切種子是所任持。所積集。前七名<a 
name="0712a27" id="0712a27"></a>轉識者。轉為改轉。是不定義。即三性三量三<a 
name="0712a28" id="0712a28"></a>境易脫不定。方名轉識。今第八唯是一類無<a 
name="0712a29" id="0712a29"></a>記。又唯性境唯現量故。名不轉識。又集起名<a 
name="0712b01" id="0712b01"></a>心。亦屬第七轉識。集者為集前七現行。言起<a 
name="0712b02" id="0712b02"></a>者。即前七現行。各自有力。能熏生新種名起。<a 
name="0712b03" id="0712b03"></a>且如眼識緣色時。必假同時意識。共集熏種。<a 
name="0712b04" id="0712b04"></a>餘四識亦爾。</p><p style="text-indent: 0em; margin-left: 0em"><span class="linehead"></span>問。若明了意識。與五同緣所名<a 
name="0712b05" id="0712b05"></a>共集。且如獨頭意識緣十八界時。不與餘識<a 
name="0712b06" id="0712b06"></a>同緣。亦熏起種。何有共集之義。</p><p style="text-indent: 0em; margin-left: 0em"><span class="linehead"></span>答。由第七為<a 
name="0712b07" id="0712b07"></a>所依。第六方轉熏種。亦名共集。三緣慮名心<a 
name="0712b08" id="0712b08"></a>者。謂能緣慮自分境故。即八箇識。各能緣慮<a 
name="0712b09" id="0712b09"></a>自分之境。緣謂緣持。慮即思慮。若緣慮以解<a 
name="0712b10" id="0712b10"></a>心。是通名。前五識唯緣五塵。是自分境。除諸<a 
name="0712b11" id="0712b11"></a>根互用。及佛果位。第六識緣十八界及三世法。<a 
name="0712b12" id="0712b12"></a>并一切有漏無漏世出世間法。為自分境。第七<a 
name="0712b13" id="0712b13"></a>識緣第八見分。為自分境。第八識緣三境。為<a 
name="0712b14" id="0712b14"></a>自分境。是頓常緣三境。以第八是常識。境常<a 
name="0712b15" id="0712b15"></a>有故。不同前六識有間斷。所緣境又非常有。<a 
name="0712b16" id="0712b16"></a>其第八正義。若欲界繫者。即緣欲界根身器<a 
name="0712b17" id="0712b17"></a>界為自分境。若種子。即通緣三界為自分境。<a 
name="0712b18" id="0712b18"></a>上二界亦爾。只除無漏種不能緣。以有漏無<a 
name="0712b19" id="0712b19"></a>漏種。不相順故。由是但能持而不能緣。以持<a 
name="0712b20" id="0712b20"></a>義通。緣義狹。喻如赤眼人把火。亦如頂上戴<a 
name="0712b21" id="0712b21"></a>物。但持而不緣。只持令不散。不離識故。第<a 
name="0712b22" id="0712b22"></a>四名了別識。即八箇識見分。皆能了別自所<a 
name="0712b23" id="0712b23"></a>緣境。即眼識能了別色。乃至第八識能了別<a 
name="0712b24" id="0712b24"></a>根身器界種子。即了別以解識。八識通名識。<a 
name="0712b25" id="0712b25"></a>若了別&#x9E81;境以解識。即於六轉名識。第五<a 
name="0712b26" id="0712b26"></a>或名為意者。等無間故。即前念八識。與後<a 
name="0712b27" id="0712b27"></a>念八識為依止。今取前念八識名意。若前念<a 
name="0712b28" id="0712b28"></a>心不滅者。後念無因得生。依前滅處後方得<a 
name="0712b29" id="0712b29"></a>生。於等無間。自類心不間隔。名等無間。大乘<a 
name="0712c01" id="0712c01"></a>有二種。一思量意。即七識。二無間意。通八<a 
name="0712c02" id="0712c02"></a>識。意者。是依止義。即如第七與第六為依止。<a 
name="0712c03" id="0712c03"></a>故名意。若為等無間以解意。八識通名意。若<a 
name="0712c04" id="0712c04"></a>思量以解意。第七獨名意。第六名心者。或第<a 
name="0712c05" id="0712c05"></a>八名心。第七名意。第六名識。此第六義。是<a 
name="0712c06" id="0712c06"></a>約勝彰名。謂積集集起以解心。第八獨名心。<a 
name="0712c07" id="0712c07"></a>思量以解意。第七獨名意。了別&#x9E81;境以解識。<a 
name="0712c08" id="0712c08"></a>前六獨名識。即於八識。各具通別二名。為第<a 
name="0712c09" id="0712c09"></a>八具二義名心。一積集集起義。二緣慮義。第<a 
name="0712c10" id="0712c10"></a>七亦二。一思量義。二等無間義。前六名識亦<a 
name="0712c11" id="0712c11"></a>二。一了別義。二了別&#x9E81;境義。具四義名&#x9E81;。<a 
name="0712c12" id="0712c12"></a>一易可了知。乃至兒童亦知。二共許有。即三<a 
name="0712c13" id="0712c13"></a>乘共許。三行相&#x9E81;。為了別行相顯故。四所緣<a 
name="0712c14" id="0712c14"></a>&#x9E81;。即五塵是&#x9E81;境。又九識中總分四段。每識<a 
name="0712c15" id="0712c15"></a>別立十名。一第六識十名者。一對根得名。名<a 
name="0712c16" id="0712c16"></a>為六識。二能籌量是非。名為意識。三能應涉<a 
name="0712c17" id="0712c17"></a>塵境。名攀緣識。四能遍緣五塵。名巡舊識。<a 
name="0712c18" id="0712c18"></a>五念念流散。名波浪識。六能辯前境。名分<a 
name="0712c19" id="0712c19"></a>別事識。七所在壞他。名人我識。八愛業牽<a 
name="0712c20" id="0712c20"></a>生。名四住識。九令正解不生。名煩惱障識。<a 
name="0712c21" id="0712c21"></a>十感報終盡。心境兩別。名分段死識。二第七<a 
name="0712c22" id="0712c22"></a>識十名者。一六後得稱。名為七識。二根塵不<a 
name="0712c23" id="0712c23"></a>會。名為轉識。三不覺習氣。忽然念起。名妄<a 
name="0712c24" id="0712c24"></a>想識。四無間生滅。名相續識。五障理不明。名<a 
name="0712c25" id="0712c25"></a>無明識。六返迷從正。能斷四住煩惱。名為解<a 
name="0712c26" id="0712c26"></a>識。七與涉玄途。順理生善。名為行識。八解<a 
name="0712c27" id="0712c27"></a>三界生死。盡是我心。更無外法。名無畏識。九<a 
name="0712c28" id="0712c28"></a>照了分明。如鏡顯像。名為現識。十法既妄起。<a 
name="0712c29" id="0712c29"></a>恃智為懷。令真性不顯。名智障識。三第八識<a 
name="0713a01" id="0713a01"></a>十名者。一七後得稱。名為八識。二真偽雜<a 
name="0713a02" id="0713a02"></a>間。名為和合識。三蘊積諸法。名為藏識。四<a 
name="0713a03" id="0713a03"></a>住持起發。名熏變識。五凡成聖。名為出生<a 
name="0713a04" id="0713a04"></a>識。六藏體無斷。名金剛智識。七體非靜亂。<a 
name="0713a05" id="0713a05"></a>名寂滅識。八中實非假。名為體識。九藏體非<a 
name="0713a06" id="0713a06"></a>迷。名本覺識。十功德圓滿。名一切種智識。<a 
name="0713a07" id="0713a07"></a>四第九識十名者。一自體非偽。名為真識。二<a 
name="0713a08" id="0713a08"></a>體非有無。名無相識。三軌用不改。名法性識。<a 
name="0713a09" id="0713a09"></a>四真覺常存。體非隱顯。名佛性真識。五性絕<a 
name="0713a10" id="0713a10"></a>虛假。名實際識。六大用無方。名法身識。七<a 
name="0713a11" id="0713a11"></a>隨流不染。名自性清淨識。八阿摩羅識。此翻<a 
name="0713a12" id="0713a12"></a>名無垢識。九體非一異。名真如識。十勝妙絕<a 
name="0713a13" id="0713a13"></a>待。號不可名目識。解節經云。佛告廣慧菩薩。<a 
name="0713a14" id="0713a14"></a>此識或說名阿陀那。何以故。由此本識。能執<a 
name="0713a15" id="0713a15"></a>持身故。或說名阿梨耶識。何以故。此本識於<a 
name="0713a16" id="0713a16"></a>身常藏隱。同成壞故。或說名質多。何以故。此<a 
name="0713a17" id="0713a17"></a>識色聲香味觸等。諸塵所生長故。廣慧。此本<a 
name="0713a18" id="0713a18"></a>識。是識聚得生。謂眼識。乃至意識。依有識。眼<a 
name="0713a19" id="0713a19"></a>根。緣外色塵。眼識得生。與眼識同一時共<a 
name="0713a20" id="0713a20"></a>境。有分別意識起。若一眼識生。是時一分別<a 
name="0713a21" id="0713a21"></a>意識生。與眼識共境。此眼識。若共二識。或三<a 
name="0713a22" id="0713a22"></a>四五共起。是時一有分別意識。與五識共緣<a 
name="0713a23" id="0713a23"></a>境生。如大水流。若有一能起浪因至。則一浪<a 
name="0713a24" id="0713a24"></a>起。若二若多能起浪因至。則多浪起。是水常<a 
name="0713a25" id="0713a25"></a>流。不廢不斷。復次於清淨圓鏡面中。若有一<a 
name="0713a26" id="0713a26"></a>能起影因至。則一影起。若二若多能起影因<a 
name="0713a27" id="0713a27"></a>至。則多影起。是圓鏡面不轉成影。亦無損滅。<a 
name="0713a28" id="0713a28"></a>此本識猶如流水。及鏡面等。又成業論云。心<a 
name="0713a29" id="0713a29"></a>有二種。一集起心。無量種子集起處故。二<a 
name="0713b01" id="0713b01"></a>名種種心。所緣行相差別轉故。天台淨名疏<a 
name="0713b02" id="0713b02"></a>云。一法異名者。諸經異名說真性實相。或<a 
name="0713b03" id="0713b03"></a>言一實諦。或言自性清淨心。或言如來藏。或<a 
name="0713b04" id="0713b04"></a>言如如。或言實際。或言實相般若。或言一<a 
name="0713b05" id="0713b05"></a>乘。或言即是首楞嚴。或言法性。或言法身。<a 
name="0713b06" id="0713b06"></a>或言中道。或言畢竟空。或言正因佛性。性淨<a 
name="0713b07" id="0713b07"></a>涅槃。如是等種種異名。以皆是實相之異稱。<a 
name="0713b08" id="0713b08"></a>故大智論偈云。般若是一法。佛說種種名。隨<a 
name="0713b09" id="0713b09"></a>諸眾生類。為之立異字。大涅槃經云。如天<a 
name="0713b10" id="0713b10"></a>帝釋。有千種名。解脫亦爾。多諸名字。又云。<a 
name="0713b11" id="0713b11"></a>佛性者。有五種名。故皆是赴機利物。為立異<a 
name="0713b12" id="0713b12"></a>名也。而法體是一。未曾有異。如帝釋千名。<a 
name="0713b13" id="0713b13"></a>名雖不同。終是目於天主。豈有聞異名故。而<a 
name="0713b14" id="0713b14"></a>言非實相理。如人供養帝釋。毀憍尸迦。供養<a 
name="0713b15" id="0713b15"></a>憍尸迦。毀於帝釋。如此供養。未必得福。末代<a 
name="0713b16" id="0713b16"></a>弘法者亦爾。或信賴耶自性清淨心。而毀畢<a 
name="0713b17" id="0713b17"></a>竟空。或信畢竟空無所有。毀賴耶識自性清<a 
name="0713b18" id="0713b18"></a>淨心。或言般若明實相。法華明一乘。皆非佛<a 
name="0713b19" id="0713b19"></a>性。此之求福。豈不慮禍。若知名異體一。則<a 
name="0713b20" id="0713b20"></a>隨喜之善。遍於法界。何所諍乎。又諸經內逗<a 
name="0713b21" id="0713b21"></a>緣稱機。更有多名。隨處安立。以廣大義邊。目<a 
name="0713b22" id="0713b22"></a>之為海。以圓明理顯。稱之曰珠。以萬法所<a 
name="0713b23" id="0713b23"></a>宗。號之曰王。以能生一切。詺之曰母。但是無<a 
name="0713b24" id="0713b24"></a>義之真義。多亦不多。無心之真心。一亦不一。<a 
name="0713b25" id="0713b25"></a>故華嚴私記云。取決斷義。以智言之。取能<a 
name="0713b26" id="0713b26"></a>生長。以地言之。取其高顯。以山言之。取其深<a 
name="0713b27" id="0713b27"></a>廣。以海言之。取其圓淨。以珠言之。此上約有<a 
name="0713b28" id="0713b28"></a>名。尚乃無數。更有無名。豈可測量。如大法炬<a 
name="0713b29" id="0713b29"></a>陀羅尼經云。佛告諸菩薩。汝等勿謂。天定天<a 
name="0713c01" id="0713c01"></a>也。人定人也。餓鬼定餓鬼也。乃至如一事有<a 
name="0713c02" id="0713c02"></a>種種名。如一人有種種名。如一天。乃至餓鬼<a 
name="0713c03" id="0713c03"></a>畜生。有種種名。亦復如是。亦有多餓鬼全無<a 
name="0713c04" id="0713c04"></a>名字。於一彈指頃。轉變身體作種種形。如是<a 
name="0713c05" id="0713c05"></a>眾生。於一時間現無量色身。云何可得呼其<a 
name="0713c06" id="0713c06"></a>名也。若餓鬼等。有生處名字。受食名字。及壽<a 
name="0713c07" id="0713c07"></a>命名字。若地獄眾生無有名字生處者。則其<a 
name="0713c08" id="0713c08"></a>形亦無定。彼中惡業因緣未盡故。於一念中<a 
name="0713c09" id="0713c09"></a>種種變身。釋曰。如地獄中。一日一夜之中。萬<a 
name="0713c10" id="0713c10"></a>生萬死。又無間獄中。一一身無間。各各盡遍<a 
name="0713c11" id="0713c11"></a>八萬四千由旬地獄之量。不相障礙。如云清<a 
name="0713c12" id="0713c12"></a>淨妙法身。湛然應一切。今時人。將謂諸佛法<a 
name="0713c13" id="0713c13"></a>身。能分能遍。不信眾生。亦一身無量身。以眾<a 
name="0713c14" id="0713c14"></a>生業果不可思議故。是以經云。佛界不可思<a 
name="0713c15" id="0713c15"></a>議。眾生界亦不可思議。</p><a 
name="0713c16" id="0713c16"></a><p><span class="juanname">宗鏡錄卷第五十</span></p><a 
name="0713c17" id="0713c17"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　丁未歲分司大藏都監開板</p></div></div>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_050 by HTTrack Website Copier/3.x [XR&CO'2014], Tue, 07 Jun 2016 06:59:20 GMT -->
</html>
