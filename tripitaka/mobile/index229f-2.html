<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T51n2078_006 by HTTrack Website Copier/3.x [XR&CO'2014], Tue, 07 Jun 2016 07:00:34 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=380410982&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT51n2078&amp;utmp=%2Fmobile%2Findex.php%3Findex%3DT51n2078_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0229.html?index=T51n2078_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第51冊<br/>No.2078 傳法正宗記 (9卷)<br/>【宋 契嵩編】<br/>第 6 卷</p>
	<a href="indexc34c.html?index=T51n2078_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T51">
<div class="root" id="2078" sutra_name="傳法正宗記" sutra_juan="[卷6]">　
<a 
name="0744c01" id="0744c01"></a><a 
name="0744c02" id="0744c02"></a><p><span class="juanname">傳法正宗記卷第六</span></p><a 
name="0744c03" id="0744c03"></a><a 
name="0744c04" id="0744c04"></a><p style="margin-left: 4em"><span class="byline">宋藤州東山沙門釋契嵩編修</span></p><a 
name="0744c05" id="0744c05"></a><ul><li>震旦第二十九祖慧可尊者傳</li><a 
name="0744c06" id="0744c06"></a><li>震旦第三十祖僧璨尊者傳</li><a 
name="0744c07" id="0744c07"></a><li>震旦第三十一祖道信尊者傳</li><a 
name="0744c08" id="0744c08"></a><li>震旦第三十二祖弘忍尊者傳</li><a 
name="0744c09" id="0744c09"></a><li>震旦第三十三祖慧能尊者傳</li></ul><a 
name="0744c10" id="0744c10"></a><p style="margin-left: 2em"><span class="headname">震旦第二十九祖慧可尊者傳</span></p><a 
name="0744c11" id="0744c11"></a><p style="text-indent: 0em; margin-left: 0em"><span class="linehead"></span>慧可尊者。武牢人也。姓姬氏。母始娠時。有異<a 
name="0744c12" id="0744c12"></a>光發其家。及生以故名之。尊者少嗜學世書。<a 
name="0744c13" id="0744c13"></a>無不闚者。尤能言莊老。年三十遽自感而歎<a 
name="0744c14" id="0744c14"></a>曰。老易世書非極大理。乃探佛經。遂遠遊求<a 
name="0744c15" id="0744c15"></a>師至洛陽香山。乃從禪師寶靜者出家。尋得<a 
name="0744c16" id="0744c16"></a>戒於永穆寺。去務義學。未幾而經論皆通。三<a 
name="0744c17" id="0744c17"></a>十二復歸其本師。歸八年。一夕有神人現。謂<a 
name="0744c18" id="0744c18"></a>尊者曰。何久于此。汝當得道。宜即南之。尊者<a 
name="0744c19" id="0744c19"></a>以神遇遂加其名曰神光。次夕其首忽痛殆<a 
name="0744c20" id="0744c20"></a>不可忍。師欲為灸之。俄聞空中有言曰。此換<a 
name="0744c21" id="0744c21"></a>骨非常痛也。以告其師。即罷不敢治。及曉<a 
name="0744c22" id="0744c22"></a>視其元骨果五處&#x5CEF;起。其師曰。異乎汝必有<a 
name="0744c23" id="0744c23"></a>勝遇行矣。無失其時。然其為人曠達有遠量。<a 
name="0744c24" id="0744c24"></a>雖有所出<span class="corr" title='[人&gt;入]'>入</span>。而未&#x751E;輒發。混然自隱。故久於<a 
name="0744c25" id="0744c25"></a>京洛而世莫之知。及會菩提達磨授道易名。<a 
name="0744c26" id="0744c26"></a>當為法師宗。學者乃知其有大德。競歸如水<a 
name="0744c27" id="0744c27"></a>沛然趨下。一日俄有號居士者。年四十許以<a 
name="0744c28" id="0744c28"></a>疾狀趨其前。不稱姓名。謂尊者曰。弟子久嬰<a 
name="0744c29" id="0744c29"></a>業疾。欲師為之懺罪。願從所請。尊者曰。將罪<a 
name="0745a01" id="0745a01"></a>來為汝懺。其人良久曰。覓罪不可得。曰我與<a 
name="0745a02" id="0745a02"></a>汝懺罪竟。然汝宜依止乎佛法僧。其人曰。適<a 
name="0745a03" id="0745a03"></a>今&#x89A9;師。已知僧矣。不識何謂佛法。答曰。是心<a 
name="0745a04" id="0745a04"></a>是佛。是心是法。法佛無二。汝知之乎。其人遂<a 
name="0745a05" id="0745a05"></a>曰。今日乃知罪性不在內外中間。如其心然。<a 
name="0745a06" id="0745a06"></a>誠佛法無二也。尊者器之。即為其釋褐落髮<a 
name="0745a07" id="0745a07"></a>曰。此法寶也。宜名之僧璨。戒後二載乃命之<a 
name="0745a08" id="0745a08"></a>曰昔佛傳大法眼。轉至達磨。達磨授我。我今<a 
name="0745a09" id="0745a09"></a>以付於汝并其衣&#x9262;。汝專傳之無使輒絕。聽<a 
name="0745a10" id="0745a10"></a>我偈曰。</p><a 
name="0745a11" id="0745a11"></a><p>　<span class="lg">本來緣有地　　因地種花生<a 
name="0745a12" id="0745a12"></a><br>　本來無有種　　花亦不能生</span></p><a 
name="0745a13" id="0745a13"></a><p style="text-indent: 0em; margin-left: 0em"><span class="linehead"></span>既而復謂僧璨曰。我有夙累在鄴。將往償之。<a 
name="0745a14" id="0745a14"></a>然汝後自亦有難。甚宜避之。璨曰。此實我師<a 
name="0745a15" id="0745a15"></a>聖智先見。然願聞難之所以。答曰。斯非獨我<a 
name="0745a16" id="0745a16"></a>云。亦前祖般若多羅讖之耳。璨曰。何讖。答<a 
name="0745a17" id="0745a17"></a>曰。其所謂後之一百十五年而興者也。偈不<a 
name="0745a18" id="0745a18"></a>云乎。心中雖吉外頭凶。川下僧房名不中。為<a 
name="0745a19" id="0745a19"></a>遇毒龍生武子。忽逢小鼠寂無窮。以數計之<a 
name="0745a20" id="0745a20"></a>當在汝世。汝益宜護法。及可至鄴下說法。人<a 
name="0745a21" id="0745a21"></a>大化之。凡三十四載。一旦遽變節游息。不復<a 
name="0745a22" id="0745a22"></a>擇處。或&#x913D;或野。雖屠門酒家皆一混之。識<a 
name="0745a23" id="0745a23"></a>者或規曰。師高流豈宜此為。尊者曰。我自調<a 
name="0745a24" id="0745a24"></a>心何關汝事。初鄴有僧曰辨和者。方聚徒講<a 
name="0745a25" id="0745a25"></a>涅槃經於筦城縣之匡救寺。尊者每往其寺<a 
name="0745a26" id="0745a26"></a>門與人演說。適會正朝眾大從於可。辨和之<a 
name="0745a27" id="0745a27"></a>徒亦為之遷。辨和憤之尋。謂其令翟仲侃曰<a 
name="0745a28" id="0745a28"></a>慧可狂邪。頗誑惑人眾。此宜治之。仲侃聽其<a 
name="0745a29" id="0745a29"></a>言。乃取加之酷刑。尊者因是而化。時世壽一<a 
name="0745b01" id="0745b01"></a>百七歲。士女哀之。共收其遺骸葬於磁州滏<a 
name="0745b02" id="0745b02"></a>陽之東。當隋開皇癸丑之十三年也。唐德宗<a 
name="0745b03" id="0745b03"></a>賜諡曰大祖禪師。武德中高僧法琳。聞其風<a 
name="0745b04" id="0745b04"></a>嘗為碑之。其略曰。吁嗟彼禪師。莫知其所以<a 
name="0745b05" id="0745b05"></a>然。唯法斯在。非用書誌。則安知其道之尊。其<a 
name="0745b06" id="0745b06"></a>為後賢之所企慕如是也。</p><a 
name="0745b07" id="0745b07"></a><p style="text-indent: 0em; margin-left: 0em"><span class="linehead"></span>評曰。唐僧傳謂。可遭賊斷臂。與予書云曷<a 
name="0745b08" id="0745b08"></a>其異乎。曰余考法琳碑曰。師乃雪立數宵。斷<a 
name="0745b09" id="0745b09"></a>臂無顧。投地碎身。營求開示。然為唐傳者<a 
name="0745b10" id="0745b10"></a>與琳同時。琳之說與禪者書合。而宣反之。豈<a 
name="0745b11" id="0745b11"></a>非其採聽之未至乎。故其書不足為詳。</p><a 
name="0745b12" id="0745b12"></a><p style="margin-left: 2em"><span class="headname">震旦第三十祖僧璨尊者傳</span></p><a 
name="0745b13" id="0745b13"></a><p style="text-indent: 0em; margin-left: 0em"><span class="linehead"></span>僧璨尊者。不知其何許人也。初以處士見慧<a 
name="0745b14" id="0745b14"></a>可。尊者不稱姓名。因問答即有發悟。乃師其<a 
name="0745b15" id="0745b15"></a>出家。可祖器之。謂得法寶。遂為名之。當後周<a 
name="0745b16" id="0745b16"></a>之時。乃受戒於光福寺。戒後歸其師。復二載<a 
name="0745b17" id="0745b17"></a>乃得授法。可祖嘗規曰。後必有難。汝當遠引<a 
name="0745b18" id="0745b18"></a>避之。尊者從其言。遂去隱於舒之皖公山<a 
name="0745b19" id="0745b19"></a><span class="note">(今所謂山谷山寺者)</span>凡三十餘年。其&#x8FF9;寖顯。學者知求其<a 
name="0745b20" id="0745b20"></a>道。隋開皇間乃有沙彌曰道信者。一旦來禮<a 
name="0745b21" id="0745b21"></a>其座下。問之曰。乞大師發我解脫法門。尊者<a 
name="0745b22" id="0745b22"></a>曰。誰縛汝。曰無人縛。又曰。既無人縛。汝即<a 
name="0745b23" id="0745b23"></a>是解脫。何須更求解脫。道信即悟。乃願以弟<a 
name="0745b24" id="0745b24"></a>子禮事之。久之信往求戒於廬陵既還。尊者<a 
name="0745b25" id="0745b25"></a>曰。汝已戒道亦備矣。吾即往之。昔如來大法<a 
name="0745b26" id="0745b26"></a>眼藏今以付汝并其衣&#x9262;。汝皆將之。聽吾偈<a 
name="0745b27" id="0745b27"></a>曰。</p><a 
name="0745b28" id="0745b28"></a><p>　<span class="lg">花種雖因地　　從地種花生<a 
name="0745b29" id="0745b29"></a><br>　若無人下種　　花地盡無生</span></p><a 
name="0745c01" id="0745c01"></a><p style="text-indent: 0em; margin-left: 0em"><span class="linehead"></span>復曰。汝善傳之。無使其絕。吾往游羅浮。非久<a 
name="0745c02" id="0745c02"></a>乃還。更二載遂復山谷。月餘盛會州人與其<a 
name="0745c03" id="0745c03"></a>說法。已而立化於大樹之下。當隋大業丙<a 
name="0745c04" id="0745c04"></a>寅之二年也。是時隋室方亂。未遑塔之。至唐<a 
name="0745c05" id="0745c05"></a>天寶五載。會趙郡李常移官於舒。乃發壙焚<a 
name="0745c06" id="0745c06"></a>之。得舍利立窣堵波於其化所。初璨尊者以<a 
name="0745c07" id="0745c07"></a>風疾出家。及居山谷疾雖愈而其元無復黑<a 
name="0745c08" id="0745c08"></a>髮。故舒人號為赤頭璨。然其奇見異德。誠不<a 
name="0745c09" id="0745c09"></a>測人也。先是其所居頗多蛇獸為害。及尊者<a 
name="0745c10" id="0745c10"></a>至皆絕。一日有神光遽發其寺。甘露泫於山<a 
name="0745c11" id="0745c11"></a>林。時人怪之。以而相問。尊者曰。此佛法將興<a 
name="0745c12" id="0745c12"></a>舍利欲至之先兆耳。其後京國大獲舍利。遂<a 
name="0745c13" id="0745c13"></a>頒天下。果置塔於山谷寺。其感&#x52B9;皆此類也。<a 
name="0745c14" id="0745c14"></a>唐明皇諡曰鑒智禪師。塔曰覺寂。其後宰相<a 
name="0745c15" id="0745c15"></a>房琯為其碑。序之甚詳。</p><a 
name="0745c16" id="0745c16"></a><p style="text-indent: 0em; margin-left: 0em"><span class="linehead"></span>評曰。璨尊者初雖不自道其姓族鄉邑。後之<a 
name="0745c17" id="0745c17"></a>於世復三十餘載。豈絕口而不略云乎。此可<a 
name="0745c18" id="0745c18"></a>疑也。曰余視房碑曰。大師&#x751E;謂道信云有人<a 
name="0745c19" id="0745c19"></a>借問。勿道於我處得法。此明尊者自絕之甚<a 
name="0745c20" id="0745c20"></a>也。至人以物&#x8FF9;為大道之累。乃忘其心。今正<a 
name="0745c21" id="0745c21"></a>法之宗猶欲遺之。況其姓族鄉國。俗間之事<a 
name="0745c22" id="0745c22"></a>肯以為意耶。</p><a 
name="0745c23" id="0745c23"></a><p style="margin-left: 2em"><span class="headname">震旦第三十一祖道信尊者傳</span></p><a 
name="0745c24" id="0745c24"></a><p style="text-indent: 0em; margin-left: 0em"><span class="linehead"></span>道信尊者。其先本居河內。後遷於蘄陽之廣<a 
name="0745c25" id="0745c25"></a>濟縣。信生遂為蘄人也。姓司馬氏。隋開皇壬<a 
name="0745c26" id="0745c26"></a>子之十二載。以沙彌參見僧璨尊者。即問答<a 
name="0745c27" id="0745c27"></a>悟道。遂北面師之。凡九年乃得其付法授衣。<a 
name="0745c28" id="0745c28"></a>隋大業間。尊者&#x751E;南游至廬陵。會賊黨曹武<a 
name="0745c29" id="0745c29"></a>衛。以兵圍其城七旬不解。尊者因勸城中人。<a 
name="0746a01" id="0746a01"></a>皆念摩訶般若波羅蜜。賊黨俄見城堞之上<a 
name="0746a02" id="0746a02"></a>有人不翅千數。皆長丈許。其介冑金色赫赫<a 
name="0746a03" id="0746a03"></a>曜日。賊輩大駭相謂曰。是城必有大福德人。<a 
name="0746a04" id="0746a04"></a>不可攻也。即日引去。至唐武德七年。復北<a 
name="0746a05" id="0746a05"></a>趨乃居蘄之破頭山<span class="note">(今所謂雙&#x5CEF;山者也)</span>大揚其所得之<a 
name="0746a06" id="0746a06"></a>法。四方學士歸之猶日中趨市。正觀中太宗。<a 
name="0746a07" id="0746a07"></a>聞其風&#x751E;三詔。尊者皆辭不起。又詔。太宗謂<a 
name="0746a08" id="0746a08"></a>使臣曰。今復不從吾命。即取首來。詔至。果<a 
name="0746a09" id="0746a09"></a>逆上意。尊者即引頸待刃。使者還以此奏<a 
name="0746a10" id="0746a10"></a>之。太宗嘉其堅正。慰諭甚盛。至是尊者居山<a 
name="0746a11" id="0746a11"></a>已二十載矣。一日往黃梅縣。途中遽見一兒<a 
name="0746a12" id="0746a12"></a>好骨目。可七歲許。心奇之。因問曰。爾何姓。<a 
name="0746a13" id="0746a13"></a>對曰。姓即有非常姓。曰是何姓。對曰。是佛<a 
name="0746a14" id="0746a14"></a>姓。曰汝沒姓耶。對曰。其姓空故。尊者即顧從<a 
name="0746a15" id="0746a15"></a>者曰。此兒非凡之器。後當大興佛事。遂使持<a 
name="0746a16" id="0746a16"></a>見其父母。道兒應對之異。欲命之出家。父母<a 
name="0746a17" id="0746a17"></a>從之。兒偕僧既還。尊者即為剃度。名之曰弘<a 
name="0746a18" id="0746a18"></a>忍。其後乃命曰。昔如來傳正法眼轉至於我。<a 
name="0746a19" id="0746a19"></a>我今付汝并前祖信衣&#x9262;。汝皆將之。勉其傳<a 
name="0746a20" id="0746a20"></a>授無使斷絕。聽吾偈曰。</p><a 
name="0746a21" id="0746a21"></a><p>　<span class="lg">花種有生性　　因地花生生<a 
name="0746a22" id="0746a22"></a><br>　大緣與信合　　當生生不生</span></p><a 
name="0746a23" id="0746a23"></a><p style="text-indent: 0em; margin-left: 0em"><span class="linehead"></span>復謂忍曰。我昔武德中&#x751E;遊廬<span class="gaiji">阜<!--gaiji,阜,1[阜-十+廾],2,3--></span>。昇其絕頂。<a 
name="0746a24" id="0746a24"></a>見此破頭山。其上有紫雲如蓋。下發白氣。橫<a 
name="0746a25" id="0746a25"></a>分六道。汝以為何瑞。忍曰。是必和尚已後<a 
name="0746a26" id="0746a26"></a>橫出一枝佛法之先兆也。尊者曰。善哉汝能<a 
name="0746a27" id="0746a27"></a>知之。已而沐浴宴坐而化。世壽七十有二。是<a 
name="0746a28" id="0746a28"></a>時實永徽二年辛亥九月四日也。葬後三載其<a 
name="0746a29" id="0746a29"></a>塔戶一日忽然自開。而尊者真體儼然若生。<a 
name="0746b01" id="0746b01"></a>大曆中。代宗賜諡曰大毉禪師。塔曰慈雲。</p><a 
name="0746b02" id="0746b02"></a><p style="margin-left: 2em"><span class="headname">震旦第三十二祖弘忍尊者傳</span></p><a 
name="0746b03" id="0746b03"></a><p style="text-indent: 0em; margin-left: 0em"><span class="linehead"></span>弘忍尊者。蘄陽黃梅人也。姓周氏。其母孕時。<a 
name="0746b04" id="0746b04"></a>數數有祥光異香發其家。及生性大聰明。有<a 
name="0746b05" id="0746b05"></a>所聞見。無難易者一皆曉之。風骨絕異。有聖<a 
name="0746b06" id="0746b06"></a>人之相。有賢者嘗見忍於閭巷。謂人曰。此兒<a 
name="0746b07" id="0746b07"></a>具大人相。所不及如來者七種耳。七歲遇道<a 
name="0746b08" id="0746b08"></a>信尊者出家得戒。尋受其法。繼居於破頭山。<a 
name="0746b09" id="0746b09"></a>而教化益盛。是時天下慕其風學者。不遠千<a 
name="0746b10" id="0746b10"></a>里趨之。咸亨中客有號盧居士者。自稱慧能。<a 
name="0746b11" id="0746b11"></a>來法會致禮其前。尊者問曰。汝自何來。對<a 
name="0746b12" id="0746b12"></a>曰。嶺南來。曰欲求何事。對曰。唯求作佛。曰<a 
name="0746b13" id="0746b13"></a>嶺南人無佛性。若為得佛。對曰。人有南北佛<a 
name="0746b14" id="0746b14"></a>性豈然。尊者知其異人。佯訶之曰。著槽&#x53B0;去。<a 
name="0746b15" id="0746b15"></a>慧能即退求處碓所。盡力於臼杵間。雖歷日<a 
name="0746b16" id="0746b16"></a>月而未嘗告勞。一日尊者以傳法時至。乃謂<a 
name="0746b17" id="0746b17"></a>其眾曰。正法難解。汝等宜各為一偈以明汝<a 
name="0746b18" id="0746b18"></a>見。若真有所至吾即付衣法。時神秀比丘者<a 
name="0746b19" id="0746b19"></a>號有博學。眾方尊為冠首。莫敢先之者。神秀<a 
name="0746b20" id="0746b20"></a>自以為眾所推。一夕遂作偈。書於寺廊之壁<a 
name="0746b21" id="0746b21"></a>曰。</p><a 
name="0746b22" id="0746b22"></a><p>　<span class="lg">身是菩提樹　　心如明鏡臺<a 
name="0746b23" id="0746b23"></a><br>　時時勤拂拭　　莫使惹塵埃</span></p><a 
name="0746b24" id="0746b24"></a><p style="text-indent: 0em; margin-left: 0em"><span class="linehead"></span>尊者見賞之曰。後世若依。此修行亦得勝果。<a 
name="0746b25" id="0746b25"></a>勉眾誦之。慧能適聞。乃問其誦者曰。此誰所<a 
name="0746b26" id="0746b26"></a>為。曰此神秀上座之偈。大師善之。當得付法。<a 
name="0746b27" id="0746b27"></a>汝豈知乎。能曰。此言雖善而未了。其流輩皆<a 
name="0746b28" id="0746b28"></a>笑以能為妄言。能尋作偈和之。其夕假筆於<a 
name="0746b29" id="0746b29"></a>童子。並秀偈而書之曰。</p><a 
name="0746c01" id="0746c01"></a><p>　<span class="lg">菩提本無樹　　明鏡亦非臺<a 
name="0746c02" id="0746c02"></a><br>　本來無一物　　何處有塵埃</span></p><a 
name="0746c03" id="0746c03"></a><p style="text-indent: 0em; margin-left: 0em"><span class="linehead"></span>及尊者見之。默許不即顯稱。恐嫉者相害乃<a 
name="0746c04" id="0746c04"></a>佯抑之曰。此誰所作。亦未見性。眾因是皆不<a 
name="0746c05" id="0746c05"></a>顧能言。中夜尊者遂潛命慧能入室。而告曰。<a 
name="0746c06" id="0746c06"></a>諸佛出世唯為一大事因緣。以其機器有大<a 
name="0746c07" id="0746c07"></a>小。遂從而導之。故有三乘十地頓漸眾。說為<a 
name="0746c08" id="0746c08"></a>之教門。獨以無上微妙真實正法眼藏初付<a 
name="0746c09" id="0746c09"></a>上首摩訶迦葉。其後迭傳歷二十八世至乎<a 
name="0746c10" id="0746c10"></a>達磨祖師。乃以東來。東之益傳。適至於我。我<a 
name="0746c11" id="0746c11"></a>今以是大法并其所受。前祖僧伽梨衣寶&#x9262;<a 
name="0746c12" id="0746c12"></a>皆付於汝。汝善保之無使法絕。聽吾偈曰。</p><a 
name="0746c13" id="0746c13"></a><p>　<span class="lg">有情來下種　　因地果還生<a 
name="0746c14" id="0746c14"></a><br>　無情既無種　　無情亦無生</span></p><a 
name="0746c15" id="0746c15"></a><p style="text-indent: 0em; margin-left: 0em"><span class="linehead"></span>慧能居士既受法與其衣&#x9262;。作禮問曰。法則<a 
name="0746c16" id="0746c16"></a>聞命。衣&#x9262;復傳授乎。尊者曰。昔達磨以來自<a 
name="0746c17" id="0746c17"></a>異域。雖傳法於二祖。恐世未信其所師承。故<a 
name="0746c18" id="0746c18"></a>以衣&#x9262;為驗。今我宗天下聞之。莫不信者。則<a 
name="0746c19" id="0746c19"></a>此衣&#x9262;可止於汝。然正法自汝益廣。若必傳<a 
name="0746c20" id="0746c20"></a>其衣。恐起諍端。故曰。受衣之人命若懸絲。汝<a 
name="0746c21" id="0746c21"></a>即行矣。汝宜且隱晦。時而後化。慧能復問曰。<a 
name="0746c22" id="0746c22"></a>今某當往何所。尊者曰。逢懷即止。遇會且藏。<a 
name="0746c23" id="0746c23"></a>慧能稟教即夕去之。此後尊者三日不復說<a 
name="0746c24" id="0746c24"></a>法。其眾皆疑。因共請之。尊者曰。吾法已南行<a 
name="0746c25" id="0746c25"></a>矣。斯復何言。眾復曰。何人得之。答曰。能者<a 
name="0746c26" id="0746c26"></a>得之。眾乃悟盧居士傳其法也追之。而慧能<a 
name="0746c27" id="0746c27"></a>已亡。此後四載尊者一日忽謂眾曰。吾事已<a 
name="0746c28" id="0746c28"></a>畢。可以行矣。即入室宴坐而滅。實上元二年<a 
name="0746c29" id="0746c29"></a>乙亥歲也。其世壽七十有四。四眾建浮圖於<a 
name="0747a01" id="0747a01"></a>黃梅之東山。代宗諡。號曰大滿禪師。塔曰法<a 
name="0747a02" id="0747a02"></a>雨。</p><a 
name="0747a03" id="0747a03"></a><p style="margin-left: 2em"><span class="headname">震旦第三十三祖慧能尊者傳</span></p><a 
name="0747a04" id="0747a04"></a><p style="text-indent: 0em; margin-left: 0em"><span class="linehead"></span>慧能尊者。姓盧氏。其先本籍范陽。父行&#x746B;。武<a 
name="0747a05" id="0747a05"></a>德中謫官新州。乃生能。遂為新興人也。方三<a 
name="0747a06" id="0747a06"></a>歲而父喪。母不復適人。獨養尊者以終其身。<a 
name="0747a07" id="0747a07"></a>然其家貧。母子殆不能自存。尊者遂鬻薪為<a 
name="0747a08" id="0747a08"></a>資。一日至市。逆旅聞客有誦經者。輒問其人<a 
name="0747a09" id="0747a09"></a>曰。此何經耶。客曰。金剛經也。曰君得之於何<a 
name="0747a10" id="0747a10"></a>人。客曰。今第五祖弘忍大師出世於黃梅縣。<a 
name="0747a11" id="0747a11"></a>&#x751E;謂人曰。若持此經。得速見性。我故誦之。尊<a 
name="0747a12" id="0747a12"></a>者喜之。為母備其歲儲。因告往求法。去之<a 
name="0747a13" id="0747a13"></a>至韶陽。會居士劉志略者。引尊者為善友。初<a 
name="0747a14" id="0747a14"></a>志略有姑為尼。號無盡藏者。方讀涅槃經為<a 
name="0747a15" id="0747a15"></a>業。尊者往聽其經。未幾欲為尼釋之。尼即推<a 
name="0747a16" id="0747a16"></a>經於尊者。尊者曰。汝讀我不識文字。尼曰。字<a 
name="0747a17" id="0747a17"></a>猶不識。安解其義。尊者曰。諸佛妙理豈在文<a 
name="0747a18" id="0747a18"></a>字。尼異其語。知必非常人。遂以告其鄉里。鄉<a 
name="0747a19" id="0747a19"></a>人德之。尋治寶林蘭若。請尊者居之。居未幾<a 
name="0747a20" id="0747a20"></a>忽自感曰。我始為法尋師。何久滯此。即去寶<a 
name="0747a21" id="0747a21"></a>林稍進至韶之樂昌縣。會高行沙門智遠尊<a 
name="0747a22" id="0747a22"></a>者。且依其處才十數朝。智遠謂尊者曰。觀子<a 
name="0747a23" id="0747a23"></a>知識非凡者。趣嚮吾道固不足相資。黃梅忍<a 
name="0747a24" id="0747a24"></a>禪師方當大法祖。宜汝師也。汝速詣之。若得<a 
name="0747a25" id="0747a25"></a>道南還。無相忘也。尊者遂北征。是時年已<a 
name="0747a26" id="0747a26"></a>三十有二。及至東山忍祖默識其法器。初示<a 
name="0747a27" id="0747a27"></a>以言試之。終乃付大法眼。及尊者得法南歸。<a 
name="0747a28" id="0747a28"></a>而東山先進之徒皆不甘相與追之。有曰慧<a 
name="0747a29" id="0747a29"></a>明者。相及於庾嶺。尊者即置其衣&#x9262;於盤石<a 
name="0747b01" id="0747b01"></a>而自亡草間。慧明舉其衣&#x9262;不能動。乃呼曰<a 
name="0747b02" id="0747b02"></a>我以法來。非為衣&#x9262;。法兄盍出之。遂相見。慧<a 
name="0747b03" id="0747b03"></a>明與之語。慧明即悟。致師禮於尊者而返。乃<a 
name="0747b04" id="0747b04"></a>紿其後之追者曰。其去已遠矣。尊者之南還<a 
name="0747b05" id="0747b05"></a>也。晦&#x8FF9;於四會懷集之間。混一流俗雖四載。<a 
name="0747b06" id="0747b06"></a>而莫有知者。儀鳳元年之春。乃抵南海息肩<a 
name="0747b07" id="0747b07"></a>於法性寺。會法師印宗於其寺講涅槃經。初<a 
name="0747b08" id="0747b08"></a>尊者寄室於廊廡間。一夕風起。剎幡飛揚。俄<a 
name="0747b09" id="0747b09"></a>有二僧室外議論。一曰風動。一曰幡動。其<a 
name="0747b10" id="0747b10"></a>問答如此者甚多。皆非得理。尊者聞輒出謂<a 
name="0747b11" id="0747b11"></a>二僧曰。可容俗士與議乎。僧曰。請聞子說。尊<a 
name="0747b12" id="0747b12"></a>者乃曰。不是風動不是幡動。仁者心動。二僧<a 
name="0747b13" id="0747b13"></a>翼日以其言告印宗。印宗異之。即引入室。<a 
name="0747b14" id="0747b14"></a>窮詰其義。尊者益以大理語之。印宗於是益<a 
name="0747b15" id="0747b15"></a>伏。謂尊者曰。居士誠非凡人。師誰其何自而<a 
name="0747b16" id="0747b16"></a>得道勿隱幸以相示。尊者即以其得法本末<a 
name="0747b17" id="0747b17"></a>告之。印宗甚幸所遇。即執弟子禮。請學其法<a 
name="0747b18" id="0747b18"></a>要。遂謂其眾曰。此盧居士者。乃肉身菩薩也。<a 
name="0747b19" id="0747b19"></a>印宗一介凡夫。豈意得與其會。擇日乃會耆<a 
name="0747b20" id="0747b20"></a>德比丘。與之釋褐落髮。又擇日嚴其寺戒壇。<a 
name="0747b21" id="0747b21"></a>命律師智光為受具戒。其壇蓋宋時求那跋<a 
name="0747b22" id="0747b22"></a>摩三藏之經始也。初跋摩記曰。後當有肉身<a 
name="0747b23" id="0747b23"></a>菩薩於此受戒。及梁末真諦三藏臨其壇手<a 
name="0747b24" id="0747b24"></a>植二菩提樹。亦記之曰。後第四代當有上乘<a 
name="0747b25" id="0747b25"></a>菩薩於此受戒。其說法度人無量。戒已眾即<a 
name="0747b26" id="0747b26"></a>請尊者開演東山法門。然跋摩真諦雖素號<a 
name="0747b27" id="0747b27"></a>為得果聖士。至此其人始驗。明年尊者思返<a 
name="0747b28" id="0747b28"></a>寶林精舍。乃欲別眾即往。印宗與道俗千餘<a 
name="0747b29" id="0747b29"></a>人送之韶陽。未幾韶之刺史韋據。命居其州<a 
name="0747c01" id="0747c01"></a>之大梵寺說法。其時玄儒之士趨而問道者<a 
name="0747c02" id="0747c02"></a>甚眾。猶孔氏之在洙泗也。其徒即集其說。目<a 
name="0747c03" id="0747c03"></a>曰壇經。然其平居眾亦不下千數。中宗聞其<a 
name="0747c04" id="0747c04"></a>風。神龍中乃下詔曰。朕延安秀二師問道於<a 
name="0747c05" id="0747c05"></a>宮中。皆推曰。南方有能禪師者。躬受衣法<a 
name="0747c06" id="0747c06"></a>於忍大師。可當此問。今遣內供奉薛簡馳詔<a 
name="0747c07" id="0747c07"></a>命師。宜念之來副朕意。尊者即上書稱疾不<a 
name="0747c08" id="0747c08"></a>起。薛簡因問尊者曰。京國禪者每謂。欲得會<a 
name="0747c09" id="0747c09"></a>道必須坐禪。非因禪定而得解脫。未之有也。<a 
name="0747c10" id="0747c10"></a>此言何如。尊者曰。道由心悟。豈在坐耶。經<a 
name="0747c11" id="0747c11"></a>云。若言如來若來若去若坐若臥。是人不解<a 
name="0747c12" id="0747c12"></a>我所說義。何以故。如來者無所從來亦無所<a 
name="0747c13" id="0747c13"></a>去故。名如來。夫無所從來故不生。亦無所去<a 
name="0747c14" id="0747c14"></a>故不滅。若無生滅即是如來清淨之禪。諸法<a 
name="0747c15" id="0747c15"></a>空寂即是如來清淨之坐。究竟無得亦無所<a 
name="0747c16" id="0747c16"></a>證。何必坐耶。薛簡曰。簡歸皇帝必有顧問。願<a 
name="0747c17" id="0747c17"></a>大師示教法要。庶得對&#x656D;。然布諸京國。使學<a 
name="0747c18" id="0747c18"></a>者修之。猶以一燈而燃百千燈。庶其冥者皆<a 
name="0747c19" id="0747c19"></a>明。而明終不盡。尊者曰。道無明暗。明暗是代<a 
name="0747c20" id="0747c20"></a>謝之義。明明無盡亦是有盡。蓋相待而立名。<a 
name="0747c21" id="0747c21"></a>故經云。法無有比。無相待故。薛簡曰。明譬智<a 
name="0747c22" id="0747c22"></a>慧。暗譬煩惱。修道之人苟不以智慧而照破<a 
name="0747c23" id="0747c23"></a>煩惱。則無始生死何由而出離。尊者曰。若以<a 
name="0747c24" id="0747c24"></a>智慧照煩惱者。此是二乘小兒羊鹿等機。上<a 
name="0747c25" id="0747c25"></a>智大器皆不如是。薛簡曰。何謂大乘見解。尊<a 
name="0747c26" id="0747c26"></a>者曰。明與無明其性無二。無二之性即是實<a 
name="0747c27" id="0747c27"></a>性。實性者處凡愚而不減。在賢聖而不增。住<a 
name="0747c28" id="0747c28"></a>煩惱而不亂。居禪定而不寂。不斷不常不來<a 
name="0747c29" id="0747c29"></a>不去。不在中間及其內外。不生不滅性相如<a 
name="0748a01" id="0748a01"></a>如常住不遷。名之曰道。薛簡曰。大師所說不<a 
name="0748a02" id="0748a02"></a>生不滅。與夫外道之言何&#x751E;異乎。尊者曰。外<a 
name="0748a03" id="0748a03"></a>道之說不生不滅者。蓋將滅止生。以生顯滅。<a 
name="0748a04" id="0748a04"></a>滅猶不滅。生說無生。我說不生不滅者。本自<a 
name="0748a05" id="0748a05"></a>無生今亦無滅。豈可同於外道乎。仁者欲明<a 
name="0748a06" id="0748a06"></a>心要。但一切善惡都莫思量。自然得入。心體<a 
name="0748a07" id="0748a07"></a>湛然常寂妙用恒沙。薛簡由是發悟。再拜而<a 
name="0748a08" id="0748a08"></a>去歸朝。果以其言奏。天子嘉之。復詔慰謝。錫<a 
name="0748a09" id="0748a09"></a>衲衣寶帛各有差。&#x52C5;改寶林為中興寺。明年<a 
name="0748a10" id="0748a10"></a>命韶州刺史新之。復改為法泉寺。以其新州<a 
name="0748a11" id="0748a11"></a>舊居為國恩寺。尊者每謂眾曰。諸善知識。汝<a 
name="0748a12" id="0748a12"></a>等各各淨心聽吾說法。汝等諸人自心是佛。<a 
name="0748a13" id="0748a13"></a>更莫狐疑。外無一法而能建立。皆是自心生<a 
name="0748a14" id="0748a14"></a>萬種法。故經云。心生則種種法生。心滅則<a 
name="0748a15" id="0748a15"></a>種種法滅。若欲成就種智。須達一相三昧一<a 
name="0748a16" id="0748a16"></a>行三昧。若於一切處而不住相。於彼相中不<a 
name="0748a17" id="0748a17"></a>生憎愛。不取不捨。不念利益成壞等事。安隱<a 
name="0748a18" id="0748a18"></a>清淨。此名一相三昧。若一切處行住坐臥。純<a 
name="0748a19" id="0748a19"></a>一直心不動道場使成淨土。此名一行三昧。<a 
name="0748a20" id="0748a20"></a>若人具二三昧。如地有種能含藏長養成就<a 
name="0748a21" id="0748a21"></a>其實。一相一行亦復如是。我今說法猶如時<a 
name="0748a22" id="0748a22"></a>雨溥潤大地。汝等佛性譬諸種子。遇此霑洽<a 
name="0748a23" id="0748a23"></a>悉得發生。取吾語者決得菩提。依吾行者定<a 
name="0748a24" id="0748a24"></a>證佛果。至先天元年。一日忽謂眾曰。吾忝於<a 
name="0748a25" id="0748a25"></a>忍大師處受其法要并之衣&#x9262;。今雖說法而<a 
name="0748a26" id="0748a26"></a>不傳衣&#x9262;者。蓋以汝等信心成熟無有疑者。<a 
name="0748a27" id="0748a27"></a>故不傳之。聽吾偈曰。</p><a 
name="0748a28" id="0748a28"></a><p>　<span class="lg">心地含諸種　　普雨悉皆生<a 
name="0748a29" id="0748a29"></a><br>　頓悟華情已　　菩提果自成</span></p><a 
name="0748b01" id="0748b01"></a><p style="text-indent: 0em; margin-left: 0em"><span class="linehead"></span>復曰。其法無二其心亦然。其道清淨亦無諸<a 
name="0748b02" id="0748b02"></a>相。汝等慎勿觀淨及空其心。此心本淨無可<a 
name="0748b03" id="0748b03"></a>取捨。各自努力隨緣好去。尊者說法度人。至<a 
name="0748b04" id="0748b04"></a>是已四十載。先此&#x751E;命建浮圖於新州國恩<a 
name="0748b05" id="0748b05"></a>寺。及其年之六月六日。復促其倍工疾成。然<a 
name="0748b06" id="0748b06"></a>國恩寺蓋其家之舊址也。為塔之意乃欲報<a 
name="0748b07" id="0748b07"></a>其父母之德耳。先天二年七月一日謂門人<a 
name="0748b08" id="0748b08"></a>曰。吾將返新州。汝輩宜理舟&#x6A9D;。其時大眾皆<a 
name="0748b09" id="0748b09"></a>哀慕請留。尊者曰。諸佛出現猶示涅槃。有來<a 
name="0748b10" id="0748b10"></a>必去理之常耳。吾此形骸歸必有所。眾乃問<a 
name="0748b11" id="0748b11"></a>曰。師從此去早晚&#x5374;迴。曰葉落歸根來時無<a 
name="0748b12" id="0748b12"></a>口。又問曰。師之法眼付授何人。曰有道者得<a 
name="0748b13" id="0748b13"></a>無心者通。又問曰。師之遺教頗有難乎。曰吾<a 
name="0748b14" id="0748b14"></a>滅之後方五六年。必有一人來取吾首。聽我<a 
name="0748b15" id="0748b15"></a>偈曰。</p><a 
name="0748b16" id="0748b16"></a><p>　<span class="lg">頭上養親　　口裏須餐　　遇滿之難<a 
name="0748b17" id="0748b17"></a><br>　楊柳為官</span></p><a 
name="0748b18" id="0748b18"></a><p style="text-indent: 0em; margin-left: 0em"><span class="linehead"></span>又曰。吾往七十年。有二菩薩之人自東方來。<a 
name="0748b19" id="0748b19"></a>其一出家。其一在家。共隆教化。治我伽藍。扶<a 
name="0748b20" id="0748b20"></a>我宗旨。已而即往新州。尋於國恩寺沐浴訖<a 
name="0748b21" id="0748b21"></a>安坐而化。異香酷烈。白虹屬地。其時實先<a 
name="0748b22" id="0748b22"></a>天二年癸丑八月之二日也。當是新韶二郡<a 
name="0748b23" id="0748b23"></a>各務建塔。爭迎其真體。久不能決。刺史乃<a 
name="0748b24" id="0748b24"></a>與二郡之人焚香祝之曰。香煙所向。即得舉<a 
name="0748b25" id="0748b25"></a>去。俄而香煙倏發北趣韶境。韶人乃得以十<a 
name="0748b26" id="0748b26"></a>一月十三日歸塔於曹侯溪之濱。今南華寺<a 
name="0748b27" id="0748b27"></a>是也。其世壽七十有六。前刺史韋據碑之。<a 
name="0748b28" id="0748b28"></a>始尊者入塔時。徒屬思其言將有人取吾首<a 
name="0748b29" id="0748b29"></a>者。遂以鐵鍱固護其項。開元十年八月三日。<a 
name="0748c01" id="0748c01"></a>其夕之半。俄聞塔間有若拽鐵索之聲。主塔<a 
name="0748c02" id="0748c02"></a>者驚起。遽見一人狀類孝子<span class="note">(此當日見一人著縗絰而混。言類<a 
name="0748c03" id="0748c03"></a>孝子者。蓋順乎祖師隱語之意耳)</span>自塔馳出。尋視之其鐵鍱護<a 
name="0748c04" id="0748c04"></a>處已有痕&#x8FF9;。遂以賊事聞其州邑。官嚴捕之。<a 
name="0748c05" id="0748c05"></a>他日於邑之石角村果得其賊。史鞫問。賊自<a 
name="0748c06" id="0748c06"></a>稱姓張名淨滿。本汝州梁縣人。適於洪州開<a 
name="0748c07" id="0748c07"></a>元寺。受新羅國僧金大悲者。雇令取祖之首。<a 
name="0748c08" id="0748c08"></a>歸其國以事之。吏欲以法坐之。刺史以其<a 
name="0748c09" id="0748c09"></a>情不惡。乃問尊者弟子令&#x746B;禪師。令&#x746B;復以<a 
name="0748c10" id="0748c10"></a>佛法論。欲吏原之。刺史善&#x746B;之意亦從而恕<a 
name="0748c11" id="0748c11"></a>之。當其時州刺史曰柳無忝。縣令曰楊侃。<a 
name="0748c12" id="0748c12"></a>賊曰張淨滿驗其讖語無少差謬。上元中肅<a 
name="0748c13" id="0748c13"></a>宗慕尊者之道。嘗詔取其所傳衣&#x9262;。就內瞻<a 
name="0748c14" id="0748c14"></a>禮。肅宗崩代宗嗣位。永泰元年五月之五日。<a 
name="0748c15" id="0748c15"></a>遂夢尊者請還其衣&#x9262;。天子益敬其法。七日<a 
name="0748c16" id="0748c16"></a>即詔使臣持還曹溪。憲宗錫諡曰大鑒禪師。<a 
name="0748c17" id="0748c17"></a>塔曰元和靈照。初大鑒示為負薪之役。混一<a 
name="0748c18" id="0748c18"></a>凡輩。自謂不識文字。及其以道稍顯。雖三藏<a 
name="0748c19" id="0748c19"></a>教文俗間書傳。引於言論。一一若素練習。發<a 
name="0748c20" id="0748c20"></a>演聖道解釋經義。其無礙大辯灝若江海。人<a 
name="0748c21" id="0748c21"></a>不能得其涯涘。昔唐相始興公張九齡方為<a 
name="0748c22" id="0748c22"></a>童。其家人&#x643A;拜大鑒。大鑒撫其頂曰。此奇童<a 
name="0748c23" id="0748c23"></a>也。必為國器。其先知遠見皆若此類。孰謂其<a 
name="0748c24" id="0748c24"></a>不識世俗文字乎。識者曰。此非不識文字也。<a 
name="0748c25" id="0748c25"></a>示不識耳。正以其道非世俗文字語言之所<a 
name="0748c26" id="0748c26"></a>及。蓋有所表也。然正法東傳。自大鑒益廣。承<a 
name="0748c27" id="0748c27"></a>之者皆卓犖大士散布四海。其道德利人。人<a 
name="0748c28" id="0748c28"></a>至于今賴之。詳此豈真樵者而初學道乎。是<a 
name="0748c29" id="0748c29"></a>乃聖人降&#x8FF9;示出於微者也。其等覺乎妙覺<a 
name="0749a01" id="0749a01"></a>耶。不可得而必知。</p><a 
name="0749a02" id="0749a02"></a><p style="text-indent: 0em; margin-left: 0em"><span class="linehead"></span>評曰。聖人之法一也。安用南北而分其宗乎。<a 
name="0749a03" id="0749a03"></a>曰然。一國所歸有岐路焉。不分何正。一姓所<a 
name="0749a04" id="0749a04"></a>出有的庶焉。不分孰親。傳者<span class="note">(宋高僧傳也)</span>以方三<a 
name="0749a05" id="0749a05"></a>力士共射一堅洛叉。一曰。摩健那。雖中而不<a 
name="0749a06" id="0749a06"></a>破。二曰&#x9262;羅塞建提。破而不度。三曰那羅延<a 
name="0749a07" id="0749a07"></a>箭。度而復穿他物。非堅洛叉有強弱。蓋射勢<a 
name="0749a08" id="0749a08"></a>之不同耳。南能可謂那羅延。躬而獲賞。其喻<a 
name="0749a09" id="0749a09"></a>近之矣。</p><a 
name="0749a10" id="0749a10"></a><p><span class="juanname">傳法正宗記卷第六</span></p>
<hr>【經文資訊】大正藏第 51 冊 No. 2078 傳法正宗記<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index11f7.html?index=T51n2078" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T51n2078_006 by HTTrack Website Copier/3.x [XR&CO'2014], Tue, 07 Jun 2016 07:00:34 GMT -->
</html>
