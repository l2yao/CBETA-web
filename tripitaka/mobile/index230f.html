<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T42n1826_001 by HTTrack Website Copier/3.x [XR&CO'2014], Tue, 07 Jun 2016 06:56:47 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=636017919&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT42n1826&amp;utmp=%2Fmobile%2Findex.php%3Findex%3DT42n1826_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第42冊<br/>No.1826 十二門論宗致義記 (2卷)<br/>【唐 法藏述】<br/>第 1 卷</p>
	<a href="index54e9.html?index=T42n1826_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T42">
<div class="root" id="1826" sutra_name="十二門論宗致義記" sutra_juan="[卷1]">　
<a 
name="0212b11" id="0212b11"></a><a 
name="0212b12" id="0212b12"></a><a 
name="0212b13" id="0212b13"></a><p style="margin-left: 2em"><span class="juannum">No. 1826 [cf. Nos. 1568, 1825]</span></p><a 
name="0212b14" id="0212b14"></a><p><span class="juanname">十二門論宗致義記卷上</span></p><a 
name="0212b15" id="0212b15"></a><a 
name="0212b16" id="0212b16"></a><p style="margin-left: 4em"><span class="byline">京西大原寺沙門釋法藏述</span></p><a 
name="0212b17" id="0212b17"></a><p style="text-indent: 0em; margin-left: 0em"><span class="linehead"></span>夫以玄綱絕待。真俗所以俱融。素範超情。空<a 
name="0212b18" id="0212b18"></a>有以茲雙泯。但以性空未嘗不有。即有以辨<a 
name="0212b19" id="0212b19"></a>於空。幻有未始不空。即空以明於有。有空<a 
name="0212b20" id="0212b20"></a>有故不有。空有空故不空。邊執既亡。聞見隨<a 
name="0212b21" id="0212b21"></a>喪。竭邪源之有寄。則四執雲銷。挺正法之<a 
name="0212b22" id="0212b22"></a>無虧。則二諦斯在。是故如來在世。曜般若於<a 
name="0212b23" id="0212b23"></a>昏衢。上品之流。契玄津於累外。大師沒後。<a 
name="0212b24" id="0212b24"></a>異執紛綸。或趣邪途或&#x7287;小徑。於是九十五<a 
name="0212b25" id="0212b25"></a>種競扇邪風。一十八部爭揮爝火。遂使真<a 
name="0212b26" id="0212b26"></a>空慧日。匿耀昏雲。般若玄珠。惑茲魚目。爰<a 
name="0212b27" id="0212b27"></a>有大士。厥稱龍猛。位登極喜。應兆金言。慨此<a 
name="0212b28" id="0212b28"></a>頹綱。悼斯淪溺。將欲然正法炬。覆邪見幢。<a 
name="0212b29" id="0212b29"></a>故使製作繁多。溢於天竺。然則要妙之述。此<a 
name="0212c01" id="0212c01"></a>論為先。標十二之宏綱。坦幽途而顯實。令即<a 
name="0212c02" id="0212c02"></a>相還源。融神妙寂。開情煥理。故號為門。往<a 
name="0212c03" id="0212c03"></a>復折徵。復稱為論。門有十二。因以為名。餘<a 
name="0212c04" id="0212c04"></a>義下當別釋。</p><a 
name="0212c05" id="0212c05"></a><p style="text-indent: 0em; margin-left: 0em"><span class="linehead"></span>將釋此論。略作十門。一明教起所因。二藏部<a 
name="0212c06" id="0212c06"></a>所攝。三顯教分齊。四教所被機。五能詮教體。<a 
name="0212c07" id="0212c07"></a>六所詮宗趣。七造論時代。八傳譯緣起。九釋<a 
name="0212c08" id="0212c08"></a>論題目。十隨文解釋。</p><a 
name="0212c09" id="0212c09"></a><p style="text-indent: 0em; margin-left: 0em"><span class="linehead"></span>第一教起所因者。略有十因。造此等論。一為<a 
name="0212c10" id="0212c10"></a>是論主本願力故。以此龍樹住於初地。理應<a 
name="0212c11" id="0212c11"></a>以誓願力。於佛滅後。弘法攝生。是其所作。況<a 
name="0212c12" id="0212c12"></a>論主見楞伽等經。佛既記我當來。然正法<a 
name="0212c13" id="0212c13"></a>炬。滅邪見幢。是故理應廣造諸論。以扶嘉唱。<a 
name="0212c14" id="0212c14"></a>二為佛滅後。外道競興。邪說紛綸。訕謗佛法。<a 
name="0212c15" id="0212c15"></a>為破彼等。令歸正故。三為諸二乘不信於大。<a 
name="0212c16" id="0212c16"></a>破彼異執。令向大故。四為於大乘。謬解真空。<a 
name="0212c17" id="0212c17"></a>滯於情執。令彼破情。見正理故。五為顯示大<a 
name="0212c18" id="0212c18"></a>乘真實究竟。令彼信受。不疑惑故。六為欲略<a 
name="0212c19" id="0212c19"></a>顯大乘般若真空最為要妙。依之方得成萬<a 
name="0212c20" id="0212c20"></a>行故。七為欲解釋大乘經中深妙之義。令顯<a 
name="0212c21" id="0212c21"></a>現故。八為令一類依論解釋得開悟者。因此<a 
name="0212c22" id="0212c22"></a>而得入正法故。九為欲於佛滅後。助佛揚化。<a 
name="0212c23" id="0212c23"></a>護大乘法令久住故。十為以美辭妙頌。廣宣<a 
name="0212c24" id="0212c24"></a>流布此大乘法。成法供養。報佛恩故。</p><a 
name="0212c25" id="0212c25"></a><p style="text-indent: 0em; margin-left: 0em"><span class="linehead"></span>第二藏部攝者。聲聞菩薩二藏之中。菩薩藏<a 
name="0212c26" id="0212c26"></a>攝。脩多羅等三藏之內。對法藏收。十二部<a 
name="0212c27" id="0212c27"></a>中。論議經攝。問。既非佛說。何得然耶。答。由<a 
name="0212c28" id="0212c28"></a>二義故。一由是彼類。是故彼攝。二但諸佛<a 
name="0212c29" id="0212c29"></a>說法。有其三種。一佛自說。二加他說。三懸許<a 
name="0213a01" id="0213a01"></a>說。此論則當懸許之類。以入楞伽經。及摩<a 
name="0213a02" id="0213a02"></a>耶經中。佛記龍樹然正法炬。故知懸記許可<a 
name="0213a03" id="0213a03"></a>說也。是故亦入至教量收。達磨藏攝。</p><a 
name="0213a04" id="0213a04"></a><p style="text-indent: 0em; margin-left: 0em"><span class="linehead"></span>第三定教分齊者。此方南北諸師。異說紛紜。<a 
name="0213a05" id="0213a05"></a>無勞敘記。且辨西國諸德所傳。親問大原寺<a 
name="0213a06" id="0213a06"></a>翻經。中天竺三藏法師。地婆訶羅。唐言日<a 
name="0213a07" id="0213a07"></a>照。說云。近代中天竺那爛陀寺。同時有二<a 
name="0213a08" id="0213a08"></a>大德論師。一名戒賢。一名智光。並神解超倫。<a 
name="0213a09" id="0213a09"></a>聲高五印。六師稽顙。異部歸依。大乘學人。仰<a 
name="0213a10" id="0213a10"></a>之日月如。天竺獨步。軌範成規。遂各守一宗<a 
name="0213a11" id="0213a11"></a>互為矛盾。謂戒賢。則遠承彌勒無著。近踵護<a 
name="0213a12" id="0213a12"></a>法難陀。依深密等經。瑜伽等論。明法相大<a 
name="0213a13" id="0213a13"></a>乘。廣分名數。用三教開宗。顯自所依為真了<a 
name="0213a14" id="0213a14"></a>義。謂佛初鹿園轉於四諦小乘法輪。雖說人<a 
name="0213a15" id="0213a15"></a>空。翻諸外道。然於緣生定說實有。第二時中。<a 
name="0213a16" id="0213a16"></a>雖依遍計所執。而說諸法自性皆空。翻彼小<a 
name="0213a17" id="0213a17"></a>乘然於依他圓成猶未說有。第三時中。就大<a 
name="0213a18" id="0213a18"></a>乘正理。具說三性三無性等。方為盡理。是故<a 
name="0213a19" id="0213a19"></a>於因緣生法。初時唯說有。則墮有邊。次說於<a 
name="0213a20" id="0213a20"></a>空。則墮空邊。既各墮邊。俱非了義。後時具說<a 
name="0213a21" id="0213a21"></a>所執性空。餘二為有。契會中道。方為了義。是<a 
name="0213a22" id="0213a22"></a>故依此所說。判般若等。經多說空宗。是第二<a 
name="0213a23" id="0213a23"></a>教攝。非為了義。此依解深密經判也。二智光<a 
name="0213a24" id="0213a24"></a>論師。遠承文殊龍樹。近稟青目清辨。依般若<a 
name="0213a25" id="0213a25"></a>等經。中觀等論。顯無相大乘。廣辨真空。亦<a 
name="0213a26" id="0213a26"></a>以三教開宗。顯自所依真為了義。謂佛初鹿<a 
name="0213a27" id="0213a27"></a>園。為諸小根轉於四諦小乘法輪。說心境俱<a 
name="0213a28" id="0213a28"></a>有。次於第二時。為中根說法相大乘。境空心<a 
name="0213a29" id="0213a29"></a>有。則唯識義等。以根猶劣。故未能全入平等<a 
name="0213b01" id="0213b01"></a>真空。故作是說。於第三時。方為上根。說此無<a 
name="0213b02" id="0213b02"></a>相大乘。顯心境俱空。平等一味。為真了義。又<a 
name="0213b03" id="0213b03"></a>初則為破外道自性等。故說因緣生法決定<a 
name="0213b04" id="0213b04"></a>是有。次則為破小乘實有。說此緣生但是假<a 
name="0213b05" id="0213b05"></a>有。以恐彼怖畏此真空。故猶存有而接引之。<a 
name="0213b06" id="0213b06"></a>第三方就究竟大乘。說此緣生即是性空。平<a 
name="0213b07" id="0213b07"></a>等一相。此亦是入法之漸次也。則依此說。判<a 
name="0213b08" id="0213b08"></a>法相大乘有所得等。為第二教。非了義也。此<a 
name="0213b09" id="0213b09"></a>三教次第。智光法師般若燈論釋中。引大乘<a 
name="0213b10" id="0213b10"></a>妙智經所說。是故依此教理。般若等經。是<a 
name="0213b11" id="0213b11"></a>真了義。餘法相名數。是方便說耳。問。如前二<a 
name="0213b12" id="0213b12"></a>師所說。何得何失。答。若以機會教。二說俱<a 
name="0213b13" id="0213b13"></a>得。以各依聖教為定量故。何者。謂此二說三<a 
name="0213b14" id="0213b14"></a>教次第。俱不可以三時前後定限而取。何以<a 
name="0213b15" id="0213b15"></a>知之。如密&#x8FF9;力士經說。佛初鹿園。轉四諦法<a 
name="0213b16" id="0213b16"></a>輪。無量眾生得初果二果。乃至阿羅漢果。無<a 
name="0213b17" id="0213b17"></a>量眾生發菩提心。無量菩薩得無生法忍。住<a 
name="0213b18" id="0213b18"></a>初地二地等。乃至廣說。大品經中亦同此說。<a 
name="0213b19" id="0213b19"></a>是故不可定說前後。但知如來施設教則了<a 
name="0213b20" id="0213b20"></a>不了義。有其二門。一約攝機寬狹。言教具闕。<a 
name="0213b21" id="0213b21"></a>以明了不了。二約攝機入法。顯理增微。以<a 
name="0213b22" id="0213b22"></a>明了不了。初是戒賢所得。何者。謂如解深密<a 
name="0213b23" id="0213b23"></a>經中。初施鹿園。唯為發趣聲聞乘者。以四諦<a 
name="0213b24" id="0213b24"></a>相轉正法輪等。第二時唯為發趣修大乘者。<a 
name="0213b25" id="0213b25"></a>依一切法皆無自性。乃至以隱密相轉正法<a 
name="0213b26" id="0213b26"></a>輪。第三時普為發趣一切乘者。依一切法皆<a 
name="0213b27" id="0213b27"></a>無自性。乃至無自性性。以顯了相轉正法輪。<a 
name="0213b28" id="0213b28"></a>解云。準此經文。初則唯攝聲聞。次則唯攝菩<a 
name="0213b29" id="0213b29"></a>薩。攝機狹故。名非了義。後具攝小大。故云普<a 
name="0213c01" id="0213c01"></a>為發趣一切乘者說也。又初唯說小教。次唯<a 
name="0213c02" id="0213c02"></a>大乘。此二言教各互闕。故名非了。後具說二<a 
name="0213c03" id="0213c03"></a>教。用攝二機。此則教具。故名了義。非是理有<a 
name="0213c04" id="0213c04"></a>淺深。又準此文。亦不可定判般若等為第二<a 
name="0213c05" id="0213c05"></a>時教。以大品經云。若人欲得須陀洹果者。當<a 
name="0213c06" id="0213c06"></a>學般若波羅密。乃至欲得阿羅漢果。及無上<a 
name="0213c07" id="0213c07"></a>菩提等。皆云當學般若波羅密。故知般若經<a 
name="0213c08" id="0213c08"></a>等。亦具攝大小。亦是普為發趣一切乘者說。<a 
name="0213c09" id="0213c09"></a>智論亦云。此摩訶衍中。具攝菩薩聲聞二眾<a 
name="0213c10" id="0213c10"></a>故也。解云。既具二諦。俱攝兩機。豈得定判為<a 
name="0213c11" id="0213c11"></a>第二教。是故若定判般若。則違此所引。若定<a 
name="0213c12" id="0213c12"></a>執前後。則違力士經文。是故但約攝機有寬<a 
name="0213c13" id="0213c13"></a>狹。言教有具闕。判此三教有了不了者。理教<a 
name="0213c14" id="0213c14"></a>無也。二約攝機入法。顯理增微門者。智光所<a 
name="0213c15" id="0213c15"></a>承立也。謂初說心境俱有。不達性空。次顯境<a 
name="0213c16" id="0213c16"></a>空心有。已顯一分性空。後心境俱空。平等具<a 
name="0213c17" id="0213c17"></a>顯。方為了義。又於緣生。初說實有。次說似<a 
name="0213c18" id="0213c18"></a>有。後方說空。此文並是入法有漸次。顯理有<a 
name="0213c19" id="0213c19"></a>增微。以明三教了不了義。若定執前後。定判<a 
name="0213c20" id="0213c20"></a>經文。亦有違害。準可知耳。又戒賢約教判。以<a 
name="0213c21" id="0213c21"></a>教具為了義。智光約理判。以理玄為了義。是<a 
name="0213c22" id="0213c22"></a>故二說。所據各異。分齊顯然。優劣淺深。於斯<a 
name="0213c23" id="0213c23"></a>可見。</p><a 
name="0213c24" id="0213c24"></a><p style="text-indent: 0em; margin-left: 0em"><span class="linehead"></span>第四教所被機者。於大乘中。自分兩教。若依<a 
name="0213c25" id="0213c25"></a>大乘始教。一切眾生五性差別。於中但是菩<a 
name="0213c26" id="0213c26"></a>薩種性。及不定性。是此所為。餘非正為。兼為<a 
name="0213c27" id="0213c27"></a>無違。以此論宗同諸般若。兼益二乘及人天<a 
name="0213c28" id="0213c28"></a>故。若依大乘終教。則一切眾生皆此所為。以<a 
name="0213c29" id="0213c29"></a>近說五性雖有差別。遠論皆當得菩提故。以<a 
name="0214a01" id="0214a01"></a>悉有心皆有佛性。佛性論中。約謗大乘人。於<a 
name="0214a02" id="0214a02"></a>無量時不能發心等故。說名無佛性。非謂究<a 
name="0214a03" id="0214a03"></a>竟無清淨性。以皆得無上菩提故。依寶性論<a 
name="0214a04" id="0214a04"></a>無上依經等。設令二乘入寂已後。受變易身。<a 
name="0214a05" id="0214a05"></a>受佛教化。向大菩提。是故依前始教。約五<a 
name="0214a06" id="0214a06"></a>性不同。說三乘差別。依此終教。約並有佛性。<a 
name="0214a07" id="0214a07"></a>悉當得佛。是故依此說唯一乘。此論宗意。通<a 
name="0214a08" id="0214a08"></a>前二說。準可知耳。</p><a 
name="0214a09" id="0214a09"></a><p style="text-indent: 0em; margin-left: 0em"><span class="linehead"></span>第五辨能詮教體者。以名句文。及所依聲。而<a 
name="0214a10" id="0214a10"></a>為自性。或說五法為性。一名。二句。三唱。四<a 
name="0214a11" id="0214a11"></a>字。五聲。然通論此體。總有四重。一約事。具<a 
name="0214a12" id="0214a12"></a>假實二法如上辨。二約實。以假歸實。唯以聲<a 
name="0214a13" id="0214a13"></a>為性。三約似。謂唯識所現似聲等為性。四約<a 
name="0214a14" id="0214a14"></a>性。謂此聲等即空無性。無名無聲。無無名無<a 
name="0214a15" id="0214a15"></a>無聲。為自性。謂離性之性也。</p><a 
name="0214a16" id="0214a16"></a><p style="text-indent: 0em; margin-left: 0em"><span class="linehead"></span>第六所詮宗趣者。謂語之所表曰宗。宗之所<a 
name="0214a17" id="0214a17"></a>歸曰趣。則以十二種門破執為宗。顯理成行<a 
name="0214a18" id="0214a18"></a>入法為趣。謂迴二乘等令入大乘。是其意也。<a 
name="0214a19" id="0214a19"></a>總說雖然。於中分別。略作四門。一汎明立破<a 
name="0214a20" id="0214a20"></a>儀軌。二別揀此中所破。三總申三論義意。四<a 
name="0214a21" id="0214a21"></a>會諸異說。初汎明經論立破儀軌者。佛法大<a 
name="0214a22" id="0214a22"></a>綱。有其二種。一為上品純機。直示教義。不立<a 
name="0214a23" id="0214a23"></a>不破。二為中下雜機。方便顯示。有立有破。佛<a 
name="0214a24" id="0214a24"></a>在世時。多明初義。兼明後義。如諸經中所辨。<a 
name="0214a25" id="0214a25"></a>佛滅度後。多明後義。兼明初義。如諸論中<a 
name="0214a26" id="0214a26"></a>所辨。就此有立破中。略以三句顯其分齊。一<a 
name="0214a27" id="0214a27"></a>明破。二明立。三雙辨無礙。初者。聖以大悲。<a 
name="0214a28" id="0214a28"></a>假諸言論。破除見執。務祛其病。言無定準。今<a 
name="0214a29" id="0214a29"></a>約相有五。一譏徵破。謂如佛破長爪梵志云。<a 
name="0214b01" id="0214b01"></a>汝若一切不受。亦受此不受不。如此等是已<a 
name="0214b02" id="0214b02"></a>熟之根。故生愧得果也。二隨宜破。謂如佛見<a 
name="0214b03" id="0214b03"></a>彼眾生根宜。若以此勢而得入法。則當以彼<a 
name="0214b04" id="0214b04"></a>而破其計。令其悟道。未必要具諸量理例。<a 
name="0214b05" id="0214b05"></a>此為上根少生於前。待佛多言方為信伏。如<a 
name="0214b06" id="0214b06"></a>破先尼外道等。此上二種約破外道。若約破<a 
name="0214b07" id="0214b07"></a>二乘。如法華等中。汝等所得涅槃非真滅度<a 
name="0214b08" id="0214b08"></a>等。則為破也。如破三歸一等亦是準之。三隨<a 
name="0214b09" id="0214b09"></a>執破。謂如龍樹聖天等所造三論。對彼外道<a 
name="0214b10" id="0214b10"></a>及小乘等。隨其所執。以種種理例。徵破其計。<a 
name="0214b11" id="0214b11"></a>務令執心無寄。順入真空。則為成益。何必<a 
name="0214b12" id="0214b12"></a>要具三支五分比量道理。以根猶勝。易受入<a 
name="0214b13" id="0214b13"></a>故。不假勢也。四標量破。謂如龍樹所造方便<a 
name="0214b14" id="0214b14"></a>心論及迴諍論。世親所造如實論等。並各略<a 
name="0214b15" id="0214b15"></a>標世間因明。三支五分比量道理。校量破計。<a 
name="0214b16" id="0214b16"></a>要顯正法。而亦不存此比量法。是故論中後<a 
name="0214b17" id="0214b17"></a>自破之。此所為根。稍劣於前。故用功多也。五<a 
name="0214b18" id="0214b18"></a>定量破。謂如陳那所造因明等論。清辯所造<a 
name="0214b19" id="0214b19"></a>般若燈論及掌珍論等。並依決擇宗因喻等<a 
name="0214b20" id="0214b20"></a>定量道理。出他宗過無違失者。方可得為是<a 
name="0214b21" id="0214b21"></a>真能破。若於宗等不善出過。名似能破。不成<a 
name="0214b22" id="0214b22"></a>破也。此所對根。最下劣故。執見深重。難受<a 
name="0214b23" id="0214b23"></a>入故。廣以世間五明之中因明理例。校量是<a 
name="0214b24" id="0214b24"></a>非。方始信伏。若至此位猶不信伏。彼愚之甚<a 
name="0214b25" id="0214b25"></a>不可言故。更不至第六門也。第二立義者。法<a 
name="0214b26" id="0214b26"></a>本離言。機緣罕悟。聖悲巧引。務令被益。致<a 
name="0214b27" id="0214b27"></a>使隨緣立義。勢變多端。大略而言。亦有其五。<a 
name="0214b28" id="0214b28"></a>一應機立。如涅槃中。外道見佛金色身等。而<a 
name="0214b29" id="0214b29"></a>言。瞿曇雖是好人。枉理說空。而是斷見。佛<a 
name="0214c01" id="0214c01"></a>則告言。我不言空。一切眾生有佛性故。有常<a 
name="0214c02" id="0214c02"></a>樂我淨等。聞已入法。後悟道&#x8FF9;。而實文中佛<a 
name="0214c03" id="0214c03"></a>性名第一義空。如是等。楞伽中。為恐怖空<a 
name="0214c04" id="0214c04"></a>者。說如來藏有三十二相等。文意亦同。具如<a 
name="0214c05" id="0214c05"></a>經說。二斥破立。謂此龍樹於三論等中。隨破<a 
name="0214c06" id="0214c06"></a>彼執盡滅之處。心無寄故。真空便顯。則為是<a 
name="0214c07" id="0214c07"></a>立。謂無立立也。三隨時立。謂如聖天菩薩。於<a 
name="0214c08" id="0214c08"></a>一時中。有外道論議。便立二蘊。以對擔人為<a 
name="0214c09" id="0214c09"></a>證義故。如人兩肩有荷擔故。義已極成。後於<a 
name="0214c10" id="0214c10"></a>大眾之中。便立五蘊。其本外道則問。若爾。何<a 
name="0214c11" id="0214c11"></a>故先立二耶。答。前為對擔人。更無智者。今對<a 
name="0214c12" id="0214c12"></a>智眾。方具足說。如是等。四翻邪立。謂如聖天<a 
name="0214c13" id="0214c13"></a>菩薩。對八方外道。立三寶義。若有見屈。當<a 
name="0214c14" id="0214c14"></a>斬首謝。眾敵雖攻。而義理無墮。遂令外道歸<a 
name="0214c15" id="0214c15"></a>信入法。此等所立。未必有三支五分比量道<a 
name="0214c16" id="0214c16"></a>理。但以勝辯隨時顯說。令義堅固。使其信伏。<a 
name="0214c17" id="0214c17"></a>亦言無所在故也。五定量立。謂要依彼世間<a 
name="0214c18" id="0214c18"></a>因明。於宗因喻無諸過類。義理極成。名真能<a 
name="0214c19" id="0214c19"></a>立。若於宗等有過墮者。名似能立。不成立也。<a 
name="0214c20" id="0214c20"></a>又如以八種比量道理。證大乘經真是佛語<a 
name="0214c21" id="0214c21"></a>等。是故當知如上所說立破等義。並悉方便。<a 
name="0214c22" id="0214c22"></a>務令前機歸伏生信。未必得具佛法深旨。且<a 
name="0214c23" id="0214c23"></a>如真如無同法喻。故不得立者。豈可真如為<a 
name="0214c24" id="0214c24"></a>非法也。是故要當離此立破之諍論等。方為<a 
name="0214c25" id="0214c25"></a>順實究竟義也。第三立破無礙者。以情執非<a 
name="0214c26" id="0214c26"></a>理。當體即空。致使無破之破。破即無破。若執<a 
name="0214c27" id="0214c27"></a>有破。還同所破。是故非破。今既非所破。是故<a 
name="0214c28" id="0214c28"></a>以無破為破。則能所俱絕。心無所寄。為究竟<a 
name="0214c29" id="0214c29"></a>破。取意思之。勿著於言。又以法既超情。何<a 
name="0215a01" id="0215a01"></a>容得立。約情假立。立即無立。若能了此立即<a 
name="0215a02" id="0215a02"></a>無立。無立之立。為究竟立。若如言取立。則<a 
name="0215a03" id="0215a03"></a>是情計。非所立故。則無立也。是故情中亦<a 
name="0215a04" id="0215a04"></a>無立。以非是法故。情外亦無立。以無緣對故。<a 
name="0215a05" id="0215a05"></a>但可會情入法。立即無立。無立即立。取意<a 
name="0215a06" id="0215a06"></a>思之。其致可見。是謂立破紛然。未曾有說。伏<a 
name="0215a07" id="0215a07"></a>機入法。何嘗對敵。又以遣情無不契理。故破<a 
name="0215a08" id="0215a08"></a>無不立。立法無不銷情。故立無不破。是以<a 
name="0215a09" id="0215a09"></a>破即立。故無破。立即破。故無立。無立無破。<a 
name="0215a10" id="0215a10"></a>不礙立破。是故立破。一而恒二。二而常一。有<a 
name="0215a11" id="0215a11"></a>不礙空。空不礙有。是謂立破無礙大意也。第<a 
name="0215a12" id="0215a12"></a>二定其所破者。有師說云。此三論宗。但破<a 
name="0215a13" id="0215a13"></a>小乘及外道等。遍計所執實我實法。不破大<a 
name="0215a14" id="0215a14"></a>乘依他起性。以是幻有。非過失故。若此亦破。<a 
name="0215a15" id="0215a15"></a>則是斷滅惡取空攝。非正法故。有說三論一<a 
name="0215a16" id="0215a16"></a>切皆破。設使大乘瑜伽等論所立依他。此中<a 
name="0215a17" id="0215a17"></a>亦破。以諸緣生無不空故。若此不破。見不亡<a 
name="0215a18" id="0215a18"></a>故。理非盡故。問。如此二說有和會不。答。有<a 
name="0215a19" id="0215a19"></a>師說不可和會。亦不須強會。以此則是大乘<a 
name="0215a20" id="0215a20"></a>之中。諸部不同。致有違諍。如小乘中諸羅漢<a 
name="0215a21" id="0215a21"></a>等。異部不通。菩薩異部。當知亦爾。故不可<a 
name="0215a22" id="0215a22"></a>怪。良以佛法極甚深故。通其異諍。各有教<a 
name="0215a23" id="0215a23"></a>理。義自極成。故不可會。今更重釋無不可會。<a 
name="0215a24" id="0215a24"></a>以理自通故。何者。謂若不破依他幻有令至<a 
name="0215a25" id="0215a25"></a>不有。彼遍計執不永盡故。以此幻有是不有<a 
name="0215a26" id="0215a26"></a>有故。若不受不有。即是所執。是故破執欲<a 
name="0215a27" id="0215a27"></a>令蕩盡。必至幻有不有之際。要破幻有令其<a 
name="0215a28" id="0215a28"></a>永盡。方至所執不有之際。是故二說義不相<a 
name="0215a29" id="0215a29"></a>違。又彼小乘是半字教。理義不盡。容有異<a 
name="0215b01" id="0215b01"></a>諍。大乘滿教。義理周備。豈亦同彼而有分部。<a 
name="0215b02" id="0215b02"></a>又諸羅漢。不得諸法一味法界。法執相應。起<a 
name="0215b03" id="0215b03"></a>見造論。故有相違。如入地菩薩。通達諸法中<a 
name="0215b04" id="0215b04"></a>道實相。豈亦同彼執見相違。是故龍猛及無<a 
name="0215b05" id="0215b05"></a>著等。諸大論主不相違者。是良證也。第三總<a 
name="0215b06" id="0215b06"></a>申宗意者。通辨三論。總以二諦中道為宗趣。<a 
name="0215b07" id="0215b07"></a>今釋此義。略作三門。一示義理。二約成觀。<a 
name="0215b08" id="0215b08"></a>三顯德用。初門內復作三義。一約依他起性。<a 
name="0215b09" id="0215b09"></a>明二諦中道。二約餘二性。三通約三性。初<a 
name="0215b10" id="0215b10"></a>義者。謂諸法起。無不從緣。從緣有故。必無<a 
name="0215b11" id="0215b11"></a>自性。由無自性。所以從緣。緣有性無。更無<a 
name="0215b12" id="0215b12"></a>二法。但約緣有萬差。名為俗諦。約無性一味。<a 
name="0215b13" id="0215b13"></a>名為真諦。是故於一緣起。二理不雜。名為二<a 
name="0215b14" id="0215b14"></a>諦。緣起無二。雙離兩邊。名為中道。總說如<a 
name="0215b15" id="0215b15"></a>是。若更別釋。略作三門。一約開合。二約一<a 
name="0215b16" id="0215b16"></a>異。三約有無。初中先開後合。開者。於一緣<a 
name="0215b17" id="0215b17"></a>起。開為二義。一緣起幻有義。二無性真空<a 
name="0215b18" id="0215b18"></a>義。初義中亦二義。一非有義。謂舉體全空。無<a 
name="0215b19" id="0215b19"></a>所有故。二非不有義。謂不待壞彼差別相故。<a 
name="0215b20" id="0215b20"></a>大品云。諸法無所有。如是有。是故非有非不<a 
name="0215b21" id="0215b21"></a>有。名為幻有。二真空中亦二義。一非空義。謂<a 
name="0215b22" id="0215b22"></a>以空無空相故。二非不空義。謂餘一切相無<a 
name="0215b23" id="0215b23"></a>不盡故。是故非空非不空。名為真空。經云。空<a 
name="0215b24" id="0215b24"></a>不空不可得。名為真空。中論云。無性法亦無。<a 
name="0215b25" id="0215b25"></a>一切法空故。合者。此有五重。一謂彼非有。則<a 
name="0215b26" id="0215b26"></a>是非不有。以此無二。為幻有故。是故莊嚴論<a 
name="0215b27" id="0215b27"></a>云。無體非無體。非無體即體。無體體無二。是<a 
name="0215b28" id="0215b28"></a>故說是幻。此文意以無體為幻體。故說無二<a 
name="0215b29" id="0215b29"></a>也。由此無二不墮一邊。故名中道。此是俗<a 
name="0215c01" id="0215c01"></a>諦中道。二真中非空。則是非不空。以此無<a 
name="0215c02" id="0215c02"></a>二為真空。雙離二邊。名為中道。此是真諦中<a 
name="0215c03" id="0215c03"></a>道。三幻中非有。則真中非不空義。幻中非不<a 
name="0215c04" id="0215c04"></a>有。則是真中非空義。以並無二故。由此無二。<a 
name="0215c05" id="0215c05"></a>與前無二復無二故。是故二諦俱融。不墮一<a 
name="0215c06" id="0215c06"></a>邊。名為中道。此是二諦中道。四幻中非有。<a 
name="0215c07" id="0215c07"></a>與真中非空。融無二故。名為中道。此是非有<a 
name="0215c08" id="0215c08"></a>非空之中道。經云。非有非無。名為中道。五幻<a 
name="0215c09" id="0215c09"></a>中非不有。則是真中非不空。此非非有非非<a 
name="0215c10" id="0215c10"></a>無之中道。謂絕中之中也。是故二諦鎔融。妙<a 
name="0215c11" id="0215c11"></a>絕中邊。是其意也。二約一異門者。有四句。<a 
name="0215c12" id="0215c12"></a>一不異義者。以若不緣生。不無性故。謂緣有<a 
name="0215c13" id="0215c13"></a>者。顯不自有。不自有者。則是無性。又無自性<a 
name="0215c14" id="0215c14"></a>者。顯非自有。非自有者。則是緣有。是故經<a 
name="0215c15" id="0215c15"></a>云。色即是空。空即是色。論云。智障極盲闇。<a 
name="0215c16" id="0215c16"></a>謂真俗別執。此之謂也。亦不得以性空故。而<a 
name="0215c17" id="0215c17"></a>不許緣生。以無緣生。空不立故。論云。有為法<a 
name="0215c18" id="0215c18"></a>空。以從緣生故。又此是真空。非斷空故。若待<a 
name="0215c19" id="0215c19"></a>滅緣生方為空者。是則情中惡取空也。又亦<a 
name="0215c20" id="0215c20"></a>不得許緣有故。違害真空。以若不空。非是緣<a 
name="0215c21" id="0215c21"></a>有。自若有者。非緣生故。又不異有之空。方<a 
name="0215c22" id="0215c22"></a>為真空。不異空之有。方是幻有。是故此二<a 
name="0215c23" id="0215c23"></a>不二。故無異也。經云。色色空為二。色即是<a 
name="0215c24" id="0215c24"></a>空。非色滅空。色性自空。於其中而通達者。是<a 
name="0215c25" id="0215c25"></a>為入不二法門。又大品云。非以空色。故名色<a 
name="0215c26" id="0215c26"></a>空。但以色即是空。空即是色。又大般若經三<a 
name="0215c27" id="0215c27"></a>百八十九云。善現。以因緣不異本性空。本性<a 
name="0215c28" id="0215c28"></a>空不異因緣。因緣即本性空。本性空即因緣。<a 
name="0215c29" id="0215c29"></a>又云。善現。以從緣所生諸法不異本性空。本<a 
name="0216a01" id="0216a01"></a>性空不異從緣所生諸法。從緣所生諸法即<a 
name="0216a02" id="0216a02"></a>本性空。本性空即從緣所生諸法。如是等文。<a 
name="0216a03" id="0216a03"></a>明此不異門也。問。若爾。應壞二諦。以因果即<a 
name="0216a04" id="0216a04"></a>空故。失幻有。壞俗諦。空即因果故。失真空。<a 
name="0216a05" id="0216a05"></a>壞真諦。答。正由不異。二諦得存。若不爾者。<a 
name="0216a06" id="0216a06"></a>則失二諦。何者。謂異空之因果。非幻法故。失<a 
name="0216a07" id="0216a07"></a>於俗諦。異因果之空。非真空故。失於真諦。是<a 
name="0216a08" id="0216a08"></a>故二諦得存。由於不異。不異則是中道平等。<a 
name="0216a09" id="0216a09"></a>是則由中道而有二諦。則是中道二諦也。二<a 
name="0216a10" id="0216a10"></a>不一門者。此緣起法由性空故。令彼幻有亦<a 
name="0216a11" id="0216a11"></a>不得有。是故一切唯是真空。經云。諸法畢<a 
name="0216a12" id="0216a12"></a>竟空。無有毫末相。空無有分別。同若如虛空。<a 
name="0216a13" id="0216a13"></a>又經云。一切法空。如劫盡燒等。大般若云。色<a 
name="0216a14" id="0216a14"></a>等空故。空中無色。如是等。依彼幻有非有之<a 
name="0216a15" id="0216a15"></a>門。及依真空非不空門。說彼真空永害幻有。<a 
name="0216a16" id="0216a16"></a>是故遂令俗相永盡而為真諦。又此緣起法<a 
name="0216a17" id="0216a17"></a>由幻有相故。令彼真空亦成不空。唯是緣起<a 
name="0216a18" id="0216a18"></a>幻有差別。是故楞伽云。非遮滅復生。相續<a 
name="0216a19" id="0216a19"></a>因緣起等。又攝論瑜伽等中。明依他起法。永<a 
name="0216a20" id="0216a20"></a>不是無等。如是並依真空非空門。及依幻有<a 
name="0216a21" id="0216a21"></a>非不有門。說彼緣有永非是空。永非空故。方<a 
name="0216a22" id="0216a22"></a>為俗諦。如是二諦極相形奪。方成本性。如<a 
name="0216a23" id="0216a23"></a>瓔珞云。世諦有故不空。真諦空故不有。此等<a 
name="0216a24" id="0216a24"></a>皆依非一門辨。問。若據前門。以真空滅幻有<a 
name="0216a25" id="0216a25"></a>令不有者。此則斷滅俗諦。壞業果故。是惡取<a 
name="0216a26" id="0216a26"></a>空。又此性空既由幻有。若令幻有亦不有者。<a 
name="0216a27" id="0216a27"></a>幻有無故。依何得立彼性空宗。是則亦失自<a 
name="0216a28" id="0216a28"></a>真空義。又前非異門中明不壞幻有。此門復<a 
name="0216a29" id="0216a29"></a>壞。豈不二說自相違耶。又若據後義。以有奪<a 
name="0216b01" id="0216b01"></a>空令空不空者。此則實有非是幻有。乖真空<a 
name="0216b02" id="0216b02"></a>故。是情執有。又此緣有既由性空。若此亦無。<a 
name="0216b03" id="0216b03"></a>緣有亦壞。則失緣有義。又前非異門中明不<a 
name="0216b04" id="0216b04"></a>損真空。此門復壞。豈不相違。答。釋此諸難。<a 
name="0216b05" id="0216b05"></a>明真俗空有與奪存壞。有二門四句。一唯真<a 
name="0216b06" id="0216b06"></a>空有四義。一由此空故不壞緣有。以性若有<a 
name="0216b07" id="0216b07"></a>者。非從緣有故。二由是空故壞盡緣有。以空<a 
name="0216b08" id="0216b08"></a>必害緣有故。有若不盡。非真空故。三由空故<a 
name="0216b09" id="0216b09"></a>亦壞真空。以此性空既由緣有。緣有存故。則<a 
name="0216b10" id="0216b10"></a>無真空。無真空者。由真空也。四由空故不壞<a 
name="0216b11" id="0216b11"></a>真空。以壞於緣有。盡彼空相。方是真空故。<a 
name="0216b12" id="0216b12"></a>二唯幻有亦有四義。一由緣有故不害性空。<a 
name="0216b13" id="0216b13"></a>以從緣之有。必是性空。定無性故。二由緣有<a 
name="0216b14" id="0216b14"></a>故必乖性空。以緣有不無故。三由緣有故則<a 
name="0216b15" id="0216b15"></a>壞緣有。以從緣之有必是性空。性空現故。必<a 
name="0216b16" id="0216b16"></a>害緣有。害緣有者。由緣有也。四由緣有故<a 
name="0216b17" id="0216b17"></a>不壞緣有。以從緣之有。必害空盡。有方為緣<a 
name="0216b18" id="0216b18"></a>有也。非是無故。如是緣有性空。或相奪全盡。<a 
name="0216b19" id="0216b19"></a>或相與全存。或自壞自存。無有障礙。是故若<a 
name="0216b20" id="0216b20"></a>就相與門。則不壞有之空。與彼不壞空之有。<a 
name="0216b21" id="0216b21"></a>理不雜故。是非一門也。二若就相奪門。則此<a 
name="0216b22" id="0216b22"></a>壞有之空。與盡空之有。全奪。故非一也。三<a 
name="0216b23" id="0216b23"></a>若就各自存門。則不相是。故非一也。四若就<a 
name="0216b24" id="0216b24"></a>各自壞門。則無一可一。故非一也。以存壞無<a 
name="0216b25" id="0216b25"></a>礙。二理不雜。不墮邊故。不失中道。是謂二諦<a 
name="0216b26" id="0216b26"></a>中道也。三者。此非一與前非異。復無有異。<a 
name="0216b27" id="0216b27"></a>以緣起無二故。謂壞有之空。即是盡空之有。<a 
name="0216b28" id="0216b28"></a>如是空有無障礙故。極相違反。還極相順。是<a 
name="0216b29" id="0216b29"></a>故相奪相與。復無有二。緣起鎔融。義理無礙<a 
name="0216c01" id="0216c01"></a>故也。由非一即非異。故即二諦為中道。由非<a 
name="0216c02" id="0216c02"></a>異即非一。故即中道為二諦。四者。此非一與<a 
name="0216c03" id="0216c03"></a>非異。亦非一。是故即非一之非異。與即非異<a 
name="0216c04" id="0216c04"></a>之非一。義不雜故。而非一也。謂不異中之<a 
name="0216c05" id="0216c05"></a>二。不異二之中。雖義融通。理不雜故。非中非<a 
name="0216c06" id="0216c06"></a>二。具足中二。是謂中邊無障無礙。思之可見。<a 
name="0216c07" id="0216c07"></a>第三約有無者有二門。先約表。後約遮。前中<a 
name="0216c08" id="0216c08"></a>二。初總。後別。總者。於一緣起。融成四句。各<a 
name="0216c09" id="0216c09"></a>不墮邊。謂不礙空之有。雖盡空單有。而不墮<a 
name="0216c10" id="0216c10"></a>有邊。二不礙有之空。雖盡有唯空。而不墮空<a 
name="0216c11" id="0216c11"></a>邊。三無異之空有。雖極相違。而俱辨不墮於<a 
name="0216c12" id="0216c12"></a>二邊。四極反之空有。雖無二雙泯。而俱非不<a 
name="0216c13" id="0216c13"></a>墮於邊。是故四句歷然。而不墮四邊。又亦可<a 
name="0216c14" id="0216c14"></a>得依上義門。四句俱得說邊。是故或非中非<a 
name="0216c15" id="0216c15"></a>邊。具足中邊。可知。二別者。或以幻有為有。<a 
name="0216c16" id="0216c16"></a>無性為空。或無性為有。以理實故。幻有為空。<a 
name="0216c17" id="0216c17"></a>以不實故。皆俱融雙泯。各不墮邊。是名有無<a 
name="0216c18" id="0216c18"></a>中道。故涅槃云。亦有亦無。名為中道。並準上<a 
name="0216c19" id="0216c19"></a>思之。二約遮者。亦先總後別。總中。問。依他<a 
name="0216c20" id="0216c20"></a>是有耶。答。不也。以無自性故。是空耶。不也。<a 
name="0216c21" id="0216c21"></a>不壞緣相故。是亦有亦無耶。不也。無二法故。<a 
name="0216c22" id="0216c22"></a>不相違故。是非有非無耶。不也以有無既離。<a 
name="0216c23" id="0216c23"></a>無所待故。不礙二義故。是故由前三句。離有<a 
name="0216c24" id="0216c24"></a>離無。故不著邊。由第四句。離非有非無。亦不<a 
name="0216c25" id="0216c25"></a>著中。如此不著中。不著邊。方為無寄中道。二<a 
name="0216c26" id="0216c26"></a>別者。先約幻有。問。幻有是有耶。答。不也。是<a 
name="0216c27" id="0216c27"></a>幻有必不有故。是無耶。不也。以有既不有。無<a 
name="0216c28" id="0216c28"></a>可無故。又不礙幻事。非斷滅故。是亦有亦無<a 
name="0216c29" id="0216c29"></a>耶。不也。以二義形奪。俱不存故。非有非無<a 
name="0217a01" id="0217a01"></a>耶不也。以無有無。無所待故。具此二義。是<a 
name="0217a02" id="0217a02"></a>幻有故。是故單就幻有。四句皆絕。亦無寄中<a 
name="0217a03" id="0217a03"></a>道也。二約真空者。問。真空是空耶。答。不也。<a 
name="0217a04" id="0217a04"></a>以是真空。非斷空故。是有耶。不也。相無不盡<a 
name="0217a05" id="0217a05"></a>故。是俱耶。不也。無二法故。不相違故。是俱<a 
name="0217a06" id="0217a06"></a>非耶。不也。以絕待故。具實義故。是故真空。<a 
name="0217a07" id="0217a07"></a>亦絕四句。具顯中道故也。上來總約依他起<a 
name="0217a08" id="0217a08"></a>性。明二諦中道竟。第二約餘二性者。先別。後<a 
name="0217a09" id="0217a09"></a>總。別中先約遍計所執。此有二義。故瑜伽<a 
name="0217a10" id="0217a10"></a>云。遍計所執。情有理無。此中約妄情謂有。如<a 
name="0217a11" id="0217a11"></a>空華於病眼。是凡愚所取以為俗。約理中實<a 
name="0217a12" id="0217a12"></a>無。如空華於淨眼。是聖智所知為真。此無彼<a 
name="0217a13" id="0217a13"></a>有。交徹無礙。融為一性。故百論中。猶如一<a 
name="0217a14" id="0217a14"></a>柰。於瓜為小。於棗為大。大小無礙。名為一<a 
name="0217a15" id="0217a15"></a>柰。當知此中有無亦爾。如是無二。名為中<a 
name="0217a16" id="0217a16"></a>道。故論云。無二有此無。是二名中道。論自<a 
name="0217a17" id="0217a17"></a>釋云。無二者。無能取所取有也。有此無者。有<a 
name="0217a18" id="0217a18"></a>此能取所取無也。此有彼無。無二為中道。此<a 
name="0217a19" id="0217a19"></a>中有此無者。只是無彼有故也。此是情理相<a 
name="0217a20" id="0217a20"></a>望說。若單就情。一切皆是情謂虛妄。若唯約<a 
name="0217a21" id="0217a21"></a>理。一切有無等虛無所有。無所有亦無所<a 
name="0217a22" id="0217a22"></a>有。一切皆絕。亦無中無邊。二約圓成實者。此<a 
name="0217a23" id="0217a23"></a>有三重。一約言就詮。亦得為俗。離言捨詮。非<a 
name="0217a24" id="0217a24"></a>安立故。方乃為真。俱融無礙。以為中道。二約<a 
name="0217a25" id="0217a25"></a>絕諸相故。是空義。約真德實故。是不空義。此<a 
name="0217a26" id="0217a26"></a>空不空無二為中。如經中空不空如來藏等<a 
name="0217a27" id="0217a27"></a>是也。三約此真如當體無礙。則無所有。為空。<a 
name="0217a28" id="0217a28"></a>則此真體不可壞故。名不空。此空不空不二<a 
name="0217a29" id="0217a29"></a>為中。第二總辨者亦二重。一約迷真起妄為<a 
name="0217b01" id="0217b01"></a>俗。會妄歸實為真。真妄俱融。交徹無礙。以<a 
name="0217b02" id="0217b02"></a>為中道。是真該妄末。妄徹真源。真俗混融。以<a 
name="0217b03" id="0217b03"></a>為中道也。二攝真從妄。則俗有真無。攝妄<a 
name="0217b04" id="0217b04"></a>從真。則俗無真有。如是真俗有無無礙。以為<a 
name="0217b05" id="0217b05"></a>中道。第三通約三性辨者。先開。後合。開者。<a 
name="0217b06" id="0217b06"></a>所執有二義。謂情有理無。依他亦二義。謂幻<a 
name="0217b07" id="0217b07"></a>有性空。圓成亦二義。謂體有相無。合者。以所<a 
name="0217b08" id="0217b08"></a>執情有。依他幻有。圓成種無。如是有無無<a 
name="0217b09" id="0217b09"></a>二。為俗諦中道。所執理無。依他性空。圓成體<a 
name="0217b10" id="0217b10"></a>有。如是有無無二。名真諦中道。如是真俗。合<a 
name="0217b11" id="0217b11"></a>而恒離。離而恒合。離合無礙。是二諦中道。<a 
name="0217b12" id="0217b12"></a>此上二門。亦有一異遮表等。各有句數。並準<a 
name="0217b13" id="0217b13"></a>初門應知。上來示義理竟。第二約成觀者。此<a 
name="0217b14" id="0217b14"></a>真空法平等二諦。三世諸佛之所同依。一切<a 
name="0217b15" id="0217b15"></a>菩薩離此無路。是故若欲於真大乘求出要<a 
name="0217b16" id="0217b16"></a>者。於此深空。偏攻作意。觀察既久。遂能照理<a 
name="0217b17" id="0217b17"></a>伏惑。今略明此真空之觀。以作三門。一識病。<a 
name="0217b18" id="0217b18"></a>此有二。一&#x9E81;。謂有修行。為求名聞求利養等。<a 
name="0217b19" id="0217b19"></a>巧偽不真。為令他知。及不護戒行。如是等類。<a 
name="0217b20" id="0217b20"></a>不能得入此真空觀。二細。謂縱有質直趣理<a 
name="0217b21" id="0217b21"></a>之心。不識自心執見過患。是故無心翻情入<a 
name="0217b22" id="0217b22"></a>理。故亦不能入此觀也。是故行者欲入此觀。<a 
name="0217b23" id="0217b23"></a>於上&#x9E81;細之患。極須善識。求遠離之。二揀境<a 
name="0217b24" id="0217b24"></a>者。亦二。一倒境。謂聞空謂斷無。聞有謂實有<a 
name="0217b25" id="0217b25"></a>等。並如情所取。非是法境。二真境。如上說<a 
name="0217b26" id="0217b26"></a>空有俱融無礙之法難名目者是也。極須揀<a 
name="0217b27" id="0217b27"></a>之。若不爾者。則入魔網故也。三定智者。亦<a 
name="0217b28" id="0217b28"></a>二。一解。謂於前真空。善分析揀擇。不與三種<a 
name="0217b29" id="0217b29"></a>空亂意相應。又亦解知此解。與行不同。若不<a 
name="0217c01" id="0217c01"></a>爾者。於此法上墮不生解。則謂此解便是行<a 
name="0217c02" id="0217c02"></a>心。非正理故。不名解也。二行。謂以行心觀正<a 
name="0217c03" id="0217c03"></a>理時。決定不如前之所解。以解不能至故。行<a 
name="0217c04" id="0217c04"></a>心順法。亡情念故。謂於真境。不作空解。不作<a 
name="0217c05" id="0217c05"></a>有解。不作俱解。亦不作俱非解。於一念間。一<a 
name="0217c06" id="0217c06"></a>切解心動念總絕。亦無不動之解。所解亦<a 
name="0217c07" id="0217c07"></a>絕。此絕亦絕。境智俱融。於一念間。此謂情<a 
name="0217c08" id="0217c08"></a>開理現難可宣說。至者當知。龍樹說空。意在<a 
name="0217c09" id="0217c09"></a>於此。第三顯德用者。中論云。以有空義故。一<a 
name="0217c10" id="0217c10"></a>切法得成。又云。以一切法空故。得有三寶四<a 
name="0217c11" id="0217c11"></a>諦等。大品云。若一切法不空。則無道無果。又<a 
name="0217c12" id="0217c12"></a>云。若諸法如毫釐許有者。則諸佛不出世。<a 
name="0217c13" id="0217c13"></a>如是等文。皆明以有真空故。方有諸法也。又<a 
name="0217c14" id="0217c14"></a>由觀真空。方成諸行。是故十度等行。皆由空<a 
name="0217c15" id="0217c15"></a>成。菩提等果。皆由空立。是故從此真空無住。<a 
name="0217c16" id="0217c16"></a>建立諸法。又令諸法得相即相入無障無礙<a 
name="0217c17" id="0217c17"></a>等。並是此門之大用也。第四會異說者。於中<a 
name="0217c18" id="0217c18"></a>有二。先敘異說。後會無違。前中。此大乘內。<a 
name="0217c19" id="0217c19"></a>於緣生法二宗盛諍。一執為有。二說為空。且<a 
name="0217c20" id="0217c20"></a>執有者。說此緣生決定不空。以有因緣之所<a 
name="0217c21" id="0217c21"></a>生故。猶如幻事。不可言無。若言空者。應非緣<a 
name="0217c22" id="0217c22"></a>生。如兔角等。若爾。則便斷滅因果。破壞二<a 
name="0217c23" id="0217c23"></a>諦。以若無心心法。何斷何證。何修何益。故唯<a 
name="0217c24" id="0217c24"></a>識論云。若一切空。何有智者為除幻敵。求<a 
name="0217c25" id="0217c25"></a>石女兒以為軍旅。如是等。設有處說緣生空<a 
name="0217c26" id="0217c26"></a>者。應知此就遍計所執。說緣生法無二我故。<a 
name="0217c27" id="0217c27"></a>密意言空。非謂彼法舉體全無。若此無者。則<a 
name="0217c28" id="0217c28"></a>是斷無惡取空見。甚為可畏經云。寧起有見<a 
name="0217c29" id="0217c29"></a>如須彌山。不起空見如芥子許。中論云。若復<a 
name="0218a01" id="0218a01"></a>見於空。諸佛所不化。如是空見既是深過。明<a 
name="0218a02" id="0218a02"></a>知緣生必定不無。攝論瑜伽深密經等決定<a 
name="0218a03" id="0218a03"></a>說有。不可違故。二執空者。言此緣生法。決定<a 
name="0218a04" id="0218a04"></a>是空。以從緣生。必無自性故。猶如幻事。不<a 
name="0218a05" id="0218a05"></a>可言有。若言有者。則不從緣。不從緣故。則非<a 
name="0218a06" id="0218a06"></a>緣起之法也。設有處說緣生法體是有者。應<a 
name="0218a07" id="0218a07"></a>知但是隨俗假說。非謂彼體實是不空。以若<a 
name="0218a08" id="0218a08"></a>有體則不從緣。不從緣故。則無知斷證修。亦<a 
name="0218a09" id="0218a09"></a>壞於二諦。大品云。若諸法不空。則無道無果。<a 
name="0218a10" id="0218a10"></a>中論云。若一切不空。則無三寶四諦。成大邪<a 
name="0218a11" id="0218a11"></a>見。智論云。觀一切法從因緣生。從因緣生。<a 
name="0218a12" id="0218a12"></a>則無自性。無自性故。畢竟皆空。又若言此<a 
name="0218a13" id="0218a13"></a>幻事不空者。今且問如幻巾為兔。此兔為在<a 
name="0218a14" id="0218a14"></a>巾內。為在巾外。為即是巾。為離巾有。為有皮<a 
name="0218a15" id="0218a15"></a>毛。為有骨肉。既並絕無。依何執有。當知此<a 
name="0218a16" id="0218a16"></a>兔。不待滅而自亡。本不生而虛現。是故要由<a 
name="0218a17" id="0218a17"></a>性空。得有二諦。又汝以我宗為空見者。此過<a 
name="0218a18" id="0218a18"></a>屬汝。何者。若汝執有。則不藉緣。不藉緣故。<a 
name="0218a19" id="0218a19"></a>則斷因果。豈非空見。橫執有法。豈非有見。有<a 
name="0218a20" id="0218a20"></a>無二見。雙負汝宗。何不生畏。又汝不了我所<a 
name="0218a21" id="0218a21"></a>說空離有無見。執為空見而生怖者。此是汝<a 
name="0218a22" id="0218a22"></a>自空見。非關我宗又汝橫怖自見而執情有。<a 
name="0218a23" id="0218a23"></a>復成有見。俱失佛法。於顛倒情而恒流轉。雖<a 
name="0218a24" id="0218a24"></a>染法衣。常在法外。是汝之失。又汝云何有<a 
name="0218a25" id="0218a25"></a>智者為除幻敵等者。諸大乘經。何處不說諸<a 
name="0218a26" id="0218a26"></a>法如化。菩薩修幻智。斷幻惑。成幻行。得幻果<a 
name="0218a27" id="0218a27"></a>等。如是聖教。豈不違害。何不生怖。又汝意謂<a 
name="0218a28" id="0218a28"></a>有斷證故非如幻者。非如幻故。非從緣生。非<a 
name="0218a29" id="0218a29"></a>緣生故。何有斷證。是故反是大邪見也。又<a 
name="0218b01" id="0218b01"></a>汝無著菩薩。順中論內。尊承龍樹。稱阿闍<a 
name="0218b02" id="0218b02"></a>黎。師其所說。釋彼餘論。況護法等而輒毀<a 
name="0218b03" id="0218b03"></a>謗。入楞伽中。佛記龍樹。住初歡喜地。能破有<a 
name="0218b04" id="0218b04"></a>無見。住生安樂國。既是破有無見。何曾是<a 
name="0218b05" id="0218b05"></a>空。若言龍樹是空見者。深成誹謗。此既佛<a 
name="0218b06" id="0218b06"></a>所讚歎。餘人毀謗。與佛違諍。非釋種矣。第<a 
name="0218b07" id="0218b07"></a>二會無違者。諸緣起法。未嘗有體。未曾損壞。<a 
name="0218b08" id="0218b08"></a>無體無壞。無二無礙。為緣起法。是故龍樹等。<a 
name="0218b09" id="0218b09"></a>雖說盡有之空。而不待滅有。既不損有。即是<a 
name="0218b10" id="0218b10"></a>不違有之空也。故龍樹說空。離有離無。為<a 
name="0218b11" id="0218b11"></a>真空也。無著等。雖說盡空之有。而不損真空。<a 
name="0218b12" id="0218b12"></a>既不損空。即是不違空之有也。故亦離有無<a 
name="0218b13" id="0218b13"></a>之幻有。何相違耶。當知二說。全體相與。際<a 
name="0218b14" id="0218b14"></a>限無遺。雖各述一義。而舉體圓具。故無違<a 
name="0218b15" id="0218b15"></a>也。如其不爾。恐墮空無。勵意立有。不達此有<a 
name="0218b16" id="0218b16"></a>是不異空之有故。是故不受彼空。反失自有。<a 
name="0218b17" id="0218b17"></a>失自有者。良由取有。又若恐墮有所得故。猛<a 
name="0218b18" id="0218b18"></a>勵立空。不達此空是不異有之空故。是故不<a 
name="0218b19" id="0218b19"></a>受緣有。反失真空。失真空者。良由取空。是故<a 
name="0218b20" id="0218b20"></a>舉體全空之有。無著等說。舉體全有之空。龍<a 
name="0218b21" id="0218b21"></a>樹等說。非直二說互不相違。亦乃二義相由<a 
name="0218b22" id="0218b22"></a>全攝。故無二也。問。若爾。何故清辯護法。後<a 
name="0218b23" id="0218b23"></a>代論師。互相破耶。答。此乃相成。非是相破。<a 
name="0218b24" id="0218b24"></a>何者。為末代有情。根器漸鈍。聞說幻有。謂為<a 
name="0218b25" id="0218b25"></a>定有。故清辯等破有令盡。至畢竟空。方乃得<a 
name="0218b26" id="0218b26"></a>彼緣起幻有。若不至此畢竟性空。則不成彼<a 
name="0218b27" id="0218b27"></a>緣起幻有。是故為成有故破於有也。又彼聞<a 
name="0218b28" id="0218b28"></a>說緣生性空。謂為斷無。故護法等破空存有。<a 
name="0218b29" id="0218b29"></a>幻有存故。方乃得彼不異有之空。以若不<a 
name="0218c01" id="0218c01"></a>全體至此幻有。則不是彼真性之空。是故為<a 
name="0218c02" id="0218c02"></a>成空故。破於空也。若無如此後代論師。以二<a 
name="0218c03" id="0218c03"></a>理交徹全體相奪。無由得顯緣起甚深。是故<a 
name="0218c04" id="0218c04"></a>相破反是相成。由緣起法幻有真空有二義<a 
name="0218c05" id="0218c05"></a>故。一極相順。謂冥合一相。舉體全攝。二極<a 
name="0218c06" id="0218c06"></a>相違。謂各互相害。全奪永盡。若不相奪永<a 
name="0218c07" id="0218c07"></a>盡。無以舉體全收。是故極違即極順也。龍樹<a 
name="0218c08" id="0218c08"></a>無著。就極順門。故無相破。清辯護法。據極<a 
name="0218c09" id="0218c09"></a>違門。故須相破。違順無礙故。方是緣起。是<a 
name="0218c10" id="0218c10"></a>故前後不相違也。餘義準上思之。諸諍無不<a 
name="0218c11" id="0218c11"></a>和會耳。</p><a 
name="0218c12" id="0218c12"></a><p style="text-indent: 0em; margin-left: 0em"><span class="linehead"></span>第七造論時代者。有說龍樹。佛滅度後八百<a 
name="0218c13" id="0218c13"></a>年出。依摩訶摩耶經。佛滅後七百年出近問<a 
name="0218c14" id="0218c14"></a>三藏云。西國有傳龍樹。從佛滅後。三百年<a 
name="0218c15" id="0218c15"></a>出南天竺。共一國王。以藥自持。擬待彌勒。<a 
name="0218c16" id="0218c16"></a>至八百年。彼王諸子。並皆老死。無嗣位者。後<a 
name="0218c17" id="0218c17"></a>一太子恨無得位。母氏教云。汝父不死。是<a 
name="0218c18" id="0218c18"></a>龍樹所持。汝乞彼首。父則隨喪。子便依言往<a 
name="0218c19" id="0218c19"></a>乞。菩薩剔頸與之。於是而卒。既五百年在<a 
name="0218c20" id="0218c20"></a>世。是故諸說皆會。然其所造雖復廣多。唯於<a 
name="0218c21" id="0218c21"></a>此論。自造本頌。還自造釋。既不雜餘言。亦將<a 
name="0218c22" id="0218c22"></a>為甚妙也。</p><a 
name="0218c23" id="0218c23"></a><p style="text-indent: 0em; margin-left: 0em"><span class="linehead"></span>第八傳譯緣起者。三藏法師鳩摩羅什。此云<a 
name="0218c24" id="0218c24"></a>童壽。齎梵本至此。以大秦弘始年。於逍遙園<a 
name="0218c25" id="0218c25"></a>中。與生肇融叡等諸德。共譯茲論。叡公筆受。<a 
name="0218c26" id="0218c26"></a>與中百及智論等同譯。故肇公披閱四論。若<a 
name="0218c27" id="0218c27"></a>日月之入懷。彼評云。百論廣破外道。門論廣<a 
name="0218c28" id="0218c28"></a>破小乘。中論具破內外。智論解釋大乘。文勢<a 
name="0218c29" id="0218c29"></a>如此也。是故三論玄旨。派流於九壞。龍樹宗<a 
name="0219a01" id="0219a01"></a>傳。實什公之方也。雖復譯在關河。然盛傳<a 
name="0219a02" id="0219a02"></a>於江表。則興皇朗之功也。</p><a 
name="0219a03" id="0219a03"></a><p style="text-indent: 0em; margin-left: 0em"><span class="linehead"></span>第九釋論題目者。然此三論。得名不同。或就<a 
name="0219a04" id="0219a04"></a>所顯為名。如中觀論。以中道是所顯故。或約<a 
name="0219a05" id="0219a05"></a>所遣及所託為目。如此論。以十二門法為所<a 
name="0219a06" id="0219a06"></a>遣託故。或約數為名。如百論。以論有百偈故。<a 
name="0219a07" id="0219a07"></a>此中十二者。有人解云。此是隨語中一大數<a 
name="0219a08" id="0219a08"></a>也。如一日十二時。一年十二月。又表十二。入<a 
name="0219a09" id="0219a09"></a>十二緣等。此恐不然。今釋十二有三義。一<a 
name="0219a10" id="0219a10"></a>約所遣。謂所執萬端。別祛難盡。故今總攝。<a 
name="0219a11" id="0219a11"></a>十二統收。無別表也。二約所託。謂津悟多方。<a 
name="0219a12" id="0219a12"></a>數窮八萬。要略所仗。十二為號。如下文云。<a 
name="0219a13" id="0219a13"></a>當以十二門入於空義。此是入真空之勝方<a 
name="0219a14" id="0219a14"></a>便也。三合此二義。謂非遣執無以入空。遣即<a 
name="0219a15" id="0219a15"></a>託也。非入空無以遣執。託即遣也。門者。亦有<a 
name="0219a16" id="0219a16"></a>三義。一是收攝義。謂此十二。以一一統收<a 
name="0219a17" id="0219a17"></a>諸餘所遣無量諸法。故以為門。如章門等。二<a 
name="0219a18" id="0219a18"></a>是開示義。謂於此十二。開示顯現真空理故。<a 
name="0219a19" id="0219a19"></a>以此為門。如開方便門示真實相等。三是通<a 
name="0219a20" id="0219a20"></a>入義。謂令依此游履。通入彼真空故。此中十<a 
name="0219a21" id="0219a21"></a>二即門。帶數釋也。亦有本。作觀十二門。觀者<a 
name="0219a22" id="0219a22"></a>鑒照義。且鑒照有二。一照俗。謂觀照此十二<a 
name="0219a23" id="0219a23"></a>類法。二觀真。謂即於此十二法上。破相開<a 
name="0219a24" id="0219a24"></a>示。照達真空。令心無寄。故云觀也。此中據後<a 
name="0219a25" id="0219a25"></a>義說。觀則是智。十二門是境。境智合目。如<a 
name="0219a26" id="0219a26"></a>此境智。是所詮義。論者。是能詮教。謂以理窮<a 
name="0219a27" id="0219a27"></a>覈。使諸相永盡。故云論也。又以巧辯徵責。令<a 
name="0219a28" id="0219a28"></a>執心無寄。亦云論也。觀因緣門者。當別目。<a 
name="0219a29" id="0219a29"></a>謂親辨法體為因。疏而助發為緣。推求無性<a 
name="0219b01" id="0219b01"></a>為觀。開悟真空曰門。十二之初。故云第一。<a 
name="0219b02" id="0219b02"></a><span class="note">(觀因緣門第一六字古本連在論題之下故於此處釋之)</span>龍樹菩薩造者。梵語<a 
name="0219b03" id="0219b03"></a>名作那伽阿順那。那伽。此云龍。阿順那者。羅<a 
name="0219b04" id="0219b04"></a>什翻為樹。慈恩三藏翻為猛。並非敵對正翻。<a 
name="0219b05" id="0219b05"></a>所以知者。近問大原三藏云。西國俗盡說。前<a 
name="0219b06" id="0219b06"></a>代有猛壯之人。名阿順那。翻為猛者。但指彼<a 
name="0219b07" id="0219b07"></a>人。非正譯其名。又西國有一色樹。亦名阿<a 
name="0219b08" id="0219b08"></a>順那。此菩薩在樹下生。因名阿順那。是故翻<a 
name="0219b09" id="0219b09"></a>為樹者。亦指彼樹。非正翻名。阿順那雖俱無<a 
name="0219b10" id="0219b10"></a>正翻。就義指事。樹得人失。以於樹下而生。龍<a 
name="0219b11" id="0219b11"></a>宮悟道。故云龍樹。菩薩者。若具應云菩提薩<a 
name="0219b12" id="0219b12"></a>埵。諸論通釋。總有三義。一菩提。此云覺。則<a 
name="0219b13" id="0219b13"></a>所求也。薩埵。此云生。則所度也。此二俱是所<a 
name="0219b14" id="0219b14"></a>緣境。則從境為名。如白骨觀等。二菩提同前。<a 
name="0219b15" id="0219b15"></a>是所求境。薩埵。是能求行者。則能所合目。境<a 
name="0219b16" id="0219b16"></a>智為名。三薩埵。此云勇猛。謂於大菩提。勇猛<a 
name="0219b17" id="0219b17"></a>求故。以菩下略提。薩下略埵。故云菩薩也。造<a 
name="0219b18" id="0219b18"></a>者。是製作也。</p><a 
name="0219b19" id="0219b19"></a><p style="text-indent: 0em; margin-left: 0em"><span class="linehead"></span>第十隨文解釋者。諸論之首。皆有歸敬等頌。<a 
name="0219b20" id="0219b20"></a>此論無者。為存略也。以此論是略論故。亦是<a 
name="0219b21" id="0219b21"></a>作者隨意。有無無在。就此論中。文別有二。<a 
name="0219b22" id="0219b22"></a>初標宗辨意。二從釋空者下。開宗解釋。前<a 
name="0219b23" id="0219b23"></a>中三。先標宗。二問曰下。辨意。三大分下。會<a 
name="0219b24" id="0219b24"></a>意歸宗。前中說曰者。問答稱論。直言曰說。又<a 
name="0219b25" id="0219b25"></a>成教傳通曰論。曲授門人曰說。曰者。語辭也。<a 
name="0219b26" id="0219b26"></a>略解者。略有四義。一約人。謂對佛果圓音大<a 
name="0219b27" id="0219b27"></a>無礙辯。廣說般若二十萬頌。今此龍樹。位居<a 
name="0219b28" id="0219b28"></a>不足。證法未圓。所說非廣。故云略也。二約<a 
name="0219b29" id="0219b29"></a>教。謂龍樹所造大無畏論十萬頌。對彼說此<a 
name="0219c01" id="0219c01"></a>以為略也。三約義。謂空為法本。有為末相。若<a 
name="0219c02" id="0219c02"></a>演本從末。隨俗萬差。以為廣說。若攝末歸本。<a 
name="0219c03" id="0219c03"></a>就理要妙。以為略說。則要略之略也。故文云<a 
name="0219c04" id="0219c04"></a>但解空義。此之謂也。四約機。謂佛在世。為利<a 
name="0219c05" id="0219c05"></a>根大士所說為廣。佛滅度後。菩薩為彼末世<a 
name="0219c06" id="0219c06"></a>鈍根所說為略。今此文中。具斯四釋。故云略<a 
name="0219c07" id="0219c07"></a>也。言解者。辨釋也。但佛經所說。義理多門。<a 
name="0219c08" id="0219c08"></a>未知今者解釋何義。為揀彼小乘非此所釋。<a 
name="0219c09" id="0219c09"></a>故云摩訶衍義。摩訶。此云大。衍者。此云乘。<a 
name="0219c10" id="0219c10"></a>此大乘名。後論自釋。義者。是所以也。則是所<a 
name="0219c11" id="0219c11"></a>詮義理。謂真空也。第二辨意中。有三番問<a 
name="0219c12" id="0219c12"></a>答。以辨其意。初一明法義利。次一彰略非<a 
name="0219c13" id="0219c13"></a>廣。後一顯法名義。初中先問後答。答中二。先<a 
name="0219c14" id="0219c14"></a>歎本法甚深。後明作論之意。前中有二種甚<a 
name="0219c15" id="0219c15"></a>深。初歎證甚深。謂諸佛所有故。二歎阿含甚<a 
name="0219c16" id="0219c16"></a>深。為大功德利根者說故。又初則主勝故法<a 
name="0219c17" id="0219c17"></a>深。後則機勝故法深。以若非諸佛大人無以<a 
name="0219c18" id="0219c18"></a>能說。若非菩薩大士無以堪受。是故此法。玄<a 
name="0219c19" id="0219c19"></a>軌妙則。無不甚深。故名為法。則法含攝蘊積。<a 
name="0219c20" id="0219c20"></a>包容諸勝德故。名之為藏。大功德是福勝。利<a 
name="0219c21" id="0219c21"></a>根是智深。者是人。謂具勝福深智之者。方堪<a 
name="0219c22" id="0219c22"></a>為器。顯法深也。後明作論意。於中二。先答<a 
name="0219c23" id="0219c23"></a>利。後光闡下。答義。何故此中先利後義者。謂<a 
name="0219c24" id="0219c24"></a>表菩薩大士宜以接物為先故也。又釋。初是<a 
name="0219c25" id="0219c25"></a>饒益有情。後是成就佛法。依瑜伽等論。然<a 
name="0219c26" id="0219c26"></a>諸菩薩從初發心。常修如此二種正行。亦是<a 
name="0219c27" id="0219c27"></a>二利行也。前中二。先明所被劣根。後明論主<a 
name="0219c28" id="0219c28"></a>設教。前中末世者。時劣也。此有二義。一從佛<a 
name="0219c29" id="0219c29"></a>滅後。總名末世。二謂正法五百年已後。總名<a 
name="0220a01" id="0220a01"></a>末世。眾生薄福等者。人劣也。謂六大五蘊積<a 
name="0220a02" id="0220a02"></a>成眾生。故云眾生。薄福。翻上大功德。鈍根顯<a 
name="0220a03" id="0220a03"></a>智劣。翻上利根也。尋經不達者。謂雖尋文。<a 
name="0220a04" id="0220a04"></a>而不達其義。聞說有無。皆隨言定解。故是迷<a 
name="0220a05" id="0220a05"></a>謬失也。我愍此下。明論主起悲設教。論興由<a 
name="0220a06" id="0220a06"></a>致。答利益也。第二答義中。謂此菩薩光揚開<a 
name="0220a07" id="0220a07"></a>闡無上大法。令久住世報佛恩故。是瑜伽論<a 
name="0220a08" id="0220a08"></a>菩薩造論六意之中。為令失沒種種義門重<a 
name="0220a09" id="0220a09"></a>開顯故。此之謂也。第二問答顯略說中。先問<a 
name="0220a10" id="0220a10"></a>後答可知。第三顯名義中。先問後答中。大<a 
name="0220a11" id="0220a11"></a>有七義。一對小超過故。二能至大處故。三大<a 
name="0220a12" id="0220a12"></a>人所乘故。亦是曾運大。四利用廣大故。五多<a 
name="0220a13" id="0220a13"></a>所乘故。亦是現運大。六廣大甚深故。謂廣盡<a 
name="0220a14" id="0220a14"></a>其邊。則是無邊之邊。量智境也。深窮其底。則<a 
name="0220a15" id="0220a15"></a>是無底之底。理智境也。七攝功德大故佛經<a 
name="0220a16" id="0220a16"></a>自說。又如集論。乘有七義。起信論中三義。皆<a 
name="0220a17" id="0220a17"></a>有運轉義。是乘以無分別智為性等。廣如別<a 
name="0220a18" id="0220a18"></a>說。第三會意歸宗中亦三。先標舉法體。大分<a 
name="0220a19" id="0220a19"></a>者。是大都之言耳。謂諸法萬差。大都總相。無<a 
name="0220a20" id="0220a20"></a>非是空故。不礙諸法。未&#x751E;不空。故說真空。名<a 
name="0220a21" id="0220a21"></a>為深義。二明其勝用者。若通達如此真空。<a 
name="0220a22" id="0220a22"></a>則萬行皆悉圓備。略舉六度以為行本。無障<a 
name="0220a23" id="0220a23"></a>礙者。此有三義。一約境。謂真空不礙萬行。萬<a 
name="0220a24" id="0220a24"></a>行不礙真空。故云無礙。亦乃即真空為萬行。<a 
name="0220a25" id="0220a25"></a>萬行未曾不空。即萬行為真空。真空未&#x751E;不<a 
name="0220a26" id="0220a26"></a>行。故云無礙也。二約智。謂照空之智。則具<a 
name="0220a27" id="0220a27"></a>萬行。萬行即智。無有障礙。故云若通達。通達<a 
name="0220a28" id="0220a28"></a>則是智也。三約俱融。謂智有二義。一從緣虛<a 
name="0220a29" id="0220a29"></a>故。虛無不盡。智同境也。二虛盡唯空。未&#x751E;失<a 
name="0220b01" id="0220b01"></a>照。境即智也。以即空之妙智。還照即智之真<a 
name="0220b02" id="0220b02"></a>空。是故終日照而無照。終日境而無境。無境<a 
name="0220b03" id="0220b03"></a>無智。而境智宛然。故名通達。亦云無障礙也。<a 
name="0220b04" id="0220b04"></a>是故下。第三結意歸宗可知。</p><a 
name="0220b05" id="0220b05"></a><p style="text-indent: 0em; margin-left: 0em"><span class="linehead"></span>第二大段開宗解釋。於中二。先標數開門。後<a 
name="0220b06" id="0220b06"></a>初是下。隨門別釋中。十二門則為十二段。</p><a 
name="0220b07" id="0220b07"></a><p style="margin-left: 3em"><span class="headname">觀因緣門第一</span></p><a 
name="0220b08" id="0220b08"></a><p style="text-indent: 0em; margin-left: 0em"><span class="linehead"></span>初門中三。初標起章門。二立頌略示。後釋頌<a 
name="0220b09" id="0220b09"></a>廣顯。頌中上半舉法。下半徵情。又上半明緣<a 
name="0220b10" id="0220b10"></a>生故無性。下半顯無性故即空。若具言此中<a 
name="0220b11" id="0220b11"></a>有兩重比量。以初成後。何者。上半明一切有<a 
name="0220b12" id="0220b12"></a>為法皆無自性。宗。以從緣生故。因。喻可知。<a 
name="0220b13" id="0220b13"></a>下半明有為法定空。宗。以無自性故。因。喻亦<a 
name="0220b14" id="0220b14"></a>可知。三釋頌廣顯中二。初明有為空。後類顯<a 
name="0220b15" id="0220b15"></a>我及無為一切皆空。前中三。一牒舉果。二如<a 
name="0220b16" id="0220b16"></a>是下。破顯無性。三是故下。結有為空。初中<a 
name="0220b17" id="0220b17"></a>三。先開果有內外。二開緣亦內外。三釋顯<a 
name="0220b18" id="0220b18"></a>內外緣果此中先辨外事。有五事。各有因緣<a 
name="0220b19" id="0220b19"></a>及所生法。並可知。後顯內報。謂十二因緣。依<a 
name="0220b20" id="0220b20"></a>小乘宗。皆前支為因生後支故。具有因緣及<a 
name="0220b21" id="0220b21"></a>所生法。亦可知。亦是釋頌中初句竟。二破顯<a 
name="0220b22" id="0220b22"></a>無性中二。先總顯。謂內外法既各如是攬緣<a 
name="0220b23" id="0220b23"></a>而成。豈非即是無自性耶。若有自體。豈更緣<a 
name="0220b24" id="0220b24"></a>故。涅槃經云。譬如青黃合成綠色。當知是二。<a 
name="0220b25" id="0220b25"></a>本無綠性。若本有者。何須合成。二若法自性<a 
name="0220b26" id="0220b26"></a>無下。別顯無性。於中先外後內。外中二。先正<a 
name="0220b27" id="0220b27"></a>破。後類結。前中初標。列自他共。三章俱無。<a 
name="0220b28" id="0220b28"></a>二何以故下。徵釋。於中先徵後釋。釋中先釋<a 
name="0220b29" id="0220b29"></a>自性無。後釋他性無。不釋第三共生。以自他<a 
name="0220c01" id="0220c01"></a>若破。無別共故。就釋初中。謂自性若有。則<a 
name="0220c02" id="0220c02"></a>不因他。以因他故。自性無也。二若謂下。釋他<a 
name="0220c03" id="0220c03"></a>性無中有三。初他成別體故非因。二若謂下。<a 
name="0220c04" id="0220c04"></a>因同果體故非他。三又蒲下。因復無性失自<a 
name="0220c05" id="0220c05"></a>他。又釋此三。初約疏。二約親。三俱非。初中<a 
name="0220c06" id="0220c06"></a>二。先約情縱破。謂若他生者。牛應生馬。種梨<a 
name="0220c07" id="0220c07"></a>生柰等也。後而實不然者。就理奪破也。二<a 
name="0220c08" id="0220c08"></a>若謂下。就親破。亦是明因同果體故非他。於<a 
name="0220c09" id="0220c09"></a>中三。初牒救總非。謂外計云。他有二種。一非<a 
name="0220c10" id="0220c10"></a>因之他。如牛於馬可不相生。二是因之他。如<a 
name="0220c11" id="0220c11"></a>蒲於席何得不生。前文但云他不言因。此中<a 
name="0220c12" id="0220c12"></a>說因而不言他故也。此救非理。故云不然。二<a 
name="0220c13" id="0220c13"></a>徵不然所以。三正釋破。於中初存因失他。故<a 
name="0220c14" id="0220c14"></a>非因是奪破也。若謂是因而非他者。因既於<a 
name="0220c15" id="0220c15"></a>果而非他。則蒲席一體體既是一。則失於因。<a 
name="0220c16" id="0220c16"></a>因既失矣。他生之義安在。二存他失因。是<a 
name="0220c17" id="0220c17"></a>緣破也。謂若是他。因非因故。前則以因為<a 
name="0220c18" id="0220c18"></a>他不成。後則以他為因。又前由一故不成生。<a 
name="0220c19" id="0220c19"></a>後由異故亦不生。是故他不生也。亦可前中<a 
name="0220c20" id="0220c20"></a>量云。因定不生果。以與果法不別故。猶如果<a 
name="0220c21" id="0220c21"></a>法。後義量云。因定不生果。以與果異故。猶<a 
name="0220c22" id="0220c22"></a>如非因法。三推因無性失他。於中遮外救云。<a 
name="0220c23" id="0220c23"></a>上來或異同非因。或一同果法。俱不得生。而<a 
name="0220c24" id="0220c24"></a>實生理非一非異。故得相生。今破意云。若有<a 
name="0220c25" id="0220c25"></a>此因。可與果非一異。而能生於果。今推求<a 
name="0220c26" id="0220c26"></a>此因亦無自性。以從眾緣成故。猶如果法。是<a 
name="0220c27" id="0220c27"></a>故無體可能生也。文中有四。初標。二徵。三<a 
name="0220c28" id="0220c28"></a>釋。四結。釋中先釋蒲無自體。後辨無力成席。<a 
name="0220c29" id="0220c29"></a>謂自體尚無。何有力用。是故下結可知。二餘<a 
name="0221a01" id="0221a01"></a>缾下。類餘一切外因緣法皆不可得。第二釋<a 
name="0221a02" id="0221a02"></a>破內法緣果之中有二。初略指同前破。亦是<a 
name="0221a03" id="0221a03"></a>懸標後文破。二引頌廣顯破。此中二。初引頌。<a 
name="0221a04" id="0221a04"></a>相傳此七十論。亦是龍樹所造。有七十頌。故<a 
name="0221a05" id="0221a05"></a>名也。頌中初句顯正理。次句牒執。下二句徵<a 
name="0221a06" id="0221a06"></a>破。又可初句奪破。後三句縱破。又可初句<a 
name="0221a07" id="0221a07"></a>標無生。後三句釋無生。二釋頌中。先釋文顯<a 
name="0221a08" id="0221a08"></a>宗。後結因果俱空。釋中先立正義。亦是釋<a 
name="0221a09" id="0221a09"></a>頌初句。就理奪破。二若謂下。破外情計。亦<a 
name="0221a10" id="0221a10"></a>釋下三句縱破。此中三。先開兩關定。二次第<a 
name="0221a11" id="0221a11"></a>別破。三雙結俱非。第二別破中二。先約一心<a 
name="0221a12" id="0221a12"></a>破俱。縱其所立。謂正無明上心時。行等亦應<a 
name="0221a13" id="0221a13"></a>同時。又因果下。奪其因果。文中。先標舉。後<a 
name="0221a14" id="0221a14"></a>釋成。二約多心破有三。初因果別異破。以<a 
name="0221a15" id="0221a15"></a>不相搆及。故非緣生法也。二後果無因破。<a 
name="0221a16" id="0221a16"></a>謂先分無明。與前心俱謝。後分行等。誰為其<a 
name="0221a17" id="0221a17"></a>因。三遮救重破。謂外救云。我前念無明雖滅。<a 
name="0221a18" id="0221a18"></a>能引後行支故為因。如等無間緣。本識中種<a 
name="0221a19" id="0221a19"></a>子。前滅後生等。今破云。汝前心。為已滅。為<a 
name="0221a20" id="0221a20"></a>未滅。若已滅。滅是無物。以何為因。若未滅。<a 
name="0221a21" id="0221a21"></a>則果不得生。以前心破故。三十二因緣下。雙<a 
name="0221a22" id="0221a22"></a>結可知。第三是故下。結緣果皆空可知。二類<a 
name="0221a23" id="0221a23"></a>破中四。初結有為法空可知。二有為尚空下。<a 
name="0221a24" id="0221a24"></a>以法空故。顯我無依。故亦空也。論說法執為<a 
name="0221a25" id="0221a25"></a>因。人執為果。本因既亡。末果隨喪也。以此論<a 
name="0221a26" id="0221a26"></a>明人法二空故。先辨法空者。以正破二乘。兼<a 
name="0221a27" id="0221a27"></a>破外道故。此中三。一標況破。二釋法破。三引<a 
name="0221a28" id="0221a28"></a>證破。釋中二。先順釋。謂因三科有為法積聚<a 
name="0221a29" id="0221a29"></a>故。假說為我。有為既空。假我安在。可然是<a 
name="0221b01" id="0221b01"></a>薪。然是火。反釋可知。引證中。如經說。因我<a 
name="0221b02" id="0221b02"></a>故有我所。如因法有我相似。又釋前法空故<a 
name="0221b03" id="0221b03"></a>我空。此明我空故所空。以所是我之用故。此<a 
name="0221b04" id="0221b04"></a>乃從本向末以說空也。三類顯無為空中。先<a 
name="0221b05" id="0221b05"></a>標類。謂涅槃名寂滅也。二何以故下。釋成。釋<a 
name="0221b06" id="0221b06"></a>成中三。初無法可滅故無滅。二無能得滅故<a 
name="0221b07" id="0221b07"></a>無滅。三復次下。明闕生待對故無滅。四是故<a 
name="0221b08" id="0221b08"></a>下。結三空可知。</p><a 
name="0221b09" id="0221b09"></a><p><span class="juanname">十二門論宗致義記卷上</span></p>
<hr>【經文資訊】大正藏第 42 冊 No. 1826 十二門論宗致義記<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index5b8a.html?index=T42n1826" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T42n1826_001 by HTTrack Website Copier/3.x [XR&CO'2014], Tue, 07 Jun 2016 06:56:47 GMT -->
</html>
