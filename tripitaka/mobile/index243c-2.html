<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T53n2121_046 by HTTrack Website Copier/3.x [XR&CO'2014], Tue, 07 Jun 2016 07:00:48 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=855341091&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT53n2121&amp;utmp=%2Fmobile%2Findex.php%3Findex%3DT53n2121_046&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9c97.html?index=T53n2121_045" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第53冊<br/>No.2121 經律異相 (50卷)<br/>【梁 寶唱等集】<br/>第 46 卷</p>
	<a href="index43f4.html?index=T53n2121_047" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T53">
<div class="root" id="2121" sutra_name="經律異相" sutra_juan="[卷46]">　
<a 
name="0238c01" id="0238c01"></a><a 
name="0238c02" id="0238c02"></a><p><span class="juanname">經律異相卷第四十六<span class="note">(鬼神部)</span></span></p><a 
name="0238c03" id="0238c03"></a><a 
name="0238c04" id="0238c04"></a><p style="margin-left: 4em"><span class="byline">梁沙門僧旻寶唱等集</span></p><a 
name="0238c05" id="0238c05"></a><ul><li>阿修羅一</li><li>乾闥婆二</li><li>緊那羅三</li><a 
name="0238c06" id="0238c06"></a><li>雜鬼四</li></ul><a 
name="0238c07" id="0238c07"></a><br><br><span class="headname">阿修羅第一</span><ul><a 
name="0238c08" id="0238c08"></a><li>羅呵王瞋忉利諸天行其頭上興兵大戰一</li><a 
name="0238c09" id="0238c09"></a><li>毘摩質多有女以妻帝釋為女嫉興兵二</li><a 
name="0238c10" id="0238c10"></a><li>往昔阿修羅與天戰見帝釋迴車而散三</li><a 
name="0238c11" id="0238c11"></a><li>羅&#x777A;羅有女帝釋強求起兵攻戰四</li><a 
name="0238c12" id="0238c12"></a><li>阿修羅先身厭為水漂願得長大形五</li></ul><a 
name="0238c13" id="0238c13"></a><p style="margin-left: 2em"><span class="headname">羅呵王瞋忉利諸天行其頭上興兵大戰<a 
name="0238c14" id="0238c14"></a>一</span></p><a 
name="0238c15" id="0238c15"></a><p style="text-indent: 0em; margin-left: 0em"><span class="linehead"></span>大阿修羅王<span class="note">(長阿鋡經云阿須輪)</span>名曰羅呵。住須彌山<a 
name="0238c16" id="0238c16"></a>北大海之底。水懸在宮上為四風所持<span class="note">(樓炭經云隨<a 
name="0238c17" id="0238c17"></a>風所持)</span>城郭縱廣八萬由旬。內外七重高三千<a 
name="0238c18" id="0238c18"></a>由旬金城銀門園池清涼眾鳥和鳴。去須彌<a 
name="0238c19" id="0238c19"></a>山一萬由旬。身長二萬八千里<span class="note">(餘須輪實形長一由旬衣長二由旬<a 
name="0238c20" id="0238c20"></a>廣一由旬重六銖)</span>亦食揣食洗浴衣服為細滑食。月十<a 
name="0238c21" id="0238c21"></a>五日。入海中央。化其形體。下水著臍上<span class="gaiji">[門@視]<!--gaiji,,1[門@視],2&#x28DB3;,3--></span>須<a 
name="0238c22" id="0238c22"></a>彌指覆日月。日月天子。見其醜形皆大恐懼。<a 
name="0238c23" id="0238c23"></a>無復光明。遊矚之時有自然風。吹門開閉吹<a 
name="0238c24" id="0238c24"></a>地令淨。吹華分散。有五大臣。一名捉持。二名<a 
name="0238c25" id="0238c25"></a>雄力。三名武夷。四名頭首。五名摧伏。侍衛左<a 
name="0239a01" id="0239a01"></a>右。忽自念言。我有威德神力如是。而置忉利<a 
name="0239a02" id="0239a02"></a>王及日月諸天行我頭上。誓取日月以為耳<a 
name="0239a03" id="0239a03"></a>璫。漸大瞋忿加欲捶之。即念。舍摩黎毘摩質<a 
name="0239a04" id="0239a04"></a>多二阿須輪王。及諸大臣各辦兵仗往與天<a 
name="0239a05" id="0239a05"></a>戰。時難陀跋難陀二大龍王。身遶須彌周圍<a 
name="0239a06" id="0239a06"></a>七匝。山動雲布以尾打水。大海湧波上冠<a 
name="0239a07" id="0239a07"></a>須彌。忉利天曰。須輪欲戰矣。海中諸龍迦<a 
name="0239a08" id="0239a08"></a>樓羅鬼持華常樂。二鬼神等各持兵眾從次<a 
name="0239a09" id="0239a09"></a>交&#x9B2A;。若不如皆奔。四天王宮嚴駕攻伐。先白<a 
name="0239a10" id="0239a10"></a>帝釋。帝釋告上諸天。時炎摩以上遠至他化。<a 
name="0239a11" id="0239a11"></a>無數天眾及諸龍鬼前後圍遶。帝釋命曰。我<a 
name="0239a12" id="0239a12"></a>軍若勝以五繫縛。縛毘摩質多。將還善法<a 
name="0239a13" id="0239a13"></a>堂。我欲觀之。須輪亦曰。我眾若勝以五繫縛。<a 
name="0239a14" id="0239a14"></a>縛帝釋還七葉堂。我欲觀之。一時大戰兵刃<a 
name="0239a15" id="0239a15"></a>交接兩不相傷。但觸身體生於痛惱。帝釋現<a 
name="0239a16" id="0239a16"></a>身乃有千眼。執金剛杵頭出煙焰。須輪見之<a 
name="0239a17" id="0239a17"></a>眾乃退敗。即擒毘摩質多係縛將還。遙見<a 
name="0239a18" id="0239a18"></a>帝釋便肆惡口。帝釋答曰。我欲共汝講說道<a 
name="0239a19" id="0239a19"></a>義耳。壽天千歲少出多減。惡心好&#x9B2A;而不破<a 
name="0239a20" id="0239a20"></a>戒。大修布施故受此身<span class="note">(出長阿含第二十卷樓炭華嚴大智論略同)</span>。</p><a 
name="0239a21" id="0239a21"></a><p style="margin-left: 2em"><span class="headname">毘摩質多有女以妻帝釋為女嫉興兵<a 
name="0239a22" id="0239a22"></a>二</span></p><a 
name="0239a23" id="0239a23"></a><p style="text-indent: 0em; margin-left: 0em"><span class="linehead"></span>毘摩質多者。昔在劫初。諸天入水身生觸樂。<a 
name="0239a24" id="0239a24"></a>精流其中自然成卵。卵生一女其形青黑。入<a 
name="0239a25" id="0239a25"></a>大海中拍水自樂。水精入體即覺有身。乃生<a 
name="0239a26" id="0239a26"></a>一男。九頭頭有千眼口中出火。有九百九十<a 
name="0239a27" id="0239a27"></a>九手八&#x811A;。踞于海中食噉淤藍及藕根。取香<a 
name="0239a28" id="0239a28"></a>山乾闥婆神女為妻。容姿美妙色踰白玉。後<a 
name="0239a29" id="0239a29"></a>生一女。端正挺特天地無比。憍尸迦遣使求<a 
name="0239b01" id="0239b01"></a>索。阿修羅言。若能使我乘七寶宮當以相與。<a 
name="0239b02" id="0239b02"></a>帝釋即脫寶冠擬十善報。使阿修羅得坐勝<a 
name="0239b03" id="0239b03"></a>殿。乘六種寶臺而往迎之。置於善法堂上。更<a 
name="0239b04" id="0239b04"></a>為立名曰悅意。諸天輔臣莫不歡喜。後帝釋<a 
name="0239b05" id="0239b05"></a>遊歡喜園。共諸婇女入池遊戲。悅意嫉&#x59AC;。遣<a 
name="0239b06" id="0239b06"></a>五夜叉還啟其父。父即大瞋。興四種兵往攻<a 
name="0239b07" id="0239b07"></a>帝釋。立大海中踞須彌頂。九百九十九手同<a 
name="0239b08" id="0239b08"></a>時俱作。<span class="gaiji">[打-丁+慼]<!--gaiji,,1[打-丁+慼],2&#x22DFE;,3--></span>喜見城搖動須彌。四大海水一時<a 
name="0239b09" id="0239b09"></a>波浪。釋提桓因驚怖惶恐靡知所趣。時宮有<a 
name="0239b10" id="0239b10"></a>神。白天王言。過去佛說。般若波羅蜜&#x546A;王當<a 
name="0239b11" id="0239b11"></a>誦持。鬼兵自碎。時天帝釋於善法殿集眾<a 
name="0239b12" id="0239b12"></a>燒名香發大誓願。般若波羅蜜是大明&#x546A;是<a 
name="0239b13" id="0239b13"></a>無上&#x546A;是無等等&#x546A;審實不虛。我持此法當<a 
name="0239b14" id="0239b14"></a>成佛道。令阿修羅自然退散。作是語時。虛空<a 
name="0239b15" id="0239b15"></a>中有四大刀輪。自然而下當阿修羅。耳鼻手<a 
name="0239b16" id="0239b16"></a>足一時墮落。令大海水赤如絳珠。時阿修羅<a 
name="0239b17" id="0239b17"></a>即大驚怖。遁走無處入藕孔中<span class="note">(出觀佛三昧經第一卷)</span>。</p><a 
name="0239b18" id="0239b18"></a><p style="margin-left: 2em"><span class="headname">往昔阿修羅與天戰見帝釋迴車而散三</span></p><a 
name="0239b19" id="0239b19"></a><p style="text-indent: 0em; margin-left: 0em"><span class="linehead"></span>昔者阿修羅。興兵與天帝共戰。釋提桓因不<a 
name="0239b20" id="0239b20"></a>如。乘千輻寶車怖懼而退。中路見&#x8145;娑羅<a 
name="0239b21" id="0239b21"></a>樹。鳥巢有兩子。即&#x52C5;御者。此樹有二鳥。汝可<a 
name="0239b22" id="0239b22"></a>迴車避之。寧使來害我。勿傷此也。即便迴車。<a 
name="0239b23" id="0239b23"></a>須輪遙見即相謂言。帝釋迴車必欲還戰。不<a 
name="0239b24" id="0239b24"></a>可當也。即便退散天乃得勝<span class="note">(雜阿含經云叢林有金翅鳥巢謂是來戰大怖<a 
name="0239b25" id="0239b25"></a>而走)</span>須輪三事過閻浮提。一者宮殿高廣。二者<a 
name="0239b26" id="0239b26"></a>宮殿莊嚴。三者宮殿清淨<span class="note">(出長阿含經第二十一卷)</span>。</p><a 
name="0239b27" id="0239b27"></a><p style="margin-left: 2em"><span class="headname">羅&#x777A;羅有女帝釋強求起兵攻戰四</span></p><a 
name="0239b28" id="0239b28"></a><p style="text-indent: 0em; margin-left: 0em"><span class="linehead"></span>過去世時。有阿修羅王。名羅&#x777A;羅。生於一女。<a 
name="0239c01" id="0239c01"></a>殊特端正。女德六十四種。無不具足。口吐言<a 
name="0239c02" id="0239c02"></a>氣如優&#x9262;羅華。身出牛頭旃檀之香。面色紅<a 
name="0239c03" id="0239c03"></a>白見者愛樂。時釋提桓因作是念言。此宮諸<a 
name="0239c04" id="0239c04"></a>女多有端正。比須輪女而皆不及。今我集兵<a 
name="0239c05" id="0239c05"></a>往伐取之給我驅使。即召諸天具言此事。諸<a 
name="0239c06" id="0239c06"></a>天啟曰。行可遣執樂神等。手執九十一絃琉<a 
name="0239c07" id="0239c07"></a>璃之琴<span class="note">(胎經云九十九絃)</span>歌我天人受福快樂。即&#x52C5;執樂<a 
name="0239c08" id="0239c08"></a>天子般遮翼等。嚴駕樂器到婆私呵前彈琴。<a 
name="0239c09" id="0239c09"></a>現意言曰。欲得婆私呵與我給使。若不與者<a 
name="0239c10" id="0239c10"></a>當以兵取。須輪大瞋。我亦有力足相擬逆。<a 
name="0239c11" id="0239c11"></a>般遮翼等即報帝釋。時須輪集兵到須彌山<a 
name="0239c12" id="0239c12"></a>側。壞曲&#x811A;天宮。次壞風天宮馬宮莊嚴等諸<a 
name="0239c13" id="0239c13"></a>天宮。乃至四門。帝釋憶本所誦而&#x546A;之。須輪<a 
name="0239c14" id="0239c14"></a>兵眾漸漸&#x5374;退。引四種軍入拘郗羅池藕莖<a 
name="0239c15" id="0239c15"></a>孔中。有一士夫見之。自念。我狂失性謬&#x89A9;異<a 
name="0239c16" id="0239c16"></a>事。佛告比丘。此真實也。時釋提桓因集諸天<a 
name="0239c17" id="0239c17"></a>眾從四門出。但見刀鎧弓箭在地。不見須輪<a 
name="0239c18" id="0239c18"></a>眾。轉前進直入阿須輪宮殿。見婆私呵女數<a 
name="0239c19" id="0239c19"></a>千萬眾。不見阿須輪。將諸女眾歸詣忉利宮。<a 
name="0239c20" id="0239c20"></a>時諸阿須輪等求哀歸命。向釋提桓因言。我<a 
name="0239c21" id="0239c21"></a>等愚惑不識佛弟子神力巍巍。我等先祖信<a 
name="0239c22" id="0239c22"></a>奉如來。聞佛有戒不取他物。今天王釋將我<a 
name="0239c23" id="0239c23"></a>眷屬盡填天宮。非佛弟子之所應行。帝釋聞<a 
name="0239c24" id="0239c24"></a>之悵然不樂。我寧當奉禁不犯偷盜。即還諸<a 
name="0239c25" id="0239c25"></a>女。時阿須輪王以最可愛女奉上帝釋。帝釋<a 
name="0239c26" id="0239c26"></a>即以甘露為報。須輪與天和好。共持如來三<a 
name="0239c27" id="0239c27"></a>歸八戒<span class="note">(出胎經及出譬喻經下卷)</span>。</p><a 
name="0239c28" id="0239c28"></a><p style="margin-left: 2em"><span class="headname">阿修羅先身厭為水漂願得長大形五</span></p><a 
name="0239c29" id="0239c29"></a><p style="text-indent: 0em; margin-left: 0em"><span class="linehead"></span>阿修羅前世時。曾為貧人。居近河邊常渡河<a 
name="0240a01" id="0240a01"></a>擔薪。時河水深流復駛疾。此人數為水所漂。<a 
name="0240a02" id="0240a02"></a>既亡所持。身又沒溺。隨流殆死得出。時有辟<a 
name="0240a03" id="0240a03"></a>支佛。作沙門形詣舍乞食。貧人歡喜即施飯<a 
name="0240a04" id="0240a04"></a>食。食訖擲&#x9262;空中飛軒而去。貧人見之因以<a 
name="0240a05" id="0240a05"></a>發願。願我後生身形長大。一切深水無過膝<a 
name="0240a06" id="0240a06"></a>者。以是因緣得極大身。四大海水不能過膝。<a 
name="0240a07" id="0240a07"></a>立大海中身過須彌。手據山頂下觀忉利天<a 
name="0240a08" id="0240a08"></a><span class="note">(出雜譬喻經第四卷)</span>。</p><a 
name="0240a09" id="0240a09"></a><p style="margin-left: 4em"><span class="headname">乾闥婆第二</span></p><a 
name="0240a10" id="0240a10"></a><p style="text-indent: 0em; margin-left: 0em"><span class="linehead"></span>乾闥婆王。住雪山右城。名毘舍離。世界初成<a 
name="0240a11" id="0240a11"></a>有風輪起。名曰莊嚴。造此宮城。城北有七黑<a 
name="0240a12" id="0240a12"></a>山。山北復有香山。在十寶山間。常有伎樂之<a 
name="0240a13" id="0240a13"></a>聲<span class="note">(大智論云是天樂神)</span>山有二窟。一名晝。二名善晝。七寶<a 
name="0240a14" id="0240a14"></a>所成柔軟香潔。猶如天衣。乾闥婆王。從五百<a 
name="0240a15" id="0240a15"></a>乾闥婆止住其中。佛在毘陀山<span class="note">(出在摩竭國北)</span>。釋提桓<a 
name="0240a16" id="0240a16"></a>因告執樂神。般遮翼持&#x7460;璃琴於佛前歌。佛<a 
name="0240a17" id="0240a17"></a>曰。汝能以琴歌稱讚如來。悲和哀婉感動人<a 
name="0240a18" id="0240a18"></a>心。於此聲中云。欲縛淨行沙門涅槃眾義備<a 
name="0240a19" id="0240a19"></a>有。帝釋顧語之曰。當以汝補汝父位。於其類<a 
name="0240a20" id="0240a20"></a>中為最上。以女妻之<span class="note">(出長阿含經大智論)</span>。</p><a 
name="0240a21" id="0240a21"></a><p style="margin-left: 4em"><span class="headname">緊那羅三</span></p><a 
name="0240a22" id="0240a22"></a><p style="text-indent: 0em; margin-left: 0em"><span class="linehead"></span>緊那羅<span class="note">(亦云甄那羅也)</span>住須彌山北。過小鐵圍有大黑<a 
name="0240a23" id="0240a23"></a>山。亦在十寶山間。無有佛法日月星辰。由昔<a 
name="0240a24" id="0240a24"></a>布施之力。今居七寶宮殿。壽命甚長。此王本<a 
name="0240a25" id="0240a25"></a>在人中。有大長者興造佛塔。此緊那羅施一<a 
name="0240a26" id="0240a26"></a>剎柱成辦寺廟。復以淨食施於工匠。壽盡作<a 
name="0240a27" id="0240a27"></a>胸臆神。在兩山間。先在人中為大長者居財<a 
name="0240a28" id="0240a28"></a>無量。有一沙門乞食。婦擎飯施之。乃大瞋怒<a 
name="0240a29" id="0240a29"></a>云。此何乞人瞻視我婦。當令此人手&#x811A;斷壞。<a 
name="0240b01" id="0240b01"></a>壽終以後受此醜形。八十四劫常無手足。諸<a 
name="0240b02" id="0240b02"></a>天宴會皆悉與乾闥婆分番上下。天欲奏樂。<a 
name="0240b03" id="0240b03"></a>而其腋下污流。便自上天也。有一緊那羅。<a 
name="0240b04" id="0240b04"></a>名頭婁磨琴。歌諸法實相以讚世尊。時須彌<a 
name="0240b05" id="0240b05"></a>山及諸林樹皆悉振動。迦葉在座不能自安。<a 
name="0240b06" id="0240b06"></a>五百仙人心生狂醉。失其神足一時墮地<span class="note">(出菩薩胎<a 
name="0240b07" id="0240b07"></a>經及大智論)</span>。</p><a 
name="0240b08" id="0240b08"></a><p style="margin-left: 4em"><span class="headname">雜鬼神四</span></p><a 
name="0240b09" id="0240b09"></a><ul><li>鬼神皆依所止為名一</li><li>餓鬼果報二<a 
name="0240b10" id="0240b10"></a></li><li>鬼沽酒語主人令湖中取死人金銀三<a 
name="0240b11" id="0240b11"></a></li><li>金床女裸形著衣火然四</li><li>二鬼負屍拔出<a 
name="0240b12" id="0240b12"></a>手足頭脅從人易之形改心存遇佛得道五<a 
name="0240b13" id="0240b13"></a></li><li>金色神指流為甘露并資生物以給行人六<a 
name="0240b14" id="0240b14"></a></li><li>毘沙惡鬼食噉人民遇佛悟解七</li><li>鬼子母<a 
name="0240b15" id="0240b15"></a>先食人民佛藏其子然後受化八</li><li>屈摩夜<a 
name="0240b16" id="0240b16"></a>叉請佛設房及燈明九</li><li>魔王嬈目連為說<a 
name="0240b17" id="0240b17"></a>先身為魔事十</li><li>鬼得他心害怨女人十一<a 
name="0240b18" id="0240b18"></a></li><li>波旬嬈固文殊十二</li><li>餓鬼請問目連所因<a 
name="0240b19" id="0240b19"></a>得苦十三</li><li>惡鬼見帝釋形稍醜減十四<a 
name="0240b20" id="0240b20"></a></li><li>鬼還鞭其故屍十五</li></ul><a 
name="0240b21" id="0240b21"></a><p style="margin-left: 2em"><span class="headname">鬼神皆依所止為名一</span></p><a 
name="0240b22" id="0240b22"></a><p style="text-indent: 0em; margin-left: 0em"><span class="linehead"></span>有四大天神一者地。二者水。三者風。四者火。<a 
name="0240b23" id="0240b23"></a>地神自念云。地無水火風。佛曰。地中有水<a 
name="0240b24" id="0240b24"></a>火風。但地大多故得名耳。水火風神皆各同<a 
name="0240b25" id="0240b25"></a>然。佛為說法。皆受五戒為優婆夷。一切人民<a 
name="0240b26" id="0240b26"></a>所居舍宅。皆有鬼神無有空者。街巷道陌屠<a 
name="0240b27" id="0240b27"></a>會市肆及諸山塚。皆有鬼神無有空處。凡諸<a 
name="0240b28" id="0240b28"></a>鬼神皆隨所依即以為名<span class="note">(樓炭經云樹高七尺圍一尺有鬼神)</span>若人<a 
name="0240b29" id="0240b29"></a>初生皆有鬼神隨逐擁護。若人欲死鬼收精<a 
name="0240c01" id="0240c01"></a>氣。行十惡人若百若千共一神護。猶如國王<a 
name="0240c02" id="0240c02"></a>以百千人侍衛一臣<span class="note">(出長阿合經第二十卷)</span>。</p><a 
name="0240c03" id="0240c03"></a><p style="margin-left: 2em"><span class="headname">餓鬼果報二</span></p><a 
name="0240c04" id="0240c04"></a><p style="text-indent: 0em; margin-left: 0em"><span class="linehead"></span>若有眾生生餓鬼中。常飢渴故目陷髮長。東<a 
name="0240c05" id="0240c05"></a>西亂走或食嘔吐脂肉膿血屎尿涕唾盪滌<a 
name="0240c06" id="0240c06"></a>餘汁。壽命無量百千萬歲。初不曾聞醬水之<a 
name="0240c07" id="0240c07"></a>名。設復眼見急往趣之。變成猛火膿血。或時<a 
name="0240c08" id="0240c08"></a>不變多人執仗不令得前。或夏降雨至身成<a 
name="0240c09" id="0240c09"></a>火名惡果報。恒河水邊有諸餓鬼。其數五百。<a 
name="0240c10" id="0240c10"></a>於無量歲初不見水。雖至河邊純見流火。飢<a 
name="0240c11" id="0240c11"></a>渴所逼發聲號哭。餓鬼白佛。我等飢渴命將<a 
name="0240c12" id="0240c12"></a>不久。佛言。恒河流水。鬼言。如來見水我常見<a 
name="0240c13" id="0240c13"></a>火。佛言。除汝顛倒令得見水。廣說慳貪過。鬼<a 
name="0240c14" id="0240c14"></a>言。我今渴久雖聞法言都不入心。先可入河<a 
name="0240c15" id="0240c15"></a>恣意飲之。以佛力故即得飲水。佛為說法悉<a 
name="0240c16" id="0240c16"></a>發菩提心。捨諸鬼形。或有餓鬼常被火燒。如<a 
name="0240c17" id="0240c17"></a>劫盡時諸山出火。或有羸瘦狂走毛髮蓬亂<a 
name="0240c18" id="0240c18"></a>以覆其身。或立廁溷邊伺求不淨。或有常求<a 
name="0240c19" id="0240c19"></a>產婦餘血飲之。形如燒樹咽孔如針。若與水<a 
name="0240c20" id="0240c20"></a>飲千歲不飽。或有自破其頭取腦而舐。或有<a 
name="0240c21" id="0240c21"></a>形如黑山鐵鎖鎖頸。叩頭求哀歸命獄卒。或<a 
name="0240c22" id="0240c22"></a>有先世惡口好以&#x9E81;言加他眾人憎惡見之<a 
name="0240c23" id="0240c23"></a>如&#x8B90;。以此罪故墮餓鬼中。如是罪報受苦無<a 
name="0240c24" id="0240c24"></a>量<span class="note">(出涅槃大智論)</span>。</p><a 
name="0240c25" id="0240c25"></a><p style="margin-left: 2em"><span class="headname">鬼沽酒語主人令湖中取死人金銀三</span></p><a 
name="0240c26" id="0240c26"></a><p style="text-indent: 0em; margin-left: 0em"><span class="linehead"></span>有人以沽酒為業。鬼現來飲酒未雇錢。而告<a 
name="0240c27" id="0240c27"></a>主人言。明日當有一人持花上下白衣帶青<a 
name="0240c28" id="0240c28"></a>縢。縢中有金銀千斤。當於湖中浴卒死不出。<a 
name="0240c29" id="0240c29"></a>汝往取金銀保後無憂。明日主人伺候。見人<a 
name="0241a01" id="0241a01"></a>來入水洗浴上岸著衣洗足&#x5374;躄地而死。酒<a 
name="0241a02" id="0241a02"></a>師往取得金銀如數。後日鬼來。主人作食出<a 
name="0241a03" id="0241a03"></a>酒白神言。我見人著衣欲去乃死。何不於水<a 
name="0241a04" id="0241a04"></a>中殺之使得上岸乎。鬼言。我不能殺人病人。<a 
name="0241a05" id="0241a05"></a>我知人壽命衰耗時耳。師曰。天上天下鬼<a 
name="0241a06" id="0241a06"></a>神。知人壽命罪福當至未至。不能活人不能<a 
name="0241a07" id="0241a07"></a>殺人。不能使人富貴貧賤。但欲使人作惡犯<a 
name="0241a08" id="0241a08"></a>殺。因人衰耗而往亂之。語其禍福令人向之<a 
name="0241a09" id="0241a09"></a>設祠祀耳<span class="note">(出十卷譬喻經第六卷)</span>。</p><a 
name="0241a10" id="0241a10"></a><p style="margin-left: 2em"><span class="headname">金床女裸形著衣火然四</span></p><a 
name="0241a11" id="0241a11"></a><p style="text-indent: 0em; margin-left: 0em"><span class="linehead"></span>迦夷國王名梵摩達。時出遊獵於曠野。見有<a 
name="0241a12" id="0241a12"></a>一屋<span class="note">(福報經云山邊樹下)</span>即往趣之。中有一女。從求飲食<a 
name="0241a13" id="0241a13"></a>無索不得。王請相見。女都裸形。王解衣與之<a 
name="0241a14" id="0241a14"></a>著體便然。如是至三。王以問女。女答。昔為王<a 
name="0241a15" id="0241a15"></a>妻。王飯沙門又施衣。時諫。但施飯足不復須<a 
name="0241a16" id="0241a16"></a>衣<span class="note">(福報經云割施沙門)</span>故受此罪。王欲令我得著衣者。為<a 
name="0241a17" id="0241a17"></a>我作衣先施沙門及明經者。王求沙門又<a 
name="0241a18" id="0241a18"></a>不能得。可施五戒賢者。賢者&#x546A;願云。願令金<a 
name="0241a19" id="0241a19"></a>床女得福無量得著王衣。王問女言。女是何<a 
name="0241a20" id="0241a20"></a>神。答曰。我勝於人。小不及天。故在鬼神道<a 
name="0241a21" id="0241a21"></a>中。捨此命後當生第一天上<span class="note">(出譬喻經出福報經)</span>。</p><a 
name="0241a22" id="0241a22"></a><p style="margin-left: 2em"><span class="headname">二鬼負屍拔出手足頭脅從人易之形改心<a 
name="0241a23" id="0241a23"></a>存遇佛得道五</span></p><a 
name="0241a24" id="0241a24"></a><p style="text-indent: 0em; margin-left: 0em"><span class="linehead"></span>昔人遠行獨宿空舍。夜中有鬼擔一死人來<a 
name="0241a25" id="0241a25"></a>著其前。復有一鬼逐來瞋罵。死人我物汝忽<a 
name="0241a26" id="0241a26"></a>擔來。先鬼言。是我物我自持來後鬼言。是死<a 
name="0241a27" id="0241a27"></a>人實我擔來。二鬼各捉一足一手爭之。前鬼<a 
name="0241a28" id="0241a28"></a>言。此有人可問。後鬼即問。是死人誰擔來。是<a 
name="0241a29" id="0241a29"></a>人思惟。此二鬼力大。若實若妄俱不免死。語<a 
name="0241b01" id="0241b01"></a>言。前鬼擔來。後鬼大瞋。捉其人手拔出著地。<a 
name="0241b02" id="0241b02"></a>前鬼取死人一臂柎之。即著如是。兩臂兩&#x811A;<a 
name="0241b03" id="0241b03"></a>頭脅舉身皆易。於是二鬼共食所易人身。拭<a 
name="0241b04" id="0241b04"></a>口而去。其人思惟。我父母生身。眼見二鬼食<a 
name="0241b05" id="0241b05"></a>盡。今我此身悉是他肉。我今定有身耶為無<a 
name="0241b06" id="0241b06"></a>身耶。行到佛塔問諸比丘。廣說上事。諸比丘<a 
name="0241b07" id="0241b07"></a>言。從本已來恒自無我。但以四大和合故計<a 
name="0241b08" id="0241b08"></a>為我身。如汝本身與今。無異。諸比丘度之為<a 
name="0241b09" id="0241b09"></a>道。得阿羅漢<span class="note">(出大智論第十二卷)</span>。</p><a 
name="0241b10" id="0241b10"></a><p style="margin-left: 2em"><span class="headname">金色神指流為甘露并資生物以給行人<a 
name="0241b11" id="0241b11"></a>六</span></p><a 
name="0241b12" id="0241b12"></a><p style="text-indent: 0em; margin-left: 0em"><span class="linehead"></span>有一鬼神。身體極大有金色手。五指常流甘<a 
name="0241b13" id="0241b13"></a>露。若有行人所須。飲食資生之具。盡從指出<a 
name="0241b14" id="0241b14"></a>恣而與之。目連問言。汝是何天。福報功德奇<a 
name="0241b15" id="0241b15"></a>特乃爾。我非天王梵天王。我是鬼神。乃依某<a 
name="0241b16" id="0241b16"></a>國大城住。為遊行觀看故來至此。目連問言。<a 
name="0241b17" id="0241b17"></a>汝作何善得如此報。答言。彼國大城名曰羅<a 
name="0241b18" id="0241b18"></a>樓。我昔在中作貧女人。又織毛縷囊賣以自<a 
name="0241b19" id="0241b19"></a>活。居計轉貧屋舍壞盡。遂至陌頭。近一大富<a 
name="0241b20" id="0241b20"></a>好施長者家織縷自活。日欲中時。若有沙門<a 
name="0241b21" id="0241b21"></a>婆羅門。持&#x9262;乞食。問我言。某長者家為在何<a 
name="0241b22" id="0241b22"></a>處。我心真實無有虛妄。歡喜舉手指示其家<a 
name="0241b23" id="0241b23"></a>言。往彼處去。日時欲過勿復餘求<span class="note">(出雜藏經)</span>。</p><a 
name="0241b24" id="0241b24"></a><p style="margin-left: 2em"><span class="headname">毘沙惡鬼食噉人民遇佛悟解七</span></p><a 
name="0241b25" id="0241b25"></a><p style="text-indent: 0em; margin-left: 0em"><span class="linehead"></span>跋祇國界有鬼。名為毘沙<span class="note">(承事勝已經云阿羅婆)</span>極為兇暴。<a 
name="0241b26" id="0241b26"></a>殺民無量。日恒數十人。皆共集而作是說。可<a 
name="0241b27" id="0241b27"></a>避此國遠至他界。鬼知人心便語彼人曰。汝<a 
name="0241b28" id="0241b28"></a>等莫離此處至他邦土。終不免吾手。卿日日<a 
name="0241b29" id="0241b29"></a>持一人祠吾便不擾汝。時跋祇人日取一人<a 
name="0241c01" id="0241c01"></a>祠。彼惡鬼。是鬼噉人骨滿溪谷。時有長者<a 
name="0241c02" id="0241c02"></a>子名曰善覺。在彼住止饒財多寶。兒名那優<a 
name="0241c03" id="0241c03"></a>羅。唯有一子。有此限制。兒那優羅應祠是鬼。<a 
name="0241c04" id="0241c04"></a>父母沐浴此小兒竟。與著好衣至彼鬼所。啼<a 
name="0241c05" id="0241c05"></a>哭喚呼不可稱計。並作是說。諸鬼地神皆共<a 
name="0241c06" id="0241c06"></a>證明。我此一子願擁此兒使得免濟。釋提桓<a 
name="0241c07" id="0241c07"></a>因及梵天王。諸如來弟子漏盡阿羅漢及辟<a 
name="0241c08" id="0241c08"></a>支佛。乃至如來最尊最上良祐福田。無有出<a 
name="0241c09" id="0241c09"></a>如來上者。當鑒察之。願如來當照此至心。以<a 
name="0241c10" id="0241c10"></a>兒付鬼便退而去。爾時世尊以天眼耳徹聽<a 
name="0241c11" id="0241c11"></a>聞見。以神足力至雪山北。入鬼住處結跏趺<a 
name="0241c12" id="0241c12"></a>坐。是時小兒至鬼住處。遙見如來光色炳然。<a 
name="0241c13" id="0241c13"></a>三十二相八十種好莊嚴其身。發歡喜心向<a 
name="0241c14" id="0241c14"></a>於如來。謂是惡鬼隨意食之。是時世尊告曰。<a 
name="0241c15" id="0241c15"></a>那優羅如汝所言。我今是如來至真等正覺。<a 
name="0241c16" id="0241c16"></a>故來救汝及降此鬼。那優羅歡喜頭面禮足。<a 
name="0241c17" id="0241c17"></a>時世尊與說妙義。即於座上諸塵垢盡得法<a 
name="0241c18" id="0241c18"></a>眼淨。彼已見法歸佛法聖眾而受五戒。惡鬼<a 
name="0241c19" id="0241c19"></a>還本處遙見世尊端坐不動。便興恚怒。雨雷<a 
name="0241c20" id="0241c20"></a>電霹靂或雨刀劍。未墮地頃。如來化作優&#x9262;<a 
name="0241c21" id="0241c21"></a>蓮華。復雨種種神力如來隨而降之。沙門衣<a 
name="0241c22" id="0241c22"></a>毛不動我今當往問其深義。設不能報我者<a 
name="0241c23" id="0241c23"></a>當持汝兩&#x811A;擲著海南。佛言。若人非人無能<a 
name="0241c24" id="0241c24"></a>持我兩&#x811A;擲海南者。欲問便問。時鬼問曰。何<a 
name="0241c25" id="0241c25"></a>等是故行新行及行滅。世尊告曰。當知眼是<a 
name="0241c26" id="0241c26"></a>故行。曩時所造緣病成行。耳鼻口身意此是<a 
name="0241c27" id="0241c27"></a>故行。今身所造身三口四意三此是新行當<a 
name="0241c28" id="0241c28"></a>知故行滅盡。更不興起復不造行。能取此行<a 
name="0241c29" id="0241c29"></a>永已不生永盡無餘。是謂行滅。鬼白佛言。我<a 
name="0242a01" id="0242a01"></a>今極飢歸我小兒。世尊告曰。昔我為菩薩時。<a 
name="0242a02" id="0242a02"></a>有鴿投我我尚不惜身命救彼鴿厄。況今已<a 
name="0242a03" id="0242a03"></a>成如來。能捨此兒令汝食噉。汝迦葉佛時曾<a 
name="0242a04" id="0242a04"></a>作沙門。修持梵行後復犯戒。生此惡鬼。爾時<a 
name="0242a05" id="0242a05"></a>惡鬼承佛威神。便憶曩昔所造諸行。即至世<a 
name="0242a06" id="0242a06"></a>尊所。頭面禮足。我今愚惑不別真偽。乃生此<a 
name="0242a07" id="0242a07"></a>心向於如來。唯願世尊受我懺悔。如是三四。<a 
name="0242a08" id="0242a08"></a>世尊告曰。聽汝悔過。為說妙法。時彼惡鬼手<a 
name="0242a09" id="0242a09"></a>擎數千兩金奉上世尊。我今以此山谷。施招<a 
name="0242a10" id="0242a10"></a>提僧。唯願世尊與我受之。世尊即受。便說此<a 
name="0242a11" id="0242a11"></a>偈。</p><a 
name="0242a12" id="0242a12"></a><p>　<span class="lg">園果施清淨　　及作木橋梁<a 
name="0242a13" id="0242a13"></a><br>　設能造大船　　及諸養生具<a 
name="0242a14" id="0242a14"></a><br>　晝夜無懈怠　　獲福不可量<a 
name="0242a15" id="0242a15"></a><br>　法義戒成就　　終後生天上</span></p><a 
name="0242a16" id="0242a16"></a><p style="text-indent: 0em; margin-left: 0em"><span class="linehead"></span>鬼曰更有何教。世尊告曰。捨汝本形著三法<a 
name="0242a17" id="0242a17"></a>衣而作沙門。入跋祇城處處教令。如來出世<a 
name="0242a18" id="0242a18"></a>不度者度。令得解脫。最尊最上良祐福田。<a 
name="0242a19" id="0242a19"></a>今度那優羅小兒。及降毘沙惡鬼。汝等可往<a 
name="0242a20" id="0242a20"></a>至彼受化。時毘沙鬼於跋祇國。唱如是言。是<a 
name="0242a21" id="0242a21"></a>時長者善覺。聞此語已喜躍不勝。將八萬四<a 
name="0242a22" id="0242a22"></a>千人民之眾。至世尊所<span class="note">(出增一阿含第八卷)</span>。</p><a 
name="0242a23" id="0242a23"></a><p style="margin-left: 2em"><span class="headname">鬼子母先食人民佛藏其子然後受化八</span></p><a 
name="0242a24" id="0242a24"></a><p style="text-indent: 0em; margin-left: 0em"><span class="linehead"></span>昔有一母人。甚多子息。性惡無慈。喜盜人子<a 
name="0242a25" id="0242a25"></a>殺而噉之。亡子家不知誰取。行巷涕哭如<a 
name="0242a26" id="0242a26"></a>是非一。阿難出行輒見涕哭。還已共議。傷亡<a 
name="0242a27" id="0242a27"></a>子家。佛知故問。眾何等議。阿難白佛言。向行<a 
name="0242a28" id="0242a28"></a>分衛見人涕哭。問之皆云。生亡我子不知屍<a 
name="0242b01" id="0242b01"></a>處。佛便為阿難說。是國中盜人子者非凡人。<a 
name="0242b02" id="0242b02"></a>是鬼子母。今生作人喜盜人子。是母有千子。<a 
name="0242b03" id="0242b03"></a>五百子在天上。五百子在人間。千子皆為鬼<a 
name="0242b04" id="0242b04"></a>王。一王者從數萬鬼。如是五百鬼王在天上<a 
name="0242b05" id="0242b05"></a>嬈諸天。五百鬼王在世間嬈帝王人民。如是<a 
name="0242b06" id="0242b06"></a>五百鬼王天亦無奈何。阿難言。鬼子母在是<a 
name="0242b07" id="0242b07"></a>國中。寧可&#x52C5;令不盜人子耶。佛言大善。阿難<a 
name="0242b08" id="0242b08"></a>言。用何方便。佛語阿難。到是母所伺其出已。<a 
name="0242b09" id="0242b09"></a>斂取其子著精舍中。即往伺斂得十數子逃<a 
name="0242b10" id="0242b10"></a>精舍中。母來不見便捨他子不敢復殺。行索<a 
name="0242b11" id="0242b11"></a>其子遍不知處。行道啼哭如是十日。母便自<a 
name="0242b12" id="0242b12"></a>擗自撲仰天大呼不復飲食。佛遣沙門往問。<a 
name="0242b13" id="0242b13"></a>即報沙門言。亡多子故哭耳。沙門又言。汝欲<a 
name="0242b14" id="0242b14"></a>得子不。報言欲得。沙門言。汝審欲得者可往<a 
name="0242b15" id="0242b15"></a>問佛可得汝子。母聞是語。歡喜意解便到佛<a 
name="0242b16" id="0242b16"></a>所。為佛作禮。佛即問母。何為啼哭。母報言。<a 
name="0242b17" id="0242b17"></a>亡我子故。佛問。汝捨汝子。至何所而亡汝子。<a 
name="0242b18" id="0242b18"></a>母即默然。如是至三。母知盜人子為惡。即<a 
name="0242b19" id="0242b19"></a>起作禮。我愚癡故。佛復問言。汝有子愛之不<a 
name="0242b20" id="0242b20"></a>母言。我有子坐起常欲著我傍。佛復問曰。汝<a 
name="0242b21" id="0242b21"></a>有子知愛之。何以日行盜他人子。他人有子<a 
name="0242b22" id="0242b22"></a>亦如汝愛之。亡子之家亦行道啼哭如汝。汝<a 
name="0242b23" id="0242b23"></a>反盜人子殺噉之。死後當入太山地獄。汝寧<a 
name="0242b24" id="0242b24"></a>欲得汝子不。母即頭面著地。願佛哀我。佛言。<a 
name="0242b25" id="0242b25"></a>汝子若在汝寧能自悔不。若能自悔當還汝<a 
name="0242b26" id="0242b26"></a>子。母言。我能自悔。佛言。汝能自悔當作何等<a 
name="0242b27" id="0242b27"></a>自悔。母言。聽佛教戒當隨佛語。佛還我子<a 
name="0242b28" id="0242b28"></a>佛言。審如汝語。授以五戒。汝有千子皆為說<a 
name="0242b29" id="0242b29"></a>名。五百子在天上。五百子在世間。嬈諸天<a 
name="0242c01" id="0242c01"></a>人。汝子作鬼王將數萬鬼。如是不可勝數。或<a 
name="0242c02" id="0242c02"></a>稱樹木神地神水神及船車。舍宅闇冥夢寤<a 
name="0242c03" id="0242c03"></a>恐怖怪異種種之神。如是矯稱令人祠祀。烹<a 
name="0242c04" id="0242c04"></a>殺飲食不能護活人命。但增益罪。是愚癡人<a 
name="0242c05" id="0242c05"></a>不知坐思貧窮。鬼子母聞佛說。一心自悔。即<a 
name="0242c06" id="0242c06"></a>得須陀洹道。長跪白佛言。願佛哀我。欲止佛<a 
name="0242c07" id="0242c07"></a>精舍傍。我欲呼千子。我欲使與佛結要。我欲<a 
name="0242c08" id="0242c08"></a>報彼天上天下人恩。佛言善哉。如汝有是意<a 
name="0242c09" id="0242c09"></a>大善。佛言。便止佛精舍邊。其國中人民無子<a 
name="0242c10" id="0242c10"></a>者。來求子當與之子自在所願。我當&#x52C5;子往<a 
name="0242c11" id="0242c11"></a>使隨護人。不得復妄嬈之。欲從鬼子母求願<a 
name="0242c12" id="0242c12"></a>者。名浮陀摩尼&#x9262;。姊名炙匿。天上天下鬼屬<a 
name="0242c13" id="0242c13"></a>是摩尼&#x9262;主。四海內船車治生有財產皆屬<a 
name="0242c14" id="0242c14"></a>摩尼&#x9262;。摩尼&#x9262;與佛結要受戒。主護人財物。<a 
name="0242c15" id="0242c15"></a>炙匿主人若有產生當往救之<span class="note">(出鬼子母經)</span>。</p><a 
name="0242c16" id="0242c16"></a><p style="margin-left: 2em"><span class="headname">屈摩夜叉請佛設房及燈明九</span></p><a 
name="0242c17" id="0242c17"></a><p style="text-indent: 0em; margin-left: 0em"><span class="linehead"></span>時屈摩夜叉鬼。來詣佛所稽首佛足退住一<a 
name="0242c18" id="0242c18"></a>面。時屈摩鬼白佛言。世尊。今請世尊與諸大<a 
name="0242c19" id="0242c19"></a>眾。於此夜宿。世尊默然。是時屈摩化作五百<a 
name="0242c20" id="0242c20"></a>重閤房舍臥具坐床踞床。俱執褥枕各五百<a 
name="0242c21" id="0242c21"></a>具。又化作五百燈明。無諸&#x70DF;焰<span class="note">(出雜阿含第四十九卷)</span>。</p><a 
name="0242c22" id="0242c22"></a><p style="margin-left: 2em"><span class="headname">魔王嬈目連為說先身為魔事十</span></p><a 
name="0242c23" id="0242c23"></a><p style="text-indent: 0em; margin-left: 0em"><span class="linehead"></span>爾時目連夜冥經行。弊魔自化徹影入目連<a 
name="0242c24" id="0242c24"></a>腹。目連入三昧觀察其原。即語弊魔。且出<a 
name="0242c25" id="0242c25"></a>且出。莫嬈佛弟子。長夜獲苦。魔心念言。今此<a 
name="0242c26" id="0242c26"></a>沙門未會見我。橫造妄語。正使其師尚不知<a 
name="0242c27" id="0242c27"></a>吾。況其弟子。目連報曰。吾復知卿即心所念。<a 
name="0242c28" id="0242c28"></a>魔即恐懼已覺我矣。即化徹身出住其前。目<a 
name="0242c29" id="0242c29"></a>連告魔。過去之世拘樓秦佛時。我曾為魔。號<a 
name="0243a01" id="0243a01"></a>曰瞑恨。吾有一姊。名曰黤黑。汝為作子。以是<a 
name="0243a02" id="0243a02"></a>知之是吾姊子。時佛出世。有二弟子。一曰洪<a 
name="0243a03" id="0243a03"></a>音。二曰知想。何故名曰洪音。住於梵天磬<a 
name="0243a04" id="0243a04"></a>咳出聲。聞于三千。知想者獨處閑居坐山樹<a 
name="0243a05" id="0243a05"></a>下。三昧正受牧牛羊人擔薪負草。各相謂<a 
name="0243a06" id="0243a06"></a>言。此已命過共闍維之。知想從三昧起入城<a 
name="0243a07" id="0243a07"></a>分衛<span class="note">(出弊魔試目連經又出中阿含經第二十七卷)</span>。</p><a 
name="0243a08" id="0243a08"></a><p style="margin-left: 2em"><span class="headname">鬼得他心害怨女人十一</span></p><a 
name="0243a09" id="0243a09"></a><p style="text-indent: 0em; margin-left: 0em"><span class="linehead"></span>曾有一女人。為餓鬼所持。即以&#x546A;術而問鬼<a 
name="0243a10" id="0243a10"></a>言。何以惱他女人。鬼答之言。此女人者是我<a 
name="0243a11" id="0243a11"></a>怨家。五百世中而常殺我。我亦五百世中。斷<a 
name="0243a12" id="0243a12"></a>其命根。若彼能捨舊怨之心。我亦能捨。爾時<a 
name="0243a13" id="0243a13"></a>女人作如是言。我今已捨怨心。鬼觀女人雖<a 
name="0243a14" id="0243a14"></a>口言捨。而心不放。即斷其命<span class="note">(出抄毘婆沙經第八卷)</span>。</p><a 
name="0243a15" id="0243a15"></a><p style="margin-left: 2em"><span class="headname">波旬嬈固文殊十二</span></p><a 
name="0243a16" id="0243a16"></a><p style="text-indent: 0em; margin-left: 0em"><span class="linehead"></span>魔設供&#x994D;。化作四萬比丘。著垢弊敗衣執持<a 
name="0243a17" id="0243a17"></a>破&#x9262;。胸背悉露面貌醜惡。跛蹇痤僂心懷遑<a 
name="0243a18" id="0243a18"></a>懅。受種種食。文殊令諸化人&#x9262;食常滿。揣食<a 
name="0243a19" id="0243a19"></a>在口饐不得納。身體不安自然躄地問於魔<a 
name="0243a20" id="0243a20"></a>言。比丘何故不食。魔曰。是欲死矣。文殊曰。<a 
name="0243a21" id="0243a21"></a>無毒之人豈復行垢毒耶。有婬怒癡人是則<a 
name="0243a22" id="0243a22"></a>為毒。因為說法我無是毒。五百諸天從魔來<a 
name="0243a23" id="0243a23"></a>者。發菩提心<span class="note">(出文殊現寶藏經下卷)</span>。</p><a 
name="0243a24" id="0243a24"></a><p style="margin-left: 2em"><span class="headname">餓鬼請問目連所因得苦十三</span></p><a 
name="0243a25" id="0243a25"></a><p style="text-indent: 0em; margin-left: 0em"><span class="linehead"></span>目連至恒河邊。見五百餓鬼群來趣水有守<a 
name="0243a26" id="0243a26"></a>水鬼。鐵杖驅逐令不得近。於是諸鬼逕詣目<a 
name="0243a27" id="0243a27"></a>連。禮目連足各問其罪。一鬼曰。我受此身常<a 
name="0243a28" id="0243a28"></a>患熱渴。先聞恒河水清且涼。歡喜趣之沸熱<a 
name="0243a29" id="0243a29"></a>壞身。試飲一口。五藏燋爛臭不可當。何因<a 
name="0243b01" id="0243b01"></a>緣故受如此罪。目連曰。汝先世時作相師。相<a 
name="0243b02" id="0243b02"></a>人吉凶。少實多虛。或毀或譽。自稱審諦以動<a 
name="0243b03" id="0243b03"></a>人心。詐惑欺誑以求財利。迷惑眾生失如意<a 
name="0243b04" id="0243b04"></a>事。</p><a 
name="0243b05" id="0243b05"></a><p style="text-indent: 0em; margin-left: 0em"><span class="linehead"></span>復有一鬼言。我常為大狗利牙赤白來噉我<a 
name="0243b06" id="0243b06"></a>肉遺有骨在。風來吹起。肉續復生。狗復來<a 
name="0243b07" id="0243b07"></a>噉。此苦何因。目連答言。汝前世時作天祠主。<a 
name="0243b08" id="0243b08"></a>常教眾生殺羊以血祠天。汝自食肉。是故今<a 
name="0243b09" id="0243b09"></a>日以肉償之。</p><a 
name="0243b10" id="0243b10"></a><p style="text-indent: 0em; margin-left: 0em"><span class="linehead"></span>復有一鬼言。我常身上有糞周遍塗漫。亦復<a 
name="0243b11" id="0243b11"></a>噉之。是罪何因。目連答曰。汝前世時作婆羅<a 
name="0243b12" id="0243b12"></a>門。惡邪不信。道人乞食取&#x9262;盛滿糞以飯著<a 
name="0243b13" id="0243b13"></a>上持與道人。道人持還以手食飯。糞污其手。<a 
name="0243b14" id="0243b14"></a>是故今日受如此罪。</p><a 
name="0243b15" id="0243b15"></a><p style="text-indent: 0em; margin-left: 0em"><span class="linehead"></span>復有一鬼言。我腹極大如甕。咽喉手&#x811A;其細<a 
name="0243b16" id="0243b16"></a>如針。不得飲食。何因此苦。目連答言。汝前世<a 
name="0243b17" id="0243b17"></a>時作聚落主。自恃豪貴。飲食縱橫輕欺餘<a 
name="0243b18" id="0243b18"></a>人。奪其飲食飢困眾生。</p><a 
name="0243b19" id="0243b19"></a><p style="text-indent: 0em; margin-left: 0em"><span class="linehead"></span>復有一鬼言。我常趣溷欲噉食糞。有大群鬼<a 
name="0243b20" id="0243b20"></a>捉杖驅我不得近廁。中爛臭飢困無賴。何因<a 
name="0243b21" id="0243b21"></a>如此。目連答言。汝前世時作佛圖主。有諸白<a 
name="0243b22" id="0243b22"></a>衣供養眾僧供辦食具。汝以&#x9E81;供設客僧。細<a 
name="0243b23" id="0243b23"></a>者自食。</p><a 
name="0243b24" id="0243b24"></a><p style="text-indent: 0em; margin-left: 0em"><span class="linehead"></span>復有一鬼言。我身上遍滿生舌。斧來斫舌。<a 
name="0243b25" id="0243b25"></a>斷續復生如此不已。何因故爾。目連答言。汝<a 
name="0243b26" id="0243b26"></a>前世時作道人。眾僧差作蜜漿。石蜜塊大難<a 
name="0243b27" id="0243b27"></a>消。以斧斫之。盜心噉一口。以是因緣故還斫<a 
name="0243b28" id="0243b28"></a>舌也。</p><a 
name="0243b29" id="0243b29"></a><p style="text-indent: 0em; margin-left: 0em"><span class="linehead"></span>復有一鬼言。我常有七枚熱鐵丸直入我口。<a 
name="0243c01" id="0243c01"></a>入腹五藏燋爛。出還復入。何因故受此罪。目<a 
name="0243c02" id="0243c02"></a>連答言。汝前世時作沙彌。行果瓜子到其<a 
name="0243c03" id="0243c03"></a>師所。敬其師故偏心多與實長七枚。</p><a 
name="0243c04" id="0243c04"></a><p style="text-indent: 0em; margin-left: 0em"><span class="linehead"></span>復有一鬼言。常有二熱鐵輪。在我兩腋下。轉<a 
name="0243c05" id="0243c05"></a>身體燋爛。何因故爾。目連答曰。汝前世時。與<a 
name="0243c06" id="0243c06"></a>眾僧作餅。盜心取兩幡俠兩腋底。</p><a 
name="0243c07" id="0243c07"></a><p style="text-indent: 0em; margin-left: 0em"><span class="linehead"></span>復有一餓鬼言。我丸極大如甕。行時擔著肩<a 
name="0243c08" id="0243c08"></a>上。住則坐上進止患苦。何因故爾。目連答<a 
name="0243c09" id="0243c09"></a>曰。汝前世時作市令。常以輕秤小斗與。重<a 
name="0243c10" id="0243c10"></a>秤大斗取。常自欲得大利於己侵剋餘人。</p><a 
name="0243c11" id="0243c11"></a><p style="text-indent: 0em; margin-left: 0em"><span class="linehead"></span>復有一鬼言。我常兩肩有眼。胸有口鼻。常無<a 
name="0243c12" id="0243c12"></a>有頭。何因故爾。目連答言。汝前世時恒作魁<a 
name="0243c13" id="0243c13"></a>膾。弟子若殺罪人時。汝常有歡喜心。以繩著<a 
name="0243c14" id="0243c14"></a>結挽之。</p><a 
name="0243c15" id="0243c15"></a><p style="text-indent: 0em; margin-left: 0em"><span class="linehead"></span>復有一鬼言。我常有熱鐵針。入出我身受苦<a 
name="0243c16" id="0243c16"></a>無賴。何因故爾。目連答言。汝前世時作調馬<a 
name="0243c17" id="0243c17"></a>師。或作調象。馬難制。汝以鐵針刺&#x811A;。又時<a 
name="0243c18" id="0243c18"></a>牛遲亦以針刺。復有一鬼言。我身常有火出<a 
name="0243c19" id="0243c19"></a>燃懊惱。何因故爾。目連答言。汝前世時作國<a 
name="0243c20" id="0243c20"></a>王夫人。更一夫人王甚幸愛。常生&#x59AC;心伺欲<a 
name="0243c21" id="0243c21"></a>危害。值王臥起去。時所愛夫人眠猶未起著<a 
name="0243c22" id="0243c22"></a>衣。即生惡心正值作餅。有熱麻油即以灌其<a 
name="0243c23" id="0243c23"></a>腹。腹爛即死。</p><a 
name="0243c24" id="0243c24"></a><p style="text-indent: 0em; margin-left: 0em"><span class="linehead"></span>復有一鬼言。常有旋風迴轉我身。不得自在<a 
name="0243c25" id="0243c25"></a>隨意東西。心常惱悶。何因故爾。目連答言。汝<a 
name="0243c26" id="0243c26"></a>前世時常作卜師。或時實語或時妄語。迷惑<a 
name="0243c27" id="0243c27"></a>人心不得隨意。</p><a 
name="0243c28" id="0243c28"></a><p style="text-indent: 0em; margin-left: 0em"><span class="linehead"></span>復有一鬼言。我身常如塊肉。無有&#x811A;眼耳鼻<a 
name="0243c29" id="0243c29"></a>等。恒為蟲鳥所食。罪苦難堪。何因緣故。答<a 
name="0244a01" id="0244a01"></a>言。汝前世時常與他藥墮他兒胎。</p><a 
name="0244a02" id="0244a02"></a><p style="text-indent: 0em; margin-left: 0em"><span class="linehead"></span>復有一鬼言。常有熱鐵籠。籠絡我身。燋熱懊<a 
name="0244a03" id="0244a03"></a>惱。何因受此。目連答言。汝前世時常以羅網<a 
name="0244a04" id="0244a04"></a>掩捕魚鳥。</p><a 
name="0244a05" id="0244a05"></a><p style="text-indent: 0em; margin-left: 0em"><span class="linehead"></span>復有一鬼言。我以物自蒙籠頭。亦常畏人來<a 
name="0244a06" id="0244a06"></a>殺我。心常怖懼不可堪忍。何因故爾。答言。汝<a 
name="0244a07" id="0244a07"></a>前世時婬犯外色常畏人見。或畏其夫捉縛<a 
name="0244a08" id="0244a08"></a>打殺。或畏官法戮之都市。恐怖相續。</p><a 
name="0244a09" id="0244a09"></a><p style="text-indent: 0em; margin-left: 0em"><span class="linehead"></span>復有一鬼問曰。我受此身。肩上常有銅瓶滿<a 
name="0244a10" id="0244a10"></a>中洋銅。手捉一杓取自灌頭。舉體燋爛。如<a 
name="0244a11" id="0244a11"></a>是受苦無數無量。有何罪咎。答言。汝前世<a 
name="0244a12" id="0244a12"></a>時出家為道。僧典飲食。以一蘇瓶私著餘<a 
name="0244a13" id="0244a13"></a>處。有客道人來者不與之。去已出蘇行與舊<a 
name="0244a14" id="0244a14"></a>僧。此蘇是招提僧物一切有分。此人藏隱雖<a 
name="0244a15" id="0244a15"></a>與不等。由是緣故受此罪也<span class="note">(出雜藏經)</span>。</p><a 
name="0244a16" id="0244a16"></a><p style="margin-left: 2em"><span class="headname">惡鬼見帝釋形稍醜滅十四</span></p><a 
name="0244a17" id="0244a17"></a><p style="text-indent: 0em; margin-left: 0em"><span class="linehead"></span>釋提桓因在普集講堂。與玉女共相娛樂。是<a 
name="0244a18" id="0244a18"></a>時有天子白帝釋言。瞿翼當知。今有惡鬼在<a 
name="0244a19" id="0244a19"></a>尊座上。今三十三天極懷恚怒鬼轉端正顏貌<a 
name="0244a20" id="0244a20"></a>勝常。釋提桓因便作是念。此鬼必是神妙<a 
name="0244a21" id="0244a21"></a>之鬼。往至鬼所相去不遠。自稱姓名。吾是釋<a 
name="0244a22" id="0244a22"></a>提桓因諸天之主。惡鬼轉醜可惡。稍稍滅<a 
name="0244a23" id="0244a23"></a><span class="note">(出增一阿含經第二十七卷)</span>。</p><a 
name="0244a24" id="0244a24"></a><p style="margin-left: 2em"><span class="headname">鬼還鞭其故屍十五</span></p><a 
name="0244a25" id="0244a25"></a><p style="text-indent: 0em; margin-left: 0em"><span class="linehead"></span>昔外國有人死。魂還自鞭其屍。傍人問曰。是<a 
name="0244a26" id="0244a26"></a>人已死何以復鞭。報曰。此是我故身。為我作<a 
name="0244a27" id="0244a27"></a>惡。見經戒不讀。偷盜欺詐犯人婦女。不孝父<a 
name="0244a28" id="0244a28"></a>母兄弟。惜財不肯布施。今死令我墮惡道中。<a 
name="0244a29" id="0244a29"></a>勤苦毒痛不可復言。是故來鞭之耳<span class="note">(出譬喻經)</span>。</p><a 
name="0244b01" id="0244b01"></a><p><span class="juanname">經律異相卷第四十六</span></p>
<hr>【經文資訊】大正藏第 53 冊 No. 2121 經律異相<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index57fb.html?index=T53n2121" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T53n2121_046 by HTTrack Website Copier/3.x [XR&CO'2014], Tue, 07 Jun 2016 07:00:48 GMT -->
</html>
