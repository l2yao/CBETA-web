<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB181_006 by HTTrack Website Copier/3.x [XR&CO'2014], Tue, 07 Jun 2016 07:10:39 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1557713891&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26nB181&amp;utmp=%2Fmobile%2Findex.php%3Findex%3DJ26nB181_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index01a5.html?index=J26nB181_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B181 布水臺集 (32卷)<br/>【明 道忞著（中央圖書館善本書目編在集部別集類）】<br/>第 6 卷</p>
	<a href="index8f97.html?index=J26nB181_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B181" sutra_name="布水臺集" sutra_juan="[卷6]">　
<a 
name="0332a01" id="0332a01"></a><p><span class="juanname">布水臺集卷第六</span></p><a 
name="0332a02" id="0332a02"></a><p style="margin-left: 4em"><span class="byline">住明州天童寺匡廬黃巖沙門道忞著</span></p><a 
name="0332a03" id="0332a03"></a><div class="xu"><p style="margin-left: 2em"><span class="headname">序一</span></p><a 
name="0332a04" id="0332a04"></a><div class="xu"><p style="margin-left: 3em"><span class="headname">戒闍黎示見錄序</span></p><a 
name="0332a05" id="0332a05"></a><p style="text-indent: 0em; margin-left: 0em"><span class="linehead"></span>一真法性迷以執之則識海波搖而眾生是見覺而<a 
name="0332a06" id="0332a06"></a>霽之則慧天朗耀而佛日攸興豎以為十世古今橫<a 
name="0332a07" id="0332a07"></a>以為無邊剎海剎海也古今也眾生也皆所謂無盡<a 
name="0332a08" id="0332a08"></a>無盡而無盡者也然則佛豈有盡乎佛無有盡而盡<a 
name="0332a09" id="0332a09"></a>之寂智用三身焉所謂佛佛而體同者也寂者何即<a 
name="0332a10" id="0332a10"></a>吾人之性所謂清淨法身也智者何即吾人之慧所<a 
name="0332a11" id="0332a11"></a>謂圓滿報身也用者何即吾人之行所謂千百億化<a 
name="0332a12" id="0332a12"></a>身也故非智無以起行非行無以圓智而滿性寂之<a 
name="0332a13" id="0332a13"></a>量智圓寂滿而佛於是乎出見矣文殊表智普賢表<a 
name="0332a14" id="0332a14"></a>行此二菩薩所以為佛佛刱始之師而與吾人常自<a 
name="0332a15" id="0332a15"></a>偶諧者也惟眾生日用而不知而菩薩乃隱而不見<a 
name="0332a16" id="0332a16"></a>雖隱而不見然未嘗不與眾生群然雜處於闤闠之<a 
name="0332a17" id="0332a17"></a>中或當其機緣純熟時或當其業苦殷繁時則為其<a 
name="0332a18" id="0332a18"></a>示見而破其滯名著相之情此其大較也宋南渡時<a 
name="0332a19" id="0332a19"></a>台之兜率院有戒闍黎者放浪於淳熙紹聖間其事<a 
name="0332a20" id="0332a20"></a>奇其跡詭其舉止多涉神異怪誕司時復有處女周<a 
name="0332a21" id="0332a21"></a>七孃者與之賡唱迭和故為徉狂垢汙之事而人益<a 
name="0332a22" id="0332a22"></a>莫測其誰何也然其語言則皆曲終奏雅與佛祖修<a 
name="0332a23" id="0332a23"></a>多羅了義教相發明至今台人尤能道其遺言逸事<a 
name="0332a24" id="0332a24"></a>而蚩蚩之氓因之而遷善改過者眾矣固知二人為<a 
name="0332a25" id="0332a25"></a>文殊普賢正不必俟其命終陰有付屬而後定之也<a 
name="0332a26" id="0332a26"></a>或曰菩薩是矣一見於唐則為天台之寒山拾得再<a 
name="0332a27" id="0332a27"></a>見於宋則為臨海之善戒周婆菩薩於台若是般乎<a 
name="0332a28" id="0332a28"></a>曰非也夫眾生之業殺為大漁於水獵於山一舉而<a 
name="0332a29" id="0332a29"></a>眾殺備焉台蓋山海之衡而漁獵之藪也業殷苦繁<a 
name="0332a30" id="0332a30"></a>菩薩安之與然則曷不為寒拾之風雅典馴而齗齗<a 
name="0332b01" id="0332b01"></a>乎其言之也曰由眾生之機感而然也譬之水與月<a 
name="0332b02" id="0332b02"></a>焉菩薩月也眾生水也眾生心水澂渟則如月在寒<a 
name="0332b03" id="0332b03"></a>潭清光燁如也反是則昏冥無見矣是故感之以混<a 
name="0332b04" id="0332b04"></a>濁則菩薩月見於四生六道之中作種種形與其同<a 
name="0332b05" id="0332b05"></a>事開方便道度諸輪轉而菩薩非劣感之以澂渟則<a 
name="0332b06" id="0332b06"></a>菩薩月見於華藏世界金色世界勝蓮華世界念念<a 
name="0332b07" id="0332b07"></a>轉清淨微妙法輪於剎那頃成熟法界海微塵數諸<a 
name="0332b08" id="0332b08"></a>大開士而菩薩非勝蓋水有清濁而月無二也於乎<a 
name="0332b09" id="0332b09"></a>眾生居一塵中而不知塵塵皆毘盧遮那無盡剎海<a 
name="0332b10" id="0332b10"></a>普賢示一毛孔而不知一一毛孔含眾生三昧色身<a 
name="0332b11" id="0332b11"></a>然則眾生日用頭頭常在普賢毛孔中作息毘盧遮<a 
name="0332b12" id="0332b12"></a>那光明內死生慈氏樓閣中出沒文殊劍刃上往來<a 
name="0332b13" id="0332b13"></a>念念中與諸佛同出世證菩提轉法輪入涅槃乃昧<a 
name="0332b14" id="0332b14"></a>而不覺焉此則菩薩所大哀而必欲曠濟者也戒闍<a 
name="0332b15" id="0332b15"></a>黎示見云乎哉故兜率院在郡城巾子山久廢為民<a 
name="0332b16" id="0332b16"></a>業今周君霞漪復舍以歸之菩薩請僧靈文主之靈<a 
name="0332b17" id="0332b17"></a>文以菩薩示見錄字畫漫滅將不可讀欲謀新剞劂<a 
name="0332b18" id="0332b18"></a>氏而問序於予因次述其事以授靈文焉。</p></div><a 
name="0332b19" id="0332b19"></a><div class="xu"><p style="margin-left: 3em"><span class="headname">宗門寂徵錄序</span></p><a 
name="0332b20" id="0332b20"></a><p style="text-indent: 0em; margin-left: 0em"><span class="linehead"></span>結繩以往無論<span class="corr" title='[己&gt;已]'>已</span>自有書契以來三墳五典八索九<a 
name="0332b21" id="0332b21"></a>丘乃至百王之誥誓諸子之鴻傳概未有譚性命以<a 
name="0332b22" id="0332b22"></a>語及生死者雖明睿如洙泗調適上遂如莊周博大<a 
name="0332b23" id="0332b23"></a>真人如關尹老聃發軫或有之其於歸途則未也由<a 
name="0332b24" id="0332b24"></a>是人迷四忍家纏五蓋一奮其私智巧能以求得所<a 
name="0332b25" id="0332b25"></a>欲焉耳大則龍爭虎鬥小則弱肉強食夷考春秋二<a 
name="0332b26" id="0332b26"></a>百二十四年之間蓋弒君三十六亡國五十二諸侯<a 
name="0332b27" id="0332b27"></a>奔走不得保其社稷者不可勝數況其他乎豈非輪<a 
name="0332b28" id="0332b28"></a>迴六趣而莫知沒溺三途而罔覺者邪向使知有生<a 
name="0332b29" id="0332b29"></a>死過患而殃累永劫如此將有先祖生而著鞭者沽<a 
name="0332b30" id="0332b30"></a>一世之安媒千生之孽非其癡狂誰則甘之大哉大<a 
name="0332c01" id="0332c01"></a>雄氏之道所以拯溺救焚以躋吾人於大安之域者<a 
name="0332c02" id="0332c02"></a>至矣然自漢明至東晉安帝時大教東被踰四百年<a 
name="0332c03" id="0332c03"></a>而此土學者尚未知有泥洹常住之說也遠遠公王<a 
name="0332c04" id="0332c04"></a>廬山乃著法性論以明至極無變之理則又標神於<a 
name="0332c05" id="0332c05"></a>佛故矢志同人僉心西境有由然矣又一百三十年<a 
name="0332c06" id="0332c06"></a>達磨氏來而教外別傳之道始顯東土其道也以無<a 
name="0332c07" id="0332c07"></a>相為體無念為宗無住為本其歸約也以絕待妙心<a 
name="0332c08" id="0332c08"></a>為統貫其契之者不假雕鐫頓證真常其超生越死<a 
name="0332c09" id="0332c09"></a>也由本不生故今非滅所以達磨氏之宗迥出百千<a 
name="0332c10" id="0332c10"></a>法門之上又六傳至曹谿則得道者且如林故其廣<a 
name="0332c11" id="0332c11"></a>宣流布亦莫之與京也厥後五宗諸師間出則唱和<a 
name="0332c12" id="0332c12"></a>愈高機用愈密撥塵見佛畏漁父之棲巢擿劍揮空<a 
name="0332c13" id="0332c13"></a>懼金塵之眯目死殆欲其速朽喪殆欲其速貧於是<a 
name="0332c14" id="0332c14"></a>遂有舍利流輝之杜多受譏歐阜坐脫立亡之首座<a 
name="0332c15" id="0332c15"></a>見誚九峰莊生曰死生亦大矣而不得與之變張天<a 
name="0332c16" id="0332c16"></a>覺亦曰出家人本為生死事大若生死到來不知下<a 
name="0332c17" id="0332c17"></a>落即不如三家村裏省事漠以是知喪之欲速貧為<a 
name="0332c18" id="0332c18"></a>敬叔言之也死之欲速朽為桓司馬言之也世無有<a 
name="0332c19" id="0332c19"></a>若之似夫子直以為夫子之言矣此祁仲子年超宗<a 
name="0332c20" id="0332c20"></a>門寂徵錄之所由出也不然左史記事右史記言言<a 
name="0332c21" id="0332c21"></a>以載道事以考行道與行略之矣而詳其寂也何居<a 
name="0332c22" id="0332c22"></a>仲子若曰道與行之難詳也久矣以蔡邕之直筆止<a 
name="0332c23" id="0332c23"></a>於有道一人為無媿則有媿者眾矣道與行之難詳<a 
name="0332c24" id="0332c24"></a>吾何自以徵之徵之以寂焉耳夫法久弊生物極斯<a 
name="0332c25" id="0332c25"></a>反羽嘉生應龍應龍生鳳凰鳳凰生凡鳥亦其勢之<a 
name="0332c26" id="0332c26"></a>必然者由達磨至於今千有餘歲吾宗雜糅殆將不<a 
name="0332c27" id="0332c27"></a>可別識天壤間自有茲錄非僅丕顯西東烈祖之徽<a 
name="0332c28" id="0332c28"></a>猷聿章教外別傳之迥別而今以後庶俾增上慢人<a 
name="0332c29" id="0332c29"></a>知有法焉足以超生脫死如此乃不深操實履而束<a 
name="0332c30" id="0332c30"></a>手待斃焉為可恥也則其福吾人又豈淺鮮哉。</p></div><a 
name="0333a01" id="0333a01"></a><div class="xu"><p style="margin-left: 3em"><span class="headname">禪燈世譜序</span></p><a 
name="0333a02" id="0333a02"></a><p style="text-indent: 0em; margin-left: 0em"><span class="linehead"></span>吾祖之道之傳於諸夏也始於梁盛於唐而光顯於<a 
name="0333a03" id="0333a03"></a>宋其間往往多高文博達之士故先德之出處與其<a 
name="0333a04" id="0333a04"></a>言行之大端皆有傳記可考非直譜牒<span class="corr" title='[己&gt;已]'>已</span>也自元而<a 
name="0333a05" id="0333a05"></a>降傳燈不修遂使一代宗匠與夫抗跡西山者同一<a 
name="0333a06" id="0333a06"></a>湮沒無聞良可悲夫忞出家染指法味時即<span class="corr" title='[[既/心]&gt;慨]'>慨</span>然有<a 
name="0333a07" id="0333a07"></a>稗官野史之志第碑殘簡缺無可捃拾思按宗圖篹<a 
name="0333a08" id="0333a08"></a>為世譜以代其志適艸刱未舉會天童老人有黃檗<a 
name="0333a09" id="0333a09"></a>之請因執侍入閩乃得吳君所篹與忞先心不謀而<a 
name="0333a10" id="0333a10"></a>合但惜其中多錯漏附會未免無徵不信之失遂發<a 
name="0333a11" id="0333a11"></a>大藏考驗禪燈諸錄取其師承有據者載之不敢以<a 
name="0333a12" id="0333a12"></a>景響參合疑誤後人間有說法當世嗣代未詳者但<a 
name="0333a13" id="0333a13"></a>附於其宗之末俟其詳者補之於是較勘既的徵以<a 
name="0333a14" id="0333a14"></a>往言庶幾取信將來亦循名得實之一助云爾後之<a 
name="0333a15" id="0333a15"></a>君子其有繼傳燈而作者或考徵斯譜未可知也。</p></div><a 
name="0333a16" id="0333a16"></a><div class="xu"><p style="margin-left: 3em"><span class="headname">金剛般若波羅密經頌序</span></p><a 
name="0333a17" id="0333a17"></a><p style="text-indent: 0em; margin-left: 0em"><span class="linehead"></span>星輝午夜夢破靈山於是愾焉寤歎一切眾生皆悉<a 
name="0333a18" id="0333a18"></a>具有如來智慧德相但以妄想執著而不自證得耳<a 
name="0333a19" id="0333a19"></a>富哉言乎一代時教之淵源蓋淵源乎此矣由其如<a 
name="0333a20" id="0333a20"></a>此此諸佛所以出世祖師所以西來金剛般若所以<a 
name="0333a21" id="0333a21"></a>破相除執三復丁寧詞不一而足者也按是經來自<a 
name="0333a22" id="0333a22"></a>白馬東馱以後代閱一十七朝語經六譯名僧達士<a 
name="0333a23" id="0333a23"></a>箋而釋之者亡慮數千餘家求其反常合道即俗明<a 
name="0333a24" id="0333a24"></a>真不支詞不蔓義如道川禪師之頌著蓋未之見焉<a 
name="0333a25" id="0333a25"></a>師本崑山狄氏子初為縣之弓級聞東齊謙首座為<a 
name="0333a26" id="0333a26"></a>道俗演法往從之習坐不倦一日因不職遭笞忽於<a 
name="0333a27" id="0333a27"></a>杖下大悟遂辭職依謙謙為改名道川且曰汝舊呼<a 
name="0333a28" id="0333a28"></a>狄三今名道川川即三耳汝能豎起脊梁了辦箇事<a 
name="0333a29" id="0333a29"></a>其道如川之增若放倒則依舊狄三也師銘於心建<a 
name="0333a30" id="0333a30"></a>炎初圓頂遊方至天封機契蹣菴成公卒受記&#x8382;歸<a 
name="0333b01" id="0333b01"></a>憩東齋道俗愈敬有以是經請問者師為頌之凡一<a 
name="0333b02" id="0333b02"></a>百八首段分無割裂之嫌珠聯有貫穿之妙言超象<a 
name="0333b03" id="0333b03"></a>外意約寰中曾不異羲文之演易天仰觀地頫察身<a 
name="0333b04" id="0333b04"></a>諸乎近取物之乎遠譬放出東村白額咬殺南山大<a 
name="0333b05" id="0333b05"></a>蟲鸚鵡洲和岸趯翻黃鶴樓驀頭拳倒拔舜若多身<a 
name="0333b06" id="0333b06"></a>之刺金鏃抽自含沙出爍迦羅眼之塵華鍼消於蒗<a 
name="0333b07" id="0333b07"></a>蕩直令明明天子識從鬧市場中堂堂老僧薦諸百<a 
name="0333b08" id="0333b08"></a>艸頭上儻逢得意忘言之士況有遺情達本之夫一<a 
name="0333b09" id="0333b09"></a>句染神永為道種則可謂獲輪王髻中之寶不假功<a 
name="0333b10" id="0333b10"></a>勛受親友衣內之珠無煩探索者矣敬為拈出以共<a 
name="0333b11" id="0333b11"></a>同人。</p></div><a 
name="0333b12" id="0333b12"></a><div class="xu"><p style="margin-left: 3em"><span class="headname">準提增益法門定本序</span></p><a 
name="0333b13" id="0333b13"></a><p style="text-indent: 0em; margin-left: 0em"><span class="linehead"></span>玉齊耿公之示海州也甫浹旬即以生平素驗之準<a 
name="0333b14" id="0333b14"></a>提行法梓惠人間且以余禪者為知佛屬一言以序<a 
name="0333b15" id="0333b15"></a>之余惟公秉憲而籓蔽南服者也民可與樂成而不<a 
name="0333b16" id="0333b16"></a>可與慮始經生曲學昧通變而拘故常當山海之沸<a 
name="0333b17" id="0333b17"></a>搖未聞公有問而刱是焉得無讀孝經以弭亂演般<a 
name="0333b18" id="0333b18"></a>若而消兵疑公於蕭若向乎哉因得詳以序之夫公<a 
name="0333b19" id="0333b19"></a>家學淵源異才天授崇禎間上方薄藝文而重經濟<a 
name="0333b20" id="0333b20"></a>之儒公時為天子徵召旋以邊功僉憲遵陽矣會夏<a 
name="0333b21" id="0333b21"></a>臺鼎遷有殷革命於斯時也使公不以推納自任則<a 
name="0333b22" id="0333b22"></a>風鼓虺蛇惴惴生民將有載胥及溺之憂為之安集<a 
name="0333b23" id="0333b23"></a>而保厥首領者誰耶況今南北一家縱有洛邑頑民<a 
name="0333b24" id="0333b24"></a>以公臨之直發蒙振落耳然公為此而不為彼者正<a 
name="0333b25" id="0333b25"></a>以有天下者不讎匹夫匹夫有欲而不遂故求求而<a 
name="0333b26" id="0333b26"></a>不得故爭爭而禍亂相尋則死亡繼之吾將以其所<a 
name="0333b27" id="0333b27"></a>欲得者舉而與之彼猒其心則亦已矣夫計神州之<a 
name="0333b28" id="0333b28"></a>廣大億兆之眾多統而稽之求智慧長壽者或寡至<a 
name="0333b29" id="0333b29"></a>若男女若功名若財貨蓋有不顧喪元而希夫必得<a 
name="0333b30" id="0333b30"></a>者矣曾是口而誦心而唯翹爾勤注爾想乃感通之<a 
name="0333c01" id="0333c01"></a>簡易如斯也舍感應道交之至易而從蹈危履險之<a 
name="0333c02" id="0333c02"></a>極難夫豈情理也哉使凡率土之民咸釋所難而圖<a 
name="0333c03" id="0333c03"></a>夫至易則太平可以坐致萬世且享蘿圖而攘奪之<a 
name="0333c04" id="0333c04"></a>禍又孰自而起之說者曰求之有道得之有命雖聖<a 
name="0333c05" id="0333c05"></a>賢無如何乃若所為求若所欲而如響斯應非予云<a 
name="0333c06" id="0333c06"></a>昧抑舉世通惑焉而未解也余曰單醪投河三軍告<a 
name="0333c07" id="0333c07"></a>醉虞虎持滿金石為穿是遵何道哉亦惟心靈所致<a 
name="0333c08" id="0333c08"></a>耳況託佛菩薩殊勝力耶是故經中佛說心力最大<a 
name="0333c09" id="0333c09"></a>行般若波羅密故散此大地以為微塵蓋地有色香<a 
name="0333c10" id="0333c10"></a>味觸重故自無所作水少香故動作勝地火少香味<a 
name="0333c11" id="0333c11"></a>勢勝於水風少色香味故動作勝火心無四事故所<a 
name="0333c12" id="0333c12"></a>為力大然則至人者納須彌於芥子擿大千於方外<a 
name="0333c13" id="0333c13"></a>以四大海水入一毛孔未竟心力之一芒於隨意得<a 
name="0333c14" id="0333c14"></a>果乎何有而驚詫乎哉曰此蓋釋部之譚孔孟之書<a 
name="0333c15" id="0333c15"></a>無聞也公儒者而嗜此乎余曰道有發致雖殊潛相<a 
name="0333c16" id="0333c16"></a>影響人有出處誠異終期則同者經不云乎佛有自<a 
name="0333c17" id="0333c17"></a>然神妙之法化物以權廣隨所入或為靈仙轉輪聖<a 
name="0333c18" id="0333c18"></a>帝或為卿相國師道士若此之倫在所變現諸王君<a 
name="0333c19" id="0333c19"></a>子莫知為誰是則山僧非釋公亦非儒非儒非釋當<a 
name="0333c20" id="0333c20"></a>義何名欲知就裏根源且待虛空落地。</p></div><a 
name="0333c21" id="0333c21"></a><div class="xu"><p style="margin-left: 3em"><span class="headname">歷傳祖圖贊序</span></p><a 
name="0333c22" id="0333c22"></a><p style="text-indent: 0em; margin-left: 0em"><span class="linehead"></span>先師之鼎新天童也雖無事不周猶於說法此山者<a 
name="0333c23" id="0333c23"></a>為惓惓歲在閼逢閹茂殿宇方成即闢函丈之東營<a 
name="0333c24" id="0333c24"></a>室曰先覺者儼設其位號而祠奉之復手自制文勒<a 
name="0333c25" id="0333c25"></a><span class="gaiji">[王*貞]<!--gaiji,,1[王*貞],2&#x249B9;,3--></span>玟以昭此堂所以建立之意其防微杜漸靡不刳<a 
name="0333c26" id="0333c26"></a>心焉越十年余繼典茲席每朔朝朢旦尊先師遺訓<a 
name="0333c27" id="0333c27"></a>必具威儀炷香展敬由是仰視榱桷頫察几筵未嘗<a 
name="0333c28" id="0333c28"></a>不竦然思憮然歎蓋同泰之宮既化於烽燧永寧之<a 
name="0333c29" id="0333c29"></a>塔亦遷於谷王遠而溈扈雪嶠近而五山十剎處處<a 
name="0333c30" id="0333c30"></a>蟻蜂是穴誰免狐兔為丘求其人天奔走四海來同<a 
name="0334a01" id="0334a01"></a>有不嵩少夫玲瓏曹谿夫雙鏡者乎夫地靈則人傑<a 
name="0334a02" id="0334a02"></a>人傑故地靈木有根水有源故余益廣先師之意繪<a 
name="0334a03" id="0334a03"></a>從上祖宗首自釋迦文佛至先師密雲悟和尚凡六<a 
name="0334a04" id="0334a04"></a>十有七世遇歲時節臘必張挂法堂陳時食而薦奉<a 
name="0334a05" id="0334a05"></a>焉示後昆無忘先德之思或曰天童自義興開山世<a 
name="0334a06" id="0334a06"></a>有哲匠而禪門由咸啟來諸家互為住持略他人之<a 
name="0334a07" id="0334a07"></a>宗祖詳自己之根源可乎余曰然老蘇不云乎譜自<a 
name="0334a08" id="0334a08"></a>我作故也況由先師泝洄以上至應菴華祖則天目<a 
name="0334a09" id="0334a09"></a>禮諸家之宗祖在是矣由應菴泝洄以上至石霜圓<a 
name="0334a10" id="0334a10"></a>祖則清遂諸家之宗祖在是矣由石霜泝洄以上至<a 
name="0334a11" id="0334a11"></a>南嶽讓祖則寶堅諸家之宗祖在是矣由南嶽泝洄<a 
name="0334a12" id="0334a12"></a>以上至達磨西祖則咸啟諸家之宗祖在是矣由達<a 
name="0334a13" id="0334a13"></a>磨泝洄以上至釋迦文佛則義興法璿諸家之宗祖<a 
name="0334a14" id="0334a14"></a>在是矣提綱挈領本末歸宗安在其略人詳己邪圖<a 
name="0334a15" id="0334a15"></a>成禪者請贊因不揣固陋次述於左以就正大方焉。</p></div><a 
name="0334a16" id="0334a16"></a><div class="xu"><p style="margin-left: 3em"><span class="headname">鳴鼓錄序</span></p><a 
name="0334a17" id="0334a17"></a><p style="text-indent: 0em; margin-left: 0em"><span class="linehead"></span>趙括之譚兵也傾其父奢奢不能難長平之距趙入<a 
name="0334a18" id="0334a18"></a>秦間使括代廉頗藺相如曰王以名使括若膠柱而<a 
name="0334a19" id="0334a19"></a>鼓瑟括徒能讀父書傳不知合變也括竟挫敗喪師<a 
name="0334a20" id="0334a20"></a>四十五萬身滅矣而邯鄲幾不脫岳鵬舉初以部伍<a 
name="0334a21" id="0334a21"></a>隸宗澤澤大奇之曰爾智勇力藝古良將不能過然<a 
name="0334a22" id="0334a22"></a>好野戰非萬全計因授以陣圖岳曰陣以後戰兵法<a 
name="0334a23" id="0334a23"></a>故嘗抑運用之妙存乎一心又曰兵何嘗顧用之何<a 
name="0334a24" id="0334a24"></a>如耳旨哉靡古名將雖我宗門亦然昔洞山价不嘗<a 
name="0334a25" id="0334a25"></a>以寶鏡三昧密授曹山哉乃五世以還寥寥無聞焉<a 
name="0334a26" id="0334a26"></a>何也克符道者不嘗成禠臨濟建立黃檗宗旨哉一<a 
name="0334a27" id="0334a27"></a>時料揀炤用玄要主賓在所親承而頌述者乃不三<a 
name="0334a28" id="0334a28"></a>葉而中衰其故又何也傳之不得其人與用之不得<a 
name="0334a29" id="0334a29"></a>其妙均失耳昔人謂真淨和尚拈提今古不在雪竇<a 
name="0334a30" id="0334a30"></a>之下而末流傳習卻成惡口小家皆此類也故用之<a 
name="0334b01" id="0334b01"></a>而妙即小豔情詞綿州巴歌皆足使學者銷意中之<a 
name="0334b02" id="0334b02"></a>積滯出眼內之金塵如其失宜縱佛祖言教擿地作<a 
name="0334b03" id="0334b03"></a>金聲其如一句合頭語萬劫繫驢橛何所以先德有<a 
name="0334b04" id="0334b04"></a>言若作實法繫綴他人土亦消不得又曰有祖以來<a 
name="0334b05" id="0334b05"></a>時人錯會相承至今以佛祖言句為人師範若或如<a 
name="0334b06" id="0334b06"></a>此卻成狂人無智人去信知從上來事在人不在法<a 
name="0334b07" id="0334b07"></a>不見道正人說邪法邪法亦成正邪人說正法正法<a 
name="0334b08" id="0334b08"></a>亦成邪何謂邪人無身奉塵剎報佛恩心徒沽名弔<a 
name="0334b09" id="0334b09"></a>詭以徇一己之私者皆邪也傳不云乎索隱行怪後<a 
name="0334b10" id="0334b10"></a>世有述焉吾弗為之矣矧味道餐風親飫法乳一朝<a 
name="0334b11" id="0334b11"></a>懷挾胸臆刱發難端至沒齒矣猶亂是飾非攘羊是<a 
name="0334b12" id="0334b12"></a>誣計其厝意宅心非魔非魔所使又誰肯破滅從上<a 
name="0334b13" id="0334b13"></a>壞人信根有如此者此銓上座擊忍僧之說之所由<a 
name="0334b14" id="0334b14"></a>作也然則錄稱鳴鼓者何也從余命也於乎陳恆弒<a 
name="0334b15" id="0334b15"></a>君邵庶人之賊父千載之下尚一二見者若踞人師<a 
name="0334b16" id="0334b16"></a>位入室而操戈蓋亙億萬古春秋僅遘之忍焉沐浴<a 
name="0334b17" id="0334b17"></a>請討猶之後矣鳴鼓云乎哉。</p></div><a 
name="0334b18" id="0334b18"></a><div class="xu"><p style="margin-left: 3em"><span class="headname">金粟反正錄序</span></p><a 
name="0334b19" id="0334b19"></a><p style="text-indent: 0em; margin-left: 0em"><span class="linehead"></span>春秋之法尊王以削僭攘外以與內然淮徐之國外<a 
name="0334b20" id="0334b20"></a>矣而動循禮義則亦與焉不以其外而外之也鄭衛<a 
name="0334b21" id="0334b21"></a>之邦內矣而事悖倫常則必奪焉不以其內而內之<a 
name="0334b22" id="0334b22"></a>也凡所以嚴上下辨親疏定天綱立民紀以植人心<a 
name="0334b23" id="0334b23"></a>於不死者寧獨尼山家法為然舉世出世間苟違斯<a 
name="0334b24" id="0334b24"></a>道未有不干名犯分而淪為小人之無忌憚者也先<a 
name="0334b25" id="0334b25"></a>師密老人六坐道場而金粟居一焉記&#x8382;同門十二<a 
name="0334b26" id="0334b26"></a>人而三峰居一焉立三峰之徒子主金粟之道場名<a 
name="0334b27" id="0334b27"></a>其誰曰不正言其誰曰不順哉名正矣言順矣必撥<a 
name="0334b28" id="0334b28"></a>而反之正也奚為繇其出乎正而入乎不正者也入<a 
name="0334b29" id="0334b29"></a>不正奈何裂祖堂湮祖號泯祖德媟祖稱親而髦為<a 
name="0334b30" id="0334b30"></a>疏下而陵其上天綱民紀相次崩亡不正之罪孰大<a 
name="0334c01" id="0334c01"></a>於是是以天猒其衷人離其德獨夫去嘉運來金粟<a 
name="0334c02" id="0334c02"></a>之道場始復為先師之道場焉反之時義不綦大矣<a 
name="0334c03" id="0334c03"></a>哉夫既反之可以忘言矣而錄之出也又奚為子與<a 
name="0334c04" id="0334c04"></a>氏不云乎春秋作而亂臣賊子懼吾將假是以懼夫<a 
name="0334c05" id="0334c05"></a>蔑祖欺宗之賊亂之人者。</p></div><a 
name="0334c06" id="0334c06"></a><div class="xu"><p style="margin-left: 3em"><span class="headname">鏡麟錄序</span></p><a 
name="0334c07" id="0334c07"></a><p style="text-indent: 0em; margin-left: 0em"><span class="linehead"></span>聽訟吾猶人也必也使無訟乎孔子發為是言其在<a 
name="0334c08" id="0334c08"></a>作春秋之後乎何以明之尼山冠帝佩王法天因地<a 
name="0334c09" id="0334c09"></a>使有大位焉得行其道則巍煥之功無為之治直土<a 
name="0334c10" id="0334c10"></a>苴耳逮至獲麟則家居既老知道之終不可有行也<a 
name="0334c11" id="0334c11"></a>乃由定哀以溯隱桓取魯史之舊文而筆削之善之<a 
name="0334c12" id="0334c12"></a>可以為法者則褒之以示勸惡之可以為戒者則貶<a 
name="0334c13" id="0334c13"></a>之以示懲微顯闡幽發奸摘伏凜乎若皋陶之聽訟<a 
name="0334c14" id="0334c14"></a>無復有遯情者書成筆絕矣終傷夫道之不行不能<a 
name="0334c15" id="0334c15"></a>措生民于默化之中並時物于行生之內故深以為<a 
name="0334c16" id="0334c16"></a>慨也或曰吾師舌奔雷電筆埽雲天爰自開法天童<a 
name="0334c17" id="0334c17"></a>以來謗書充棟絕不寓目一時無情之輩卒莫得而<a 
name="0334c18" id="0334c18"></a>盡其辭繼而道大光顯于時向之造為謗讟者莫不<a 
name="0334c19" id="0334c19"></a>媿畏生心焉乃今桑榆景迫反改前之所為于金粟<a 
name="0334c20" id="0334c20"></a>也則有反正之錄于禹門也復有聲罪勘愚之說無<a 
name="0334c21" id="0334c21"></a>辯而翻為有辯何也曰反正之錄為瀆祖也聲罪勘<a 
name="0334c22" id="0334c22"></a>愚之說為訕師也皆同室之戈而非鄉鄰之鬥也曰<a 
name="0334c23" id="0334c23"></a>舟愚楫罪則吾既得聞命矣彼玄素與蕃光外也非<a 
name="0334c24" id="0334c24"></a>內也何譏嫌亦不少貸也曰為其有傷雅道而付授<a 
name="0334c25" id="0334c25"></a>濫觴也曰然則孔聞之朝東魯暮西秦為聲利以壟<a 
name="0334c26" id="0334c26"></a>登視師門若傳舍返若為之解冤而釋結則又何也<a 
name="0334c27" id="0334c27"></a>曰吾為親者諱也惡古帆介為之以是諜諜也予又<a 
name="0334c28" id="0334c28"></a>從而和之則所傷者大矣故予之所申說而諱貸者<a 
name="0334c29" id="0334c29"></a>一取鏡夫麟經之法而懲創夫不法者也。</p></div></div>
<hr>【經文資訊】嘉興藏第 26 冊 No. B181 布水臺集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6428.html?index=J26nB181" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB181_006 by HTTrack Website Copier/3.x [XR&CO'2014], Tue, 07 Jun 2016 07:10:39 GMT -->
</html>
