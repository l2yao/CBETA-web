<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J23nB135_004 by HTTrack Website Copier/3.x [XR&CO'2014], Tue, 07 Jun 2016 07:10:08 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1656188518&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ23nB135&amp;utmp=%2Fmobile%2Findex.php%3Findex%3DJ23nB135_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0fbd.html?index=J23nB135_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第23冊<br/>No.B135 石門文字禪 (30卷)<br/>【宋 德洪著　原書缺　依民國十年常州天寧寺刻本印】<br/>第 4 卷</p>
	<a href="index57ec.html?index=J23nB135_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J23">
<div class="root" id="B135" sutra_name="石門文字禪" sutra_juan="[卷4]">　
<a 
name="0591c01" id="0591c01"></a><p><span class="juanname">石門文字禪卷第四</span></p><a 
name="0591c02" id="0591c02"></a><p style="margin-left: 4em"><span class="byline">宋江西筠溪石門寺沙門釋德洪覺範著</span></p><a 
name="0591c03" id="0591c03"></a><p style="margin-left: 4em"><span class="byline">門人覺慈編錄</span></p><p style="margin-left: 4em"><span class="byline">毘陵天甯法雲堂校</span></p><a 
name="0591c04" id="0591c04"></a><p style="margin-left: 2em"><span class="headname">古詩</span></p><a 
name="0591c05" id="0591c05"></a><p style="margin-left: 3em"><span class="headname">同敦素沈宗師登鍾山酌一人泉</span></p><a 
name="0591c06" id="0591c06"></a><p><span class="lg">鍾山對吾戶春曉開煙鬟白雲峰頂泉紺碧生微瀾<a 
name="0591c07" id="0591c07"></a>經年未一酌對客愧在顏兩翁亦超放瘦策容躋攀<a 
name="0591c08" id="0591c08"></a>大千寄一瞬境靜情亦閑是時天慘憺佳處多遺刪<a 
name="0591c09" id="0591c09"></a>立談共嘲謔豪氣破天慳臨川冰玉清風流繼東山<a 
name="0591c10" id="0591c10"></a>茲游適所願但恨無弓彎東陽丘壑姿癡絕膽亦頑<a 
name="0591c11" id="0591c11"></a>孤坐巉絕處掉頭不肯還天風吹笑語響落千嵒閒<a 
name="0591c12" id="0591c12"></a>歸來數清境但覺毛骨寒從君乞秀句端為刻斕斑</span></p><a 
name="0591c13" id="0591c13"></a><p style="margin-left: 3em"><span class="headname">敦素坐誦公袞烏臼樹絕句歎愛不<span class="corr" title='[巳&gt;已]'>已</span>其詩云<a 
name="0591c14" id="0591c14"></a>三年逐客弄湘流華氣遮欄兩鬢秋秪有荒<a 
name="0591c15" id="0591c15"></a>寒江上樹尚成詩句聚眉頭成此寄之</span></p><a 
name="0591c16" id="0591c16"></a><p><span class="lg">我不識公袞時時見醉墨愛其吐詞氣人品極英特<a 
name="0591c17" id="0591c17"></a>君看句中眼秀卻天下白前輩風流盡尚復餘此客<a 
name="0591c18" id="0591c18"></a>世議隘不容道山歸未得三年謫湘楚妙語敵山色<a 
name="0591c19" id="0591c19"></a>歸來大江南聲價長籍籍我亦不羈人夢境聊戲劇<a 
name="0591c20" id="0591c20"></a>要當徑尋君<span class="corr" title='[巳&gt;已]'>已</span>辦登山屐想見一禿翁攫攘吾輩側</span></p><a 
name="0591c21" id="0591c21"></a><p style="margin-left: 3em"><span class="headname">提舉范公開軒面鍾山名曰寸碧索詩</span></p><a 
name="0591c22" id="0591c22"></a><p><span class="lg">湖山煙翠層千葉青蓮拆公家蓮菂閒如眼不自覿<a 
name="0591c23" id="0591c23"></a>一登功名途富貴相追迫開軒延爽氣拄笏望秀色<a 
name="0591c24" id="0591c24"></a>鍾山盤萬丈雲破見尾脊殷勤度邑屋分此一寸碧<a 
name="0591c25" id="0591c25"></a>升空帶青小撐漢螺髻出我亦個中人登覽增眼力<a 
name="0591c26" id="0591c26"></a>知公寓逸想喧不礙岑寂給札令賦詩相顧愕坐客<a 
name="0591c27" id="0591c27"></a>愧無莫雲詞涴公雪色壁</span></p><a 
name="0591c28" id="0591c28"></a><p style="margin-left: 3em"><span class="headname">次韻彥由見贈</span></p><a 
name="0591c29" id="0591c29"></a><p><span class="lg">華亭富文物最後機與雲妙年翰墨場唾手立奇勳<a 
name="0591c30" id="0591c30"></a>萬物鼻一堊馳掃數揮斤道人出塵者一見過所聞<a 
name="0592a01" id="0592a01"></a>置之緇衣林玉石宛自分能將霅溪晝解追青龍氳<a 
name="0592a02" id="0592a02"></a>超然勁高節冰雪看此君故應知見熟玉骨久受熏<a 
name="0592a03" id="0592a03"></a>天眼視浮俗爭奈空煎焚我尋住山侶識子吳江濆<a 
name="0592a04" id="0592a04"></a>人生各有適未易分黠嚚風物亦自私草木俱忻忻<a 
name="0592a05" id="0592a05"></a>何當斷岸塢賡歌蒼石垠我詩無傑句愧子才逸群<a 
name="0592a06" id="0592a06"></a>此篇頗尚有句意雅而文把玩值清月林影白紛紛<a 
name="0592a07" id="0592a07"></a>高懷亦自放豈以我輩云君看功名事真如過耳蚊<a 
name="0592a08" id="0592a08"></a>行將挂社籍蓮沼開奇芬勞君讀此詩正如蕕與薰</span></p><a 
name="0592a09" id="0592a09"></a><p style="margin-left: 3em"><span class="headname">與嘉父兄弟別於臨川復會毗陵</span></p><a 
name="0592a10" id="0592a10"></a><p><span class="lg">君家兄弟萬人傑何止才容誇兩絕憶昨江南山盡<a 
name="0592a11" id="0592a11"></a>頭西津渡口曾相別君時慘然縗制中行將扶護歸<a 
name="0592a12" id="0592a12"></a>吳越我亦買舟還故山社燕秋鴻那忽說客中不覺<a 
name="0592a13" id="0592a13"></a>舟壑走邇來飄忽經歲月毗陵那料又相逢喜君美<a 
name="0592a14" id="0592a14"></a>髯冰玉頰竹軒堆髻話臨川清論無窮如鋸屑意消<a 
name="0592a15" id="0592a15"></a><span class="corr" title='[巳&gt;已]'>已</span>覺在秋鄉坐令五月失炎熱歸來喜甚不成寐起<a 
name="0592a16" id="0592a16"></a>步空庭聽風葉念君姓名懸睿想吳江未可停舟楫<a 
name="0592a17" id="0592a17"></a>欲看騕褭付王良相鼎煩君為調燮平生無求任所<a 
name="0592a18" id="0592a18"></a>見往往撩人面紅冽恃君猶作故人看此詩聊當名<a 
name="0592a19" id="0592a19"></a>紙謁</span></p><a 
name="0592a20" id="0592a20"></a><p style="margin-left: 3em"><span class="headname">法雲同王敦素看東坡枯木</span></p><a 
name="0592a21" id="0592a21"></a><p><span class="lg">此翁胸次足江山萬象難逃筆端妙君看壁閒耐凍<a 
name="0592a22" id="0592a22"></a>枝煙雨楂芽出談笑想當卻立磐礡時醉魂但覺千<a 
name="0592a23" id="0592a23"></a>嵒曉恨翁樹閒不畫我擁衲扶笻送飛鳥併作玄沙<a 
name="0592a24" id="0592a24"></a>息影圖禪齋長伴爐煙裊王郎自是玉堂人風流合<a 
name="0592a25" id="0592a25"></a>受鶯花繞何為愛此枯瘦櫱嗜好果超凡子料為君<a 
name="0592a26" id="0592a26"></a>援筆賦新詩詩成一笑塵寰小</span></p><a 
name="0592a27" id="0592a27"></a><p style="margin-left: 3em"><span class="headname">送訥上人游西湖</span></p><a 
name="0592a28" id="0592a28"></a><p><span class="lg">西湖招提三百六佳處如春在眉目一番雨過吞青<a 
name="0592a29" id="0592a29"></a>空萬頃無波鴨頭綠望湖樓閣獨自登煙霏向背攢<a 
name="0592a30" id="0592a30"></a>寒谷想見襄陽孟浩然此中有句不容續道人生長<a 
name="0592b01" id="0592b01"></a>西山阿骨清氣明韻拔俗久居京國厭塵土一夕歸<a 
name="0592b02" id="0592b02"></a>心俊如鵠明窗為君研破硯落筆轉頭風雨速龍山<a 
name="0592b03" id="0592b03"></a>深處如定居就彼結鄰容我卜</span></p><a 
name="0592b04" id="0592b04"></a><p style="margin-left: 3em"><span class="headname">送僧游泗洲</span></p><a 
name="0592b05" id="0592b05"></a><p><span class="lg">濁流一千里快寫如建瓴解舟東灣橋晝夜不得停<a 
name="0592b06" id="0592b06"></a>忽驚萬頃碧一舉當眼青自推舴艋窗出步楊柳汀<a 
name="0592b07" id="0592b07"></a>精神覺蕭散鶴雛生趐翎僧伽坐閱世層崖登青冥<a 
name="0592b08" id="0592b08"></a>生涯亦何有隨處懸盂瓶洗心依老宿湛意終殘經<a 
name="0592b09" id="0592b09"></a>回頭大梁夢塵跡俱彫零余亦厭久客行趁東揚舲<a 
name="0592b10" id="0592b10"></a>會宿淮山陽話此遭熏蒸看君新句法霜刀新發硎</span></p><a 
name="0592b11" id="0592b11"></a><p style="margin-left: 3em"><span class="headname">余過山谷時方睡覺且以所夢告余命賦詩因<a 
name="0592b12" id="0592b12"></a>擬長吉作春夢謠</span></p><a 
name="0592b13" id="0592b13"></a><p><span class="lg">芭蕉莫寒心欲折密燭華光清夜白春風吹夢正扶<a 
name="0592b14" id="0592b14"></a>搖樹高墮落銀蟾穴青鸞睡穩雲委地桂葉初齊香<a 
name="0592b15" id="0592b15"></a>不竭千門萬戶金碧開時時忽見如花妾心清別殿<a 
name="0592b16" id="0592b16"></a>聞鐘音覺來殷枕哀怨聲月廊花影無人問金鴨香<a 
name="0592b17" id="0592b17"></a>消風過亭</span></p><a 
name="0592b18" id="0592b18"></a><p style="margin-left: 3em"><span class="headname">郭祐之太尉試新龍團索詩</span></p><a 
name="0592b19" id="0592b19"></a><p><span class="lg">政和官焙雨前貢蒼璧密雲盤小鳳京華誰致建溪<a 
name="0592b20" id="0592b20"></a>春睿恩分賜君恩重綠楊院落春晝永碧砌飛花深<a 
name="0592b21" id="0592b21"></a>一寸門下賓朋還畢集碾聲驚破南窗夢高情愛客<a 
name="0592b22" id="0592b22"></a>手自試春霧腳縈雪花湧聚觀詩膽已開張欲啜睡<a 
name="0592b23" id="0592b23"></a>魔先震恐我有僧中富貴緣此會風流真法供定花<a 
name="0592b24" id="0592b24"></a>磁盂何足道分嘗但欠纖纖捧七杯清風生兩腋月<a 
name="0592b25" id="0592b25"></a>脅澄魂誰與共戲將妙語敵甘寒詩成一弔盧仝塚</span></p><a 
name="0592b26" id="0592b26"></a><p style="margin-left: 3em"><span class="headname">戒壇院東坡枯木張嘉夫妙墨童子告以僧不<a 
name="0592b27" id="0592b27"></a>在不可見作此示汪履道</span></p><a 
name="0592b28" id="0592b28"></a><p><span class="lg">雪裏壁間枯木枝東坡戲作無聲詩霅川謫仙亦豪<a 
name="0592b29" id="0592b29"></a>放酒闌為吐煙雲詞鬧傳秀色絕今古正如四月出<a 
name="0592b30" id="0592b30"></a>盆絲老僧遮護不許見敲門游客遭慢欺我來擬看<a 
name="0592c01" id="0592c01"></a>亦乘興興盡卻還君勿嗤</span></p><a 
name="0592c02" id="0592c02"></a><p style="margin-left: 3em"><span class="headname">次韻太學茂千之</span></p><a 
name="0592c03" id="0592c03"></a><p><span class="lg">君詩清絕若冰壺讀之六月失煩暑我雖好吟無逸<a 
name="0592c04" id="0592c04"></a>才空有千篇俗於土料君肺腸飽清秋馭風騎氣無<a 
name="0592c05" id="0592c05"></a>何游投毫欲和先噪吻詩源慳澀勞拔搜吾廬題者<a 
name="0592c06" id="0592c06"></a>遍今古今古當以君為優我今即死且無愧先生未<a 
name="0592c07" id="0592c07"></a>識真吾羞</span></p><a 
name="0592c08" id="0592c08"></a><p style="margin-left: 3em"><span class="headname">蔡老有志好學識面于京師作此示之</span></p><a 
name="0592c09" id="0592c09"></a><p><span class="lg">道人西嶽來氣與秋爭曉讀書如壁月罅隙必委照<a 
name="0592c10" id="0592c10"></a>當從賢俊游運斤端得妙儻明句中眼王良控騕褭<a 
name="0592c11" id="0592c11"></a>嗟余老漸衰綠髮亦加少喜君解妙處見博而知要<a 
name="0592c12" id="0592c12"></a>錄余一千篇正可付一笑同歸漳水垠乘月荅清嘯<a 
name="0592c13" id="0592c13"></a>睡起山花開脫履萬事了</span></p><a 
name="0592c14" id="0592c14"></a><p style="margin-left: 3em"><span class="headname">金陵吳思道居都城面城開軒名曰橫翠作此<a 
name="0592c15" id="0592c15"></a>贈之</span></p><a 
name="0592c16" id="0592c16"></a><p><span class="lg">醉穩琴無絃乃得琴中意詩髯軒無山而有看山味<a 
name="0592c17" id="0592c17"></a>青山隨意有那復問城市醉眼看雉堞便覺是橫翠<a 
name="0592c18" id="0592c18"></a>因以名吾軒坐臥增爽氣春花解言語風松中宮徵<a 
name="0592c19" id="0592c19"></a>我來不能辨夕陰滿窗几頗怪靈鷲峰顛狂復飛至<a 
name="0592c20" id="0592c20"></a>清嘯呼白猿愧我非慧理戲題五字詩平淡出奇偉<a 
name="0592c21" id="0592c21"></a>君應意挑戰詎敢摩其壘大勝賦予虛誇詞託亡是</span></p><a 
name="0592c22" id="0592c22"></a><p style="margin-left: 3em"><span class="headname">余將北游留海昏而餘祐禪者自靖安馳來覓<a 
name="0592c23" id="0592c23"></a>詩</span></p><a 
name="0592c24" id="0592c24"></a><p><span class="lg">莫煙重山翠微風壯松悲吾為五頂游稅駕修水湄<a 
name="0592c25" id="0592c25"></a>阿餘幽國來細路盤顛危褁飯夜兼程杖笠寒相追<a 
name="0592c26" id="0592c26"></a>入門一調笑如獲璧與珪問來何所欲雅意在詩詞<a 
name="0592c27" id="0592c27"></a>念余綠髮日不減子輩癡是中有何好迷著不自知<a 
name="0592c28" id="0592c28"></a>敗煤磨破硯凍筆時呵之詩成思掀豁熟讀忘倦疲<a 
name="0592c29" id="0592c29"></a>乃知少年病根蒂老未移雙林古禪宇檀越多孝慈<a 
name="0592c30" id="0592c30"></a>明年東游還買山縛茅茨市蔬近易致紅飯熟夜炊<a 
name="0593a01" id="0593a01"></a>得飽即甘寢萬事付兒嬉子輩當從我林麓相追隨<a 
name="0593a02" id="0593a02"></a>十年何足道樂死以為期</span></p><a 
name="0593a03" id="0593a03"></a><p style="margin-left: 3em"><span class="headname">游薦福題淺沙泉</span></p><a 
name="0593a04" id="0593a04"></a><p><span class="lg">六月稻田龜兆坼十日愁霖潦翻室試來嵒下酌此<a 
name="0593a05" id="0593a05"></a>泉奇寒一泓無減溢以杯浮之著沙石戲投鮒魚露<a 
name="0593a06" id="0593a06"></a>尾脊誰令空階響環珮臥聽泠然心境寂詩成窗戶<a 
name="0593a07" id="0593a07"></a>濕空翠便覺西山排闥入</span></p><a 
name="0593a08" id="0593a08"></a><p style="margin-left: 3em"><span class="headname">嶽中暴寒凍損呻吟</span></p><a 
name="0593a09" id="0593a09"></a><p><span class="lg">由心有癡愛癡愛乃有業因業疾病生痛此百骨節<a 
name="0593a10" id="0593a10"></a>聲相成呻吟齒頰空咬齕側眠看圜扉以手枕匣褉<a 
name="0593a11" id="0593a11"></a>觀此心無形安得有業結業結如空華病寧有枝葉<a 
name="0593a12" id="0593a12"></a>方作是念時顛倒想即滅心造古佛樣路入法界轍<a 
name="0593a13" id="0593a13"></a>稽首甘露味銷此煩惱熱</span></p><a 
name="0593a14" id="0593a14"></a><p style="margin-left: 3em"><span class="headname">御手委廉訪守貳監勘釗慶裕二十三日復收<a 
name="0593a15" id="0593a15"></a>入禁將入獄憂無人供飯有銀一兩錢六百<a 
name="0593a16" id="0593a16"></a>以付來勝甫勝甫曰此止可辦半月過此如<a 
name="0593a17" id="0593a17"></a>何余默計曰有官飯耳</span></p><a 
name="0593a18" id="0593a18"></a><p><span class="lg">出嶽未兩月單身寄孤館別甑容搭餾酬以滌碗盞<a 
name="0593a19" id="0593a19"></a>那知復入獄親舊無半眼但餘半月糧何以供歲晏<a 
name="0593a20" id="0593a20"></a>摩娑沒柄杓准擬喫官飯來生空<span class="corr" title='[歛&gt;斂]'>斂</span>眉其室亦喟歎<a 
name="0593a21" id="0593a21"></a>叢林明白老寰宇洪覺範所至神物護爾輩見不慣<a 
name="0593a22" id="0593a22"></a>我說此偈<span class="corr" title='[巳&gt;已]'>已</span>萬象俱稱贊</span></p><a 
name="0593a23" id="0593a23"></a><p style="margin-left: 3em"><span class="headname">與黃六雷三</span></p><a 
name="0593a24" id="0593a24"></a><p><span class="lg">我覓應傭者忽得黃與雷結束頗精悍拱喏駭吾儕<a 
name="0593a25" id="0593a25"></a>從余今幾日臨事見肺懷立身守中直勿自無疑猜<a 
name="0593a26" id="0593a26"></a>為奴不欺主乃是廊廟材何必弄筆語然後為賢哉<a 
name="0593a27" id="0593a27"></a>紛紛貴與賤百年同一杯弛擔坐亦汝萬事付浮埃</span></p><a 
name="0593a28" id="0593a28"></a><p style="margin-left: 3em"><span class="headname">超然攜泉侍者來建康獄慰余甚喜作此</span></p><a 
name="0593a29" id="0593a29"></a><p><span class="lg">堂堂福德相凜凜龍象威天神護戒足山鳥曾巢衣<a 
name="0593a30" id="0593a30"></a>彌天並輿載清涼七帝師其徒今日榮渠心終笑之<a 
name="0593b01" id="0593b01"></a>一缽游人閒不言行四時胡為肯至此驚定心愈疑<a 
name="0593b02" id="0593b02"></a>乃知明月淨曾不憎污池異哉月旁星隨逐相因依<a 
name="0593b03" id="0593b03"></a>群囚手加額雀息瞻梵儀吾亦失沉痾一笑歡解頤</span></p><a 
name="0593b04" id="0593b04"></a><p style="margin-left: 3em"><span class="headname">次韻雲居詮上人有感</span></p><a 
name="0593b05" id="0593b05"></a><p><span class="lg">招謗坐多談近稍遵寡語仰嗟濁惡世友道終愧古<a 
name="0593b06" id="0593b06"></a>君獨淡無營誦經如布穀見人作白眼此意吾亦與<a 
name="0593b07" id="0593b07"></a>十年雲水間所至每同處舊游雖陳跡歷歷尚可數<a 
name="0593b08" id="0593b08"></a>更期秋風高結伴湘山去我生無寸長百事仍莽鹵<a 
name="0593b09" id="0593b09"></a>不知獨何修得與君輩伍無乃造物者不殺念癡魯<a 
name="0593b10" id="0593b10"></a>雲居無所為粥飯聽鐘鼓不材獲飽暖此德荷佛祖<a 
name="0593b11" id="0593b11"></a>詩成自誇笑聞者亦驚顧<span class="corr" title='[巳&gt;已]'>已</span>決寡語隄事過乃知誤<a 
name="0593b12" id="0593b12"></a>畢卓臥甕邊謝琨挑鄰女見之獨傲然真情人不怒<a 
name="0593b13" id="0593b13"></a>君能識此意吾語亦可恕</span></p><a 
name="0593b14" id="0593b14"></a><p style="margin-left: 3em"><span class="headname">大圓庵主以九祖畫像遺作此謝之</span></p><a 
name="0593b15" id="0593b15"></a><p><span class="lg">大圓庵中亦何有但有草座枯藤枝朝來壁閒亦圖<a 
name="0593b16" id="0593b16"></a>畫何從貌此寧馨兒髮光抹漆膚琢玉坐睡俛然方<a 
name="0593b17" id="0593b17"></a>拄頤當時兩腳不肯舉今雖有口如當時知誰逸想<a 
name="0593b18" id="0593b18"></a>寓此意必也高人非畫師我遭俗瞋坐多語坐客厭<a 
name="0593b19" id="0593b19"></a>處終不疑興來曳杖出門去路窮回反無澗谿見之<a 
name="0593b20" id="0593b20"></a>心怍有愧色君以贈我聊鍼之亦知褊心當服韋命<a 
name="0593b21" id="0593b21"></a>車何必先鋒為從今靖然痛堅捍正恐習氣時決隄<a 
name="0593b22" id="0593b22"></a>細看忽憶孔北海曾讀曹瞞禁酒詞</span></p><a 
name="0593b23" id="0593b23"></a><p style="margin-left: 3em"><span class="headname">送凝上人</span></p><a 
name="0593b24" id="0593b24"></a><p><span class="lg">我生風韻無塵埃揚清激濁心不回少年不忍混白<a 
name="0593b25" id="0593b25"></a>黑出言動輒為身災突汀出岸水必拍喬木穎林風<a 
name="0593b26" id="0593b26"></a>必摧乃知此世要不免毀譽於吾何有哉君今欲脫<a 
name="0593b27" id="0593b27"></a>此等憂獻君一策真良謀人言白璧為石頭唯唯慎<a 
name="0593b28" id="0593b28"></a>莫分劣優坐中亦復發一語眾將環視如仇讎此策<a 
name="0593b29" id="0593b29"></a>簡截君牢收飽食熟睡且隨流泛然四海無不可人<a 
name="0593b30" id="0593b30"></a>將愛與君同游</span></p><a 
name="0593c01" id="0593c01"></a><p style="margin-left: 3em"><span class="headname">謝李商老伯仲見過</span></p><a 
name="0593c02" id="0593c02"></a><p><span class="lg">破屋如馬廄楚囚亦王尼名士連璧來下馬氣吐霓<a 
name="0593c03" id="0593c03"></a>論高玉屑鋸意妙雞駭犀君看八尺姿一尾抹萬蹄<a 
name="0593c04" id="0593c04"></a>弟昆清淨妍俱當藉金閨胡為披白帢作隊趨塵泥<a 
name="0593c05" id="0593c05"></a>漏風駝止臥跨海鶻方棲何時對陛下道與稷离齊<a 
name="0593c06" id="0593c06"></a>功成歸修水春風雨一犁嗟余世不要所至值澗溪<a 
name="0593c07" id="0593c07"></a>願從諸郎游日涉長灌畦</span></p><a 
name="0593c08" id="0593c08"></a><p style="margin-left: 3em"><span class="headname">別潛庵源禪師</span></p><a 
name="0593c09" id="0593c09"></a><p><span class="lg">寶公禁鎖尋常事形如聚墨非實然潛庵去眼十五<a 
name="0593c10" id="0593c10"></a>白再見敬仰加拳拳黃龍今代南陽老而公不減真<a 
name="0593c11" id="0593c11"></a>耽源眉須俱荒氣深穩幻滅都盡光渾圓公登八十<a 
name="0593c12" id="0593c12"></a>我纔半道義乃爾相忘年西山無時渡漳水洞壑儼<a 
name="0593c13" id="0593c13"></a>在眉目前祝公勿學亮座主興來徑往呼不旋</span></p><a 
name="0593c14" id="0593c14"></a><p style="margin-left: 3em"><span class="headname">宿宣妙寺</span></p><a 
name="0593c15" id="0593c15"></a><p><span class="lg">衝虎困頓歸投枕眠爛熳夜晴霜月苦睡美不知旦<a 
name="0593c16" id="0593c16"></a>日高披曉綠萬事付衰懶百年炊黍久強半得憂患<a 
name="0593c17" id="0593c17"></a>起臨清淺流白髮不可揀此生終一壑形勝<span class="corr" title='[巳&gt;已]'>已</span>入眼<a 
name="0593c18" id="0593c18"></a>明年定來歸茅屋並崖瞰掩門無營為一味工寢飯</span></p><a 
name="0593c19" id="0593c19"></a><p style="margin-left: 3em"><span class="headname">次韻</span></p><a 
name="0593c20" id="0593c20"></a><p><span class="lg">我昔度漳海夜浪光熳熳經旬困掀簸飲食借日旦<a 
name="0593c21" id="0593c21"></a>動輒值墻壁更覺歸心懶平生百念灰但有身為患<a 
name="0593c22" id="0593c22"></a>臥看生與死兩者無可揀那知故園山秀色長在眼<a 
name="0593c23" id="0593c23"></a>愛此清洌崖中有山房瞰會當持老齒嚼此無沙飯</span></p><a 
name="0593c24" id="0593c24"></a><p style="margin-left: 3em"><span class="headname">三月喜超然至次前韻</span></p><a 
name="0593c25" id="0593c25"></a><p><span class="lg">楊柳風蕭蕭芙蕖晴熳熳水閣試新涼披衣快清旦<a 
name="0593c26" id="0593c26"></a>幽居非養高一榻聊醫懶嘿觀四大空吾復有何患<a 
name="0593c27" id="0593c27"></a>上人超詣姿叢林得精揀勿嫌白兆村真是人天眼<a 
name="0593c28" id="0593c28"></a>穿雲得得來其他空非瞰遂為信宿留與子同朝飯</span></p><a 
name="0593c29" id="0593c29"></a><p style="margin-left: 3em"><span class="headname">謝忠子出山</span></p><a 
name="0593c30" id="0593c30"></a><p><span class="lg">道人棄家年最少毛骨稽山冰雪妙為余遠出仙廬<a 
name="0594a01" id="0594a01"></a>峰雲晴水寒秋自曉孤風峭世鳳增擊高誼映人珠<a 
name="0594a02" id="0594a02"></a>自照嗟余苦遭夢幻纏龜囚蠶縛何時了明朝定向<a 
name="0594a03" id="0594a03"></a>舊廬歸想見盤空雲露小當期半夜立西風月中拾<a 
name="0594a04" id="0594a04"></a>取吹來嘯</span></p><a 
name="0594a05" id="0594a05"></a><p style="margin-left: 3em"><span class="headname">示忠上人</span></p><a 
name="0594a06" id="0594a06"></a><p><span class="lg">啞羊苾芻紛作隊口吻遲鈍懶酬對猛公來自知足<a 
name="0594a07" id="0594a07"></a>天南山爽氣增十倍為公放意談海山神頎透出形<a 
name="0594a08" id="0594a08"></a>骸外八月中秋滋露華千嵒尺璧生光彩正當刻志<a 
name="0594a09" id="0594a09"></a>從爐峰看子穩騎元氣背</span></p><a 
name="0594a10" id="0594a10"></a><p style="margin-left: 3em"><span class="headname">懷忠子</span></p><a 
name="0594a11" id="0594a11"></a><p><span class="lg">昏花委篝燈夜雨集梧井空房嚙飢鼠壞壁咽寒蚓<a 
name="0594a12" id="0594a12"></a>有生獨多艱念極淚殷枕親朋勢宜絕醜惡諱聞聽<a 
name="0594a13" id="0594a13"></a>棄遺等苦李零落如斷梗忠也新數面義已到刎頸<a 
name="0594a14" id="0594a14"></a>願留廣推擠守護輕軀命逐臭寧有理嗜痂亦天性<a 
name="0594a15" id="0594a15"></a>人情骨肉離道義燕秦并相逢百憂中如熱啜甘冷<a 
name="0594a16" id="0594a16"></a>氣清秋潑山韻勝月夕鏡何時一丘壑攜子脫塵境<a 
name="0594a17" id="0594a17"></a>風林作清嘯追步千峰頂</span></p><a 
name="0594a18" id="0594a18"></a><p style="margin-left: 3em"><span class="headname">次韻彭子長劉園見花</span></p><a 
name="0594a19" id="0594a19"></a><p><span class="lg">我昔海山度寒食雖有花看非故園今年寒食花又<a 
name="0594a20" id="0594a20"></a>見<span class="corr" title='[巳&gt;已]'>已</span>在故園疑夢魂虛弦喪氣念前痛瘴面敢辭增<a 
name="0594a21" id="0594a21"></a>唾痕此生流落坐曠達晚悔坦率加辛勤覺城老子<a 
name="0594a22" id="0594a22"></a>天乞我人品秀拔高摩雲定應分身在絳闕想見珮<a 
name="0594a23" id="0594a23"></a>璫裙褶纁君看翰墨吐秀句綠楊春重含朝暾袖中<a 
name="0594a24" id="0594a24"></a>功名未暇探且復行樂追幽欣陋邦忽見洛陽面為<a 
name="0594a25" id="0594a25"></a>誰扶頭清露翻殘春風日太醇釅發粧初罷爭迎門<a 
name="0594a26" id="0594a26"></a>豐肌忍調獺髓醫笑渦尚初紅潮溫謫仙點筆風雨<a 
name="0594a27" id="0594a27"></a>疾少陵眼寒煙霧昏公獨寓之一戲耳寧用解語方<a 
name="0594a28" id="0594a28"></a>佐尊夜深秉燭花不睡飲到落月窺金盆情鍾耳熱<a 
name="0594a29" id="0594a29"></a>意一折賦詩遶紙風雷奔詩成我讀輒起舞自忘首<a 
name="0594a30" id="0594a30"></a>禿衣紲柈泠然馭風欲仙去引手便覺天可捫歸來<a 
name="0594b01" id="0594b01"></a>僵臥數屋角萬象困頓天不言</span></p><a 
name="0594b02" id="0594b02"></a><p style="margin-left: 3em"><span class="headname">石門中秋同超然鑒忠清三子翫月</span></p><a 
name="0594b03" id="0594b03"></a><p><span class="lg">三年竄南荒兩過中秋夕月不棄羈囚高義照罅隙<a 
name="0594b04" id="0594b04"></a>凜如寢雪霜但覺炎瘴失夢清不敢歸鯨浪濺天白<a 
name="0594b05" id="0594b05"></a>中原一轉首心折數弟嫉遙知亦念我看至玉輪側<a 
name="0594b06" id="0594b06"></a>有生窮至此甘作死生隔今年又中秋氣味如夙昔<a 
name="0594b07" id="0594b07"></a>筠溪遶茅廬波影登几席危磴通石門高眺屢顧陟<a 
name="0594b08" id="0594b08"></a>空山夜氣升草木正蓊鬱超然凜清臞可即不可及<a 
name="0594b09" id="0594b09"></a>華紛落無餘但見霜露實三子新間舊學問川增益<a 
name="0594b10" id="0594b10"></a>駿氣不受羈奔颿初伏櫪人生一大夢聚散兩戲劇<a 
name="0594b11" id="0594b11"></a>境豈妍鄙哉而心自南北忽驚西樓高含光下注射<a 
name="0594b12" id="0594b12"></a>林葉動流永楯瓦粲佳色翩然步修徑杖履草露濕<a 
name="0594b13" id="0594b13"></a>地坐闃無人但聞蟲唧唧清境難抱石秀句為收拾<a 
name="0594b14" id="0594b14"></a>明年當復和勝踐要綴續晴陰萬里同世路致欣戚<a 
name="0594b15" id="0594b15"></a>付與市朝人舉酒相歎息月雖默不言涇渭視喧寂</span></p><a 
name="0594b16" id="0594b16"></a><p style="margin-left: 3em"><span class="headname">見蔡儒效</span></p><a 
name="0594b17" id="0594b17"></a><p><span class="lg">一昨海外歸盡見故山侶夫子獨未見夢想識風度<a 
name="0594b18" id="0594b18"></a>今日復何日乃獲抵掌語猶疑是夢中驚定無所睹<a 
name="0594b19" id="0594b19"></a>欣然誦新詩句法雜今古初如涉微波沙石俯可數<a 
name="0594b20" id="0594b20"></a>忽驚鋒刃攢凜然為毛豎可讀不可識森嚴開武庫<a 
name="0594b21" id="0594b21"></a>百態出俄頃春破賴綴補詞高殆天得那借江山助<a 
name="0594b22" id="0594b22"></a>人間有此客而使衣涴土君看<span class="corr" title='[&#x7D98;&gt;絳]'>絳</span>闕姿矯不受控御<a 
name="0594b23" id="0594b23"></a>大言惷上商坐此得齟齬天公聊戲之一官良蹇寓<a 
name="0594b24" id="0594b24"></a>天風吹綠鬢醉眼蓋寰宇閻浮一漚耳是身等唾霧<a 
name="0594b25" id="0594b25"></a>功名付揶揄富貴我劇具道山弱水上凝睇隔煙雨<a 
name="0594b26" id="0594b26"></a>夜晴覺天多月好笑起舞引手挽醉袂恐騎紫雲去</span></p><a 
name="0594b27" id="0594b27"></a><p style="margin-left: 3em"><span class="headname">余自太原還匡山道中逢澤上人與至海昏山<a 
name="0594b28" id="0594b28"></a>店有作</span></p><a 
name="0594b29" id="0594b29"></a><p><span class="lg">凶衰不祥憂患變臥念余生真自厭向時衣&#x88D3;識天<a 
name="0594b30" id="0594b30"></a>香朅來唾痕餘瘴面故人訶譏豈忽聞新交推擠不<a 
name="0594c01" id="0594c01"></a>容喘子獨心翔異眾人追逐南來不辭遠重逢難取<a 
name="0594c02" id="0594c02"></a>夢中物一懽且喜身俱健忽憶南荒海外時敢料北<a 
name="0594c03" id="0594c03"></a>山松下見鶯唇清滑柳困頓醉人春色初醇釅莫涼<a 
name="0594c04" id="0594c04"></a>香霧滿村落軒包到榻眠山店我<span class="corr" title='[巳&gt;已]'>已</span>歸休萬事足但<a 
name="0594c05" id="0594c05"></a>餘老眼遮黃卷靜時頎紹痛誡我先須從此焚破硯<a 
name="0594c06" id="0594c06"></a>念子懷親渡大江枝葉行復登淮甸分攜一語有精<a 
name="0594c07" id="0594c07"></a>神行藏直使珪無玷</span></p><a 
name="0594c08" id="0594c08"></a><p style="margin-left: 3em"><span class="headname">十六夜示超然</span></p><a 
name="0594c09" id="0594c09"></a><p><span class="lg">山深久不晴領略三伏暑夜涼聞風泉疑作空階雨<a 
name="0594c10" id="0594c10"></a>但覺紙窗明不知山月吐階除偶獨立滿庭浩風露<a 
name="0594c11" id="0594c11"></a>室閒門未掩時有飛螢度餘生願俱子萬壑千巖處<a 
name="0594c12" id="0594c12"></a>艱難百憂中長恐此心負今宵復對榻樂事遽如許<a 
name="0594c13" id="0594c13"></a>地偏心亦遠喜俗憂自去風光如輞川窈窕辛夷塢<a 
name="0594c14" id="0594c14"></a>以短暴弟長正坐功名誤何如廬山陰一水斷世路<a 
name="0594c15" id="0594c15"></a>持遠兩鏡臨於中可無睹此詩若散緩熟讀有奇趣<a 
name="0594c16" id="0594c16"></a>便覺陶淵明彷彿見眉宇</span></p><a 
name="0594c17" id="0594c17"></a><p style="margin-left: 3em"><span class="headname">瑜上人自靈石來求鳴玉軒詩會予斷作語復<a 
name="0594c18" id="0594c18"></a>決隄作一首</span></p><a 
name="0594c19" id="0594c19"></a><p><span class="lg">道人去我久書問且不數聞余竄南荒驚悸日枯削<a 
name="0594c20" id="0594c20"></a>安知跨大海往反如入郭譬如人弄潮覆卻甚自若<a 
name="0594c21" id="0594c21"></a>旁多聚觀者縮項膽為落僻居少過從閒庭墮鬥雀<a 
name="0594c22" id="0594c22"></a>手倦失輕紈扣門誰剝啄開關忽見之但覺瘦矍鑠<a 
name="0594c23" id="0594c23"></a>立談慰良苦兀坐敘契闊誰持稻田衣包此翦翎鶴<a 
name="0594c24" id="0594c24"></a>遠來殊可念此意重山嶽悃愊見無華語論出稜角<a 
name="0594c25" id="0594c25"></a>為余三日留頗覺解寂寞忽然欲歸去破&#x88D3;不容捉<a 
name="0594c26" id="0594c26"></a>想見歷千峰細路如遺索相尋固自佳乞詩亦不惡<a 
name="0594c27" id="0594c27"></a>而余病多語方以默為藥寄聲靈石山詩當替余作<a 
name="0594c28" id="0594c28"></a>便覺鳴玉軒跳波驚夜壑</span></p><a 
name="0594c29" id="0594c29"></a><p style="margin-left: 3em"><span class="headname">余所居寺前有南澗澗下淺池每至其上未嘗<a 
name="0594c30" id="0594c30"></a>不誦柳子厚南澗詩又恨東坡不和乃和示<a 
name="0595a01" id="0595a01"></a>超然</span></p><a 
name="0595a02" id="0595a02"></a><p><span class="lg">駮雲漏微日諸峰猿曉時飛檐寄木杪晴瓦暗差差<a 
name="0595a03" id="0595a03"></a>意行愛倉涼地坐休頓疲哀蟬尚泣露積水欲生漪<a 
name="0595a04" id="0595a04"></a>瘴痾餘睡色破&#x88D3;老垂垂心事世途誤風神丘壑宜<a 
name="0595a05" id="0595a05"></a>高標誰對我白鳥深自知重來應邂后歸去不須期</span></p><a 
name="0595a06" id="0595a06"></a><p style="margin-left: 3em"><span class="headname">追和帛道猷一首<span class="note">(并序)</span></span></p><a 
name="0595a07" id="0595a07"></a><p style="text-indent: 0em; margin-left: 1em"><span class="linehead"></span>山陰帛道猷詩寄道一有相招之意曰連峰數千<a 
name="0595a08" id="0595a08"></a>里修竹帶平津雲過遠山翳風來梗荒榛茅茨隱<a 
name="0595a09" id="0595a09"></a>不見雞鳴知有人閑步踐其徑處處見遺薪始知<a 
name="0595a10" id="0595a10"></a>百世下亦有上皇民政和六年正月十日余已定<a 
name="0595a11" id="0595a11"></a>居九峰而超然輩皆在<span class="corr" title='[巳&gt;已]'>已</span>無所羨特味猷詩追繼<a 
name="0595a12" id="0595a12"></a>其韻使諸子和之。</p><a 
name="0595a13" id="0595a13"></a><p><span class="lg">永懷山陰老漱流味餘津幽尋見蘭叢蒼然出荊榛<a 
name="0595a14" id="0595a14"></a>便欲即之語忘其千歲人歸休正吾志理順如析薪<a 
name="0595a15" id="0595a15"></a>夜舂博飯喫猶勝海南民</span></p><a 
name="0595a16" id="0595a16"></a><p style="margin-left: 3em"><span class="headname">次韻公弱寄胡強仲</span></p><a 
name="0595a17" id="0595a17"></a><p><span class="lg">念昔謫海南路塵吹瘴風未即棄溝壑尚在拴索中<a 
name="0595a18" id="0595a18"></a>親朋半天下萬里不一逢髯胡豈有罪乃肯與我同<a 
name="0595a19" id="0595a19"></a>情親等昆弟使令惟西東時為解我語道大自不容<a 
name="0595a20" id="0595a20"></a>邵陽雨中別涕淚落無從我伴有形影渠歸無僕僮<a 
name="0595a21" id="0595a21"></a>三年<span class="corr" title='[鍜&gt;鍛]'>鍛</span>百巧遂成瘖與聾今日復何日嶽寺聞樓鐘<a 
name="0595a22" id="0595a22"></a>聚觀迎萬指登睫排千峰黃泉天復見白骨肉<span class="corr" title='[巳&gt;已]'>已</span>重<a 
name="0595a23" id="0595a23"></a>髯雖未對面音問已喜通夫子佐岣嶁有道如葛洪<a 
name="0595a24" id="0595a24"></a>筆力扛九鼎奇語出遽匆長篇春爭麗送我歸新豐<a 
name="0595a25" id="0595a25"></a>且約老南嶽幅巾追瘦笻拊手輒大笑此計隨虛空<a 
name="0595a26" id="0595a26"></a>山林當付我君事侯與公麒麟未易系健鶻那可籠</span></p><a 
name="0595a27" id="0595a27"></a><p style="margin-left: 3em"><span class="headname">重陽後同鄒天錫登滕王閣</span></p><a 
name="0595a28" id="0595a28"></a><p><span class="lg">閑中過卻重陽節江城風雨吹黃葉與君來游亦偶<a 
name="0595a29" id="0595a29"></a>然聚立西偏讀豐碣憑欄眼界得天多雨腳明邊飛<a 
name="0595a30" id="0595a30"></a>鳥滅西山向人亦傾倒犯雲爭來獻層疊未歸負負<a 
name="0595b01" id="0595b01"></a>無可言相視心知慚在頰會當卻立雲生處縱望晴<a 
name="0595b02" id="0595b02"></a>江生雉堞尚喜清游不屬人故作此詩相暖熱</span></p><a 
name="0595b03" id="0595b03"></a><p style="margin-left: 3em"><span class="headname">次韻天錫提舉</span></p><a 
name="0595b04" id="0595b04"></a><p><span class="lg">攜僧登芙蓉想見綠雲徑天風吹笑語響落千巖靜<a 
name="0595b05" id="0595b05"></a>戲為有聲畫畫此笑時興夙習嗟未除為君起深定<a 
name="0595b06" id="0595b06"></a>蜜漬白芽薑辣在那改性南歸亦何有自負蘆圌柄<a 
name="0595b07" id="0595b07"></a>舊居懸水旁石室如仄磬行當洗過惡佛祖重皈命<a 
name="0595b08" id="0595b08"></a>念君別時語皎月破昏瞑蠅頭錄君詩有懷時一詠</span></p><a 
name="0595b09" id="0595b09"></a><p style="margin-left: 3em"><span class="headname">次韻吳提句重九</span></p><a 
name="0595b10" id="0595b10"></a><p><span class="lg">朝來多爽氣柱笏望西山看君此標致合在臺閣閒<a 
name="0595b11" id="0595b11"></a>賴有宗之輩文字相往還遙知醉九日紅潮生玉顏<a 
name="0595b12" id="0595b12"></a>嗟予抱瘴痾古寺長閉關亦復把霜蕊行嗅賞餘閑<a 
name="0595b13" id="0595b13"></a>琢詩償清境索句常苦艱愛君吐雲詞端為破天慳<a 
name="0595b14" id="0595b14"></a>氣勝起疲墮語妙鐫老頑正當作小字明窗寫斕斑</span></p><a 
name="0595b15" id="0595b15"></a><p style="margin-left: 3em"><span class="headname">勸學次徐師川韻</span></p><a 
name="0595b16" id="0595b16"></a><p><span class="lg">揭陽濱瘴海苦霧搏蠻煙自古無衣冠安得禮義傳<a 
name="0595b17" id="0595b17"></a>韓子見而歎豈是終棄捐選士得趙德講學與周旋<a 
name="0595b18" id="0595b18"></a>遂為鄉里榮士慕舊而先卻後三十載才者森排肩<a 
name="0595b19" id="0595b19"></a>東甌贅華夏西漢為邊沿民俗號殷富亦有<span class="corr" title='[隹&gt;佳]'>佳</span>林泉<a 
name="0595b20" id="0595b20"></a>黠者事商販樸者工力田自隋迄于唐稍知慕華軒<a 
name="0595b21" id="0595b21"></a>乃有歐陽主粹然而出焉古文有師法學問知淵源<a 
name="0595b22" id="0595b22"></a>其後賢者至雜遝盛中原至今號多士富貴爭熏天<a 
name="0595b23" id="0595b23"></a>江南<span class="corr" title='[隹&gt;佳]'>佳</span>麗地南昌富山川幽谷抱歐峰西山秀氣連<a 
name="0595b24" id="0595b24"></a>地靈秘奇運當有命世賢山輝玉韜石水媚珠懷淵<a 
name="0595b25" id="0595b25"></a>君看烏衣裏俊雅爭清妍治朝開三舍精揀無遺篇<a 
name="0595b26" id="0595b26"></a>幸當勤燈火無忘臨簡編會看起白屋寧遭犯青錢<a 
name="0595b27" id="0595b27"></a>大當到三事小當步八磚趙德歐陽生豈獨令居前<a 
name="0595b28" id="0595b28"></a>努力各自勵請視徐子言窮耕有惡歲惰農無豐年<a 
name="0595b29" id="0595b29"></a>言小可喻大歲晏宜勉旃</span></p><a 
name="0595b30" id="0595b30"></a><p style="margin-left: 3em"><span class="headname">送文中北還</span></p><a 
name="0595c01" id="0595c01"></a><p><span class="lg">瘴海夜成焰鬼關晝常陰柵廬餘百家閒見椰子林<a 
name="0595c02" id="0595c02"></a>居人例椎髻豹狼而衣襟語言不可讀冥目以意尋<a 
name="0595c03" id="0595c03"></a>居然不可解欲問返如瘖君持使者節風彩動雲岑<a 
name="0595c04" id="0595c04"></a>軒渠笑時語萬籟轉笙琴余方臥圜土跫然欣足音<a 
name="0595c05" id="0595c05"></a>相逢春脫手歸意不可擒便覺暮雨山掃空煙翠深<a 
name="0595c06" id="0595c06"></a>袍褲洗羊負項背逃芒針乃爾徑去亟翩翩出籠禽<a 
name="0595c07" id="0595c07"></a>津渡<span class="corr" title='[巳&gt;已]'>已</span>撾鼓高帆摩天心行矣勿作惡萬事付醉吟<a 
name="0595c08" id="0595c08"></a>當會西林下相對說如今</span></p><a 
name="0595c09" id="0595c09"></a><p style="margin-left: 3em"><span class="headname">次韻彭子長僉判二首</span></p><a 
name="0595c10" id="0595c10"></a><p><span class="lg">我窮親舊絕君來殆天遣度關一句妙不撥機自轉<a 
name="0595c11" id="0595c11"></a>令人意頹然盎如醉黎衍<span class="note">(黎人謂飲酒為衍也)</span>新詩麗吳姬霧<a 
name="0595c12" id="0595c12"></a>鬢風前卷細看發豪放川奔驚地喘才高那可妒默<a 
name="0595c13" id="0595c13"></a>念耳自反不禁數餘年三眠蠶欲繭思君誰與同月<a 
name="0595c14" id="0595c14"></a>度微雲淺</span></p><a 
name="0595c15" id="0595c15"></a><p><span class="lg">愁如羊公鶴氋氃費推遣心如旋磨驢日夜團欒轉<a 
name="0595c16" id="0595c16"></a>夫子為譏訶譬說頗蔓衍愁心得少休忽作象鼻卷<a 
name="0595c17" id="0595c17"></a>出門無所詣地坐息疲喘路窮輒一笑興盡復回反<a 
name="0595c18" id="0595c18"></a>風光聞布穀人家初煮繭倚藤望九峰層疊分濃淺</span></p><a 
name="0595c19" id="0595c19"></a><p style="margin-left: 3em"><span class="headname">重會大方禪師</span></p><a 
name="0595c20" id="0595c20"></a><p><span class="lg">霜顱玉骨眉有稜孤風照人虔敬增寒松撼空夜瑟<a 
name="0595c21" id="0595c21"></a>瑟古井吞秋波不興天柱峰前額加手一別十年彈<a 
name="0595c22" id="0595c22"></a>指久嗟予塵土化征衣愛君坐中舟壑走繩床為拂<a 
name="0595c23" id="0595c23"></a>兩頭塵響荅空巖笑語新人間何從得此客解令寒<a 
name="0595c24" id="0595c24"></a>谷夜生春</span></p><a 
name="0595c25" id="0595c25"></a><p style="margin-left: 3em"><span class="headname">大方寺送祖超然見道林方等禪師</span></p><a 
name="0595c26" id="0595c26"></a><p><span class="lg">道林一身渾是德別來遙知頷髭白尚記山房夜語<a 
name="0595c27" id="0595c27"></a>時睡笑訶譏盡秋色黃龍開二甘露門靈源方等真<a 
name="0595c28" id="0595c28"></a>弟昆道林真珠撒羅帳昭默霧豹方埋文鵝王自應<a 
name="0595c29" id="0595c29"></a>能擇乳飛黃頷得王良馭東風吹散嶽山雲道人明<a 
name="0595c30" id="0595c30"></a>日當歸去故人若問老垂垂為言肘骨露麻衣赤頭<a 
name="0596a01" id="0596a01"></a>已作齊眉雪自提風帽海山歸</span></p><a 
name="0596a02" id="0596a02"></a><p style="margin-left: 3em"><span class="headname">義牯</span></p><a 
name="0596a03" id="0596a03"></a><p><span class="lg">快山山淺亦有虎時時妥尾過行路一豎地坐牧兩<a 
name="0596a04" id="0596a04"></a>牯以箠捶地不知顧虎搏豎如鷹搦兔兩牯來奔虎<a 
name="0596a05" id="0596a05"></a>棄去回往荷庠挨老樹牯相喘視同守護虎竟不能<a 
name="0596a06" id="0596a06"></a>得此豎豎雖不救牯無負一村囂傳共鳴鼓而虎已<a 
name="0596a07" id="0596a07"></a>逃不知處嗟乎異哉兩大武高義可與貫高伍令走<a 
name="0596a08" id="0596a08"></a>仁義名妤古臨事真情乃愧汝此事可信文公語為<a 
name="0596a09" id="0596a09"></a>君落筆敏風雨</span></p><a 
name="0596a10" id="0596a10"></a><p><span class="juanname">石門文字禪卷第四</span></p>
<hr>【經文資訊】嘉興藏第 23 冊 No. B135 石門文字禪<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1497.html?index=J23nB135" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J23nB135_004 by HTTrack Website Copier/3.x [XR&CO'2014], Tue, 07 Jun 2016 07:10:08 GMT -->
</html>
