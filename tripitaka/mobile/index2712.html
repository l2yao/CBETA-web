<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J37nB384_003 by HTTrack Website Copier/3.x [XR&CO'2014], Tue, 07 Jun 2016 07:13:55 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1579993481&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ37nB384&amp;utmp=%2Fmobile%2Findex.php%3Findex%3DJ37nB384_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index51ee.html?index=J37nB384_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第37冊<br/>No.B384 憨休禪師敲空遺響 (12卷)<br/>【清 如乾說　張恂編閱　繼堯校訂（依駒本印）】<br/>第 3 卷</p>
	<a href="index9423.html?index=J37nB384_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J37">
<div class="root" id="B384" sutra_name="憨休禪師敲空遺響" sutra_juan="[卷3]">　
<a 
name="0260c01" id="0260c01"></a><p><span class="juanname">憨休和尚敲空遺響卷第三</span></p><a 
name="0260c02" id="0260c02"></a><p style="margin-left: 4em"><span class="byline">關中張恂稚恭編閱</span></p><a 
name="0260c03" id="0260c03"></a><p style="margin-left: 4em"><span class="byline">益州記室繼堯校訂</span></p><a 
name="0260c04" id="0260c04"></a><p style="margin-left: 2em"><span class="headname">疏</span></p><a 
name="0260c05" id="0260c05"></a><p style="margin-left: 3em"><span class="headname">金勝寺募緣疏</span></p><a 
name="0260c06" id="0260c06"></a><p style="text-indent: 0em; margin-left: 0em"><span class="linehead"></span>一莖草上現瓊樓非假功力纖粒栗中藏世界信自<a 
name="0260c07" id="0260c07"></a>當人舍衛果有祗園布金豈無長者雖見性成佛妙<a 
name="0260c08" id="0260c08"></a>在諸緣皆空然即相明心貴乎修因有據故慈悲教<a 
name="0260c09" id="0260c09"></a>著澄湛寂以還本來清淨旨弘悟性命而超造化靈<a 
name="0260c10" id="0260c10"></a>光孤露大覺常懸靜裏妙明大千沙界閑窺掌空中<a 
name="0260c11" id="0260c11"></a>法相一輪皓月印秋波夢幻空花亟須冷眼勘破電<a 
name="0260c12" id="0260c12"></a>光石火猶宜猛力回頭要知慧業文人多從般若轉<a 
name="0260c13" id="0260c13"></a>體欲識宰官顯署半自禪那現身火宅綻青蓮正在<a 
name="0260c14" id="0260c14"></a>當宁擲刀證聖果全是英雄教本元同理無二致不<a 
name="0260c15" id="0260c15"></a>因實筏何以超迷茲者長安金勝名藍關內崇仁古<a 
name="0260c16" id="0260c16"></a>寺金城魏闕霜清午夜之鐘仙掌芙蓉顏插南山之<a 
name="0260c17" id="0260c17"></a>翠異苗蕃茂秀冉冉之春田古柏陰森繞重重之寶<a 
name="0260c18" id="0260c18"></a>樹興修崇奉於昭代開基始創於隋唐千載以來允<a 
name="0260c19" id="0260c19"></a>也應真之窟三秦奠後展矣小有之天若非如來誰<a 
name="0260c20" id="0260c20"></a>有此席奈何年深代遠其如風剝雨摧梁棟傾危丹<a 
name="0260c21" id="0260c21"></a>勳凋落秋風茅屋有如今世之杜陵夜雨笠頭更久<a 
name="0260c22" id="0260c22"></a>宿生之梁武欲得追還寶所不辭頂禮朱門選佛場<a 
name="0260c23" id="0260c23"></a>中共植菩提佳種龍華會上早占栴檀餘香僭疏略<a 
name="0260c24" id="0260c24"></a>言謹告眾善。</p><a 
name="0260c25" id="0260c25"></a><p style="margin-left: 3em"><span class="headname">甘露寺募齋糧疏</span></p><a 
name="0260c26" id="0260c26"></a><p style="text-indent: 0em; margin-left: 0em"><span class="linehead"></span>甘露寺在咸林南山之麓唐名剎也綠天高陰繞地<a 
name="0260c27" id="0260c27"></a>清流石磴重重半日行來方到院松煙羃羃諸天高<a 
name="0260c28" id="0260c28"></a>處始聞鐘山靜而猿鳥親人潭空而魚龍聽法一方<a 
name="0260c29" id="0260c29"></a>蓮社眾姓福田近開選佛之場始建拈花之席僧多<a 
name="0260c30" id="0260c30"></a>至止客過留詩但供養貧無纖毫而煙霞富有萬頃<a 
name="0261a01" id="0261a01"></a>烹詩煮字難充枵腹饑虛行道安禪未免二時粥飯<a 
name="0261a02" id="0261a02"></a>特書短疏布告檀門或割升斗於太倉但憑子敬或<a 
name="0261a03" id="0261a03"></a>傾顆粒於<span title="未知的文字">▆</span>石亦任陶潛香積廚一聲板響歡喜地<a 
name="0261a04" id="0261a04"></a>大眾雲臨合爪供三身同餐法喜箕疇<span class="corr" title='[歛&gt;斂]'>斂</span>五福用報<a 
name="0261a05" id="0261a05"></a>檀那。</p><a 
name="0261a06" id="0261a06"></a><p style="margin-left: 3em"><span class="headname">興福寺募緣疏</span></p><a 
name="0261a07" id="0261a07"></a><p style="text-indent: 0em; margin-left: 0em"><span class="linehead"></span>路出平原萬頃桑麻環綠野寺名興福一天花雨靜<a 
name="0261a08" id="0261a08"></a>紅塵古木亂飛鴉坐石看雲驚客至深林聞吠犬餉<a 
name="0261a09" id="0261a09"></a>田負笛近人歸欲拓清淨伽藍更得莊嚴相好廣金<a 
name="0261a10" id="0261a10"></a>身於獅座現寶剎於毫端涇水流光湛湛澄波臨皓<a 
name="0261a11" id="0261a11"></a>月慈峨擁翠重重畫岫帶斜陽特叩檀那共襄勝舉<a 
name="0261a12" id="0261a12"></a>錢財施自今日勿論捐廩傾襄福報受於他年何止<a 
name="0261a13" id="0261a13"></a>大車高蓋管城子忻然脫帽寶殿不難現成孔方兄<a 
name="0261a14" id="0261a14"></a>若肯點頭樓臺隨地立就。</p><a 
name="0261a15" id="0261a15"></a><p style="margin-left: 3em"><span class="headname">募塑佛像粧金疏</span></p><a 
name="0261a16" id="0261a16"></a><p style="text-indent: 0em; margin-left: 0em"><span class="linehead"></span>三千界內總提封獨曰善逝百億須彌皆統御故云<a 
name="0261a17" id="0261a17"></a>覺皇自漢世白馬<span class="corr" title='[巳&gt;已]'>已</span>來爰支那紺園殊盛寺<span class="corr" title='[巳&gt;已]'>已</span>巋然<a 
name="0261a18" id="0261a18"></a>革故像宜煥乎鼎新非有波匿之栴檀敬謀僧辨之<a 
name="0261a19" id="0261a19"></a>塑像雖傳埴於假合必眾力以襄成出手冀多寶如<a 
name="0261a20" id="0261a20"></a>來樂施乞結孤長者話頭現在具眼親瞻髻湧青螺<a 
name="0261a21" id="0261a21"></a>金像端嚴妙麗蓮開寶座曇花韡疊相輝像既待人<a 
name="0261a22" id="0261a22"></a>而興福必隨事而應英華鍾秀看他年桂攀卻林喜<a 
name="0261a23" id="0261a23"></a>氣交騰管今日蘭生謝砌。</p><a 
name="0261a24" id="0261a24"></a><p style="margin-left: 3em"><span class="headname">終南嘉五臺募緣疏</span></p><a 
name="0261a25" id="0261a25"></a><p style="text-indent: 0em; margin-left: 0em"><span class="linehead"></span>嘉五臺觀音菴者終南之勝概秦中之大觀也削壁<a 
name="0261a26" id="0261a26"></a>危峰築成十方香火長松怪石幻出幾簇樓臺奈何<a 
name="0261a27" id="0261a27"></a>日曬雲蒸其如風飆雨潑巋殿為之易<span class="corr" title='[圯&gt;圮]'>圮</span>獨木固是<a 
name="0261a28" id="0261a28"></a>難支僧某棲息有年修持不墜膝埋黃葉坐穿雪嶺<a 
name="0261a29" id="0261a29"></a>蘆芽衲染青松行沾碧巖花雨僉云阿練若人知老<a 
name="0261a30" id="0261a30"></a>頭陀顧此傾頹願充修造夾疏故于善信思還舊日<a 
name="0261b01" id="0261b01"></a>規模祈長者發慈悲喜捨之心滿大士普渡眾生之<a 
name="0261b02" id="0261b02"></a>願空中樓閣會看鷲嶺飛來天外金藍須救平地湧<a 
name="0261b03" id="0261b03"></a>出即此鳩工成佛國何須補怛是道場。</p><a 
name="0261b04" id="0261b04"></a><p style="margin-left: 3em"><span class="headname">燉煌禪院募緣疏</span></p><a 
name="0261b05" id="0261b05"></a><p style="text-indent: 0em; margin-left: 0em"><span class="linehead"></span>寶殿崇新無非迷川寶筏金身修飾總為覺世津梁<a 
name="0261b06" id="0261b06"></a>欲破人間之慳囊須憑方外之法鑰長安舊城東境<a 
name="0261b07" id="0261b07"></a>原有古剎燉煌寺名始闢晉永康高僧於此卓錫法<a 
name="0261b08" id="0261b08"></a>華初翻竺法護貝葉由是成經信乎萬姓福田誠哉<a 
name="0261b09" id="0261b09"></a>一方香火奈何年深代遠難禁風剝雨摧老屋敗椽<a 
name="0261b10" id="0261b10"></a>空遺古殿之跡橐金掩繡<span class="corr" title='[巳&gt;已]'>已</span>非前代之規幸囑累之<a 
name="0261b11" id="0261b11"></a>未忘念靈山之有在雲章北顧葦渡南來仰屋見天<a 
name="0261b12" id="0261b12"></a>星聊代安禪樹下濕衣沾露草何異掛錫林間患此<a 
name="0261b13" id="0261b13"></a>傾頹欲加修葺沿門持缽效童子有聚沙之勤荷擔<a 
name="0261b14" id="0261b14"></a>雖隆愧精衛無填海之力用疏短引遍告檀那共鑒<a 
name="0261b15" id="0261b15"></a>葵心襄成勝舉因心種果何妨積少成多以福為田<a 
name="0261b16" id="0261b16"></a>必使唱子和汝庶使崔嵬碧殿仍瞻寶偈千尋繚繞<a 
name="0261b17" id="0261b17"></a>祗林快睹金身十丈敲風打雨續西來教外傳燈調<a 
name="0261b18" id="0261b18"></a>象悟龍開東土塵中淨業共登歡喜地大發布施心。</p><a 
name="0261b19" id="0261b19"></a><p style="margin-left: 3em"><span class="headname">畫水陸聖像募疏</span></p><a 
name="0261b20" id="0261b20"></a><p style="text-indent: 0em; margin-left: 0em"><span class="linehead"></span>絕跡泯形道無形而忘相繪形飾像人見像以興心<a 
name="0261b21" id="0261b21"></a>欲畫水陸之聖容敢告十方之檀越腰金衣紫須知<a 
name="0261b22" id="0261b22"></a>越世莊嚴佩玉鳴珂寧非他生福德無礙財身外物<a 
name="0261b23" id="0261b23"></a>爾能減食前一餚長壽佛心上做來請先筆頭寫出<a 
name="0261b24" id="0261b24"></a>眾緣助力不日成功但見寶像騰腳四眾咸欽頂禮<a 
name="0261b25" id="0261b25"></a>金光散彩萬姓謹切皈依矣。</p><a 
name="0261b26" id="0261b26"></a><p style="margin-left: 3em"><span class="headname">福田寺募緣疏</span></p><a 
name="0261b27" id="0261b27"></a><p style="text-indent: 0em; margin-left: 0em"><span class="linehead"></span>地臨渭水寺號福田去長安三十里苫佛頂四五橡<a 
name="0261b28" id="0261b28"></a>金光日麗雲霞梵唄時聞鳥語頹垣斷壁丹青剝落<a 
name="0261b29" id="0261b29"></a>繡蒼苔牧唱樵歌瓦鼓駢填喧白晝今欲復興古跡<a 
name="0261b30" id="0261b30"></a>須仗出手檀那各輸緇財方成紺宇碑侵蝸涎非篆<a 
name="0261c01" id="0261c01"></a>字爐沉鼠跡豈香床無米之炊難成巧婦空囊之舉<a 
name="0261c02" id="0261c02"></a>必賴眾人敢遍告於十方庶興工於不日涓流肯助<a 
name="0261c03" id="0261c03"></a>何須倒廩厚施朽貫能分立睹布金勝地。</p><a 
name="0261c04" id="0261c04"></a><p style="margin-left: 3em"><span class="headname">興善寺募修山門疏</span></p><a 
name="0261c05" id="0261c05"></a><p style="text-indent: 0em; margin-left: 0em"><span class="linehead"></span>五罔為唐時巨鎮興善乃關內名藍梵剎創自晉時<a 
name="0261c06" id="0261c06"></a>翻經盛於隋代車馬輪蹄之輻輳鳥語僧梵之和鳴<a 
name="0261c07" id="0261c07"></a>晨鐘風送出林端翠柏千株花雨繽紛飄淨界午夜<a 
name="0261c08" id="0261c08"></a>月明臨空際黃葉滿庭金沙錯落布祗園為省會之<a 
name="0261c09" id="0261c09"></a>大觀柰山門之卑益今欲崇高修飾未免輩故鼎新<a 
name="0261c10" id="0261c10"></a>不有檀那焉成勝事阿堵中物何惜銖兩百千施舍<a 
name="0261c11" id="0261c11"></a>福田無問紳衿士庶涓流肯助管教平地湧出樓臺<a 
name="0261c12" id="0261c12"></a>升合能分試看鳴鑾迎來仙駕禪林從此生色勝地<a 
name="0261c13" id="0261c13"></a>再得改觀請載管城用登銘勒。</p><a 
name="0261c14" id="0261c14"></a><p style="margin-left: 3em"><span class="headname">安慶寺募修祖師伽藍殿疏</span></p><a 
name="0261c15" id="0261c15"></a><p style="text-indent: 0em; margin-left: 0em"><span class="linehead"></span>關中雄據西極被山帶河為天下冠周秦漢唐所都<a 
name="0261c16" id="0261c16"></a>不獨文獻大雅之風洋溢震旦而琳宮梵宇莫不林<a 
name="0261c17" id="0261c17"></a>乎其盛也西關舊有安慶寺乃未冠萊公所施之園<a 
name="0261c18" id="0261c18"></a>亭也本名安眾為接待十方之所攷諸記載歷大宋<a 
name="0261c19" id="0261c19"></a>元明<span class="corr" title='[巳&gt;已]'>已</span>來相沿修飾金碧交耀巋然為省會大觀迄<a 
name="0261c20" id="0261c20"></a>今年代寢遠殿宇傾廢荒榛野蔓久成瓦礫之墟敗<a 
name="0261c21" id="0261c21"></a>壁頹垣幾為狐兔之窟賴有南僧玄暉上人者戒行<a 
name="0261c22" id="0261c22"></a>精嚴願輪深廣睹此遺跡實切拊髀誓殫一生精力<a 
name="0261c23" id="0261c23"></a>願起百年之廢故先縛茅數椽接待往來雲水於是<a 
name="0261c24" id="0261c24"></a>人因誠感廢以時興適有督臺哈大護法棨戟臨斯<a 
name="0261c25" id="0261c25"></a>幨帷暫駐目擊丘墟遂發心捐俸刱建大殿五楹莊<a 
name="0261c26" id="0261c26"></a>嚴妙像再睹獅座金身清淨寶坊重闢人天覺路然<a 
name="0261c27" id="0261c27"></a>而主殿雖備廊廡猶虛堊繡塗丹<span class="corr" title='[巳&gt;已]'>已</span>荷大檀之力踵<a 
name="0261c28" id="0261c28"></a>決肘見尚虧覆簣之工憍陳如盤膝露地雨過處不<a 
name="0261c29" id="0261c29"></a>獨打濕眉毛真個是通身泥水關將軍破蓆苫頭風<a 
name="0261c30" id="0261c30"></a>起時豈但埋沒鼻孔更可憐滿面塵埃特此廣募有<a 
name="0262a01" id="0262a01"></a>緣以圖共襄勝事略僭俚言敬為申告宰官居士善<a 
name="0262a02" id="0262a02"></a>信檀那各發喜捨之心廣種菩提善果盡黃金悉布<a 
name="0262a03" id="0262a03"></a>其地無讓昔賢庶香剎早得告成還觀舊式豈惟與<a 
name="0262a04" id="0262a04"></a>十方雲水衲子結無上之淨緣抑且為百世學道人<a 
name="0262a05" id="0262a05"></a>天開選佛之勝場矣。</p><a 
name="0262a06" id="0262a06"></a><p style="margin-left: 3em"><span class="headname">嘉五臺修接待菴疏</span></p><a 
name="0262a07" id="0262a07"></a><p style="text-indent: 0em; margin-left: 0em"><span class="linehead"></span>終南綿亙萬里支分幹列隨處得名遠不能知至近<a 
name="0262a08" id="0262a08"></a>曰太白曰太乙曰太華其實皆一終南也支山之次<a 
name="0262a09" id="0262a09"></a>又復有支山焉會城正南五峰秀拔為終南群山之<a 
name="0262a10" id="0262a10"></a>冠乃若眾壑雲騰群山悉隱惟五峰巍然天半卓立<a 
name="0262a11" id="0262a11"></a>雲表嶙峋蒼翠在人眉睫名曰南五臺上有圓光寺<a 
name="0262a12" id="0262a12"></a>傳為觀音大士降火龍處也峰各有臺臺各有名母<a 
name="0262a13" id="0262a13"></a>歲六月秦川遠近善男信女奠禱雲集不啻鱗叢蟻<a 
name="0262a14" id="0262a14"></a>聚絡繹往來連宵不絕矣沿途有信心社友建湯房<a 
name="0262a15" id="0262a15"></a>設飲食以待之如此彌月乃止山之支又東南行三<a 
name="0262a16" id="0262a16"></a>十里突起一峰巉巖峭壁高數百丈名曰嘉五臺謂<a 
name="0262a17" id="0262a17"></a>陡絕孤峻猶美於南五臺也峰頂有寺年久傾<span class="corr" title='[[土*已]&gt;圮]'>圮</span>中<a 
name="0262a18" id="0262a18"></a>州僧某朴素純誠能興諸利益事眾所歸信來修緝<a 
name="0262a19" id="0262a19"></a>之殿宇告成人復或登山朝禮者仍繩繩不絕較之<a 
name="0262a20" id="0262a20"></a>南五臺相列等焉獨山下無接待之所朝禮者未免<a 
name="0262a21" id="0262a21"></a>有饑渴之患況山多猛獸抵暮則無所寄僧實慮之<a 
name="0262a22" id="0262a22"></a>欲於山口搆屋數楹接待往來使饑者易食渴者易<a 
name="0262a23" id="0262a23"></a>飲而倦者易息予聞而嘉之思化城慰眾婆伽婆之<a 
name="0262a24" id="0262a24"></a>悲心客舍悟塵富樓那之妙行在佛祖猶為方便而<a 
name="0262a25" id="0262a25"></a>衲子豈吝福田某之開山建剎利亦溥矣今又於山<a 
name="0262a26" id="0262a26"></a>下搆雲堂接待往來其謀愈善其利不愈溥哉或城<a 
name="0262a27" id="0262a27"></a>市或鄉村有聞風而贊成之者我說是人功德當與<a 
name="0262a28" id="0262a28"></a>茲山共垂不朽<span title="未知的文字">▆</span>不憚饒舌而為之倡導云。</p><a 
name="0262a29" id="0262a29"></a><p style="margin-left: 3em"><span class="headname">興善寺募緣疏</span></p><a 
name="0262a30" id="0262a30"></a><p style="text-indent: 0em; margin-left: 0em"><span class="linehead"></span>興善古寺關內名藍期膺翻經大興兆隋皇之運像<a 
name="0262b01" id="0262b01"></a>呈嗜蛤遺奉啟唐帝之尊況在省會之南郊適當韋<a 
name="0262b02" id="0262b02"></a>杜之北囿曲江池畔紋連繡水之波第五罔頭地接<a 
name="0262b03" id="0262b03"></a>龍山之脈十方福地自古招提誠震旦選佛之場闡<a 
name="0262b04" id="0262b04"></a>鷲嶺拈花之旨林雕樾繪分獅象以成群寶月金雲<a 
name="0262b05" id="0262b05"></a>續禪燈於永夕奈何年深月久其如風剝雨摧繚繞<a 
name="0262b06" id="0262b06"></a>紺園丹勦蝕而凋落崔嵬碧殿榱桷朽而傾頹於是<a 
name="0262b07" id="0262b07"></a>比丘某故啟願輪欲崇修葺有債來償力微而滿願<a 
name="0262b08" id="0262b08"></a>為艱無米難炊工大而資檀須普恭持短疏敬為申<a 
name="0262b09" id="0262b09"></a>告宰官居士善信檀那共發菩提襄成勝事功德豈<a 
name="0262b10" id="0262b10"></a>容思議福利不可稱量智大賢于梵剎建於莖草<span title="未知的文字">▆</span><a 
name="0262b11" id="0262b11"></a>子塔戲佛道威於聚沙緇銖亦是金錢不必追留衣<a 
name="0262b12" id="0262b12"></a>勝舉粒米可充香積又何須解帶厚施纖篠微株等<a 
name="0262b13" id="0262b13"></a>如栴檀杞梓一磚片瓦珍同瑪瑙硨磲既發心以樂<a 
name="0262b14" id="0262b14"></a>施仍勸言而席布庶功成不日毋貽築舍之譏善果<a 
name="0262b15" id="0262b15"></a>同天但有焚香之祝。</p><a 
name="0262b16" id="0262b16"></a><p style="margin-left: 3em"><span class="headname">醴泉觀音寺募緣疏</span></p><a 
name="0262b17" id="0262b17"></a><p style="text-indent: 0em; margin-left: 0em"><span class="linehead"></span>嵕山之麓有觀音寺者其來舊矣去邑城僅四十里<a 
name="0262b18" id="0262b18"></a>許在昭代時為秦邸崇祀香火雲棟風窗信物外靈<a 
name="0262b19" id="0262b19"></a>真之宅殘燈仄壁豈人間蘭若之宮年深僧眾寂寥<a 
name="0262b20" id="0262b20"></a>世遠傾頹逮盡禪房花木空餘曲徑之深洞口煙霞<a 
name="0262b21" id="0262b21"></a>猶繞化城之境荒榛不剪破殿徒存黃面老面孔加<a 
name="0262b22" id="0262b22"></a>泥碧眼胡眼睛打濕似此時交攻風雨尚借蒲蕭若<a 
name="0262b23" id="0262b23"></a>一旦盡覆窠巢誰完鷇鴿茲有大士某者宗傳臨濟<a 
name="0262b24" id="0262b24"></a>德茂禪叢為緇白之所皈依願住持以充修造雖衲<a 
name="0262b25" id="0262b25"></a>子有興緝之志要維摩發布施之心欲募眾緣恭疏<a 
name="0262b26" id="0262b26"></a>短引報身百億金元貧女之施世界三千蓋從寶積<a 
name="0262b27" id="0262b27"></a>之獻試思文章慧業莫不從蒲團上過來須知富貴<a 
name="0262b28" id="0262b28"></a>功名都原向福田中種得況宰官紳士寧非普陀現<a 
name="0262b29" id="0262b29"></a>身長者名門還記靈山舊語倘肯捐資以樂助何難<a 
name="0262b30" id="0262b30"></a>大廈以速成萬劫種良因莫教當面錯過千生<span title="未知的文字">▆</span><span title="未知的文字">▆</span><a 
name="0262c01" id="0262c01"></a>果但直舒臂舉將矣。</p><a 
name="0262c02" id="0262c02"></a><p style="margin-left: 3em"><span class="headname">樊川寺募緣疏</span></p><a 
name="0262c03" id="0262c03"></a><p style="text-indent: 0em; margin-left: 0em"><span class="linehead"></span>樊川在會城之南三十里古名勝地也以西漢舞<span title="未知的文字">▆</span><a 
name="0262c04" id="0262c04"></a>侯樊將軍食邑得名前矚杜陵後枕御宿其間花木<a 
name="0262c05" id="0262c05"></a>林泉之勝甲於三秦騷人逸士多遊詠焉川之南舊<a 
name="0262c06" id="0262c06"></a>有觀音寺與華嚴牛頭諸剎相望肇於漢世盛於隋<a 
name="0262c07" id="0262c07"></a>唐至昭代為秦邸香火屢圮屢修朽者挺如蝕者瑟<a 
name="0262c08" id="0262c08"></a>如凋落者煥如燦如巋然大觀歷年寢遠風雨銷鑠<a 
name="0262c09" id="0262c09"></a>於是梓或就朽甓或就蝕棟或就傾墻或就<span class="corr" title='[圯&gt;圮]'>圮</span>基制<a 
name="0262c10" id="0262c10"></a>徒存而十不逮一矣住持僧某志懷修緝必賴十方<a 
name="0262c11" id="0262c11"></a>檀那敢罊折于名門復振鐸于廣眾若逢須達長者<a 
name="0262c12" id="0262c12"></a>自肯心以承當勿令性地空王長蒙塵而不現金輪<a 
name="0262c13" id="0262c13"></a>獲報因童子之捧沙寶位有徵乃樵夫之蓋笠普願<a 
name="0262c14" id="0262c14"></a>讀曰士耕曰農同勷盛舉貧輸力富輸財共結良緣<a 
name="0262c15" id="0262c15"></a>庶巍殿香臺復千載之宏麗使長腳邃宇起一方之<a 
name="0262c16" id="0262c16"></a>壯觀名梵晨鐘祝無疆於聖壽風調雨順祈大有於<a 
name="0262c17" id="0262c17"></a>年登單厚益徵果因不昧謹疏。</p><a 
name="0262c18" id="0262c18"></a><p style="margin-left: 3em"><span class="headname">募修馬神廟引</span></p><a 
name="0262c19" id="0262c19"></a><p style="text-indent: 0em; margin-left: 0em"><span class="linehead"></span>駟列天星禮載太僕之崇祀師營地水易有丈人之<a 
name="0262c20" id="0262c20"></a>吉貞秦鎮自古雄籓西極從來重地威遠必先乎猗<a 
name="0262c21" id="0262c21"></a>從蕃息全在於人功雖則驊驟成群當有臺興司<span title="未知的文字">▆</span><a 
name="0262c22" id="0262c22"></a>若無廟貌曷答神麻茲者欲建馬王之禍必也先歙<a 
name="0262c23" id="0262c23"></a>眾姓之財大廈非一木能支勝緣在眾力成辦特書<a 
name="0262c24" id="0262c24"></a>短句敢告同人發歡喜布施之心得如意暢懷之願<a 
name="0262c25" id="0262c25"></a>管城子快請脫帽孔方兄即便點頭殿宇何難于告<a 
name="0262c26" id="0262c26"></a>成儀容可瞻于速就試看大宛龍種四蹄翻瀚海之<a 
name="0262c27" id="0262c27"></a>波渥洼血駒一噴下關山之葉奔雲掣電助我掛印<a 
name="0262c28" id="0262c28"></a>登壇逐日追風聽取候封萬里矣。</p><a 
name="0262c29" id="0262c29"></a><p style="margin-left: 3em"><span class="headname">吳家墳修關帝廟引</span></p><a 
name="0262c30" id="0262c30"></a><p style="text-indent: 0em; margin-left: 0em"><span class="linehead"></span>會城之南十里許地名吳家墳以昭代國賓吳公而<a 
name="0263a01" id="0263a01"></a>得名也墳之。西舊有關帝廟。即吳公所營建者。堊繡<a 
name="0263a02" id="0263a02"></a>塗丹。輪奐赫奕。一方祀之。以介景福。奈年代寢遠。風<a 
name="0263a03" id="0263a03"></a>雨摧剝。殿宇遂老。居近鄉者欲鼎新之。慮巧婦難無<a 
name="0263a04" id="0263a04"></a>米之炊。勝緣必眾人之力。若不募化。焉得錢財。故遍<a 
name="0263a05" id="0263a05"></a>丐於十方。庶成功於一旦。錙銖肯助。何難彰<span title="未知的文字">▆</span>繪於<a 
name="0263a06" id="0263a06"></a>重新涓滴。能分益見。復<span class="gaiji">[山*玄]<!--gaiji,,1[山*玄],2,3--></span>嶪於始建。敢倡數言。特為<a 
name="0263a07" id="0263a07"></a>眾告。</p><a 
name="0263a08" id="0263a08"></a><p style="margin-left: 3em"><span class="headname">聚駕莊修興隆寺引</span></p><a 
name="0263a09" id="0263a09"></a><p style="text-indent: 0em; margin-left: 0em"><span class="linehead"></span>原夫指地插標。因事成智。移松飛殿。籍載有文。是以<a 
name="0263a10" id="0263a10"></a>白馬初營。實當漢明之世。東林肇建<span title="未知的文字">▆</span>盡鬼力之功。<a 
name="0263a11" id="0263a11"></a>去會城西十有五里。莊名聚駕。寺曰興隆。石斷碑殘。<a 
name="0263a12" id="0263a12"></a>不知創自何代。人稀土曠。相傳自古有年。第來風雨<a 
name="0263a13" id="0263a13"></a>飄搖。以致棟宇銷鑠。墻壁傾<span class="corr" title='[圯&gt;圮]'>圮</span>。僅成鳥鼠之栖。福地<a 
name="0263a14" id="0263a14"></a>荒涼。徒切笠頭之感。欲崇勝利。須假多仁。試思布地<a 
name="0263a15" id="0263a15"></a>金沙。豈只昔賢獨有。凌空玉宇。若論今世豈無。敢告<a 
name="0263a16" id="0263a16"></a>檀那。共襄勝事。微塵聚具足法相。一莖草可現瓊樓。<a 
name="0263a17" id="0263a17"></a>倘聞風趨而翕然。眾揮金樂而不斁。將見美輪美奐。<a 
name="0263a18" id="0263a18"></a>欣瞻殿閣之重新。庶幾俊彥俊髦。快睹英華之增盛<a 
name="0263a19" id="0263a19"></a>矣。</p><a 
name="0263a20" id="0263a20"></a><p style="margin-left: 3em"><span class="headname">普明寺修殿引</span></p><a 
name="0263a21" id="0263a21"></a><p style="text-indent: 0em; margin-left: 0em"><span class="linehead"></span>世間欲求安樂事。無一不從三寶修。凡吾人今生之<a 
name="0263a22" id="0263a22"></a>富貴利達者。莫不因過去世好善樂施而至然也。故<a 
name="0263a23" id="0263a23"></a>契經亦云。人天路上。作福為先。六度門中。檀施為首。<a 
name="0263a24" id="0263a24"></a>是知福因善感。善業福生。城南山之麓有普明寺。去<a 
name="0263a25" id="0263a25"></a>城六十餘里。自古精藍也。年久傾<span class="corr" title='[圯&gt;圮]'>圮</span>。即今匠石畢集。<a 
name="0263a26" id="0263a26"></a>補葺重修。若非十方檀越。焉能成就勝事。特持短引。<a 
name="0263a27" id="0263a27"></a>申告宰官紳士。善信檀那。隨心喜捨。共結良緣。乞食<a 
name="0263a28" id="0263a28"></a>前盤餐。減箸下一餚布施足矣。還他年福報。冀侯封<a 
name="0263a29" id="0263a29"></a>萬戶。庫報良哉。幸蒙垂允。請注芳名。</p><a 
name="0263a30" id="0263a30"></a><p style="margin-left: 3em"><span class="headname">修仰天池普光寺引</span></p><a 
name="0263b01" id="0263b01"></a><p style="text-indent: 0em; margin-left: 0em"><span class="linehead"></span>終南乃震旦名山。天池為終南勝境。自無壞禪師之<a 
name="0263b02" id="0263b02"></a>開山。神異丕著。至昭代秦邸之建寺。聖跡益彰。用是<a 
name="0263b03" id="0263b03"></a>道以時隆地。因人重林深而鹿豕常聚。山高而人跡<a 
name="0263b04" id="0263b04"></a>不逢。五峰蒼翠插雲端。倒影天池。飛來蓮花一朵。萬<a 
name="0263b05" id="0263b05"></a>壑潺湲。鳴澗底潮音。空谷恍若梵唄千般。乃今祖道<a 
name="0263b06" id="0263b06"></a>凌遲。殿宇傾廢。昔以蛇虺藪澤。化作琳宮。今以佛祖<a 
name="0263b07" id="0263b07"></a>道場久煙墟莽。幸七十苦行老頭陀重修有志。告十<a 
name="0263b08" id="0263b08"></a>方善信大檀越欣然樂施。慎勿吝阿堵之財。請莊嚴。<a 
name="0263b09" id="0263b09"></a>他生福果。眾擎易。舉涓滴亦是檀波。毛聚毬成。微塵<a 
name="0263b10" id="0263b10"></a>無非淨土。</p><a 
name="0263b11" id="0263b11"></a><p style="margin-left: 3em"><span class="headname">化刊語錄引</span></p><a 
name="0263b12" id="0263b12"></a><p style="text-indent: 0em; margin-left: 0em"><span class="linehead"></span>道絕言詮。不立文字。本無一物。何用刻雕。所以面壁<a 
name="0263b13" id="0263b13"></a>西來。盡翻義學窠臼。毘耶杜口。芟盡大地葛藤。雖則<a 
name="0263b14" id="0263b14"></a>向上提持。大都直接利智。放開一線。體用雙收。鐵壁<a 
name="0263b15" id="0263b15"></a>銀山。未免一場熱悶。說黃道白。強播兩片唇皮。故師<a 
name="0263b16" id="0263b16"></a>字有上碑之明言。紙衣憑記錄之。侍者二十年打雨<a 
name="0263b17" id="0263b17"></a>敲風。狼藉<span class="corr" title='[巳&gt;已]'>已</span>甚。將欲楮墨俱焚。喜一朝災梨刊棗。抬<a 
name="0263b18" id="0263b18"></a>荷有人。何妨流通將去。無盡燈賴以永久。正法眼從<a 
name="0263b19" id="0263b19"></a>此開明。特訪知音。大家出手。要知裏面注腳。先請照<a 
name="0263b20" id="0263b20"></a>顧話頭。</p><a 
name="0263b21" id="0263b21"></a><p style="margin-left: 3em"><span class="headname">募戒衣引</span></p><a 
name="0263b22" id="0263b22"></a><p style="text-indent: 0em; margin-left: 0em"><span class="linehead"></span>趣向解脫門。鐵脊梁崢嶸太甚。獲超生死路。草蒲團<a 
name="0263b23" id="0263b23"></a>坐破幾多。而今老大休心。欲圓尸羅淨戒。三衣一缽。<a 
name="0263b24" id="0263b24"></a>要從檀越化來。七聚五篇。自是衲僧當受。大心人若<a 
name="0263b25" id="0263b25"></a>能成就。長壽佛必定現前。大家布施一文。共植菩提<a 
name="0263b26" id="0263b26"></a>道種。早令沙門圓聖果。免教窮子受伶俜。略僭片言。<a 
name="0263b27" id="0263b27"></a>以為先倡。</p><a 
name="0263b28" id="0263b28"></a><p style="margin-left: 3em"><span class="headname">募施茶引</span></p><a 
name="0263b29" id="0263b29"></a><p style="text-indent: 0em; margin-left: 0em"><span class="linehead"></span>汝南古號名邦。金粟新開勝地。門當孔道。路屬通衢。<a 
name="0263b30" id="0263b30"></a>車馬往來之既多。商旅負戴之不少。雖祗桓有村。必<a 
name="0263c01" id="0263c01"></a>甘露。方獲清涼。奈瓢飲少泉。非茶湯曷能慰渴。欲置<a 
name="0263c02" id="0263c02"></a>大尊於衝途。唯冀布金之長者不問龍團雀舌。但憑<a 
name="0263c03" id="0263c03"></a>高士盈筐。竭簋送來。至期華頂蒙山。亦任行人滿腹<a 
name="0263c04" id="0263c04"></a>謳歌而去。</p><a 
name="0263c05" id="0263c05"></a><p style="margin-left: 3em"><span class="headname">募齋糧供眾引</span></p><a 
name="0263c06" id="0263c06"></a><p style="text-indent: 0em; margin-left: 0em"><span class="linehead"></span>蔬食菜根。未嘗不飽。飯糗茹草。不堪其憂。七佛自有<a 
name="0263c07" id="0263c07"></a>威儀沿門。故當托缽。欲種希有功德。還是無漏齋僧。<a 
name="0263c08" id="0263c08"></a>室內留衣。韓文公曾有勝舉。道傍指囷。魯子敬亦有<a 
name="0263c09" id="0263c09"></a>義聞。見賢思齊。焉倒剎竿助我扶起。沒世不忘也。破<a 
name="0263c10" id="0263c10"></a>木杓賴渠宣揚。報德酬恩。粥鍋打破。自有王老移貧。<a 
name="0263c11" id="0263c11"></a>作富慳囊。垂手全在維摩。</p><a 
name="0263c12" id="0263c12"></a><p style="margin-left: 3em"><span class="headname">化鑄鐘引</span></p><a 
name="0263c13" id="0263c13"></a><p style="text-indent: 0em; margin-left: 0em"><span class="linehead"></span>募鐵鑄鐘。無非擊醒幻夢。開爐啟韝。原為振覺迷情。<a 
name="0263c14" id="0263c14"></a>欲得烈燄中飛出鯨魚。先向大檀門乞開寶藏。承當<a 
name="0263c15" id="0263c15"></a>直下。會看一火。鑄成柎虡高懸。試聽圓音震響。從此<a 
name="0263c16" id="0263c16"></a>冥途息苦。仗舌相之廣長。自今聞性頓空。入三摩之<a 
name="0263c17" id="0263c17"></a>寶地。財施有盡。福利無窮。</p><a 
name="0263c18" id="0263c18"></a><p style="margin-left: 3em"><span class="headname">茶亭化柴引</span></p><a 
name="0263c19" id="0263c19"></a><p style="text-indent: 0em; margin-left: 0em"><span class="linehead"></span>夏日炎蒸。旅程迢遞。梅林有望。渴思載道之人。甘露<a 
name="0263c20" id="0263c20"></a>無施。痛惜如焚之苦僧。某願傾涓滴於枯腸。但乏柴<a 
name="0263c21" id="0263c21"></a>薪於爨下。欲得釜翻雪浪。還他冷灶炊煙。大家拈出<a 
name="0263c22" id="0263c22"></a>一莖。功超布金百倍。</p><a 
name="0263c23" id="0263c23"></a><p style="margin-left: 3em"><span class="headname">修寺化石灰引</span></p><a 
name="0263c24" id="0263c24"></a><p style="text-indent: 0em; margin-left: 0em"><span class="linehead"></span>一鎚擊碎。打頭幸遇作家。煆煉過來。入廛方稱行手。<a 
name="0263c25" id="0263c25"></a>當陽發明。潔白本體。暗室儘教。特地生光。毫相交輝。<a 
name="0263c26" id="0263c26"></a>進步看登琉璃殿。銀缸掩映。轉身不借夜明簾。即此<a 
name="0263c27" id="0263c27"></a>是名莊嚴。何須別求福德。</p><a 
name="0263c28" id="0263c28"></a><p style="margin-left: 3em"><span class="headname">化僧鞋引</span></p><a 
name="0263c29" id="0263c29"></a><p style="text-indent: 0em; margin-left: 0em"><span class="linehead"></span>水盡山窮。真實草鞋獰似虎。南奔北走。果然腳板溜<a 
name="0263c30" id="0263c30"></a>如煙。忽爾底脫皮穿。便見腳跟點地。欲思莊嚴相好。<a 
name="0264a01" id="0264a01"></a>須要出手檀那。針鋒頭一線纔通。福與慧管取兩足。</p><a 
name="0264a02" id="0264a02"></a><p style="margin-left: 3em"><span class="headname">化薑引</span></p><a 
name="0264a03" id="0264a03"></a><p style="text-indent: 0em; margin-left: 0em"><span class="linehead"></span>袪寒禦濕。自古所珍。逐穢通神。於今為重。魯宣尼亦<a 
name="0264a04" id="0264a04"></a>曾不撤。寶壽沼親自贖來。雖然妙用多方。自是恩歸<a 
name="0264a05" id="0264a05"></a>有地。忍教老鼠搬去。肯讓椒桂成功。綠雲堆裏迸紫<a 
name="0264a06" id="0264a06"></a>芽。賦性惡辣。青州衫內流白汗。爽氣清新。大檀度但<a 
name="0264a07" id="0264a07"></a>減盈筐。香積廚便沾滋味。</p><a 
name="0264a08" id="0264a08"></a><p style="margin-left: 3em"><span class="headname">化長明燈油引</span></p><a 
name="0264a09" id="0264a09"></a><p style="text-indent: 0em; margin-left: 0em"><span class="linehead"></span>衲子暗中行。驀然撞著露柱。瞿曇黑處坐。冷地笑破<a 
name="0264a10" id="0264a10"></a>燈籠。欲得毫相光生。先參琉璃月滿。雙融寂照。還他<a 
name="0264a11" id="0264a11"></a>鑑地輝天。一點圓明。方能騰今耀古。靈臺不昧。遍界<a 
name="0264a12" id="0264a12"></a>難藏。直教慧燄恒綿。用報大檀恩德。</p><a 
name="0264a13" id="0264a13"></a><p style="margin-left: 3em"><span class="headname">化鹽引</span></p><a 
name="0264a14" id="0264a14"></a><p style="text-indent: 0em; margin-left: 0em"><span class="linehead"></span>赤白相詢。羅漢杜西乾之口。井海通煮。世利豔東震<a 
name="0264a15" id="0264a15"></a>之歆。故屑桂椒薑得之則眾味兼美。而莧藜筍蕨失<a 
name="0264a16" id="0264a16"></a>之則一淡漠然。非是所欲干人。元來少他不得。大檀<a 
name="0264a17" id="0264a17"></a>越杴頭上升合能捨。貧釋子缽盂中滋味更長。利樂<a 
name="0264a18" id="0264a18"></a>無涯。祉臻蜀既。</p><a 
name="0264a19" id="0264a19"></a><p style="margin-left: 2em"><span class="headname">閒語<span class="note">(三則)</span></span></p><a 
name="0264a20" id="0264a20"></a><p style="text-indent: 0em; margin-left: 0em"><span class="linehead"></span>余夜夢。觀書內一篇題呂參政云。几人架屋。梁柱必<a 
name="0264a21" id="0264a21"></a>欲大。椽檁必欲小。倘椽檁大而梁柱小。一有挫折則<a 
name="0264a22" id="0264a22"></a>一室皆倒置矣。斯言雖小。可以喻大。譬如人修身立<a 
name="0264a23" id="0264a23"></a>行。志氣必欲大。心膽必欲小。志氣不大則壯歲無遠<a 
name="0264a24" id="0264a24"></a>圖。心膽不小則舉動必造次。若臨事能精思縝密。含<a 
name="0264a25" id="0264a25"></a>忍包容。則身修而名行。自然立矣。倘負其麤眾之性。<a 
name="0264a26" id="0264a26"></a>乖戾之氣。臨事不思造次妄為。一有挫跌則名譽壞<a 
name="0264a27" id="0264a27"></a>而終身不可立矣。可不慎哉。余見斯言有益。故熟記<a 
name="0264a28" id="0264a28"></a>之。但不知呂公何代何時何人也。亦將有以教我矣。<a 
name="0264a29" id="0264a29"></a>恨吾年老。不能深究力行。有負先哲。謹錄之。以為後<a 
name="0264a30" id="0264a30"></a>學者之勸誡云。</p><a 
name="0264b01" id="0264b01"></a><p style="text-indent: 0em; margin-left: 0em"><span class="linehead"></span>師一日。謂中侍者曰。子生逢劫運。艱苦備嘗。兼且資<a 
name="0264b02" id="0264b02"></a>性愚鈍。出家時晚。未獲嚴師良友規訓。然其志甚堅。<a 
name="0264b03" id="0264b03"></a>操守甚力。不濫交。不戲遊。於一切經書文字未嘗經<a 
name="0264b04" id="0264b04"></a>目。剋苦向道二十餘年。將謂證道之後。習漏永盡無<a 
name="0264b05" id="0264b05"></a>餘。迨處世應緣。細檢所行。與理相矛盾者十常八九。<a 
name="0264b06" id="0264b06"></a>乃思古聖先賢前言往行。如寶王論禪林寶訓中歷<a 
name="0264b07" id="0264b07"></a>歷可為法者。擇置案頭。常常披閱。如嚴師諍友耳提<a 
name="0264b08" id="0264b08"></a>面命。唯恐墮入流俗。凡出一言思有益於後學。凡行<a 
name="0264b09" id="0264b09"></a>一事思可法於將來。日日知非。心心檢過。若一日無<a 
name="0264b10" id="0264b10"></a>過可聞。無善可錄。此日則為法門中罪人矣。余每常<a 
name="0264b11" id="0264b11"></a>思古人修德立行。以身作則處滿面汗下。便覺無地<a 
name="0264b12" id="0264b12"></a>容身。只饒如是兢兢業業。慎言慎行。尚且不如意事<a 
name="0264b13" id="0264b13"></a>甚多。如意事甚少。爾輩後生稱其清年。親近明師。決<a 
name="0264b14" id="0264b14"></a>策向道。擇交良友。輔益身心。庶異日紹隆佛種。行解<a 
name="0264b15" id="0264b15"></a>相應。不至墮於流俗阿師。切莫學余孤陋寡聞。虛棄<a 
name="0264b16" id="0264b16"></a>半生。取笑識者。言之痛心。慚愧慚愧。爾輩當刻骨銘<a 
name="0264b17" id="0264b17"></a>心。勿為戲論。</p><a 
name="0264b18" id="0264b18"></a><p style="text-indent: 0em; margin-left: 0em"><span class="linehead"></span>寶訓一書。叢林千古之龜鑑。後學萬世之楷模也。案<a 
name="0264b19" id="0264b19"></a>頭朝夕不可無此書。近聞有據師位者令不必讀。學<a 
name="0264b20" id="0264b20"></a>者遂置高閣。見如寇讎。嗚呼。良有旨哉。蓋惡其言之<a 
name="0264b21" id="0264b21"></a><span class="corr" title='[剌&gt;刺]'>刺</span><span class="corr" title='[已&gt;己]'>己</span>也。</p><a 
name="0264b22" id="0264b22"></a><a 
name="0264b23" id="0264b23"></a><a 
name="0264b24" id="0264b24"></a><a 
name="0264b25" id="0264b25"></a><a 
name="0264b26" id="0264b26"></a><a 
name="0264b27" id="0264b27"></a><a 
name="0264b28" id="0264b28"></a><a 
name="0264b29" id="0264b29"></a><a 
name="0264b30" id="0264b30"></a><p><span class="juanname">憨休和尚敲空遺響卷第三終</span></p>
<hr>【經文資訊】嘉興藏第 37 冊 No. B384 憨休禪師敲空遺響<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexa3ab.html?index=J37nB384" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J37nB384_003 by HTTrack Website Copier/3.x [XR&CO'2014], Tue, 07 Jun 2016 07:13:55 GMT -->
</html>
