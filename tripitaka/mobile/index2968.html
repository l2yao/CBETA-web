<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T24n1451_018 by HTTrack Website Copier/3.x [XR&CO'2014], Tue, 07 Jun 2016 06:52:01 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=435022937&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT24n1451&amp;utmp=%2Fmobile%2Findex.php%3Findex%3DT24n1451_018&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc15e.html?index=T24n1451_017" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第24冊<br/>No.1451 根本說一切有部毘奈耶雜事 (40卷)<br/>【唐 義淨譯】<br/>第 18 卷</p>
	<a href="indexa89d.html?index=T24n1451_019" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T24">
<div class="root" id="1451" sutra_name="根本說一切有部毘奈耶雜事" sutra_juan="[卷18]">　
<a 
name="0286c03" id="0286c03"></a><a 
name="0286c04" id="0286c04"></a><a 
name="0286c05" id="0286c05"></a><p><span class="juanname">根本說一切有部毘奈耶雜事<a 
name="0286c06" id="0286c06"></a>卷第十八</span></p><a 
name="0286c07" id="0286c07"></a><a 
name="0286c08" id="0286c08"></a><p style="margin-left: 4em"><span class="byline">三藏法師義淨奉　制譯</span></p><a 
name="0286c09" id="0286c09"></a><p style="text-indent: 0em; margin-left: 0em"><span class="linehead"></span>第五門總攝頌曰：</p><a 
name="0286c10" id="0286c10"></a><p>　<span class="lg">焚屍詰三轉、　　捨墮我身亡、<a 
name="0286c11" id="0286c11"></a><br>　界苾芻不應、　　不合五皮用。</span></p><a 
name="0286c12" id="0286c12"></a><p style="text-indent: 0em; margin-left: 0em"><span class="linehead"></span>第五門第一子攝頌曰：</p><a 
name="0286c13" id="0286c13"></a><p>　<span class="lg">焚屍誦三啟、　　目連因打亡、<a 
name="0286c14" id="0286c14"></a><br>　不應廣大作、　　多獲諸珍寶。</span></p><a 
name="0286c15" id="0286c15"></a><p style="text-indent: 0em; margin-left: 0em"><span class="linehead"></span>緣在室羅伐城逝多林。時此城中有一長者，<a 
name="0286c16" id="0286c16"></a>娶妻未久便誕一息，年漸長大，於佛法中而<a 
name="0286c17" id="0286c17"></a>為出家，遇病身死。時諸苾芻即以死屍并其<a 
name="0286c18" id="0286c18"></a>衣&#x9262;棄於路側。有俗人見，作如是語：「沙門釋<a 
name="0286c19" id="0286c19"></a>子身亡棄去。」有云：「我試觀之。」見已便識，報<a 
name="0286c20" id="0286c20"></a>諸人曰：「是長者子。」各共生嫌：「於釋子中為出<a 
name="0286c21" id="0286c21"></a>家者無有依怙，向若在俗，諸親必與如法焚<a 
name="0286c22" id="0286c22"></a>燒。」苾芻白佛，佛言：「苾芻身死，應為供養。」苾<a 
name="0286c23" id="0286c23"></a>芻不知云何供養？佛言：「應可焚燒。」具壽鄔波<a 
name="0286c24" id="0286c24"></a>離請世尊曰：「如佛所說於此身中有八萬戶<a 
name="0286c25" id="0286c25"></a>蟲，如何得燒？」佛言：「此諸蟲類，人生隨生，若<a 
name="0286c26" id="0286c26"></a>死隨死，此無有過。身有瘡者，觀察無蟲，方可<a 
name="0286c27" id="0286c27"></a>燒殯。」欲燒殯時無柴可得，佛言：「可棄河<a 
name="0286c28" id="0286c28"></a>中。若無河者，穿地埋之。」夏中地濕多有蟲蟻，<a 
name="0286c29" id="0286c29"></a>佛言：「於叢薄深處，令其北首，右&#x8107;而臥，以草<a 
name="0287a01" id="0287a01"></a>稕支頭，若草、若葉覆其身上。送喪苾芻可<a 
name="0287a02" id="0287a02"></a>令能者誦三啟無常經，并說伽他為其&#x546A;願。」<a 
name="0287a03" id="0287a03"></a>事了歸寺便不洗浴隨處而散，俗人見譏，咸<a 
name="0287a04" id="0287a04"></a>言：「釋子極不淨潔，身近死屍身不洗浴。」佛言：<a 
name="0287a05" id="0287a05"></a>「不應爾，應可洗身。」彼即俱洗，佛言：「若觸屍者<a 
name="0287a06" id="0287a06"></a>連衣俱洗，其不觸者但洗手足。」彼還寺中不<a 
name="0287a07" id="0287a07"></a>禮制底，佛言：「應禮制底。」</p><a 
name="0287a08" id="0287a08"></a><p style="text-indent: 0em; margin-left: 0em"><span class="linehead"></span>緣在王舍城。具壽舍利子及大目連，於時時<a 
name="0287a09" id="0287a09"></a>中往觀地獄、餓鬼、傍生、人、天五趣，巡行觀察<a 
name="0287a10" id="0287a10"></a>至無間獄。時舍利子語大目連曰：「具壽！宜當<a 
name="0287a11" id="0287a11"></a>為此無間有情息猛焰苦。」時大目連聞是語已<a 
name="0287a12" id="0287a12"></a>即昇虛空，於大獄上降注洪雨渧如車軸，獄<a 
name="0287a13" id="0287a13"></a>中猛焰令空中雨隨處銷亡。時舍利子見是<a 
name="0287a14" id="0287a14"></a>事已報目連曰：「具壽且止！我滅其火。」答言：「隨<a 
name="0287a15" id="0287a15"></a>意」。時舍利子入勝解三摩地降注大雨，令無<a 
name="0287a16" id="0287a16"></a>間獄地並成泥，咸得清涼皆蒙息苦。遂見外<a 
name="0287a17" id="0287a17"></a>道晡剌拏，由昔為他說惡邪教，報受大身，於<a 
name="0287a18" id="0287a18"></a>其舌上有五百鐵犁耕墾流血，見二尊者報<a 
name="0287a19" id="0287a19"></a>言：「大德！仁等若往贍部洲中，傳我所說報<a 
name="0287a20" id="0287a20"></a>我門徒曰：『由我生時口說邪法欺誑他故，彼<a 
name="0287a21" id="0287a21"></a>惡業力墮無間中，於我舌上有五百鐵犁，耕<a 
name="0287a22" id="0287a22"></a>墾流血受極苦惱。然汝供養我本塔時，我身<a 
name="0287a23" id="0287a23"></a>苦痛倍更增劇，從此已後勿為供養。』」時二尊<a 
name="0287a24" id="0287a24"></a>者聞彼語已默然而受，從地獄沒至王舍城，<a 
name="0287a25" id="0287a25"></a>二人相隨共入城內，便於中路逢諸外道，並<a 
name="0287a26" id="0287a26"></a>是執杖推髻之流。外道議曰：「我欲打彼沙<a 
name="0287a27" id="0287a27"></a>門釋子。」一人報曰：「今正是時，然有過方打<a 
name="0287a28" id="0287a28"></a>不損勿聽。我且先問，稱我意者善。若不遂<a 
name="0287a29" id="0287a29"></a>心打之未晚。」舍利子在前而至，問言：「苾芻！正<a 
name="0287b01" id="0287b01"></a>命眾中有沙門不？」舍利子作是思惟：「何心見<a 
name="0287b02" id="0287b02"></a>問？」觀知欲打，即說頌言<span class="note">(露形外道自云正命)</span>：</p><a 
name="0287b03" id="0287b03"></a><p><span class="lg">「正命眾中無沙門，　　釋迦眾內沙門有；<a 
name="0287b04" id="0287b04"></a><br>　若阿羅漢有貪愛，　　即無凡小愚癡人。」</span></p><a 
name="0287b05" id="0287b05"></a><p style="text-indent: 0em; margin-left: 0em"><span class="linehead"></span>時彼外道不閑頌義，報尊者曰：「汝讚歎我，當<a 
name="0287b06" id="0287b06"></a>隨意去。」尊者即便順路而行。尊者目連前業<a 
name="0287b07" id="0287b07"></a>將熟，緩步而來，外道即見問言：「苾芻！正命<a 
name="0287b08" id="0287b08"></a>眾中有沙門不？」若不豫觀，雖阿羅漢智亦不<a 
name="0287b09" id="0287b09"></a>行，答言：「汝等眾內寧有沙門？如佛所說：『此<a 
name="0287b10" id="0287b10"></a>是初沙門，此是第二沙門，此是第三沙門，此<a 
name="0287b11" id="0287b11"></a>是第四沙門，除此已外更無沙門。婆羅門但<a 
name="0287b12" id="0287b12"></a>有空名，說是沙門婆羅門而無其實。如是我<a 
name="0287b13" id="0287b13"></a>於人天之中及聲聞眾，說無誑言作師子吼。』<a 
name="0287b14" id="0287b14"></a>又復汝師晡剌拏，由在人中說邪惡法誑惑人<a 
name="0287b15" id="0287b15"></a>故，生無間獄受廣大身，於其舌上有五百鐵<a 
name="0287b16" id="0287b16"></a>犁，耕墾流血受極苦惱，彼寄我言：『我由人<a 
name="0287b17" id="0287b17"></a>中說惡邪法誑惑眾生，今墮惡趣受耕舌<a 
name="0287b18" id="0287b18"></a>苦，總報徒眾，汝等更勿供養我塔，每供養時<a 
name="0287b19" id="0287b19"></a>我身苦痛倍更增劇，從此已後憶我言教。』」諸<a 
name="0287b20" id="0287b20"></a>人聞已便生忿怒，作如是語：「諸人當知！此禿<a 
name="0287b21" id="0287b21"></a>頭沙門非但於我強論過失，并我大師亦被<a 
name="0287b22" id="0287b22"></a>誹謗，今欲如何？」一人報曰：「直須熟打餘更何<a 
name="0287b23" id="0287b23"></a>言？豈不平章有過方打，今既謗我大師斯為<a 
name="0287b24" id="0287b24"></a>巨過，打便合理。」眾即以杖打尊者身遍體爛<a 
name="0287b25" id="0287b25"></a>熟，由如搥<span class="gaiji">[竺-二+韋]<!--gaiji,,1[竺-二+韋],2&#x25BE4;,3--></span>即便四散。時舍利子怪其在<a 
name="0287b26" id="0287b26"></a>後遲晚不來，遂即往看，見其形體碎如搥<span class="gaiji">[竺-二+韋]<!--gaiji,,1[竺-二+韋],2&#x25BE4;,3--></span><a 
name="0287b27" id="0287b27"></a>而布于地，問言：「具壽！何意如此？」答言：「舍利子！<a 
name="0287b28" id="0287b28"></a>此是業熟，知欲如何？」舍利子言：「具壽！豈非大<a 
name="0287b29" id="0287b29"></a>師聲聞眾中稱說神通最為第一，何乃至斯？」<a 
name="0287c01" id="0287c01"></a>答曰：「業力持故，我於神字尚不能憶，況發通<a 
name="0287c02" id="0287c02"></a>耶？」時舍利子以七條衣裹襆其身，猶若&#x5B7E;兒<a 
name="0287c03" id="0287c03"></a>抱持至寺。諸人驚集問舍利子：「尊者何緣身<a 
name="0287c04" id="0287c04"></a>至如此？」答曰：「執杖外道打令爛熟。」遂緩下衣<a 
name="0287c05" id="0287c05"></a>徐置于地。時諸苾芻問舍利子曰：「豈非大師<a 
name="0287c06" id="0287c06"></a>聲聞眾中，說尊者目連神通第一？」答言：「實說，<a 
name="0287c07" id="0287c07"></a>仁等當知！業力最大，然大目連有大氣力，以<a 
name="0287c08" id="0287c08"></a>足右指蹴天帝釋戰勝之宮，能令搖動幾欲<a 
name="0287c09" id="0287c09"></a>崩倒，於聲聞中如來讚說有大威力神通第<a 
name="0287c10" id="0287c10"></a>一。然由前世業力所持，於神字尚不能憶，況<a 
name="0287c11" id="0287c11"></a>發於通！」是時目連作如是念：「我以不淨無用<a 
name="0287c12" id="0287c12"></a>之身，親於佛邊而為給侍，奉行教命隨力隨<a 
name="0287c13" id="0287c13"></a>能無有違犯，於佛教主少酬恩惠，誰於德海<a 
name="0287c14" id="0287c14"></a>盡能報謝？我於此身不能荷負，無邊苦器深<a 
name="0287c15" id="0287c15"></a>生厭離，當求寂靜無宜久停。」即留命行捨其<a 
name="0287c16" id="0287c16"></a>壽行。</p><p style="text-indent: 0em; margin-left: 0em"><span class="linehead"></span>時有苾芻未得聖道者，見是事已極生<a 
name="0287c17" id="0287c17"></a>憂惱起出離心，即往林中阿蘭若處，受下臥<a 
name="0287c18" id="0287c18"></a>具少欲自居，屏棄人間專修寂靜。于時王舍<a 
name="0287c19" id="0287c19"></a>城中并餘住處人皆普聞，執杖外道共打聖者<a 
name="0287c20" id="0287c20"></a>大目乾連，遍身支節悉皆爛熟碎如搥<span class="gaiji">[竺-二+韋]<!--gaiji,,1[竺-二+韋],2&#x25BE4;,3--></span>。<a 
name="0287c21" id="0287c21"></a>時舍利子自以衣裹，猶若&#x5B7E;兒持至竹園，僅<a 
name="0287c22" id="0287c22"></a>有殘命極受苦痛不久將死。時有百千大眾<a 
name="0287c23" id="0287c23"></a>總萃竹園，諸臣白王：「執杖外道共打聖者大<a 
name="0287c24" id="0287c24"></a>目乾連，遍身支節碎如搥<span class="gaiji">[竺-二+韋]<!--gaiji,,1[竺-二+韋],2&#x25BE4;,3--></span>。時舍利子自<a 
name="0287c25" id="0287c25"></a>以衣裹猶若&#x5B7E;兒持至園中，僅有殘命極受<a 
name="0287c26" id="0287c26"></a>苦痛不久將死。」王既聞已深生痛惜，便與內<a 
name="0287c27" id="0287c27"></a>宮太子宰相城內諸人，悉皆雲集詣竹園中，<a 
name="0287c28" id="0287c28"></a>諸人見王即便開路，至尊者所涕淚橫流，猶<a 
name="0287c29" id="0287c29"></a>如大樹崩倒于地，執足號啼悲哽言曰：「聖者！<a 
name="0288a01" id="0288a01"></a>何因忽至於此？」答言：「大王！此是前身自作業<a 
name="0288a02" id="0288a02"></a>熟，知欲如何？」王極瞋怒告大臣曰：「卿等即宜<a 
name="0288a03" id="0288a03"></a>奔馳四散覓彼外道，若捉獲者置於空室以<a 
name="0288a04" id="0288a04"></a>火焚燒。」尊者報曰：「大王！不應作如是事。我先<a 
name="0288a05" id="0288a05"></a>作業猶如瀑流，注在於身非餘代受。」王報臣<a 
name="0288a06" id="0288a06"></a>曰：「若如是者上命難違，若捉得時應令出國。」<a 
name="0288a07" id="0288a07"></a>王又白言：「我之所有皆奉聖者隨意受用。」王<a 
name="0288a08" id="0288a08"></a>言：「聖者！豈非大師聲聞眾中稱說尊者神通<a 
name="0288a09" id="0288a09"></a>第一，何不飛騰遭斯苦痛？」答言：「大王！是大師<a 
name="0288a10" id="0288a10"></a>說，然業力持，我於神字尚不能憶，況發通<a 
name="0288a11" id="0288a11"></a>耶？如來大師不為二語，親說伽陀曰：</p><a 
name="0288a12" id="0288a12"></a><p><span class="lg">「『假令經百劫，　　所作業不亡；<a 
name="0288a13" id="0288a13"></a><br>　　因緣會遇時，　　果報還自受。』</span></p><a 
name="0288a14" id="0288a14"></a><p style="text-indent: 0em; margin-left: 0em"><span class="linehead"></span>「我今受報，知更何言？」時未生怨王以衣掩淚<a 
name="0288a15" id="0288a15"></a>命諸醫曰：「於七日中不令聖者遍身支節平<a 
name="0288a16" id="0288a16"></a>復如故者，我當奪汝現在封祿。」復令大臣躬<a 
name="0288a17" id="0288a17"></a>為瞻養，慇懃致敬禮尊者足奉辭而去。時大<a 
name="0288a18" id="0288a18"></a>目連告舍利子曰：「具壽當知！願垂恩恕！願<a 
name="0288a19" id="0288a19"></a>垂恩恕！我當涅槃。」舍利子聞而告曰：「我等二<a 
name="0288a20" id="0288a20"></a>人俱求善法，同時出家，同證甘露，同歸圓<a 
name="0288a21" id="0288a21"></a>寂。」舍利子言：「當如是作！」尊者馬勝聞大目連<a 
name="0288a22" id="0288a22"></a>身遭苦楚，來至其所而申慰問，告言：「具壽當<a 
name="0288a23" id="0288a23"></a>知：</p><a 
name="0288a24" id="0288a24"></a><p><span class="lg">「非山非海中，　　無有地方所；<a 
name="0288a25" id="0288a25"></a><br>　亦不在空裏，　　能避於先業。<a 
name="0288a26" id="0288a26"></a><br>　如影隨人去，　　無有安住者；<a 
name="0288a27" id="0288a27"></a><br>　善惡業不亡，　　無上尊所說。」</span></p><a 
name="0288a28" id="0288a28"></a><p style="text-indent: 0em; margin-left: 0em"><span class="linehead"></span>時大目連及舍利子，即禮尊者馬勝足已，右<a 
name="0288a29" id="0288a29"></a>繞三匝白言：「阿遮利耶！</p><a 
name="0288b01" id="0288b01"></a><p><span class="lg">「所作我已辦，　　今是最後辭；<a 
name="0288b02" id="0288b02"></a><br>　當入無餘依，　　清涼涅槃界。」</span></p><a 
name="0288b03" id="0288b03"></a><p style="text-indent: 0em; margin-left: 0em"><span class="linehead"></span>是時尊者馬勝告舍利子曰：</p><a 
name="0288b04" id="0288b04"></a><p><span class="lg">「汝所作事已成辦，　　能隨善逝轉法輪；<a 
name="0288b05" id="0288b05"></a><br>　今者樂欲入涅槃，　　世間法將燈明滅。」</span></p><a 
name="0288b06" id="0288b06"></a><p style="text-indent: 0em; margin-left: 0em"><span class="linehead"></span>彼醫人等既奉王命，共相議曰：「王出嚴&#x52C5;，我<a 
name="0288b07" id="0288b07"></a>欲如何？」一人告曰：「知何所為？聖者年尊被杖<a 
name="0288b08" id="0288b08"></a>熟打，猶如搥<span class="gaiji">[竺-二+韋]<!--gaiji,,1[竺-二+韋],2&#x25BE4;,3--></span>如何可治？然此尊者有大<a 
name="0288b09" id="0288b09"></a>悲力，我等歸命彼自垂恩。」諸人曰：「斯為善計。」<a 
name="0288b10" id="0288b10"></a>即便共去詣尊者所，禮足而白：「大王有教總<a 
name="0288b11" id="0288b11"></a>命醫人：『於七日中不令聖者遍身支節平復<a 
name="0288b12" id="0288b12"></a>如故者，我當奪汝現在封祿。』然聖者年尊加<a 
name="0288b13" id="0288b13"></a>斯苦害難可平復，唯願慈悲賜方便力，令我<a 
name="0288b14" id="0288b14"></a>封祿不至削除。」時尊者報醫人曰：「若如是者<a 
name="0288b15" id="0288b15"></a>汝去白王：『聖者目連滿七日已，入王舍城次<a 
name="0288b16" id="0288b16"></a>行乞食。』」諸人喜辭，共詣王所而白王曰：「聖者！<a 
name="0288b17" id="0288b17"></a>目連滿七日已，入王舍城次行乞食。」王聞歡<a 
name="0288b18" id="0288b18"></a>喜：「若實如是，斯曰善哉！」滿七日已，以神通力<a 
name="0288b19" id="0288b19"></a>息除苦痛入王舍城，次行乞食至大王宮門。<a 
name="0288b20" id="0288b20"></a>門人見已入報王曰：「尊者大目連今在門首<a 
name="0288b21" id="0288b21"></a>欲見大王。」王聞語已不勝喜躍，疾起敷座出<a 
name="0288b22" id="0288b22"></a>至門首，見尊者五輪著地慇懃禮已，請尊者<a 
name="0288b23" id="0288b23"></a>入就座而坐，白言：「聖者！尊體起居得平和不？」<a 
name="0288b24" id="0288b24"></a>尊者答曰：「大王應聽！</p><a 
name="0288b25" id="0288b25"></a><p><span class="lg">「我今何用膿血身，　　荷負眾苦無休息；<a 
name="0288b26" id="0288b26"></a><br>　今已除盡蚖蛇毒，　　安隱當趣涅槃城。<a 
name="0288b27" id="0288b27"></a><br>　涅槃城中絕諸患，　　緣生眾苦悉皆無；<a 
name="0288b28" id="0288b28"></a><br>　佛及聖眾在中居，　　輪轉愚夫不能入。</span></p><a 
name="0288b29" id="0288b29"></a><p style="text-indent: 0em; margin-left: 0em"><span class="linehead"></span>「大王當知！是我宿業必須受報，身如搥<span class="gaiji">[竺-二+韋]<!--gaiji,,1[竺-二+韋],2&#x25BE4;,3--></span>無<a 
name="0288c01" id="0288c01"></a>可療治，假使古大醫王不能痊復。所有醫人<a 
name="0288c02" id="0288c02"></a>願皆釋放。」王曰：「皆放醫人。」王聞是已涕淚交<a 
name="0288c03" id="0288c03"></a>流起禮尊足，尊者告曰：「王勿放逸！」略說法<a 
name="0288c04" id="0288c04"></a>已即辭而去。時舍利子入定觀察，以何意故<a 
name="0288c05" id="0288c05"></a>具壽目連，雖遭此苦入城乞食？乃見將欲入<a 
name="0288c06" id="0288c06"></a>於涅槃。尊者舍利子從見目連被打之後，心<a 
name="0288c07" id="0288c07"></a>生悲戀遂嬰疾苦，作如是念：「具壽目連若<a 
name="0288c08" id="0288c08"></a>涅槃者，我住何為？我今宜可先入圓寂。」作是<a 
name="0288c09" id="0288c09"></a>念已至具壽阿難陀所辭別，廣如經說，次往<a 
name="0288c10" id="0288c10"></a>世尊所頂禮佛足，在一面坐，白世尊言：</p><a 
name="0288c11" id="0288c11"></a><p><span class="lg">「佛教我已持，　　隨力為他說；<a 
name="0288c12" id="0288c12"></a><br>　聖眾已供侍，　　於身無愛心。<a 
name="0288c13" id="0288c13"></a><br>　勉勵自事終，　　已修涅槃行；<a 
name="0288c14" id="0288c14"></a><br>　身語意三業，　　依正道無差。<a 
name="0288c15" id="0288c15"></a><br>　我於生不愛，　　於死亦無憂；<a 
name="0288c16" id="0288c16"></a><br>　是故我涅槃，　　更無過此樂。」</span></p><a 
name="0288c17" id="0288c17"></a><p style="text-indent: 0em; margin-left: 0em"><span class="linehead"></span>作是語已，佛告舍利子：「汝於如是殊勝法中，<a 
name="0288c18" id="0288c18"></a>於後而來最初而去，有何意耶？」爾時舍利子<a 
name="0288c19" id="0288c19"></a>合掌恭敬說伽他曰：</p><a 
name="0288c20" id="0288c20"></a><p><span class="lg">「不忍見佛入涅槃，　　殊勝目連亦如是；<a 
name="0288c21" id="0288c21"></a><br>　如來法將今事了，　　故我於先證圓寂。<a 
name="0288c22" id="0288c22"></a><br>　今啟大聖人中尊，　　我今欲往本生處；<a 
name="0288c23" id="0288c23"></a><br>　為諸親族說法要，　　當捨輪迴五蘊身。」</span></p><a 
name="0288c24" id="0288c24"></a><p style="text-indent: 0em; margin-left: 0em"><span class="linehead"></span>佛告舍利子：「汝欲涅槃？」白佛言：「世尊！我欲涅<a 
name="0288c25" id="0288c25"></a>槃。」又問：「汝欲涅槃？」白佛言：「善逝！我欲涅槃。」又<a 
name="0288c26" id="0288c26"></a>告舍利子：「若汝欲得入涅槃者，諸行無常是<a 
name="0288c27" id="0288c27"></a>生滅法，隨汝所欲我更何言。」時舍利子最後<a 
name="0288c28" id="0288c28"></a>禮佛合掌恭敬，右繞三匝奉辭而去。</p><a 
name="0288c29" id="0288c29"></a><p style="text-indent: 0em; margin-left: 0em"><span class="linehead"></span>次至大目連處，白言：「具壽！我有重病，仁頗知<a 
name="0289a01" id="0289a01"></a>不？我今欲往那羅陀聚落，於親族所為其說<a 
name="0289a02" id="0289a02"></a>法，當趣涅槃。」答言：「具壽！隨意應作。我亦如<a 
name="0289a03" id="0289a03"></a>是往林圍聚落，為諸親眷說法要已，當入涅<a 
name="0289a04" id="0289a04"></a>槃。」次至難陀、阿難陀、阿尼盧陀、頡離伐多、跋<a 
name="0289a05" id="0289a05"></a>陀迦、羅怙羅等諸大聲聞，咸與辭別云：「欲涅<a 
name="0289a06" id="0289a06"></a>槃。」時彼尊宿告言：「謹慎！」舍利子侍者準陀與<a 
name="0289a07" id="0289a07"></a>苾芻眾詣那羅陀村<span class="note">(在那爛陀寺東南二十餘里許)</span>，具壽羅怙<a 
name="0289a08" id="0289a08"></a>羅亦與苾芻眾隨後而行。時舍利子便以愛<a 
name="0289a09" id="0289a09"></a>語告羅怙羅曰：</p><a 
name="0289a10" id="0289a10"></a><p><span class="lg">「若有志求於解脫，　　當知一切悉無常；<a 
name="0289a11" id="0289a11"></a><br>　世間無有可愛事，　　決定應觀莫放逸。<a 
name="0289a12" id="0289a12"></a><br>　形命無常無有樂，　　猶如畫水不暫停；<a 
name="0289a13" id="0289a13"></a><br>　了知一切皆如夢，　　危生同聚亦如是。<a 
name="0289a14" id="0289a14"></a><br>　敬佛敬法供養僧，　　佛正法藏為依止；<a 
name="0289a15" id="0289a15"></a><br>　汝羅怙羅如我囑，　　於耆宿者應親近。<a 
name="0289a16" id="0289a16"></a><br>　三藏教中有疑處，　　除我更無能答者！<a 
name="0289a17" id="0289a17"></a><br>　若有宜應問世尊，　　為汝解疑宣實義。」</span></p><a 
name="0289a18" id="0289a18"></a><p style="text-indent: 0em; margin-left: 0em"><span class="linehead"></span>具壽羅怙羅答曰：</p><a 
name="0289a19" id="0289a19"></a><p><span class="lg">「我觀是次第，　　佛亦不久滅；<a 
name="0289a20" id="0289a20"></a><br>　如樹燒四枝，　　其身寧久住？」</span></p><a 
name="0289a21" id="0289a21"></a><p style="text-indent: 0em; margin-left: 0em"><span class="linehead"></span>時羅怙羅禮舍利子足右繞三匝，了知諸行<a 
name="0289a22" id="0289a22"></a>皆悉無常即便迴去。尊者舍利子將求寂準<a 
name="0289a23" id="0289a23"></a>陀以為侍者，於摩揭陀國人間遊行，漸至<a 
name="0289a24" id="0289a24"></a>那羅陀村北升攝波林依止而住，為諸親屬<a 
name="0289a25" id="0289a25"></a>演說法要，令住三歸受五學處。聞舍利子將<a 
name="0289a26" id="0289a26"></a>欲涅槃，時有無量百千眾生悉皆雲集，尊者<a 
name="0289a27" id="0289a27"></a>觀察如是人眾堪應受化，順其根性方便說<a 
name="0289a28" id="0289a28"></a>法，開示勸導讚勵慶喜，令彼眾生或得煖法，<a 
name="0289a29" id="0289a29"></a>或得頂、忍、世間第一，或得預流、一來、不還，或<a 
name="0289b01" id="0289b01"></a>復出家得應供果，或植無上菩提種子、或植<a 
name="0289b02" id="0289b02"></a>獨覺聲聞種子。是時尊者濟度親屬，及諸大<a 
name="0289b03" id="0289b03"></a>眾生淨信已，於日初分，上昇虛空放大光明<a 
name="0289b04" id="0289b04"></a>現諸神變，入無餘依妙涅槃界。當圓寂時大<a 
name="0289b05" id="0289b05"></a>地震動，四方焰起流星墮落，於虛空中天鼓<a 
name="0289b06" id="0289b06"></a>發響。諸苾芻眾或在北俱盧東西二洲，或居<a 
name="0289b07" id="0289b07"></a>妙高餘七山處，雪香山等諸崖坎窟江河之<a 
name="0289b08" id="0289b08"></a>側，隨處禪修受解脫樂。時彼諸人見地動已<a 
name="0289b09" id="0289b09"></a>便作是念：「何意大地忽然震動？」斂念觀察，<a 
name="0289b10" id="0289b10"></a>見其親教已入涅槃，皆作是念：「我今不應無<a 
name="0289b11" id="0289b11"></a>親教師於贍部洲安隱而住。」作是念已，尊者<a 
name="0289b12" id="0289b12"></a>弟子有八萬阿羅漢，同時皆悉入般涅槃。</p><a 
name="0289b13" id="0289b13"></a><p style="text-indent: 0em; margin-left: 0em"><span class="linehead"></span>爾時大目乾連於日初分執持衣&#x9262;，以神通<a 
name="0289b14" id="0289b14"></a>力支持身體，入王舍城次第乞食，還至本處<a 
name="0289b15" id="0289b15"></a>飯食訖，收衣&#x9262;洗足已，詣世尊所禮雙足已，<a 
name="0289b16" id="0289b16"></a>白世尊言</p><a 
name="0289b17" id="0289b17"></a><p><span class="lg">「此身皆是膿血聚，　　無堅危脆常動搖；<a 
name="0289b18" id="0289b18"></a><br>　猶如毒餅我捨除，　　唯願大師哀愍恕。」</span></p><a 
name="0289b19" id="0289b19"></a><p style="text-indent: 0em; margin-left: 0em"><span class="linehead"></span>又說頌曰：</p><a 
name="0289b20" id="0289b20"></a><p><span class="lg">「我今無有債，　　意將為滿足，<a 
name="0289b21" id="0289b21"></a><br>　生死海無邊，　　離怖昇彼岸。<a 
name="0289b22" id="0289b22"></a><br>　我伴舍利子，　　大智已圓寂，<a 
name="0289b23" id="0289b23"></a><br>　我今隨後去，　　唯願大雄知。」</span></p><a 
name="0289b24" id="0289b24"></a><p style="text-indent: 0em; margin-left: 0em"><span class="linehead"></span>佛告目連：「汝欲涅槃？」白佛言：「世尊！我欲涅槃。」<a 
name="0289b25" id="0289b25"></a>又問：「汝欲涅槃？」白佛言：「善逝！我欲涅槃。」又問：<a 
name="0289b26" id="0289b26"></a>「若汝欲得入涅槃者，諸行無常是生滅法，隨<a 
name="0289b27" id="0289b27"></a>汝所欲我更何言。」時大目連最後禮佛合掌<a 
name="0289b28" id="0289b28"></a>恭敬，右繞三匝奉辭而去。時大目連往林園<a 
name="0289b29" id="0289b29"></a>村，為諸親族說法要已，廣如前說，為受歸戒<a 
name="0289c01" id="0289c01"></a>發心獲果者其數無量。尊者遂於晡時入般<a 
name="0289c02" id="0289c02"></a>涅槃，所有弟子七萬七千阿羅漢，同時皆悉<a 
name="0289c03" id="0289c03"></a>入于涅槃。時二聖者涅槃之後，所有親屬婆<a 
name="0289c04" id="0289c04"></a>羅門居士等，取其身骨造窣&#x89A9;波營造，諸人<a 
name="0289c05" id="0289c05"></a>皆作生天解脫勝妙之業。</p><a 
name="0289c06" id="0289c06"></a><p style="text-indent: 0em; margin-left: 0em"><span class="linehead"></span>時具壽阿難陀及羅怙羅，聞舍利子并大目<a 
name="0289c07" id="0289c07"></a>連入涅槃已悲泣盈目，往詣佛所禮佛足已<a 
name="0289c08" id="0289c08"></a>俱立一面，具壽阿難陀白佛言：「世尊！</p><a 
name="0289c09" id="0289c09"></a><p><span class="lg">「我聞身子目連滅，　　周遍身心皆動搖；<a 
name="0289c10" id="0289c10"></a><br>　目視諸方悉暗冥，　　假使聞法心迷亂。」</span></p><a 
name="0289c11" id="0289c11"></a><p style="text-indent: 0em; margin-left: 0em"><span class="linehead"></span>爾時世尊告彼二人曰：</p><a 
name="0289c12" id="0289c12"></a><p><span class="lg">「汝等勿生惱，　　恩愛皆離別；<a 
name="0289c13" id="0289c13"></a><br>　先為汝等說，　　是故莫憂悲。<a 
name="0289c14" id="0289c14"></a><br>　生者不免死，　　世界無常定；<a 
name="0289c15" id="0289c15"></a><br>　輪迴五趣中，　　終無得存者。」</span></p><a 
name="0289c16" id="0289c16"></a><p style="text-indent: 0em; margin-left: 0em"><span class="linehead"></span>時求寂準陀為鄔波馱耶焚燒供養已，取遺<a 
name="0289c17" id="0289c17"></a>骨舍利并持衣&#x9262;詣王舍城。既至住處，置衣<a 
name="0289c18" id="0289c18"></a>&#x9262;洗足已，至具壽阿難陀所，頂禮足已在一<a 
name="0289c19" id="0289c19"></a>面坐，白言：「大德知不？我鄔波馱耶大德舍利<a 
name="0289c20" id="0289c20"></a>子已入涅槃，此是遺身并三衣&#x9262;。」時阿難陀<a 
name="0289c21" id="0289c21"></a>即將準陀往詣佛所頂禮佛足，在一面坐白<a 
name="0289c22" id="0289c22"></a>世尊言：</p><a 
name="0289c23" id="0289c23"></a><p><span class="lg">「我聞身子滅，　　形體若癡人；<a 
name="0289c24" id="0289c24"></a><br>　不辯於方隅，　　聞法心無解。</span></p><a 
name="0289c25" id="0289c25"></a><p style="text-indent: 0em; margin-left: 0em"><span class="linehead"></span>「今求寂準陀來詣我所作如是言：『大德知不？<a 
name="0289c26" id="0289c26"></a>我鄔波馱耶大德舍利子已入涅槃，我已焚<a 
name="0289c27" id="0289c27"></a>燒供養取遺身舍利，并持衣&#x9262;並皆至此。』今<a 
name="0289c28" id="0289c28"></a>欲如何？」佛告阿難陀：「舍利子苾芻將諸戒蘊<a 
name="0289c29" id="0289c29"></a>入涅槃耶？」「不爾。世尊！」「將諸定蘊、慧蘊、解脫蘊、<a 
name="0290a01" id="0290a01"></a>解脫智見蘊入涅槃耶？」「不爾。世尊！」「又我自覺<a 
name="0290a02" id="0290a02"></a>所說之法，謂四念住、四正勤、四神足、五根、五<a 
name="0290a03" id="0290a03"></a>力、七覺分、八聖道，&#x643A;持此法入涅槃耶？」「不爾。<a 
name="0290a04" id="0290a04"></a>世尊！具壽舍利子不將如是無漏法蘊及三<a 
name="0290a05" id="0290a05"></a>十七菩提分法入於涅槃。然具壽舍利子具<a 
name="0290a06" id="0290a06"></a>戒多聞少欲知足，樂寂靜行常有勤勇，正念<a 
name="0290a07" id="0290a07"></a>現前有正知慧、速疾慧、出離慧、趣入慧、大利<a 
name="0290a08" id="0290a08"></a>慧、寬廣慧、甚深慧、無等慧、空慧具足，開示<a 
name="0290a09" id="0290a09"></a>勸導讚勵慶喜，聞悉解了，處眾宣揚情無<a 
name="0290a10" id="0290a10"></a>怯弱。然我與舍利子於佛法中同共受用，今<a 
name="0290a11" id="0290a11"></a>既涅槃，由斯憶念令我憂愁悲啼不樂。」佛告<a 
name="0290a12" id="0290a12"></a>阿難陀：「汝勿憂愁悲啼不樂，無容得有如斯<a 
name="0290a13" id="0290a13"></a>道理，從緣生法欲令常住者，無有是處。既知<a 
name="0290a14" id="0290a14"></a>諸法性常滅壞，不應憂慼。阿難陀！我先曾<a 
name="0290a15" id="0290a15"></a>於處處宣說，一切恩愛歡樂之事，悉皆無常<a 
name="0290a16" id="0290a16"></a>終歸離別。譬如大樹植根深固，莖幹枝條花<a 
name="0290a17" id="0290a17"></a>果繁實悉皆充滿，枝聳出者必先摧折；如<a 
name="0290a18" id="0290a18"></a>大寶山&#x5CEF;高峻者必先墮落。今亦如是，佛<a 
name="0290a19" id="0290a19"></a>為上首苾芻僧伽現住於世，而舍利子先<a 
name="0290a20" id="0290a20"></a>般涅槃。又阿難陀！若舍利子所去之處，於<a 
name="0290a21" id="0290a21"></a>彼方隅名稱充滿我無憂慮。是故汝今勿生<a 
name="0290a22" id="0290a22"></a>憂念，世相如是終歸離別。若我現在或復<a 
name="0290a23" id="0290a23"></a>去世，如是應知：自為洲渚、自為救護，法為洲<a 
name="0290a24" id="0290a24"></a>渚、法為救護，無別洲渚無別歸依。又阿難陀！<a 
name="0290a25" id="0290a25"></a>汝可自為洲渚乃至無別歸依，然於我法弟<a 
name="0290a26" id="0290a26"></a>子之中，能持戒者則為第一。云何苾芻自為<a 
name="0290a27" id="0290a27"></a>洲渚、自為救護，法為洲渚、法為救護，無別洲<a 
name="0290a28" id="0290a28"></a>渚無別歸依？若有苾芻觀於內身勤行正念，<a 
name="0290a29" id="0290a29"></a>知諸世間瞋恚憂愁妄生煩惱，或於外身或<a 
name="0290b01" id="0290b01"></a>於內身或內外身，如是廣說，觀受、心、法勤行<a 
name="0290b02" id="0290b02"></a>正念，知諸世間瞋恚憂愁妄生煩惱，如是<a 
name="0290b03" id="0290b03"></a>名為自為洲渚乃至無別歸依。」時阿難陀聞<a 
name="0290b04" id="0290b04"></a>佛說已，頂禮佛足退辭而去。</p><a 
name="0290b05" id="0290b05"></a><p style="text-indent: 0em; margin-left: 0em"><span class="linehead"></span>時諸苾芻咸皆有疑，請世尊曰：「聖者！目連曾<a 
name="0290b06" id="0290b06"></a>作何業，被諸外道粉碎其身？」世尊告曰：「汝<a 
name="0290b07" id="0290b07"></a>等苾芻！大目乾連自所作業，無人代受，乃至<a 
name="0290b08" id="0290b08"></a>廣說。乃往古昔於一城處，有一婆羅門妻誕<a 
name="0290b09" id="0290b09"></a>一男，年既長大為其娶婦，兒於婦處極生愛<a 
name="0290b10" id="0290b10"></a>戀，母瞋新婦，兒懷忿心，於其母處不為敬<a 
name="0290b11" id="0290b11"></a>重，母責子曰：『汝愛其婦與我相違。』婦聞是語<a 
name="0290b12" id="0290b12"></a>遂生惡念：『此之老母年過容華，於己婿邊未<a 
name="0290b13" id="0290b13"></a>能暫離，而更於我夫主強說過非。』從是已後<a 
name="0290b14" id="0290b14"></a>常求母過。後於異時婦見姑嫜作私隱事，遂<a 
name="0290b15" id="0290b15"></a>告其夫共生瞋忿，子告婦曰：『愚癡老耄尚不<a 
name="0290b16" id="0290b16"></a>息心，於我少年強生言責。』遂起惡心作磣害<a 
name="0290b17" id="0290b17"></a>語：『如何得有勇力之人，打彼身形碎如搥<a 
name="0290b18" id="0290b18"></a>葦。』汝等苾芻勿生異念，往時婆羅門子即大<a 
name="0290b19" id="0290b19"></a>目連，由於父母發生惡念作無義言，於五百<a 
name="0290b20" id="0290b20"></a>生中身常被打碎如搥葦，乃至今日最後生<a 
name="0290b21" id="0290b21"></a>身，於我弟子聲聞眾中神通第一，尚受斯報。<a 
name="0290b22" id="0290b22"></a>是故汝等當知：先所作業必須自受，無人代<a 
name="0290b23" id="0290b23"></a>當，乃至廣說如是應學。」諸苾芻眾聞已奉行。</p><a 
name="0290b24" id="0290b24"></a><p style="text-indent: 0em; margin-left: 0em"><span class="linehead"></span>時諸苾芻復請佛言：「由何緣故，諸外道等不<a 
name="0290b25" id="0290b25"></a>打舍利子而害目連？」佛告苾芻：「非但今日放<a 
name="0290b26" id="0290b26"></a>一打一，過去亦爾。汝等應聽！乃往古昔於一<a 
name="0290b27" id="0290b27"></a>村邊有多童子，群聚遊戲，見二摩納婆隨路<a 
name="0290b28" id="0290b28"></a>而來，遂相告曰：『我今打此二人。』又共議曰：<a 
name="0290b29" id="0290b29"></a>『無宜即打，且可問之。若可意者我不行杖，如<a 
name="0290c01" id="0290c01"></a>不可意方可打之。』一人問曰：『何時有寒？』一摩<a 
name="0290c02" id="0290c02"></a>納婆念曰：『何意相問？』看其形勢擬欲相打，即<a 
name="0290c03" id="0290c03"></a>便答曰：</p><a 
name="0290c04" id="0290c04"></a><p><span class="lg">「『不問冬夏時，　　但令有風起；<a 
name="0290c05" id="0290c05"></a><br>　　風生寒即有，　　無風寒定無。』</span></p><a 
name="0290c06" id="0290c06"></a><p style="text-indent: 0em; margin-left: 0em"><span class="linehead"></span>「童子聞言，遂便放去。次問第二者，彼便報曰：</p><a 
name="0290c07" id="0290c07"></a><p><span class="lg">「『冬月定有寒，　　夏時寒不有；<a 
name="0290c08" id="0290c08"></a><br>　　此事人皆識，　　無智共生疑。』</span></p><a 
name="0290c09" id="0290c09"></a><p style="text-indent: 0em; margin-left: 0em"><span class="linehead"></span>「時諸童子聞已瞋嫌，熟打而去。汝等苾芻！往<a 
name="0290c10" id="0290c10"></a>時放去者即舍利子是，其被打者即大目連，<a 
name="0290c11" id="0290c11"></a>今時亦爾。」</p><a 
name="0290c12" id="0290c12"></a><p style="text-indent: 0em; margin-left: 0em"><span class="linehead"></span>時諸苾芻復更有疑，請世尊曰：「希有大德！<a 
name="0290c13" id="0290c13"></a>具壽阿難陀生大憂惱，世尊大慈能為開解。」<a 
name="0290c14" id="0290c14"></a>佛告諸苾芻：「我今開解慶喜憂懷，未成希有，<a 
name="0290c15" id="0290c15"></a>我於往昔已為慶喜除其憂慼。汝等應聽！過<a 
name="0290c16" id="0290c16"></a>去世時，迦尸國婆羅&#x75C6;斯城，王名梵授，乃至<a 
name="0290c17" id="0290c17"></a>廣說，豐樂安隱，其王有子名曰善生。善生有<a 
name="0290c18" id="0290c18"></a>子顏貌端正，宗親聚會乞與立名，諸人議曰：<a 
name="0290c19" id="0290c19"></a>『此是迦尸國王之孫，應名迦尸孫陀羅。』後於<a 
name="0290c20" id="0290c20"></a>異時善生王子忽然命過，時梵授王憐愛子<a 
name="0290c21" id="0290c21"></a>故，兩手抱屍悲啼號哭，搥胸大喚憂懷悶<a 
name="0290c22" id="0290c22"></a>絕。時迦尸孫陀羅有方便智，作如是念：『大<a 
name="0290c23" id="0290c23"></a>王憂惱或致身亡，我今宜可為解憂結。』即詣<a 
name="0290c24" id="0290c24"></a>王所禮足白言：『大王！我有所欲。』王曰：『汝欲<a 
name="0290c25" id="0290c25"></a>何物？』答曰：『與我造車，用日月為輪，裝挍精妙<a 
name="0290c26" id="0290c26"></a>可疾將來，若不與者至第七日，我胸當破而<a 
name="0290c27" id="0290c27"></a>取命終。』王聞是以更增憂懼，告其子曰：</p><a 
name="0290c28" id="0290c28"></a><p><span class="lg">「『誰作斯無益，　　是愚者所言；<a 
name="0290c29" id="0290c29"></a><br>　　定知我不能，　　強欲令求覓。』</span></p><a 
name="0291a01" id="0291a01"></a><p style="text-indent: 0em; margin-left: 0em"><span class="linehead"></span>「其子白言：</p><a 
name="0291a02" id="0291a02"></a><p><span class="lg">「『大王我非愚，　　國主是愚者；<a 
name="0291a03" id="0291a03"></a><br>　　抱此臭屍肉，　　喚子苦悲號。<a 
name="0291a04" id="0291a04"></a><br>　　日月纔出時，　　普照於人世；<a 
name="0291a05" id="0291a05"></a><br>　　能除四方闇，　　開發大光明。<a 
name="0291a06" id="0291a06"></a><br>　　父王今不知，　　子去生他趣；<a 
name="0291a07" id="0291a07"></a><br>　　地獄傍生鬼，　　人天異道中。<a 
name="0291a08" id="0291a08"></a><br>　　非處勿攀緣，　　人王善思察；<a 
name="0291a09" id="0291a09"></a><br>　　慇懃須定意，　　唯法可歸依。』<a 
name="0291a10" id="0291a10"></a><br>　　王聞童子語，　　身心皆欣躍；<a 
name="0291a11" id="0291a11"></a><br>　　拔除憂毒箭，　　便棄子屍骸。</span></p><a 
name="0291a12" id="0291a12"></a><p style="text-indent: 0em; margin-left: 0em"><span class="linehead"></span>「汝等苾芻勿生異念，往時迦尸孫陀羅者即<a 
name="0291a13" id="0291a13"></a>我身是，善生者即舍利子是，其梵授王即阿<a 
name="0291a14" id="0291a14"></a>難陀是。」即說頌曰：</p><a 
name="0291a15" id="0291a15"></a><p><span class="lg">「王子即我身，　　我父舍利子；<a 
name="0291a16" id="0291a16"></a><br>　阿難陀梵授，　　往昔事應知。」</span></p><a 
name="0291a17" id="0291a17"></a><p style="text-indent: 0em; margin-left: 0em"><span class="linehead"></span>爾時世尊出王舍城，往憍薩羅國，人間遊行<a 
name="0291a18" id="0291a18"></a>至室羅伐城給孤獨園。時具壽阿難陀於舍利<a 
name="0291a19" id="0291a19"></a>子遺身之骨香花供養，給孤長者聞舍利子<a 
name="0291a20" id="0291a20"></a>已入涅槃，有遺身骨具壽阿難陀親為供養。<a 
name="0291a21" id="0291a21"></a>便詣其所禮雙足已，白言：「聖者！知不？尊者舍<a 
name="0291a22" id="0291a22"></a>利子今已涅槃，彼即是我先所尊重，長時日<a 
name="0291a23" id="0291a23"></a>夜敬仰彌深，仁將彼骨隨處供養。我亦有心<a 
name="0291a24" id="0291a24"></a>欲申供養，惟願見與。」報言：「長者！我亦如是，先<a 
name="0291a25" id="0291a25"></a>所尊敬，無由相與。」廣說乃至給孤長者往詣<a 
name="0291a26" id="0291a26"></a>佛所，白言：「世尊！惟願慈愍，與我具壽舍利子<a 
name="0291a27" id="0291a27"></a>遺身之骨，欲申供養。」佛告阿難陀：「汝於同梵<a 
name="0291a28" id="0291a28"></a>行者供養遺骨，於如來所未為供養，未是報<a 
name="0291a29" id="0291a29"></a>恩。於如是事若能作者，是於如來真為供養<a 
name="0291b01" id="0291b01"></a>是大報恩，所謂能與他人出家及受近圓，或<a 
name="0291b02" id="0291b02"></a>與依止教其讀誦，策勵禪思專求出道勿令<a 
name="0291b03" id="0291b03"></a>虛度。何以故？阿難陀！如來世尊於三無數<a 
name="0291b04" id="0291b04"></a>大劫之中，為諸有情備受無量百千萬種難<a 
name="0291b05" id="0291b05"></a>行苦行，方證無上正等菩提。阿難陀！由依止<a 
name="0291b06" id="0291b06"></a>我為善知識故，令諸有情於生老病死憂悲<a 
name="0291b07" id="0291b07"></a>苦惱皆得解脫。是故汝今應與長者遺身之<a 
name="0291b08" id="0291b08"></a>骨令其供養。」時阿難陀蒙佛教已，即持身骨<a 
name="0291b09" id="0291b09"></a>授與長者。何故阿難陀不違佛教？如佛昔時<a 
name="0291b10" id="0291b10"></a>行菩薩道，於父母師長尊重之處，所有言教<a 
name="0291b11" id="0291b11"></a>曾無違逆，今有言教無敢違者。是時長者得<a 
name="0291b12" id="0291b12"></a>身骨已禮佛而去，持歸本宅置高顯處，與其<a 
name="0291b13" id="0291b13"></a>居家并諸眷屬，咸以所有香華妙物具申供<a 
name="0291b14" id="0291b14"></a>養。時此城內人眾，共聞尊者舍利子於摩伽<a 
name="0291b15" id="0291b15"></a>陀國那羅聚落已般涅槃；所有身骨，求寂準<a 
name="0291b16" id="0291b16"></a>陀持付阿難陀；尊者阿難陀持來至此，佛令<a 
name="0291b17" id="0291b17"></a>授與給孤長者，持歸宅內共申供養。時勝光<a 
name="0291b18" id="0291b18"></a>王及勝鬘夫人行雨夫人，并諸長者鄔波索<a 
name="0291b19" id="0291b19"></a>迦、毘舍佉鄔波斯迦及餘人眾，咸持香花奇<a 
name="0291b20" id="0291b20"></a>妙供具，詣長者宅俱申供養，或有曾因舍利<a 
name="0291b21" id="0291b21"></a>子故得證道者，追念昔恩亦來供養。</p><p style="text-indent: 0em; margin-left: 0em"><span class="linehead"></span>後於異<a 
name="0291b22" id="0291b22"></a>時給孤長者，有緣須出鎖門而去，時諸大眾<a 
name="0291b23" id="0291b23"></a>咸持供養來至門所，見其門閉共起譏嫌：「長<a 
name="0291b24" id="0291b24"></a>者何因障生福路？」長者迴還，家人告曰：「多有<a 
name="0291b25" id="0291b25"></a>人來欲申供養，見門鎖閉咸起譏嫌，云障福<a 
name="0291b26" id="0291b26"></a>業。」長者聞已便作是念：「此即是緣，可往白佛。」<a 
name="0291b27" id="0291b27"></a>禮佛足已在一面坐，白言：「世尊！多有人眾，於<a 
name="0291b28" id="0291b28"></a>尊者舍利子遺身舍利情生敬重，持諸妙物<a 
name="0291b29" id="0291b29"></a>各申供養來至我宅。我有他緣鎖門而去，諸<a 
name="0291c01" id="0291c01"></a>人來見共起嫌言：『長者閉門障我福路。』若佛<a 
name="0291c02" id="0291c02"></a>聽者，我今欲於顯敞之處以尊者骨起窣&#x89A9;<a 
name="0291c03" id="0291c03"></a>波，得使眾人隨情供養。」佛言：「長者！隨意當作。」<a 
name="0291c04" id="0291c04"></a>長者便念：「云何而作？」佛言：「應可用&#x750E;兩重作<a 
name="0291c05" id="0291c05"></a>基，次安塔身上安覆&#x9262;，隨意高下上置平<a 
name="0291c06" id="0291c06"></a>頭，高一二尺、方二三尺，準量大小中&#x7AEA;輪竿、<a 
name="0291c07" id="0291c07"></a>次著相輪。其相輪重數，或一、二、三、四乃至十<a 
name="0291c08" id="0291c08"></a>三，次安寶瓶。」長者自念：「唯舍利子得作如此<a 
name="0291c09" id="0291c09"></a>窣&#x89A9;波耶？為餘亦得？」即往白佛，佛告長者：「若<a 
name="0291c10" id="0291c10"></a>為如來造窣&#x89A9;波者，應可如前具足而作。若<a 
name="0291c11" id="0291c11"></a>為獨覺勿安寶瓶，若阿羅漢相輪四重，不還<a 
name="0291c12" id="0291c12"></a>至三、一來應二、預流應一，凡夫善人但可<a 
name="0291c13" id="0291c13"></a>平頭無有輪蓋。」如世尊說如是應作，苾芻不<a 
name="0291c14" id="0291c14"></a>知若為安置？佛言：「如世尊住法處中應安大<a 
name="0291c15" id="0291c15"></a>師制底，諸大聲聞應在兩邊，餘尊宿類隨大<a 
name="0291c16" id="0291c16"></a>小安置。凡夫善人應在寺外。」長者既為造窣<a 
name="0291c17" id="0291c17"></a>&#x89A9;波已，白佛言：「若聽許者，我為尊者舍利子<a 
name="0291c18" id="0291c18"></a>慶窣&#x89A9;波設大施會。」佛言：「隨作。」</p><p style="text-indent: 0em; margin-left: 0em"><span class="linehead"></span>時勝光王聞<a 
name="0291c19" id="0291c19"></a>大長者請佛，欲為尊者舍利子慶塔設會，王<a 
name="0291c20" id="0291c20"></a>作是念：「我當助作。」即於城中搖鈴普告：「現<a 
name="0291c21" id="0291c21"></a>在城中所有人物，及餘四遠商估之類，若<a 
name="0291c22" id="0291c22"></a>有來觀此法會者，所賣貨物隨情交易不取<a 
name="0291c23" id="0291c23"></a>其稅。」時有五百商人，於大海內遭遇黑風，欲<a 
name="0291c24" id="0291c24"></a>破船舶。時彼諸人先於尊者舍利子所，曾受<a 
name="0291c25" id="0291c25"></a>歸戒各各稱念，復賴諸天共相扶助得出洪<a 
name="0291c26" id="0291c26"></a>波平安屆此。聞勝光王作如是教，咸生是念：<a 
name="0291c27" id="0291c27"></a>「王由昔業受斯勝位，今復無厭更修檀捨。我<a 
name="0291c28" id="0291c28"></a>等云何而不營福？」商人皆共起敬信心，即以<a 
name="0291c29" id="0291c29"></a>眾多金銀珍寶真珠貝玉，於法會中盡心供<a 
name="0292a01" id="0292a01"></a>養，捨之而去。苾芻受已不知如何處分其物？<a 
name="0292a02" id="0292a02"></a>佛言：「螺貝堪吹響者，應與贍部影像處用。自<a 
name="0292a03" id="0292a03"></a>餘所有珍寶應留多少，與舍利子塔修理所<a 
name="0292a04" id="0292a04"></a>須。若有衣物堪懸供養者應留多少，可於齋<a 
name="0292a05" id="0292a05"></a>日懸繒供養，所餘諸物衣裳疊布及錢貝等，<a 
name="0292a06" id="0292a06"></a>現前僧眾應共分之，是同梵行財理合用故。<a 
name="0292a07" id="0292a07"></a>此據舍利子塔物作斯處分。若是佛塔之物，<a 
name="0292a08" id="0292a08"></a>皆入塔用。」</p><a 
name="0292a09" id="0292a09"></a><p style="text-indent: 0em; margin-left: 0em"><span class="linehead"></span>第五門第二子攝頌曰：</p><a 
name="0292a10" id="0292a10"></a><p>　<span class="lg">詰問令憶念、　　問彼容許不、<a 
name="0292a11" id="0292a11"></a><br>　教授事不為、　　長淨及隨意。</span></p><a 
name="0292a12" id="0292a12"></a><p style="text-indent: 0em; margin-left: 0em"><span class="linehead"></span>佛在室羅伐城。時六眾苾芻不審見聞疑，即<a 
name="0292a13" id="0292a13"></a>便詰問苾芻。諸苾芻聞已各生羞恥，形體羸<a 
name="0292a14" id="0292a14"></a>瘦顏色萎黃氣力減少，不能讀誦如理思惟，<a 
name="0292a15" id="0292a15"></a>乃至佛告諸苾芻：「從今已去，苾芻不以不審<a 
name="0292a16" id="0292a16"></a>見聞疑詰他苾芻。若作如是詰責他者，得越<a 
name="0292a17" id="0292a17"></a>法罪。詰問既爾，如是應知，憶念、問訊、不為<a 
name="0292a18" id="0292a18"></a>教授、長淨、隨意，類此應知，皆越法罪。」</p><a 
name="0292a19" id="0292a19"></a><p><span class="juanname">根本說一切有部毘奈耶雜事卷第十八</span></p>
<hr>【經文資訊】大正藏第 24 冊 No. 1451 根本說一切有部毘奈耶雜事<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index9818.html?index=T24n1451" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T24n1451_018 by HTTrack Website Copier/3.x [XR&CO'2014], Tue, 07 Jun 2016 06:52:01 GMT -->
</html>
