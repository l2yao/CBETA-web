<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB239_020 by HTTrack Website Copier/3.x [XR&CO'2014], Tue, 07 Jun 2016 07:11:54 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=289831130&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29nB239&amp;utmp=%2Fmobile%2Findex.php%3Findex%3DJ29nB239_020&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexa18e-2.html?index=J29nB239_019" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第29冊<br/>No.B239 吹萬禪師語錄 (20卷)<br/>【明 廣真說　燈來重編（依駒本印）】<br/>第 20 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B239" sutra_name="吹萬禪師語錄" sutra_juan="[卷20]">　
<a 
name="0549c01" id="0549c01"></a><p><span class="juanname">吹萬禪師語錄卷二十</span></p><a 
name="0549c02" id="0549c02"></a><p style="margin-left: 4em"><span class="byline">嗣法孫燈來等重編</span></p><a 
name="0549c03" id="0549c03"></a><p style="margin-left: 2em"><span class="headname">雜著</span></p><a 
name="0549c04" id="0549c04"></a><p style="margin-left: 3em"><span class="headname">除夕日戒語</span></p><a 
name="0549c05" id="0549c05"></a><p style="text-indent: 0em; margin-left: 0em"><span class="linehead"></span>臘月三十日到來家家敲門打戶個個腦熱頭疼只<a 
name="0549c06" id="0549c06"></a>為春秋兩季未曾辦得所以臨時腳忙手亂大眾一<a 
name="0549c07" id="0549c07"></a>番景色一番新寒梅鬥六出之花暗香浸黃昏之月<a 
name="0549c08" id="0549c08"></a>真個是玉樓銀界霜華映閣下丹墀柳絮鵝毛鏗聲<a 
name="0549c09" id="0549c09"></a>奏籬邊煙樹這裡會得可坐斷天下人舌頭也諸仁<a 
name="0549c10" id="0549c10"></a>可從今向後不可于面皮上臉紅臉白口角內說是<a 
name="0549c11" id="0549c11"></a>論非這裡不是你販紅白論是非底時候何也黃泉<a 
name="0549c12" id="0549c12"></a>路上無老少地獄門前茶店稀試觀方丈調蔬鼎容<a 
name="0549c13" id="0549c13"></a>納精粗若範圍不要煩惱咦。</p><a 
name="0549c14" id="0549c14"></a><p style="margin-left: 3em"><span class="headname">自在語</span></p><a 
name="0549c15" id="0549c15"></a><p style="text-indent: 0em; margin-left: 0em"><span class="linehead"></span>暴氣之賊存乎結積結積所致欲習所使犯之觸之<a 
name="0549c16" id="0549c16"></a>如太山崩吐煙出火析骨分形九牛莫挽四馬奔騰<a 
name="0549c17" id="0549c17"></a>敗道喪德皆由此嗔聖人無違傷之不怒犯之不較<a 
name="0549c18" id="0549c18"></a>觸之生憐所以德厚為君子賢咄哉此物總為有<span class="corr" title='[巳&gt;己]'>己</span><a 
name="0549c19" id="0549c19"></a>若能克<span class="corr" title='[已&gt;己]'>己</span>何嘗有爾爾我俱忘坦然蕩蕩不欣不厭<a 
name="0549c20" id="0549c20"></a>何憂何喜任其自在號曰了事。</p><a 
name="0549c21" id="0549c21"></a><p style="margin-left: 3em"><span class="headname">示學人法言</span></p><a 
name="0549c22" id="0549c22"></a><p style="text-indent: 0em; margin-left: 0em"><span class="linehead"></span>老漢十有五年曾聞得兩句山野之言乃曰人情濃<a 
name="0549c23" id="0549c23"></a>厚道情微道用人情世豈知空有人情無道用人情<a 
name="0549c24" id="0549c24"></a>能有幾多時只如今抖擻于堪忍界中白眼箕踞于<a 
name="0549c25" id="0549c25"></a>松樹之下遍地人情何道之有老漢在這裡挽轉頭<a 
name="0549c26" id="0549c26"></a>來人情道情一時放卻作一個沒巴鼻底懶匠得失<a 
name="0549c27" id="0549c27"></a>無關于心是非不出于口行住坐臥隨緣過日好看<a 
name="0549c28" id="0549c28"></a>那青山綠水翠竹黃花欲取之而不禁任運之而無<a 
name="0549c29" id="0549c29"></a>差果然是富貴留人無如貧賤之肆志也呵呵。</p><a 
name="0549c30" id="0549c30"></a><p style="margin-left: 3em"><span class="headname">閒筆</span></p><a 
name="0550a01" id="0550a01"></a><p style="text-indent: 0em; margin-left: 0em"><span class="linehead"></span>蘇子瞻與杭妓琴操論禪子瞻問如何是湖中景操<a 
name="0550a02" id="0550a02"></a>云落霞與孤鶩齊飛秋水共長天一色如何是景中<a 
name="0550a03" id="0550a03"></a>人操云裙拖六幅湘江水髻綰巫山一段雲如何是<a 
name="0550a04" id="0550a04"></a>人中意操云隨他楊學士撇殺包將軍琴操反問子<a 
name="0550a05" id="0550a05"></a>瞻曰若此究竟時如何瞻云門前冷落車馬稀老大<a 
name="0550a06" id="0550a06"></a>嫁作商人婦操被激發次日即祝髮為尼老僧閱至<a 
name="0550a07" id="0550a07"></a>此意覺不全何也若是當時琴操照前所問料想子<a 
name="0550a08" id="0550a08"></a>瞻亦如是而答煞尾劄他一句子瞻得不為比丘僧<a 
name="0550a09" id="0550a09"></a>乎不免代答一上操問子瞻如何是湖中景瞻云朝<a 
name="0550a10" id="0550a10"></a>霞搖動千絲柳夜月明開萬頃波如何是景中人彩<a 
name="0550a11" id="0550a11"></a>毫筆底雲煙滿琥珀杯中字韻長如何是人中意不<a 
name="0550a12" id="0550a12"></a>然絕粒升天衢不然鳴珂遊帝都瞻反問琴操若此<a 
name="0550a13" id="0550a13"></a>究竟時如何操云相逢盡道休官去林下何曾見一<a 
name="0550a14" id="0550a14"></a>人咦今之誤將口耳之談妄為禪宗機用者只恐人<a 
name="0550a15" id="0550a15"></a>一琴操進來不能把驗明白他日漏逗則上眉容易<a 
name="0550a16" id="0550a16"></a>下眉難耳怎怪得老僧。</p><a 
name="0550a17" id="0550a17"></a><p style="margin-left: 3em"><span class="headname">警語</span></p><a 
name="0550a18" id="0550a18"></a><p style="text-indent: 0em; margin-left: 0em"><span class="linehead"></span>孔子曰身體髮膚受之父母不敢毀傷孝之始也立<a 
name="0550a19" id="0550a19"></a>身行道揚名于後世以顯父母孝之終也今吾輩剃<a 
name="0550a20" id="0550a20"></a>其髮落其鬚別父母拋妻子有若不歸之客則跡<span class="corr" title='[巳&gt;已]'>已</span><a 
name="0550a21" id="0550a21"></a>類乎不孝矣倘不入如來之室親法空之座著忍辱<a 
name="0550a22" id="0550a22"></a>之衣果將為天下之窮民而無告全賴此法門以聊<a 
name="0550a23" id="0550a23"></a>生者耶若是則何有補于世哉他日必將為地下之<a 
name="0550a24" id="0550a24"></a>罪人矣。</p><a 
name="0550a25" id="0550a25"></a><p style="margin-left: 3em"><span class="headname">永嘉集是非解</span></p><a 
name="0550a26" id="0550a26"></a><p style="text-indent: 0em; margin-left: 0em"><span class="linehead"></span>是非之說為釋其性中法執也若謂此理是有是無<a 
name="0550a27" id="0550a27"></a>則著于是是即性中法執也若謂此理非有非無則<a 
name="0550a28" id="0550a28"></a>著于非非亦性中法執也故云此非乃是是非之非<a 
name="0550a29" id="0550a29"></a>不是無是無非之真是也蓋是有即愚法小乘之見<a 
name="0550a30" id="0550a30"></a>解而是無即大乘始教之見解也非有非無乃大乘<a 
name="0550b01" id="0550b01"></a>終教之見解而無是無非乃大乘頓教之見解也雖<a 
name="0550b02" id="0550b02"></a>以非有非無之雙非破其是有是無之兩是然是雖<a 
name="0550b03" id="0550b03"></a>破矣而非字尚存故云不著是便著非也若再深一<a 
name="0550b04" id="0550b04"></a>層而以非非有非非無之雙非破其非有非無之兩<a 
name="0550b05" id="0550b05"></a>非然非雖破矣而非非之宇猶在既不是非即便是<a 
name="0550b06" id="0550b06"></a>是此謂不脫對治門也故此非非有非非無即無是<a 
name="0550b07" id="0550b07"></a>無非之真是然未到一乘圓教之不是而是不非而<a 
name="0550b08" id="0550b08"></a>非也故曰未是不非不不非不是不不是蓋不非不<a 
name="0550b09" id="0550b09"></a>不非不是不不是者即不有而有不空而空也。</p><a 
name="0550b10" id="0550b10"></a><p style="margin-left: 3em"><span class="headname">莊子外篇補</span></p><a 
name="0550b11" id="0550b11"></a><p style="text-indent: 0em; margin-left: 0em"><span class="linehead"></span>風謂目曰子居眉間睫底晶晶然未嘗出限也然而<a 
name="0550b12" id="0550b12"></a>垂簾一捲則山河大地不縮而到之何哉目曰子獨<a 
name="0550b13" id="0550b13"></a>不聞乎日天子月天子耶其出扶桑其入細柳冷然<a 
name="0550b14" id="0550b14"></a>煥然江淮河漢溟海瀋潦詎唯攝且耀也而復各得<a 
name="0550b15" id="0550b15"></a>其一焉矧彼黃者燦者升而不危降而不墜直令萬<a 
name="0550b16" id="0550b16"></a>物盡絡乎光中而彼亦不往此此亦不往彼旭旭然<a 
name="0550b17" id="0550b17"></a>天性乃爾古皇先生命之曰正法眼藏者取是義也<a 
name="0550b18" id="0550b18"></a>夫子復何疑目謂心曰子之晝遊頂<span class="gaiji">[寧*頁]<!--gaiji,,1[寧*頁],2&#x29573;,3--></span>而夜伏坤源<a 
name="0550b19" id="0550b19"></a>六窗之獼仰爾而潤澤者也何一毛一髮一筋一絡<a 
name="0550b20" id="0550b20"></a>一理一事各蹌各知齊挺齊覺又且剎那之頃過我<a 
name="0550b21" id="0550b21"></a>門牆無拘明晦而黼黻文句幻術書方出不可勝數<a 
name="0550b22" id="0550b22"></a>入不能備舉若轆轤然旋我之側而我猶未知焉是<a 
name="0550b23" id="0550b23"></a>播迦氏授子之靈而致之者與是子緣習乎陀那之<a 
name="0550b24" id="0550b24"></a>技而得之者與心曰播智為識括識為智者若之主<a 
name="0550b25" id="0550b25"></a>我之質也其體若太虛然太空冥冥無知也雲騰雨<a 
name="0550b26" id="0550b26"></a>施雷風相鼓水火相擊而無不知也知則無所變變<a 
name="0550b27" id="0550b27"></a>則無所實以八萬四千門易為一門則大德敦化也<a 
name="0550b28" id="0550b28"></a>以一身化為千萬億身則小德川流也一不為加損<a 
name="0550b29" id="0550b29"></a>多不為加益影而遊響而棲而莫之獲虛如也瞿曇<a 
name="0550b30" id="0550b30"></a>氏用七法徵我而且不可得子又能輕詰我哉請子<a 
name="0550c01" id="0550c01"></a>規若白而正若青而返子之宗俾與之偕同。</p><a 
name="0550c02" id="0550c02"></a><p style="text-indent: 0em; margin-left: 1em"><span class="linehead"></span><span class="note">(莊子外篇有夔憐蚿蚿憐蛇蛇憐風風憐目目憐心之車而問答者唯在風止耳則不見風又問其<a 
name="0550c03" id="0550c03"></a>目目又問其心也予遂生鄰女效顰之想而成魚目以雜珠諒莊老必不以文字驕人也並記之)</span>。</p><a 
name="0550c04" id="0550c04"></a><p style="margin-left: 3em"><span class="headname">諭眾</span></p><a 
name="0550c05" id="0550c05"></a><p style="text-indent: 0em; margin-left: 0em"><span class="linehead"></span>百丈清規謂祖師之意欲吾徒遍探諸部及外之百<a 
name="0550c06" id="0550c06"></a>氏斯以折衝外侮應變無窮所謂不即不離者今夏<a 
name="0550c07" id="0550c07"></a>老僧以殘喘之軀為病所累只自調挕未暇結制堂<a 
name="0550c08" id="0550c08"></a>中考選知儒者知詩者知百家諸子者出為學人道<a 
name="0550c09" id="0550c09"></a>破關節一則廣聖賢之見聞一則酬祖師之遺訓始<a 
name="0550c10" id="0550c10"></a>不空過此夏。</p><a 
name="0550c11" id="0550c11"></a><p style="margin-left: 3em"><span class="headname">示立僧洞然</span></p><a 
name="0550c12" id="0550c12"></a><p style="text-indent: 0em; margin-left: 0em"><span class="linehead"></span>西蜀古戎城舊屬焚國地即今之敘州郡也老僧寄<a 
name="0550c13" id="0550c13"></a>色質于桑梓二十餘歲始得抽簪方外後自白下回<a 
name="0550c14" id="0550c14"></a>卓錫南濱三次開堂展演臨濟正宗有南浦禪人惺<a 
name="0550c15" id="0550c15"></a>然者居第四座每入室暇詢及鄉里乃籍南溪邑中<a 
name="0550c16" id="0550c16"></a>是亦古戎城之所治也老僧先有誓言今天下之域<a 
name="0550c17" id="0550c17"></a>路若羊腸僧如麻粟知<span class="corr" title='[巳&gt;己]'>己</span>同流者誰邂逅相逢者幾<a 
name="0550c18" id="0550c18"></a>若是承鷲嶺之記戒座入自支那既載龍輦之儔審<a 
name="0550c19" id="0550c19"></a>祖當露般若況復于參有進于機有投于里有同源<a 
name="0550c20" id="0550c20"></a>者哉且禪人志不徇物心懷忠信行履披落雁之風<a 
name="0550c21" id="0550c21"></a>慈悲噴護鵝之味只大事因緣俟之穎脫耳遂異號<a 
name="0550c22" id="0550c22"></a>曰洞然更諱曰慧明為我聚雲法眷待他日枯木花<a 
name="0550c23" id="0550c23"></a>發鼻孔撩天另有一番說話且截斷葛藤。</p><a 
name="0550c24" id="0550c24"></a><p style="margin-left: 3em"><span class="headname">示隱首座</span></p><a 
name="0550c25" id="0550c25"></a><p style="text-indent: 0em; margin-left: 0em"><span class="linehead"></span>達磨云外息諸緣內心無喘心如牆壁可以入道後<a 
name="0550c26" id="0550c26"></a>人又以淆訛公案生死關頭為銀山鐵壁必須透過<a 
name="0550c27" id="0550c27"></a>始得山頭鼓浪海底揚塵隱首座<span class="corr" title='[巳&gt;已]'>已</span>透此關然猶未<a 
name="0550c28" id="0550c28"></a>忘最初一步欲請銕壁自號老僧詎肯作嗇夫耶慨<a 
name="0550c29" id="0550c29"></a>然贈之。</p><a 
name="0550c30" id="0550c30"></a><p style="margin-left: 3em"><span class="headname">示三巴掌</span></p><a 
name="0551a01" id="0551a01"></a><p style="text-indent: 0em; margin-left: 0em"><span class="linehead"></span>九百星辰一齊下老僧如象又如馬政看銕眉恁麼<a 
name="0551a02" id="0551a02"></a>來江頭灩澦實瀟灑三巴掌實老僧趙州萬里外之<a 
name="0551a03" id="0551a03"></a>弟子也老僧病中九日無粒不以為勞彼亦侍我無<a 
name="0551a04" id="0551a04"></a>勞熟視之其眉如銕故以銕眉號之。</p><a 
name="0551a05" id="0551a05"></a><p style="margin-left: 3em"><span class="headname">示慧申書記</span></p><a 
name="0551a06" id="0551a06"></a><p style="text-indent: 0em; margin-left: 0em"><span class="linehead"></span>聚雲有雙竹忽生考之花木紀則曰天親竹也然天<a 
name="0551a07" id="0551a07"></a>親又是西域菩薩之號不知為竹之名何義說云出<a 
name="0551a08" id="0551a08"></a>之海外世所罕有今以號燕居書記不亦異而揚搉<a 
name="0551a09" id="0551a09"></a>乎遂有偈巧奪天青趣移向聚雲生誰知虛節裡特<a 
name="0551a10" id="0551a10"></a>地有乾坤。</p><a 
name="0551a11" id="0551a11"></a><p style="margin-left: 3em"><span class="headname">示藏侍者</span></p><a 
name="0551a12" id="0551a12"></a><p style="text-indent: 0em; margin-left: 0em"><span class="linehead"></span>波瀾生于海島又出波瀾上有笑秦亭曠世何安安<a 
name="0551a13" id="0551a13"></a>此笑秦亭之高雅處也今以號海藏侍者。</p><a 
name="0551a14" id="0551a14"></a><p style="margin-left: 3em"><span class="headname">示燈瀚書記</span></p><a 
name="0551a15" id="0551a15"></a><p style="text-indent: 0em; margin-left: 0em"><span class="linehead"></span>軒轅氏取嶰谷之竹命伶倫作管籥之樂樂成而吹<a 
name="0551a16" id="0551a16"></a>之陽則有六律陰則有六呂與鸞鳳之音相協音之<a 
name="0551a17" id="0551a17"></a>所至群鳥侍側厥歌厥舞乃文乃德故謂之人籟而<a 
name="0551a18" id="0551a18"></a>成後世之樂章也吹萬子美之曰人籟比竹兮音幽<a 
name="0551a19" id="0551a19"></a>鸞歌鳳舞兮同儔能使其形兮取怒識破咸池兮自<a 
name="0551a20" id="0551a20"></a>由興龍結制懷谷以書記執事索予別號因拈嶰竹<a 
name="0551a21" id="0551a21"></a>而為之說云。</p><a 
name="0551a22" id="0551a22"></a><p style="margin-left: 3em"><span class="headname">示燈瀾</span></p><a 
name="0551a23" id="0551a23"></a><p style="text-indent: 0em; margin-left: 0em"><span class="linehead"></span>子猷偏愛竹晝夜欲肖之何可一日無中虛而滿持<a 
name="0551a24" id="0551a24"></a>此欲人人肖君子之竹也今以號沖谷侍者。</p><a 
name="0551a25" id="0551a25"></a><p style="margin-left: 3em"><span class="headname">示燈圖</span></p><a 
name="0551a26" id="0551a26"></a><p style="text-indent: 0em; margin-left: 0em"><span class="linehead"></span>祖燈圖上益友為朋何以相聚唯竹唯松松以之實<a 
name="0551a27" id="0551a27"></a>竹以之虛合友于梅無事不殊冠然物表曠世樞機<a 
name="0551a28" id="0551a28"></a>此燈圖友梅之說也今以號拙度法孫。</p><a 
name="0551a29" id="0551a29"></a><p style="margin-left: 3em"><span class="headname">示性潤</span></p><a 
name="0551a30" id="0551a30"></a><p style="text-indent: 0em; margin-left: 0em"><span class="linehead"></span>鍊身如似鶴粹入雙株松雪後驚傳節仍新上苑風<a 
name="0551b01" id="0551b01"></a>此雙松樹之操履也今以號潤曾孫。</p><a 
name="0551b02" id="0551b02"></a><p style="margin-left: 3em"><span class="headname">示慧得居士</span></p><a 
name="0551b03" id="0551b03"></a><p style="text-indent: 0em; margin-left: 0em"><span class="linehead"></span>儒云止定安慮即釋氏戒定慧法行者至于慧其道<a 
name="0551b04" id="0551b04"></a>必得矣所以者何謂慮猶慧也故曰慮而後能得因<a 
name="0551b05" id="0551b05"></a>以之名夫居士之名庶幾六度有毘梨耶之望。</p><a 
name="0551b06" id="0551b06"></a><p style="margin-left: 3em"><span class="headname">示無寬禪人</span></p><a 
name="0551b07" id="0551b07"></a><p style="text-indent: 0em; margin-left: 0em"><span class="linehead"></span>軒轅氏築特室掩關三月而見廣成子廣成子曰來<a 
name="0551b08" id="0551b08"></a>語汝至道乃以無視無聽抱神以靜為要始知無之<a 
name="0551b09" id="0551b09"></a>功蓋亦大焉是必特室而後得也宗無者故號之以<a 
name="0551b10" id="0551b10"></a>為鞭策可。</p><a 
name="0551b11" id="0551b11"></a><p style="margin-left: 3em"><span class="headname">示慧紀居士</span></p><a 
name="0551b12" id="0551b12"></a><p style="text-indent: 0em; margin-left: 0em"><span class="linehead"></span>維慧維紀君子至止衣之匡之寧莫我已良哉是心<a 
name="0551b13" id="0551b13"></a>靡不揣爾任運實馳釋尊非彼。</p><a 
name="0551b14" id="0551b14"></a><p style="margin-left: 3em"><span class="headname">示慧直居士</span></p><a 
name="0551b15" id="0551b15"></a><p style="text-indent: 0em; margin-left: 0em"><span class="linehead"></span>佛法在世間不離世間覺離世覓菩提恰如求兔角<a 
name="0551b16" id="0551b16"></a>在家道者若能了達君臣父子夫婦長幼朋友之大<a 
name="0551b17" id="0551b17"></a>義即所謂見聞覺知無障礙聲香味觸常三昧矣予<a 
name="0551b18" id="0551b18"></a>過懷素菴適居士覯而異之故書數語以約諸身體<a 
name="0551b19" id="0551b19"></a>諸名。</p><a 
name="0551b20" id="0551b20"></a><p style="margin-left: 3em"><span class="headname">示慧識居士</span></p><a 
name="0551b21" id="0551b21"></a><p style="text-indent: 0em; margin-left: 0em"><span class="linehead"></span>秋仲月歷融兩道眷勤敷規矩座于菊隱禪菴善人<a 
name="0551b22" id="0551b22"></a>敬而聽之便自皈依其心抑亦皈依其識也轉識為<a 
name="0551b23" id="0551b23"></a>慧何妙如之乃以慧識諱善人名則三身四智又豈<a 
name="0551b24" id="0551b24"></a>外今日之因哉。</p><a 
name="0551b25" id="0551b25"></a><p style="margin-left: 3em"><span class="headname">示燈道善人</span></p><a 
name="0551b26" id="0551b26"></a><p style="text-indent: 0em; margin-left: 0em"><span class="linehead"></span>夫道若大路然豈難知哉蓋道由心也是心靜而為<a 
name="0551b27" id="0551b27"></a>德受而為仁行而為義用而為智在家善人捨此別<a 
name="0551b28" id="0551b28"></a>悟即非道矣非其道亦失其心矣故卓吾子曰汝與<a 
name="0551b29" id="0551b29"></a>我論道吾與汝論心六祖云若真修道人行正即是<a 
name="0551b30" id="0551b30"></a>道善人體之則有得步光明藏之美。</p><a 
name="0551c01" id="0551c01"></a><p style="margin-left: 3em"><span class="headname">示學人我見未化</span></p><a 
name="0551c02" id="0551c02"></a><p style="text-indent: 0em; margin-left: 0em"><span class="linehead"></span>心正如來恕心邪忍自顛忍心反不忍意識與回旋<a 
name="0551c03" id="0551c03"></a>我山因有我見起難忘見磊磊胸膈開此岸復彼岸<a 
name="0551c04" id="0551c04"></a>願你修學人策起眉毛看。</p><a 
name="0551c05" id="0551c05"></a><p style="margin-left: 3em"><span class="headname">門牒語</span></p><a 
name="0551c06" id="0551c06"></a><p style="text-indent: 0em; margin-left: 0em"><span class="linehead"></span>諸方來者若會得五家宗旨的當方與老僧相見如<a 
name="0551c07" id="0551c07"></a>或未然只宜虛心求示斷不可務一橛之機偏行之<a 
name="0551c08" id="0551c08"></a>門慣擊石火閃電光舉了便會草草匆匆作者般狂<a 
name="0551c09" id="0551c09"></a>子假如以僧儀相見不可謂老僧無語好。</p><a 
name="0551c10" id="0551c10"></a><p style="margin-left: 3em"><span class="headname">閱錄有感</span></p><a 
name="0551c11" id="0551c11"></a><p style="text-indent: 0em; margin-left: 0em"><span class="linehead"></span>睦州老漢薦臨濟為大樹推雲門墮險岩語語驚人<a 
name="0551c12" id="0551c12"></a>法法成範可稱真師子吼何以獨無繼嗣之衲子唯<a 
name="0551c13" id="0551c13"></a>接一陳操居士還會麼大匠繩墨不為拙工改換千<a 
name="0551c14" id="0551c14"></a>鈞鉅弩豈從鼷鼠發機寧作說吳客不做焚檀僧敢<a 
name="0551c15" id="0551c15"></a>請勿疑。</p><a 
name="0551c16" id="0551c16"></a><p style="margin-left: 3em"><span class="headname">勉學箴</span></p><a 
name="0551c17" id="0551c17"></a><p style="text-indent: 0em; margin-left: 0em"><span class="linehead"></span>或謂修行者但見性可耳何假于文字語言哉余曰<a 
name="0551c18" id="0551c18"></a>可矣猶未也性可見而不可見不可見而能見是真<a 
name="0551c19" id="0551c19"></a>見也于初學人詎能一旦至此耶必循循然善誘之<a 
name="0551c20" id="0551c20"></a>故古德有言曰有為雖偽棄之則佛道難成無為雖<a 
name="0551c21" id="0551c21"></a>真執之則慧性不朗達磨既云不立文字于楞伽四<a 
name="0551c22" id="0551c22"></a>卷又若何為在衲子分上離文字亦見性不離文字<a 
name="0551c23" id="0551c23"></a>亦見性而彼泥相之輩自不了達于事理之間則滯<a 
name="0551c24" id="0551c24"></a>而不通反以文字為拘束也且孟子尚云博學而詳<a 
name="0551c25" id="0551c25"></a>說之將以反說約也余欲學人趣大成于斯。</p><a 
name="0551c26" id="0551c26"></a><p style="margin-left: 3em"><span class="headname">弟子箴</span></p><a 
name="0551c27" id="0551c27"></a><p style="text-indent: 0em; margin-left: 0em"><span class="linehead"></span>秬皂之釀不入土瓶金罍將之獅猊之乳不盛觶斝<a 
name="0551c28" id="0551c28"></a>玻璃貯之蓋物有所當翕器有所當受亦貴賤清濁<a 
name="0551c29" id="0551c29"></a>之不相紊也矧茲大道玄玄穆穆赫赫明明能天能<a 
name="0551c30" id="0551c30"></a>地能人能萬物者豈以睢盱亢悍惰退驕逸之流而<a 
name="0552a01" id="0552a01"></a>擅吾先天之自覺聖智也與是必有雝有肅有謙有<a 
name="0552a02" id="0552a02"></a>莊者木叉既履奢摩既止爾焰既見異熟既空便可<a 
name="0552a03" id="0552a03"></a>北而紅爐希冀翹足之想且問某弟子能若金罍玻<a 
name="0552a04" id="0552a04"></a>璃也否曰蠶則績而蟹有匡范則冠而蟬有緌子皋<a 
name="0552a05" id="0552a05"></a>之政奚為而不亹亹然以似因付之偈直伐東山管<a 
name="0552a06" id="0552a06"></a>叔回六御相迎已至哉鴟鴞曲罷冰霜冷何必金藤<a 
name="0552a07" id="0552a07"></a>字字開咦只此見如來。</p><a 
name="0552a08" id="0552a08"></a><p style="margin-left: 3em"><span class="headname">佛殿<span class="note">(對聯)</span></span></p><a 
name="0552a09" id="0552a09"></a><p style="text-indent: 0em; margin-left: 0em"><span class="linehead"></span>這裡怎的機關但只數顛禪師衣佛印元帶石霜笏<a 
name="0552a10" id="0552a10"></a>簡特標為正令權衡用將去亦不減相如奪璧他家<a 
name="0552a11" id="0552a11"></a>甚麼活計猶可推畢吏部甕陶淵明巾劉伶銕鍬真<a 
name="0552a12" id="0552a12"></a>教作閒場今古會得來何須呀彌勒烹豬。</p><a 
name="0552a13" id="0552a13"></a><p style="margin-left: 3em"><span class="headname">觀音殿</span></p><a 
name="0552a14" id="0552a14"></a><p style="text-indent: 0em; margin-left: 0em"><span class="linehead"></span>果進圓通毘紐相身四八變光垂法印陀羅手臂百<a 
name="0552a15" id="0552a15"></a>千支<span class="note">(又)</span>梵貝鳴鸚鵡慈波泛洛伽<span class="note">(又)</span>總持一體雄千<a 
name="0552a16" id="0552a16"></a>執隨類分身妙五觀。</p><a 
name="0552a17" id="0552a17"></a><p style="margin-left: 3em"><span class="headname">善法堂</span></p><a 
name="0552a18" id="0552a18"></a><p style="text-indent: 0em; margin-left: 0em"><span class="linehead"></span>皇極八閶開金殿霞飛來鳳尾通明三漏響玉爐香<a 
name="0552a19" id="0552a19"></a>裊匝龍墀。</p><a 
name="0552a20" id="0552a20"></a><p style="margin-left: 3em"><span class="headname">玉帝殿</span></p><a 
name="0552a21" id="0552a21"></a><p style="text-indent: 0em; margin-left: 0em"><span class="linehead"></span>螺髻光中含玉陛帝珠影裡灼金襴。</p><a 
name="0552a22" id="0552a22"></a><p style="margin-left: 3em"><span class="headname">東嶽殿</span></p><a 
name="0552a23" id="0552a23"></a><p style="text-indent: 0em; margin-left: 0em"><span class="linehead"></span>青螺懸冕障憑水月鏡花何處執洛迦牛耳赤芾映<a 
name="0552a24" id="0552a24"></a>眉毫任銕圍金鎖就中成薄梵雞園<span class="note">(又)</span>陀林樹下飛<a 
name="0552a25" id="0552a25"></a>光印法海波中濬覺花<span class="note">(又)</span>菴羅傳玉簡黈纊燦金蓮。</p><a 
name="0552a26" id="0552a26"></a><p style="margin-left: 3em"><span class="headname">南浦興龍寺</span></p><a 
name="0552a27" id="0552a27"></a><p style="text-indent: 0em; margin-left: 0em"><span class="linehead"></span>棒喝門中直取太虛空未開口時消息鉗錘座下那<a 
name="0552a28" id="0552a28"></a>容十法界嘗睜眼處機關<span class="note">(又)</span>四十九年葛藤金燄蟾<a 
name="0552a29" id="0552a29"></a>輝驢覷井千七百則公案雪花爐火箭開胸<span class="note">(又)</span>七步<a 
name="0552a30" id="0552a30"></a>已成香海浪雙煙更展日輪輝。</p><a 
name="0552b01" id="0552b01"></a><p style="margin-left: 3em"><span class="headname">夔府藏經閣</span></p><a 
name="0552b02" id="0552b02"></a><p style="text-indent: 0em; margin-left: 0em"><span class="linehead"></span>性水轉法輪莫執三巴呈濬字心花翻貝葉還拈十<a 
name="0552b03" id="0552b03"></a>里帶煙榴。</p><a 
name="0552b04" id="0552b04"></a><p style="margin-left: 3em"><span class="headname">巴臺寺</span></p><a 
name="0552b05" id="0552b05"></a><p style="text-indent: 0em; margin-left: 0em"><span class="linehead"></span>鳴玉溪頭一派曹源相接濬巴臺月下雙株桂樹並<a 
name="0552b06" id="0552b06"></a>交光<span class="note">(又)</span>屏山月到巴臺夜字水風來祇樹新。</p><a 
name="0552b07" id="0552b07"></a><p style="margin-left: 3em"><span class="headname">僧房</span></p><a 
name="0552b08" id="0552b08"></a><p style="text-indent: 0em; margin-left: 0em"><span class="linehead"></span>開士門前道鶴仙花咸笑語祇園樹下蠢鵝頑石共<a 
name="0552b09" id="0552b09"></a>知音<span class="note">(又)</span>雪山執策空人跡溪月無繩泛笛聲<span class="note">(又)</span>種竹<a 
name="0552b10" id="0552b10"></a>味清春埽雪培蘭影秀日生香<span class="note">(又)</span>竹實餐餘梧當閣<a 
name="0552b11" id="0552b11"></a>溶溪飲老菊為裳<span class="note">(又)</span>依松隱室歡聲笑採茹還山樂<a 
name="0552b12" id="0552b12"></a>睡歌<span class="note">(又)</span>植松敬以浣塵胃卻詔專為踞草堂<span class="note">(又)</span>白鷗<a 
name="0552b13" id="0552b13"></a>為侶磻溪老明月隨船濮水仙<span class="note">(又)</span>旋水波中歡魚腹<a 
name="0552b14" id="0552b14"></a>桐江錦上喜羊裘。</p><a 
name="0552b15" id="0552b15"></a><p style="margin-left: 3em"><span class="headname">敘府朝陽洞</span></p><a 
name="0552b16" id="0552b16"></a><p style="text-indent: 0em; margin-left: 0em"><span class="linehead"></span>海涯神驥標西讖天岸祥麟應五宗<span class="note">(又)</span>樓上月來清<a 
name="0552b17" id="0552b17"></a>氣滿座間香裊妙花飛。</p><a 
name="0552b18" id="0552b18"></a><p style="margin-left: 3em"><span class="headname">法堂</span></p><a 
name="0552b19" id="0552b19"></a><p style="text-indent: 0em; margin-left: 0em"><span class="linehead"></span>福慧雙修臨濟要玄棒下得說宗俱唱徑山觸背篦<a 
name="0552b20" id="0552b20"></a>中觀<span class="note">(又)</span>全身葉墮霜煙遍廣舌風飄竹徑長。</p><a 
name="0552b21" id="0552b21"></a><p style="margin-left: 3em"><span class="headname">平都地藏寺</span></p><a 
name="0552b22" id="0552b22"></a><p style="text-indent: 0em; margin-left: 0em"><span class="linehead"></span>他家活計有柴棚人面遷為獸面這裡關頭無纏繳<a 
name="0552b23" id="0552b23"></a>鐵山化作金山<span class="note">(又)</span>吹毛空剖疊點雪紹非身<span class="note">(又)</span>祇樹<a 
name="0552b24" id="0552b24"></a>花成蓋嵩山髓作波。</p><a 
name="0552b25" id="0552b25"></a><p style="margin-left: 3em"><span class="headname">山寺</span></p><a 
name="0552b26" id="0552b26"></a><p style="text-indent: 0em; margin-left: 0em"><span class="linehead"></span>境靜林幽野鳥數聲朝暮山清寺古閒雲幾度春秋<a 
name="0552b27" id="0552b27"></a><span class="note">(又)</span>溪聲翻貝葉竹響頌潮音<span class="note">(又)</span>山澗月來增瑞應林<a 
name="0552b28" id="0552b28"></a>園風到拂塵煙<span class="note">(又)</span>雲破月來虛裡色石穿水動寂中<a 
name="0552b29" id="0552b29"></a>聲。</p><a 
name="0552b30" id="0552b30"></a><p style="margin-left: 3em"><span class="headname">景德寺</span></p><a 
name="0552c01" id="0552c01"></a><p style="text-indent: 0em; margin-left: 0em"><span class="linehead"></span>雪下倚天山法苑階前堪斷臂風來巴字水僧衫布<a 
name="0552c02" id="0552c02"></a>裡解吹毛<span class="note">(又)</span>風來樓閣經翻貝月到林園缽吐花。</p><a 
name="0552c03" id="0552c03"></a><p style="margin-left: 3em"><span class="headname">佛堂</span></p><a 
name="0552c04" id="0552c04"></a><p style="text-indent: 0em; margin-left: 0em"><span class="linehead"></span>周旋曲折舉動謀為善惡由心造矣若就彼處兩手<a 
name="0552c05" id="0552c05"></a>拽回大地黃金用不盡長短方圓隨機應事媸妍任<a 
name="0552c06" id="0552c06"></a>鏡炤之更向此中一腳踏破彌天白萼墜無窮。</p><a 
name="0552c07" id="0552c07"></a><p style="margin-left: 3em"><span class="headname">送平都戴文學</span></p><a 
name="0552c08" id="0552c08"></a><p style="text-indent: 0em; margin-left: 0em"><span class="linehead"></span>綠草門前光太極青藜壁下耀甘泉<span class="note">(又)</span>庭植三槐尚<a 
name="0552c09" id="0552c09"></a>見黃金潛翰籍地生兩蔗還看碧玉產藍田。</p><a 
name="0552c10" id="0552c10"></a><p style="margin-left: 3em"><span class="headname">送王東川</span></p><a 
name="0552c11" id="0552c11"></a><p style="text-indent: 0em; margin-left: 0em"><span class="linehead"></span>缽社香廚更見仙華普散腹潛丹篆還知色鳥齊吞<a 
name="0552c12" id="0552c12"></a><span class="note">(又)</span>筆下嵩嵒看李賀橋邊駟馬識相如<span class="note">(又)</span>秋色桂林<a 
name="0552c13" id="0552c13"></a>香八月時芳桃浪影三春。</p><a 
name="0552c14" id="0552c14"></a><p style="margin-left: 3em"><span class="headname">春聯</span></p><a 
name="0552c15" id="0552c15"></a><p style="text-indent: 0em; margin-left: 0em"><span class="linehead"></span>盛世懷周道清時夢禹公<span class="note">(又)</span>金像光凝紗艷碧玉爐<a 
name="0552c16" id="0552c16"></a>香裊席輝青<span class="note">(又)</span>客到豈空談四壁圖書聊當飲年來<a 
name="0552c17" id="0552c17"></a>無別事一簾花雨欲催新<span class="note">(又)</span>衣沾紅杏雨袖惹綠楊<a 
name="0552c18" id="0552c18"></a>風<span class="note">(又)</span>一江巫峽月兩岸子規天<span class="note">(又)</span>貢禹彈冠朋友信<a 
name="0552c19" id="0552c19"></a>姜肱大被弟兄和<span class="note">(又)</span>盛世從來人自樂豐年猶看雨<a 
name="0552c20" id="0552c20"></a>當時<span class="note">(又)</span>春江一夜遊魚戲翠岫三陽野鳥飛。</p><a 
name="0552c21" id="0552c21"></a><p style="margin-left: 3em"><span class="headname">送文學</span></p><a 
name="0552c22" id="0552c22"></a><p style="text-indent: 0em; margin-left: 0em"><span class="linehead"></span>引紙萬言傾灩澦撐腸千卷瀉瞿塘<span class="note">(又)</span>御園春色紅<a 
name="0552c23" id="0552c23"></a>綾貺帝座天香白鳳飛<span class="note">(又)</span>彀中<span class="corr" title='[巳&gt;已]'>已</span>入芙容報塔上先<a 
name="0552c24" id="0552c24"></a>題楊柳彈。</p><a 
name="0552c25" id="0552c25"></a><p style="margin-left: 3em"><span class="headname">慶佛誕</span></p><a 
name="0552c26" id="0552c26"></a><p style="text-indent: 0em; margin-left: 0em"><span class="linehead"></span>悟後六年成夢蝶覺來七步等空華。</p><a 
name="0552c27" id="0552c27"></a><p style="margin-left: 3em"><span class="headname">忠南毘盧寺</span></p><a 
name="0552c28" id="0552c28"></a><p style="text-indent: 0em; margin-left: 0em"><span class="linehead"></span>優曇成世界假說字水巴江究竟何曾離這裡賴耶<a 
name="0552c29" id="0552c29"></a>轉法身故現翠屏紫極到頭終不昧當然。</p><a 
name="0552c30" id="0552c30"></a><p style="text-indent: 0em; margin-left: 0em"><span class="linehead"></span>鶯來樹上砭詩興客去嶺頭慕笑聲<span class="note">(白飲洞)</span>。</p><a 
name="0553a01" id="0553a01"></a><p style="text-indent: 0em; margin-left: 0em"><span class="linehead"></span>普眼光中雄甲冑三洲界裡灼金襴<span class="note">(<span title="未知的文字">▆</span><span title="未知的文字">▆</span>殿)</span>。</p><a 
name="0553a02" id="0553a02"></a><p style="text-indent: 0em; margin-left: 0em"><span class="linehead"></span>彌勒授時飛雪白善財啟處煖爐紅<span class="note">(善財參彌勒)</span>。</p><a 
name="0553a03" id="0553a03"></a><p style="text-indent: 0em; margin-left: 0em"><span class="linehead"></span>華亭岸上機緣熟船子橈頭接應高<span class="note">(船子度夾山)</span>。</p><a 
name="0553a04" id="0553a04"></a><p style="text-indent: 0em; margin-left: 0em"><span class="linehead"></span>一棒能開今古惑三拳始識死生機<span class="note">(黃檗打臨濟)</span>。</p><a 
name="0553a05" id="0553a05"></a><p style="text-indent: 0em; margin-left: 0em"><span class="linehead"></span>趙州頭上開生死普願刀前斬悟迷<span class="note">(南泉斬貓)</span>。</p><a 
name="0553a06" id="0553a06"></a><p style="margin-left: 3em"><span class="headname">送居士</span></p><a 
name="0553a07" id="0553a07"></a><p style="text-indent: 0em; margin-left: 0em"><span class="linehead"></span>和光固識薰蕕別盡性還看物我同。</p><a 
name="0553a08" id="0553a08"></a><p style="text-indent: 0em; margin-left: 0em"><span class="headname">　　　　又</span></p><a 
name="0553a09" id="0553a09"></a><p style="text-indent: 0em; margin-left: 0em"><span class="linehead"></span>一飯蕊宮瞻玉席雙珠綠閣染金泥。</p><a 
name="0553a10" id="0553a10"></a><p style="text-indent: 0em; margin-left: 0em"><span class="headname">　　　　又</span></p><a 
name="0553a11" id="0553a11"></a><p style="text-indent: 0em; margin-left: 0em"><span class="linehead"></span>三槐宅上期元將五柳門前冀子喬。</p><a 
name="0553a12" id="0553a12"></a><p style="text-indent: 0em; margin-left: 0em"><span class="headname">　　　　又</span></p><a 
name="0553a13" id="0553a13"></a><p style="text-indent: 0em; margin-left: 0em"><span class="linehead"></span>栽松卻可浣塵胃植柳偏能習懶腰。</p><a 
name="0553a14" id="0553a14"></a><p style="text-indent: 0em; margin-left: 0em"><span class="headname">　　　　又</span></p><a 
name="0553a15" id="0553a15"></a><p style="text-indent: 0em; margin-left: 0em"><span class="linehead"></span>花林覿面香侵閣字水橫江影沒天<span class="note">(龍翔寺)</span>。</p><a 
name="0553a16" id="0553a16"></a><p style="text-indent: 0em; margin-left: 0em"><span class="headname">　　　　又</span></p><a 
name="0553a17" id="0553a17"></a><p style="text-indent: 0em; margin-left: 0em"><span class="linehead"></span>三年更聽鳴雞語一卷還看吐鳳飛。</p><a 
name="0553a18" id="0553a18"></a><p style="text-indent: 0em; margin-left: 0em"><span class="headname">　　　　又</span></p><a 
name="0553a19" id="0553a19"></a><p style="text-indent: 0em; margin-left: 0em"><span class="linehead"></span>袖中出石生錢玉壁上題詩引桂蘭。</p><a 
name="0553a20" id="0553a20"></a><p style="text-indent: 0em; margin-left: 0em"><span class="headname">　　　　又</span></p><a 
name="0553a21" id="0553a21"></a><p style="text-indent: 0em; margin-left: 0em"><span class="linehead"></span>糴米題詩來羽客沉金問記起梅仙。</p><a 
name="0553a22" id="0553a22"></a><p style="text-indent: 0em; margin-left: 0em"><span class="headname">　　　　又</span></p><a 
name="0553a23" id="0553a23"></a><p style="text-indent: 0em; margin-left: 0em"><span class="linehead"></span>三語更飛金礫鷘一經仍鬧玉堂仙。</p><a 
name="0553a24" id="0553a24"></a><p style="text-indent: 0em; margin-left: 0em"><span class="headname">　　　　又</span></p><a 
name="0553a25" id="0553a25"></a><p style="text-indent: 0em; margin-left: 0em"><span class="linehead"></span>廬清雲作友塌定月為燈。</p><a 
name="0553a26" id="0553a26"></a><a 
name="0553a27" id="0553a27"></a><a 
name="0553a28" id="0553a28"></a><a 
name="0553a29" id="0553a29"></a><a 
name="0553a30" id="0553a30"></a><p><span class="juanname">吹萬禪師語錄卷之二十終</span></p><a 
name="0553b01" id="0553b01"></a><div class="w"><div style="margin-left: 1em"><p style="margin-left: 2em"><span class="headname">吹萬禪師塔銘</span></p><a 
name="0553b02" id="0553b02"></a><p style="margin-left: 4em"><span class="byline">賜進士出身　　　欽命整飭兵巡兼理監軍道</span></p><a 
name="0553b03" id="0553b03"></a><p style="margin-left: 4em"><span class="byline">湖廣參知政事浯江弟子田華國熏沐拜撰</span></p><a 
name="0553b04" id="0553b04"></a><p style="text-indent: 0em; margin-left: 0em"><span class="linehead"></span>州郊北有三目山為郡之項脈山龍小歇蜿結虯盤<a 
name="0553b05" id="0553b05"></a>中創聚雲禪林迺闔郡縉紳士庶所就其謀始而圖<a 
name="0553b06" id="0553b06"></a>成者則本郡侍御高公與家大人實主之<span class="note">(國)</span>亦少與<a 
name="0553b07" id="0553b07"></a>有力焉蓋以居吹萬禪師也禪師諱廣真僰道宜賓<a 
name="0553b08" id="0553b08"></a>人俗姓李父祖三世為婆羅門師生有異徵詳載行<a 
name="0553b09" id="0553b09"></a>錄幼而業儒長而事佛得法於月明聯池老人池嗣<a 
name="0553b10" id="0553b10"></a>鐵牛遠遠嗣荊山寶寶嗣無念有有嗣二仰欽欽嗣<a 
name="0553b11" id="0553b11"></a>小庵密密嗣一言顯顯嗣筏渡慈慈嗣苦口益益嗣<a 
name="0553b12" id="0553b12"></a>淨慈明明嗣鼓山永永嗣西禪需需嗣大慧杲歷溯<a 
name="0553b13" id="0553b13"></a>源流師固大慧十四世孫也大慧下十尊宿遞有機<a 
name="0553b14" id="0553b14"></a>緣語錄流傳至鐵牛月明但述相見之語付囑之偈<a 
name="0553b15" id="0553b15"></a>大師崛起而中興之匪第光顯徑山鼎新臨濟而且<a 
name="0553b16" id="0553b16"></a>扶宗拯弊身體力行師蓋千古法門之功臣也何以<a 
name="0553b17" id="0553b17"></a>言之當師之時禪風衰晚師則慨然有從先之志套<a 
name="0553b18" id="0553b18"></a>板時腔竊恥而不為是以涉海入吳穿閩過粵一帶<a 
name="0553b19" id="0553b19"></a>煙霞物色盡在目中大都墨浪筆花競浮場社無有<a 
name="0553b20" id="0553b20"></a>可其意者自湖東開法後便爾返棹錦江家君挽留<a 
name="0553b21" id="0553b21"></a>卓錫樹幟雲根年來開堂眾至數千指師之教人每<a 
name="0553b22" id="0553b22"></a>以慈悲真實忍辱為訓不稽之言不出諸口隨俗之<a 
name="0553b23" id="0553b23"></a>事不行諸身凡其作則立規者皆準先正之典型而<a 
name="0553b24" id="0553b24"></a>不以師心自用遐哉其不可及也嗚呼宗門割裂鬥<a 
name="0553b25" id="0553b25"></a>諍成風家創一言人標一解硬節擔板之病中於膏<a 
name="0553b26" id="0553b26"></a><span class="corr" title='[盲&gt;肓]'>肓</span>師體醫王之慈痛為針灸故有病在一棒一喝以<a 
name="0553b27" id="0553b27"></a>為直捷者師則救之以宗旨有病在習見習聞以為<a 
name="0553b28" id="0553b28"></a>沿流者師則救之以悟明有病在承虛接響以為解<a 
name="0553b29" id="0553b29"></a>會者師則救之以參證至於冒名祖位賣弄虛聲鄙<a 
name="0553b30" id="0553b30"></a>棄律儀肆行誑誕種種疚<span class="corr" title='[[病-丙+患]&gt;患]'>患</span>師無不看病用方諦觀<a 
name="0553c01" id="0553c01"></a>普說小參總皆對症藥石<span class="note">(國)</span>不肖雖不能窺其一斑<a 
name="0553c02" id="0553c02"></a>挹其餘緒良由北面於師未嘗不從揮麈豎拂間識<a 
name="0553c03" id="0553c03"></a>婆心而奉法旨也師殆不可及者哉師正錄十卷廣<a 
name="0553c04" id="0553c04"></a>錄近百卷<span class="corr" title='[巳&gt;已]'>已</span>屬水部尚書郎月崖熊公捐俸刊刻月<a 
name="0553c05" id="0553c05"></a>崖諱汝學豫章人鐵公法子師之孫也刊成而師之<a 
name="0553c06" id="0553c06"></a>法雨澍矣沐其澤者靡不沾其潤覺片言隻字皆有<a 
name="0553c07" id="0553c07"></a>師之面目存焉則皆有師之鴻慈寓焉具眼者那肯<a 
name="0553c08" id="0553c08"></a>錯過若夫端嚴相好和氣春風瞻師之容者咸生懽<a 
name="0553c09" id="0553c09"></a>喜接師之範者極其讚嘆則又師之威儀盛德感召<a 
name="0553c10" id="0553c10"></a>乎人者為自然爾嗚呼今之沽源流而付衣缽者濫<a 
name="0553c11" id="0553c11"></a>矣師獨不輕於授受必勘其行履見地垂範人天者<a 
name="0553c12" id="0553c12"></a>而後許之如鐵壁慧機禪師則本川營山人三目慧<a 
name="0553c13" id="0553c13"></a>芝禪師則吾郡劉氏子鐵眉三巴掌慧麗禪師則北<a 
name="0553c14" id="0553c14"></a>直趙州柏鄉人之三公者皆師入室弟子也其餘得<a 
name="0553c15" id="0553c15"></a>師之法或遠引山林或垂釣湖海者未可盡悉此則<a 
name="0553c16" id="0553c16"></a>克振家聲丕承基業<span class="note">(國)</span>之所目擊而心折者烏容不<a 
name="0553c17" id="0553c17"></a>並述以紀其傳哉師住世五十八年開堂五處偶示<a 
name="0553c18" id="0553c18"></a>疾山神悲號樹木摧折病中嘗歌唱自娛提持學侶<a 
name="0553c19" id="0553c19"></a>如舊三月前謂侍者曰我臨終須大喝而去於崇禎<a 
name="0553c20" id="0553c20"></a>十二年<span class="corr" title='[巳&gt;己]'>己</span>卯七月三十日索筆書偈云朝打三千暮<a 
name="0553c21" id="0553c21"></a>打八百要會聚雲眉毛出血擲筆危坐不語至午果<a 
name="0553c22" id="0553c22"></a>大喝兩聲脫去茶毘煙至松羃結為五彩遍地荷香<a 
name="0553c23" id="0553c23"></a>襲人起骨得黃金鎖子三莖當門二齒變為紫色五<a 
name="0553c24" id="0553c24"></a>色舍利三百餘顆平都地藏寺迎十二顆建塔餘皆<a 
name="0553c25" id="0553c25"></a>塔於本寺三目山之陽弟子<span class="note">(華國)</span>謹拜首颺言而為<a 
name="0553c26" id="0553c26"></a>之銘曰。</p><a 
name="0553c27" id="0553c27"></a><p>　<span class="lg">碧眼西來　　不立文字　　五葉一花<a 
name="0553c28" id="0553c28"></a><br>　垂蔭奕世　　徑山大慧　　為臨濟宗<a 
name="0553c29" id="0553c29"></a><br>　<span class="corr" title='[謚&gt;諡]'>諡</span>稱普覺　　法海神龍　　遞傳而下<a 
name="0553c30" id="0553c30"></a><br>　迄師吹萬　　中興祖道　　光昭雲漢<a 
name="0554a01" id="0554a01"></a><br>　大哉師模　　罕與為儔　　高豎三目<a 
name="0554a02" id="0554a02"></a><br>　卑彼陵丘　　自號頭陀　　冠曰如醉<a 
name="0554a03" id="0554a03"></a><br>　振鐸聚雲　　提醒聾聵　　當師之時<a 
name="0554a04" id="0554a04"></a><br>　滿地狂禪　　譬如獵馬　　師痛加鞭<a 
name="0554a05" id="0554a05"></a><br>　俾蹄嚙者　　服厥銜轡　　載馳載驅<a 
name="0554a06" id="0554a06"></a><br>　知進知退　　扶衰救弊　　師亦孔艱<a 
name="0554a07" id="0554a07"></a><br>　良藥苦口　　為人所難　　資學既優<a 
name="0554a08" id="0554a08"></a><br>　且廣識量　　俯視叢林　　而踞其上<a 
name="0554a09" id="0554a09"></a><br>　屏山落落　　浯水悠悠　　法雲常布<a 
name="0554a10" id="0554a10"></a><br>　法雨常流　　瞻師浮圖　　儀型猶在<a 
name="0554a11" id="0554a11"></a><br>　允矣宗猷　　古今攸賴</span></p></div></div><a 
name="0554a12" id="0554a12"></a><a 
name="0554a13" id="0554a13"></a><a 
name="0554a14" id="0554a14"></a><a 
name="0554a15" id="0554a15"></a><a 
name="0554a16" id="0554a16"></a><a 
name="0554a17" id="0554a17"></a><a 
name="0554a18" id="0554a18"></a><a 
name="0554a19" id="0554a19"></a><a 
name="0554a20" id="0554a20"></a><a 
name="0554a21" id="0554a21"></a><a 
name="0554a22" id="0554a22"></a><a 
name="0554a23" id="0554a23"></a><a 
name="0554a24" id="0554a24"></a><a 
name="0554a25" id="0554a25"></a><a 
name="0554a26" id="0554a26"></a><a 
name="0554a27" id="0554a27"></a><a 
name="0554a28" id="0554a28"></a><a 
name="0554a29" id="0554a29"></a><a 
name="0554a30" id="0554a30"></a><a 
name="0554b01" id="0554b01"></a><div class="w"><div style="margin-left: 1em"><p style="margin-left: 2em"><span class="headname">行狀</span></p><a 
name="0554b02" id="0554b02"></a><p style="text-indent: 0em; margin-left: 0em"><span class="linehead"></span>蜀東忠州三目山聚雲吹萬師翁諱廣真僰道宜賓<a 
name="0554b03" id="0554b03"></a>人姓李氏父祖三世為婆羅門父無後禱于三世如<a 
name="0554b04" id="0554b04"></a>來而生及誕日偶有優婆塞八人臨其舍一人指語<a 
name="0554b05" id="0554b05"></a>父曰此八寶應真出興于世也母遂厭葷羶從茲食<a 
name="0554b06" id="0554b06"></a>素三年離乳每見家庭左右嬰<span title="未知的文字">▆</span>便大哭終日唯曰<a 
name="0554b07" id="0554b07"></a>看羊去乃止啼至年十五在芸局邊與同學讀書偶<a 
name="0554b08" id="0554b08"></a>見菊蕊芬芳借為嘆曰此花今歲凋零明春發生如<a 
name="0554b09" id="0554b09"></a>舊嘗聞生死事大迅速無常墨花煙藻詎免生死乎<a 
name="0554b10" id="0554b10"></a>竟絕學陟少峨峰參浩山老人問曰生死事大如何<a 
name="0554b11" id="0554b11"></a>了得山曰鷺鷥臥雪參三日復問曰狐狸外躁木雞<a 
name="0554b12" id="0554b12"></a>自安時如何山曰切莫動著翁曰向上更有事否山<a 
name="0554b13" id="0554b13"></a>曰俟汝出家來與汝了卻維時不會此語耽著箇出<a 
name="0554b14" id="0554b14"></a>家字樣復自思曰父母在庭何由脫得仍返里中偶<a 
name="0554b15" id="0554b15"></a>得大慧祖師錄四冊晝夜不釋卷單以生從何處來<a 
name="0554b16" id="0554b16"></a>死向何處去語時時提撕又得正法眼藏一錄苦參<a 
name="0554b17" id="0554b17"></a>力究凡與意路合者便會意路不合如虎之踞于當<a 
name="0554b18" id="0554b18"></a>途無進步處乃于家設棐几軍持立誓于像曰某參<a 
name="0554b19" id="0554b19"></a>究此事志願饒益考妣解脫<span class="corr" title='[已&gt;己]'>己</span>身以及人天若不了<a 
name="0554b20" id="0554b20"></a>悟定不出家朝暮頂禮四十八願禮畢仍舊提撕前<a 
name="0554b21" id="0554b21"></a>語後遇一僧見訪問曰如何是佛翁擬開口僧曰不<a 
name="0554b22" id="0554b22"></a>是不是經數期對話復云不是翁被者一劄把父母<a 
name="0554b23" id="0554b23"></a>眷屬田園家業冷如冰炭至午值僧磨刀次急問如<a 
name="0554b24" id="0554b24"></a>何是佛僧云我今日磨剃刀且待明日來翁于言下<a 
name="0554b25" id="0554b25"></a>有省後入朱提參月明老和尚纔禮拜起明問如何<a 
name="0554b26" id="0554b26"></a>是古佛心翁即拱手云請師尊重又問不用音聲與<a 
name="0554b27" id="0554b27"></a>色身將何喚作本來人翁良久明休去復聞祖母病<a 
name="0554b28" id="0554b28"></a>篤乃歸說法以助卓越未幾而逝服中每以佛法進<a 
name="0554b29" id="0554b29"></a>為五鼎服闋二年胞弟二人長成始謀出家先一月<a 
name="0554b30" id="0554b30"></a>有氅衣道者謂里人曰此處不久當有至人出世翁<a 
name="0554c01" id="0554c01"></a>果于萬曆四十一年癸丑七月初一日踰城入山禮<a 
name="0554c02" id="0554c02"></a>月明和尚受具一日明謂曰汝猶有一句未會翁即<a 
name="0554c03" id="0554c03"></a>問是那一句明曰不用音聲色身默然良久與我現<a 
name="0554c04" id="0554c04"></a>出真空來翁拂袖而出自思曰此事不可草草是中<a 
name="0554c05" id="0554c05"></a>必有玄要遂辭之佛子騫山是山多鬼魅翁至寂然<a 
name="0554c06" id="0554c06"></a>無聞郡人嘗曰佛子山有道獸焉見之者尟翁樹菴<a 
name="0554c07" id="0554c07"></a>于茲而獸恒伏于菴之右翁與說三皈之法乃逃于<a 
name="0554c08" id="0554c08"></a>深林復不見矣一日忽見井路蒙茸交道意欲剪之<a 
name="0554c09" id="0554c09"></a>次期屆井而左右皆刈如此種種異徵未可繁述汲<a 
name="0554c10" id="0554c10"></a>水伐薪自炊自力苦參三載經行危坐脅不至席限<a 
name="0554c11" id="0554c11"></a>滿復入朱提參覲月明和尚一見便問曰畢竟如何<a 
name="0554c12" id="0554c12"></a>現出明引翁手掩其口豁然大悟乃曰縱然奇特終<a 
name="0554c13" id="0554c13"></a>是尋常明遂出臨濟正宗付之逮娛戲佛華三昧入<a 
name="0554c14" id="0554c14"></a>法界品毗目仙人執善財手一須臾間歷過佛剎微<a 
name="0554c15" id="0554c15"></a>塵數世界參見微塵諸佛法法不昧至事事無礙法<a 
name="0554c16" id="0554c16"></a>界始解圓悟示張無盡用處從此五宗如臨濟玄要<a 
name="0554c17" id="0554c17"></a>主賓料揀曹洞五位王子三滲漏三墮仰山圓相雲<a 
name="0554c18" id="0554c18"></a>門高古法眼簡明句嵒頭識句香嵒獨腳南泉異類<a 
name="0554c19" id="0554c19"></a>汾陽十智浮山九帶德山末後等句迥出微妙信長<a 
name="0554c20" id="0554c20"></a>風之遊于太虛頓脫無宗若千日之洞于廣漠時本<a 
name="0554c21" id="0554c21"></a>郡翠屏寺迎翁主藏隨機方便接得四人一法師一<a 
name="0554c22" id="0554c22"></a>頭陀一優婆塞一優婆夷唯頭陀隱山三人化去仍<a 
name="0554c23" id="0554c23"></a>返里中為母說法勸發道心竟策杖風塵一衲一瓢<a 
name="0554c24" id="0554c24"></a>孤雲白下涉海入吳過閩踵粵旋楚至瀟湘湖東一<a 
name="0554c25" id="0554c25"></a>帶煙霞無非搖塵析理墨浪筆花偶或見之何異神<a 
name="0554c26" id="0554c26"></a>鼎忽慈明兜率藐清素有湖東主人霜輪者乃憨山<a 
name="0554c27" id="0554c27"></a>首座道聲甚著見翁偉儀越格磊落塵表乃曰禪風<a 
name="0554c28" id="0554c28"></a>久墜我兩人大家出隻手扶起翁但微笑時當萬曆<a 
name="0554c29" id="0554c29"></a>四十六年戊午春也就于是月望日請翁開法堂中<a 
name="0554c30" id="0554c30"></a>學人二百有餘皆詩賦經論之客忽一日上堂因僧<a 
name="0555a01" id="0555a01"></a>問顏子喟然一節翁述以軟銕硬綿之偈霜輪于座<a 
name="0555a02" id="0555a02"></a>下高聲曰老和尚者話何來奈我蒲團上乏工夫耳<a 
name="0555a03" id="0555a03"></a>學人聞言遂有異志翁恐主道有妨以慈悲喻慰竟<a 
name="0555a04" id="0555a04"></a>托他故辭之獨攜武陵灼然澤公煙棹三峽過夔門<a 
name="0555a05" id="0555a05"></a>太平寺寺主玄密預夢池中忽湧白蓮大花二莖香<a 
name="0555a06" id="0555a06"></a>飛檐宇艷麗可人逮午而翁至矣密默默驚異願為<a 
name="0555a07" id="0555a07"></a>法屬竟溯水忠南逅侍御田公無無居士挽留建剎<a 
name="0555a08" id="0555a08"></a>延翁居焉是時海內學者馳于經論爭傳賢首談及<a 
name="0555a09" id="0555a09"></a>斯事何異張咸池于洞庭翁憫學者難入幽微首著<a 
name="0555a10" id="0555a10"></a>石室禪議以曉之次見士大夫每于三教至理溷而<a 
name="0555a11" id="0555a11"></a>不一偏而未圓尟能貫徹一心洞達無體詆訕互興<a 
name="0555a12" id="0555a12"></a>遂著一貫別傳原易說太極圖皆發揮三氏傍抉諸<a 
name="0555a13" id="0555a13"></a>子古之帝王咸有衛佛之興翁嘆曰國朝之初寧無<a 
name="0555a14" id="0555a14"></a>修教之說歟乃集大明御製勒為三卷進以識意題<a 
name="0555a15" id="0555a15"></a>曰顯佛集至于說樂正論以規學解之偏說九辯以<a 
name="0555a16" id="0555a16"></a>刺時流之舛說內篇以洞玄微之妙說規矩以正僧<a 
name="0555a17" id="0555a17"></a>儀之失說三字經以修童稚之訓說古音王傳以敕<a 
name="0555a18" id="0555a18"></a>煉石之乖復著文字禪那五卷楞嚴夢釋二十卷言<a 
name="0555a19" id="0555a19"></a>語紀一卷恣夏草一卷心經詮註一卷禪林雅訓一<a 
name="0555a20" id="0555a20"></a>卷正觀錄二卷問答錄四卷居士頌一卷本行錄二<a 
name="0555a21" id="0555a21"></a>卷維摩診脈三卷圓覺解一卷楞伽三昧一卷金剛<a 
name="0555a22" id="0555a22"></a>點眼一卷宗門正眼一卷正錄二十卷諸書既出薦<a 
name="0555a23" id="0555a23"></a>紳士夫靡不頷之崇禎初侍御長公素菴居士挺身<a 
name="0555a24" id="0555a24"></a>衛法復啟升堂入室正令全提由是四方學侶輻輳<a 
name="0555a25" id="0555a25"></a>如雲因顏其院曰聚雲挹是義也翁之誨人必以徹<a 
name="0555a26" id="0555a26"></a>證徹悟行解相應者而後可居常語曰諸方來者的<a 
name="0555a27" id="0555a27"></a>的會得五家宗旨方許相見未然秖宜虛心求示斷<a 
name="0555a28" id="0555a28"></a>不可務一橛之機偏行之門石火電光舉了便會草<a 
name="0555a29" id="0555a29"></a>草忽忽作者般去又復性嗜山水瀟灑絕塵龍崖之<a 
name="0555a30" id="0555a30"></a>左疊嶺而下松檜交加即疏松嶺也嶺間之石如龜<a 
name="0555b01" id="0555b01"></a>文每當松風晚落蟾輝瀉影翁嘗揮<span class="corr" title='[塵&gt;麈]'>麈</span>于中名曰洛<a 
name="0555b02" id="0555b02"></a>書傍有小澗雨久則瀑布作聲羅以卷石三座因呼<a 
name="0555b03" id="0555b03"></a>為小小蓬萊恒以古之十二龍賓面山石而閱焉乃<a 
name="0555b04" id="0555b04"></a>著蓬萊雨花二集厥後四輩敦啟有白馬之遊鼓枻<a 
name="0555b05" id="0555b05"></a>金陵墨仙聞翁至特訪于客舍坐閒話及岩頭末後<a 
name="0555b06" id="0555b06"></a>之語談說不倦仍具三衣頂禮乃曰蜀中護法願為<a 
name="0555b07" id="0555b07"></a>半壁當軸首輔錢公太史雪灘陳公聞之並欲勉瞿<a 
name="0555b08" id="0555b08"></a>金陵發藥師以三巴佛法初弘未克溥濟竟辭所請<a 
name="0555b09" id="0555b09"></a>因著南遊紀一卷船子曲一卷是時鑠金之徒多務<a 
name="0555b10" id="0555b10"></a>馳逐競浮場社故有金陵小參由是返棹錦江薦紳<a 
name="0555b11" id="0555b11"></a>士庶請建千日禪期維時會中得法悟徹者不啻數<a 
name="0555b12" id="0555b12"></a>十人皆聞于時慶忠則翁分席上首第一座也其餘<a 
name="0555b13" id="0555b13"></a>不可稱計臨江參戎尹寵居士捐金白粲延翁住巴<a 
name="0555b14" id="0555b14"></a>臺巴臺在郡之西近城一拘盧舍法席既敞道俗往<a 
name="0555b15" id="0555b15"></a>來如織眾至五千餘指夔之萬州向文學諱近蟾邑<a 
name="0555b16" id="0555b16"></a>之季倫也聞翁法演巴國乃披剃著緇復請住雲來<a 
name="0555b17" id="0555b17"></a>繼而徙興龍復返聚雲參學之士如見所親蓋翁智<a 
name="0555b18" id="0555b18"></a>德高遠感召乎人耳天啟間有古戎陳子青衿在泮<a 
name="0555b19" id="0555b19"></a>雅好紫姑虔禱數年感瓊華仙人徘徊于篆籀中匪<a 
name="0555b20" id="0555b20"></a>獨岷山玉壘即三吳楚越之王侯士夫爭與之遊陳<a 
name="0555b21" id="0555b21"></a>子歸蜀侍御田公邀于蘇莊遣使迎翁翁至瓊仙卷<a 
name="0555b22" id="0555b22"></a>首大書曰山谷前身詢之則曰師乃宋太史黃山谷<a 
name="0555b23" id="0555b23"></a>後身也贈其三絕其一曰山容此日有山靈我來訪<a 
name="0555b24" id="0555b24"></a>客草青青前身黃谷今猶在一座明燈一卷經其二<a 
name="0555b25" id="0555b25"></a>曰竹深雲塢樹茵苔我得登臨山色開一笑過溪親<a 
name="0555b26" id="0555b26"></a>座處囊收天地古今懷其三曰君栖幽地任徐徐滿<a 
name="0555b27" id="0555b27"></a>座深藏萬卷書秘著三車開世路千秋遺業古今圖<a 
name="0555b28" id="0555b28"></a>坐中有嘆其異者翁曰公等不聞寒拾豐干乎是皆<a 
name="0555b29" id="0555b29"></a>不唧溜底老古錐將者些子為藥為病即縛即脫化<a 
name="0555b30" id="0555b30"></a>去應來總令堪忍中族姓子知煩惱礦內有無邊華<a 
name="0555c01" id="0555c01"></a>藏也我何與哉聞者莫不欽服翁壽五十有八僧臘<a 
name="0555c02" id="0555c02"></a>三十相好具足和氣春溫仁慈廓落草木不傷乃至<a 
name="0555c03" id="0555c03"></a>遺屍腐骨咸恤憫焉偶示疾是月山神夜泣樹木摧<a 
name="0555c04" id="0555c04"></a>折病中歌唱自娛提持學倡如舊三月前謂侍僧曰<a 
name="0555c05" id="0555c05"></a>我臨終須大喝而去于崇禎十二年<span class="corr" title='[已&gt;己]'>己</span>卯秋七月三<a 
name="0555c06" id="0555c06"></a>十日乃索筆書遺語及辭世偈云朝打三千暮打八<a 
name="0555c07" id="0555c07"></a>百要會聚雲眉毛出血擲筆危坐至午果大喝兩聲<a 
name="0555c08" id="0555c08"></a>脫去闍維煙至松羃結為五彩荷香遍地起骨得黃<a 
name="0555c09" id="0555c09"></a>金鎖子三莖五色舍利三百餘顆當門二齒化為紫<a 
name="0555c10" id="0555c10"></a>色入土者無數酆陵地藏院迎十二顆建塔餘皆塔。</p><a 
name="0555c11" id="0555c11"></a><a 
name="0555c12" id="0555c12"></a><p style="text-indent: 0em; margin-left: 0em"><span class="linehead"></span>　　　　　　　西蜀嗣法孫至善沐手和南謹撰</p></div></div>
<hr>【經文資訊】嘉興藏第 29 冊 No. B239 吹萬禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7236.html?index=J29nB239" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB239_020 by HTTrack Website Copier/3.x [XR&CO'2014], Tue, 07 Jun 2016 07:11:54 GMT -->
</html>
