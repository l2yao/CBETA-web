<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J39nB438_001 by HTTrack Website Copier/3.x [XR&CO'2014], Tue, 07 Jun 2016 07:15:43 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1209376120&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ39nB438&amp;utmp=%2Fmobile%2Findex.php%3Findex%3DJ39nB438_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第39冊<br/>No.B438 衡山禪師語錄 (1卷)<br/>【清 燈炳說　宗位編　超源序　藍理序　有塔銘（依駒本印）】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J39">
<div class="root" id="B438" sutra_name="衡山禪師語錄" sutra_juan="[卷1]">　
<a 
name="0247a01" id="0247a01"></a><div class="xu"><div class="xu"><p style="margin-left: 3em"><span class="headname">衡山和尚語錄序</span></p><a 
name="0247a02" id="0247a02"></a><p style="text-indent: 0em; margin-left: 0em"><span class="linehead"></span>昔達磨西來不立文字直指人心見性成佛後六祖<a 
name="0247a03" id="0247a03"></a>曰達磨道箇直指早是曲了也何以故要知不立二<a 
name="0247a04" id="0247a04"></a>字亦是文字且達磨傳法偈四句豈非文字乎其不<a 
name="0247a05" id="0247a05"></a>尚文字者恐人滯指而迷月也又太原孚因雪峰道<a 
name="0247a06" id="0247a06"></a>一隻聖箭直射九重城裏去也遂趁至中路勘神晏<a 
name="0247a07" id="0247a07"></a>國師回謂雪峰曰好隻聖箭中路折卻了也遂舉前<a 
name="0247a08" id="0247a08"></a>話峰曰奴渠語在由此觀之文字語言其可無乎。</p><a 
name="0247a09" id="0247a09"></a><p style="text-indent: 0em; margin-left: 0em"><span class="linehead"></span>衡山和尚聚雲之孫治平之子出住吉祥龍象雲集<a 
name="0247a10" id="0247a10"></a>其機鋒似金刀破竹其才辯若珠子走盤其上堂小<a 
name="0247a11" id="0247a11"></a>參法語皆從胸襟流出蓋天蓋地真不愧為大慧之<a 
name="0247a12" id="0247a12"></a>兒孫也夫聚雲治平諸大老重振大慧之道於西蜀<a 
name="0247a13" id="0247a13"></a>而衡山三山諸和尚又能繼志述事俾雙徑禪燈旦<a 
name="0247a14" id="0247a14"></a>復旦兮則凡我濟北後裔皆當共慶同宗之盛也茲<a 
name="0247a15" id="0247a15"></a>普陀別菴和尚以衡山令伯語錄壽諸棗梨而几幻<a 
name="0247a16" id="0247a16"></a>大師索序於予予不自揣援筆作此何異捧土培泰<a 
name="0247a17" id="0247a17"></a>山掬水沃東海哉。</p><a 
name="0247a18" id="0247a18"></a><p style="text-indent: 0em; margin-left: 0em"><span class="linehead"></span>康熙乙亥王春龍池後裔閩莆超原澹崖氏拜撰</p></div><a 
name="0247a19" id="0247a19"></a><a 
name="0247a20" id="0247a20"></a><a 
name="0247a21" id="0247a21"></a><div class="xu"><p style="margin-left: 3em"><span class="headname">慶雲炳禪師語錄序</span></p><a 
name="0247a22" id="0247a22"></a><p style="text-indent: 0em; margin-left: 0em"><span class="linehead"></span>臨濟之道騰越而起類皆岷蜀之人五祖昭覺其最<a 
name="0247a23" id="0247a23"></a>著者逮有明神宗朝<span title="未知的文字">▆</span>雲老人以間世英偉承徑山<a 
name="0247a24" id="0247a24"></a>之後大乃父乃祖之庭于桐山王壘光燄赫奕諸方<a 
name="0247a25" id="0247a25"></a>傾向以為臨濟再興故出其門者廣大精微凌轢前<a 
name="0247a26" id="0247a26"></a>古直與南匾頭寶峰文輩並驅中原<span class="gaiji">[狂-王+倚]<!--gaiji,,1[狂-王+倚],2,3--></span>歟盛哉慶忠<a 
name="0247a27" id="0247a27"></a>禪師居其一也忠得法龍象二十三人三座則為慶<a 
name="0247a28" id="0247a28"></a>雲炳禪師按炳狀師少即見先聚雲于寶峰初入侍<a 
name="0247a29" id="0247a29"></a>寮不幾于度水擎茶間已明<span class="corr" title='[已&gt;己]'>己</span>躬下事雲歿後始親<a 
name="0247a30" id="0247a30"></a>忠于枳江久之克第一座當是時也巴蜀禪叢肇啟<a 
name="0247b01" id="0247b01"></a>遐邇英俊雲委川輪師以玅齡首眾舉揚從上巴鼻<a 
name="0247b02" id="0247b02"></a>明清以來馳聲走譽弘揚徑山聚雲之道者皆自痛<a 
name="0247b03" id="0247b03"></a>拳辣手出焉且師之碩德行業冰清玉潤去住翛然<a 
name="0247b04" id="0247b04"></a>臨死生之際獲大無畏如獅子王遊戲自在非近世<a 
name="0247b05" id="0247b05"></a>楊鄭所企及者不佞仰之深慕之久矣師凡兩坐道<a 
name="0247b06" id="0247b06"></a>場晚興慶雲語錄一卷皆膾炙叢林服膺緇素顧其<a 
name="0247b07" id="0247b07"></a>言雖不多要皆到地本艸如人食少金剛自當穿皮<a 
name="0247b08" id="0247b08"></a>而出非過量人難為湊泊者普陀別菴禪師師之猶<a 
name="0247b09" id="0247b09"></a>子也當童稚時撫其臂曰異時弘我徑山之道者舍<a 
name="0247b10" id="0247b10"></a>子而誰師滅去十餘年別公果法道大震東南抑見<a 
name="0247b11" id="0247b11"></a>師之慧鑑不爽矣今其三世孫几幻禪人持稿南來<a 
name="0247b12" id="0247b12"></a>謀予不佞弁言簡端又以別公之介紹請陳始末乃<a 
name="0247b13" id="0247b13"></a>退而為之書。</p><a 
name="0247b14" id="0247b14"></a><p style="text-indent: 0em; margin-left: 0em"><span class="linehead"></span>康熙丙子孟春月上浣<br><a 
name="0247b15" id="0247b15"></a>鎮守浙江等處地方定海總兵官左都督藍理拜撰</p></div></div><a 
name="0247b16" id="0247b16"></a><a 
name="0247b17" id="0247b17"></a><a 
name="0247b18" id="0247b18"></a><a 
name="0247b19" id="0247b19"></a><a 
name="0247b20" id="0247b20"></a><a 
name="0247b21" id="0247b21"></a><a 
name="0247b22" id="0247b22"></a><a 
name="0247b23" id="0247b23"></a><a 
name="0247b24" id="0247b24"></a><a 
name="0247b25" id="0247b25"></a><a 
name="0247b26" id="0247b26"></a><a 
name="0247b27" id="0247b27"></a><a 
name="0247b28" id="0247b28"></a><a 
name="0247b29" id="0247b29"></a><a 
name="0247b30" id="0247b30"></a><a 
name="0247c01" id="0247c01"></a><p><span class="juanname">衡山炳禪師語錄</span></p><a 
name="0247c02" id="0247c02"></a><p style="margin-left: 4em"><span class="byline">法孫宗位編</span></p><a 
name="0247c03" id="0247c03"></a><p style="text-indent: 0em; margin-left: 0em"><span class="linehead"></span>順治壬辰七月望日夔州府石砫祇園檀越蘇茂宇<a 
name="0247c04" id="0247c04"></a>暨眾善信請師住吉祥禪寺入院。</p><a 
name="0247c05" id="0247c05"></a><p style="text-indent: 0em; margin-left: 0em"><span class="linehead"></span>三門　如來倒駕逆來菩薩順行而去雖然來去不<a 
name="0247c06" id="0247c06"></a>同縱橫上下無忌還識路頭麼十方薄伽梵一路涅<a 
name="0247c07" id="0247c07"></a>槃門卓拄杖便入。</p><a 
name="0247c08" id="0247c08"></a><p style="text-indent: 0em; margin-left: 0em"><span class="linehead"></span>伽藍　紅髮白牙鐵臉爛額應現圓通出沒莫測箇<a 
name="0247c09" id="0247c09"></a>箇恒衛吉祥只教眉毛出血如斯依教奉行不負山<a 
name="0247c10" id="0247c10"></a>僧饒舌珍重珍重。</p><a 
name="0247c11" id="0247c11"></a><p style="text-indent: 0em; margin-left: 0em"><span class="linehead"></span>方丈　不喚作方丈玄要難分喚作方丈照用齊立<a 
name="0247c12" id="0247c12"></a>有時驅耕夫之牛奪饑人之食末後轉身異類行縱<a 
name="0247c13" id="0247c13"></a>橫百寸是十尺喝一喝云料揀齊施賓主全百億金<a 
name="0247c14" id="0247c14"></a>毛出隊躑即日迎佛陞座請上堂師拈香祝<br><a 
name="0247c15" id="0247c15"></a>聖畢次拈云此瓣香荊棘叢中常快活干戈林裏恒<a 
name="0247c16" id="0247c16"></a>吉祥即今對人天眾前信手拈來供養傳臨濟正宗<a 
name="0247c17" id="0247c17"></a>第二十六世現住慶忠堂上上鐵下壁本師老和尚<a 
name="0247c18" id="0247c18"></a>用酬法乳之恩斂衣就座維那白槌云法筵龍象眾<a 
name="0247c19" id="0247c19"></a>當觀第一義師舉趙州云有時將丈六金身作一莖<a 
name="0247c20" id="0247c20"></a>草有時將一莖草作丈六金身建立也在我掃蕩也<a 
name="0247c21" id="0247c21"></a>在我今日山僧則不恁麼有時將三世諸佛向吉祥<a 
name="0247c22" id="0247c22"></a>寶殿裏安立有時將吉祥寶殿向三世諸佛眉毛上<a 
name="0247c23" id="0247c23"></a>安立收來也在我放去也在我恁麼告報且道與趙<a 
name="0247c24" id="0247c24"></a>州是同是別還見麼坐斷兩頭無別路一切時中最<a 
name="0247c25" id="0247c25"></a>吉祥維那再白槌云諦觀法王法法王法如是師下<a 
name="0247c26" id="0247c26"></a>座。</p><a 
name="0247c27" id="0247c27"></a><p style="text-indent: 0em; margin-left: 0em"><span class="linehead"></span>冉總戎利幽請上堂僧問此日拈花是錢索是井索<a 
name="0247c28" id="0247c28"></a>師云野人恒面壁進云五福宏開時如何師云三星<a 
name="0247c29" id="0247c29"></a>拱吉祥乃云六三六四六五吉祥大震法鼓黃梅三<a 
name="0247c30" id="0247c30"></a>擊祖意旛花羅列飛舞今日迺冉公大護法建普利<a 
name="0248a01" id="0248a01"></a>道場特請山僧陞座舉揚般若若論般若無說無聞<a 
name="0248a02" id="0248a02"></a>向何處開口只聽得有一尊宿在山僧拄杖頭上道<a 
name="0248a03" id="0248a03"></a>大乘井索小乘錢索有漏笊籬無漏木杓撞著臨濟<a 
name="0248a04" id="0248a04"></a>德山無故入門便棒便喝差甚麼使者雲行功曹傳<a 
name="0248a05" id="0248a05"></a>奏大地草木咸放光明天龍鬼神歡喜信受卓拄杖<a 
name="0248a06" id="0248a06"></a>云知麼野人恒面壁三星拱吉祥。</p><a 
name="0248a07" id="0248a07"></a><p style="text-indent: 0em; margin-left: 0em"><span class="linehead"></span>佛誕日檀信啟華嚴會請上堂昔年今日四月八今<a 
name="0248a08" id="0248a08"></a>日昔年四月八東西南北露全身四維上下天花撒<a 
name="0248a09" id="0248a09"></a>吉祥院裏事不同僧俗乘時轉妙法若以白紙黑字<a 
name="0248a10" id="0248a10"></a>為法猶是止啼黃<span class="corr" title='[&#x8616;&gt;蘗]'>蘗</span>若以數墨等行為轉亦是門外<a 
name="0248a11" id="0248a11"></a>之遶即今合作麼生又久云天上天下惟吾獨尊。</p><a 
name="0248a12" id="0248a12"></a><p style="text-indent: 0em; margin-left: 0em"><span class="linehead"></span>午日上堂菖蒲劍艾葉虎海底紅輪日當午吉祥漏<a 
name="0248a13" id="0248a13"></a>逗者封皮聲聲震動龍舟鼓喝一喝云還聞麼。</p><a 
name="0248a14" id="0248a14"></a><p style="text-indent: 0em; margin-left: 0em"><span class="linehead"></span>順治丙申九月朔日總戎袁公大護法暨闔營將士<a 
name="0248a15" id="0248a15"></a>請住忠州福城山慶雲禪寺。</p><a 
name="0248a16" id="0248a16"></a><p style="text-indent: 0em; margin-left: 0em"><span class="linehead"></span>上堂豎拄杖云天得一以清卓拄杖云地得一以寧<a 
name="0248a17" id="0248a17"></a>橫擔拄杖云人得一以靈且道衲僧得一時又作麼<a 
name="0248a18" id="0248a18"></a>生建法幢立宗旨人天號令南山雲北山雨虎嘯風<a 
name="0248a19" id="0248a19"></a>生擲拄杖連喝三喝云十方聚會學無為選佛場開<a 
name="0248a20" id="0248a20"></a>歸及第。</p><a 
name="0248a21" id="0248a21"></a><p style="text-indent: 0em; margin-left: 0em"><span class="linehead"></span>檀姓利幽請上堂生是死之生死是生之死兩路坦<a 
name="0248a22" id="0248a22"></a>然平無彼亦無此會麼若也未會再與重下註腳以<a 
name="0248a23" id="0248a23"></a>拂子打○相云此是佛體性三昧世界也在此中眾<a 
name="0248a24" id="0248a24"></a>生也在此中過去現在未來諸佛諸祖十聖三賢也<a 
name="0248a25" id="0248a25"></a>在此中乃至六道遷徙四生升降抱恨含冤苦樂榮<a 
name="0248a26" id="0248a26"></a>辱悔罪造業改過從新俱在此中所以世尊遣阿難<a 
name="0248a27" id="0248a27"></a>尊者往地獄問提婆達多云汝在此中樂否提婆云<a 
name="0248a28" id="0248a28"></a>如三禪天樂者云汝還求出否提婆云待世尊入地<a 
name="0248a29" id="0248a29"></a>獄我纔出地獄者云世尊豈有入地獄分提婆云世<a 
name="0248a30" id="0248a30"></a>尊既無入地獄分我豈有出地獄分汝等若在者裏<a 
name="0248b01" id="0248b01"></a>會得便向升沉遷徙處識取本地風光且道如何是<a 
name="0248b02" id="0248b02"></a>本地風光復以拂子畫<span class="gaiji">[十○]<!--gaiji,,1[十○],2,3--></span>相云處處總成華藏界堂<a 
name="0248b03" id="0248b03"></a>堂無處不毘盧。</p><a 
name="0248b04" id="0248b04"></a><p style="text-indent: 0em; margin-left: 0em"><span class="linehead"></span>說戒上堂舉拄杖云釋迦老子來也在山僧拄杖頭<a 
name="0248b05" id="0248b05"></a>上道不用安排切莫造作安排造作無繩自縛不安<a 
name="0248b06" id="0248b06"></a>排不造作善財彈指登樓閣秘魔放下手中叉普化<a 
name="0248b07" id="0248b07"></a>入市搖鈴鐸諸仁者于斯薦得百千法門同歸方寸<a 
name="0248b08" id="0248b08"></a>河沙妙德總在心源一切戒定慧門悉皆具足不離<a 
name="0248b09" id="0248b09"></a>汝心如或未然鞭影日將調意馬溪光時把按心牛<a 
name="0248b10" id="0248b10"></a>卓一卓。</p><a 
name="0248b11" id="0248b11"></a><p style="text-indent: 0em; margin-left: 0em"><span class="linehead"></span>慶忠老和尚設忌上堂拄杖突出虛空踢著通身粉<a 
name="0248b12" id="0248b12"></a>碎三炮四喝料揀玄要賓主明歷此是老和尚家醜<a 
name="0248b13" id="0248b13"></a>當陽露出端的作麼是露出底句咄。</p><a 
name="0248b14" id="0248b14"></a><p style="text-indent: 0em; margin-left: 0em"><span class="linehead"></span>明德居士請上堂踏破虛空口崑崙顛倒走明德出<a 
name="0248b15" id="0248b15"></a>頭來性哲傳燈久以拄杖畫<img src="../cb_tripitaka_web/figures/J/J39p0248_01.gif" alt="J39p0248_01.gif"/>相云參。</p><a 
name="0248b16" id="0248b16"></a><p style="text-indent: 0em; margin-left: 0em"><span class="linehead"></span>聚雲三目法叔老和尚訃音至上堂同住聚雲時曾<a 
name="0248b17" id="0248b17"></a>霑猶子愛離亂各一方面目無隔礙化緣事已周分<a 
name="0248b18" id="0248b18"></a>身遍法界大眾還知者老漢落處麼遇寒湖中向火<a 
name="0248b19" id="0248b19"></a>逢熱火裏乘涼恁麼本分自由好與頂門揭蓋復云<a 
name="0248b20" id="0248b20"></a>蒼天蒼天。</p><a 
name="0248b21" id="0248b21"></a><p style="text-indent: 0em; margin-left: 0em"><span class="linehead"></span>上堂扇子<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上三十三天獅子窟中無異獸觸著<a 
name="0248b22" id="0248b22"></a>帝釋鼻孔象王行處絕派蹤東海鯉魚打一棒萬里<a 
name="0248b23" id="0248b23"></a>橫屍雨似盆傾四洲普潤大眾會麼福城批判異諸<a 
name="0248b24" id="0248b24"></a>方大用全提只者是。</p><a 
name="0248b25" id="0248b25"></a><p style="margin-left: 2em"><span class="headname">小參</span></p><a 
name="0248b26" id="0248b26"></a><p style="text-indent: 0em; margin-left: 0em"><span class="linehead"></span>小參人天百萬驀然拈花此是瞿曇老漢上頭關喚<a 
name="0248b27" id="0248b27"></a>作竹篦則觸不喚作竹篦則背此是徑山老漢上頭<a 
name="0248b28" id="0248b28"></a>關一棒一條痕一摑一掌血此是慶忠老漢上頭關<a 
name="0248b29" id="0248b29"></a>逢人便拜遇佛便打此是福城長老上頭關若在者<a 
name="0248b30" id="0248b30"></a>裏一一會得縱然一夜風吹去只在蘆花淺水邊如<a 
name="0248c01" id="0248c01"></a>或未然太湖三萬六千頃月在波心說向誰。</p><a 
name="0248c02" id="0248c02"></a><p style="text-indent: 0em; margin-left: 0em"><span class="linehead"></span>小參舉趙州和尚云老僧十二時中除粥飯二時是<a 
name="0248c03" id="0248c03"></a>雜用心處此是古人為敵生死底工夫今人又當何<a 
name="0248c04" id="0248c04"></a>如若要擔荷佛祖門庭須要箇直實決定志氣千磨<a 
name="0248c05" id="0248c05"></a>萬鍊百棒打不回頭底漢子始得若是半疑半信半<a 
name="0248c06" id="0248c06"></a>進半退底終是半途而廢安能在生死海中倒駕慈<a 
name="0248c07" id="0248c07"></a>航耶久立眾慈各宜努力。</p><a 
name="0248c08" id="0248c08"></a><p style="text-indent: 0em; margin-left: 0em"><span class="linehead"></span>總戎袁寶善居士請小參舉僧問趙州如何是祖師<a 
name="0248c09" id="0248c09"></a>西來意州云庭前柏樹子僧云和尚莫將境示人州<a 
name="0248c10" id="0248c10"></a>云我不將境示人僧云如何是祖師西來意州云庭<a 
name="0248c11" id="0248c11"></a>前柏樹子者箇公案要累及寶善居士在。</p><a 
name="0248c12" id="0248c12"></a><p style="margin-left: 2em"><span class="headname">示眾</span></p><a 
name="0248c13" id="0248c13"></a><p style="text-indent: 0em; margin-left: 0em"><span class="linehead"></span>午日示眾石輥嚼破虛空冤屈崑崙叫苦痛殺海上<a 
name="0248c14" id="0248c14"></a>王郎到處敲鑼動鼓喝一喝云家家蒲<span title="未知的文字">▆</span>倚天寒報<a 
name="0248c15" id="0248c15"></a>到今朝是端午。</p><a 
name="0248c16" id="0248c16"></a><p style="text-indent: 0em; margin-left: 0em"><span class="linehead"></span>示眾生從何處來死向何處去知得來去處方名學<a 
name="0248c17" id="0248c17"></a>道人連喝四喝云會得老僧者四喝參學事畢如或<a 
name="0248c18" id="0248c18"></a>未然但看受生死底是誰不受生死底是誰知得來<a 
name="0248c19" id="0248c19"></a>去處底是誰不知來去處底是誰看來看去看<span title="未知的文字">▆</span>理<a 
name="0248c20" id="0248c20"></a>會不得處如一團火頓在胸中久久提究到豁然貫<a 
name="0248c21" id="0248c21"></a>通處方知生死二字決定與自己不相干涉。</p><a 
name="0248c22" id="0248c22"></a><p style="text-indent: 0em; margin-left: 0em"><span class="linehead"></span>示眾今時學道人多是腳跟不穩立志不堅於世事<a 
name="0248c23" id="0248c23"></a>上不如意則火急要參禪要修行忽然世事稍有如<a 
name="0248c24" id="0248c24"></a>意則不參禪不修行矣此何以故無決定信故也如<a 
name="0248c25" id="0248c25"></a>是學道欲與佛祖把手共行無有是理。</p><a 
name="0248c26" id="0248c26"></a><p style="text-indent: 0em; margin-left: 0em"><span class="linehead"></span>示眾世尊在靈山會上拈花示眾惟迦葉頭陀破顏<a 
name="0248c27" id="0248c27"></a>微笑且道迦葉見箇甚麼道理便笑者裏下得一語<a 
name="0248c28" id="0248c28"></a>恰當方許來入老僧之室。</p><a 
name="0248c29" id="0248c29"></a><p style="text-indent: 0em; margin-left: 0em"><span class="linehead"></span>示眾老僧未讀詩書出言莽鹵待人唯一味鐵釘飯<a 
name="0248c30" id="0248c30"></a>木札羹誰肯下口咬嚼世人都是愛逞神機以資談<a 
name="0249a01" id="0249a01"></a>柄無怪方木圓竅兩不相當矣即世尊為一大事因<a 
name="0249a02" id="0249a02"></a>緣出世間有言下相應者盡是途中受用當機證悟<a 
name="0249a03" id="0249a03"></a>唯得迦葉一人而已阿難將佛四十九年說底記持<a 
name="0249a04" id="0249a04"></a>如瓶貯水毫無滲漏末後又疑問迦葉世尊付金襴<a 
name="0249a05" id="0249a05"></a>袈裟外另傳箇甚麼迦葉答曰倒卻門前剎竿著阿<a 
name="0249a06" id="0249a06"></a>難得迦葉者一轉語始入安樂法門大眾倘具一隻<a 
name="0249a07" id="0249a07"></a>超方眼肯越常流必不空過此生根器珍重。</p><a 
name="0249a08" id="0249a08"></a><p style="text-indent: 0em; margin-left: 0em"><span class="linehead"></span>示眾心地隨時說菩提果自成事理俱無礙當生即<a 
name="0249a09" id="0249a09"></a>不生可怪汾陽李上座十二時中向佛頭上著糞。</p><a 
name="0249a10" id="0249a10"></a><p style="text-indent: 0em; margin-left: 0em"><span class="linehead"></span>示眾釋迦未曾出世達磨未曾西來老僧未曾卓錫<a 
name="0249a11" id="0249a11"></a>此山時人人頂門上輝大寶光箇箇腳跟下縱橫十<a 
name="0249a12" id="0249a12"></a>字無有欠少無有休歇奈何日用而不知故君子之<a 
name="0249a13" id="0249a13"></a>道鮮矣何以見得人道中若無此光聞呼即應見物<a 
name="0249a14" id="0249a14"></a>便知揚眉瞬目折旋俯仰迎賓待客穿衣喫飯者是<a 
name="0249a15" id="0249a15"></a>誰天道中若無此光受天福樂變化莊嚴視東忘西<a 
name="0249a16" id="0249a16"></a>瞬目不捨修九次第定者是誰地獄道中若無此光<a 
name="0249a17" id="0249a17"></a>洋銅灌口熱鐵沸心刀山上行劍樹上走忍痛受苦<a 
name="0249a18" id="0249a18"></a>者是誰餓鬼道中若無此光鍼煙焰火長夜燒然<span title="未知的文字">▆</span><a 
name="0249a19" id="0249a19"></a>呼求食恒受飢渴者是誰畜生道中若無此光披毛<a 
name="0249a20" id="0249a20"></a>戴角銜鐵負鞍喫草飲水飛躍啼嗥者是誰修羅<span title="未知的文字">▆</span><a 
name="0249a21" id="0249a21"></a>中若無此光三頭六臂嗔焰然眉或現大身甕<span title="未知的文字">▆</span><span title="未知的文字">▆</span><a 
name="0249a22" id="0249a22"></a>彌或現小身潛於藕孔者是誰緣覺道中若無此光<a 
name="0249a23" id="0249a23"></a>知苦斷集慕滅修道求聖法者是誰聲聞道中若無<a 
name="0249a24" id="0249a24"></a>此光坐無為床受寂滅樂神通變化飛騰隱顯者是<a 
name="0249a25" id="0249a25"></a>誰菩薩道中若無此光勤修六度萬行莊嚴無疲勞<a 
name="0249a26" id="0249a26"></a>厭怠者是誰諸佛若無此光成等正覺廣度眾生永<a 
name="0249a27" id="0249a27"></a>無休息者是誰山河大地草木叢林若無此光春生<a 
name="0249a28" id="0249a28"></a>夏長秋收冬藏者是誰故知者道光明物物上彰法<a 
name="0249a29" id="0249a29"></a>法上顯本自具足本自圓成雖然無處不現無不承<a 
name="0249a30" id="0249a30"></a>此恩力只因理在五陰坑中拋在無事甲裏不知參<a 
name="0249b01" id="0249b01"></a>求不知推究故勞釋迦出世達磨西來作箇教主欲<a 
name="0249b02" id="0249b02"></a>人人向自<span class="corr" title='[已&gt;己]'>己</span>腳跟下識取者道光明輝天鑑地耀古<a 
name="0249b03" id="0249b03"></a>騰今不但釋迦達磨出來如是即歷代祖師出來也<a 
name="0249b04" id="0249b04"></a>只如是昔西天國王問波羅提尊者曰我欲作佛不<a 
name="0249b05" id="0249b05"></a>知何者是佛尊者曰見性是佛王曰師見性否尊者<a 
name="0249b06" id="0249b06"></a>曰我見佛性王曰性在何處尊者曰性在作用王曰<a 
name="0249b07" id="0249b07"></a>是何作用我今不見尊者曰今現作用王自不見王<a 
name="0249b08" id="0249b08"></a>曰於我有否尊者曰王若作用無有不是王若不用<a 
name="0249b09" id="0249b09"></a>體亦難見王曰若當用時幾處出現尊者曰若出現<a 
name="0249b10" id="0249b10"></a>時當有其八王曰人處佛性當為我說尊者曰在胎<a 
name="0249b11" id="0249b11"></a>為身處世名人在眼曰見在耳曰聞在鼻辨香在舌<a 
name="0249b12" id="0249b12"></a>談論在手執捉在足運奔遍現俱該法界收攝在一<a 
name="0249b13" id="0249b13"></a>微塵識者知是佛性不識喚作精魂王聞是言心即<a 
name="0249b14" id="0249b14"></a>開悟此是波羅提尊者令西天國王向一切處識取<a 
name="0249b15" id="0249b15"></a>者道光明之樣子也裴相國入寺見壁間畫像問院<a 
name="0249b16" id="0249b16"></a>主云壁間是甚麼主云高僧真儀相國云形儀可觀<a 
name="0249b17" id="0249b17"></a>高僧何在主無語相國云者裏有高僧麼時黃蘗在<a 
name="0249b18" id="0249b18"></a>眾院主云有一上座頗似高僧相國遂舉前話蘗云<a 
name="0249b19" id="0249b19"></a>請問來相國云形儀可觀高僧今在甚麼處蘗召裴<a 
name="0249b20" id="0249b20"></a>休休應諾蘗云在甚麼處裴公於言下領旨此是東<a 
name="0249b21" id="0249b21"></a>上祖師令裴相國向語言色相上識取者道光明之<a 
name="0249b22" id="0249b22"></a>樣子也僧問六祖如何是佛祖云我欲說恐汝不信<a 
name="0249b23" id="0249b23"></a>僧云和尚誠言安敢不信祖云即汝便是僧問鹽官<a 
name="0249b24" id="0249b24"></a>如何是本身盧舍那官云與老僧過淨瓶來僧將淨<a 
name="0249b25" id="0249b25"></a>瓶至官云卻安舊處著僧送還舊處復來詰問官云<a 
name="0249b26" id="0249b26"></a>古佛過去久矣老僧引古證今者些葛藤都是與混<a 
name="0249b27" id="0249b27"></a>沌畫眉虛空安柄還知者道光明麼那吒眼裏虛空<a 
name="0249b28" id="0249b28"></a>碎鐵鑄波斯笑海潮參。</p><a 
name="0249b29" id="0249b29"></a><p style="text-indent: 0em; margin-left: 0em"><span class="linehead"></span>示眾二時課誦乃漸修之學猶人日用飲食不可無<a 
name="0249b30" id="0249b30"></a>也如參禪以提話頭為務或參父母未生前或參如<a 
name="0249c01" id="0249c01"></a>何是本來面目或參念佛是誰是必二六時中勤參<a 
name="0249c02" id="0249c02"></a>不歇方纔契悟自心豈不是一乘圓頓妙法門見性<a 
name="0249c03" id="0249c03"></a>成佛真秘典如念佛以一心不亂專持名號為務行<a 
name="0249c04" id="0249c04"></a>人單以一生長齋不飲酒茹葷廣行布施禮拜供養<a 
name="0249c05" id="0249c05"></a>親善知識受持經典晝夜六時勤切念佛始終如一<a 
name="0249c06" id="0249c06"></a>則臨命終時觀音彌陀親垂接引豈不是臨終西方<a 
name="0249c07" id="0249c07"></a>境分明在目前也今有人披張禪師封皮酒葷不斷<a 
name="0249c08" id="0249c08"></a>自誤誤人其過非小不見永明壽禪師四料揀云有<a 
name="0249c09" id="0249c09"></a>禪無淨土十人九錯路陰境若現前瞥爾隨他去謂<a 
name="0249c10" id="0249c10"></a>只明禪理不習禪定不修六度淨業一生狂亂隨流<a 
name="0249c11" id="0249c11"></a>臨終陰境現前輪迴六道者是也二曰無禪有淨土<a 
name="0249c12" id="0249c12"></a>萬修萬人去但得見彌陀何愁不開悟謂見地不明<a 
name="0249c13" id="0249c13"></a>一生只修淨業念佛發願往生廣修萬行臨終仗彌<a 
name="0249c14" id="0249c14"></a>陀願力攝受往生西方決定無疑三曰有禪有淨土<a 
name="0249c15" id="0249c15"></a>猶如戴角虎現前為人師當來作佛祖謂深達佛理<a 
name="0249c16" id="0249c16"></a>兼修淨業隨其根性化人念佛為人天師往生上品<a 
name="0249c17" id="0249c17"></a>四曰無禪無淨土鐵床並銅柱萬劫與千生沒箇人<a 
name="0249c18" id="0249c18"></a>依怙謂不明佛理不修淨業不願往生甘受沉淪何<a 
name="0249c19" id="0249c19"></a>由出離苦海諸仁者欲超生死證菩提宜擇善行之<a 
name="0249c20" id="0249c20"></a>速登上品正恁麼時腰纏十萬貫騎鶴上楊州好不<a 
name="0249c21" id="0249c21"></a>快活。</p><a 
name="0249c22" id="0249c22"></a><p style="margin-left: 2em"><span class="headname">法語</span></p><a 
name="0249c23" id="0249c23"></a><p style="text-indent: 0em; margin-left: 0em"><span class="linehead"></span>示扆恒上座者箇道理亙古亙今恒常不變也不著<a 
name="0249c24" id="0249c24"></a>忘懷也不著念慮但自時時參究刻刻提撕妄念起<a 
name="0249c25" id="0249c25"></a>時亦不得止遏止動歸止止更彌動如何敵得生死<a 
name="0249c26" id="0249c26"></a>只就動止處看箇話頭便是釋迦老子達磨大師出<a 
name="0249c27" id="0249c27"></a>來多方為人只是者箇歷代祖師順機接引也只是<a 
name="0249c28" id="0249c28"></a>者箇一問一答賓主交參也只是者箇舉起茶盃放<a 
name="0249c29" id="0249c29"></a>下匙筋也只是者箇老僧恁麼舉似恁麼註解此中<a 
name="0249c30" id="0249c30"></a>還敵得生死也無若謂敵不得生死總是未會者箇<a 
name="0250a01" id="0250a01"></a>落點處既是未會者箇落點處須行也參者箇坐也<a 
name="0250a02" id="0250a02"></a>參者箇喜怒哀樂時也參者箇應用酬酢時也參者<a 
name="0250a03" id="0250a03"></a>箇參來參去參到沒滋味沒撈摸處如秋月懸空毫<a 
name="0250a04" id="0250a04"></a>無雲彩心頭熱悶悶地恰如一盤火相似便是參究<a 
name="0250a05" id="0250a05"></a>得力處不可放捨忽爾洗面摸著鼻孔經行踢著指<a 
name="0250a06" id="0250a06"></a>頭自然心花發明照十方剎一微塵裏轉大法輪且<a 
name="0250a07" id="0250a07"></a>道法輪作麼生轉請過別峰頭上與汝相見。</p><a 
name="0250a08" id="0250a08"></a><p style="text-indent: 0em; margin-left: 0em"><span class="linehead"></span>示真空禪人一念萬年萬年一念亙古亙今恒常不<a 
name="0250a09" id="0250a09"></a>變鼻端凝住白蓮開鐵脊胡床觀自在撲破明鏡解<a 
name="0250a10" id="0250a10"></a>翻騰淨土娑婆成一塊咦還見阿彌陀佛麼喚來與<a 
name="0250a11" id="0250a11"></a>真空洗腳。</p><a 
name="0250a12" id="0250a12"></a><p style="text-indent: 0em; margin-left: 0em"><span class="linehead"></span>示明德居士昔二祖神光為一代曠達之士博覽群<a 
name="0250a13" id="0250a13"></a>書善談玄理每自嘆曰孔老之教禮術風規莊易之<a 
name="0250a14" id="0250a14"></a>談未盡妙理乃往少林晨夕參請達磨常端坐面壁<a 
name="0250a15" id="0250a15"></a>莫聞誨示光自思惟昔人求道敲骨取髓刺血濟飢<a 
name="0250a16" id="0250a16"></a>布髮掩泥投崖飼虎古尚若此我又何人是夜天雨<a 
name="0250a17" id="0250a17"></a>大雪光堅立不動遲明積雪過膝磨憫而問曰汝久<a 
name="0250a18" id="0250a18"></a>立雪中欲求何事光悲淚曰惟願和尚慈悲開甘露<a 
name="0250a19" id="0250a19"></a>門普濟群品磨曰諸佛無上妙道歷劫精勤難行能<a 
name="0250a20" id="0250a20"></a>行非忍而忍豈以小志小德輕心慢心欲冀真乘必<a 
name="0250a21" id="0250a21"></a>須勤苦光聞誨勵遂自斷臂求之磨再論曰外息諸<a 
name="0250a22" id="0250a22"></a>緣內心無喘心如墻壁可以入道末後為親承入室<a 
name="0250a23" id="0250a23"></a>之真子欲學此道當體此規儀非造次者可登也。</p><a 
name="0250a24" id="0250a24"></a><p style="margin-left: 2em"><span class="headname">機緣</span></p><a 
name="0250a25" id="0250a25"></a><p style="text-indent: 0em; margin-left: 0em"><span class="linehead"></span>師問一僧你是那裏人僧云本地師云那裏是汝本<a 
name="0250a26" id="0250a26"></a>地僧云等丘師云者僧眉毛原在額上。</p><a 
name="0250a27" id="0250a27"></a><p style="text-indent: 0em; margin-left: 0em"><span class="linehead"></span>一僧進方丈師云千佛在甚麼處僧進前磨墨師云<a 
name="0250a28" id="0250a28"></a>我問汝千佛在甚麼處僧又磨墨師云去。</p><a 
name="0250a29" id="0250a29"></a><p style="text-indent: 0em; margin-left: 0em"><span class="linehead"></span>一僧侍師行次師指黑白二犬云者不是曹洞宗旨<a 
name="0250a30" id="0250a30"></a>僧云那箇是正位師云雞向五更啼。</p><a 
name="0250b01" id="0250b01"></a><p style="text-indent: 0em; margin-left: 0em"><span class="linehead"></span>師舉古鏡未磨公案驗一喝居士士云某甲則不然<a 
name="0250b02" id="0250b02"></a>若有人問古鏡未磨時如何銅磨後如何非銅師云<a 
name="0250b03" id="0250b03"></a>誰知是兩塊銅。</p><a 
name="0250b04" id="0250b04"></a><p style="margin-left: 2em"><span class="headname">問答</span></p><a 
name="0250b05" id="0250b05"></a><p style="text-indent: 0em; margin-left: 0em"><span class="linehead"></span>僧問古人道逢人則不出出則便為人和尚今日將<a 
name="0250b06" id="0250b06"></a>甚麼為人師云虛空頭戴角進云若遇盲聾瘖啞三<a 
name="0250b07" id="0250b07"></a>種人來時如何師云玉兔嚼寒冰僧禮拜師撫禪床<a 
name="0250b08" id="0250b08"></a>云茫茫宇宙人無數那箇男兒是丈夫。</p><a 
name="0250b09" id="0250b09"></a><p style="text-indent: 0em; margin-left: 0em"><span class="linehead"></span>僧問如何是未生前事師云我不曾與汝同參進云<a 
name="0250b10" id="0250b10"></a>如何是已生後事師云我曾與汝同參進云和尚恁<a 
name="0250b11" id="0250b11"></a>麼得大自在師云我恁麼得大自在。</p><a 
name="0250b12" id="0250b12"></a><p style="text-indent: 0em; margin-left: 0em"><span class="linehead"></span>僧問一心不異萬法一如如何是萬法之源師云飯<a 
name="0250b13" id="0250b13"></a>缽子。</p><a 
name="0250b14" id="0250b14"></a><p style="text-indent: 0em; margin-left: 0em"><span class="linehead"></span>僧看夾山參船子機緣次師云者漢若不是道吾幾<a 
name="0250b15" id="0250b15"></a>乎半途而廢僧云那裏是他半途師指夾山語云者<a 
name="0250b16" id="0250b16"></a>不是僧便問如何是法身師云木魚兩箇口如何是<a 
name="0250b17" id="0250b17"></a>法眼師云香爐三隻腳。</p><a 
name="0250b18" id="0250b18"></a><p style="text-indent: 0em; margin-left: 0em"><span class="linehead"></span>僧問念佛底是誰師云雞鳴犬吠。</p><a 
name="0250b19" id="0250b19"></a><p style="margin-left: 2em"><span class="headname">佛事</span></p><a 
name="0250b20" id="0250b20"></a><p style="margin-left: 3em"><span class="headname">為聚雲萬祖忌日拈香</span></p><a 
name="0250b21" id="0250b21"></a><p style="text-indent: 0em; margin-left: 0em"><span class="linehead"></span>舉南泉和尚為馬大師設齋問眾云大師來麼有道<a 
name="0250b22" id="0250b22"></a>合取缽盂有道真堂前更添一分食今日為聚雲設<a 
name="0250b23" id="0250b23"></a>齋也不問來與不來瞞頇大眾但看師翁者十四年<a 
name="0250b24" id="0250b24"></a>來入泥入水葛藤不少不肖炳孫欲搖唇鼓舌稱揚<a 
name="0250b25" id="0250b25"></a>讚嘆又是土上加泥諸昆仲且道師翁說底以何為<a 
name="0250b26" id="0250b26"></a>驗遂拈香。</p><a 
name="0250b27" id="0250b27"></a><p style="margin-left: 3em"><span class="headname">禮聚雲萬祖真</span></p><a 
name="0250b28" id="0250b28"></a><p style="text-indent: 0em; margin-left: 0em"><span class="linehead"></span>冤有頭債有主聚雲堂上曾觸忤毒鼓遺來到處鳴<a 
name="0250b29" id="0250b29"></a>戴角泥牛拍掌舞拈香作禮云兒孫得力祖父不知。</p><a 
name="0250b30" id="0250b30"></a><p style="margin-left: 3em"><span class="headname">為蘇茂宇居士對靈</span></p><a 
name="0250c01" id="0250c01"></a><p style="text-indent: 0em; margin-left: 0em"><span class="linehead"></span>舉古德云紅芍藥邊方舞蝶碧梧桐裏正啼鶯目前<a 
name="0250c02" id="0250c02"></a>大道無遮障只是時人不解行驀豎拄杖云會麼居<a 
name="0250c03" id="0250c03"></a>士平日建立精藍請佛供養也是者箇護持三寶親<a 
name="0250c04" id="0250c04"></a>近知識也是者箇四十九日以來淨穢不著去來不<a 
name="0250c05" id="0250c05"></a>分也是者箇既是者箇還有出格事也無卓一卓喝<a 
name="0250c06" id="0250c06"></a>一喝。</p><a 
name="0250c07" id="0250c07"></a><p style="margin-left: 3em"><span class="headname">為思修禪人舉火</span></p><a 
name="0250c08" id="0250c08"></a><p style="text-indent: 0em; margin-left: 0em"><span class="linehead"></span>拈火炬上下指云還見麼上是天下是地四方八面<a 
name="0250c09" id="0250c09"></a>無迴避鐵牛咬碎破沙盆思修頓入三摩地。</p><a 
name="0250c10" id="0250c10"></a><p style="margin-left: 3em"><span class="headname">為心池維那舉火</span></p><a 
name="0250c11" id="0250c11"></a><p style="text-indent: 0em; margin-left: 0em"><span class="linehead"></span>清淨行者不入涅槃破戒比丘不入地獄秪如心池<a 
name="0250c12" id="0250c12"></a>維那不是清淨行者亦非破戒比丘又向甚麼處安<a 
name="0250c13" id="0250c13"></a>置擊火炬云法筵龍象眾當觀第一義。</p><a 
name="0250c14" id="0250c14"></a><p style="margin-left: 3em"><span class="headname">為崑山行者舉火</span></p><a 
name="0250c15" id="0250c15"></a><p style="text-indent: 0em; margin-left: 0em"><span class="linehead"></span>以火炬敲龕左邊云君子道長敲龕右邊云小人道<a 
name="0250c16" id="0250c16"></a>消年月日時俱吉利節候到此不相饒還知不相饒<a 
name="0250c17" id="0250c17"></a>處麼東鄰鐵馬鼻繩斷沒處藏身著火燒。</p><a 
name="0250c18" id="0250c18"></a><p style="margin-left: 2em"><span class="headname">題讚</span></p><a 
name="0250c19" id="0250c19"></a><p style="margin-left: 3em"><span class="headname">讚吹萬師翁</span></p><a 
name="0250c20" id="0250c20"></a><p><span class="lg">者慈尊一箇好潔白人不做無端去朝陽洞<span title="未知的文字">▆</span>飲真<a 
name="0250c21" id="0250c21"></a>空水來聚雲堂上吐甘露泉引得後代兒孫一箇箇<a 
name="0250c22" id="0250c22"></a>粧風賣顛逢場作戲仔細檢點者不唧溜底老凍儂<a 
name="0250c23" id="0250c23"></a>好將一條斷貫索穿著鼻孔送在無佛處稱尊若論<a 
name="0250c24" id="0250c24"></a>仁義道中且燒一瓣兜樂婆畢力迦沉水香留作人<a 
name="0250c25" id="0250c25"></a>天供養</span></p><a 
name="0250c26" id="0250c26"></a><p style="margin-left: 3em"><span class="headname">達磨渡江</span></p><a 
name="0250c27" id="0250c27"></a><p><span class="lg">紙上水上海上江上無住為宗竺乾震旦面壁處一<a 
name="0250c28" id="0250c28"></a>味直指單傳付囑時兩卷楞伽教相得恁麼賣弄精<a 
name="0250c29" id="0250c29"></a>魂笑殺衡山和尚</span></p><a 
name="0250c30" id="0250c30"></a><p style="margin-left: 3em"><span class="headname">隻履西歸</span></p><a 
name="0251a01" id="0251a01"></a><p><span class="lg">無端自西來禍胎從此起不是斷臂人幾乎坐殺你<a 
name="0251a02" id="0251a02"></a>咦者回歸去勿再來再來失卻那隻履</span></p><a 
name="0251a03" id="0251a03"></a><p style="margin-left: 3em"><span class="headname">瑞林畫達磨請題</span></p><a 
name="0251a04" id="0251a04"></a><p><span class="lg">瓶內有花紙上有相石上有松且道達磨面目在甚<a 
name="0251a05" id="0251a05"></a>麼處咄會得許你動手</span></p><a 
name="0251a06" id="0251a06"></a><p style="margin-left: 3em"><span class="headname">自讚</span></p><a 
name="0251a07" id="0251a07"></a><p><span class="lg">三腳驢子弄蹄行天上天下沒蹤跡威音已前威音<a 
name="0251a08" id="0251a08"></a>後沒量人騎沒量驢此是老僧重下底註解就裏有<a 
name="0251a09" id="0251a09"></a>二句是玄要料揀有二句是賓主照用若檢點得出<a 
name="0251a10" id="0251a10"></a>與老僧把手共行如或未然且向第二頭薦取</span></p><a 
name="0251a11" id="0251a11"></a><p style="margin-left: 2em"><span class="headname">偈頌</span></p><a 
name="0251a12" id="0251a12"></a><p style="margin-left: 3em"><span class="headname">頌臺山公案</span></p><a 
name="0251a13" id="0251a13"></a><p><span class="lg">古道傍邊老牸牛頭生雙角使人愁趙州握口無鋒<a 
name="0251a14" id="0251a14"></a>劍劄盡浮雲萬戶收</span></p><a 
name="0251a15" id="0251a15"></a><p style="margin-left: 3em"><span class="headname">頌末後句</span></p><a 
name="0251a16" id="0251a16"></a><p><span class="lg">末後句隔一層無端錯認定盤星手長衫袖短風逐<a 
name="0251a17" id="0251a17"></a>水成文凌煙閣上功臣杳說向愁人愁殺人</span></p><a 
name="0251a18" id="0251a18"></a><p style="margin-left: 3em"><span class="headname">頌國師三喚侍者</span></p><a 
name="0251a19" id="0251a19"></a><p><span class="lg">一箇銅睛鐵眼一箇鐵眼銅睛兩箇暗中書字不覺<a 
name="0251a20" id="0251a20"></a>偶爾成文</span></p><a 
name="0251a21" id="0251a21"></a><p style="margin-left: 3em"><span class="headname">頌國師問紫璘童子全章</span></p><a 
name="0251a22" id="0251a22"></a><p><span class="lg">供奉童子草作黃色要識一貫兩個五百</span></p><a 
name="0251a23" id="0251a23"></a><p style="margin-left: 3em"><span class="headname">頌曹源一滴水</span></p><a 
name="0251a24" id="0251a24"></a><p><span class="lg">問在答處答在問處問答分明燈籠露柱</span></p><a 
name="0251a25" id="0251a25"></a><p style="margin-left: 3em"><span class="headname">別峰上座係忠郡孝廉其子亦食饌俱從慶忠<a 
name="0251a26" id="0251a26"></a>老人祝髮時住風木臺賦寄</span></p><a 
name="0251a27" id="0251a27"></a><p><span class="lg">風木臺無風木傷竿頭進步共商量商量極處見題<a 
name="0251a28" id="0251a28"></a>目悟我木樨越桂香</span></p><a 
name="0251a29" id="0251a29"></a><p style="margin-left: 3em"><span class="headname">示竹庵靜主</span></p><a 
name="0251a30" id="0251a30"></a><p><span class="lg">且住庵中且住僧急須策杖別峰行他時行到無行<a 
name="0251b01" id="0251b01"></a>處始信吉祥正眼青</span></p><a 
name="0251b02" id="0251b02"></a><p style="margin-left: 2em"><span class="headname">書問</span></p><a 
name="0251b03" id="0251b03"></a><p style="margin-left: 3em"><span class="headname">上慶忠老人</span></p><a 
name="0251b04" id="0251b04"></a><p style="text-indent: 0em; margin-left: 0em"><span class="linehead"></span>弟子久擬出江隨侍巾瓶第火鏡太明芒鞋生澀雖<a 
name="0251b05" id="0251b05"></a>承事不以寒暑為勞奈吾師之家富養子多驕特走<a 
name="0251b06" id="0251b06"></a>執事持供不腆暫調香積俟布金主人將祗園大定<a 
name="0251b07" id="0251b07"></a>並候法旨方敢束裝臨啟惶懼。</p><a 
name="0251b08" id="0251b08"></a><p style="margin-left: 3em"><span class="headname">寄映曹勤舊</span></p><a 
name="0251b09" id="0251b09"></a><p style="text-indent: 0em; margin-left: 0em"><span class="linehead"></span>龐居士云有男不婚有女不嫁大家團圞頭共說無<a 
name="0251b10" id="0251b10"></a>生話後元豐間有箇無為居士曾參宗門大有所得<a 
name="0251b11" id="0251b11"></a>和龐公偈曰男大須婚女大須嫁討甚閒工夫更說<a 
name="0251b12" id="0251b12"></a>無生話者兩箇俗士將十方常住分疆列界各自稱<a 
name="0251b13" id="0251b13"></a>尊彼時有箇海印信禪師因見無為居士此偈亦作<a 
name="0251b14" id="0251b14"></a>偈曰我無男婚亦無女嫁困來便打眠誰管無生話<a 
name="0251b15" id="0251b15"></a>過此三大士再無與渠把手共行者聞勤舊女<span class="corr" title='[巳&gt;已]'>已</span>嫁<a 
name="0251b16" id="0251b16"></a>矣想于青州布衫公案用力參究山僧代作一偈儻<a 
name="0251b17" id="0251b17"></a>日後打穿漆桶與三大士把手共行不負歷年護法<a 
name="0251b18" id="0251b18"></a>之誠偈曰我雖無男婚卻也有女嫁從此究根源再<a 
name="0251b19" id="0251b19"></a>不說閒話看者一偈與三大士是同耶是別耶若道<a 
name="0251b20" id="0251b20"></a>同幻人心識本來無若道別罪福皆空無所住或曰<a 
name="0251b21" id="0251b21"></a>此是月山參底話頭因甚書與勤舊我直向他道嘉<a 
name="0251b22" id="0251b22"></a>州大象喫黃連<span class="corr" title='[陜&gt;陝]'>陝</span>府鐵牛滿口苦說到者裏不覺一<a 
name="0251b23" id="0251b23"></a>場大笑姑且截斷葛藤。</p><a 
name="0251b24" id="0251b24"></a><p style="margin-left: 3em"><span class="headname">復汾陽覺師弟</span></p><a 
name="0251b25" id="0251b25"></a><p style="text-indent: 0em; margin-left: 0em"><span class="linehead"></span>兀坐山中無可共話忽讀華札並十二時歌不覺抖<a 
name="0251b26" id="0251b26"></a>擻精神通身踊躍想吾弟做將軍時金戈鐵馬躍武<a 
name="0251b27" id="0251b27"></a>揚威未足為貴今日在糞草堆中拾得無價之寶照<a 
name="0251b28" id="0251b28"></a>天照地布施無窮方為貴耳賢弟莫謂年邁無為正<a 
name="0251b29" id="0251b29"></a>宜老當益壯他日聲教過汾利益不同小小至若聚<a 
name="0251b30" id="0251b30"></a>雲掃塔之行帚柄原在衡山手中亦任那腳跟穩與<a 
name="0251c01" id="0251c01"></a>未穩者隨侍函丈去來俟秋末冬初將老聚雲多寶<a 
name="0251c02" id="0251c02"></a>全身和盤托出江上一個個不可謂衡山得恁麼不<a 
name="0251c03" id="0251c03"></a>惜眉毛一笑。</p><a 
name="0251c04" id="0251c04"></a><p style="text-indent: 0em; margin-left: 0em"><span class="headname">　　　　又</span></p><a 
name="0251c05" id="0251c05"></a><p style="text-indent: 0em; margin-left: 0em"><span class="linehead"></span>莊讀來翰知吾弟氣概不同法門甚幸但門庭施設<a 
name="0251c06" id="0251c06"></a>不可不捷疾操履入理深談不可不確細討論拿者<a 
name="0251c07" id="0251c07"></a>兩條路參証明白縛作一束送在永安沱裏然後向<a 
name="0251c08" id="0251c08"></a>寶花座上提持入泥入水或上或下只教獅子迷蹤<a 
name="0251c09" id="0251c09"></a>誰奈你何若不如是笑破天下人舌頭在。</p><a 
name="0251c10" id="0251c10"></a><p style="margin-left: 3em"><span class="headname">復友人</span></p><a 
name="0251c11" id="0251c11"></a><p style="text-indent: 0em; margin-left: 0em"><span class="linehead"></span>吉祥久欲出江第以暑氣逼人實難舉足聚雲之行<a 
name="0251c12" id="0251c12"></a>吉祥多子塔中往來遊戲夜夜同眠朝朝共起何必<a 
name="0251c13" id="0251c13"></a>區區鼓棹臨江耶或曰理上則可事上不然我向他<a 
name="0251c14" id="0251c14"></a>道離卻理事來與吉祥相見。</p><a 
name="0251c15" id="0251c15"></a><p style="margin-left: 3em"><span class="headname">答慈庵靜主</span></p><a 
name="0251c16" id="0251c16"></a><p style="text-indent: 0em; margin-left: 0em"><span class="linehead"></span>春初一別不覺經秋忽接雲章恍如覿面每嘆賢座<a 
name="0251c17" id="0251c17"></a>天資不群住山清白儻肯放下狂心一味參究則世<a 
name="0251c18" id="0251c18"></a>出世間事自然通天達地耀古騰今那許倚墻靠壁<a 
name="0251c19" id="0251c19"></a>討人冷煖耶吉祥日用本分為人若將油鹽醬酢五<a 
name="0251c20" id="0251c20"></a>味調和接待往來諸方定罵我去在儻不惜草鞋過<a 
name="0251c21" id="0251c21"></a>山一晤冬瓜茄子亦任飽餐必不空出。</p><a 
name="0251c22" id="0251c22"></a><p style="margin-left: 3em"><span class="headname">寄寶善居士</span></p><a 
name="0251c23" id="0251c23"></a><p style="text-indent: 0em; margin-left: 0em"><span class="linehead"></span>古德云頓明自性與佛同儔然有無始染習必假漸<a 
name="0251c24" id="0251c24"></a>修令人順性起用如人喫飯那能一口便飽圭峰和<a 
name="0251c25" id="0251c25"></a>尚答溫造尚書曰真理雖然頓達此情難以卒除如<a 
name="0251c26" id="0251c26"></a>風頓止波浪暫停豈可一生所修便同佛用又云作<a 
name="0251c27" id="0251c27"></a>有義事是惺悟心作無義事是狂亂心狂亂隨情念<a 
name="0251c28" id="0251c28"></a>臨終被業牽惺悟不由情臨終能轉業庵提遮女問<a 
name="0251c29" id="0251c29"></a>文殊云明知生是不生之理因甚為生死之所流轉<a 
name="0251c30" id="0251c30"></a>殊云其力未充雖有見性不留佛悟道不存師目睹<a 
name="0252a01" id="0252a01"></a>瞿曇猶如黃蘗一大藏教是老僧坐具祖師玄旨是<a 
name="0252a02" id="0252a02"></a>破草鞋寧可赤腳不穿者個說話另具一番眼孔始<a 
name="0252a03" id="0252a03"></a>得所以白居易侍郎問惟寬和尚曰禪師何以說法<a 
name="0252a04" id="0252a04"></a>寬曰無上菩提心戒備於身為律說於口為法行於<a 
name="0252a05" id="0252a05"></a>心為禪應用者三其致一也易曰既無分別何以修<a 
name="0252a06" id="0252a06"></a>心寬曰心本無損傷云何要修理易曰無修無著又<a 
name="0252a07" id="0252a07"></a>何異凡夫寬曰凡夫無明二乘<span class="corr" title='[埶&gt;執]'>執</span>著除此二病是曰<a 
name="0252a08" id="0252a08"></a>真修真修者亦非勤亦非忘勤則近執著忘則落無<a 
name="0252a09" id="0252a09"></a>明是為真修心要古宿入法淵微示人剋底若此昔<a 
name="0252a10" id="0252a10"></a>大安三十年只看得一頭水牯牛趙州以粥飯二時<a 
name="0252a11" id="0252a11"></a>為錯用心處此昔後世行履之模範也如雲門大師<a 
name="0252a12" id="0252a12"></a>是法海神龍出語萬古不墮常流一日上堂問僧曰<a 
name="0252a13" id="0252a13"></a>世界恁麼闊為甚鐘聲披七條僧曰不會門云七里<a 
name="0252a14" id="0252a14"></a>灘頭多蛤子今人只知他老作家手段不知他參學<a 
name="0252a15" id="0252a15"></a>之苦初行腳到乾峰峰示眾云法身有三種病二種<a 
name="0252a16" id="0252a16"></a>光須是一一透得更須知有向上一竅門云只如庵<a 
name="0252a17" id="0252a17"></a>內人為甚不知庵外事峰呵呵大笑門云猶是某甲<a 
name="0252a18" id="0252a18"></a>疑處峰云你是甚麼心行門云也要和尚相委悉峰<a 
name="0252a19" id="0252a19"></a>云直須恁麼始得穩坐地門云諾諾到曹山山示眾<a 
name="0252a20" id="0252a20"></a>云諸方盡把格則何不與他道卻令他不疑去門出<a 
name="0252a21" id="0252a21"></a>眾云密密處為甚麼不知有山云秪為密密所以不<a 
name="0252a22" id="0252a22"></a>知有門云此人如何親近山云莫向密密處親近門<a 
name="0252a23" id="0252a23"></a>云不向密密處親近時如何山云始解親近門云諾<a 
name="0252a24" id="0252a24"></a>諾後到疏山山上堂云病僧咸通年前會得法身邊<a 
name="0252a25" id="0252a25"></a>事咸通年後會得法身向上事門出眾云如何是法<a 
name="0252a26" id="0252a26"></a>身邊事山云枯樁門云如何是法身向上事山云非<a 
name="0252a27" id="0252a27"></a>枯樁門云還許學人說道理也無山云許門云和尚<a 
name="0252a28" id="0252a28"></a>道枯樁豈不是法身邊事山云是門云道非枯樁豈<a 
name="0252a29" id="0252a29"></a>不是法身向上事山云是門云秪如法身還該一切<a 
name="0252a30" id="0252a30"></a>法也無山云法身周遍豈得不該門指淨瓶云秪如<a 
name="0252b01" id="0252b01"></a>淨瓶還該法身也無山云闍黎莫向淨瓶邊覓門遂<a 
name="0252b02" id="0252b02"></a>禮拜只者幾段機緣一一透得證得始可向高高山<a 
name="0252b03" id="0252b03"></a>頂立深深海底行也居士乘悲願力現將軍身到法<a 
name="0252b04" id="0252b04"></a>門中來摸著衲僧鼻孔俟出得門時另有一番說話<a 
name="0252b05" id="0252b05"></a>且道說甚麼話機絲不挂梭頭事文彩縱橫意自殊。</p><a 
name="0252b06" id="0252b06"></a><a 
name="0252b07" id="0252b07"></a><a 
name="0252b08" id="0252b08"></a><a 
name="0252b09" id="0252b09"></a><a 
name="0252b10" id="0252b10"></a><p><span class="juanname">衡山炳禪師語錄終</span></p><a 
name="0252b11" id="0252b11"></a><a 
name="0252b12" id="0252b12"></a><a 
name="0252b13" id="0252b13"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　<span class="note">(四川石砫普賢庵戒弟子性印<br><a 
name="0252b14" id="0252b14"></a>　　　　性果性通海明海澄海清海覺<br><a 
name="0252b15" id="0252b15"></a>　　　　助刻<br><a 
name="0252b16" id="0252b16"></a>　　　衡山老和尚語錄一卷祈求早明<br><a 
name="0252b17" id="0252b17"></a>　　　　般若正因永證菩提妙果)</span></p></div></div><a 
name="0252b18" id="0252b18"></a><a 
name="0252b19" id="0252b19"></a><a 
name="0252b20" id="0252b20"></a><a 
name="0252b21" id="0252b21"></a><a 
name="0252b22" id="0252b22"></a><a 
name="0252b23" id="0252b23"></a><a 
name="0252b24" id="0252b24"></a><a 
name="0252b25" id="0252b25"></a><a 
name="0252b26" id="0252b26"></a><a 
name="0252b27" id="0252b27"></a><a 
name="0252b28" id="0252b28"></a><a 
name="0252b29" id="0252b29"></a><a 
name="0252b30" id="0252b30"></a><a 
name="0252c01" id="0252c01"></a><div class="w"><div style="margin-left: 1em"><p style="margin-left: 2em"><span class="headname">附塔銘</span></p><a 
name="0252c02" id="0252c02"></a><p style="margin-left: 4em"><span class="byline">高峰法侄性統撰</span></p><a 
name="0252c03" id="0252c03"></a><p style="text-indent: 0em; margin-left: 0em"><span class="linehead"></span>粵自西乾釋迦文佛開教以來祖祖傳心得人道顯<a 
name="0252c04" id="0252c04"></a>所由來矣迨夫西旨東流宗分五派臨濟而下于我<a 
name="0252c05" id="0252c05"></a>先世大慧宗杲禪師稱益盛焉杲傳懶庵需需傳鼓<a 
name="0252c06" id="0252c06"></a>山永永傳淨慈明明傳苦口益益傳筏渡慈慈傳一<a 
name="0252c07" id="0252c07"></a>言顯顯傳小庵密密傳二仰欽欽傳無念有有傳荊<a 
name="0252c08" id="0252c08"></a>山寶寶傳鐵牛遠遠傳月明池池傳吹萬真真傳鐵<a 
name="0252c09" id="0252c09"></a>壁機機付法一十八人高峰先師其第四也第三座<a 
name="0252c10" id="0252c10"></a>則為衡山燈炳禪師初號沖谷本蜀南道瀘州合江<a 
name="0252c11" id="0252c11"></a>縣馮氏子世業儒師生有異相既長不樂世典遂祝<a 
name="0252c12" id="0252c12"></a>髮焉初習教乘久之嘆曰黃葉雖可止啼幾誤卻出<a 
name="0252c13" id="0252c13"></a>世嬰兒乃治任東下遍訪名宿過萬邑興隆寺進叩<a 
name="0252c14" id="0252c14"></a>吹萬老人痛遭鉗錘不覺渾身俱碎隨老人遷忠之<a 
name="0252c15" id="0252c15"></a>聚雲執侍者事脅不就席者數年老人告寂鐵師翁<a 
name="0252c16" id="0252c16"></a>繼席師以事老人者事之猛醒奮發于翁拄杖頭邊<a 
name="0252c17" id="0252c17"></a>搗穿漆桶翁印以偈則在辛卯六月望前五日也出<a 
name="0252c18" id="0252c18"></a>住石司之香爐寺數年性孤淡不樂與世交而真俗<a 
name="0252c19" id="0252c19"></a>從之者愈眾忠屬范村有族業一所延師卓錫焉勉<a 
name="0252c20" id="0252c20"></a>請乃就是時狼煙四起林密人稀師闢棘插草不為<a 
name="0252c21" id="0252c21"></a>懼緇衲雲集無怨勞者凡夫武夫健將皆倒旌門下<a 
name="0252c22" id="0252c22"></a>嗚呼是非有以大服其心而能然平剎成匾其額曰<a 
name="0252c23" id="0252c23"></a>慶雲正我朝鼎興平治之年皇風浩蕩關津無阻師<a 
name="0252c24" id="0252c24"></a>遠涉萬里掃大慧祖塔于浙之雙徑望其五峰聳翠<a 
name="0252c25" id="0252c25"></a>殿閣依然而法席終虛萬種感發一載復歸維時統<a 
name="0252c26" id="0252c26"></a>方祝髮師見而異之曰中興雙徑其在此子矣統尚<a 
name="0252c27" id="0252c27"></a>孩孺亦未知其言之重也自是朝夕相見從不作世<a 
name="0252c28" id="0252c28"></a>情一語每嘆祖道艱危法門秋晚諄諄齒頰間俱示<a 
name="0252c29" id="0252c29"></a>相囑之意庚申春值兵變統隨先師避地禮別于師<a 
name="0252c30" id="0252c30"></a>師垂涕曰吾老矣于世何濟亂離若此何心人世哉<a 
name="0253a01" id="0253a01"></a>揖而囑統曰法道惟賢座是賴願勿忘我相送竹堵<a 
name="0253a02" id="0253a02"></a>門耿耿然由由然屢顧後別別且遠悲聲尚在耳也<a 
name="0253a03" id="0253a03"></a>孰知離不幾時走訃者至嗚呼愈知師別時相囑之<a 
name="0253a04" id="0253a04"></a>言誠有心矣師生于萬曆辛亥四月十一日子時于<a 
name="0253a05" id="0253a05"></a>庚申六月十八日沐浴端坐訓眾畢說偈而逝世壽<a 
name="0253a06" id="0253a06"></a>七十僧臘五十三語錄一卷行世闍維後師得法弟<a 
name="0253a07" id="0253a07"></a>子性玨奉師靈骨附葬于高峰祖塔內承先師命也<a 
name="0253a08" id="0253a08"></a>蓋高峰祖塔先師修以安鐵師翁者左右附二井以<a 
name="0253a09" id="0253a09"></a>左井迎師右井先師以之自待焉殆以父子兄弟誼<a 
name="0253a10" id="0253a10"></a>篤一堂示遺範于來茲耳玨念慶雲為師開創將靈<a 
name="0253a11" id="0253a11"></a>骨留半欲建塔以主叢林無如事未就而玨古矣其<a 
name="0253a12" id="0253a12"></a>徒若孫不忘先志謀為合塔以安兩代誠亦孝思之<a 
name="0253a13" id="0253a13"></a>不誼也統思之悼之用是激切感仰而為之銘曰。</p><a 
name="0253a14" id="0253a14"></a><p>　<span class="lg">我宗的旨　　教外別傳　　人人本具　　證自西乾<a 
name="0253a15" id="0253a15"></a><br>　臊胡遺臭　　迄平中土　　作獅子兒　　大慧為最<a 
name="0253a16" id="0253a16"></a><br>　遞傳而下　　代有明宗　　獨師荷任　　志願堅隆<a 
name="0253a17" id="0253a17"></a><br>　語傾甘露　　氣靄慈雲　　披肝瀝膽　　彷彿難名<a 
name="0253a18" id="0253a18"></a><br>　追思莫盡　　緬維德音　　渺渺予懷　　將于斯銘<a 
name="0253a19" id="0253a19"></a><br>　斯名在列　　皎月當天　　清輝不改　　普照永年</span></p></div></div>
<hr>【經文資訊】嘉興藏第 39 冊 No. B438 衡山禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2d3b.html?index=J39nB438" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J39nB438_001 by HTTrack Website Copier/3.x [XR&CO'2014], Tue, 07 Jun 2016 07:15:44 GMT -->
</html>
