<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB309_001 by HTTrack Website Copier/3.x [XR&CO'2014], Tue, 07 Jun 2016 07:13:01 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1447027069&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34nB309&amp;utmp=%2Fmobile%2Findex.php%3Findex%3DJ34nB309_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第34冊<br/>No.B309 雲腹智禪師語錄 (2卷)<br/>【清 道智說　嶽賢．聯昇記錄】<br/>第 1 卷</p>
	<a href="index0ac9.html?index=J34nB309_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B309" sutra_name="雲腹智禪師語錄" sutra_juan="[卷1]">　
<a 
name="0553a01" id="0553a01"></a><div class="xu"><p style="margin-left: 2em"><span class="headname">序</span></p><a 
name="0553a02" id="0553a02"></a><p style="text-indent: 0em; margin-left: 0em"><span class="linehead"></span>達磨大士航海而來未嘗建立語言文字直指人心<a 
name="0553a03" id="0553a03"></a>見性成佛至於一華開後五葉芬芳各擅家聲或升<a 
name="0553a04" id="0553a04"></a>堂入室顯微闡幽皆藉言以顯妙道慣白拈而成至<a 
name="0553a05" id="0553a05"></a>文令千載之下打破疑團頓入不思議境界將莖艸<a 
name="0553a06" id="0553a06"></a>作金身轉金身為莖艸卷舒自在殺活全彰逼生蛇<a 
name="0553a07" id="0553a07"></a>而化龍者唯臨濟宗為痛快耳雲腹禪師蜀人也為<a 
name="0553a08" id="0553a08"></a>破山之裔象崖之子振曹源之宗豎滹沱之幟數十<a 
name="0553a09" id="0553a09"></a><span class="corr" title='[[禾/亍]&gt;年]'>年</span>來為法門龍象雖不以文字新天下之耳目亦不<a 
name="0553a10" id="0553a10"></a>以無言祕大法之真傳故其開法川黔一皆以惡辣<a 
name="0553a11" id="0553a11"></a>鉗錘本分艸料不帶枝葉而超無上者也迨後乘槎<a 
name="0553a12" id="0553a12"></a>泛楚緇素遮道如失怙恃其德法相深以入人者如<a 
name="0553a13" id="0553a13"></a>此庚申夏有法嗣我淨聞公從潭州齎師語錄來檇<a 
name="0553a14" id="0553a14"></a>李授梓將入楞嚴附藏流通問序於余余雖未親炙<a 
name="0553a15" id="0553a15"></a>面顏但與吾里古新庵清白老師交深蓋清師與雲<a 
name="0553a16" id="0553a16"></a>腹禪師皆蜀人也常道其真操實履及讀其語錄行<a 
name="0553a17" id="0553a17"></a>狀機趣觸法直赴橫奔于開口不得處說法從下手<a 
name="0553a18" id="0553a18"></a>不得處施為天風木葉流水行雲總屬全提舉大法<a 
name="0553a19" id="0553a19"></a>於一喝之中揭宗旨於辣棒之下誠令緇白咸臻祖<a 
name="0553a20" id="0553a20"></a>域矣爰筆而為之序。</p><a 
name="0553a21" id="0553a21"></a><p style="text-indent: 0em; margin-left: 0em"><span class="linehead"></span>康熙庚申佛生日<br><a 
name="0553a22" id="0553a22"></a>賜進士出身中議大夫整飭陽和道山西按察司副<a 
name="0553a23" id="0553a23"></a>使加二級前廣東布政司左布政戶部右侍郎都<a 
name="0553a24" id="0553a24"></a>察院左副都御史通政司左通政翰林院提督四<a 
name="0553a25" id="0553a25"></a>驛館太常寺少卿太僕寺少卿河南道監察御史<a 
name="0553a26" id="0553a26"></a>提督順天等處學政禾郡曹溶拜撰</p></div><a 
name="0553a27" id="0553a27"></a><a 
name="0553a28" id="0553a28"></a><a 
name="0553a29" id="0553a29"></a><a 
name="0553a30" id="0553a30"></a><a 
name="0553b01" id="0553b01"></a><p><span class="juanname">雲腹智禪師語錄卷第一</span></p><a 
name="0553b02" id="0553b02"></a><a 
name="0553b03" id="0553b03"></a><p style="margin-left: 4em"><span class="byline">侍者　獄賢　聯昇　紀錄</span></p><a 
name="0553b04" id="0553b04"></a><p style="margin-left: 2em"><span class="headname">住重慶府大足縣悟燈禪寺</span></p><p style="text-indent: 0em; margin-left: 0em"><span class="linehead"></span>師在三聖庵受請入院<a 
name="0553b05" id="0553b05"></a>據室呈拄杖云新長老秪將者箇截三世佛祖腳跟<a 
name="0553b06" id="0553b06"></a>碎一切凡聖頂<span class="gaiji">[寧*頁]<!--gaiji,,1[寧*頁],2&#x29573;,3--></span>汝等諸人急須著眼喝一喝便起<a 
name="0553b07" id="0553b07"></a>護法請開堂拈疏示眾云百千三昧無量妙義總在<a 
name="0553b08" id="0553b08"></a>筆尖頭上文彩全彰儻或尚留觀聽卻請對眾敷揚<a 
name="0553b09" id="0553b09"></a>指法座云坐斷十方明歷歷豎窮三際絕來去喝一<a 
name="0553b10" id="0553b10"></a>喝便陞拈香云此一瓣香天無私蓋地無私載從不<a 
name="0553b11" id="0553b11"></a>思議海中流出奉為<br><a 
name="0553b12" id="0553b12"></a>今上皇帝祝嚴聖壽萬歲萬歲萬萬歲此瓣香奉為<a 
name="0553b13" id="0553b13"></a>當路勳貴闔郡縉紳以暨現前請主伏願時時彰夔<a 
name="0553b14" id="0553b14"></a>龍之用處處現麟鳳之祥此瓣香遇水逢火不焚不<a 
name="0553b15" id="0553b15"></a>溺刀劈斧斫不入不開無端走向黃檗山中撞著辣<a 
name="0553b16" id="0553b16"></a>手當頭擊碎直得遍界氤氳奉為現住楞伽山玉峰<a 
name="0553b17" id="0553b17"></a>禪寺傳臨濟正宗三十二世象崖大和尚用酬法乳<a 
name="0553b18" id="0553b18"></a>斂衣就坐上首白椎云法筵龍象眾當觀第一義師<a 
name="0553b19" id="0553b19"></a>云第一義諦白椎上座已露了也更要新悟燈說箇<a 
name="0553b20" id="0553b20"></a>甚麼驀呈拄杖云看看三世諸佛歷代祖師以至西<a 
name="0553b21" id="0553b21"></a>天四七唐土二三天下老和尚費盡腕頭氣力百計<a 
name="0553b22" id="0553b22"></a>提撕總不出者一著子且道者一著子是箇什麼良<a 
name="0553b23" id="0553b23"></a>久卓拄杖云海神知有不知貴留與人間光照夜復<a 
name="0553b24" id="0553b24"></a>白椎云諦觀法王法法王法如是下座。</p><a 
name="0553b25" id="0553b25"></a><p style="text-indent: 0em; margin-left: 0em"><span class="linehead"></span>開爐上堂問丁一卓二本分鉗鎚捏聚放開作家受<a 
name="0553b26" id="0553b26"></a>用去此二途還有為人處也無師云漫天網舉不饒<a 
name="0553b27" id="0553b27"></a>伊進云直下翻身去時如何師云看汝伎倆僧擬議<a 
name="0553b28" id="0553b28"></a>師驀頭一棒乃云說心說性紅爐點雪舉古舉今眼<a 
name="0553b29" id="0553b29"></a>中著屑若是生鐵鑄就衲僧豈肯循途守轍即今還<a 
name="0553b30" id="0553b30"></a>有恁麼人麼若無莫怪山僧壓良為賤攝將香水無<a 
name="0553c01" id="0553c01"></a>邊剎併入鉗鎚爐&#x97B4;中。</p><a 
name="0553c02" id="0553c02"></a><p style="text-indent: 0em; margin-left: 0em"><span class="linehead"></span>上堂問向上一路千聖不傳向上一路千聖不然是<a 
name="0553c03" id="0553c03"></a>何意旨師云來日說向你僧喝師便打乃舉天童悟<a 
name="0553c04" id="0553c04"></a>云當頭一著坐斷要津纔然側耳喪卻家珍從來佛<a 
name="0553c05" id="0553c05"></a>法不順人情師云天童老漢大似誇貴賣賤殊不知<a 
name="0553c06" id="0553c06"></a>蚤順人情去也時一僧出便喝師云你者一喝喝天<a 
name="0553c07" id="0553c07"></a>童耶喝山僧耶僧擬議師直打退便下座。</p><a 
name="0553c08" id="0553c08"></a><p style="text-indent: 0em; margin-left: 0em"><span class="linehead"></span>元旦上堂拈拄杖云會麼識得一萬事畢擲下拄杖<a 
name="0553c09" id="0553c09"></a>云南山起雲北山下雨復震威一喝下座。</p><a 
name="0553c10" id="0553c10"></a><p style="text-indent: 0em; margin-left: 0em"><span class="linehead"></span>上堂問奮象王巴鼻弄獅子爪牙底人來和尚如何<a 
name="0553c11" id="0553c11"></a>接他師云且站過那邊著進云相逢且喜得端的師<a 
name="0553c12" id="0553c12"></a>云端的箇什麼僧禮拜師便打乃云止止不須說我<a 
name="0553c13" id="0553c13"></a>法妙難思諸增上慢者聞必不敬信山僧不敢輕於<a 
name="0553c14" id="0553c14"></a>汝等汝等皆當作佛但願汝諸人二六時中饑來喫<a 
name="0553c15" id="0553c15"></a>飯倦來打眠更莫別思想別作為寧不俊哉汝等諸<a 
name="0553c16" id="0553c16"></a>人還信得及麼良久云二十<span class="corr" title='[[禾/亍]&gt;年]'>年</span>來經藥餌不知此疾<a 
name="0553c17" id="0553c17"></a>是膏肓。</p><a 
name="0553c18" id="0553c18"></a><p style="text-indent: 0em; margin-left: 0em"><span class="linehead"></span>解制上堂東風解凍艸萌芽行腳衲僧亂似麻帶水<a 
name="0553c19" id="0553c19"></a>拖泥驀直去阿誰當道摘楊華遂拈拄杖召眾云即<a 
name="0553c20" id="0553c20"></a>今莫有當道摘楊華底麼出來道看時一僧出禮拜<a 
name="0553c21" id="0553c21"></a>師云討甚麼碗以拄杖一齊打散歸方丈。</p><a 
name="0553c22" id="0553c22"></a><p style="text-indent: 0em; margin-left: 0em"><span class="linehead"></span>上堂問如何是悟燈境師云杲日照青松進云如何<a 
name="0553c23" id="0553c23"></a>是境中人師云拄杖肩上橫進云人境俱無時如何<a 
name="0553c24" id="0553c24"></a>師便打乃云門外歌聲滑庭前艸木新大家高著眼<a 
name="0553c25" id="0553c25"></a>請看浩蕩春況復冰消崖畔華發上林翩翩蜨戲青<a 
name="0553c26" id="0553c26"></a>紅恰恰鶯啼綠樹觸處建化門庭莫不大彰本有於<a 
name="0553c27" id="0553c27"></a>此明得山河洎大地剎塵淨法身脫或未然滿谿桃<a 
name="0553c28" id="0553c28"></a>李樹剛自見青黃。</p><a 
name="0553c29" id="0553c29"></a><p style="text-indent: 0em; margin-left: 0em"><span class="linehead"></span>退院上堂拄杖橫肩散水雲紛紛戎馬競頭爭藏身<a 
name="0553c30" id="0553c30"></a>應許沒蹤跡須向高高鳥道行且臨行一句作麼生<a 
name="0554a01" id="0554a01"></a>道看腳下。</p><a 
name="0554a02" id="0554a02"></a><p style="text-indent: 0em; margin-left: 0em"><span class="linehead"></span>住貴州安順府清涼禪寺師在雲歸山受半偈廖居<a 
name="0554a03" id="0554a03"></a>士請入院至三門云者箇潑天門戶須是沒量大人<a 
name="0554a04" id="0554a04"></a>且看今日新到喝一喝便入。</p><a 
name="0554a05" id="0554a05"></a><p style="text-indent: 0em; margin-left: 0em"><span class="linehead"></span>據室魔宮虎穴尚安身落艸求人不厭頻喝一喝云<a 
name="0554a06" id="0554a06"></a>水歸巨海波濤靜雲到蒼梧氣象新。</p><a 
name="0554a07" id="0554a07"></a><p style="text-indent: 0em; margin-left: 0em"><span class="linehead"></span>護法請開堂師拈帖示眾云此是半偈居士與海巒<a 
name="0554a08" id="0554a08"></a>院主從毛錐子上吐露底珠璣直須向文彩未彰已<a 
name="0554a09" id="0554a09"></a>前薦取其或未然便請維那表白。</p><a 
name="0554a10" id="0554a10"></a><p style="text-indent: 0em; margin-left: 0em"><span class="linehead"></span>指法座云者箇寶華王座過去諸佛轉法輪未來諸<a 
name="0554a11" id="0554a11"></a>佛亦如是即今清涼長老又作麼生有條攀條無條<a 
name="0554a12" id="0554a12"></a>攀例遂陞拈香云此一瓣香奉為<br><a 
name="0554a13" id="0554a13"></a>今上皇帝聖壽萬歲伏願金輪統御三千界玉曆延<a 
name="0554a14" id="0554a14"></a>鴻百億春次拈云此瓣香奉為本府當道文武護法<a 
name="0554a15" id="0554a15"></a>縉紳伏願祿位榮增永作國家柱石末拈云此瓣香<a 
name="0554a16" id="0554a16"></a>十載參叩受盡辛勤拈起則穿透佛祖放下則海宴<a 
name="0554a17" id="0554a17"></a>河清此是第二回拈出奉為現住白果山華嚴堂上<a 
name="0554a18" id="0554a18"></a>象崖大和尚用酬法乳上首白椎竟師云自離蜀水<a 
name="0554a19" id="0554a19"></a>到黔南收拾絲綸罷釣竿卻被清涼海院主重新斫<a 
name="0554a20" id="0554a20"></a>竹復垂筌還有負餌金鱗麼出眾相見問佛與眾生<a 
name="0554a21" id="0554a21"></a>本具者箇道理如何有凡有聖師云莫妄分疏進云<a 
name="0554a22" id="0554a22"></a>盡大地是箇解脫門因甚一切眾生出不得師云頓<a 
name="0554a23" id="0554a23"></a>斷腳跟下底僧佇思師打云立地死漢乃云山僧丁<a 
name="0554a24" id="0554a24"></a>甲申蜀變以來白刃春風無處不是幾嬰險難拽杖<a 
name="0554a25" id="0554a25"></a>來黔本欲深栖崖穴以了餘生卻被汝諸人特地興<a 
name="0554a26" id="0554a26"></a>波起模畫樣要山僧向者曲彔床舉揚向上宗旨流<a 
name="0554a27" id="0554a27"></a>通正脈使人人知有此事然此箇事不容擬議揚眉<a 
name="0554a28" id="0554a28"></a>瞬目則落二落三舉古明今則落七落八一言之下<a 
name="0554a29" id="0554a29"></a>殺活全彰一句之中性天朗耀所以臨濟德山棒如<a 
name="0554a30" id="0554a30"></a>雨點喝似雷奔秪要人人知是般事便休有甚佛法<a 
name="0554b01" id="0554b01"></a>與你商量殊不知此事在天同天在人同人在凡夫<a 
name="0554b02" id="0554b02"></a>分上亦不減乃至成佛亦不增山僧恁麼告報諸人<a 
name="0554b03" id="0554b03"></a>還委悉麼驀呈拄杖云杖頭有眼明如日要識真金<a 
name="0554b04" id="0554b04"></a>火裏看。</p><a 
name="0554b05" id="0554b05"></a><p style="text-indent: 0em; margin-left: 0em"><span class="linehead"></span>結制上堂問慈雲彌布獅象駢臻如何是和尚為人<a 
name="0554b06" id="0554b06"></a>句師驀頭一棒進云恁麼則恩歸有據師復打乃云<a 
name="0554b07" id="0554b07"></a>祖師意柏樹子賺殺英靈雲門餅趙州茶噎殺禪客<a 
name="0554b08" id="0554b08"></a>子胡狗鱉鼻蛇見者魂驚雪峰毬普化鐸聲震今時<a 
name="0554b09" id="0554b09"></a>者是古人向電光裏垂手為人之巴鼻即今清涼結<a 
name="0554b10" id="0554b10"></a>制又且如何為人乃擲下拂子歸方丈。</p><a 
name="0554b11" id="0554b11"></a><p style="text-indent: 0em; margin-left: 0em"><span class="linehead"></span>上堂問如何是最初句師云向前來進云如何是末<a 
name="0554b12" id="0554b12"></a>後句師云道了也進云坐斷兩頭時如何師云你作<a 
name="0554b13" id="0554b13"></a>麼生坐僧擬議師震威一喝問者所無情破屋凡聖<a 
name="0554b14" id="0554b14"></a>在此往來和尚還容他往來否師云來者從他來去<a 
name="0554b15" id="0554b15"></a>者從他去僧罔措師打云者漆桶問昨蒙和尚指示<a 
name="0554b16" id="0554b16"></a>弟子想念俱無師云你道底是甚麼進云今日天寒<a 
name="0554b17" id="0554b17"></a>師云大好想念俱無乃舉僧問六祖黃梅意旨是甚<a 
name="0554b18" id="0554b18"></a>麼人得祖云會佛法人得僧云和尚還得否祖云我<a 
name="0554b19" id="0554b19"></a>不得僧云和尚為甚麼不得祖云我不會佛法師拈<a 
name="0554b20" id="0554b20"></a>拄杖召眾云還會祖師意麼若也會得觸處逢源遍<a 
name="0554b21" id="0554b21"></a>界光輝若也不會清涼卻為諸人註腳去也東風拂<a 
name="0554b22" id="0554b22"></a>面來穿耳從西過遍界盡生輝紙帳都吹破畢竟如<a 
name="0554b23" id="0554b23"></a>何眨上眉毛休錯過。</p><a 
name="0554b24" id="0554b24"></a><p style="text-indent: 0em; margin-left: 0em"><span class="linehead"></span>天臺旭初禪人請上堂問日可冷月可熱眾魔不能<a 
name="0554b25" id="0554b25"></a>壞真說如何是真說師云說即不真進云恁麼則相<a 
name="0554b26" id="0554b26"></a>逢不拈出舉意便知有師云壞也壞也乃云山僧久<a 
name="0554b27" id="0554b27"></a>病不上堂旭初為眾請舉揚拈起趙州七斤衫乾坤<a 
name="0554b28" id="0554b28"></a>世界悉包藏驀呈拄杖云者箇是拄杖子那箇是七<a 
name="0554b29" id="0554b29"></a>斤衫遂喝一喝云不容淺見衲僧會唯許通方作者<a 
name="0554b30" id="0554b30"></a>知。</p><a 
name="0554c01" id="0554c01"></a><p style="text-indent: 0em; margin-left: 0em"><span class="linehead"></span>追嚴上堂問父母非我親誰是最親者師云你適來<a 
name="0554c02" id="0554c02"></a>喫粥也未進云亙古亙今師云錯進云如何即是師<a 
name="0554c03" id="0554c03"></a>便打乃云盡十方世界是箇大解脫門把手拽人不<a 
name="0554c04" id="0554c04"></a>入殊不知此解脫門六凡四聖乃至情與無情都盧<a 
name="0554c05" id="0554c05"></a>悉在裏許正眼觀來亦不見有一物出入往來所謂<a 
name="0554c06" id="0554c06"></a>諸行無常一切空即是如來大圓覺今忠衢禪人亡<a 
name="0554c07" id="0554c07"></a>母亦在如來大圓覺裏歷代宗親亦在如來大圓覺<a 
name="0554c08" id="0554c08"></a>裏既過去現在都在如來大圓覺裏則知忠衢禪人<a 
name="0554c09" id="0554c09"></a>今日生亦不見其生過去慈親滅亦不見其滅生滅<a 
name="0554c10" id="0554c10"></a>兩忘迥超物外一句作麼生道杖頭吐出無生旨衢<a 
name="0554c11" id="0554c11"></a>母回光省舊容。</p><a 
name="0554c12" id="0554c12"></a><p style="text-indent: 0em; margin-left: 0em"><span class="linehead"></span>臘八上堂問和尚與弟子授戒未審心與戒是同是<a 
name="0554c13" id="0554c13"></a>別師云同則總同別則總別問如何是現前之佛師<a 
name="0554c14" id="0554c14"></a>云放光動地進云在甚麼處師云過去久矣乃云今<a 
name="0554c15" id="0554c15"></a>朝卻是臘月八正覺山前憶悉達巖中晏坐冷湫湫<a 
name="0554c16" id="0554c16"></a>一睹明星刺眼瞎無端道箇人人皆有那一著且道<a 
name="0554c17" id="0554c17"></a>如何是那一著擲下拄杖云大家高著眼下座。</p><a 
name="0554c18" id="0554c18"></a><p style="text-indent: 0em; margin-left: 0em"><span class="linehead"></span>上堂豎拂子云祖師心印狀似鐵牛之機印泥印水<a 
name="0554c19" id="0554c19"></a>印空乃至森羅萬象無不印之即今清涼四眾臨筵<a 
name="0554c20" id="0554c20"></a>人天普集且道還在祖師心印裏麼如其會得不勞<a 
name="0554c21" id="0554c21"></a>彈指樓閣門開百千善財一齊敬禮脫或未然一片<a 
name="0554c22" id="0554c22"></a>白雲橫谷口許多歸鳥盡迷巢。</p><a 
name="0554c23" id="0554c23"></a><p style="text-indent: 0em; margin-left: 0em"><span class="linehead"></span>冰釋禪人請上堂問為人一句即且置應時及節事<a 
name="0554c24" id="0554c24"></a>如何師云五九天寒分外別蠟燭凍得上頭紅進云<a 
name="0554c25" id="0554c25"></a>學人不會師云突出眼睛乃云向上一路千聖不傳<a 
name="0554c26" id="0554c26"></a>學者勞形如猿捉影所以雪峰三上投子九到洞山<a 
name="0554c27" id="0554c27"></a>只為者一著子不透今冰釋禪人不似雪峰去去來<a 
name="0554c28" id="0554c28"></a>來償艸鞋錢債初到清涼直下一言相契特請山僧<a 
name="0554c29" id="0554c29"></a>陞座說法亦乃用報圓寂業師清涼自忖無法可說<a 
name="0554c30" id="0554c30"></a>乃拈拄杖云幸有者箇木上座在遂卓一卓云會麼<a 
name="0555a01" id="0555a01"></a>若向者裏會得則知大通比丘盡未來際不曾生盡<a 
name="0555a02" id="0555a02"></a>未來際不曾滅淨裸裸底絕承當赤灑灑底無回互<a 
name="0555a03" id="0555a03"></a>到此喚作一物即不中既然如是且道大通比丘又<a 
name="0555a04" id="0555a04"></a>在甚處安身立命擲下拄杖云天堂收不得地獄豈<a 
name="0555a05" id="0555a05"></a>能該。</p><a 
name="0555a06" id="0555a06"></a><p style="text-indent: 0em; margin-left: 0em"><span class="linehead"></span>元旦上堂天得一以清地得一以寧君王得一天下<a 
name="0555a07" id="0555a07"></a>太平衲僧得一海眾雲臻遂顧視左右云且道一作<a 
name="0555a08" id="0555a08"></a>麼生得喝一喝下座。</p><a 
name="0555a09" id="0555a09"></a><p style="text-indent: 0em; margin-left: 0em"><span class="linehead"></span>上堂震威一喝云會麼道不虛行如風偃艸緣不虛<a 
name="0555a10" id="0555a10"></a>應似鏡臨形如是則地因人顯人以地名汝等不知<a 
name="0555a11" id="0555a11"></a>清涼來源清涼乃漢時孔明孟獲之遺跡烽煙爭鬥<a 
name="0555a12" id="0555a12"></a>之疆場一旦翻為琉璃紺閣人天標榜轉熱惱為清<a 
name="0555a13" id="0555a13"></a>涼化疆場作佛地顧名思義曰清涼即今海巒院主<a 
name="0555a14" id="0555a14"></a>不忘古德先師翁之刱業乃纘攸績肯構肯堂大開<a 
name="0555a15" id="0555a15"></a>選佛之場接納方來與今賢士大夫敦請山僧陞座<a 
name="0555a16" id="0555a16"></a>說法舉揚宗旨同明般若要透威音那畔更那畔之<a 
name="0555a17" id="0555a17"></a>消息且道如何是更那畔底消息復喝一喝云坐斷<a 
name="0555a18" id="0555a18"></a>兩頭凡聖路放出溈山水牯牛。</p><a 
name="0555a19" id="0555a19"></a><p style="text-indent: 0em; margin-left: 0em"><span class="linehead"></span>解制上堂開爐結制九十日衲僧箇箇討巴鼻惡辣<a 
name="0555a20" id="0555a20"></a>鉗鎚不饒伊擬議開口驀頭劈孃生鼻孔搭上唇腳<a 
name="0555a21" id="0555a21"></a>跟下事明歷歷今朝解開布袋口縱橫任意東西去<a 
name="0555a22" id="0555a22"></a>且道清涼又作麼生以拄杖橫肩云本是山中人還<a 
name="0555a23" id="0555a23"></a>歸山中去下座。</p><a 
name="0555a24" id="0555a24"></a><p style="text-indent: 0em; margin-left: 0em"><span class="linehead"></span>住貴州安順府長壽院師在雲歸受總戎邵之貴請<a 
name="0555a25" id="0555a25"></a>開爐上堂云閉門造車出門合轍運轉乾坤諸聖莫<a 
name="0555a26" id="0555a26"></a>測試問眾中還有推車合轍底麼出來相見問清光<a 
name="0555a27" id="0555a27"></a>照眼似迷家明白轉身還墮位且道過在於何師云<a 
name="0555a28" id="0555a28"></a>領取三十拄杖僧擬議師便打乃云爐&#x97B4;重開鎔凡<a 
name="0555a29" id="0555a29"></a>鑄聖鉗錘再舉點鐵成金若是當爐不避火底衲僧<a 
name="0555a30" id="0555a30"></a>向者裏鎔作一團鍊成一片法法混融頭頭無礙正<a 
name="0555b01" id="0555b01"></a>法眼直下開明祕密藏通身突露一任震旦國裏擎<a 
name="0555b02" id="0555b02"></a>頭戴角遊戲場中顛拈倒弄得大自在不枉請主添<a 
name="0555b03" id="0555b03"></a>煤添炭山僧扇風扇火其或未然巧匠爐邊多鈍鐵<a 
name="0555b04" id="0555b04"></a>良醫門首足病人。</p><a 
name="0555b05" id="0555b05"></a><p style="text-indent: 0em; margin-left: 0em"><span class="linehead"></span>上堂問世尊在靈山會上拈華示眾和尚在長壽院<a 
name="0555b06" id="0555b06"></a>裏拈箇什麼師驀頭一棒云拈箇什麼僧便喝師復<a 
name="0555b07" id="0555b07"></a>打乃云長壽院裏上堂森羅萬象齊彰箇箇來討巴<a 
name="0555b08" id="0555b08"></a>鼻寧不顏面慚惶更問西來意旨棒頭打折脊梁遂<a 
name="0555b09" id="0555b09"></a>以拄杖卓一卓云還委悉麼擲下云拋向階前一任<a 
name="0555b10" id="0555b10"></a>風吹雨打。</p><a 
name="0555b11" id="0555b11"></a><p style="text-indent: 0em; margin-left: 0em"><span class="linehead"></span>中秋上堂此日中秋月正圓處處笙歌盡賞觀玉盤<a 
name="0555b12" id="0555b12"></a>高挂人皆翫不覺渾身墮其間試問諸人其間底事<a 
name="0555b13" id="0555b13"></a>即且置正當月落時汝諸人又作麼生顧盼良久喝<a 
name="0555b14" id="0555b14"></a>一喝下座。</p><a 
name="0555b15" id="0555b15"></a><p style="text-indent: 0em; margin-left: 0em"><span class="linehead"></span>繆總戎夫人高氏請陞座士問三心不可得即今三<a 
name="0555b16" id="0555b16"></a>心還可得否師云得士云如何是不可得師云不可<a 
name="0555b17" id="0555b17"></a>得士擬進語師驀頭一棒士踊躍禮拜歸眾師乃云<a 
name="0555b18" id="0555b18"></a>展大機明大用掀翻佛祖窠窟超生死越輪迴看破<a 
name="0555b19" id="0555b19"></a>夢幻空華所謂五蘊非有四大本空若能如是潛通<a 
name="0555b20" id="0555b20"></a>方始了達三祗劫當下迥然得超越即今繆夫人覷<a 
name="0555b21" id="0555b21"></a>破夢幻空華直下諦信此道具丈夫相雖處王臣富<a 
name="0555b22" id="0555b22"></a>貴之家不被富貴之所羅籠固能參禮知識求決生<a 
name="0555b23" id="0555b23"></a>死大事敦請山僧說法更資過去二親雖然如是還<a 
name="0555b24" id="0555b24"></a>委悉麼薦得杖頭端的意高山平地總西方。</p><a 
name="0555b25" id="0555b25"></a><p style="text-indent: 0em; margin-left: 0em"><span class="linehead"></span>追嚴上堂若人欲識佛境界當淨其意如虛空遠離<a 
name="0555b26" id="0555b26"></a>妄想及諸取令心所作皆無礙恒修禪人須薦取當<a 
name="0555b27" id="0555b27"></a>淨其意如虛空就中若解恁麼去不勞打鼓資宗戚<a 
name="0555b28" id="0555b28"></a>情與無情俱頓超君恩師恩一時畢還委悉麼是則<a 
name="0555b29" id="0555b29"></a>名為報佛恩將此深心奉塵剎。</p><a 
name="0555b30" id="0555b30"></a><p style="text-indent: 0em; margin-left: 0em"><span class="linehead"></span>上堂達磨不往東來二祖不向西去人人常光現前<a 
name="0555c01" id="0555c01"></a>箇箇腳跟點地如是則本自圓成無欠無餘何必重<a 
name="0555c02" id="0555c02"></a>說偈言良久卓拄杖一下云還會麼只為分明極翻<a 
name="0555c03" id="0555c03"></a>令所得遲。</p><a 
name="0555c04" id="0555c04"></a><p style="text-indent: 0em; margin-left: 0em"><span class="linehead"></span>上堂士問如貓捕鼠時如何師云捕得鼠來也未士<a 
name="0555c05" id="0555c05"></a>作呈勢師云是貓耶是鼠耶士擬議師驀頭一棒乃<a 
name="0555c06" id="0555c06"></a>云佛法無人說雖慧不能了譬如暗中寶無燈不可<a 
name="0555c07" id="0555c07"></a>見即今陞座底是僧說法底是聲且道如何是暗中<a 
name="0555c08" id="0555c08"></a>寶莫是真如佛性麼料掉沒交涉莫是菩提涅槃麼<a 
name="0555c09" id="0555c09"></a>料掉沒交涉莫是三世諸佛所傳底心印麼料掉沒<a 
name="0555c10" id="0555c10"></a>交涉莫是歷代祖師所證底道理麼料掉沒交涉既<a 
name="0555c11" id="0555c11"></a>都沒交涉如何是暗中寶遂以拄杖向空點云點出<a 
name="0555c12" id="0555c12"></a>暗裏光明藏照耀人間沒古今下座。</p><a 
name="0555c13" id="0555c13"></a><p style="text-indent: 0em; margin-left: 0em"><span class="linehead"></span>朔日上堂舉萬法歸一一歸何處乃顧視左右震威<a 
name="0555c14" id="0555c14"></a>一喝云諸仁者還識得一麼若識得一百千諸佛體<a 
name="0555c15" id="0555c15"></a>共生三才四相從此出復喝一喝下座。</p><a 
name="0555c16" id="0555c16"></a><p style="text-indent: 0em; margin-left: 0em"><span class="linehead"></span>上堂發大乘心立向上志信步羊腸驀直去破生死<a 
name="0555c17" id="0555c17"></a>關窮先聖意無孔鐵錘當面擲且喜桂吾陳居士一<a 
name="0555c18" id="0555c18"></a>超直入如來地通身徹底放下來踐跡要學維摩詰<a 
name="0555c19" id="0555c19"></a>今日恰值母難辰敦請說法資宗戚見聞隨喜亦如<a 
name="0555c20" id="0555c20"></a>斯過去先靈獲饒益雖然如是還委悉麼乃擊拂子<a 
name="0555c21" id="0555c21"></a>云掀翻自己閑田地上品蓮華朵朵生。</p><a 
name="0555c22" id="0555c22"></a><p style="text-indent: 0em; margin-left: 0em"><span class="linehead"></span>解制上堂問打開攔圈放出一群牛且道向什麼處<a 
name="0555c23" id="0555c23"></a>去師云莫亂走進云見人不見牛時如何師云穿卻<a 
name="0555c24" id="0555c24"></a>鼻孔進云見牛不見人時如何師云蹋破艸鞋進云<a 
name="0555c25" id="0555c25"></a>人牛俱不見時如何師驀頭一棒乃云長壽院裏請<a 
name="0555c26" id="0555c26"></a>結制三月禪期今朝畢求心問道事如麻盡向杖頭<a 
name="0555c27" id="0555c27"></a>討端的緊繫芒鞋高著眼縱橫任意各歸去且出門<a 
name="0555c28" id="0555c28"></a>一句作麼生道深深海底不留蹤直向高高峰頂立<a 
name="0555c29" id="0555c29"></a>卓拄杖下座。</p><a 
name="0555c30" id="0555c30"></a><p style="text-indent: 0em; margin-left: 0em"><span class="linehead"></span>祈嗣上堂昨日十五制已解今朝重復又陞座山僧<a 
name="0556a01" id="0556a01"></a>肚裏盡皆空更無一箇元字腳卻為時軒馬居士打<a 
name="0556a02" id="0556a02"></a>箇之遶下註腳且喜竭力設香齋滿飯一堂僧與俗<a 
name="0556a03" id="0556a03"></a>結此人天歡喜緣詒謀麟趾代食祿乃擊拂子云還<a 
name="0556a04" id="0556a04"></a>委悉麼非色非空非造化綿綿瓜瓞時相續。</p><a 
name="0556a05" id="0556a05"></a><p style="text-indent: 0em; margin-left: 0em"><span class="linehead"></span>住永寧州靈應山中和禪寺師在長壽院受新城縣<a 
name="0556a06" id="0556a06"></a>邑侯陶公請值臘八上堂拈香祝聖畢上首白椎云<a 
name="0556a07" id="0556a07"></a>法筵龍象眾當觀第一義師云若作第一義觀即瞎<a 
name="0556a08" id="0556a08"></a>卻渠眼眾中莫有向金不博金處底麼出來相見問<a 
name="0556a09" id="0556a09"></a>舉揚宗乘即且置未開口以前一句作麼生道師驀<a 
name="0556a10" id="0556a10"></a>頭一棒進云只者一棒盡情吐露了也師云莫謗山<a 
name="0556a11" id="0556a11"></a>僧好乃云今朝正值臘月八天下叢林增戒法明星<a 
name="0556a12" id="0556a12"></a>昨夜正當天釋迦舉眸刺眼瞎普觀大地諸眾生與<a 
name="0556a13" id="0556a13"></a>我同源無不恰乃顧視左右云釋迦老子蚤已親口<a 
name="0556a14" id="0556a14"></a>道破則汝諸人原同一體無二無別何乃更要一場<a 
name="0556a15" id="0556a15"></a>特地豈不是泥裏洗土頭上安頭雖然如是者則公<a 
name="0556a16" id="0556a16"></a>案又作麼生結絕遂喝一喝云倒轉其中關捩子萬<a 
name="0556a17" id="0556a17"></a>靈悉稟共同根。</p><a 
name="0556a18" id="0556a18"></a><p style="text-indent: 0em; margin-left: 0em"><span class="linehead"></span>元旦上堂元正啟祚萬物咸新春和境秀已解碧嶂<a 
name="0556a19" id="0556a19"></a>之凝冰在處歡歌盡賀元旦之令節秖如不涉新舊<a 
name="0556a20" id="0556a20"></a>一句作麼生道乃拈拄杖卓一卓云明明歷歷無今<a 
name="0556a21" id="0556a21"></a>古下座。</p><a 
name="0556a22" id="0556a22"></a><p style="text-indent: 0em; margin-left: 0em"><span class="linehead"></span>元宵上堂問滄海明珠作麼生取得師云用取作麼<a 
name="0556a23" id="0556a23"></a>僧擬議師便打乃云今朝卻是正月半重拈一則舊<a 
name="0556a24" id="0556a24"></a>公案幾點明燈處處紅珍重諸人著眼看看即不無<a 
name="0556a25" id="0556a25"></a>秖如油乾艸盡時又作麼生良久云若能解挑撥何<a 
name="0556a26" id="0556a26"></a>處不光通卓拄杖下座。</p><a 
name="0556a27" id="0556a27"></a><p style="text-indent: 0em; margin-left: 0em"><span class="linehead"></span>結制上堂與誰說法同音吼飲食語言皆用口箇事<a 
name="0556a28" id="0556a28"></a>明明絕覆藏只須不著隨人後秖如中和叢林之建<a 
name="0556a29" id="0556a29"></a>原自慈化陶公與忠祿春華秀實眾護法等傾心竭<a 
name="0556a30" id="0556a30"></a>力眉毛敲磕處一旦落成選佛場開人天普集重翻<a 
name="0556b01" id="0556b01"></a>釋迦老子舊案直指人人本來面目其中設有一箇<a 
name="0556b02" id="0556b02"></a>半箇當下之歸眼中出氣不減世尊拈華迦業微笑<a 
name="0556b03" id="0556b03"></a>親承印可又豈讓靈山一會者哉乃豎拂子顧視左<a 
name="0556b04" id="0556b04"></a>右云中和即今豎拂眾中莫有解笑底麼若有不妨<a 
name="0556b05" id="0556b05"></a>擔荷得去流通正眼一任向震旦國裏拋沙撒土其<a 
name="0556b06" id="0556b06"></a>或未然更聽註腳擲下拂子云撲落非他物縱橫不<a 
name="0556b07" id="0556b07"></a>是塵下座。</p><a 
name="0556b08" id="0556b08"></a><p style="text-indent: 0em; margin-left: 0em"><span class="linehead"></span>慕役司主禮公祈嗣請上堂問殊方異俗飲食不同<a 
name="0556b09" id="0556b09"></a>語言不一和尚作麼生化得他師云風行艸偃水到<a 
name="0556b10" id="0556b10"></a>渠成進云恁麼則法雨均霑殊勝福箇中無有不超<a 
name="0556b11" id="0556b11"></a>倫師云惜取鼻孔乃云今日名揚禮公敦請山僧陞<a 
name="0556b12" id="0556b12"></a>座要踐給孤之遺風割難捨之基業大造精藍供養<a 
name="0556b13" id="0556b13"></a>雲水復請激揚箇事使未聞者聞未見者見未惺者<a 
name="0556b14" id="0556b14"></a>惺未悟者悟遂以拄杖卓一卓云大眾聞麼復舉起<a 
name="0556b15" id="0556b15"></a>云大眾見麼若也聞見分明不唯轟起一聲春霹靂<a 
name="0556b16" id="0556b16"></a>天人頭角盡崢嶸且觀世音菩薩來在山僧拄杖頭<a 
name="0556b17" id="0556b17"></a>上口喃喃底道有求皆應無願不從求官位得官位<a 
name="0556b18" id="0556b18"></a>求富饒得富饒求長壽得長壽求男女得男女雖承<a 
name="0556b19" id="0556b19"></a>如是應記但名揚禮公亦不求官位代代已居官位<a 
name="0556b20" id="0556b20"></a>亦不求富饒現今受大福祿亦不求長壽自是壽同<a 
name="0556b21" id="0556b21"></a>劫石既都無所求畢竟求箇什麼惟求菩薩本誓願<a 
name="0556b22" id="0556b22"></a>速賜靈童到他家。</p><a 
name="0556b23" id="0556b23"></a><p style="text-indent: 0em; margin-left: 0em"><span class="linehead"></span>上堂問黑白未分時如何師云烏龜向火進云已分<a 
name="0556b24" id="0556b24"></a>時如何師云碓觜生華進云總不恁麼時如何師云<a 
name="0556b25" id="0556b25"></a>莫妄想乃云今朝冬月十五中和鳴鐘擂鼓忠祿朱<a 
name="0556b26" id="0556b26"></a>公堅請山僧重打口鼓肚裏無滴墨水擬欲開口莽<a 
name="0556b27" id="0556b27"></a>鹵秖好因齋慶讚使彼福垂千古且道大眾飽參後<a 
name="0556b28" id="0556b28"></a>一句又作麼生人人缽盂高挂起亦似西來面壁祖<a 
name="0556b29" id="0556b29"></a>卓拄杖下座。</p><a 
name="0556b30" id="0556b30"></a><p style="text-indent: 0em; margin-left: 0em"><span class="linehead"></span>雙桂老人誕日上堂今朝正月二十一是吾師翁降<a 
name="0556c01" id="0556c01"></a>誕日忤逆兒孫一瓣香觸碎鼻孔沒迴避且道因甚<a 
name="0556c02" id="0556c02"></a>如此不見道飲泉水貴地脈復云江門陳氏設普齋<a 
name="0556c03" id="0556c03"></a>慶吾翁兮福無極願祝彌盧作壽山摩訶般若波羅<a 
name="0556c04" id="0556c04"></a>蜜。</p><a 
name="0556c05" id="0556c05"></a><p style="text-indent: 0em; margin-left: 0em"><span class="linehead"></span>上堂佛乘禪人逼上堂為報劬勞請舉揚山僧肚裏<a 
name="0556c06" id="0556c06"></a>無法說棒頭喝下貴承當若也承當得去一超直入<a 
name="0556c07" id="0556c07"></a>如來地優缽華開世界香卓拄杖下座。</p><a 
name="0556c08" id="0556c08"></a><p style="text-indent: 0em; margin-left: 0em"><span class="linehead"></span>月輝禪人薦師請上堂問天堂不收地獄不該底人<a 
name="0556c09" id="0556c09"></a>向甚麼處安身立命師云眉毛在眼上進云恁麼則<a 
name="0556c10" id="0556c10"></a>得薦去也師云點乃云大事未明如喪考妣天上有<a 
name="0556c11" id="0556c11"></a>星皆拱北大事已明如喪考妣人間無水不朝東驀<a 
name="0556c12" id="0556c12"></a>呈拄杖云還委悉麼生死去來全體現了無一物覆<a 
name="0556c13" id="0556c13"></a>行藏卓拄杖下座。</p><a 
name="0556c14" id="0556c14"></a><p style="text-indent: 0em; margin-left: 0em"><span class="linehead"></span>解制上堂豁開頂門正眼放出郎當鐵鷂一任南北<a 
name="0556c15" id="0556c15"></a>東西管教隨流得妙是則是忽遇卒風暴雨時又作<a 
name="0556c16" id="0556c16"></a>麼生迴避一僧出云杲日當空師云切莫將身潛古<a 
name="0556c17" id="0556c17"></a>廟喝一喝下座。</p><a 
name="0556c18" id="0556c18"></a><p style="text-indent: 0em; margin-left: 0em"><span class="linehead"></span>祈嗣上堂卓拄杖一下云天得一以清地得一以寧<a 
name="0556c19" id="0556c19"></a>君王得一天下太平衲僧得一海眾雲臻即今秀實<a 
name="0556c20" id="0556c20"></a>李公揮金請法也要得一且道如何是他得底一祥<a 
name="0556c21" id="0556c21"></a>麟昨夜乘風舞定向君家作丈夫。</p><a 
name="0556c22" id="0556c22"></a><p style="text-indent: 0em; margin-left: 0em"><span class="linehead"></span>頂營司吳夫人追嚴請上堂十方薄伽梵一路涅槃<a 
name="0556c23" id="0556c23"></a>門乃卓拄杖一下召眾云者箇是拄杖子那箇是涅<a 
name="0556c24" id="0556c24"></a>槃門若向者裏薦得木上座為伊轉根本法輪去也<a 
name="0556c25" id="0556c25"></a>塵說剎說熾然說無間歇不唯弘先父子證大涅槃<a 
name="0556c26" id="0556c26"></a>乃至天龍八部人與非人莫不聞此根本法輪得大<a 
name="0556c27" id="0556c27"></a>解脫汝等諸人還信得及麼信得及不須擬議更尋<a 
name="0556c28" id="0556c28"></a>思信步羊腸驀直去。</p><a 
name="0556c29" id="0556c29"></a><p style="text-indent: 0em; margin-left: 0em"><span class="linehead"></span>元旦上堂昨夜三十日今朝是新<span class="corr" title='[[禾/亍]&gt;年]'>年</span>鼓樂喧天地人<a 
name="0556c30" id="0556c30"></a>人盡歌歡就裏有一人不隨聲色轉不逐四時遷常<a 
name="0557a01" id="0557a01"></a>在動用中動用收不得且道是那一人遂擲下拄杖<a 
name="0557a02" id="0557a02"></a>云參。</p><a 
name="0557a03" id="0557a03"></a><p style="text-indent: 0em; margin-left: 0em"><span class="linehead"></span>辭院上堂七住叢林六拈香中和撾鼓始散場吾今<a 
name="0557a04" id="0557a04"></a><span class="corr" title='[巳&gt;已]'>已</span>了犁耙債遯跡幽居向南方珍重禪流隨挂搭諸<a 
name="0557a05" id="0557a05"></a>方門戶甚光揚且道臨行一句作麼履踐杖笠蒲團<a 
name="0557a06" id="0557a06"></a>隨我去獨留明月與人看。</p><a 
name="0557a07" id="0557a07"></a><p style="text-indent: 0em; margin-left: 0em"><span class="linehead"></span>住潭州益陽鳳山西峰禪寺師在崇福受請入院至<a 
name="0557a08" id="0557a08"></a>三門云樓閣門開其來舊矣不識有幾人蹋著喝一<a 
name="0557a09" id="0557a09"></a>喝便入。</p><a 
name="0557a10" id="0557a10"></a><p style="text-indent: 0em; margin-left: 0em"><span class="linehead"></span>據室橫按拄杖云相逢不必重拈出坐斷千差繼祖<a 
name="0557a11" id="0557a11"></a>風且道作麼生坐卓拄杖便起。</p><a 
name="0557a12" id="0557a12"></a><p style="text-indent: 0em; margin-left: 0em"><span class="linehead"></span>本邑護法及諸山耆宿請上堂拄杖南遊念<span class="corr" title='[巳&gt;已]'>已</span>灰無<a 
name="0557a13" id="0557a13"></a>端特地又登臺絲綸自可容收放負餌金鱗破浪來<a 
name="0557a14" id="0557a14"></a>眾中莫有現躍飛騰底麼出來相見問幾百<span class="corr" title='[[禾/亍]&gt;年]'>年</span>來煙<a 
name="0557a15" id="0557a15"></a>霧寺零零落落艸離離今朝且喜金聲振驚起林間<a 
name="0557a16" id="0557a16"></a>丹鳳兒丹鳳兒則且置就裏一句作麼生道師云黃<a 
name="0557a17" id="0557a17"></a>金重布地不識有誰能進云來說是非者便是是非<a 
name="0557a18" id="0557a18"></a>人師云三臺須是大家催僧禮拜師乃云者箇荒涼<a 
name="0557a19" id="0557a19"></a>院子雖刱自大唐傳法禪師千有餘載歷宋元明幾<a 
name="0557a20" id="0557a20"></a>至片瓦無存縱有法王大寶寧免霧鎖苔封而今且<a 
name="0557a21" id="0557a21"></a>得諸兄弟眾檀護剪荊除蔓瓦礫生光狐兔潛蹤獅<a 
name="0557a22" id="0557a22"></a>子嚬呻法王大寶不求自至亦是冷灰豆爆無作力<a 
name="0557a23" id="0557a23"></a>公其先聲也山僧自乘槎南下休老於湘西鄰邑益<a 
name="0557a24" id="0557a24"></a>陽崇福隱跡過時何有於此豈意撞夥瞎漢不識好<a 
name="0557a25" id="0557a25"></a>惡拽到者裏迴避無門未免一場特地入泥入水去<a 
name="0557a26" id="0557a26"></a>也遂以拄杖卓一卓云還會麼破沙盆子重提掇竭<a 
name="0557a27" id="0557a27"></a>力全憑過量人下座。</p><a 
name="0557a28" id="0557a28"></a><p style="text-indent: 0em; margin-left: 0em"><span class="linehead"></span>師誕日上堂未知生焉知死死即生生即死生死直<a 
name="0557a29" id="0557a29"></a>教徹到底驚起長空鐵鷂兒吞卻門前石獅子且不<a 
name="0557a30" id="0557a30"></a>涉生死一句作麼生道虛空卓立五須彌喝一喝下<a 
name="0557b01" id="0557b01"></a>座。</p><a 
name="0557b02" id="0557b02"></a><p style="text-indent: 0em; margin-left: 0em"><span class="linehead"></span>豎大悲殿上堂問掬水月在手弄華香滿衣乃展兩<a 
name="0557b03" id="0557b03"></a>手云我手何似佛手師云人心難與月輪齊僧喝師<a 
name="0557b04" id="0557b04"></a>便打乃云闢開佛祖門庭豎起圓通標榜吹大法螺<a 
name="0557b05" id="0557b05"></a>擊大法鼓演大法義震大宗風為祥為瑞為定為慧<a 
name="0557b06" id="0557b06"></a>天下衲僧莫不於中奮大精彩作大佛事情與無情<a 
name="0557b07" id="0557b07"></a>悉證真常帝釋天眾意興蕭然此界人民歌歡笑舞<a 
name="0557b08" id="0557b08"></a>必如是人行如是事利如是眾雖然如是且道西峰<a 
name="0557b09" id="0557b09"></a>眉毛還在麼乃拈拄杖卓一卓云龍象紛紛從此止<a 
name="0557b10" id="0557b10"></a>彩雲長捧日輪紅。</p><a 
name="0557b11" id="0557b11"></a><p style="text-indent: 0em; margin-left: 0em"><span class="linehead"></span>上堂今朝臘月十三日一年十二月將訖試問此間<a 
name="0557b12" id="0557b12"></a>諸禪者那事端的不端的若端的三十夜來定不懼<a 
name="0557b13" id="0557b13"></a>不端的依然前路黑似漆遂拈拄杖卓一卓云諸人<a 
name="0557b14" id="0557b14"></a>還委悉麼若委悉得去往古來今一時頓入其或未<a 
name="0557b15" id="0557b15"></a>然有寒暑兮促君壽有鬼神兮妒君福。</p><a 
name="0557b16" id="0557b16"></a><p style="text-indent: 0em; margin-left: 0em"><span class="linehead"></span>師誕日立僧上堂問本來無量壽大橈算不出和尚<a 
name="0557b17" id="0557b17"></a>六旬初度已是一輪華甲如何是無量壽師卓杖一<a 
name="0557b18" id="0557b18"></a>下云薦進云恁麼則萬<span class="corr" title='[[禾/亍]&gt;年]'>年</span>松在祝融峰師云惜取鼻<a 
name="0557b19" id="0557b19"></a>孔問釋迦老子舌覆三千達磨大師身該一切以臥<a 
name="0557b20" id="0557b20"></a>具打○云人人本具者箇因甚有凡聖二途師云拄<a 
name="0557b21" id="0557b21"></a>杖子通天徹地進云知恩者少負恩者多師云自知<a 
name="0557b22" id="0557b22"></a>較一半乃云木人把板雲中拍石女含笙井底吹溈<a 
name="0557b23" id="0557b23"></a>仰父子互贊成白牯狸奴無向背法幢曾建蜀黔南<a 
name="0557b24" id="0557b24"></a>無生曲唱幾回訖杖履隨方任意遊錫挂澬陽鳳山<a 
name="0557b25" id="0557b25"></a>蹕西峰重輝事事圓中興祖道法遠繼客冬叢林功<a 
name="0557b26" id="0557b26"></a>落成衣法雙傳淨子嗣予已謝事得安閑適逢華甲<a 
name="0557b27" id="0557b27"></a>滿旬至獰龍香象擁祗陀諸子率眾慶斯日復請重<a 
name="0557b28" id="0557b28"></a>輝正法眼數<span class="corr" title='[[禾/亍]&gt;年]'>年</span>觜挂於東壁不免家醜對眾揚滿盤<a 
name="0557b29" id="0557b29"></a>托出宜薦取遂以拄杖打○云諸人還會麼過去諸<a 
name="0557b30" id="0557b30"></a>佛於此生未來諸佛於此生現在諸佛於此生西天<a 
name="0557c01" id="0557c01"></a>東土歷代祖師於此生乃至六凡四聖情與無情盡<a 
name="0557c02" id="0557c02"></a>在於此發生所謂天地與我同根萬物與我一體者<a 
name="0557c03" id="0557c03"></a>裏見得徹去迥脫羅籠大方獨步其或未然更聽偈<a 
name="0557c04" id="0557c04"></a>言曠大劫來至今日非止六十論生辰塵沙數量一<a 
name="0557c05" id="0557c05"></a>彈指無位真人沒古今卓拄杖下座。</p><a 
name="0557c06" id="0557c06"></a><a 
name="0557c07" id="0557c07"></a><a 
name="0557c08" id="0557c08"></a><a 
name="0557c09" id="0557c09"></a><a 
name="0557c10" id="0557c10"></a><p><span class="juanname">雲腹智禪師語錄卷第一</span></p>
<hr>【經文資訊】嘉興藏第 34 冊 No. B309 雲腹智禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6de5.html?index=J34nB309" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB309_001 by HTTrack Website Copier/3.x [XR&CO'2014], Tue, 07 Jun 2016 07:13:01 GMT -->
</html>
