<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_023 by HTTrack Website Copier/3.x [XR&CO'2014], Tue, 07 Jun 2016 06:59:19 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=109689061&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48n2016&amp;utmp=%2Fmobile%2Findex.php%3Findex%3DT48n2016_023&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index7b69.html?index=T48n2016_022" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 23 卷</p>
	<a href="index0d56.html?index=T48n2016_024" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷23]">　
<a 
name="0539c15" id="0539c15"></a><a 
name="0539c16" id="0539c16"></a><a 
name="0539c17" id="0539c17"></a><p><span class="juanname">宗鏡錄卷第二十三</span></p><a 
name="0539c18" id="0539c18"></a><a 
name="0539c19" id="0539c19"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0539c20" id="0539c20"></a><p style="text-indent: 0em; margin-left: 0em"><span class="linehead"></span>夫菩提之道。不可圖度。約一期方便寧無指<a 
name="0539c21" id="0539c21"></a>示。如何是菩提之相。</p><p style="text-indent: 0em; margin-left: 0em"><span class="linehead"></span>答。若約究竟菩提。體<a 
name="0539c22" id="0539c22"></a>常冥寂。如。淨名經云。寂滅是菩提。離諸相故。<a 
name="0539c23" id="0539c23"></a>若以無相之相。於方便門中。不無顯示。令初<a 
name="0539c24" id="0539c24"></a>發菩提心人。分明無惑故。如先德云。謂寂照<a 
name="0539c25" id="0539c25"></a>無二。為菩提相。猶如明鏡。無心為體。鑒照為<a 
name="0539c26" id="0539c26"></a>用。合為其相。亦即禪宗即體之用。自知。即用<a 
name="0539c27" id="0539c27"></a>之體恒寂。知寂不二為心之相。又云。理智相<a 
name="0539c28" id="0539c28"></a>攝。以離理無智。離智無理。如珠之明故。以珠<a 
name="0539c29" id="0539c29"></a>是體。明是用。用不離體。體不離用。明不離珠。<a 
name="0540a01" id="0540a01"></a>珠不離明故。</p><p style="text-indent: 0em; margin-left: 0em"><span class="linehead"></span>問。有念即眾生。無念即佛。云<a 
name="0540a02" id="0540a02"></a>何言凡聖一等。</p><p style="text-indent: 0em; margin-left: 0em"><span class="linehead"></span>答。眾生雖起念。不覺念本<a 
name="0540a03" id="0540a03"></a>無念。與佛無念等。妄墮有念中。佛得無念。知<a 
name="0540a04" id="0540a04"></a>念本無。眾生雖現在念中。佛知念即無念。斯<a 
name="0540a05" id="0540a05"></a>則佛無念。與眾生無念義同。又以眾生不知<a 
name="0540a06" id="0540a06"></a>念空。於念成事似有差別。若實了念空。則於<a 
name="0540a07" id="0540a07"></a>苦樂境。不生執受。何者。以境從念生。心空則<a 
name="0540a08" id="0540a08"></a>境何有。既無有境。相縛自除。能所俱空。誰生<a 
name="0540a09" id="0540a09"></a>取著。既不取著。生死自無。如圓覺經云。知是<a 
name="0540a10" id="0540a10"></a>空華。即無流轉。亦無身心受彼生死。</p><p style="text-indent: 0em; margin-left: 0em"><span class="linehead"></span>問。即<a 
name="0540a11" id="0540a11"></a>心成佛之宗。曹<span class="corr" title='[豁&gt;谿]'>谿</span>正意。見性達道之旨。靈鷲<a 
name="0540a12" id="0540a12"></a>本懷。如今信不及人。謂不現證。古今悟者。請<a 
name="0540a13" id="0540a13"></a>垂指南。</p><p style="text-indent: 0em; margin-left: 0em"><span class="linehead"></span>答。若親見。無一人而非佛。若不信。<a 
name="0540a14" id="0540a14"></a>無一佛而非人。迷則常作佛之眾生。悟則現<a 
name="0540a15" id="0540a15"></a>證眾生之佛。人佛不異。妄見成差。迷悟雖殊。<a 
name="0540a16" id="0540a16"></a>本性恒一。如過去有佛。號住無住。發願使己<a 
name="0540a17" id="0540a17"></a>國眾生。同日同時成佛。即日同滅度。又賢劫<a 
name="0540a18" id="0540a18"></a>前有佛。號平等。亦願己國。及十方眾生。亦同<a 
name="0540a19" id="0540a19"></a>日成佛。即日滅度。如寶積經云。是時妙慧童<a 
name="0540a20" id="0540a20"></a>女。重白目連。以我如是真實言故。於未來世。<a 
name="0540a21" id="0540a21"></a>當得成佛。亦如今日釋迦如來。乃至若我此<a 
name="0540a22" id="0540a22"></a>言非虛妄者。令斯大眾身皆金色。說是語已<a 
name="0540a23" id="0540a23"></a>眾皆金色。又思益經云。思益菩薩。放右掌寶<a 
name="0540a24" id="0540a24"></a>光。一切四眾。皆如佛相。下方四菩薩踊出。欲<a 
name="0540a25" id="0540a25"></a>禮世尊。乃發願言。今此眾會。其色無異。當知<a 
name="0540a26" id="0540a26"></a>一切法。亦復如是。此語不虛。願釋迦如來現<a 
name="0540a27" id="0540a27"></a>異相。令我禮敬。即時釋迦如來。踊起七多羅<a 
name="0540a28" id="0540a28"></a>樹。坐師子座。又最勝王經云。佛言。修菩提行<a 
name="0540a29" id="0540a29"></a>者。於諸聖境。體非一異。不捨於俗。不離於真。<a 
name="0540b01" id="0540b01"></a>依於法界。行菩提行。時善女天白佛言。世尊。<a 
name="0540b02" id="0540b02"></a>如上所說。菩提正行。我今當學。時梵天王問<a 
name="0540b03" id="0540b03"></a>曰。此菩提行。難可修行。汝今云何於菩提行<a 
name="0540b04" id="0540b04"></a>而得自在。善天女曰。我今依於此法。得安樂<a 
name="0540b05" id="0540b05"></a>住。是實語者。願令一切五濁惡世。無量無數<a 
name="0540b06" id="0540b06"></a>無邊眾生。皆得金色三十二相。非男非女。坐<a 
name="0540b07" id="0540b07"></a>寶蓮華。受無量樂。乃至說是語已。一切五濁<a 
name="0540b08" id="0540b08"></a>惡世所有眾生。皆悉金色。具大人相。非男非<a 
name="0540b09" id="0540b09"></a>女。坐寶蓮華。受無量樂。猶如他化自在天宮。<a 
name="0540b10" id="0540b10"></a>釋曰。於諸聖境體非一異者。即是不捨於俗。<a 
name="0540b11" id="0540b11"></a>是不一。不離於真。是不異。若一即壞真俗。若<a 
name="0540b12" id="0540b12"></a>異。即成斷常。不斷不常。即是依於法界。非真<a 
name="0540b13" id="0540b13"></a>非俗。乃曰修習菩提。故云我依此法。得安樂<a 
name="0540b14" id="0540b14"></a>住。所以善天女悟。五濁質成真金之色。閻浮<a 
name="0540b15" id="0540b15"></a>提迷。大人相成惡業之身。是知若智照之。即<a 
name="0540b16" id="0540b16"></a>世法而成佛法。若以情執之。即佛法而成世<a 
name="0540b17" id="0540b17"></a>法。一心實不動。二見自成差。同共一法中。別<a 
name="0540b18" id="0540b18"></a>成凡聖解。若了非男非女之體。現具三十二<a 
name="0540b19" id="0540b19"></a>相。坐寶蓮華。若執是男是女之形。常繫二十<a 
name="0540b20" id="0540b20"></a>五有沈無明海。故知信力所及。發真實言。可<a 
name="0540b21" id="0540b21"></a>驗。現證法門。頓明心佛矣。</p><p style="text-indent: 0em; margin-left: 0em"><span class="linehead"></span>問。此猶敘古引<a 
name="0540b22" id="0540b22"></a>文。如何是即今之佛。</p><p style="text-indent: 0em; margin-left: 0em"><span class="linehead"></span>答。如今一念纔起。了<a 
name="0540b23" id="0540b23"></a>不可得。無有處所。是過去佛。過去不有。未來<a 
name="0540b24" id="0540b24"></a>亦空。是未來佛。即今念念不住。是現在佛。但<a 
name="0540b25" id="0540b25"></a>一念起時。莫執莫斷。不取不捨。則三際無蹤。<a 
name="0540b26" id="0540b26"></a>一念圓具十法界。非因非果而因而果之法。<a 
name="0540b27" id="0540b27"></a>若能如是一念而達者。則念念相應。念念成<a 
name="0540b28" id="0540b28"></a>佛。凡聖悉等。今古皆齊。故云了了識心。惺惺<a 
name="0540b29" id="0540b29"></a>見佛。是佛是心。是心是佛。念念佛心。心心念<a 
name="0540c01" id="0540c01"></a>佛。欲得早成。戒心自律。淨戒律。心淨心即佛。<a 
name="0540c02" id="0540c02"></a>除此心。王更無別佛。欲求萬法。莫染一物。心<a 
name="0540c03" id="0540c03"></a>性雖空含真體實。入此法門。端坐成佛。如是<a 
name="0540c04" id="0540c04"></a>則十方諸佛。同一法身。若欲念外施功。心外<a 
name="0540c05" id="0540c05"></a>求佛。便落他境。無有得時。遂即前後情生。凡<a 
name="0540c06" id="0540c06"></a>聖緣起。徒經時劫。枉用功夫。所以華嚴論云。<a 
name="0540c07" id="0540c07"></a>不如一念緣起無生。超彼三乘權學等見。</p><a 
name="0540c08" id="0540c08"></a><p style="text-indent: 0em; margin-left: 0em"><span class="linehead"></span>問。一念成佛已入信門。如何得目前了了分<a 
name="0540c09" id="0540c09"></a>明而見。</p><p style="text-indent: 0em; margin-left: 0em"><span class="linehead"></span>答。目前無物。是真見佛。如文殊師<a 
name="0540c10" id="0540c10"></a>利巡行經。以經中說文殊。遍巡五百比丘房。<a 
name="0540c11" id="0540c11"></a>皆見寂定。因以為名。最後難舍利弗。以顯甚<a 
name="0540c12" id="0540c12"></a>深般若。問舍利弗言。我時見汝。獨處一房。結<a 
name="0540c13" id="0540c13"></a>加趺坐。折伏其身。汝為當坐禪耶不耶。答云<a 
name="0540c14" id="0540c14"></a>坐。難云。為當欲令未斷者斷故。坐禪耶等。因<a 
name="0540c15" id="0540c15"></a>此廣顯性空無得之理意。五百比丘從座而<a 
name="0540c16" id="0540c16"></a>起。於世尊前。高聲唱言。從今已去。更不復見<a 
name="0540c17" id="0540c17"></a>文殊身。不復聞其名字。如是方處。速應捨離。<a 
name="0540c18" id="0540c18"></a>所有文殊一切住處。亦莫趣向。所以者何。文<a 
name="0540c19" id="0540c19"></a>殊煩惱解脫一相說故等。舍利弗。令文殊為<a 
name="0540c20" id="0540c20"></a>決了。文殊言。實無文殊而可得故。若實無文<a 
name="0540c21" id="0540c21"></a>殊可得者。彼亦不可見等。廣為說法。四百比<a 
name="0540c22" id="0540c22"></a>丘漏盡得果。一百比丘更謗。陷入地獄。後還<a 
name="0540c23" id="0540c23"></a>得道。廣如彼說。所以無見是真見。無聞是真<a 
name="0540c24" id="0540c24"></a>聞。不見不聞文殊。是真見真聞文殊矣。若不<a 
name="0540c25" id="0540c25"></a>信此說。雖起謗而陷獄。以曾聞故。終熏種而<a 
name="0540c26" id="0540c26"></a>得道。何況聞而信耶。則成道不隔於一念。故<a 
name="0540c27" id="0540c27"></a>知宗鏡。見聞無不獲益矣。所以寶積經云。無<a 
name="0540c28" id="0540c28"></a>畏女言。大迦葉。諸法永無。不可示現。是故大<a 
name="0540c29" id="0540c29"></a>迦葉。一切法皆無。若法本無。云何可見彼清<a 
name="0541a01" id="0541a01"></a>淨法界。大迦葉。若欲見清淨如來。彼善男子<a 
name="0541a02" id="0541a02"></a>善女人。應善淨自心。時大迦葉語無畏言。云<a 
name="0541a03" id="0541a03"></a>何善淨自心。女言。大迦葉。如自身真如。及一<a 
name="0541a04" id="0541a04"></a>切法真如。若信彼者。不作不失。如是見自心<a 
name="0541a05" id="0541a05"></a>清淨故。迦葉問言。自心以何為體。女言。空為<a 
name="0541a06" id="0541a06"></a>體。若證彼空。信自身故。即信真如空。以一切<a 
name="0541a07" id="0541a07"></a>法性寂靜故。又云。如來者。即虛空界。是故虛<a 
name="0541a08" id="0541a08"></a>空即是如來。此中無一物可分別者。華手經<a 
name="0541a09" id="0541a09"></a>云。一切法如即是如來。如來即是一切法如。<a 
name="0541a10" id="0541a10"></a>是故世尊。無所住處。是如來義。又報化如影。<a 
name="0541a11" id="0541a11"></a>空無去來。心淨佛現。則云佛來。佛亦不來。心<a 
name="0541a12" id="0541a12"></a>垢不現。即云佛去。佛亦不去。斯即來而非來。<a 
name="0541a13" id="0541a13"></a>去而非去。佛既無來去。心亦不生滅。如是解<a 
name="0541a14" id="0541a14"></a>者。可見真佛矣。故金剛經云。若人言。如來若<a 
name="0541a15" id="0541a15"></a>來若去若坐若臥。是人不解我所說義。如來<a 
name="0541a16" id="0541a16"></a>者。無所從來。亦無所去。故名如來。則知若人<a 
name="0541a17" id="0541a17"></a>若法。俱不出一如之道。如是通達。六根所對。<a 
name="0541a18" id="0541a18"></a>無非見自性如如佛矣。此以不見為真見。見<a 
name="0541a19" id="0541a19"></a>實為真佛。肇法師云。佛者何也。蓋窮理盡性。<a 
name="0541a20" id="0541a20"></a>大覺之稱也。生法師云。以見實為佛。如是則<a 
name="0541a21" id="0541a21"></a>亦名真見道。亦名真供養。</p><p style="text-indent: 0em; margin-left: 0em"><span class="linehead"></span>問。如何是真供<a 
name="0541a22" id="0541a22"></a>養。</p><p style="text-indent: 0em; margin-left: 0em"><span class="linehead"></span>答。契如理之心。無見佛之想。了自法身。<a 
name="0541a23" id="0541a23"></a>是真供養。寶積經云。真供養者。無佛想。無能<a 
name="0541a24" id="0541a24"></a>見佛。何況供養。若供養佛。當供養自身。</p><p style="text-indent: 0em; margin-left: 0em"><span class="linehead"></span>問。<a 
name="0541a25" id="0541a25"></a>自身如何供養。</p><p style="text-indent: 0em; margin-left: 0em"><span class="linehead"></span>答。若捨己徇塵。是名違背。<a 
name="0541a26" id="0541a26"></a>能迴光反照。隨順真如。境智冥合。是真供養。<a 
name="0541a27" id="0541a27"></a>故維摩經云。無前無後。一時供養。此是運無<a 
name="0541a28" id="0541a28"></a>捨無得之意。起一際平等之心。則遍十方供<a 
name="0541a29" id="0541a29"></a>養一切如來。盡法界含靈。一時受潤。如是之<a 
name="0541b01" id="0541b01"></a>供。施莫大焉。所以寶雨經云。如理思惟。即是<a 
name="0541b02" id="0541b02"></a>供養一切如來。</p><p style="text-indent: 0em; margin-left: 0em"><span class="linehead"></span>問。云何如理思惟。</p><p style="text-indent: 0em; margin-left: 0em"><span class="linehead"></span>答。但<a 
name="0541b03" id="0541b03"></a>一切不思惟。是真思惟。以頓悟一心。無法可<a 
name="0541b04" id="0541b04"></a>思量故。是以十方諸佛。證心成道。故稱如理。<a 
name="0541b05" id="0541b05"></a>若了自心。能順佛旨。即是供養一切如來。若<a 
name="0541b06" id="0541b06"></a>不依此如理悟心。則隨事施為。心外見佛。設<a 
name="0541b07" id="0541b07"></a>經多劫。皆不成真實供養。為背諸佛指授故。<a 
name="0541b08" id="0541b08"></a>如華嚴經頌云。設於念念中。供養無量佛。未<a 
name="0541b09" id="0541b09"></a>知真實法。不名為供養。云何真實法。所謂了<a 
name="0541b10" id="0541b10"></a>心真如無生之旨故。是以思益經問云。誰能<a 
name="0541b11" id="0541b11"></a>供養佛。佛言。能通達無生際者。文殊般若經<a 
name="0541b12" id="0541b12"></a>云。佛問文殊。汝云何供養佛。答言。世尊。若<a 
name="0541b13" id="0541b13"></a>幻人心數滅。我則供養佛。台教云。供養佛者。<a 
name="0541b14" id="0541b14"></a>只是隨順佛語。今順佛教。修三觀心。即是供<a 
name="0541b15" id="0541b15"></a>養佛。為破五住得解脫故。即供養法。三諦理<a 
name="0541b16" id="0541b16"></a>和。即供養僧。又眾行心資觀智心。即供養佛。<a 
name="0541b17" id="0541b17"></a>觀智心開發境界。即供養法。境智心和。即供<a 
name="0541b18" id="0541b18"></a>養僧。此是真實供養。亦名法供養。如義海云。<a 
name="0541b19" id="0541b19"></a>謂以無生心中。施一切珍寶。乃至微塵。皆能<a 
name="0541b20" id="0541b20"></a>攝於法界。即以此法界塵而作供養。此供養。<a 
name="0541b21" id="0541b21"></a>乃至遍通三世一切諸如來前。無不顯現。彼<a 
name="0541b22" id="0541b22"></a>諸如來無不攝受。何以故。由塵即法界。是理<a 
name="0541b23" id="0541b23"></a>與佛法界相應。是故遍至一切。名廣大供養。<a 
name="0541b24" id="0541b24"></a>無空過者。何謂無空過。以心通即法通。法遍<a 
name="0541b25" id="0541b25"></a>即心遍。一切處無非見理故。悉皆通達。則是<a 
name="0541b26" id="0541b26"></a>一一承事無空過者。亦不礙香華等種種供<a 
name="0541b27" id="0541b27"></a>養。以內外唯心故。破執顯宗。故有是說。又若<a 
name="0541b28" id="0541b28"></a>於正觀心中。不唯供養。乃至行道禮拜。一切<a 
name="0541b29" id="0541b29"></a>施為。皆須就已。方得其力。如三藏勒那云。正<a 
name="0541c01" id="0541c01"></a>觀修誠禮者。此明自禮自身佛。不緣他境他<a 
name="0541c02" id="0541c02"></a>身佛。何以故。一切眾生。自有佛性平等本覺。<a 
name="0541c03" id="0541c03"></a>隨順法界。緣起熾然。但為迷故。唯敬他身。己<a 
name="0541c04" id="0541c04"></a>身佛性。妄認為惡。若能反照本覺。則解脫有<a 
name="0541c05" id="0541c05"></a>期。經云。不觀佛。不觀法。不觀僧。以見自身<a 
name="0541c06" id="0541c06"></a>他身平等正法性故。如涉遠道。要藉自身。欲<a 
name="0541c07" id="0541c07"></a>見佛性。要觀己佛。體同無二。是名正觀禮。</p><a 
name="0541c08" id="0541c08"></a><p style="text-indent: 0em; margin-left: 0em"><span class="linehead"></span>問。若心外無相。相外無心。如是圓通。名真供<a 
name="0541c09" id="0541c09"></a>養者。云何教中說供養諸佛。得福無量。</p><p style="text-indent: 0em; margin-left: 0em"><span class="linehead"></span>答。<a 
name="0541c10" id="0541c10"></a>如前已說。諦了一心。理事無礙。云何堅執疑<a 
name="0541c11" id="0541c11"></a>境疑心。故維摩經云。各見世尊在其前。法華<a 
name="0541c12" id="0541c12"></a>經偈云。乾闥緊那羅。各供養其佛。牛頭初祖<a 
name="0541c13" id="0541c13"></a>釋云。如觀貪即見貪性。貪即是眾生。悟貪性<a 
name="0541c14" id="0541c14"></a>智即是佛。貪眾生自見佛在其前。一切例爾。<a 
name="0541c15" id="0541c15"></a>又各供養其佛者。即是於一一法門。各自發<a 
name="0541c16" id="0541c16"></a>明。如理思惟。即是各供養佛。設爾。事法香華<a 
name="0541c17" id="0541c17"></a>供養者。經云。十方諸佛。機宜感出。既隨感現。<a 
name="0541c18" id="0541c18"></a>何離自心。如靈山四眾八部。各隨根力心念。<a 
name="0541c19" id="0541c19"></a>見佛不同。如龍見是大龍王。鬼見是大鬼王<a 
name="0541c20" id="0541c20"></a>等。則心外無法之詮。有文有理。空外執色之<a 
name="0541c21" id="0541c21"></a>見。無理無文。設有惡慧邪見之人。抱疑不信<a 
name="0541c22" id="0541c22"></a>之者。擬陳狂解強欲破之。似將一蚊嘴擬吸<a 
name="0541c23" id="0541c23"></a>大海之水。如以十指爪。欲壞妙高之山。我此<a 
name="0541c24" id="0541c24"></a>圓頓之詮。真如之理。如刀斷水。似風吹光。徒<a 
name="0541c25" id="0541c25"></a>自勞神。反招深咎。</p><p style="text-indent: 0em; margin-left: 0em"><span class="linehead"></span>問。如上剖析。義理雖明。<a 
name="0541c26" id="0541c26"></a>猶是因他方便強說。云何得如今親自現證。<a 
name="0541c27" id="0541c27"></a>得見自心之佛。</p><p style="text-indent: 0em; margin-left: 0em"><span class="linehead"></span>答。當自審問。</p><p style="text-indent: 0em; margin-left: 0em"><span class="linehead"></span>問。如何審<a 
name="0541c28" id="0541c28"></a>問。</p><p style="text-indent: 0em; margin-left: 0em"><span class="linehead"></span>答。還就人覓。豈有歇時。欲絕纖疑。應須<a 
name="0541c29" id="0541c29"></a>親到。</p><p style="text-indent: 0em; margin-left: 0em"><span class="linehead"></span>問。豈無他助之力。發自智照之心。</p><a 
name="0542a01" id="0542a01"></a><p style="text-indent: 0em; margin-left: 0em"><span class="linehead"></span>答。無正無助。非自非他。若以智求智則成解。<a 
name="0542a02" id="0542a02"></a>解背圓宗。若起照心。照則立境。隨照失旨。皆<a 
name="0542a03" id="0542a03"></a>是彰事。不契斯宗。若了真心。自然無心合道。<a 
name="0542a04" id="0542a04"></a>合道則言語道斷。無心則境智俱閑。如龐居<a 
name="0542a05" id="0542a05"></a>士偈云。須彌頹。五嶽崩。大海竭。十方空。乾坤<a 
name="0542a06" id="0542a06"></a>尚納毛頭裏。日月猶潛毫相中。此是西國那<a 
name="0542a07" id="0542a07"></a>提子。示疾不起現神通。妙德啟口問不二。忘<a 
name="0542a08" id="0542a08"></a>言入理顯真宗。</p><p style="text-indent: 0em; margin-left: 0em"><span class="linehead"></span>問。如上所說。即心成佛之<a 
name="0542a09" id="0542a09"></a>旨。事已皎然。只如禪宗從上先德云。如今須<a 
name="0542a10" id="0542a10"></a>知十方諸佛出身處。空知有佛。不得成佛。如<a 
name="0542a11" id="0542a11"></a>何是諸佛出身處。</p><p style="text-indent: 0em; margin-left: 0em"><span class="linehead"></span>答。石牛生象子。木女孕<a 
name="0542a12" id="0542a12"></a>嬰兒。諸佛從中出。最初成道時。</p><p style="text-indent: 0em; margin-left: 0em"><span class="linehead"></span>問。既眾生<a 
name="0542a13" id="0542a13"></a>已成。理事圓備。則諸佛何以出世。更化眾生。</p><a 
name="0542a14" id="0542a14"></a><p style="text-indent: 0em; margin-left: 0em"><span class="linehead"></span>答。眾生不如是知。所以須化。故經云。俱同<a 
name="0542a15" id="0542a15"></a>一性。所謂無性。大悲相續。救度眾生。隨門不<a 
name="0542a16" id="0542a16"></a>同。種種有異。約成佛門。一切成也。同一無性。<a 
name="0542a17" id="0542a17"></a>故得現成。妄性本虛。生元是佛。真性叵得。非<a 
name="0542a18" id="0542a18"></a>今始成。故皆成也。物物無性。故成種智。證斯<a 
name="0542a19" id="0542a19"></a>同體。而起大悲。一得永常。故云相續。只由不<a 
name="0542a20" id="0542a20"></a>知無性故。教化不絕。雖現報化。法體不遷。如<a 
name="0542a21" id="0542a21"></a>隨色之摩尼。眾相現而本體不動。似應聲之<a 
name="0542a22" id="0542a22"></a>虛谷。群響發而起處無心。不著自他。豈見眾<a 
name="0542a23" id="0542a23"></a>生之相。本非出沒。常冥大覺之原。華嚴經云。<a 
name="0542a24" id="0542a24"></a>佛身無有生。而能示出生。法性如虛空。諸佛<a 
name="0542a25" id="0542a25"></a>於中住。又頌云。無體無住處。亦無生可得。無<a 
name="0542a26" id="0542a26"></a>相亦無形。所現皆如影。思益經云。大迦葉言。<a 
name="0542a27" id="0542a27"></a>善男子。幻所化人。離於自相。無異無別。無所<a 
name="0542a28" id="0542a28"></a>志願。汝亦如是耶。若如是者。汝云何能利益<a 
name="0542a29" id="0542a29"></a>無量眾生。網明言。阿耨多羅三藐三菩提性。<a 
name="0542b01" id="0542b01"></a>即是一切眾生性。一切眾生性。即是幻性。幻<a 
name="0542b02" id="0542b02"></a>性即是一切法性。於是法中。我不見有利。不<a 
name="0542b03" id="0542b03"></a>見無利。又云。網明菩薩白佛言。世尊。若有菩<a 
name="0542b04" id="0542b04"></a>薩。希望功德利。而發菩提心者。不名發大乘<a 
name="0542b05" id="0542b05"></a>也。所以者何。一切法無功德利。以無有對處<a 
name="0542b06" id="0542b06"></a>故。若有眾生可度。而求功德之利。斯則心外<a 
name="0542b07" id="0542b07"></a>見法。全不識心。何名發大乘心也。以絕待心。<a 
name="0542b08" id="0542b08"></a>無對處故。如楞伽經云。佛語外道言。若能了<a 
name="0542b09" id="0542b09"></a>達有無等法。一切皆是自心所見。不生分別。<a 
name="0542b10" id="0542b10"></a>不取外境。於自處住。自處住者。是不起義。不<a 
name="0542b11" id="0542b11"></a>起於何。不起分別。此是我法。非汝有也。我法<a 
name="0542b12" id="0542b12"></a>者。即眾生心也。以不知不信故。自成&#x758E;外。有<a 
name="0542b13" id="0542b13"></a>亦同無。所以祖師西來。只為直示眾生。令自<a 
name="0542b14" id="0542b14"></a>知有。頓入凡聖平等真原。如勝天王般若經<a 
name="0542b15" id="0542b15"></a>云。菩薩摩訶薩。行般若波羅蜜。得心微細。作<a 
name="0542b16" id="0542b16"></a>是思惟。世間熾然大火之聚。所謂貪欲火。瞋<a 
name="0542b17" id="0542b17"></a>恚&#x70DF;。愚癡闇。云何當令一切眾生皆得出離。<a 
name="0542b18" id="0542b18"></a>若能通達諸法平等。名為出離。如實知法。猶<a 
name="0542b19" id="0542b19"></a>如幻相。善觀因緣。而不分別。是以若欲捨劣<a 
name="0542b20" id="0542b20"></a>就勝。厭異忻同。欲令凡聖一倫。垢淨平等者。<a 
name="0542b21" id="0542b21"></a>無有是處。但明宗鏡。萬法自齊。即究竟出離<a 
name="0542b22" id="0542b22"></a>三界火宅義。亦是與諸子同住祕密藏義。如<a 
name="0542b23" id="0542b23"></a>云。若夫以齊而齊不齊者。未齊矣。以齊而齊<a 
name="0542b24" id="0542b24"></a>於齊者。未齊焉。余聞善齊天下者。以不齊而<a 
name="0542b25" id="0542b25"></a>齊天下者也。何須夷嶽實淵。然後方平。續鳧<a 
name="0542b26" id="0542b26"></a>截鶴。於焉始等。故知但了法法皆如。自然平<a 
name="0542b27" id="0542b27"></a>等。則青松綠蕙不見短長。鵬翥蜎飛。自忘大<a 
name="0542b28" id="0542b28"></a>小。如肇論云。是以經云諸法不異者。豈曰續<a 
name="0542b29" id="0542b29"></a>鳧截鶴。夷嶽盈壑。然後無異哉。誠以不異於<a 
name="0542c01" id="0542c01"></a>異故。雖異而不異耳。乃至經云。般若與諸法。<a 
name="0542c02" id="0542c02"></a>亦不一相。亦不異相。信矣。莊子南華經云。長<a 
name="0542c03" id="0542c03"></a>者不為有餘。短者不為不足。故鳧脛雖短。續<a 
name="0542c04" id="0542c04"></a>之則憂。鶴脛雖長。斷之則悲。故性長非所斷。<a 
name="0542c05" id="0542c05"></a>性短非所續。以明境智雖異而同。不待同而<a 
name="0542c06" id="0542c06"></a>後同也。若能如上了達同異二門。或諸佛出<a 
name="0542c07" id="0542c07"></a>世不出世。眾生可度不可度。乃至有無高下。<a 
name="0542c08" id="0542c08"></a>皆絕疑矣。若執同則滯寂。若執異則兩分。迷<a 
name="0542c09" id="0542c09"></a>此同異二門。皆智不自在。金剛辯宗云。以有<a 
name="0542c10" id="0542c10"></a>鏡故。男女之像於中現。以有法身故。而能處<a 
name="0542c11" id="0542c11"></a>處應現往。只緣鏡中本無像。所以能現男女<a 
name="0542c12" id="0542c12"></a>像。佛身本無身。所以能現一切身。眾生機感。<a 
name="0542c13" id="0542c13"></a>無緣之慈任運能應。若定有身。即為所礙。肇<a 
name="0542c14" id="0542c14"></a>論云。佛非天非人。而能天能人耳。故一切菩<a 
name="0542c15" id="0542c15"></a>薩。皆以無所得為方便。能入無量無邊塵勞<a 
name="0542c16" id="0542c16"></a>幻網。以心外無法故。方成無所得慧。若心外<a 
name="0542c17" id="0542c17"></a>有一毫所得。云何成無緣之慈。同體之化。以<a 
name="0542c18" id="0542c18"></a>宗鏡明。故能廣照世間。觀生也。如石女之懷<a 
name="0542c19" id="0542c19"></a>兒。觀住也。若陽焰之翻浪。觀異也。同浮雲之<a 
name="0542c20" id="0542c20"></a>萬變。觀死也。猶狂華之謝空。是以深達無生。<a 
name="0542c21" id="0542c21"></a>知皆無我。空生空滅。幻墜幻昇。愍彼愚迷。盲<a 
name="0542c22" id="0542c22"></a>無慧目。遂乃發無能作之智照。開無所捨之<a 
name="0542c23" id="0542c23"></a>檀門。秉自性空之戒心。具無所起之精進。圓<a 
name="0542c24" id="0542c24"></a>無所傷之法忍。修無所住之禪門。了無身而<a 
name="0542c25" id="0542c25"></a>相好莊嚴。達無說而縱橫辯說。遊戲性空之<a 
name="0542c26" id="0542c26"></a>世界。建立水月之道場。陳列如幻之供門。供<a 
name="0542c27" id="0542c27"></a>養影響之善逝。遍習空華之萬行。施為谷響<a 
name="0542c28" id="0542c28"></a>之度門。降伏鏡像之魔軍。大作夢中之佛事。<a 
name="0542c29" id="0542c29"></a>廣度如化之含識。同證寂滅之菩提。</p><p style="text-indent: 0em; margin-left: 0em"><span class="linehead"></span>問。絕<a 
name="0543a01" id="0543a01"></a>待真心。本無名相。云何成佛。又作異生。若云<a 
name="0543a02" id="0543a02"></a>隨順世法立此假名。又因何法而得成立。</p><a 
name="0543a03" id="0543a03"></a><p style="text-indent: 0em; margin-left: 0em"><span class="linehead"></span>答。實際理中。本無凡聖可得。以一切眾生。迷<a 
name="0543a04" id="0543a04"></a>無性理。以無性故。不覺起妄。於真空中。妄立<a 
name="0543a05" id="0543a05"></a>名相。故名為凡。了名相空。復稱為聖。凡聖之<a 
name="0543a06" id="0543a06"></a>號。因五法成。猶如幻化。名相非真。且如幻以<a 
name="0543a07" id="0543a07"></a>術成。形因業有。術業俱假。形幻同空。俱有迷<a 
name="0543a08" id="0543a08"></a>悟之名。本無凡聖之體。五法者。瑜伽論云。一<a 
name="0543a09" id="0543a09"></a>名。二相。三妄想。四正智。五真如。古釋云。名<a 
name="0543a10" id="0543a10"></a>相妄想三法成。凡正智真如成聖。名相妄想<a 
name="0543a11" id="0543a11"></a>者。是凡夫法。名相二法。是凡夫境。妄想一法。<a 
name="0543a12" id="0543a12"></a>是凡夫六識。迷事緣境而起。故名妄想。經偈<a 
name="0543a13" id="0543a13"></a>云。不了心及緣。則生二妄想。正智真如者。是<a 
name="0543a14" id="0543a14"></a>聖人法。正智。是聖人對治金剛。緣修無漏斷<a 
name="0543a15" id="0543a15"></a>惑智。亦名能覺智。真如。是聖人心中所證之<a 
name="0543a16" id="0543a16"></a>理。真如是體。正智是用。異者未曾異。同者未<a 
name="0543a17" id="0543a17"></a>曾同。同者是真如。異者是正智。正智常用。故<a 
name="0543a18" id="0543a18"></a>障生滅。真如常體。故無生滅。體用無礙。法界<a 
name="0543a19" id="0543a19"></a>不思議真實義也。又凡夫心惑。不達名相空<a 
name="0543a20" id="0543a20"></a>故。妄計為有。迷有不空。名之為妄。從妄起<a 
name="0543a21" id="0543a21"></a>心。名之為想。正智者。覺知名相本來空寂。以<a 
name="0543a22" id="0543a22"></a>知空故。妄想自息。息妄歸真。顯理分明。正智<a 
name="0543a23" id="0543a23"></a>現前。不立名相。故名正智。經偈云。了心及境<a 
name="0543a24" id="0543a24"></a>界。妄想不復生。真如者。即此正智心性真故。<a 
name="0543a25" id="0543a25"></a>即名真如。故知但是一法。無中。執有成凡。達<a 
name="0543a26" id="0543a26"></a>有本空成聖。不唯五法。乃至恒沙。義出無邊。<a 
name="0543a27" id="0543a27"></a>理恒一道。此唯心之道。即是如來行處。步步<a 
name="0543a28" id="0543a28"></a>履法空故。亦是摩訶衍處。念念無所得故。如<a 
name="0543a29" id="0543a29"></a>持世經云。佛言。諸善男子。是故我說。一切法<a 
name="0543b01" id="0543b01"></a>是如來行處。如來行處。是無行處。何以故。一<a 
name="0543b02" id="0543b02"></a>切法行處。是中無法可行。是故說無行處。文<a 
name="0543b03" id="0543b03"></a>殊悔過經云。文殊師利言。吾往古時。希望諸<a 
name="0543b04" id="0543b04"></a>法。求空處所。遊於閑居。限節知足。少欲為<a 
name="0543b05" id="0543b05"></a>得。不能識知。一切法空。心無所著。爾乃可<a 
name="0543b06" id="0543b06"></a>謂。靜處宴坐。住於法界。釋曰。若了人法二空。<a 
name="0543b07" id="0543b07"></a>見真唯識性。即常在三昧。住真法界矣。</p><p style="text-indent: 0em; margin-left: 0em"><span class="linehead"></span>問。<a 
name="0543b08" id="0543b08"></a>云何說入此宗鏡。一念相應。見道速疾。超過劫<a 
name="0543b09" id="0543b09"></a>量。</p><p style="text-indent: 0em; margin-left: 0em"><span class="linehead"></span>答。實有斯理。世況可知。若不直下頓悟<a 
name="0543b10" id="0543b10"></a>自心。功德圓滿。即於心外妄求。徒經劫數。若<a 
name="0543b11" id="0543b11"></a>能內照。如船遇便風。一念圓成所作無滯。如<a 
name="0543b12" id="0543b12"></a>大涅槃經云。譬如有人。在大海中。乘船欲渡。<a 
name="0543b13" id="0543b13"></a>若得順風。須臾之間。則能得過無量由旬。若<a 
name="0543b14" id="0543b14"></a>不得者。雖復久住。經無量歲不離本處。有時<a 
name="0543b15" id="0543b15"></a>船壞。沒水而死。眾生如是。在於愚癡生死大<a 
name="0543b16" id="0543b16"></a>海。乘諸行船。若得值遇大般涅槃猛利之風。<a 
name="0543b17" id="0543b17"></a>則能疾到無上道岸。若不值遇當久流轉無<a 
name="0543b18" id="0543b18"></a>量生死。或時破壞。墮於地獄畜生餓鬼。故知<a 
name="0543b19" id="0543b19"></a>不遇宗鏡之風。有為行船。終不能速度生死<a 
name="0543b20" id="0543b20"></a>之波。直至涅槃之岸。有茲大利。廣集無勞。唯<a 
name="0543b21" id="0543b21"></a>囑後賢。轉相傳授。如法句經云。善知識者。有<a 
name="0543b22" id="0543b22"></a>大功德。能令汝等。於貪欲瞋恚愚癡邪見。五<a 
name="0543b23" id="0543b23"></a>欲五蓋眾塵勞中。建立佛法。不起一心。得大<a 
name="0543b24" id="0543b24"></a>功德。譬如有人。持堅牢船。渡於大海。不動身<a 
name="0543b25" id="0543b25"></a>心。而到彼岸。故知入宗鏡中。即凡即聖。可謂<a 
name="0543b26" id="0543b26"></a>不斷煩惱而入涅槃。不斷五欲而淨諸根矣。<a 
name="0543b27" id="0543b27"></a>所以華嚴論云。十住初位。以無作三昧。自體<a 
name="0543b28" id="0543b28"></a>應真。煩惱客塵。本無體性。唯真體用。無貪瞋<a 
name="0543b29" id="0543b29"></a>癡。任運即佛。故一念相應一念佛。一日相應<a 
name="0543c01" id="0543c01"></a>一日佛。此宗鏡錄中。前後皆悉微細委曲。一<a 
name="0543c02" id="0543c02"></a>一直指示了。見即便見。不在意思。纔信入時。<a 
name="0543c03" id="0543c03"></a>理行俱備。終不更興惡行。似有纖疑。若不如<a 
name="0543c04" id="0543c04"></a>然爭稱圓頓。以了心外無境故。則念念歸宗。<a 
name="0543c05" id="0543c05"></a>何有虛幻能惑。所以寶藏論云。一切如幻。其<a 
name="0543c06" id="0543c06"></a>幻不實。知幻是幻。守真抱一。又如學人問大<a 
name="0543c07" id="0543c07"></a>梅和尚。師常言神性獨立。學人不識。乞師指<a 
name="0543c08" id="0543c08"></a>示。答。阿誰教汝問。問。莫不問者便是不。答。<a 
name="0543c09" id="0543c09"></a>若不是。是阿誰能如是問。問。神性非是聲色。<a 
name="0543c10" id="0543c10"></a>師所示。問者是神性。學人只識得聲色。不識<a 
name="0543c11" id="0543c11"></a>真性。乞師指示。如何得識。答。譬如大寶藏。眾<a 
name="0543c12" id="0543c12"></a>寶皆具足。上福德人見。直捉得明月寶珠。薄<a 
name="0543c13" id="0543c13"></a>福德者。只見銅鐵之類。非是藏中無寶。亦非<a 
name="0543c14" id="0543c14"></a>主藏者不與。我如今向汝道。性不是聲色。汝<a 
name="0543c15" id="0543c15"></a>只見聲色。我亦無過。汝知麼。此神性。火不能<a 
name="0543c16" id="0543c16"></a>燒。水不能溺。須臾能到千里萬里。山河石壁<a 
name="0543c17" id="0543c17"></a>不能礙。汝如今揚眉動目彈指謦咳。口喃喃<a 
name="0543c18" id="0543c18"></a>問答。總是此性。喚作大道。常在目前。雖在目<a 
name="0543c19" id="0543c19"></a>前難&#x89A9;。汝若疑惑不信受。破法墮惡道。若是<a 
name="0543c20" id="0543c20"></a>上根者。聞言下便會。更不作諸惡。喚作一受<a 
name="0543c21" id="0543c21"></a>不退常寂然。中根者。親近善知識。近於智者。<a 
name="0543c22" id="0543c22"></a>數數聞說。不久還會。若是下根。千遍萬遍與<a 
name="0543c23" id="0543c23"></a>說。元來不會。雖然記得少許。如破布裹明珠。<a 
name="0543c24" id="0543c24"></a>出門還漏&#x5374;。汝知麼。佛道不遠。迴心即是。若<a 
name="0543c25" id="0543c25"></a>悟則剎那。不悟恒沙劫。</p><p style="text-indent: 0em; margin-left: 0em"><span class="linehead"></span>問。此一心宗。成佛<a 
name="0543c26" id="0543c26"></a>之道。還假歷地位修證不。</p><p style="text-indent: 0em; margin-left: 0em"><span class="linehead"></span>答。此無住真心。<a 
name="0543c27" id="0543c27"></a>實不可修。不可證。不可得。何以故。非取果。故<a 
name="0543c28" id="0543c28"></a>不可證。非著法。故不可得。非作法。故不可修。<a 
name="0543c29" id="0543c29"></a>以本淨非瑩。法爾天成。若論地位。即在世諦<a 
name="0544a01" id="0544a01"></a>行門。亦不失理。以無位中。論其地位。不可<a 
name="0544a02" id="0544a02"></a>起決定有無之執。經明十地差別。如空中鳥<a 
name="0544a03" id="0544a03"></a>跡。若圓融門。寂滅真如。有何次第。若行布門。<a 
name="0544a04" id="0544a04"></a>對治習氣。昇進非無。又染淨階位。皆依世俗<a 
name="0544a05" id="0544a05"></a>名字分別。則似分階降。不壞一心。譬如眾生<a 
name="0544a06" id="0544a06"></a>位如土器。菩薩位如銀器。諸佛位如金器。土<a 
name="0544a07" id="0544a07"></a>銀金等三種器量雖殊。然一一器中虛空。遍<a 
name="0544a08" id="0544a08"></a>滿平等。無有差別。虛空。即喻一心法身平等<a 
name="0544a09" id="0544a09"></a>之理。諸器。即況根器地位階降不同。道本無<a 
name="0544a10" id="0544a10"></a>差。隨行有異。夫論行解。頓漸不同。現行煩惱<a 
name="0544a11" id="0544a11"></a>有淺深。熏染習氣有厚薄。不可一向。各在當<a 
name="0544a12" id="0544a12"></a>人。業輕則易圓。障深則難斷。只如登八地菩<a 
name="0544a13" id="0544a13"></a>薩。親證無生法忍。觀一切法。如虛空性。此猶<a 
name="0544a14" id="0544a14"></a>是漸證無心。至十地中。尚有二愚。入等覺位。<a 
name="0544a15" id="0544a15"></a>一分無明未盡。猶如微煙尚須懺悔。又若未<a 
name="0544a16" id="0544a16"></a>自住三摩地中。不信心外無法。如患眼&#x7796;者。<a 
name="0544a17" id="0544a17"></a>不信空中無花。以分別智。解心不亡。但緣他<a 
name="0544a18" id="0544a18"></a>境。未住自地。如首楞嚴經云。十方如來。及大<a 
name="0544a19" id="0544a19"></a>菩薩。於其自住三摩地中。見與見緣。并所想<a 
name="0544a20" id="0544a20"></a>相。如虛空華。本無所有。所云大菩薩者。即八<a 
name="0544a21" id="0544a21"></a>地已上。若八地菩薩。尚心外見淨土。以智緣<a 
name="0544a22" id="0544a22"></a>理。不名自住。若十地菩薩。雖心外不見境。猶<a 
name="0544a23" id="0544a23"></a>有色心二習。是以有頌云。唯佛一人持淨戒。<a 
name="0544a24" id="0544a24"></a>其餘並名破戒者。故知若入宗鏡究竟一乘<a 
name="0544a25" id="0544a25"></a>門中。方云持戒。方云見道。且知見有四。一知<a 
name="0544a26" id="0544a26"></a>而不見。初地至九地。二見而不知。即十地。三。<a 
name="0544a27" id="0544a27"></a>亦見亦知。唯佛。四不見不知。地前異生等。若<a 
name="0544a28" id="0544a28"></a>得直下無心。量出虛空之外。又何用更歷階<a 
name="0544a29" id="0544a29"></a>梯。如未頓合無心。一念有異者。直須以佛知<a 
name="0544b01" id="0544b01"></a>見治之。然後五忍明其正修。六即揀其叨濫。<a 
name="0544b02" id="0544b02"></a>則免墮增上慢。究竟圓滿佛乘。若入宗鏡中。<a 
name="0544b03" id="0544b03"></a>則為普機。菩薩乘不思議乘。依普門法。一位<a 
name="0544b04" id="0544b04"></a>一切位。如善財一生具五位等。皆是普法相<a 
name="0544b05" id="0544b05"></a>收。此普賢機。乃見一切所見。聞一切所聞。即<a 
name="0544b06" id="0544b06"></a>普眼境也。普法相收者。以心外無法。故名為<a 
name="0544b07" id="0544b07"></a>普。一切行位。皆在心中。豈不相收耶。於行布<a 
name="0544b08" id="0544b08"></a>門。似分深淺。又玄義格云。圓教四十二位。同<a 
name="0544b09" id="0544b09"></a>一真理。就智論之。遂分明晦。太虛一也。日行<a 
name="0544b10" id="0544b10"></a>空中。具有中旦。圓教登住。如船入海。似日遊<a 
name="0544b11" id="0544b11"></a>空。智皆無作。行亦無為。運運道風。自然增進。<a 
name="0544b12" id="0544b12"></a>如止觀云。入佛正宗免墮邪倒。創發圓信之<a 
name="0544b13" id="0544b13"></a>人。須明十種觀法。十種觀法者。一觀不思議<a 
name="0544b14" id="0544b14"></a>境。二發真正菩提心。三巧安止觀。四破諸法<a 
name="0544b15" id="0544b15"></a>遍。五善識通塞。六三十七品調適。七對治助<a 
name="0544b16" id="0544b16"></a>開。八善知位次。九安忍強軟兩賊。十順道法<a 
name="0544b17" id="0544b17"></a>愛不生。如是不濫。方入圓乘。且最初一念信<a 
name="0544b18" id="0544b18"></a>解之心。能成五品。台教云。若人宿植深厚。或<a 
name="0544b19" id="0544b19"></a>值善知識。或從經卷。圓聞妙理。謂一法一切<a 
name="0544b20" id="0544b20"></a>法。一切法一法。非一非一切。不可思議。起圓<a 
name="0544b21" id="0544b21"></a>信解。信一心中。具十法界。如一微塵。有大千<a 
name="0544b22" id="0544b22"></a>經卷。欲聞此心。而修圓行。圓行者。一行一切<a 
name="0544b23" id="0544b23"></a>行。略言為十。謂識一念心平等具足。不可思<a 
name="0544b24" id="0544b24"></a>議。傷已昏沈慈及一切。又知此心常寂常照。<a 
name="0544b25" id="0544b25"></a>用寂照心。破一切法。即空。即假。即中。又識一<a 
name="0544b26" id="0544b26"></a>心諸心。若通若塞。能於此心具足道品。得菩<a 
name="0544b27" id="0544b27"></a>提路。又解此心正助之法。又識己心及凡聖<a 
name="0544b28" id="0544b28"></a>心。又安心不動不墮。不退不散。雖識一心無<a 
name="0544b29" id="0544b29"></a>量功德。不生染著。十心成就。舉要言之。其心<a 
name="0544c01" id="0544c01"></a>念念悉與諸波羅蜜相應。是名圓教初隨喜<a 
name="0544c02" id="0544c02"></a>品。從此具修十法。得入圓教初發心住。分真<a 
name="0544c03" id="0544c03"></a>即中。初阿後茶。發心畢竟二不別。以行位念<a 
name="0544c04" id="0544c04"></a>三不退故。台教接人上住於此。邇後直至十<a 
name="0544c05" id="0544c05"></a>行十迴向十地等妙二覺位。所有智斷昇進。<a 
name="0544c06" id="0544c06"></a>任運無功。念念圓滿無上菩提。又廣釋不可<a 
name="0544c07" id="0544c07"></a>思議境者。如華嚴經頌云。心如工畫師。造種<a 
name="0544c08" id="0544c08"></a>種五陰。一切世間中。莫不從心造。種種五陰<a 
name="0544c09" id="0544c09"></a>者。十法界五陰也。法界者。有三義。十數是能<a 
name="0544c10" id="0544c10"></a>依。法界是所依。能所合稱。故言十法界。又此<a 
name="0544c11" id="0544c11"></a>十法。各各因。各各果。不相混濫。故言十法<a 
name="0544c12" id="0544c12"></a>界。又此十法。一一當體皆是法界。故言十法<a 
name="0544c13" id="0544c13"></a>界。十法界通稱陰入界。其實不同。三塗是有<a 
name="0544c14" id="0544c14"></a>漏惡陰界入。三善是有漏善陰界入。二乘是<a 
name="0544c15" id="0544c15"></a>無漏有漏陰界入。菩薩是亦有漏亦無漏陰<a 
name="0544c16" id="0544c16"></a>界入。佛是非有漏非無漏陰界入。釋論云。法<a 
name="0544c17" id="0544c17"></a>無上者。涅槃是。即非有漏非無漏法也。無量<a 
name="0544c18" id="0544c18"></a>義經云。佛無諸大陰界入者。無前九陰界入<a 
name="0544c19" id="0544c19"></a>也。今言有者。有涅槃常住陰界入也。大經云。<a 
name="0544c20" id="0544c20"></a>因滅無常色。獲得常色。受想行識。亦復如是。<a 
name="0544c21" id="0544c21"></a>常樂重沓。即積聚義。慈悲覆蓋。即陰義。以十<a 
name="0544c22" id="0544c22"></a>種陰界不同故。名五陰世間也。攬五陰通稱<a 
name="0544c23" id="0544c23"></a>眾生。眾生不同。攬三塗陰。罪苦眾生。攬人天<a 
name="0544c24" id="0544c24"></a>陰。受樂眾生。攬無漏陰。真聖眾生。攬慈悲陰。<a 
name="0544c25" id="0544c25"></a>大士眾生。攬常住陰。尊極眾生。大論云。眾生<a 
name="0544c26" id="0544c26"></a>無上者。佛是。豈與凡下同。大經云。歌邏羅時<a 
name="0544c27" id="0544c27"></a>名字異。乃至老時名字異。芽時名字異。乃至<a 
name="0544c28" id="0544c28"></a>果時名字亦異。且約一期。十時差別。況十異<a 
name="0544c29" id="0544c29"></a>眾生。寧得不異。故名眾生世間也。十種所居。<a 
name="0545a01" id="0545a01"></a>通稱國土世間者。地獄依赤鐵住。畜生依地<a 
name="0545a02" id="0545a02"></a>水空住。脩羅依海畔海底住。人依地住。天依<a 
name="0545a03" id="0545a03"></a>宮殿住。六度菩薩。同人依地住。通教菩薩惑<a 
name="0545a04" id="0545a04"></a>未盡。同依人天住。斷惑盡者。依方便土住。別<a 
name="0545a05" id="0545a05"></a>圓菩薩。惑未盡者。同人天方便等住。斷惑盡<a 
name="0545a06" id="0545a06"></a>者。依實報土住。如來依常寂光土住。仁王經<a 
name="0545a07" id="0545a07"></a>偈云。三賢十聖住果報。唯佛一人居淨土。淨<a 
name="0545a08" id="0545a08"></a>土不同故。名國土世間也。此三十種世間悉<a 
name="0545a09" id="0545a09"></a>從心造。又十種五陰。一一各具十法。謂如是<a 
name="0545a10" id="0545a10"></a>相性體力作因緣果報本末究竟等。此是十<a 
name="0545a11" id="0545a11"></a>如。五陰世間。眾生世間。國土世間。即是三種<a 
name="0545a12" id="0545a12"></a>世間。此一心具十法界。一法界又具十法界。<a 
name="0545a13" id="0545a13"></a>即百法界。一法界具三十種世間。百法界具<a 
name="0545a14" id="0545a14"></a>三千種世間。此三千在一念心。若無心而已。<a 
name="0545a15" id="0545a15"></a>介爾有心。即具三千。亦不言一心在前。一切<a 
name="0545a16" id="0545a16"></a>法在後。亦不言一切法在前。一心在後。例如<a 
name="0545a17" id="0545a17"></a>八相遷物。物在相前。物不被遷。相在物前。亦<a 
name="0545a18" id="0545a18"></a>不被遷。前亦不可。後亦不可。只物論相遷。只<a 
name="0545a19" id="0545a19"></a>相遷論物。今心亦如是。若從一心生一切法<a 
name="0545a20" id="0545a20"></a>者。此則是縱。若心一時含一切法者。此即是<a 
name="0545a21" id="0545a21"></a>橫。縱亦不可。橫亦不可。只心是一切法。一切<a 
name="0545a22" id="0545a22"></a>法是心。故非縱非橫。非一非異。玄妙深絕。非<a 
name="0545a23" id="0545a23"></a>識所識。非言所言。所以稱為不可思議境。意<a 
name="0545a24" id="0545a24"></a>在於此。既自了達一心不思議境。遂起同體<a 
name="0545a25" id="0545a25"></a>大悲。發真正菩提心等。已下九種觀門成熟。<a 
name="0545a26" id="0545a26"></a>華嚴論云。如三乘中。亦說根本智後得智。今<a 
name="0545a27" id="0545a27"></a>欲令三乘人迴心。指此金色世界不動智佛。<a 
name="0545a28" id="0545a28"></a>令使直認是自心能分別智。本無所動。文殊<a 
name="0545a29" id="0545a29"></a>師利。即是自心善揀擇無相妙慧。覺首目首<a 
name="0545b01" id="0545b01"></a>等菩薩。即是自心隨信解中所見之理智。如<a 
name="0545b02" id="0545b02"></a>是三乘之人未迴心者。定當不信。何以故。為<a 
name="0545b03" id="0545b03"></a>立三阿僧祇劫後當得佛故。為直自認身及<a 
name="0545b04" id="0545b04"></a>心總是凡夫。但信佛有不動智等。不自信自<a 
name="0545b05" id="0545b05"></a>心是根本不動智佛。與佛無異。以是義故。不<a 
name="0545b06" id="0545b06"></a>成此教法界乘中以根本智為信心。此經信<a 
name="0545b07" id="0545b07"></a>心。應當如是直信。自心分別之性。是法界性<a 
name="0545b08" id="0545b08"></a>中根本不動智佛。金色世界。是自心無染之<a 
name="0545b09" id="0545b09"></a>理。文殊師利。是自心善揀擇妙慧。覺首目首<a 
name="0545b10" id="0545b10"></a>等菩薩。是隨信心中理智現前。以信因中契<a 
name="0545b11" id="0545b11"></a>諸佛果法分毫不謬。方成信心。從此信已。以<a 
name="0545b12" id="0545b12"></a>定慧進修。經歷十住十行十迴向十地十一<a 
name="0545b13" id="0545b13"></a>地。日月歲劫時復無遷。法界如本。不動智佛<a 
name="0545b14" id="0545b14"></a>如舊。而成一切種智海。教化眾生。因果不遷。<a 
name="0545b15" id="0545b15"></a>時劫不改。方成信也。若立僧祇定實身。是凡<a 
name="0545b16" id="0545b16"></a>夫。凡聖二途時劫移改。心外有佛。不成信心。<a 
name="0545b17" id="0545b17"></a>又如圓覺經云。金剛藏菩薩白佛言。世尊。<a 
name="0545b18" id="0545b18"></a>若諸眾生本來成佛。何故復有一切無明。若<a 
name="0545b19" id="0545b19"></a>諸無明眾生本有。何因緣故。如來復說本來<a 
name="0545b20" id="0545b20"></a>成佛。十方異生本成佛道。後起無明。一切如<a 
name="0545b21" id="0545b21"></a>來。何時復生一切煩惱。唯願不捨無遮大慈。<a 
name="0545b22" id="0545b22"></a>為諸菩薩。開祕密藏。乃至佛言。善男子。一切<a 
name="0545b23" id="0545b23"></a>世界。始終生滅。前後有無。聚散起止。念念相<a 
name="0545b24" id="0545b24"></a>續。循還往復。種種取捨。皆是輪迴。未出輪迴<a 
name="0545b25" id="0545b25"></a>而辯圓覺。彼圓覺性。即同流轉。若免輪迴無<a 
name="0545b26" id="0545b26"></a>有是處。譬如動目。能搖湛水。又如定眼。猶迴<a 
name="0545b27" id="0545b27"></a>轉火。雲駛月運。舟行岸移。亦復如是。善男<a 
name="0545b28" id="0545b28"></a>子。諸旋未息。彼物先住。尚不可得。何況輪轉<a 
name="0545b29" id="0545b29"></a>生死垢心。曾未清淨。觀佛圓覺而不旋復。是<a 
name="0545c01" id="0545c01"></a>故汝等。便生三惑。善男子。譬如幻&#x7796;妄見空<a 
name="0545c02" id="0545c02"></a>華。幻&#x7796;若除。不可說言。此&#x7796;已滅。何時更起<a 
name="0545c03" id="0545c03"></a>一切諸&#x7796;。何以故。&#x7796;華二法。非相待故。亦如<a 
name="0545c04" id="0545c04"></a>空華滅於空時。不可說言。虛空。何時更起空<a 
name="0545c05" id="0545c05"></a>華。何以故。空本無華。非起滅故。生死涅槃。同<a 
name="0545c06" id="0545c06"></a>於起滅。妙覺圓照。離於華&#x7796;。善男子。當知虛<a 
name="0545c07" id="0545c07"></a>空。非是暫有。亦無暫無況復如來圓覺隨順。<a 
name="0545c08" id="0545c08"></a>而為虛空平等本性。善男子。如銷金&#x945B;。金非<a 
name="0545c09" id="0545c09"></a>銷有。既已成金。不重為&#x945B;。經無窮時。金性不<a 
name="0545c10" id="0545c10"></a>壞。不應說言。本非成就。如來圓覺。亦復如是。<a 
name="0545c11" id="0545c11"></a>故知圓覺妙心。如虛空之性。生死涅槃。即空<a 
name="0545c12" id="0545c12"></a>華之相。&#x7796;眼不無起滅。真性。何曾有無。如&#x945B;<a 
name="0545c13" id="0545c13"></a>藏金。金非&#x945B;有。又非銷得。要以銷成。迷時如<a 
name="0545c14" id="0545c14"></a>未淨之金。悟了若已成之寶。真金不動。垢淨<a 
name="0545c15" id="0545c15"></a>俄分。妙性無虧。迷悟自得。所以不思議佛境<a 
name="0545c16" id="0545c16"></a>界經云。爾時須菩提。又問言。大士。汝決定住<a 
name="0545c17" id="0545c17"></a>於何地。為住聲聞地。為住辟支佛地。為住佛<a 
name="0545c18" id="0545c18"></a>地耶。文殊師利菩薩言。大德。汝應知我決定<a 
name="0545c19" id="0545c19"></a>住於一切諸地。須菩提言。大士。汝可亦決定<a 
name="0545c20" id="0545c20"></a>住凡夫地耶。答曰。如是。何以故。一切諸法。及<a 
name="0545c21" id="0545c21"></a>以眾生。其性即是決定正位。我常住此正位。<a 
name="0545c22" id="0545c22"></a>是故我言。決定住於凡夫地也。須菩提。又問<a 
name="0545c23" id="0545c23"></a>言。若一切法及以眾生。即是決定正位者。云<a 
name="0545c24" id="0545c24"></a>何建立諸地差別。而言此是凡夫地。此是辟<a 
name="0545c25" id="0545c25"></a>支佛地。此是佛地耶。文殊師利菩薩言。大德。<a 
name="0545c26" id="0545c26"></a>譬如世間以言說故。於虛空中。建立十方。所<a 
name="0545c27" id="0545c27"></a>謂此是東方。此是南方。乃至此是上方。此是<a 
name="0545c28" id="0545c28"></a>下方。雖虛空無差別。而諸方有如是如是種<a 
name="0545c29" id="0545c29"></a>種差別。此亦如是。如來於一切法決定正位<a 
name="0546a01" id="0546a01"></a>中。以善方便立於諸地。所謂此是凡夫地。此<a 
name="0546a02" id="0546a02"></a>是聲聞地。此是辟支佛地。此是菩薩地。此是<a 
name="0546a03" id="0546a03"></a>佛地。雖正位無差別。而諸地有別耳。所以天<a 
name="0546a04" id="0546a04"></a>台云。四教如空中四點。四點雖歷然。不壞虛<a 
name="0546a05" id="0546a05"></a>空性。然此地位。至究竟位中。若理若行。方可<a 
name="0546a06" id="0546a06"></a>窮盡。如菩薩瓔珞本業經云。佛子。第四十二<a 
name="0546a07" id="0546a07"></a>地。名寂滅心妙覺地。常住一相。第一無極。湛<a 
name="0546a08" id="0546a08"></a>若虛空。一切種智。照達無生。有諦始終。唯佛<a 
name="0546a09" id="0546a09"></a>窮盡。眾生根本。有始有終。佛亦照盡。乃至一<a 
name="0546a10" id="0546a10"></a>切煩惱。一切眾生果報。佛一念心。稱量盡原。<a 
name="0546a11" id="0546a11"></a>一切佛國。一切佛因。一切菩薩神變。亦一念<a 
name="0546a12" id="0546a12"></a>一時知。住不可思議二諦之外。獨在無二。是<a 
name="0546a13" id="0546a13"></a>知先得宗本。然後鍊磨。於鍊磨時。不失道本。<a 
name="0546a14" id="0546a14"></a>如巧鍊金。不失銖兩。於圓漸內。階降寧無。從<a 
name="0546a15" id="0546a15"></a>有為而至無為。因生忍而成法忍。圓融不壞<a 
name="0546a16" id="0546a16"></a>行布。壞則失全理之事。行布不礙圓融。礙則<a 
name="0546a17" id="0546a17"></a>失全事之理。然雖理事一際。因果同時。生熟<a 
name="0546a18" id="0546a18"></a>之機似分。初後之心不混。直至妙覺。如月圓<a 
name="0546a19" id="0546a19"></a>時。始盡因門。方冥果海。如華嚴經云。佛子。譬<a 
name="0546a20" id="0546a20"></a>如乘船。欲入大海。未至於海。多用功力。若至<a 
name="0546a21" id="0546a21"></a>海已但隨風去。不假人力。以至大海。一日所<a 
name="0546a22" id="0546a22"></a>行。比於未至。其未至時。設經百歲亦不能及。<a 
name="0546a23" id="0546a23"></a>佛子。菩薩摩訶薩。亦復如是。積集廣大善根<a 
name="0546a24" id="0546a24"></a>資糧。乘大乘船。到菩薩行海。於一念頃。以無<a 
name="0546a25" id="0546a25"></a>功用智。入一切智智境界。本有功用行。經於<a 
name="0546a26" id="0546a26"></a>無量百千億那由他劫。所不能及。</p><p style="text-indent: 0em; margin-left: 0em"><span class="linehead"></span>問。入實<a 
name="0546a27" id="0546a27"></a>觀者。一尚不存。云何廣明十法。</p><p style="text-indent: 0em; margin-left: 0em"><span class="linehead"></span>答。夫入實<a 
name="0546a28" id="0546a28"></a>觀者。是觀諸法之實。一法既實。萬法皆然。則<a 
name="0546a29" id="0546a29"></a>一實一切實。如知蜜性甜。則一切蜜皆甜。則<a 
name="0546b01" id="0546b01"></a>不假諸多觀門。但了不思議一法。自然橫周<a 
name="0546b02" id="0546b02"></a>法界。皆同此旨。大根一覽。蕩爾無遺。如上醫<a 
name="0546b03" id="0546b03"></a>治患。見草童舞而眾疾咸消。又直聞其言。病<a 
name="0546b04" id="0546b04"></a>自除愈。則何須軫候。更待施方。又如上醫<a 
name="0546b05" id="0546b05"></a>以非藥為藥。中醫以藥為藥。下醫藥成非藥。<a 
name="0546b06" id="0546b06"></a>非藥為藥者。如云無有一物不是藥者。攬草<a 
name="0546b07" id="0546b07"></a>皆成。豈云是藥非藥。如行非道而通佛道。即<a 
name="0546b08" id="0546b08"></a>煩惱而成菩提。一切世法純是佛法。以藥為<a 
name="0546b09" id="0546b09"></a>藥者。即應病與藥。隨手痊愈。附子治風。橘皮<a 
name="0546b10" id="0546b10"></a>消氣等。如觀根授法。不失其時。思覺多者。修<a 
name="0546b11" id="0546b11"></a>數息觀。婬欲多者。修不淨觀等。藥為非藥者。<a 
name="0546b12" id="0546b12"></a>即不識病原。反增其疾。如說法者。不逗其機。<a 
name="0546b13" id="0546b13"></a>淺根起於謗心。下士聞而大笑。醍醐上味。為<a 
name="0546b14" id="0546b14"></a>世珍奇。遇斯等人。翻成毒藥。如上上根人。纔<a 
name="0546b15" id="0546b15"></a>悟其宗。不俟言說。所以古聖云。上士見我<a 
name="0546b16" id="0546b16"></a>詩。把著滿面笑。楊脩見幼婦。一覽便知妙。或<a 
name="0546b17" id="0546b17"></a>遮障深厚。根思遲迴。須備歷觀門。對治種現。<a 
name="0546b18" id="0546b18"></a>如加減修合。服食後差。台教約中下之根。備<a 
name="0546b19" id="0546b19"></a>歷十乘觀法。然雖具十不離一門。如法華玄<a 
name="0546b20" id="0546b20"></a>義云。明入實觀者。即十乘觀法。一不思議境。<a 
name="0546b21" id="0546b21"></a>即是一實四諦。謂生死苦諦不可思議。即空<a 
name="0546b22" id="0546b22"></a>即假即中。即空。故方便淨。即假。故圓淨。即中。<a 
name="0546b23" id="0546b23"></a>故性淨。三淨一心中得。名大涅槃。淨名經云。<a 
name="0546b24" id="0546b24"></a>一切眾生。即大涅槃。故名不可思議四諦也。<a 
name="0546b25" id="0546b25"></a>不可復滅。此即生死之苦諦。是無作之滅諦。<a 
name="0546b26" id="0546b26"></a>亦是集道也。煩惱集諦不可思議。即空即假<a 
name="0546b27" id="0546b27"></a>即中。即空故名一切智。即假。故名道種智。即<a 
name="0546b28" id="0546b28"></a>中。故名一切種智。三智一心中得。名大般<a 
name="0546b29" id="0546b29"></a>若。淨名經云。一切眾生。即菩提相。不可復得。<a 
name="0546c01" id="0546c01"></a>此即煩惱之集。而是無作道諦。亦是苦滅。故<a 
name="0546c02" id="0546c02"></a>名不思議一實四諦也。亦是真善妙色。何者。<a 
name="0546c03" id="0546c03"></a>生死即空。故名真。生死即假。故名善。生死即<a 
name="0546c04" id="0546c04"></a>中。故名妙。此名有門不可思議境也。二發真<a 
name="0546c05" id="0546c05"></a>正心者。一切眾生。即大涅槃。云何顛倒以樂<a 
name="0546c06" id="0546c06"></a>為苦。即起大悲。興兩誓願。令未度者度。令未<a 
name="0546c07" id="0546c07"></a>斷者斷。一切煩惱。即是菩提。云何愚闇以道<a 
name="0546c08" id="0546c08"></a>為非。即起大慈。興兩誓願。令未知者知。令未<a 
name="0546c09" id="0546c09"></a>得者得。無緣慈悲。清淨誓願。慈善根力。任運<a 
name="0546c10" id="0546c10"></a>吸取一切眾生也。三安心者。既體解成就。發<a 
name="0546c11" id="0546c11"></a>心具足。豈可臨池觀魚。不肯結網裹糧束&#x811A;。<a 
name="0546c12" id="0546c12"></a>安坐不行。修行之要。不出定慧。譬如陰陽調<a 
name="0546c13" id="0546c13"></a>適。萬物秀實。雨旱不節燋爛豈生。若兩輪均<a 
name="0546c14" id="0546c14"></a>平。是乘能運。二翼具足。堪任飛昇。體生死即<a 
name="0546c15" id="0546c15"></a>涅槃名為定。達煩惱即菩提名為慧。於一心<a 
name="0546c16" id="0546c16"></a>中。巧修定慧。具足一切行也。四破法遍者。以<a 
name="0546c17" id="0546c17"></a>此妙慧。如金剛斧。所擬皆碎。如無翳目所臨<a 
name="0546c18" id="0546c18"></a>皆朗。若生死即涅槃者。分段變易。苦諦皆破。<a 
name="0546c19" id="0546c19"></a>若煩惱即菩提者。四住五住。集諦皆破。雖復<a 
name="0546c20" id="0546c20"></a>能破。亦不有所破。何者。生死即涅槃。故無所<a 
name="0546c21" id="0546c21"></a>破也。五識通塞者。如主兵寶。取捨得宜。強<a 
name="0546c22" id="0546c22"></a>者綏之。弱者撫之。知生死過患名為塞。即是<a 
name="0546c23" id="0546c23"></a>涅槃名為通。知煩惱雜亂名為塞。即是菩提<a 
name="0546c24" id="0546c24"></a>名為通。始從外道四見。乃至圓教四門。皆識<a 
name="0546c25" id="0546c25"></a>通塞。節節執著即是塞。節節亡泯名為通。若<a 
name="0546c26" id="0546c26"></a>不識諸法夷險。非但行法不前。亦亡去重寶<a 
name="0546c27" id="0546c27"></a>也。六善識道品者。觀生死即涅槃。十界生死<a 
name="0546c28" id="0546c28"></a>色陰。皆非淨非不淨。乃至識陰。非常非不常。<a 
name="0546c29" id="0546c29"></a>能破八顛倒。即法性四念處。念處中。具道品<a 
name="0547a01" id="0547a01"></a>三解脫。及一切法。又知涅槃即生死。顯四枯<a 
name="0547a02" id="0547a02"></a>樹。知生死即涅槃。顯四榮樹。知生死涅槃不<a 
name="0547a03" id="0547a03"></a>二即一實諦。非枯非榮。住大涅槃也。七善修<a 
name="0547a04" id="0547a04"></a>對治者。若正道多障。應須助道。觀生死即涅<a 
name="0547a05" id="0547a05"></a>槃。治報障。觀煩惱即菩提。治業障煩惱障也。<a 
name="0547a06" id="0547a06"></a>八善知次位者。生死之法。本即涅槃。理涅槃<a 
name="0547a07" id="0547a07"></a>也。解知生死即涅槃。名字涅槃也。勤觀生死<a 
name="0547a08" id="0547a08"></a>即涅槃。觀行涅槃也。善根功德生。即相似涅<a 
name="0547a09" id="0547a09"></a>槃也。真實慧起。即分真涅槃也。盡生死底。即<a 
name="0547a10" id="0547a10"></a>究竟涅槃也。觀煩惱即菩提亦如是。九善安<a 
name="0547a11" id="0547a11"></a>忍者。能安內外強軟遮障。不壞觀心。若觀生<a 
name="0547a12" id="0547a12"></a>死即涅槃。不為陰入境。病患業魔禪。二乘菩<a 
name="0547a13" id="0547a13"></a>薩等境所動壞也。若觀煩惱即菩提。不為諸<a 
name="0547a14" id="0547a14"></a>見增上慢境所動也。十無法愛者。既過障難。<a 
name="0547a15" id="0547a15"></a>道根成立。諸功德生。觀生死即涅槃故。諸禪<a 
name="0547a16" id="0547a16"></a>三昧功德生。觀煩惱即菩提故。諸陀羅尼無<a 
name="0547a17" id="0547a17"></a>畏不共諸般若生。觀生死涅槃不二故。法身<a 
name="0547a18" id="0547a18"></a>實相生。相似功德。順理而生。喜起順道法愛<a 
name="0547a19" id="0547a19"></a>生。名法愛。不上不退。名為頂墮。此愛若起。即<a 
name="0547a20" id="0547a20"></a>當疾滅。已愛若滅已破無明。開佛知見。證實<a 
name="0547a21" id="0547a21"></a>相體。觀生死即涅槃故。證得解脫。煩惱即菩<a 
name="0547a22" id="0547a22"></a>提故。證得般若。此二不二。證得法身。一身無<a 
name="0547a23" id="0547a23"></a>量身。無上寶聚。如意圓珠。眾法具足。是名有<a 
name="0547a24" id="0547a24"></a>門入實。證得經體。三門亦如是。乃至歷一切<a 
name="0547a25" id="0547a25"></a>法門亦如是。</p><p style="text-indent: 0em; margin-left: 0em"><span class="linehead"></span>問。若即心是佛者。則一切含<a 
name="0547a26" id="0547a26"></a>生。皆有此心。盡得成佛。教中云何不見授劫<a 
name="0547a27" id="0547a27"></a>國名號之記。</p><p style="text-indent: 0em; margin-left: 0em"><span class="linehead"></span>答。劫國名號。乃是出世化門之<a 
name="0547a28" id="0547a28"></a>中現前別記。欲知真記者。淨名經云。一切眾<a 
name="0547a29" id="0547a29"></a>生亦如也。一切法亦如也。華嚴經頌云。顯佛<a 
name="0547b01" id="0547b01"></a>自在力。如說圓滿經。無量諸眾生。悉受菩提<a 
name="0547b02" id="0547b02"></a>記。又頌云。一一心念中。普觀一切法。安住真<a 
name="0547b03" id="0547b03"></a>如地。了達諸法海。又頌云。一一微塵中。能證<a 
name="0547b04" id="0547b04"></a>一切法。如是無所礙。周行十方國。斯則人法<a 
name="0547b05" id="0547b05"></a>心境。悉記成佛。以一念具足。一塵不虧。念念<a 
name="0547b06" id="0547b06"></a>證真。塵塵合體。同居常寂光土。俱號毘盧<a 
name="0547b07" id="0547b07"></a>遮那。終無異土別身。聖強凡劣。與三世佛一<a 
name="0547b08" id="0547b08"></a>時成道。前後情消。共十類生同日涅槃始終見<a 
name="0547b09" id="0547b09"></a>絕。免起有情無情之妄解。不生心內心外之<a 
name="0547b10" id="0547b10"></a>邪思。可謂上無所求。下無可化。冥真履實。得<a 
name="0547b11" id="0547b11"></a>本歸宗。俱登一際解脫之門。盡受平等菩提<a 
name="0547b12" id="0547b12"></a>之記。</p><p style="text-indent: 0em; margin-left: 0em"><span class="linehead"></span>又古德問云。既色心不二修性一切。何<a 
name="0547b13" id="0547b13"></a>不見木石受菩提記耶。</p><p style="text-indent: 0em; margin-left: 0em"><span class="linehead"></span>答。一一諸色。但唯心<a 
name="0547b14" id="0547b14"></a>故。心外無法。豈唯心滅而色猶存。佛但記有<a 
name="0547b15" id="0547b15"></a>情。攝無情也。譬如幻事。要藉幻心。心在幻中。<a 
name="0547b16" id="0547b16"></a>能持幻事。若其心滅。幻事同無。故但滅心。不<a 
name="0547b17" id="0547b17"></a>復滅事。眾生色心。亦復如是。皆如幻相。一切<a 
name="0547b18" id="0547b18"></a>外境。從幻心生。豈猶滅心而存幻色。此即有<a 
name="0547b19" id="0547b19"></a>情得記。無情亦然。是故無情。不須別記。玄義<a 
name="0547b20" id="0547b20"></a>格云。真佛者。從初發心。即體一真法界。全同<a 
name="0547b21" id="0547b21"></a>古佛。相極三際。全現一塵。性海無邊。表裏不<a 
name="0547b22" id="0547b22"></a>可得。信此法故。名為發心。心無異念。故名為<a 
name="0547b23" id="0547b23"></a>證。證成名佛。的無方處。又圓教入初住人。心<a 
name="0547b24" id="0547b24"></a>同法界。神無方所。何用天衣天座。四眾圍繞。<a 
name="0547b25" id="0547b25"></a>夫立劫國名號授記作佛者。為引未發心者<a 
name="0547b26" id="0547b26"></a>令嚮慕耳。若愛著身土。情未盡耳。所以華嚴<a 
name="0547b27" id="0547b27"></a>論云。初發心時。便成正覺。於一剎那際。皆得<a 
name="0547b28" id="0547b28"></a>此之法。不許於剎那際外有別時。當知即非<a 
name="0547b29" id="0547b29"></a>本法故。若有人於佛法中見佛成道。作劫量<a 
name="0547c01" id="0547c01"></a>延促處所而生見者。信亦未成。未論修道。若<a 
name="0547c02" id="0547c02"></a>解者。本來全得。處迷者。自沒輪迴。又云。但<a 
name="0547c03" id="0547c03"></a>有所見境界。及如來名號。總是自心佛果所<a 
name="0547c04" id="0547c04"></a>會之法。若自心不會。對面無&#x89A9;見之期。</p><a 
name="0547c05" id="0547c05"></a><p><span class="juanname">宗鏡錄卷第二十三</span></p><a 
name="0547c06" id="0547c06"></a><p style="margin-left: 4em"><span class="byline">丁未歲高麗國分司大藏都監奉<a 
name="0547c07" id="0547c07"></a>&#x52C5;彫造</span></p>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_023 by HTTrack Website Copier/3.x [XR&CO'2014], Tue, 07 Jun 2016 06:59:19 GMT -->
</html>
