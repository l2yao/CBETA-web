<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T23n1444_001 by HTTrack Website Copier/3.x [XR&CO'2014], Tue, 07 Jun 2016 06:51:58 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1177983715&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT23n1444&amp;utmp=%2Fmobile%2Findex.php%3Findex%3DT23n1444_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第23冊<br/>No.1444 根本說一切有部毘奈耶出家事 (4卷)<br/>【唐 義淨譯】<br/>第 1 卷</p>
	<a href="index29c5-2.html?index=T23n1444_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T23">
<div class="root" id="1444" sutra_name="根本說一切有部毘奈耶出家事" sutra_juan="[卷1]">　
<a 
name="1020b11" id="1020b11"></a><a 
name="1020b12" id="1020b12"></a><p style="margin-left: 2em"><span class="juannum">No. 1444</span></p><a 
name="1020b13" id="1020b13"></a><p><span class="juanname">根本說一切有部毘奈耶出家事<a 
name="1020b14" id="1020b14"></a>卷第一</span></p><a 
name="1020b15" id="1020b15"></a><a 
name="1020b16" id="1020b16"></a><p style="margin-left: 4em"><span class="byline">大唐三藏義淨奉　制譯</span></p><a 
name="1020b17" id="1020b17"></a><p style="text-indent: 0em; margin-left: 0em"><span class="linehead"></span>總攝頌曰：</p><a 
name="1020b18" id="1020b18"></a><p>　<span class="lg">舍利子出家、　　并外道二人、<a 
name="1020b19" id="1020b19"></a><br>　及驅烏少兒、　　阿羅漢病女。</span></p><a 
name="1020b20" id="1020b20"></a><p style="text-indent: 0em; margin-left: 0em"><span class="linehead"></span>別攝頌曰：</p><a 
name="1020b21" id="1020b21"></a><p>　<span class="lg">舍利子出家，　　許受近圓法；<a 
name="1020b22" id="1020b22"></a><br>　調伏謂小軍，　　外道并五種。</span></p><a 
name="1020b23" id="1020b23"></a><p style="text-indent: 0em; margin-left: 0em"><span class="linehead"></span>爾時有占波國王，名曰央伽，復有&#x96A3;國摩揭<a 
name="1020b24" id="1020b24"></a>陀王，號大蓮華，兩境相接，並皆人民熾盛、豐<a 
name="1020b25" id="1020b25"></a>樂安隱、兵馬精強，互相攻伐一得一失，已歷<a 
name="1020b26" id="1020b26"></a>多年。後於異時，其央伽王以國充人實，追計<a 
name="1020b27" id="1020b27"></a>舊怨，即繕甲治兵、盛興軍旅，誡期誓眾，共來<a 
name="1020b28" id="1020b28"></a>誅滅。于時邊人先覺，馳使報王，其王既聞，出<a 
name="1020b29" id="1020b29"></a>師禦捍，交兵對戰。蓮華敗績，收軍入城，閉關<a 
name="1020c01" id="1020c01"></a>固拒。時央伽王志在平剋，遣使報曰：「若也出<a 
name="1020c02" id="1020c02"></a>降為善；如其不者，終不相容。假使騰空，飛羅<a 
name="1020c03" id="1020c03"></a>掩取；設令入水，沈網牽來；乃至登山竄林，亦<a 
name="1020c04" id="1020c04"></a>無逃路。」其蓮華王聞已大懼，即告群臣曰：「今<a 
name="1020c05" id="1020c05"></a>央伽兵盛，嚴使又來，國難既深，何方免釋？」諸<a 
name="1020c06" id="1020c06"></a>臣答王，說伽他曰：</p><a 
name="1020c07" id="1020c07"></a><p><span class="lg">「有王便有國，　　無王國不存；<a 
name="1020c08" id="1020c08"></a><br>　國破可還興，　　命殞終難續。<a 
name="1020c09" id="1020c09"></a><br>　國命兩相違，　　人應善護命；<a 
name="1020c10" id="1020c10"></a><br>　國破還成立，　　命斷更難期。」</span></p><a 
name="1020c11" id="1020c11"></a><p style="text-indent: 0em; margin-left: 0em"><span class="linehead"></span>時諸臣等勸王出降，王從其義，便自鎖頸，<a 
name="1020c12" id="1020c12"></a>詣央伽處，相與立盟，永供輸稅。其事既畢，遂<a 
name="1020c13" id="1020c13"></a>即放還。</p><a 
name="1020c14" id="1020c14"></a><p style="text-indent: 0em; margin-left: 0em"><span class="linehead"></span>爾時菩薩在&#x89A9;史天宮，觀察世界有五事具<a 
name="1020c15" id="1020c15"></a>處，將欲下生。時六欲諸天，辦所應辦，於迦維<a 
name="1020c16" id="1020c16"></a>羅衛國閱頭檀家，三淨摩耶夫人胎中，乃令<a 
name="1020c17" id="1020c17"></a>獲大吉夢，見菩薩作白象形，降神母胎。當此<a 
name="1020c18" id="1020c18"></a>之時，大地震動，光明晃耀，映奪金色，周遍世<a 
name="1020c19" id="1020c19"></a>界，過日月輪，乃至上極三十三天，朗然洞徹，<a 
name="1020c20" id="1020c20"></a>一切幽暗，無不皆除。設使日月威光先所遺<a 
name="1020c21" id="1020c21"></a>漏，不自分辯長處晦冥，一遇神<span class="corr" title='[先&gt;光]'>光</span>，普皆相<a 
name="1020c22" id="1020c22"></a>見。然聖人示相，非世間所知。于時有四大國<a 
name="1020c23" id="1020c23"></a>王：第一王舍城，有大蓮華王；第二室羅伐城，<a 
name="1020c24" id="1020c24"></a>有摩羅大王；第三鄔舍尼城，奢多彌大王；第<a 
name="1020c25" id="1020c25"></a>四驕奢彌城，阿難多泥彌大王。此之四王，當<a 
name="1020c26" id="1020c26"></a>菩薩降生之日，各於內宮俱誕太子。其大蓮<a 
name="1020c27" id="1020c27"></a>華王，以誕子遇光，便謂子瑞，作是念言：「我子<a 
name="1020c28" id="1020c28"></a>威德，如日出時。我子威光，能照世界。」以其光<a 
name="1020c29" id="1020c29"></a>影殊勝，用表休祥，因遂名為影勝太子。</p><a 
name="1021a01" id="1021a01"></a><p style="text-indent: 0em; margin-left: 0em"><span class="linehead"></span>時摩羅大王亦同彼王，以彼光明而為子瑞，<a 
name="1021a02" id="1021a02"></a>便作是言：「我今此子初生，休徵殊勝，光明遍<a 
name="1021a03" id="1021a03"></a>滿，國界清夷，宜可表德立名。」因遂名為勝軍<a 
name="1021a04" id="1021a04"></a>太子。</p><a 
name="1021a05" id="1021a05"></a><p style="text-indent: 0em; margin-left: 0em"><span class="linehead"></span>時奢多彌王亦同彼王，將為子瑞，而作是言：<a 
name="1021a06" id="1021a06"></a>「我子有德，出現光明，宜可立名，表彰休祥。」因<a 
name="1021a07" id="1021a07"></a>遂名為出光太子。</p><a 
name="1021a08" id="1021a08"></a><p style="text-indent: 0em; margin-left: 0em"><span class="linehead"></span>時阿難多泥彌王亦同彼王，以為子瑞，而作<a 
name="1021a09" id="1021a09"></a>是言：「我子誕生，如日初出，揚光破暗，光輝轉<a 
name="1021a10" id="1021a10"></a>昇，用表嘉祥。」因遂名為日初太子。</p><a 
name="1021a11" id="1021a11"></a><p style="text-indent: 0em; margin-left: 0em"><span class="linehead"></span>爾時四國王等各各為子標瑞立名，咸悉不<a 
name="1021a12" id="1021a12"></a>知並是釋迦菩薩大威神力之所顯現。然諸<a 
name="1021a13" id="1021a13"></a>王子並久積勝因，有大願力，各將眷屬，隨聖<a 
name="1021a14" id="1021a14"></a>來生。所以影勝應期，亦是異人間出，遂使初<a 
name="1021a15" id="1021a15"></a>生之日，五百大臣皆生一子，隨其族姓而為<a 
name="1021a16" id="1021a16"></a>立名。其影勝太子，置八乳母而保養之。日就<a 
name="1021a17" id="1021a17"></a>月將，如蓮華出水，其所習學，經書技藝、曆數<a 
name="1021a18" id="1021a18"></a>算計，及一切剎利灌頂王法，無所不解，更復<a 
name="1021a19" id="1021a19"></a>留心工巧之處，及調象馭馬、乘車等法，彎弓<a 
name="1021a20" id="1021a20"></a>走箭、搭索之方，擊劍治瘡，眾術皆盡；四種明<a 
name="1021a21" id="1021a21"></a>處，貫練無遺。并五百大臣之子，亦悉通達。</p><p style="text-indent: 0em; margin-left: 0em"><span class="linehead"></span>後<a 
name="1021a22" id="1021a22"></a>於異時，太子監國，因於暇日，乘象遊行，乃見<a 
name="1021a23" id="1021a23"></a>人間徵斂賦稅。便問從者：「此輩何故有所徵<a 
name="1021a24" id="1021a24"></a>求？」答曰：「彼是&#x96A3;國央伽王使，遠來收索。」太子<a 
name="1021a25" id="1021a25"></a>問曰：「我國何故輸稅與他？」答曰：「久來若此。」是<a 
name="1021a26" id="1021a26"></a>時太子即召使人問曰：「彼國是剎利灌頂王，<a 
name="1021a27" id="1021a27"></a>我國亦是剎利灌頂王，統化不同，人民各異。<a 
name="1021a28" id="1021a28"></a>何緣越國踰限，就此徵求？宜可即還，從茲永<a 
name="1021a29" id="1021a29"></a>絕。」其使聞已，便作是念：「今此太子，稟性剛獷，<a 
name="1021b01" id="1021b01"></a>意欲違盟，令我空返。我等今者可就大蓮華<a 
name="1021b02" id="1021b02"></a>而為徵索。」既見王已，還&#x52C5;依舊徵收。太子&#x5374;<a 
name="1021b03" id="1021b03"></a>歸，還逢此使如前徵索不止，太子告曰：「我已<a 
name="1021b04" id="1021b04"></a>發遣，何得尚留？即還為善，若不去者必加嚴<a 
name="1021b05" id="1021b05"></a>罰。」諸人懷懼，相率俱還，至國具奏王知：「其影<a 
name="1021b06" id="1021b06"></a>勝太子，為人獷暴，違盟負信，不受徵科，幸願<a 
name="1021b07" id="1021b07"></a>大王早為先策。如其不爾，恐招後患。」時王即<a 
name="1021b08" id="1021b08"></a>以伽他答使臣曰：</p><a 
name="1021b09" id="1021b09"></a><p><span class="lg">「樹木在萌芽，　　爪甲便能斷；<a 
name="1021b10" id="1021b10"></a><br>　扶&#x8E08;大連抱，　　斤斧莫能摧。」</span></p><a 
name="1021b11" id="1021b11"></a><p style="text-indent: 0em; margin-left: 0em"><span class="linehead"></span>爾時央伽王大怒，便發使致書大蓮華王曰：<a 
name="1021b12" id="1021b12"></a>「影勝逆命，繫頸送來。若不然者，我當自往就<a 
name="1021b13" id="1021b13"></a>彼屠戮。宜知朕意。」蓮華聞已，君臣恐懼，唯憂<a 
name="1021b14" id="1021b14"></a>亡國。便召影勝，責其違拒，并遣與書。影勝白<a 
name="1021b15" id="1021b15"></a>言：「彼是剎利灌頂王，我國亦是剎利灌頂王，<a 
name="1021b16" id="1021b16"></a>境界各殊，何緣供稅？唯願大王與我四兵，自<a 
name="1021b17" id="1021b17"></a>共對決。」時蓮華王即自思忖，知其影勝堪謀<a 
name="1021b18" id="1021b18"></a>大事，遂乃復書央伽王曰：「辱書賜追影勝，仍<a 
name="1021b19" id="1021b19"></a>令繫頸馳送將來。但我此子，欲令紹繼先王，<a 
name="1021b20" id="1021b20"></a>嚴告雖加，未敢從命。大王必欲雄力掩覆、猛<a 
name="1021b21" id="1021b21"></a>氣相陵，橫野列兵，唯知待罪。」央伽披奏，忿怒<a 
name="1021b22" id="1021b22"></a>非常，便&#x52C5;合國徵兵，鍊磨器械：「我將親往，破<a 
name="1021b23" id="1021b23"></a>滅蓮華，誅斬影勝。」遂興萬眾千軍，兵馬騰躍，<a 
name="1021b24" id="1021b24"></a>旌旗蔽地，鍾鼓聒天，直入摩揭陀國。時蓮華<a 
name="1021b25" id="1021b25"></a>大怖，即召影勝，付授四兵。于時太子既受王<a 
name="1021b26" id="1021b26"></a>教，率大臣子，而宣令曰：「央伽與國宿讎，我<a 
name="1021b27" id="1021b27"></a>今報復，寇賊入境，佇濟嘉謀。汝等世積功<a 
name="1021b28" id="1021b28"></a>勳，受國恩寵，何方助我，破賊安人？」答曰：「某<a 
name="1021b29" id="1021b29"></a>等雖無計略，敢竭股肱侍從太子。」爾時影勝<a 
name="1021c01" id="1021c01"></a>說伽他曰：</p><a 
name="1021c02" id="1021c02"></a><p><span class="lg">「治國養黎人，　　應當善守護；<a 
name="1021c03" id="1021c03"></a><br>　為他所侵奪，　　萬姓失歸依。」</span></p><a 
name="1021c04" id="1021c04"></a><p style="text-indent: 0em; margin-left: 0em"><span class="linehead"></span>是時太子告諸人曰：「汝等同心共力衛護於<a 
name="1021c05" id="1021c05"></a>我。」作是語已，號令三軍，兵馬咸發。時大蓮華<a 
name="1021c06" id="1021c06"></a>王登高樓上，與諸侍衛前後圍遶觀望軍眾，<a 
name="1021c07" id="1021c07"></a>謂諸臣曰：「此是誰兵？」答曰：「此是影勝太子兵。」<a 
name="1021c08" id="1021c08"></a>王曰：「汝等應知，兵眾甚大。宜可號為兵眾影<a 
name="1021c09" id="1021c09"></a>勝。」其中或稱此是大梯影勝，如是種種歎美<a 
name="1021c10" id="1021c10"></a>太子威德盛相。</p><a 
name="1021c11" id="1021c11"></a><p style="text-indent: 0em; margin-left: 0em"><span class="linehead"></span>爾時太子告諸人曰：「吾聞善戰者，不勞軍陣。<a 
name="1021c12" id="1021c12"></a>今央伽王有大兵馬，其數甚多，不可爭鋒，致<a 
name="1021c13" id="1021c13"></a>傷我眾。權謀祕決，擒獲為先。」即募驍雄，伺其<a 
name="1021c14" id="1021c14"></a>無備，遂殺央伽。三軍六師，一時退散，爰整兵<a 
name="1021c15" id="1021c15"></a>士，逐北前臨。彼國之人，不知王死，安城固<a 
name="1021c16" id="1021c16"></a>守。時影勝太子即令鎗彼王頭，示於城內，仍<a 
name="1021c17" id="1021c17"></a>宣令曰：「此是汝國央伽王頭，汝等可急開門。<a 
name="1021c18" id="1021c18"></a>若不爾者，同時喪命。」眾聞大怖，即為開門，諸<a 
name="1021c19" id="1021c19"></a>有大臣繫頸歸款，所有百姓無不順伏。是時<a 
name="1021c20" id="1021c20"></a>影勝太子既入城已，遣使聞奏，還白父王：「幸<a 
name="1021c21" id="1021c21"></a>承大王威嚴、臣人盡力，央伽逆命，今已斬除，<a 
name="1021c22" id="1021c22"></a>合境無虞，遠安邇肅。」蓮華聞已，慶悅無量，即<a 
name="1021c23" id="1021c23"></a>以種種衣服瓔珞嚴身之具，及七寶蓋送與<a 
name="1021c24" id="1021c24"></a>影勝。即便令彼占波為王，以代央伽。其國百<a 
name="1021c25" id="1021c25"></a>姓，因共號為影勝大王。後時聖德神功，通被<a 
name="1021c26" id="1021c26"></a>幽顯，人民豐樂，寇賊屏除，威德嘉聲，流布遐<a 
name="1021c27" id="1021c27"></a>邇。</p><p style="text-indent: 0em; margin-left: 0em"><span class="linehead"></span>後於異時，蓮華王崩，摩揭陀國諸群臣等<a 
name="1021c28" id="1021c28"></a>告哀請還，統治本國。是時影勝即以占波國<a 
name="1021c29" id="1021c29"></a>事付彼舊臣，嚴駕星馳，赴哀歸國。服制既<a 
name="1022a01" id="1022a01"></a>畢，紹繼父王，以法化人，風調雨順，百穀豐<a 
name="1022a02" id="1022a02"></a>熟，兆庶又安。立德轉高，&#x96A3;國慕化，無諸怨<a 
name="1022a03" id="1022a03"></a>賊。</p><p style="text-indent: 0em; margin-left: 0em"><span class="linehead"></span>爾時中方有一婆羅門子，欲學法術，遍行<a 
name="1022a04" id="1022a04"></a>諸處，漸至南方。其南天竺，有大婆羅門名曰<a 
name="1022a05" id="1022a05"></a>地師，善明四論，世號大師。即便詣彼師所，頂<a 
name="1022a06" id="1022a06"></a>禮其足，叉手白言：「我於師所，為弟子禮。」彼即<a 
name="1022a07" id="1022a07"></a>問曰：「欲何所學？」答曰：「我今學四明大論。」師曰：<a 
name="1022a08" id="1022a08"></a>「任隨所學。」即便學諸事法。婆羅門法，每月三<a 
name="1022a09" id="1022a09"></a>日，諸事皆悉不作，或時洗浴、或入城市、或火<a 
name="1022a10" id="1022a10"></a>中燒木。既到是日，諸婆羅門子，共往取木欲<a 
name="1022a11" id="1022a11"></a>燒，隨路而去。便即相問種姓生處，犢子等四<a 
name="1022a12" id="1022a12"></a>姓，隨一而說。復相問言：「汝是何方？」一即說言：<a 
name="1022a13" id="1022a13"></a>「我是東方。」或有說言：「我是南方。」或有說言：「我<a 
name="1022a14" id="1022a14"></a>是西方。」或有說言：「我是北方。」復作是言：「彼諸<a 
name="1022a15" id="1022a15"></a>國土，我悉見聞。」即伽他曰：</p><a 
name="1022a16" id="1022a16"></a><p><span class="lg">「智慧出東方，　　兩舌在西國，<a 
name="1022a17" id="1022a17"></a><br>　敬順生南國，　　惡口居北方。」</span></p><a 
name="1022a18" id="1022a18"></a><p style="text-indent: 0em; margin-left: 0em"><span class="linehead"></span>婆羅門子等作如是言：「諸處悉知，不知中國<a 
name="1022a19" id="1022a19"></a>如何？」諸弟子等諮其師曰：「鄔波馱耶！我今欲<a 
name="1022a20" id="1022a20"></a>往中國見彼國土，復欲於彼水中洗浴，承事<a 
name="1022a21" id="1022a21"></a>參禮彼方諸師。彼國論師，我欲伏之，我等名<a 
name="1022a22" id="1022a22"></a>稱，必遠知聞，多獲珍財，而為利益。」彼婆羅<a 
name="1022a23" id="1022a23"></a>門，於弟子處甚生愛念，所有衣物分給弟<a 
name="1022a24" id="1022a24"></a>子，資緣既辦，共往中國。隨路而行，或有諸<a 
name="1022a25" id="1022a25"></a>餘智人來者，與其言論悉皆得勝，或有得服、<a 
name="1022a26" id="1022a26"></a>以瓶盛灰打其頭上；或有諸人，來學騎術弓<a 
name="1022a27" id="1022a27"></a>箭戰具，咸悉教之；或有諸人，以香花等幢幡<a 
name="1022a28" id="1022a28"></a>寶蓋，而來迎之。復有無量諸人皆悉來至，而<a 
name="1022a29" id="1022a29"></a>師事之。漸漸遊行所經諸國，城邑村落悉<a 
name="1022b01" id="1022b01"></a>皆得勝，方至中國。時婆羅門作是念曰：「我聞<a 
name="1022b02" id="1022b02"></a>諸有智人並在王門。我等今日亦應往彼，而<a 
name="1022b03" id="1022b03"></a>當伏之，猶如何等？譬如大樹根及枝葉，我所<a 
name="1022b04" id="1022b04"></a>經諸處論議得勝者，猶如枝葉，若於王邊而<a 
name="1022b05" id="1022b05"></a>得勝者，由如罰根，我今宜往王所。」即便往去。<a 
name="1022b06" id="1022b06"></a>既至其所，&#x546A;願王曰：「長壽無諸災障。」立住一<a 
name="1022b07" id="1022b07"></a>面，而白王言：「我於師所，承得少多學問，願欲<a 
name="1022b08" id="1022b08"></a>與王國內諸師共為談論。」王即告曰：「任自隨<a 
name="1022b09" id="1022b09"></a>意。」王又告諸臣曰：「我此國中，有如是婆羅門，<a 
name="1022b10" id="1022b10"></a>能與彼人論議不？」諸臣答曰：「有那羅村中婆<a 
name="1022b11" id="1022b11"></a>羅門，解四明論，智慧如火。彼自造論，題名摩<a 
name="1022b12" id="1022b12"></a>吒羅。」王曰：「喚彼鄔波馱耶來。」大臣依命請至<a 
name="1022b13" id="1022b13"></a>王所，同前&#x546A;願。王即告曰：「汝能與彼婆羅門，<a 
name="1022b14" id="1022b14"></a>於我前論議不？」彼答曰：「承王威命，盡其力能，<a 
name="1022b15" id="1022b15"></a>敢為酬對。」當即依法作曼荼羅，兩邊施座。王<a 
name="1022b16" id="1022b16"></a>即&#x52C5;曰：「誰當先與？」大臣答曰：「客婆羅門名曰<a 
name="1022b17" id="1022b17"></a>地師，可令先首。」彼既先與，誦五百頌已便住<a 
name="1022b18" id="1022b18"></a>默然。時摩吒羅覆誦其頌，出多過失，即便告<a 
name="1022b19" id="1022b19"></a>言：「其誦言義甚不相當，不合道理。」地師聞已，<a 
name="1022b20" id="1022b20"></a>便即默然，無所言說。論議之法，默然不答便<a 
name="1022b21" id="1022b21"></a>是墮負。王告臣曰：「誰為得勝？誰是不如？」大臣<a 
name="1022b22" id="1022b22"></a>答言：「摩吒囉論議得勝。」其王心悅，作如是言：<a 
name="1022b23" id="1022b23"></a>「我國界內，亦有如是聰明大智慧人。」王問：「鄔<a 
name="1022b24" id="1022b24"></a>波馱耶住何聚落？」答曰：「那羅村。」王即賞賜：「那<a 
name="1022b25" id="1022b25"></a>羅村，任汝受用。」</p><p style="text-indent: 0em; margin-left: 0em"><span class="linehead"></span>世人常法，悉欲求樂。有諸婆<a 
name="1022b26" id="1022b26"></a>羅門女，比求夫婿，竟未能得。時摩吒羅便於<a 
name="1022b27" id="1022b27"></a>自類取妻，共住歡娛。不久乃生一子，廣為設<a 
name="1022b28" id="1022b28"></a>會。其子體長，便與立字名為長體。以種種供<a 
name="1022b29" id="1022b29"></a>給養育，漸漸長大，教其藝業，所謂算計手印、<a 
name="1022c01" id="1022c01"></a>婆羅門行、洗淨取灰取土、讚歎四薜陀書、祭<a 
name="1022c02" id="1022c02"></a>祀讀誦，施受六種悉得成就。後於異時，復誕<a 
name="1022c03" id="1022c03"></a>一女，其女眼目如&#x9E1C;鵒鳥。諸親會集，建立名<a 
name="1022c04" id="1022c04"></a>字，號為&#x9E1C;鵒。其女養育，漸長成已，父教文字<a 
name="1022c05" id="1022c05"></a>論義之法。後於異時，共兄論義，互相擊難。妹<a 
name="1022c06" id="1022c06"></a>得勝時，父告子言：「汝是男子，被女論勝。我若<a 
name="1022c07" id="1022c07"></a>無後，所有受用，必輸失他。」</p><p style="text-indent: 0em; margin-left: 0em"><span class="linehead"></span>於後有南天竺<a 
name="1022c08" id="1022c08"></a>國，有婆羅門童子名曰底沙，善明無後世論。<a 
name="1022c09" id="1022c09"></a>為求法故，從南方來至摩吒羅所，禮其足已，<a 
name="1022c10" id="1022c10"></a>白言：「大師！我欲於鄔波馱耶處學問。」問曰：<a 
name="1022c11" id="1022c11"></a>「欲學何藝？」白言：「欲學無後世論。」報曰：「任汝<a 
name="1022c12" id="1022c12"></a>所作。」既受法已，若放學時，論說之事，如前廣<a 
name="1022c13" id="1022c13"></a>說。其童子底沙後在王前共師論，各立兩宗。<a 
name="1022c14" id="1022c14"></a>此摩吒羅最為年尊，可應先舉。其摩吒囉便<a 
name="1022c15" id="1022c15"></a>作是念：「彼婆羅門子，新學論成，恐難不得，今<a 
name="1022c16" id="1022c16"></a>應捉彼錯處。」作是念已，時摩吒囉即先舉出<a 
name="1022c17" id="1022c17"></a>長五百頌。彼婆羅門子復頌答已，便捉過失：<a 
name="1022c18" id="1022c18"></a>「此是非言，此言非類，此說不可。」彼遂默然而<a 
name="1022c19" id="1022c19"></a>住。凡論難不如，無言答者，是為墮負。于時<a 
name="1022c20" id="1022c20"></a>國王問大臣曰：「此誰得勝？」臣白王曰：「底沙婆<a 
name="1022c21" id="1022c21"></a>羅門為勝。」時王告言：「勝者賜其村邑。」時諸大<a 
name="1022c22" id="1022c22"></a>臣前白王言：「若來論難得勝，即賜村邑，其摩<a 
name="1022c23" id="1022c23"></a>揭陀國不久總盡。應取摩吒囉村，與彼受用。」<a 
name="1022c24" id="1022c24"></a>時王告言：「如是。」即奪摩吒囉受用所封，與彼<a 
name="1022c25" id="1022c25"></a>底沙。其摩吒囉即命妻曰：「賢首！宜速裝束，往<a 
name="1022c26" id="1022c26"></a>詣餘方。」其妻問曰：「何故？」時夫答言：「我久承事<a 
name="1022c27" id="1022c27"></a>國王，今論難之時不護於我，奪我村邑。」其妻<a 
name="1022c28" id="1022c28"></a>裝束欲去。時諸親族既聞此事，即來問曰：「鄔<a 
name="1022c29" id="1022c29"></a>波馱耶！何故裝束？」答言：「我久承事國王，論<a 
name="1023a01" id="1023a01"></a>難之時不護於我，是故餘去。」親族報言：「此住<a 
name="1023a02" id="1023a02"></a>甚好，於親族中，請住於此。」彼即頌曰：</p><a 
name="1023a03" id="1023a03"></a><p><span class="lg">「本國被人欺，　　外國住最勝；<a 
name="1023a04" id="1023a04"></a><br>　不被欺之處，　　是本國親族。」</span></p><a 
name="1023a05" id="1023a05"></a><p style="text-indent: 0em; margin-left: 0em"><span class="linehead"></span>時底沙婆羅門聞已，報言：「鄔波馱耶！我是客<a 
name="1023a06" id="1023a06"></a>人，暫住即去；其邑受用，還當相與。」時摩吒<a 
name="1023a07" id="1023a07"></a>囉，雖蒙恩惠亦不肯住。底沙又言：「且宜住<a 
name="1023a08" id="1023a08"></a>此，分取半邑，我亦取半。」報曰：「善哉！」摩吒囉<a 
name="1023a09" id="1023a09"></a>即命妻曰：「賢首！我久承事國王，不護於我，今<a 
name="1023a10" id="1023a10"></a>底沙極大恩造，與我半邑。我以此女，與彼為<a 
name="1023a11" id="1023a11"></a>妻。」妻曰：「待長子俱瑟恥羅。」其父即命子曰：「我<a 
name="1023a12" id="1023a12"></a>久事王，於論難時不能護我。此底沙婆羅門，<a 
name="1023a13" id="1023a13"></a>有大恩惠，分半邑與我。今嫁舍利，與彼為妻。」<a 
name="1023a14" id="1023a14"></a>子白父言：「此之底沙，是父怨讎，奪邑將去，豈<a 
name="1023a15" id="1023a15"></a>合為親？」父便報曰：「汝是愚癡，無所識知。」父母<a 
name="1023a16" id="1023a16"></a>正意，子不敢違，即依禮法，嫁女與彼底沙。</p><p style="text-indent: 0em; margin-left: 0em"><span class="linehead"></span>時<a 
name="1023a17" id="1023a17"></a>俱瑟恥羅便作是念：「我今被欺，但由少學寡<a 
name="1023a18" id="1023a18"></a>聞。然此底沙婆羅門，為解無後世論，今時得<a 
name="1023a19" id="1023a19"></a>勝，我亦應學。」作是念已即問：「諸人何處方國<a 
name="1023a20" id="1023a20"></a>明解無後世論？」有人報曰：「南方最善。」彼即漸<a 
name="1023a21" id="1023a21"></a>次而行，至南天竺，遍問國內：「誰明無後世論？」<a 
name="1023a22" id="1023a22"></a>有人報曰：「某甲梵志。」彼既聞已，即詣梵<a 
name="1023a23" id="1023a23"></a>志處，白言：「尊者，我欲事仁為師，願哀納<a 
name="1023a24" id="1023a24"></a>受。」彼師即問言：「欲求何事？」答曰：「欲學無後<a 
name="1023a25" id="1023a25"></a>世論。」梵志報言：「我不教授俗人居士。」彼即<a 
name="1023a26" id="1023a26"></a>答言：「若如是者，我今出家。」梵志即與出家，<a 
name="1023a27" id="1023a27"></a>便自要期：「我若不解此論者，終不剪爪。」爪既<a 
name="1023a28" id="1023a28"></a>漸長，時人皆號長爪梵志。</p><p style="text-indent: 0em; margin-left: 0em"><span class="linehead"></span>于時舍利與底沙<a 
name="1023a29" id="1023a29"></a>婆羅門，歡娛欲樂。時有淨天，久種善根，當受<a 
name="1023b01" id="1023b01"></a>最後身，不樂生死，專求涅槃，不求後有。持<a 
name="1023b02" id="1023b02"></a>最後身，從淨天沒，便於舍利腹中受胎。當受<a 
name="1023b03" id="1023b03"></a>胎時，其母夢有人持炬入己腹中；復登大山、<a 
name="1023b04" id="1023b04"></a>騰在虛空；又見大眾而禮己身。是時舍利於<a 
name="1023b05" id="1023b05"></a>夢覺已，即向夫說如是等夢。其底沙婆羅門，<a 
name="1023b06" id="1023b06"></a>雖解夢書，不閑此事。即往明解夢書婆羅門<a 
name="1023b07" id="1023b07"></a>處，說言：「我妻昨夜作如是夢。」彼即答言：「其夢<a 
name="1023b08" id="1023b08"></a>甚善。」婆羅門記曰：「當生善子，年至十四，即能<a 
name="1023b09" id="1023b09"></a>善誦天帝等論。復於一切論難問答，得為最<a 
name="1023b10" id="1023b10"></a>勝。所言登大山、騰虛空、眾禮等者，當得出<a 
name="1023b11" id="1023b11"></a>家。有大威德，成就大戒，天人所敬。」作是記已，<a 
name="1023b12" id="1023b12"></a>後於異時，底沙婆羅門而與舍利論難，舍利<a 
name="1023b13" id="1023b13"></a>得勝。時底沙作如是念：「昔時論難，我已得勝。<a 
name="1023b14" id="1023b14"></a>今時不如，此有何緣？」復作是念：「此應由胎，是<a 
name="1023b15" id="1023b15"></a>彼威德。」乃於後時，十月滿足，生一男子，形貌<a 
name="1023b16" id="1023b16"></a>端嚴，色相具足，身紫金色、頂圓若蓋、垂手過<a 
name="1023b17" id="1023b17"></a>膝、額廣平正、鼻高修直，廣說如餘。乃至宗親<a 
name="1023b18" id="1023b18"></a>集會，欲與立字，當作何名？父曰：「此兒宜可將<a 
name="1023b19" id="1023b19"></a>詣外翁，當與立字。」既至翁處，白言：「大翁！此<a 
name="1023b20" id="1023b20"></a>子當立何字？」其翁告曰：「既是底沙之子，宜可<a 
name="1023b21" id="1023b21"></a>名為鄔波底沙。」使將兒還，底沙問曰：「子立何<a 
name="1023b22" id="1023b22"></a>名？」報曰：「名為鄔波底沙。」于時底沙便作是念：<a 
name="1023b23" id="1023b23"></a>「此子既與父族為名，我今更與母族為字，名<a 
name="1023b24" id="1023b24"></a>舍利子。」時人或云「舍利子」或云「鄔波底沙」。即<a 
name="1023b25" id="1023b25"></a>以孩兒，付八乳母。時母養育，以上乳酪，及以<a 
name="1023b26" id="1023b26"></a>醍醐，而供給之，速得長成，如蓮出水。既漸長<a 
name="1023b27" id="1023b27"></a>大，令修學業，世間技藝悉皆通達，四薜陀論<a 
name="1023b28" id="1023b28"></a>總蘊在懷。至年十六，善解帝釋聲明，能伏他<a 
name="1023b29" id="1023b29"></a>論。後於異時，遂於父前誦薜陀等論，子白父<a 
name="1023b30" id="1023b30"></a>言：「向所誦者，是何義趣？」父曰：「我今不知。」答<a 
name="1023c01" id="1023c01"></a>曰：「此所誦者，是古昔仙人所作讚誦。時人雖<a 
name="1023c02" id="1023c02"></a>不知義，仙人讚頌非無義理。」其舍利子，學既<a 
name="1023c03" id="1023c03"></a>勝於諸人，其父先有五百弟子悉歸舍利子。<a 
name="1023c04" id="1023c04"></a>爾時舍利子教諸弟子，所有明論，無不周悉。</p><a 
name="1023c05" id="1023c05"></a><p style="text-indent: 0em; margin-left: 0em"><span class="linehead"></span>爾時林圍聚落，有一大臣名曰形影，於此而<a 
name="1023c06" id="1023c06"></a>住，大富多財，受用豐足。娶妻雖久，了無子<a 
name="1023c07" id="1023c07"></a>息，常希男子，在處祈求，所有山林樹神，無不<a 
name="1023c08" id="1023c08"></a>祈請，如是廣說。時有最後生人，從天沒已，來<a 
name="1023c09" id="1023c09"></a>託母腹，廣說如上。既誕子已，廣設親會，欲立<a 
name="1023c10" id="1023c10"></a>名字，諸人報言：「既是天抱將來，可名天抱，亦<a 
name="1023c11" id="1023c11"></a>名目乾連。」時彼長者即以孩兒，付八乳母，養<a 
name="1023c12" id="1023c12"></a>育長成，如蓮出水，乃至廣說，六種法事，四薜<a 
name="1023c13" id="1023c13"></a>陀論，悉皆通達。</p><p style="text-indent: 0em; margin-left: 0em"><span class="linehead"></span>時彼天抱教五百弟子，學罷<a 
name="1023c14" id="1023c14"></a>之時，五百弟子誦讚入城。其鄔波底沙諸弟<a 
name="1023c15" id="1023c15"></a>子等，亦誦讚入城。爾時底沙弟子報目連弟<a 
name="1023c16" id="1023c16"></a>子曰：「仁等何故錯誦論文？」彼問：「如何？」復問：「仁<a 
name="1023c17" id="1023c17"></a>等於何處學？」答曰：「我之師主，猶如日月，具一<a 
name="1023c18" id="1023c18"></a>切智。在林圍聚落，有大臣子名目乾連，我於<a 
name="1023c19" id="1023c19"></a>彼學。」鄔波底沙弟子，學問具足，無有畏懼，情<a 
name="1023c20" id="1023c20"></a>懷喜悅，即往親教師邊。師既見來，問曰：「何故<a 
name="1023c21" id="1023c21"></a>喜悅？」答言：「無事。」師即以頌曰：</p><a 
name="1023c22" id="1023c22"></a><p><span class="lg">「所有內情意，　　亦應准可知；<a 
name="1023c23" id="1023c23"></a><br>　以聲色根形，　　知隱不可得。」</span></p><a 
name="1023c24" id="1023c24"></a><p style="text-indent: 0em; margin-left: 0em"><span class="linehead"></span>說是頌已，告弟子曰：「必應有事。」時諸弟子以<a 
name="1023c25" id="1023c25"></a>緣具說，師即報曰：「彼所誦者，是我迴文，並皆<a 
name="1023c26" id="1023c26"></a>不錯。」弟子聞已，默而不喜。</p><a 
name="1023c27" id="1023c27"></a><p style="text-indent: 0em; margin-left: 0em"><span class="linehead"></span>爾時目乾連弟子等，往詣師處，悉皆不喜，<a 
name="1023c28" id="1023c28"></a>師見問曰：「何故不樂？」答曰：「無事。」師即報<a 
name="1023c29" id="1023c29"></a>言：「必應有事，何故不說？」是時弟子以緣具<a 
name="1023c30" id="1023c30"></a>說，師言：「彼所誦者，然彼師主聰明智慧，<a 
name="1024a01" id="1024a01"></a>所是長論短論、促文引文，極甚巧妙。」爾時<a 
name="1024a02" id="1024a02"></a>二師互相知聞，欲求相見。時鄔波底沙詣其<a 
name="1024a03" id="1024a03"></a>父所白言：「我欲暫往林圍聚落。」父問：「何故？」<a 
name="1024a04" id="1024a04"></a>答言：「彼有大臣名曰形影，有子名為俱哩<a 
name="1024a05" id="1024a05"></a>多，我欲相見。」父曰：「彼人智慧，可勝於汝。」子<a 
name="1024a06" id="1024a06"></a>報父曰：「智慧不勝，然彼大富多財，眾人歎<a 
name="1024a07" id="1024a07"></a>美。」時鄔波底沙說伽他曰：</p><a 
name="1024a08" id="1024a08"></a><p><span class="lg">「年長是為尊，　　多財人亦尊；<a 
name="1024a09" id="1024a09"></a><br>　若有多聞者，　　咸共尊承事。」</span></p><a 
name="1024a10" id="1024a10"></a><p style="text-indent: 0em; margin-left: 0em"><span class="linehead"></span>父聞子語，而告子曰：「彼若來此，當可教授，不<a 
name="1024a11" id="1024a11"></a>應往就。」時俱哩多詣父白言：「我欲往那<span class="corr" title='[刺&gt;剌] cf.【麗】【磧砂】'>剌</span>陀<a 
name="1024a12" id="1024a12"></a>聚落。」父言：「何故？」子白父言：「彼有婆羅門名<a 
name="1024a13" id="1024a13"></a>曰底沙，有子名鄔波底沙，欲往相見。」父告子<a 
name="1024a14" id="1024a14"></a>曰：「彼富於汝。」子言：「不富於我，然彼智慧勝於<a 
name="1024a15" id="1024a15"></a>我故。」時俱哩多說伽他曰：</p><a 
name="1024a16" id="1024a16"></a><p><span class="lg">「年長是為尊，　　多聞人亦尊；<a 
name="1024a17" id="1024a17"></a><br>　若有多財者，　　咸共尊承事。」</span></p><a 
name="1024a18" id="1024a18"></a><p style="text-indent: 0em; margin-left: 0em"><span class="linehead"></span>父告子曰：「彼若來此，應與財物，不應往就。」後<a 
name="1024a19" id="1024a19"></a>於異時，王舍城中有大節會。時王常法，或自<a 
name="1024a20" id="1024a20"></a>往詣、或使太子。王有別緣，不獲自出，即遣太<a 
name="1024a21" id="1024a21"></a>子未生怨去，出城遊戲。于時形影聞太子出<a 
name="1024a22" id="1024a22"></a>遊，便作是念：「影勝王死，未生太子當繼王位，<a 
name="1024a23" id="1024a23"></a>我俱哩多承事為臣。」作是念已，而告子曰：「汝<a 
name="1024a24" id="1024a24"></a>可往彼遊戲之處，安四高座，所為：王座、大<a 
name="1024a25" id="1024a25"></a>臣座、音聲座、婆羅門座。」復告子曰：「汝宜於大<a 
name="1024a26" id="1024a26"></a>臣座上坐。」聞父語已，即詣往坐。是時底沙，亦<a 
name="1024a27" id="1024a27"></a>聞影勝王遣太子出城遊戲，即告子曰：「汝應<a 
name="1024a28" id="1024a28"></a>往彼看四高座，汝將瓶&#x9262;及以錫杖置第三<a 
name="1024a29" id="1024a29"></a>座，汝於第四高座上坐，日出日沒所有論師，<a 
name="1024b01" id="1024b01"></a>非與汝等。」子聞依教，即詣往坐。時諸人等，種<a 
name="1024b02" id="1024b02"></a>種音樂歌詠讚歎，鄔波底沙默然而住。諸人<a 
name="1024b03" id="1024b03"></a>見已，各相謂曰：「此人必應大愚，非愚大智，所<a 
name="1024b04" id="1024b04"></a>以默然。」時諸音樂，悉皆停住。于時俱哩多問<a 
name="1024b05" id="1024b05"></a>鄔波底沙曰：「汝見音樂歌詠人不？」答曰：「我整<a 
name="1024b06" id="1024b06"></a>內觀，不見斯事。」報曰：「不見，耳可不聞？」鄔波底<a 
name="1024b07" id="1024b07"></a>沙以伽他答曰：</p><a 
name="1024b08" id="1024b08"></a><p><span class="lg">「死皮筋作樂，　　令眾有歡喜；<a 
name="1024b09" id="1024b09"></a><br>　無常急若輪，　　智者知非樂。」</span></p><a 
name="1024b10" id="1024b10"></a><p style="text-indent: 0em; margin-left: 0em"><span class="linehead"></span>時俱哩多及以眾人聞說頌已，便即問曰：「汝<a 
name="1024b11" id="1024b11"></a>是鄔波底沙不？」報曰：「大眾當知！我是鄔波底<a 
name="1024b12" id="1024b12"></a>沙。」即問俱哩多曰：「汝見如上音樂等不？」答曰：<a 
name="1024b13" id="1024b13"></a>「不見。」又復報曰：「汝貪內觀，耳可不聞。」時俱哩<a 
name="1024b14" id="1024b14"></a>多以伽他答曰：「一切瓔珞等，莊嚴身受重，作<a 
name="1024b15" id="1024b15"></a>舞動形軀，皆是虛誑攝。歌詠作戲者，譬如號<a 
name="1024b16" id="1024b16"></a>叫聲，此等皆無常，思之有何樂。」</p><p style="text-indent: 0em; margin-left: 0em"><span class="linehead"></span>爾時鄔波底<a 
name="1024b17" id="1024b17"></a>沙告言：「汝是俱哩多耶？」眾人答曰：「如是。」鄔波<a 
name="1024b18" id="1024b18"></a>底沙報曰：「我為汝來，共汝出家。」俱哩多答曰：<a 
name="1024b19" id="1024b19"></a>「所為諸祭祀，及祭祀火神，求福修苦行，斯其<a 
name="1024b20" id="1024b20"></a>果報皆在手中。家是大臣之種，我常乘象，何<a 
name="1024b21" id="1024b21"></a>為出家？」爾時鄔波底沙說伽他曰：</p><a 
name="1024b22" id="1024b22"></a><p><span class="lg">「樹若欲倒時，　　枝葉不相濟；<a 
name="1024b23" id="1024b23"></a><br>　死時亦如是，　　受用不能救。」</span></p><a 
name="1024b24" id="1024b24"></a><p style="text-indent: 0em; margin-left: 0em"><span class="linehead"></span>爾時鄔波底沙說伽他已，告曰：「仁來！同共出<a 
name="1024b25" id="1024b25"></a>家。」答曰：「我問父母。」告言：「好去。」如是語時，此<a 
name="1024b26" id="1024b26"></a>俱哩多即至父所，白言：「願父放我，清信出<a 
name="1024b27" id="1024b27"></a>家，從家出家。」其父告曰：「所為諸祭祀，及祭火<a 
name="1024b28" id="1024b28"></a>神法，求苦修行所得果報，汝今已獲。復是大<a 
name="1024b29" id="1024b29"></a>臣之子、乘象之士，當作大臣，何為出家？」時俱<a 
name="1024c01" id="1024c01"></a>哩多即於父前，說伽他曰：</p><a 
name="1024c02" id="1024c02"></a><p><span class="lg">「寧於林內樹皮衣，　　共獸同居食諸果；<a 
name="1024c03" id="1024c03"></a><br>　不緣國事禁閉縛，　　智者不為恐懼事。」</span></p><a 
name="1024c04" id="1024c04"></a><p style="text-indent: 0em; margin-left: 0em"><span class="linehead"></span>父聞頌已，告曰：「唯汝一子，如初月輪，愛之若<a 
name="1024c05" id="1024c05"></a>此，如前廣說。凡是兒子，皆依父母，志願不<a 
name="1024c06" id="1024c06"></a>移，從汝出家。」既蒙許已，于時同侶咸並到來，<a 
name="1024c07" id="1024c07"></a>時俱哩多即發勝心，策勵身意，往那<span class="corr" title='[刺&gt;剌] cf.【麗】【磧砂】'>剌</span>陀村。<a 
name="1024c08" id="1024c08"></a>其鄔波底沙，常樂寂靜，在阿蘭若處，領諸弟<a 
name="1024c09" id="1024c09"></a>子有五百人，令誦梵靜神&#x546A;。時俱哩多漸次<a 
name="1024c10" id="1024c10"></a>而行，至那<span class="corr" title='[刺&gt;剌] cf.【麗】【磧砂】'>剌</span>陀聚落，問諸人曰：「鄔波底沙今<a 
name="1024c11" id="1024c11"></a>在何處？」村人答曰：「今在阿蘭若處，領五百眾，<a 
name="1024c12" id="1024c12"></a>誦梵靜神&#x546A;。」時俱哩多即往阿蘭若處，既相<a 
name="1024c13" id="1024c13"></a>見已，報鄔波底沙曰：「出家之事，今正是時。」<a 
name="1024c14" id="1024c14"></a>鄔波底沙曰：「仁得父命放出家耶？」答曰：「得<a 
name="1024c15" id="1024c15"></a>也。」鄔波底沙語俱哩多曰：「仁今暫住，我亦<a 
name="1024c16" id="1024c16"></a>問父，令我出家不？」俱哩多曰：「仁今去問，何時<a 
name="1024c17" id="1024c17"></a>得來？」答曰：「暫去即來。」鄔波底沙至父母處，<a 
name="1024c18" id="1024c18"></a>白父母曰：「今有啟請，願垂哀愍，我意欲求清<a 
name="1024c19" id="1024c19"></a>淨出家。」父母報曰：「甚為善事，如汝所願任汝<a 
name="1024c20" id="1024c20"></a>出家。」爾時鄔波底沙還至俱哩多處，白言：「俱<a 
name="1024c21" id="1024c21"></a>哩多！父母已聽，來共出家。」又問：「眾人！汝等父<a 
name="1024c22" id="1024c22"></a>母放出家不？」眾人答曰：「已聽。」時俱哩多曰：「我<a 
name="1024c23" id="1024c23"></a>問父母，已淹日月，仁作何計，來去速還？」答<a 
name="1024c24" id="1024c24"></a>曰：「汝家因緣，厚重牢禁，所以來遲。我家累<a 
name="1024c25" id="1024c25"></a>輕，是故來早。非但今日，乃至五百生來，曾<a 
name="1024c26" id="1024c26"></a>已出家。又常發願，願當生處非貴非賤，處中<a 
name="1024c27" id="1024c27"></a>而生。緣此縛輕，所以來速。」時俱哩多告眾人<a 
name="1024c28" id="1024c28"></a>曰：「我宗高貴，今欲出家，豈得隨宜？共往王<a 
name="1024c29" id="1024c29"></a>城，問諸淨梵。」</p><p style="text-indent: 0em; margin-left: 0em"><span class="linehead"></span>于時六師外道在彼城中，皆悉<a 
name="1025a01" id="1025a01"></a>自謂俱得神通自在無礙。其鄔波底沙、俱哩<a 
name="1025a02" id="1025a02"></a>多等，即問六師脯<span class="corr" title='[刺&gt;剌]'>剌</span>拏曰：「行何法眼？習何教<a 
name="1025a03" id="1025a03"></a>法？復得何果？若持梵行獲何殊勝？」彼師答<a 
name="1025a04" id="1025a04"></a>曰：「我如是見、我如是說：『無與、無愛、無見、無<a 
name="1025a05" id="1025a05"></a>祭祀、無善行、無惡行、無善惡業報異熟果、<a 
name="1025a06" id="1025a06"></a>無今世、無後世、無父、無母、無化生有情；世<a 
name="1025a07" id="1025a07"></a>間無阿羅漢、正行正成就、若見此世後世者，<a 
name="1025a08" id="1025a08"></a>於此自法證明神通，說得圓成：我生已盡，梵<a 
name="1025a09" id="1025a09"></a>行已立，所作已辦，不受後有。唯受此生，斷後<a 
name="1025a10" id="1025a10"></a>世有，命終即壞。四大共成，假為人身。是命斷<a 
name="1025a11" id="1025a11"></a>時，四大各歸本處，第五空界。諸根即轉，將此<a 
name="1025a12" id="1025a12"></a>死屍，於林間焚燒，既變為灰，骸骨鴿色，即無<a 
name="1025a13" id="1025a13"></a>人也。乃知了已，智者行施及受施者，所是說<a 
name="1025a14" id="1025a14"></a>有之人，悉空妄說，虛叫之言，並皆愚夫。若是<a 
name="1025a15" id="1025a15"></a>智者，了俱斷壞，知無後身。』」爾時俱哩多及鄔<a 
name="1025a16" id="1025a16"></a>波底沙，作如是念：「此師住於非道、行於非智，<a 
name="1025a17" id="1025a17"></a>仁者不應隨彼而學，修行嶮道。」說伽他曰：</p><a 
name="1025a18" id="1025a18"></a><p><span class="lg">「邪解非善說，　　情樂下劣法；<a 
name="1025a19" id="1025a19"></a><br>　善教若如是，　　非法當云何？」</span></p><a 
name="1025a20" id="1025a20"></a><p style="text-indent: 0em; margin-left: 0em"><span class="linehead"></span>說是語已，當知彼是如擊空器，擊已而去。次<a 
name="1025a21" id="1025a21"></a>詣末羯利瞿闍離子處，白言：「仁者行何法眼？<a 
name="1025a22" id="1025a22"></a>習何教法？復得何果？若持梵行獲何殊勝？」答<a 
name="1025a23" id="1025a23"></a>曰：「我如是說，如是見：無因無緣。有情受苦無<a 
name="1025a24" id="1025a24"></a>因無緣，得淨不由因緣，自然得淨無因無緣。<a 
name="1025a25" id="1025a25"></a>有情無智慧、無見，無因無緣有情自然智慧有<a 
name="1025a26" id="1025a26"></a>見。無力、無精進、無丈夫、無世力、無我形、無<a 
name="1025a27" id="1025a27"></a>他形、無我作、無他作。一切有情、一切有命、<a 
name="1025a28" id="1025a28"></a>一切有類，無處無居無觀。決定正道，有情歸<a 
name="1025a29" id="1025a29"></a>依，苦樂覺悟，所謂六道眾生。」時俱哩多及鄔<a 
name="1025b01" id="1025b01"></a>波底沙，作如是念：「此師住於非道、乘於邪道，<a 
name="1025b02" id="1025b02"></a>智者遠離，此是嶮道。」如是知已，說伽他曰：</p><a 
name="1025b03" id="1025b03"></a><p><span class="lg">「邪解非善說，　　情樂下劣法；<a 
name="1025b04" id="1025b04"></a><br>　正法若如此，　　非法當云何？」</span></p><a 
name="1025b05" id="1025b05"></a><p style="text-indent: 0em; margin-left: 0em"><span class="linehead"></span>作是語已，如擊空器，知非而去。次往珊逝移<a 
name="1025b06" id="1025b06"></a>毘<span class="corr" title='[刺&gt;剌]'>剌</span>知子處，白言：「仁者行何法眼？習何教法？<a 
name="1025b07" id="1025b07"></a>復得何果？有何殊勝？修何梵行？」答言：「摩納<a 
name="1025b08" id="1025b08"></a>婆！我於此處，作如是見、作如是說：汝應如<a 
name="1025b09" id="1025b09"></a>是，為殺命故，應如是作，及教他作。應以自<a 
name="1025b10" id="1025b10"></a>燒，及命他燒斫截害等。亦如是作，不與應<a 
name="1025b11" id="1025b11"></a>取，於欲應行、妄語應作、酒等應飲。多積人<a 
name="1025b12" id="1025b12"></a>山，利刀應殺、應剉為聚。如是種種殺害，無有<a 
name="1025b13" id="1025b13"></a>罪業，亦無有報。於恒河南岸種種殺生，於北<a 
name="1025b14" id="1025b14"></a>種種設會祭祀，無罪無福。若行布施持戒精<a 
name="1025b15" id="1025b15"></a>進等法，及以四攝，如不作者，得大果報。」爾時<a 
name="1025b16" id="1025b16"></a>俱哩多、鄔波底沙共相謂曰：「此說非理，並是<a 
name="1025b17" id="1025b17"></a>邪教，應當恐怖，智者遠離。」作是語已，說伽<a 
name="1025b18" id="1025b18"></a>他曰：</p><a 
name="1025b19" id="1025b19"></a><p><span class="lg">「邪解非善說，　　情樂下劣法；<a 
name="1025b20" id="1025b20"></a><br>　正法既如是，　　非法當云何？」</span></p><a 
name="1025b21" id="1025b21"></a><p style="text-indent: 0em; margin-left: 0em"><span class="linehead"></span>作是語已，如擊空器，捨之而去。次詣阿市多<a 
name="1025b22" id="1025b22"></a>雞舍甘跋羅子處，白言：「仁者行何法眼？作何<a 
name="1025b23" id="1025b23"></a>教示？有何殊勝？修何梵行？復得何果？」彼便答<a 
name="1025b24" id="1025b24"></a>曰：「摩納婆！我有如是見、如是說：復有七身。<a 
name="1025b25" id="1025b25"></a>何等為七？所謂地、水、火、風、苦、樂及命，彼皆無<a 
name="1025b26" id="1025b26"></a>作無所作、無化所化、無有損害，積聚安住，<a 
name="1025b27" id="1025b27"></a>猶如木梢更互相持，彼皆不生，無變易故，至<a 
name="1025b28" id="1025b28"></a>不相害。若福若罪、若以罪福、若苦若樂、若以<a 
name="1025b29" id="1025b29"></a>苦樂，於彼七中，誰是丈夫能相殺害？能殺所<a 
name="1025c01" id="1025c01"></a>殺皆無主宰，不壞世間。命於六身，居竅而<a 
name="1025c02" id="1025c02"></a>住、與六為主，終無損害，於中亦無能相害<a 
name="1025c03" id="1025c03"></a>者，亦無&#x9B2A;諍。無有悟者，亦無發悟、亦無憶<a 
name="1025c04" id="1025c04"></a>念、無有省者，亦無表者，無表示者，凡有一<a 
name="1025c05" id="1025c05"></a>萬四千六百發趣度門，以為上首。復有五業：<a 
name="1025c06" id="1025c06"></a>三是應作、二是所作，亦有全業亦有半業。六<a 
name="1025c07" id="1025c07"></a>萬四千觀屬，六十中劫，一百三十那<span class="corr" title='[刺&gt;剌]'>剌</span>迦<a 
name="1025c08" id="1025c08"></a>諸根。復有一百三十六病界，四萬九千龍眷<a 
name="1025c09" id="1025c09"></a>屬、四萬九千妙翅鳥、四萬九千尼揵子眷屬、<a 
name="1025c10" id="1025c10"></a>四萬九千外道眷屬。七有名劫、七無名劫、七<a 
name="1025c11" id="1025c11"></a>阿蘇羅世、七毘舍遮世、七天居、七人間、七大<a 
name="1025c12" id="1025c12"></a>池、七小池、七大夢、七百小夢、七大巔坑、七<a 
name="1025c13" id="1025c13"></a>百小巔坑、七大悟、七百小悟，六端嚴生、十增<a 
name="1025c14" id="1025c14"></a>長以大丈夫。此是八萬四千大劫，於中愚夫<a 
name="1025c15" id="1025c15"></a>智者，莫不流轉已而得苦盡，然始解脫。譬如<a 
name="1025c16" id="1025c16"></a>以線纏繫重物，從高擲下，而轉線盡。愚夫智<a 
name="1025c17" id="1025c17"></a>者，亦復如是，經於八萬四千劫中流轉生死，<a 
name="1025c18" id="1025c18"></a>至劫終已而得解脫。於中若沙門婆羅門，能<a 
name="1025c19" id="1025c19"></a>作如是語：『我以此禁戒，勤苦修梵行。未成熟<a 
name="1025c20" id="1025c20"></a>者，令成熟。其成熟者，苦盡獲果。』作此說者，<a 
name="1025c21" id="1025c21"></a>無有是處。然苦樂當住，無有增減，不可得<a 
name="1025c22" id="1025c22"></a>知。我如是說：『了知生死，是實不虛。』」作此說<a 
name="1025c23" id="1025c23"></a>已，時俱哩多及鄔波底沙，咸作是念：「然此教<a 
name="1025c24" id="1025c24"></a>師，住於非道，猶如嶮路，智者應當遠離於彼。」<a 
name="1025c25" id="1025c25"></a>作是念已，說伽他曰：</p><a 
name="1025c26" id="1025c26"></a><p><span class="lg">「邪解非善說，　　情樂下劣法，<a 
name="1025c27" id="1025c27"></a><br>　正法既如是，　　非法當云何？」</span></p><a 
name="1025c28" id="1025c28"></a><p style="text-indent: 0em; margin-left: 0em"><span class="linehead"></span>說是頌已，如擊空器等，廣說如前。次詣昵揭<a 
name="1025c29" id="1025c29"></a>爛陀子處，白言：「仁者行何法眼？作何教示？有<a 
name="1026a01" id="1026a01"></a>何殊勝？有何梵行？復得何果？」答曰：「我如是見、<a 
name="1026a02" id="1026a02"></a>我如是說：一切有情所受果報，皆由宿業。過<a 
name="1026a03" id="1026a03"></a>去惡業，今修梵行而得苦盡。今修善業因緣<a 
name="1026a04" id="1026a04"></a>獲果，更不造惡，當得漏盡。漏既盡已，苦業俱<a 
name="1026a05" id="1026a05"></a>盡。苦果既盡，得至邊際。」爾時俱哩多、鄔波底<a 
name="1026a06" id="1026a06"></a>沙聞是語已，便作是念：「此師說者，亦住非<a 
name="1026a07" id="1026a07"></a>道，猶如險道，智者應離。」說伽他曰：</p><a 
name="1026a08" id="1026a08"></a><p><span class="lg">「邪解非善說，　　情樂下劣法，<a 
name="1026a09" id="1026a09"></a><br>　正法既如是，　　非法當云何？」</span></p><a 
name="1026a10" id="1026a10"></a><p style="text-indent: 0em; margin-left: 0em"><span class="linehead"></span>說是頌已，如擊空器等，廣如前說，便即捨去。</p><a 
name="1026a11" id="1026a11"></a><p><span class="juanname">根本說一切有部毘奈耶出家事卷第一</span></p>
<hr>【經文資訊】大正藏第 23 冊 No. 1444 根本說一切有部毘奈耶出家事<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index63c5.html?index=T23n1444" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T23n1444_001 by HTTrack Website Copier/3.x [XR&CO'2014], Tue, 07 Jun 2016 06:51:58 GMT -->
</html>
