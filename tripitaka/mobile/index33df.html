<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T13n0397_029 by HTTrack Website Copier/3.x [XR&CO'2014], Tue, 07 Jun 2016 06:47:15 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=225611774&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT13n0397&amp;utmp=%2Fmobile%2Findex.php%3Findex%3DT13n0397_029&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexea1f.html?index=T13n0397_028" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第13冊<br/>No.397 大方等大集經 (60卷)<br/>【北涼 曇無讖譯】<br/>第 29 卷</p>
	<a href="index7ddd.html?index=T13n0397_030" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T13">
<div class="root" id="0397" sutra_name="大方等大集經" sutra_juan="[卷29]">　
<a 
name="0199b16" id="0199b16"></a><a 
name="0199b17" id="0199b17"></a><a 
name="0199b18" id="0199b18"></a><p><span class="juanname">大方等大集經卷第二十九<a 
name="0199b19" id="0199b19"></a><a 
name="0199b20" id="0199b20"></a><p style="margin-left: 4em"><span class="byline">宋涼州沙門智嚴共寶雲譯</span></p><a 
name="0199b21" id="0199b21"></a>無盡意菩薩品第十二之三</span></p><a 
name="0199b22" id="0199b22"></a><p style="text-indent: 0em; margin-left: 0em"><span class="linehead"></span>爾時，無盡意菩薩復語舍利弗：「菩薩修慈亦<a 
name="0199b23" id="0199b23"></a>不可盡。何以故？菩薩之慈無量無邊，是修<a 
name="0199b24" id="0199b24"></a>慈者無有齊限等眾生界，菩薩修慈發心普<a 
name="0199b25" id="0199b25"></a>覆。舍利弗！譬如虛空無不普覆，是菩薩慈<a 
name="0199b26" id="0199b26"></a>亦復如是，一切眾生無不覆者。舍利弗！如<a 
name="0199b27" id="0199b27"></a>眾生界無量無邊不可窮盡，菩薩修慈亦復<a 
name="0199b28" id="0199b28"></a>如是，無量無邊、無有窮盡。虛空無盡，故眾生<a 
name="0199b29" id="0199b29"></a>無盡，眾生無盡故，菩薩修慈亦不可盡，是謂<a 
name="0199c01" id="0199c01"></a>大士所修慈心不可得盡。」</p><p style="text-indent: 0em; margin-left: 0em"><span class="linehead"></span>舍利弗言：「善男子！<a 
name="0199c02" id="0199c02"></a>齊幾名眾生界？」</p><p style="text-indent: 0em; margin-left: 0em"><span class="linehead"></span>無盡意言：「所有地界、水火風<a 
name="0199c03" id="0199c03"></a>界其量無邊，而猶不多於眾生界。」</p><p style="text-indent: 0em; margin-left: 0em"><span class="linehead"></span>舍利弗言：<a 
name="0199c04" id="0199c04"></a>「唯，善男子！頗可得說譬喻比不？」</p><p style="text-indent: 0em; margin-left: 0em"><span class="linehead"></span>無盡意言：<a 
name="0199c05" id="0199c05"></a>「可說，但不得以小事為喻。舍利弗！東方去<a 
name="0199c06" id="0199c06"></a>此盡一恒沙佛之世界，南西北方四維上<a 
name="0199c07" id="0199c07"></a>下皆一恒沙佛世界，作一大海其水滿溢。<a 
name="0199c08" id="0199c08"></a>使一恒河沙等諸眾生聚集，共以一毛破為<a 
name="0199c09" id="0199c09"></a>百分，以一分毛渧取一渧，如是一恒河沙共<a 
name="0199c10" id="0199c10"></a>取一渧，二恒河沙共取二渧，如是展轉乃<a 
name="0199c11" id="0199c11"></a>至盡此滿大海水盡，是眾生界猶不可盡；<a 
name="0199c12" id="0199c12"></a>菩薩慈心悉能遍覆如是眾生。舍利弗！於意<a 
name="0199c13" id="0199c13"></a>云何？是修慈善根豈可盡耶？」</p><p style="text-indent: 0em; margin-left: 0em"><span class="linehead"></span>舍利弗言：「實<a 
name="0199c14" id="0199c14"></a>不可盡。唯，善男子！是虛空性尚可得盡，菩<a 
name="0199c15" id="0199c15"></a>薩慈心不可盡也。若有菩薩聞作是說不生<a 
name="0199c16" id="0199c16"></a>驚怖，當知是人得無盡慈。」</p><p style="text-indent: 0em; margin-left: 0em"><span class="linehead"></span>「舍利弗！是慈能<a 
name="0199c17" id="0199c17"></a>自擁護己身，是慈亦能利益他人，是慈無諍，<a 
name="0199c18" id="0199c18"></a>是慈能斷一切瞋恚荒穢繫縛，是慈能離諸<a 
name="0199c19" id="0199c19"></a>結及使，是慈歡喜，是慈不見一切眾生破戒<a 
name="0199c20" id="0199c20"></a>之過，是慈無熱身心受樂，是慈遠離一切惱<a 
name="0199c21" id="0199c21"></a>害，是慈能離一切怖畏，是慈能順眾聖人道，<a 
name="0199c22" id="0199c22"></a>是慈能令瞋者歡喜。</p><p style="text-indent: 0em; margin-left: 0em"><span class="linehead"></span>「是慈能勝一切&#x9B2A;諍，是<a 
name="0199c23" id="0199c23"></a>慈能生利養稱歎，是慈莊嚴釋梵威德，是慈<a 
name="0199c24" id="0199c24"></a>常為智人所讚，是慈常護凡夫愚人，是慈常<a 
name="0199c25" id="0199c25"></a>能隨順梵道，是慈不雜遠離欲界，是慈能向<a 
name="0199c26" id="0199c26"></a>解脫法門，是慈能攝一切諸乘，是慈能攝非<a 
name="0199c27" id="0199c27"></a>財功德，是慈長養一切功德，是慈過諸無作<a 
name="0199c28" id="0199c28"></a>功德，是慈悉能莊嚴相好，是慈能離下劣鈍<a 
name="0199c29" id="0199c29"></a>根，是慈能開天人涅槃諸善正道，是慈能離<a 
name="0200a01" id="0200a01"></a>三惡八難，是慈愛樂諸善法等。</p><p style="text-indent: 0em; margin-left: 0em"><span class="linehead"></span>「是慈如願一<a 
name="0200a02" id="0200a02"></a>切所欲成就自在，是慈平等於諸眾生，是慈<a 
name="0200a03" id="0200a03"></a>發行離諸異相，是慈正向持戒之門，是慈能<a 
name="0200a04" id="0200a04"></a>護諸犯禁者，是慈能成無上忍力，是慈能離<a 
name="0200a05" id="0200a05"></a>諸慢放逸，是慈發起無諍精進入於正道，<a 
name="0200a06" id="0200a06"></a>是慈根本入聖禪定，是慈善能分別於心離<a 
name="0200a07" id="0200a07"></a>諸煩惱，是慈因慧而生總持語言文字，是慈<a 
name="0200a08" id="0200a08"></a>定伴離魔結伴，是慈常與歡喜同止，是慈<a 
name="0200a09" id="0200a09"></a>善為心之所使，是慈堅持威儀戒法，是慈<a 
name="0200a10" id="0200a10"></a>能離諸掉動等，是慈能滅種種諸相，是慈善<a 
name="0200a11" id="0200a11"></a>香慚愧塗身，是慈能除煩惱臭氣。</p><p style="text-indent: 0em; margin-left: 0em"><span class="linehead"></span>「舍利弗！<a 
name="0200a12" id="0200a12"></a>夫修慈者，悉能擁護一切眾生，能捨己樂與<a 
name="0200a13" id="0200a13"></a>他眾生。聲聞修慈齊為己身，菩薩之慈悉為<a 
name="0200a14" id="0200a14"></a>一切無量眾生。</p><p style="text-indent: 0em; margin-left: 0em"><span class="linehead"></span>「舍利弗！夫修慈者，能度諸<a 
name="0200a15" id="0200a15"></a>流，慈所及處有緣眾生，又緣於法，又無所緣。<a 
name="0200a16" id="0200a16"></a>緣眾生者初發心也。緣法緣者，已習行也。緣<a 
name="0200a17" id="0200a17"></a>無緣者，得深法忍也。舍利弗！是名菩薩修行<a 
name="0200a18" id="0200a18"></a>大慈而不可盡。</p><a 
name="0200a19" id="0200a19"></a><p style="text-indent: 0em; margin-left: 0em"><span class="linehead"></span>「復次，舍利弗！菩薩摩訶薩修行大悲亦不可<a 
name="0200a20" id="0200a20"></a>盡。何以故？舍利弗！如人命根即以出息入<a 
name="0200a21" id="0200a21"></a>息為本，菩薩如是修學大乘，以大悲為本。<a 
name="0200a22" id="0200a22"></a>如轉輪聖王，以輪寶為本，菩薩如是修一切<a 
name="0200a23" id="0200a23"></a>智，以大悲為本。如大長者唯有一子愍愛情<a 
name="0200a24" id="0200a24"></a>重，菩薩大悲亦復如是，於諸眾生愛之若子。<a 
name="0200a25" id="0200a25"></a>如是大悲我已行已，如是大悲作己利已，如<a 
name="0200a26" id="0200a26"></a>是大悲不假他事，如是大悲己心所作出不<a 
name="0200a27" id="0200a27"></a>諂曲，如是大悲所作畢竟出正決定，如是大<a 
name="0200a28" id="0200a28"></a>悲種性所作出於直道，如是大悲心無邪曲<a 
name="0200a29" id="0200a29"></a>出生正直。</p><p style="text-indent: 0em; margin-left: 0em"><span class="linehead"></span>「如是大悲無有憍慢出眾生境，如<a 
name="0200b01" id="0200b01"></a>是大悲捐捨己身出如來身，如是大悲不貪<a 
name="0200b02" id="0200b02"></a>壽命出不作惡，如是大悲擁護眾生出於菩<a 
name="0200b03" id="0200b03"></a>提，如是大悲護真實法出心清淨，如是大悲<a 
name="0200b04" id="0200b04"></a>見諸窮厄出拔濟事，如是大悲本誓堅固出<a 
name="0200b05" id="0200b05"></a>不動心，如是大悲不欺己身人天賢聖出不<a 
name="0200b06" id="0200b06"></a>虛誑。</p><p style="text-indent: 0em; margin-left: 0em"><span class="linehead"></span>「如是大悲其行清淨出於善業，如是大<a 
name="0200b07" id="0200b07"></a>悲自捨己樂出與他樂，如是大悲不與他苦<a 
name="0200b08" id="0200b08"></a>出不焦熱，如是大悲能令眾生捨於重擔出<a 
name="0200b09" id="0200b09"></a>堅精進，如是大悲有忍勢力出護無力，如是<a 
name="0200b10" id="0200b10"></a>大悲不厭可污出瞻病者，如是大悲得法自<a 
name="0200b11" id="0200b11"></a>在出教化鈍根，如是大悲覆自功德出顯他<a 
name="0200b12" id="0200b12"></a>功業，如是大悲出離諸苦，如是大悲出求無<a 
name="0200b13" id="0200b13"></a>漏樂。</p><p style="text-indent: 0em; margin-left: 0em"><span class="linehead"></span>「如是大悲出捨所愛物，如是大悲出作<a 
name="0200b14" id="0200b14"></a>眾善業無所嬈惱，如是大悲出善持禁不捨<a 
name="0200b15" id="0200b15"></a>毀戒，如是大悲出教化眾生，如是大悲出不<a 
name="0200b16" id="0200b16"></a>惜身命，如是大悲出捨自支節，如是大悲出<a 
name="0200b17" id="0200b17"></a>生他善根，如是大悲出自利益善根，如是大<a 
name="0200b18" id="0200b18"></a>悲出無味諸禪，如是大悲出不厭欲界，如是<a 
name="0200b19" id="0200b19"></a>大慈出於觀慧，如是大悲出不污善根，如是<a 
name="0200b20" id="0200b20"></a>大悲出諸眾生如所願成，如是大悲出有為<a 
name="0200b21" id="0200b21"></a>無為，如是大悲出不證無為，如是大悲出知<a 
name="0200b22" id="0200b22"></a>眾生性同無為而能教化，如是大悲出護毀<a 
name="0200b23" id="0200b23"></a>戒者，如是大悲出讚歎佛戒，如是大乘諸悲<a 
name="0200b24" id="0200b24"></a>出於大悲，以是因緣故名大悲。</p><p style="text-indent: 0em; margin-left: 0em"><span class="linehead"></span>「謂大悲者，<a 
name="0200b25" id="0200b25"></a>必定善行布施、持戒、忍辱、精進、禪定、智慧諸助<a 
name="0200b26" id="0200b26"></a>道法，為得自然無師智慧，營他眾生所作事<a 
name="0200b27" id="0200b27"></a>業，精勤專著如修己務，以是因緣故名大悲。<a 
name="0200b28" id="0200b28"></a>舍利弗！是名菩薩修行大悲而不可盡。</p><a 
name="0200b29" id="0200b29"></a><p style="text-indent: 0em; margin-left: 0em"><span class="linehead"></span>「復次，舍利弗！菩薩摩訶薩修行於喜亦不可<a 
name="0200c01" id="0200c01"></a>盡。云何為喜？常念於法歡喜踊躍，不生懈<a 
name="0200c02" id="0200c02"></a>怠無諸惱熱，離五欲樂住於法樂，心和悅豫<a 
name="0200c03" id="0200c03"></a>身輕柔軟，意勤勸督心常生悲，樂求如來<a 
name="0200c04" id="0200c04"></a>無上法身。樂修相好以自莊嚴，聽法無厭<a 
name="0200c05" id="0200c05"></a>念行正法，行正法已心生歡喜，生歡喜已<a 
name="0200c06" id="0200c06"></a>具得法悲。</p><p style="text-indent: 0em; margin-left: 0em"><span class="linehead"></span>「常於眾生不生礙心，以增上欲勤<a 
name="0200c07" id="0200c07"></a>求於法，勤欲法已深心得解甚深佛法，遠<a 
name="0200c08" id="0200c08"></a>離二乘發無上心，除諸慳惜發於捨心，見來<a 
name="0200c09" id="0200c09"></a>乞者心生歡喜，捨時歡喜施已無悔，如是布<a 
name="0200c10" id="0200c10"></a>施三時清淨，得清淨已心則悅豫，於持戒者<a 
name="0200c11" id="0200c11"></a>常行布施，於毀禁者喜心攝取。自持禁戒心<a 
name="0200c12" id="0200c12"></a>則清淨。能令惡道怖懼眾生得無所畏遠離<a 
name="0200c13" id="0200c13"></a>惡處，一心迴向如來禁戒，堅持牢固不可虧<a 
name="0200c14" id="0200c14"></a>壞，惡罵加己堪忍不報。</p><p style="text-indent: 0em; margin-left: 0em"><span class="linehead"></span>「於諸眾生心無憍慢，<a 
name="0200c15" id="0200c15"></a>於諸尊長謙下恭敬，言常和悅離於嚬蹙。先<a 
name="0200c16" id="0200c16"></a>以愛語終無諂曲，不以邪心誘誑於人，不以<a 
name="0200c17" id="0200c17"></a>利養為他執役，其心清淨無有&#x9E81;過。於諸不<a 
name="0200c18" id="0200c18"></a>可不見其過，不求他短不舉人罪，專心正念<a 
name="0200c19" id="0200c19"></a>諸和敬法，於諸菩薩生如來想。愛說法者重<a 
name="0200c20" id="0200c20"></a>於己身，愛重如來如惜己命。</p><p style="text-indent: 0em; margin-left: 0em"><span class="linehead"></span>「於諸師長生父<a 
name="0200c21" id="0200c21"></a>母想，於諸眾生生兒息想，於諸威儀如護頭<a 
name="0200c22" id="0200c22"></a>首，於諸波羅蜜如愛手足，於諸善法生珍寶<a 
name="0200c23" id="0200c23"></a>想，於教誨者生五欲想，於知足行生無病想，<a 
name="0200c24" id="0200c24"></a>愛樂求法生妙藥想。於舉罪者生良醫想，攝<a 
name="0200c25" id="0200c25"></a>御諸根無有懈怠，是故名喜。</p><p style="text-indent: 0em; margin-left: 0em"><span class="linehead"></span>「是喜寂靜覺知<a 
name="0200c26" id="0200c26"></a>微妙故，是喜寂滅無恌戲故，是喜行倚不<a 
name="0200c27" id="0200c27"></a>戲論故，是喜根本心不亂故，是喜多聞取<a 
name="0200c28" id="0200c28"></a>善語故，是喜平等心柔軟故，是喜勇猛善作<a 
name="0200c29" id="0200c29"></a>業故，是喜不悔專行善故，是喜正住不懈怠<a 
name="0201a01" id="0201a01"></a>故，是喜不動無所依故，是喜不共難摧伏故，<a 
name="0201a02" id="0201a02"></a>是喜實義不忘失故，是喜真實無變異故，是<a 
name="0201a03" id="0201a03"></a>喜誠諦如所作故，是喜能捨力堅牢故，是喜<a 
name="0201a04" id="0201a04"></a>大力無能勝故，是喜能作諸佛神力求諸佛<a 
name="0201a05" id="0201a05"></a>法故。舍利弗！是名菩薩修行於喜而不可<a 
name="0201a06" id="0201a06"></a>盡。</p><a 
name="0201a07" id="0201a07"></a><p style="text-indent: 0em; margin-left: 0em"><span class="linehead"></span>「復次，舍利弗！菩薩摩訶薩修行於捨亦不可<a 
name="0201a08" id="0201a08"></a>盡。云何菩薩修捨無盡？菩薩行捨，捨有三<a 
name="0201a09" id="0201a09"></a>種。云何為三？捨諸煩惱、捨護己他、捨時非<a 
name="0201a10" id="0201a10"></a>時。</p><p style="text-indent: 0em; margin-left: 0em"><span class="linehead"></span>「云何捨諸煩惱？恭敬供養其心不高、輕<a 
name="0201a11" id="0201a11"></a>蔑毀呰心亦不下；若得利養心不貪恃，若遭<a 
name="0201a12" id="0201a12"></a>衰惱心亦不愁；若遇譽讚心無喜慶，若遭<a 
name="0201a13" id="0201a13"></a>毀者心不退縮；若遇譏者心無虧<span class="gaiji">赧<!--gaiji,赧,1[赤*皮],2&#x27E5E;,3--></span>，若有<a 
name="0201a14" id="0201a14"></a>稱者善住法界；若遭苦事心力忍受，若遇<a 
name="0201a15" id="0201a15"></a>樂事明見無常。放捨所愛斷於瞋恚，於親非<a 
name="0201a16" id="0201a16"></a>親得平等心，持戒毀戒意無增減，作善作惡<a 
name="0201a17" id="0201a17"></a>無有二相。於愛非愛心無所著，聞善不善心<a 
name="0201a18" id="0201a18"></a>能堪忍，於善惡語心不繫著，於昧過患其量<a 
name="0201a19" id="0201a19"></a>無二。於諸眾生得平等心，於上中下得等光<a 
name="0201a20" id="0201a20"></a>明，不惜身命好惡名聞同於法界。於實不<a 
name="0201a21" id="0201a21"></a>實法心得清淨，於世法等得菩薩捨，是名菩<a 
name="0201a22" id="0201a22"></a>薩捨於煩惱。</p><p style="text-indent: 0em; margin-left: 0em"><span class="linehead"></span>「云何菩薩捨護己他？若被割截<a 
name="0201a23" id="0201a23"></a>身體支節，心無瞋恨不求讎報，以得捨心故<a 
name="0201a24" id="0201a24"></a>能捨二，內外身口於此二中不生諍訟。於眼<a 
name="0201a25" id="0201a25"></a>與色無有欲污，耳聲鼻香舌味身觸意法亦<a 
name="0201a26" id="0201a26"></a>復如是，故於二中不生諍訟是故名捨。不傷<a 
name="0201a27" id="0201a27"></a>不害是故名捨，捨護己他是故名捨。於利非<a 
name="0201a28" id="0201a28"></a>利心行平等是故名捨，於第一義不生諍論<a 
name="0201a29" id="0201a29"></a>是故名捨，於己心中善能分別是故名捨。觀<a 
name="0201b01" id="0201b01"></a>捨己身是故名捨，不害他身是故名捨。菩薩<a 
name="0201b02" id="0201b02"></a>修捨於諸禪定常行捨心，諸佛世尊不聽菩<a 
name="0201b03" id="0201b03"></a>薩於諸眾生而行捨心。何以故？菩薩常修精<a 
name="0201b04" id="0201b04"></a>進為利自他勤求善根，是名菩薩捨護己他。</p><a 
name="0201b05" id="0201b05"></a><p style="text-indent: 0em; margin-left: 0em"><span class="linehead"></span>「云何捨時非時？非器眾生捨不引接，衰毀譏<a 
name="0201b06" id="0201b06"></a>苦捨而不受，捨求聲聞成決定者。行布施時<a 
name="0201b07" id="0201b07"></a>捨修持戒，修持戒時捨於布施，修忍辱時捨<a 
name="0201b08" id="0201b08"></a>施戒進，修精進時捨施戒忍，行禪定時捨於<a 
name="0201b09" id="0201b09"></a>布施，修智慧時捨五波羅蜜，所不應作終不<a 
name="0201b10" id="0201b10"></a>復作。如是諸法安住戒行，精勤勇猛具足修<a 
name="0201b11" id="0201b11"></a>行，是名菩薩修無盡捨。</p><a 
name="0201b12" id="0201b12"></a><p style="text-indent: 0em; margin-left: 0em"><span class="linehead"></span>「復次，舍利弗！菩薩諸通亦不可盡。云何諸通？<a 
name="0201b13" id="0201b13"></a>天眼通、天耳通、他心通、宿名通、如意通。</p><a 
name="0201b14" id="0201b14"></a><p style="text-indent: 0em; margin-left: 0em"><span class="linehead"></span>「云何天眼通？菩薩天眼，於諸天、龍、鬼神、諸乾闥<a 
name="0201b15" id="0201b15"></a>婆，學無學人、聲聞、緣覺所有天眼為最第一，<a 
name="0201b16" id="0201b16"></a>微妙殊勝開達明了，向一切智功德所成，不<a 
name="0201b17" id="0201b17"></a>與天龍二乘共之。若有十方無量無邊諸佛<a 
name="0201b18" id="0201b18"></a>世界，所有形貌色像光明，若&#x9E81;、若細、若近、若<a 
name="0201b19" id="0201b19"></a>遠，菩薩天眼一切悉見，照了分別善解善見，<a 
name="0201b20" id="0201b20"></a>亦見其中所有眾生生諸趣者，除無色天。其<a 
name="0201b21" id="0201b21"></a>餘業行生死相續，若業業果分別諸根悉知<a 
name="0201b22" id="0201b22"></a>無遺。若於十方無量無邊諸佛、世尊，所有莊<a 
name="0201b23" id="0201b23"></a>嚴淨妙國土悉見無餘，如是見已清淨持戒，<a 
name="0201b24" id="0201b24"></a>願以迴向莊嚴己土。住是持戒如其所願，悉<a 
name="0201b25" id="0201b25"></a>得成就無量大利。菩薩天眼亦見其中菩薩<a 
name="0201b26" id="0201b26"></a>大眾修行於道，身四威儀及正憶念，得解<a 
name="0201b27" id="0201b27"></a>脫法安住總持，辯才方便入慧方便。見已，自<a 
name="0201b28" id="0201b28"></a>修如是諸行悉令備足。</p><p style="text-indent: 0em; margin-left: 0em"><span class="linehead"></span>「是菩薩眼，清淨無礙<a 
name="0201b29" id="0201b29"></a>得見色故，是眼不污不著色故，是眼解脫遠<a 
name="0201c01" id="0201c01"></a>離諸見煩惱故，是眼清淨性明了故，是眼不<a 
name="0201c02" id="0201c02"></a>依離所緣故，是眼不發斷煩惱故，是眼無<span class="corr" title='[醫&gt;&#x7796;] cf.【麗】'>&#x7796;</span><a 
name="0201c03" id="0201c03"></a>斷疑網故，是眼不起斷障礙故，是眼得明照<a 
name="0201c04" id="0201c04"></a>了法故，是眼念知不行識故，是眼無貪瞋恚<a 
name="0201c05" id="0201c05"></a>愚癡能斷一切諸結使故，是眼無上趣聖本<a 
name="0201c06" id="0201c06"></a>故，是眼無礙平等光明照眾生故，是眼無垢<a 
name="0201c07" id="0201c07"></a>斷惡法故，是眼不染性清淨故，是眼入佛<a 
name="0201c08" id="0201c08"></a>眼畢竟不捨故，是眼不縛斷愛恚故，是眼行<a 
name="0201c09" id="0201c09"></a>義出於真實修行念知淨道法故。何以故？是<a 
name="0201c10" id="0201c10"></a>大士安住大悲深解法相，善分別義無有諍<a 
name="0201c11" id="0201c11"></a>訟，隨見聞說背不善法，趣向道場心無障礙。<a 
name="0201c12" id="0201c12"></a>見慳惜人能捨財施，見毀禁者修持淨戒，見<a 
name="0201c13" id="0201c13"></a>瞋恚者修忍不諍，見懈怠者攝取勸勵，見<a 
name="0201c14" id="0201c14"></a>散心者示諸禪支，無智慧者施與慧眼，行<a 
name="0201c15" id="0201c15"></a>邪道者示以正道，修下行者為說甚深微妙<a 
name="0201c16" id="0201c16"></a>佛法令入一切智，不退諸通具足菩提。舍利<a 
name="0201c17" id="0201c17"></a>弗！是名菩薩天眼神通而不可盡。</p><a 
name="0201c18" id="0201c18"></a><p style="text-indent: 0em; margin-left: 0em"><span class="linehead"></span>「復次，舍利弗！菩薩摩訶薩天耳神通亦不<a 
name="0201c19" id="0201c19"></a>可盡。云何菩薩天耳神通？若十方無量無邊<a 
name="0201c20" id="0201c20"></a>諸佛世界所有諸聲，所謂天、龍、鬼神、乾闥婆、<a 
name="0201c21" id="0201c21"></a>阿修羅、迦樓羅、緊那羅、摩&#x777A;羅伽、人非人聲，<a 
name="0201c22" id="0201c22"></a>及以聖聲，所謂聲聞、緣覺、菩薩、正遍知聲。一<a 
name="0201c23" id="0201c23"></a>切凡是耳根所對，乃至地獄、餓鬼、畜生，蠅蟻、<a 
name="0201c24" id="0201c24"></a>蚊<span class="gaiji">虻<!--gaiji,虻,1[亡/虫],2&#x459F;,3--></span>所有諸聲，一切悉聞。若諸眾生心所緣<a 
name="0201c25" id="0201c25"></a>處，若善不善無記所作事業，出諸音聲，一<a 
name="0201c26" id="0201c26"></a>切悉解。若口善業、口不善業、口無記業，如是<a 
name="0201c27" id="0201c27"></a>諸業悉如實知。</p><p style="text-indent: 0em; margin-left: 0em"><span class="linehead"></span>「若有口業因於愛欲說瞋說<a 
name="0201c28" id="0201c28"></a>癡，若有口業因於瞋恚說欲說癡，若有口業<a 
name="0201c29" id="0201c29"></a>因於愚癡說欲說瞋，若因欲說欲、因瞋說瞋、<a 
name="0202a01" id="0202a01"></a>因癡說癡，如是諸聲亦皆能知。或有口業心<a 
name="0202a02" id="0202a02"></a>淨口&#x9E81;，或有口業口淨心&#x9E81;，或有口業口淨<a 
name="0202a03" id="0202a03"></a>心淨，或有口業口&#x9E81;心&#x9E81;，如是一切無礙耳<a 
name="0202a04" id="0202a04"></a>通能如實知。是菩薩天耳，亦知聖聲及非聖<a 
name="0202a05" id="0202a05"></a>聲。若聞聖聲不生愛著，聞非聖聲心不生<a 
name="0202a06" id="0202a06"></a>礙；於聖人聲得具大慈，非聖人聲得具大悲。<a 
name="0202a07" id="0202a07"></a>若聞過去未來諸聲，得盡本際如實正智。是<a 
name="0202a08" id="0202a08"></a>菩薩天耳，得聞一切諸佛世尊所說妙法，聞<a 
name="0202a09" id="0202a09"></a>已憶念正智總持不忘不失，隨眾生器而為<a 
name="0202a10" id="0202a10"></a>說法，善知諸法堅不堅相。是菩薩若聽一佛<a 
name="0202a11" id="0202a11"></a>說法，不聞餘佛所說法者無有是處。一切諸<a 
name="0202a12" id="0202a12"></a>佛所可演說悉能聽受，菩薩若聞善不善無<a 
name="0202a13" id="0202a13"></a>記法聲，皆悉善知時與非時。所謂若有眾時<a 
name="0202a14" id="0202a14"></a>非說法時，聞已默然而無所說。若有說時非<a 
name="0202a15" id="0202a15"></a>有眾時，所謂正為一人能堪受者，是故雖說<a 
name="0202a16" id="0202a16"></a>不為一切。事若真實或畏傷他故不為說，事<a 
name="0202a17" id="0202a17"></a>若不實為利益他以清淨心方便得說。若所<a 
name="0202a18" id="0202a18"></a>喜聲即能得聞，所不喜者便不復聞。</p><p style="text-indent: 0em; margin-left: 0em"><span class="linehead"></span>「若於大<a 
name="0202a19" id="0202a19"></a>眾為諸眾生演說法時，隨其耳識所解所受，<a 
name="0202a20" id="0202a20"></a>是菩薩天耳悉得聞知。若說法時或有眾生，<a 
name="0202a21" id="0202a21"></a>應解悟者便得聞法，不解悟者則便不聞。是<a 
name="0202a22" id="0202a22"></a>菩薩耳界法界其性清淨，知見我人眾生悉<a 
name="0202a23" id="0202a23"></a>清淨故。是菩薩正分別耳界，如言語文字所<a 
name="0202a24" id="0202a24"></a>說之相。若有五趣雜類眾生，隨其所解言語<a 
name="0202a25" id="0202a25"></a>音聲而為說法，持是天耳迴向如來所得耳<a 
name="0202a26" id="0202a26"></a>界，不求餘乘故。舍利弗！是名菩薩天耳神<a 
name="0202a27" id="0202a27"></a>通而不可盡。</p><a 
name="0202a28" id="0202a28"></a><p style="text-indent: 0em; margin-left: 0em"><span class="linehead"></span>「復次，舍利弗！菩薩知他心通亦不可盡。云何<a 
name="0202a29" id="0202a29"></a>菩薩知他心通？若諸眾生上中下心菩薩悉<a 
name="0202b01" id="0202b01"></a>知，知是眾生因施根心相，知是眾生因戒根<a 
name="0202b02" id="0202b02"></a>心相，知是眾生因忍根心相，知是眾生因進<a 
name="0202b03" id="0202b03"></a>根心相，知是眾生因定根心相，知是眾生因<a 
name="0202b04" id="0202b04"></a>智根心相，知是眾生因慈悲喜捨根心相，知<a 
name="0202b05" id="0202b05"></a>是眾生因聲聞緣覺大乘根心相，知是眾生<a 
name="0202b06" id="0202b06"></a>因力增上善根具足，知是眾生因行增上善<a 
name="0202b07" id="0202b07"></a>根，故得生此。知是眾生其行清淨心不清淨，<a 
name="0202b08" id="0202b08"></a>知是眾生其行不淨而心清淨，知是眾生心<a 
name="0202b09" id="0202b09"></a>行俱淨，知是眾生行之與心二俱不淨。知是<a 
name="0202b10" id="0202b10"></a>眾生過去世心諸根行因，知是眾生隨緣悟<a 
name="0202b11" id="0202b11"></a>法。是名菩薩知他心智。</p><p style="text-indent: 0em; margin-left: 0em"><span class="linehead"></span>「又復，知他未來世心，<a 
name="0202b12" id="0202b12"></a>知是眾生未來世中有持戒因，現在世中有<a 
name="0202b13" id="0202b13"></a>布施因。知是眾生未來世中有忍辱因，現在<a 
name="0202b14" id="0202b14"></a>世中有持戒因。知是眾生未來世中有精進<a 
name="0202b15" id="0202b15"></a>因，現在世中有忍辱因。知是眾生未來世中<a 
name="0202b16" id="0202b16"></a>有禪定因，現在世中有精進因。知是眾生未<a 
name="0202b17" id="0202b17"></a>來世中有智慧因，現在世中行俗心因。知是<a 
name="0202b18" id="0202b18"></a>眾生未來世中發大乘因，現在世中有下根<a 
name="0202b19" id="0202b19"></a>因，未來眾生有如是等諸因諸緣，是諸因緣<a 
name="0202b20" id="0202b20"></a>能如實知，是菩薩於未受化眾生終不疲厭，<a 
name="0202b21" id="0202b21"></a>如其心根如實能知，隨其器量而為說法。若<a 
name="0202b22" id="0202b22"></a>樂少聞則不多說，說必有益功不唐捐，是名<a 
name="0202b23" id="0202b23"></a>菩薩知他心智。</p><p style="text-indent: 0em; margin-left: 0em"><span class="linehead"></span>「若現在世眾生所行，心心數<a 
name="0202b24" id="0202b24"></a>法悉如實知，所謂欲心如實知欲心，離欲心<a 
name="0202b25" id="0202b25"></a>如實知離欲心。恚心如實知恚心，離恚心<a 
name="0202b26" id="0202b26"></a>如實知離恚心。癡心如實知癡心，離癡心如<a 
name="0202b27" id="0202b27"></a>實知離癡心。散心如實知散心，攝心如實知<a 
name="0202b28" id="0202b28"></a>攝心。懈怠心如實知懈怠心，精進心如實知<a 
name="0202b29" id="0202b29"></a>精進心。下心如實知下心，上心如實知上心。<a 
name="0202c01" id="0202c01"></a>亂心如實知亂心，定心如實知定心。無解脫<a 
name="0202c02" id="0202c02"></a>心如實知無解脫心，有解脫心如實知有解<a 
name="0202c03" id="0202c03"></a>脫心。無寂靜心如實知無寂靜心，有寂靜心<a 
name="0202c04" id="0202c04"></a>如實知有寂靜心。有量心如實知有量心，<a 
name="0202c05" id="0202c05"></a>無量心如實知無量心。一一眾生一一煩惱<a 
name="0202c06" id="0202c06"></a>纏覆心者一切皆知，如是知已，如其出道而<a 
name="0202c07" id="0202c07"></a>為說法。</p><p style="text-indent: 0em; margin-left: 0em"><span class="linehead"></span>「又是菩薩所住之處，先觀眾生知<a 
name="0202c08" id="0202c08"></a>其根量，隨而為說出要之法。是諸眾生上中<a 
name="0202c09" id="0202c09"></a>下根悉如實知，是菩薩心知他心時無有障<a 
name="0202c10" id="0202c10"></a>礙。何以故？是菩薩心智猛利善分別故，念<a 
name="0202c11" id="0202c11"></a>意進慧之所知故，善能解了菩提相故，斷諸<a 
name="0202c12" id="0202c12"></a>習氣故，清淨無垢故，明了無諍故，無諸煩<a 
name="0202c13" id="0202c13"></a>惱故，無有淵流故，照一切法故，善入一切<a 
name="0202c14" id="0202c14"></a>眾生心故，能如是解。是菩薩心智猛利，於<a 
name="0202c15" id="0202c15"></a>如是法正入知者，是名菩薩他心智通而不<a 
name="0202c16" id="0202c16"></a>可盡。</p><a 
name="0202c17" id="0202c17"></a><p style="text-indent: 0em; margin-left: 0em"><span class="linehead"></span>「復次，舍利弗！菩薩宿命智通亦不可盡。云何<a 
name="0202c18" id="0202c18"></a>菩薩宿命智通？是菩薩念宿命事，若自若他<a 
name="0202c19" id="0202c19"></a>善受憶持，安住法界無有傾動，無傾動者能<a 
name="0202c20" id="0202c20"></a>善解了善作業故，是念無惱安住禪定故，是<a 
name="0202c21" id="0202c21"></a>念無畏善攝智慧故，是念不從他求現得善<a 
name="0202c22" id="0202c22"></a>知故，是念正憶畢竟不失故，是念助功德善<a 
name="0202c23" id="0202c23"></a>解大乘故，是念助智不從他具足故，是念<a 
name="0202c24" id="0202c24"></a>善根諸波羅蜜具足能到一切佛法故。是宿<a 
name="0202c25" id="0202c25"></a>命智，若念一生、二生、三生、四生、五生、十生、二<a 
name="0202c26" id="0202c26"></a>十生、三十生、四十生、五十生，乃至百生、千生、<a 
name="0202c27" id="0202c27"></a>百千生、無量百生、無量千生、無量百千生，及<a 
name="0202c28" id="0202c28"></a>天地成壞，無量成世、無量壞世、無量成壞世、無<a 
name="0202c29" id="0202c29"></a>量成壞劫。知諸眾生於是中生，如是種姓、如<a 
name="0203a01" id="0203a01"></a>是名字、如是色像、如是飲食、如是壽命受苦樂<a 
name="0203a02" id="0203a02"></a>等。於是中死還是中生，於彼中死還彼中生。<a 
name="0203a03" id="0203a03"></a>是菩薩念如是等無量生死，自念宿世及他<a 
name="0203a04" id="0203a04"></a>眾生盡過去際，是菩薩念自善根迴向阿耨<a 
name="0203a05" id="0203a05"></a>多羅三藐三菩提，念他善根願令發阿耨多<a 
name="0203a06" id="0203a06"></a>羅三藐三菩提心。是菩薩以正念心，於本<a 
name="0203a07" id="0203a07"></a>生死行苦善觀無常苦無我。若觀無常苦無<a 
name="0203a08" id="0203a08"></a>我者，於諸色欲、封祿、壽命、眷屬自在，悉無貪<a 
name="0203a09" id="0203a09"></a>著，亦復不貪釋梵、護世、轉輪聖王及受生處<a 
name="0203a10" id="0203a10"></a>五欲歡樂，為化眾生故現受生。是菩薩念於<a 
name="0203a11" id="0203a11"></a>無常苦無我已，過去穢行發露懺悔，現世諸<a 
name="0203a12" id="0203a12"></a>惡乃至失命終不為之；過去善根欲令增廣，<a 
name="0203a13" id="0203a13"></a>迴向阿耨多羅三藐三菩提，現在善根與眾<a 
name="0203a14" id="0203a14"></a>生共，迴向阿耨多羅三藐三菩提。是菩薩離<a 
name="0203a15" id="0203a15"></a>諸惡願不斷三寶種故，所有善根悉以迴向<a 
name="0203a16" id="0203a16"></a>阿耨多羅三藐三菩提。舍利弗！是名菩薩念<a 
name="0203a17" id="0203a17"></a>宿命智而不可盡。</p><a 
name="0203a18" id="0203a18"></a><p style="text-indent: 0em; margin-left: 0em"><span class="linehead"></span>「復次，舍利弗！菩薩摩訶薩如意神通亦不可<a 
name="0203a19" id="0203a19"></a>盡。云何菩薩如意神通？若欲、進、心、慧所攝諸<a 
name="0203a20" id="0203a20"></a>法，調伏柔和心得自在，善修集故，現在能<a 
name="0203a21" id="0203a21"></a>得是如意通。是菩薩作種種神通變化，以是<a 
name="0203a22" id="0203a22"></a>神通為化眾生，是菩薩一一示現種種神通<a 
name="0203a23" id="0203a23"></a>教化眾生，所謂若色相、若力勢、若變化。是菩<a 
name="0203a24" id="0203a24"></a>薩示種種色相，令眾生見見已心伏，所謂<a 
name="0203a25" id="0203a25"></a>若佛色像，若緣覺色像，若聲聞色像，若釋梵護<a 
name="0203a26" id="0203a26"></a>世轉輪聖王色像，及餘種種無量色像，乃<a 
name="0203a27" id="0203a27"></a>至示現畜生色像，化眾生故作是示現，示現<a 
name="0203a28" id="0203a28"></a>是已隨其所應而為說法。</p><p style="text-indent: 0em; margin-left: 0em"><span class="linehead"></span>「若有眾生自謂己<a 
name="0203a29" id="0203a29"></a>身有大勢力，而起憍慢瞋恚貢高，菩薩欲為<a 
name="0203b01" id="0203b01"></a>調伏如是諸眾生故示現大力，所謂示現那<a 
name="0203b02" id="0203b02"></a>羅延力四分之一，或四分之二，或四分之三，<a 
name="0203b03" id="0203b03"></a>或全示現。須彌山王高十六萬八千由旬、縱<a 
name="0203b04" id="0203b04"></a>廣八萬四千由延，以三指舉擲置他方無量<a 
name="0203b05" id="0203b05"></a>世界，譬如擲一阿摩勒果，於菩薩力而無損<a 
name="0203b06" id="0203b06"></a>減。斷取三千大千世界，下盡水際，以手舉之，<a 
name="0203b07" id="0203b07"></a>高至有頂住經一劫。菩薩成就示現如是大<a 
name="0203b08" id="0203b08"></a>勢力時，能令如是瞋恚憍慢貢高眾生內善<a 
name="0203b09" id="0203b09"></a>調伏，知調伏已然後隨應而為說法。</p><p style="text-indent: 0em; margin-left: 0em"><span class="linehead"></span>「是菩薩<a 
name="0203b10" id="0203b10"></a>修如意通，能得智慧變化勢力，以變化力諸<a 
name="0203b11" id="0203b11"></a>所欲作悉得成就。能變大海以為牛跡大海<a 
name="0203b12" id="0203b12"></a>不小，又變牛跡以為大海牛跡不大。若劫欲<a 
name="0203b13" id="0203b13"></a>盡火災起時，欲變為水能如意變；水災起<a 
name="0203b14" id="0203b14"></a>時能變為火，風災起時能變為火，火災起時<a 
name="0203b15" id="0203b15"></a>能變為風，風災起時能變為水，水災起時能<a 
name="0203b16" id="0203b16"></a>變為風，如是變化皆悉成就。若上中下法隨<a 
name="0203b17" id="0203b17"></a>意變化，唯除諸佛，更無有人能移動留礙破<a 
name="0203b18" id="0203b18"></a>壞菩薩如意神通，所謂釋梵、天王、魔王波旬<a 
name="0203b19" id="0203b19"></a>及其眷屬。是菩薩作種種變化，示諸眾生令<a 
name="0203b20" id="0203b20"></a>歡喜已，然後隨意而為說法。是菩薩神通勇<a 
name="0203b21" id="0203b21"></a>健自在，能過諸魔煩惱境界，入於佛界不惱<a 
name="0203b22" id="0203b22"></a>眾生，所有善根皆悉成就，一切魔眾無能<a 
name="0203b23" id="0203b23"></a>斷者。舍利弗！是名菩薩如意神通而不可<a 
name="0203b24" id="0203b24"></a>盡。</p><a 
name="0203b25" id="0203b25"></a><p style="text-indent: 0em; margin-left: 0em"><span class="linehead"></span>「復次，舍利弗！菩薩四攝亦不可盡。云何為四？<a 
name="0203b26" id="0203b26"></a>一者、布施；二者、愛語；三者、利行；四者、同利。云<a 
name="0203b27" id="0203b27"></a>何布施？施有二種：財施、法施。云何愛語？<a 
name="0203b28" id="0203b28"></a>於求財人及聽法者柔和與語。云何利行？於<a 
name="0203b29" id="0203b29"></a>求財人及聽法者，隨其所求悉令滿足。云<a 
name="0203c01" id="0203c01"></a>何同利？求財、法者，以大乘己利令彼安止。</p><p style="text-indent: 0em; margin-left: 0em"><span class="linehead"></span>「又，<a 
name="0203c02" id="0203c02"></a>復施者，見諸乞求心生清淨。愛語者，於諸<a 
name="0203c03" id="0203c03"></a>乞士心生歡喜。利行者，於諸乞士隨其所利<a 
name="0203c04" id="0203c04"></a>而令具足。同利者，常以大乘勸誨眾生。</p><p style="text-indent: 0em; margin-left: 0em"><span class="linehead"></span>「復<a 
name="0203c05" id="0203c05"></a>次施者，所謂捨心。愛語者，行無限齊。利<a 
name="0203c06" id="0203c06"></a>行者，畢竟不悔。同利者，迴向大乘。</p><p style="text-indent: 0em; margin-left: 0em"><span class="linehead"></span>「復次，施<a 
name="0203c07" id="0203c07"></a>者，起慈行捨。愛語者，不捨喜心。利行者，大<a 
name="0203c08" id="0203c08"></a>悲莊嚴利於眾生。同利者，捨於高下，發心<a 
name="0203c09" id="0203c09"></a>迴向一切種智。</p><p style="text-indent: 0em; margin-left: 0em"><span class="linehead"></span>「復次，施者，如法求財清淨行<a 
name="0203c10" id="0203c10"></a>施。愛語者，將導愛者安止善法。利行者，說<a 
name="0203c11" id="0203c11"></a>於己利以利益他。同利者，令諸眾生發一切<a 
name="0203c12" id="0203c12"></a>智心。</p><p style="text-indent: 0em; margin-left: 0em"><span class="linehead"></span>「復次，施者，捨於內外。愛語者，功德智<a 
name="0203c13" id="0203c13"></a>慧心無&#x608B;惜。利行者，捨自利行而行利他。<a 
name="0203c14" id="0203c14"></a>同利者，棄捨重位心初無悔。</p><p style="text-indent: 0em; margin-left: 0em"><span class="linehead"></span>「復次，法施者，<a 
name="0203c15" id="0203c15"></a>如所聞法悉能演說。愛語者，不為利養而演<a 
name="0203c16" id="0203c16"></a>說法。利行者，誨他諷誦心無疲厭。同利者，<a 
name="0203c17" id="0203c17"></a>一切智心所得妙法，即以此法勸勵眾生。</p><p style="text-indent: 0em; margin-left: 0em"><span class="linehead"></span>「復<a 
name="0203c18" id="0203c18"></a>次，法施者，若有眾生一一聽法，次第為說而<a 
name="0203c19" id="0203c19"></a>無錯謬。惡語者，為人說法不辭遠近。利行<a 
name="0203c20" id="0203c20"></a>者，有求法人供給衣服、飲食、臥具、病瘦、醫藥<a 
name="0203c21" id="0203c21"></a>令無所乏，既施所安然後隨應而為演說。<a 
name="0203c22" id="0203c22"></a>同利者，凡所講說常勸眾生，迴向阿耨多<a 
name="0203c23" id="0203c23"></a>羅三藐三菩提。</p><p style="text-indent: 0em; margin-left: 0em"><span class="linehead"></span>「復次，法施者，於諸施中知其<a 
name="0203c24" id="0203c24"></a>最勝，以此勝法為人演說。愛語者，常為利<a 
name="0203c25" id="0203c25"></a>益眾生故說。利行者，隨義而說不隨文字。同<a 
name="0203c26" id="0203c26"></a>利者，常為具足佛法故說。</p><p style="text-indent: 0em; margin-left: 0em"><span class="linehead"></span>「復次，施者，具足<a 
name="0203c27" id="0203c27"></a>檀波羅蜜。愛語者，具足尸羅羼提波羅蜜。<a 
name="0203c28" id="0203c28"></a>利行者，具足毘梨耶波羅蜜。同利者，具足禪<a 
name="0203c29" id="0203c29"></a>那、般若波羅蜜。</p><p style="text-indent: 0em; margin-left: 0em"><span class="linehead"></span>「復次，施者，初發菩提。愛語<a 
name="0204a01" id="0204a01"></a>者，修行菩提。利行者，不退菩提。同利者，<a 
name="0204a02" id="0204a02"></a>一生補處。</p><p style="text-indent: 0em; margin-left: 0em"><span class="linehead"></span>「復次，施者，安住菩提種子根本。<a 
name="0204a03" id="0204a03"></a>愛語者，滋長菩提芽莖枝葉。利行者，漸以<a 
name="0204a04" id="0204a04"></a>開敷生菩提華。同利者，已能成就菩提果實。<a 
name="0204a05" id="0204a05"></a>舍利弗！是名菩薩以四攝法攝取眾生而不<a 
name="0204a06" id="0204a06"></a>可盡。</p>◎<a 
name="0204a07" id="0204a07"></a><p style="text-indent: 0em; margin-left: 0em"><span class="linehead"></span>「◎復次，舍利弗！菩薩摩訶薩四無礙智亦不<a 
name="0204a08" id="0204a08"></a>可盡。云何為四？一者、義無礙；二者、法無礙；<a 
name="0204a09" id="0204a09"></a>三者、辭無礙；四者、樂說無礙。</p><p style="text-indent: 0em; margin-left: 0em"><span class="linehead"></span>「云何義無礙？<a 
name="0204a10" id="0204a10"></a>於諸法中知第一義，是比智，是因智，是緣<a 
name="0204a11" id="0204a11"></a>智，是和合智，是不墮邊智，是不住中智，是<a 
name="0204a12" id="0204a12"></a>十二因緣智，是不異法性智，是如實智，是<a 
name="0204a13" id="0204a13"></a>真際智，是覺空空智，是無相相智，是無願<a 
name="0204a14" id="0204a14"></a>願智，是無為為智，是觀一相智，是觀無我<a 
name="0204a15" id="0204a15"></a>智，是觀無眾生智，是觀無命智，是觀無我<a 
name="0204a16" id="0204a16"></a>第一義智，是觀過去無罣礙智，是觀未來無<a 
name="0204a17" id="0204a17"></a>有邊智，是觀現在一切種智，是觀諸陰如怨<a 
name="0204a18" id="0204a18"></a>賊智，是觀諸界如毒蛇智，是觀諸入如空聚<a 
name="0204a19" id="0204a19"></a>智，是觀內法永寂滅智，是觀外法無行處智，<a 
name="0204a20" id="0204a20"></a>是觀所緣如幻化智，是觀念正住智，是觀忍<a 
name="0204a21" id="0204a21"></a>正法智，是觀自身智，是觀了諸諦智。是苦<a 
name="0204a22" id="0204a22"></a>不和合智，是集不作智，是滅自性智，是道<a 
name="0204a23" id="0204a23"></a>能到智，是分別諸法智，是觀眾生諸根心行<a 
name="0204a24" id="0204a24"></a>隨所入智，是諸力無能伏智，是諸覺如實解<a 
name="0204a25" id="0204a25"></a>智，是禪定受持智，是慧光明智，是幻化莊<a 
name="0204a26" id="0204a26"></a>嚴智，是熱時焰迷惑智，是夢中所欲智，是<a 
name="0204a27" id="0204a27"></a>響所緣智，是鏡中像無去來智，是種種相無<a 
name="0204a28" id="0204a28"></a>相智，是扼離扼智，是取生離生智，是聲<a 
name="0204a29" id="0204a29"></a>聞乘從他聞智，是緣覺乘觀十二緣智，是大<a 
name="0204b01" id="0204b01"></a>乘具足一切善根智。舍利弗！是名菩薩義無<a 
name="0204b02" id="0204b02"></a>礙智。</p><p style="text-indent: 0em; margin-left: 0em"><span class="linehead"></span>「又復，義無礙者，思一切法義。何以故？<a 
name="0204b03" id="0204b03"></a>是一切法無我眾生無命無人，如無我眾生<a 
name="0204b04" id="0204b04"></a>無命無人，即名為義。如命義者，色等諸法亦<a 
name="0204b05" id="0204b05"></a>復如是，是名義無礙。又復，義無礙者，是無住<a 
name="0204b06" id="0204b06"></a>說，是無盡說，是得一切法說。如是義無礙<a 
name="0204b07" id="0204b07"></a>者，諸佛所許，是真實義無別無異，智慧分<a 
name="0204b08" id="0204b08"></a>別無有障礙。是名菩薩義無礙智而不可盡。</p><a 
name="0204b09" id="0204b09"></a><p style="text-indent: 0em; margin-left: 0em"><span class="linehead"></span>「舍利弗！云何菩薩法無礙智？若觀諸法，所<a 
name="0204b10" id="0204b10"></a>謂善法不善法，世法出世法，可作法不可作<a 
name="0204b11" id="0204b11"></a>法，有漏法無漏法，有為法無為法，黑法白<a 
name="0204b12" id="0204b12"></a>法，生死法涅槃法，是智法性平等，是智<a 
name="0204b13" id="0204b13"></a>菩提平等，是智性平等，是名法無礙智。又<a 
name="0204b14" id="0204b14"></a>復，法無礙者，觀於眾生，多欲心行，少欲心<a 
name="0204b15" id="0204b15"></a>行，初發欲心行，欲相心行，現在所緣欲心<a 
name="0204b16" id="0204b16"></a>行，現在因緣欲心行。有眾生內有欲行外無<a 
name="0204b17" id="0204b17"></a>欲行，外有欲行內無欲行，有內外欲行，有<a 
name="0204b18" id="0204b18"></a>內外無欲行。有色欲行非聲香味觸，有聲欲<a 
name="0204b19" id="0204b19"></a>行非色香味觸，有香欲行非色聲味觸，有味<a 
name="0204b20" id="0204b20"></a>欲行非色聲香觸，有觸欲行非色聲香味。入<a 
name="0204b21" id="0204b21"></a>如是觀眾生諸欲行門行，欲行者二萬一千<a 
name="0204b22" id="0204b22"></a>行，恚行者二萬一千行，癡行者二萬一千<a 
name="0204b23" id="0204b23"></a>行，等分行者二萬一千行。觀如是眾生八<a 
name="0204b24" id="0204b24"></a>萬四千心之所行，如實而知，隨其所應而為<a 
name="0204b25" id="0204b25"></a>說法。舍利弗！是名菩薩法無礙智，而不可<a 
name="0204b26" id="0204b26"></a>盡。</p><a 
name="0204b27" id="0204b27"></a><p style="text-indent: 0em; margin-left: 0em"><span class="linehead"></span>「舍利弗！云何菩薩辭無礙智？於諸音聲悉觀<a 
name="0204b28" id="0204b28"></a>了知，所謂天、龍、鬼神、乾闥婆、阿修羅、迦樓羅、<a 
name="0204b29" id="0204b29"></a>緊那羅、摩&#x777A;羅伽、人非人，如是言語、文字、音<a 
name="0204c01" id="0204c01"></a>聲皆悉能知。如是五道雜類眾生，隨其種類<a 
name="0204c02" id="0204c02"></a>一一音聲語言文字而為說法，是名辭無礙<a 
name="0204c03" id="0204c03"></a>智。如是語法文字思惟覺了無礙，是菩薩知<a 
name="0204c04" id="0204c04"></a>一語、二語、三語，乃至多語、男語、女語、非男女語、<a 
name="0204c05" id="0204c05"></a>過去語、未來語、現在語，知積一字至多字語，<a 
name="0204c06" id="0204c06"></a>是名辭無礙智。是辭無礙智，說時無謬無有<a 
name="0204c07" id="0204c07"></a>滯礙，妙語通暢所言審諦正直無&#x9E81;，所有文<a 
name="0204c08" id="0204c08"></a>辭具足莊嚴，大眾聞者無不歡喜，如是種種<a 
name="0204c09" id="0204c09"></a>微妙音聲，深遠廣普莊嚴俗諦第一義諦，以<a 
name="0204c10" id="0204c10"></a>智慧箭善射邪見。是辭無礙諸佛所許，能令<a 
name="0204c11" id="0204c11"></a>眾生皆得歡喜。舍利弗！是名菩薩辭無礙智<a 
name="0204c12" id="0204c12"></a>而不可盡。</p><a 
name="0204c13" id="0204c13"></a><p style="text-indent: 0em; margin-left: 0em"><span class="linehead"></span>「舍利弗！云何菩薩樂說無礙智不可<span class="corr" title='[窟&gt;窮]'>窮</span>盡？所<a 
name="0204c14" id="0204c14"></a>說無礙、所說不住、所說速疾、所說捷利。如所<a 
name="0204c15" id="0204c15"></a>問答無罣礙答、無違逆答，是相應答，住忍<a 
name="0204c16" id="0204c16"></a>力答，依二諦答，依施戒忍進定慧答，依一切<a 
name="0204c17" id="0204c17"></a>法章句而答，依於念處、正勤、如意、根、力、覺、道<a 
name="0204c18" id="0204c18"></a>甚深義答，依寂滅思惟答。所謂樂說無礙智<a 
name="0204c19" id="0204c19"></a>者，若一切言語文字，口所分別正直而答，<a 
name="0204c20" id="0204c20"></a>所謂一切禪定三摩<span class="gaiji">跋<!--gaiji,跋,1[跳-兆+(乏-之+(犮-、))],2&#x47E6;,3--></span>提真諦智答，辯暢<a 
name="0204c21" id="0204c21"></a>三乘隨諸眾生一切心行如應而答。所言巧<a 
name="0204c22" id="0204c22"></a>妙非如啞羊；強梁&#x9E81;惡卒暴恌戲，如是<a 
name="0204c23" id="0204c23"></a>之語悉無復有。所宣寂滅人所受用，威德之<a 
name="0204c24" id="0204c24"></a>言無諸纏縛，相應無違微妙柔軟，無可譏訶<a 
name="0204c25" id="0204c25"></a>聖人所讚。如佛世尊所教誨語，梵音清徹一<a 
name="0204c26" id="0204c26"></a>切悉聞。是樂說無礙智諸佛所許，為他眾生<a 
name="0204c27" id="0204c27"></a>說微妙法，聞是法者得出世樂滅盡諸苦，是<a 
name="0204c28" id="0204c28"></a>名樂說無礙智也。舍利弗！是名菩薩摩訶薩<a 
name="0204c29" id="0204c29"></a>四無礙智，而不可盡。</p><a 
name="0205a01" id="0205a01"></a><p style="text-indent: 0em; margin-left: 0em"><span class="linehead"></span>「復次，舍利弗！菩薩摩訶薩有四依法亦不<a 
name="0205a02" id="0205a02"></a>可盡。何等為四？依義不依語，依智不依識，<a 
name="0205a03" id="0205a03"></a>依了義經不依不了義經，依法不依人。云何<a 
name="0205a04" id="0205a04"></a>依義不依語？語者若入世法中而有所說，<a 
name="0205a05" id="0205a05"></a>義者解出世法無文字相。語者若說布施調<a 
name="0205a06" id="0205a06"></a>伏擁護，義者知施戒忍入於平等。語者稱說<a 
name="0205a07" id="0205a07"></a>生死，義者知生死無性。語者說涅槃味，義<a 
name="0205a08" id="0205a08"></a>者知涅槃無性。語者若說諸乘隨所安止，義<a 
name="0205a09" id="0205a09"></a>者善知諸乘入一相智門。語者若說諸捨，義<a 
name="0205a10" id="0205a10"></a>者三種清淨。語者說身口意受持淨戒功德<a 
name="0205a11" id="0205a11"></a>威儀，義者了身口意皆無所作，而能護持一<a 
name="0205a12" id="0205a12"></a>切淨戒。語者若說忍辱斷除恚怒貢高憍慢，<a 
name="0205a13" id="0205a13"></a>義者了達諸法得無生忍。語者若說勤行一<a 
name="0205a14" id="0205a14"></a>切善根，義者安住精進無有終始。語者若說<a 
name="0205a15" id="0205a15"></a>諸禪解脫三昧三摩跋提，義者知滅盡定。語<a 
name="0205a16" id="0205a16"></a>者悉能聞持一切文字智慧根本，義者知是<a 
name="0205a17" id="0205a17"></a>慧義不可宣說。語者說三十七助道之法，義<a 
name="0205a18" id="0205a18"></a>者正知修行諸助道法能證於果。語者說苦<a 
name="0205a19" id="0205a19"></a>集道諦，義者證於滅諦。語者說無明根本乃<a 
name="0205a20" id="0205a20"></a>至生緣老死，義者知無明滅乃至老死滅。語<a 
name="0205a21" id="0205a21"></a>者說助定慧法，義者明解脫智。語者說貪恚<a 
name="0205a22" id="0205a22"></a>癡，義者解不善根即是解脫。語者脫障礙<a 
name="0205a23" id="0205a23"></a>法，義者得無礙解脫。語者稱說三寶無量功<a 
name="0205a24" id="0205a24"></a>德，義者三寶功德離欲法性同無為相。語者<a 
name="0205a25" id="0205a25"></a>說從發心至坐道場，修集莊嚴菩提功德，<a 
name="0205a26" id="0205a26"></a>義者以一念慧覺一切法。舍利弗！舉要言之，<a 
name="0205a27" id="0205a27"></a>能說八萬四千法聚是名為語，知諸文字不<a 
name="0205a28" id="0205a28"></a>可宣說是名為義。</p><p style="text-indent: 0em; margin-left: 0em"><span class="linehead"></span>「云何依智不依於識？識者<a 
name="0205a29" id="0205a29"></a>四識住處。何等四？色識住處，受、想、行識住<a 
name="0205b01" id="0205b01"></a>處；智者，解了四識性無所住。識者，若識地大<a 
name="0205b02" id="0205b02"></a>水火風大；智者，識住四大法性無別。識者，眼<a 
name="0205b03" id="0205b03"></a>識色住，耳鼻舌身意識法住；智者，內性寂滅<a 
name="0205b04" id="0205b04"></a>外無所行，了知諸法無有憶想。識者，專取<a 
name="0205b05" id="0205b05"></a>所緣思惟分別；智者，心無所緣不取相貌，於<a 
name="0205b06" id="0205b06"></a>諸法中無所悕求。識者，行有為法；智者，知<a 
name="0205b07" id="0205b07"></a>無為法識無所行，無為法性無有識知。識者，<a 
name="0205b08" id="0205b08"></a>生住滅相；智者，無生住滅相。舍利弗！是名<a 
name="0205b09" id="0205b09"></a>依智不依於識。</p><a 
name="0205b10" id="0205b10"></a><p style="text-indent: 0em; margin-left: 0em"><span class="linehead"></span>「云何依了義經不依不了義經？不了義經者<a 
name="0205b11" id="0205b11"></a>分別修道，了義經者不分別果。不了義經<a 
name="0205b12" id="0205b12"></a>者所作行業信有果報，了義經者盡諸煩惱。<a 
name="0205b13" id="0205b13"></a>不了義經者訶諸煩惱，了義經者讚白淨法。<a 
name="0205b14" id="0205b14"></a>不了義經者說生死苦惱，了義經者生死涅<a 
name="0205b15" id="0205b15"></a>槃一相無二。不了義經者讚說種種莊嚴文<a 
name="0205b16" id="0205b16"></a>字，了義經者說甚深經難持難了。不了義經<a 
name="0205b17" id="0205b17"></a>者多為眾生說罪福相，令聞法者心生欣慼；<a 
name="0205b18" id="0205b18"></a>了義經者凡所演說必令聽者心得調伏。不<a 
name="0205b19" id="0205b19"></a>了義經者，若說我人、眾生、壽命、養育、士夫、作者<a 
name="0205b20" id="0205b20"></a>受者，種種文辭，諸法無有施者受者，而為他<a 
name="0205b21" id="0205b21"></a>說有施有受；了義經者，說空無相無願無作<a 
name="0205b22" id="0205b22"></a>無生，無有我人、眾生、壽命、養育、士夫、作者受<a 
name="0205b23" id="0205b23"></a>者，常說無量諸解脫門。是名依了義經、不依<a 
name="0205b24" id="0205b24"></a>不了義經。</p><a 
name="0205b25" id="0205b25"></a><p style="text-indent: 0em; margin-left: 0em"><span class="linehead"></span>「云何依法不依於人？人者攝取人見作者受<a 
name="0205b26" id="0205b26"></a>者。法者，解無人見作者受者。人者，凡夫、善人、<a 
name="0205b27" id="0205b27"></a>信行人、法行人、八人、須陀洹人、斯陀含人、阿那<a 
name="0205b28" id="0205b28"></a>含人、阿羅漢人、辟支佛人、菩薩人，一人出世<a 
name="0205b29" id="0205b29"></a>多所利益多人受樂，憐愍世間生大悲心，於<a 
name="0205c01" id="0205c01"></a>人天中多所餘潤，所謂佛、世尊。如是等<a 
name="0205c02" id="0205c02"></a>名佛，依世諦為化眾生故作是說。若有攝取<a 
name="0205c03" id="0205c03"></a>如是見者，是謂依人。如來為化攝人見者<a 
name="0205c04" id="0205c04"></a>故，說依法不依於人。是法性者，不變不易、<a 
name="0205c05" id="0205c05"></a>無作非作、無住不住，一切平等。等亦平等，不<a 
name="0205c06" id="0205c06"></a>平等者亦復平等。無思無緣得正決定，於<a 
name="0205c07" id="0205c07"></a>一切法無別無異。性相無礙猶如虛空，是<a 
name="0205c08" id="0205c08"></a>名法性。若有依止是法性者，終不復離一相<a 
name="0205c09" id="0205c09"></a>之法。入是門者，觀一切法同一法性，是故<a 
name="0205c10" id="0205c10"></a>說言依一切法、不依於人。舍利弗！是名菩薩<a 
name="0205c11" id="0205c11"></a>摩訶薩四依無盡。」</p>◎<a 
name="0205c12" id="0205c12"></a><p><span class="juanname">大方等大集經卷第二十九</span></p>
<hr>【經文資訊】大正藏第 13 冊 No. 0397 大方等大集經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexdc7f.html?index=T13n0397" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T13n0397_029 by HTTrack Website Copier/3.x [XR&CO'2014], Tue, 07 Jun 2016 06:47:15 GMT -->
</html>
