<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T16n0658_001 by HTTrack Website Copier/3.x [XR&CO'2014], Tue, 07 Jun 2016 06:47:54 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=415722929&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT16n0658&amp;utmp=%2Fmobile%2Findex.php%3Findex%3DT16n0658_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第16冊<br/>No.658 寶雲經 (7卷)<br/>【梁 曼陀羅仙譯】<br/>第 1 卷</p>
	<a href="index4173.html?index=T16n0658_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T16">
<div class="root" id="0658" sutra_name="寶雲經" sutra_juan="[卷1]">　
<a 
name="0209a01" id="0209a01"></a><a 
name="0209a02" id="0209a02"></a><p style="margin-left: 2em"><span class="juannum">No. 658 [No. 659]</span></p><a 
name="0209a03" id="0209a03"></a><p><span class="juanname">寶雲經卷第一</span></p><a 
name="0209a04" id="0209a04"></a><a 
name="0209a05" id="0209a05"></a><p style="margin-left: 4em"><span class="byline">梁扶南三藏曼陀羅仙譯</span></p><a 
name="0209a06" id="0209a06"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時佛在伽耶山頂，與大比丘僧<a 
name="0209a07" id="0209a07"></a>七萬人俱——所作已辦，捨諸重擔，其心自在；盡<a 
name="0209a08" id="0209a08"></a>諸有結，正見解脫，皆如大龍善解法界；是法<a 
name="0209a09" id="0209a09"></a>王子能捨利養，善具出家、善受具戒；意所<a 
name="0209a10" id="0209a10"></a>欲者悉得滿足，住涅槃道——唯除阿難在於學<a 
name="0209a11" id="0209a11"></a>地。</p><p style="text-indent: 0em; margin-left: 0em"><span class="linehead"></span>諸大菩薩八萬四千人俱，皆是一生補處，<a 
name="0209a12" id="0209a12"></a>向一切智無有退轉，志求佛地近於彼岸；得<a 
name="0209a13" id="0209a13"></a>阿僧祇諸陀羅尼、逮得諸禪首楞嚴三昧，遊<a 
name="0209a14" id="0209a14"></a>戲神通，大慈大悲遍滿十方乃至無量無邊<a 
name="0209a15" id="0209a15"></a>佛土；行空境界，除諸蓋障、盡三毒根；善遊無<a 
name="0209a16" id="0209a16"></a>相室宅，恒欲救濟一切眾生，善知諸佛世界、<a 
name="0209a17" id="0209a17"></a>得無礙智；心如虛空深廣如海，猶如須彌八<a 
name="0209a18" id="0209a18"></a>風不動、心如蓮華不著塵水、意如真寶內外<a 
name="0209a19" id="0209a19"></a>明徹、如淨真金中無瑕穢。其名曰：寶光菩薩、<a 
name="0209a20" id="0209a20"></a>寶掌菩薩、寶印手菩薩、寶天冠菩薩、寶鬘<a 
name="0209a21" id="0209a21"></a>菩薩、寶積菩薩、寶藏菩薩、寶山頂菩薩、寶幢<a 
name="0209a22" id="0209a22"></a>菩薩、金剛胎菩薩、金胎菩薩、寶胎菩薩、功德<a 
name="0209a23" id="0209a23"></a>胎菩薩、淨無垢胎菩薩、如來胎菩薩、智胎菩<a 
name="0209a24" id="0209a24"></a>薩、日胎菩薩、三昧胎菩薩、蓮華胎菩薩、解脫<a 
name="0209a25" id="0209a25"></a>月菩薩、普月菩薩、觀世音菩薩、普賢菩薩、普<a 
name="0209a26" id="0209a26"></a>眼菩薩、蓮花眼菩薩、大眼菩薩、普威儀菩薩、<a 
name="0209a27" id="0209a27"></a>普端嚴菩薩、普行菩薩、知定意菩薩、法意菩<a 
name="0209a28" id="0209a28"></a>薩、勝意菩薩、增長意菩薩、金剛意菩薩、師子<a 
name="0209a29" id="0209a29"></a>神通菩薩、大音聲王菩薩、師子吼意菩薩、深<a 
name="0209b01" id="0209b01"></a>音聲菩薩、無染污菩薩、離一切垢菩薩、月光<a 
name="0209b02" id="0209b02"></a>菩薩、日光菩薩、智光菩薩、智功德菩薩、月功<a 
name="0209b03" id="0209b03"></a>德菩薩、蓮花功德菩薩、寶功德菩薩、文殊師<a 
name="0209b04" id="0209b04"></a>利菩薩，跋陀婆羅等十六賢士，賢劫千菩薩<a 
name="0209b05" id="0209b05"></a>摩訶薩等，彌勒最為上首。</p><p style="text-indent: 0em; margin-left: 0em"><span class="linehead"></span>四天王諸天等，四<a 
name="0209b06" id="0209b06"></a>天王最為上首；忉利諸天等，帝釋最為上首；<a 
name="0209b07" id="0209b07"></a>焰摩天，焰摩天王最為上首；兜率陀天，兜率<a 
name="0209b08" id="0209b08"></a>陀天王最為上首；化樂諸天，化樂天王最為<a 
name="0209b09" id="0209b09"></a>上首；他化自在諸天，他化自在天王最為上<a 
name="0209b10" id="0209b10"></a>首。善黨諸天，薩陀最為上首；一切諸梵天王，<a 
name="0209b11" id="0209b11"></a>大梵最為上首；首陀會諸天，摩醯首羅最為<a 
name="0209b12" id="0209b12"></a>上首。毘摩質多羅阿修羅王、婆稚阿修羅王、<a 
name="0209b13" id="0209b13"></a>羅&#x777A;阿修羅王等無量百千億阿修羅王；阿<a 
name="0209b14" id="0209b14"></a>那婆達多龍王、摩那斯龍王、娑伽羅龍王、<a 
name="0209b15" id="0209b15"></a>難陀龍王、和修吉龍王、德叉迦龍王，如是等<a 
name="0209b16" id="0209b16"></a>百千億諸龍及諸龍子、諸龍綵女。如是等百<a 
name="0209b17" id="0209b17"></a>千萬億眾——天、龍、夜叉、乾闥婆、阿修羅、迦樓羅、<a 
name="0209b18" id="0209b18"></a>緊那羅、摩&#x777A;羅伽、人非人等百千億眾——皆來<a 
name="0209b19" id="0209b19"></a>集會。</p><p style="text-indent: 0em; margin-left: 0em"><span class="linehead"></span>爾時，伽耶山頂方四由旬，微塵針鋒，虛<a 
name="0209b20" id="0209b20"></a>空及地大眾充滿；悉敷師子座，莊嚴光顯，高<a 
name="0209b21" id="0209b21"></a>一由旬，嚴飾第一；廣半由旬，八千天衣遍布其<a 
name="0209b22" id="0209b22"></a>上。地悉平正變為金剛，懸諸繒幡，香汁灑地，<a 
name="0209b23" id="0209b23"></a>無量天花遍滿在中。其座左右生諸蓮花大<a 
name="0209b24" id="0209b24"></a>如車輪，百千萬葉，真金為莖，皆以紺琉璃為<a 
name="0209b25" id="0209b25"></a>臺、因陀尼為鬘，香潔適意，觸時快樂，如是<a 
name="0209b26" id="0209b26"></a>妙花以供養佛。彼師子座於其四角各生寶<a 
name="0209b27" id="0209b27"></a>樹，高十五里，其樹蔭蓋及半由旬。</p><p style="text-indent: 0em; margin-left: 0em"><span class="linehead"></span>如是莊嚴<a 
name="0209b28" id="0209b28"></a>師子之座，佛坐其上，心意清淨，善轉法輪，降<a 
name="0209b29" id="0209b29"></a>伏魔怨，不為八法之所污染，得無所畏，智辯<a 
name="0209c01" id="0209c01"></a>無滯，心無怯弱猶如師子、意行清淨如明淵<a 
name="0209c02" id="0209c02"></a>池、深廣如海能出眾寶、猶如須彌處於大海、<a 
name="0209c03" id="0209c03"></a>如日盛明照於一切、如月盛滿悉令清淨、雨<a 
name="0209c04" id="0209c04"></a>大法雨如彼龍王、處眾高顯如大梵天。無量<a 
name="0209c05" id="0209c05"></a>弟子悉皆調順，無量釋、梵、四天王等瞻仰觀<a 
name="0209c06" id="0209c06"></a>佛，心無高下，能令大眾溫光如日，眾寶莊嚴。</p><a 
name="0209c07" id="0209c07"></a><p style="text-indent: 0em; margin-left: 0em"><span class="linehead"></span>爾時，世尊身色熙怡，如日溫照一切大眾、如<a 
name="0209c08" id="0209c08"></a>寶莊嚴，頂上放光名曰周遍，普照百千世<a 
name="0209c09" id="0209c09"></a>界，無量諸光以為眷屬，俱照十方，遶佛三匝，<a 
name="0209c10" id="0209c10"></a>光從口入而口無異相。譬如淨月明照虛空，<a 
name="0209c11" id="0209c11"></a>然於虛空亦無異相；光從口入亦復如是。譬<a 
name="0209c12" id="0209c12"></a>如沙聚，蘇油注中不見增損；佛光入口亦復<a 
name="0209c13" id="0209c13"></a>如是。</p><a 
name="0209c14" id="0209c14"></a><p style="text-indent: 0em; margin-left: 0em"><span class="linehead"></span>爾時，東方過無量恒河沙世界，有國名蓮華<a 
name="0209c15" id="0209c15"></a>自在，彼世界有佛名蓮華眼如來、應供、正遍<a 
name="0209c16" id="0209c16"></a>知、明行足、善逝、世間解、無上士、調御丈夫、天人<a 
name="0209c17" id="0209c17"></a>師、佛、世尊，為諸菩薩說一乘法。彼國無有聲<a 
name="0209c18" id="0209c18"></a>聞、辟支佛名。時諸眾生皆得阿鞞跋致，趣向<a 
name="0209c19" id="0209c19"></a>阿耨多羅三藐三菩提。此諸眾生無有揣食，<a 
name="0209c20" id="0209c20"></a>唯有法喜、禪悅等食。彼國雖有日、月、星辰，不<a 
name="0209c21" id="0209c21"></a>以為明，唯有佛光照於彼土；無有山林、株<span class="corr" title='[杭&gt;杌]'>杌</span>、<a 
name="0209c22" id="0209c22"></a>荊棘，地平如掌。</p><p style="text-indent: 0em; margin-left: 0em"><span class="linehead"></span>彼有菩薩摩訶薩名除一切<a 
name="0209c23" id="0209c23"></a>蓋障，聞其名者一切罪障皆悉除滅。時除蓋<a 
name="0209c24" id="0209c24"></a>障菩薩摩訶薩蒙光觸身，即詣蓮華眼佛所，<a 
name="0209c25" id="0209c25"></a>頭面著地為佛作禮，&#x5374;住一面坐蓮華上。復<a 
name="0209c26" id="0209c26"></a>有無量菩薩亦蒙光明往詣佛所，頭面著地<a 
name="0209c27" id="0209c27"></a>頂禮佛足，&#x5374;坐一面。除蓋障菩薩從坐而起，<a 
name="0209c28" id="0209c28"></a>整其衣服，偏袒右肩，右膝著地，合掌向佛而<a 
name="0209c29" id="0209c29"></a>白佛言：「世尊！以何因緣有斯光明？遇斯光者<a 
name="0210a01" id="0210a01"></a>心意快樂，如是之光從何而來？」</p><p style="text-indent: 0em; margin-left: 0em"><span class="linehead"></span>蓮華眼佛答<a 
name="0210a02" id="0210a02"></a>言：「善男子！西方有世界名娑婆，佛號曰釋迦<a 
name="0210a03" id="0210a03"></a>牟尼如來、應供、正遍知、明行足、善逝、世間解、無<a 
name="0210a04" id="0210a04"></a>上士、調御丈夫、天人師、佛、世尊，聞彼佛名皆<a 
name="0210a05" id="0210a05"></a>得阿鞞跋致，如是之光彼佛所放。」</p><p style="text-indent: 0em; margin-left: 0em"><span class="linehead"></span>除蓋障菩<a 
name="0210a06" id="0210a06"></a>薩復白佛言：「世尊！以何因緣聞彼佛名皆得<a 
name="0210a07" id="0210a07"></a>阿鞞跋致、趣阿耨多羅三藐三菩提？」</p><p style="text-indent: 0em; margin-left: 0em"><span class="linehead"></span>蓮華眼<a 
name="0210a08" id="0210a08"></a>佛復告除蓋障菩薩言：「彼佛行菩薩道時發<a 
name="0210a09" id="0210a09"></a>大誓願：『若我成佛，聞其名者皆發阿耨多羅<a 
name="0210a10" id="0210a10"></a>三藐三菩提心、得阿鞞跋致。』」</p><p style="text-indent: 0em; margin-left: 0em"><span class="linehead"></span>除蓋障菩薩復<a 
name="0210a11" id="0210a11"></a>白佛言：「世尊！若聞彼佛名皆發阿耨多羅三<a 
name="0210a12" id="0210a12"></a>藐三菩提、得阿鞞跋致者，彼國眾生皆已得<a 
name="0210a13" id="0210a13"></a>不？」</p><p style="text-indent: 0em; margin-left: 0em"><span class="linehead"></span>蓮華眼佛答言：「善男子！有得、不得。」</p><p style="text-indent: 0em; margin-left: 0em"><span class="linehead"></span>除蓋<a 
name="0210a14" id="0210a14"></a>障菩薩復白佛言：「世尊！彼國眾生可不聞耶？」</p><a 
name="0210a15" id="0210a15"></a><p style="text-indent: 0em; margin-left: 0em"><span class="linehead"></span>蓮華眼佛答言：「善男子！亦得聞名。」</p><p style="text-indent: 0em; margin-left: 0em"><span class="linehead"></span>除蓋障菩<a 
name="0210a16" id="0210a16"></a>薩白佛言：「世尊！如其聞者，云何有得、不得？」</p><a 
name="0210a17" id="0210a17"></a><p style="text-indent: 0em; margin-left: 0em"><span class="linehead"></span>蓮華眼佛答言：「善男子！彼國眾生悉是阿鞞<a 
name="0210a18" id="0210a18"></a>跋致、亦非阿鞞跋致。」</p><p style="text-indent: 0em; margin-left: 0em"><span class="linehead"></span>除蓋障菩薩白佛言：「世<a 
name="0210a19" id="0210a19"></a>尊！云何悉是阿鞞跋致、亦非阿鞞跋致？」</p><p style="text-indent: 0em; margin-left: 0em"><span class="linehead"></span>蓮華<a 
name="0210a20" id="0210a20"></a>眼佛答言：「善男子！聞彼佛名者，雖得阿鞞跋<a 
name="0210a21" id="0210a21"></a>致種子因緣，不具行、未滿足，不得受記。善男<a 
name="0210a22" id="0210a22"></a>子！我今為汝說喻。譬如種樹，有其種子離於<a 
name="0210a23" id="0210a23"></a>腐敗、具足生牙因緣，當言為生、為不生耶？」</p><p style="text-indent: 0em; margin-left: 0em"><span class="linehead"></span>除<a 
name="0210a24" id="0210a24"></a>蓋障菩薩白佛言：「世尊！是名為生。」</p><p style="text-indent: 0em; margin-left: 0em"><span class="linehead"></span>蓮華眼佛<a 
name="0210a25" id="0210a25"></a>答言：「善男子！聞佛名者得其種子，具足因緣<a 
name="0210a26" id="0210a26"></a>便得受記。」</p><p style="text-indent: 0em; margin-left: 0em"><span class="linehead"></span>除蓋障菩薩摩訶薩白佛言：「世<a 
name="0210a27" id="0210a27"></a>尊！我欲往娑婆世界禮拜恭敬釋迦牟尼佛。」</p><a 
name="0210a28" id="0210a28"></a><p style="text-indent: 0em; margin-left: 0em"><span class="linehead"></span>蓮華眼佛即便答言：「善男子！今正是時，可往<a 
name="0210a29" id="0210a29"></a>禮拜。」</p><p style="text-indent: 0em; margin-left: 0em"><span class="linehead"></span>彼諸菩薩白佛言：「世尊！我等亦當隨從<a 
name="0210b01" id="0210b01"></a>除蓋障菩薩往詣娑婆世界禮拜、恭敬、尊重、讚<a 
name="0210b02" id="0210b02"></a>歎。」</p><p style="text-indent: 0em; margin-left: 0em"><span class="linehead"></span>蓮華眼佛告諸菩薩言：「今正是時，可往詣<a 
name="0210b03" id="0210b03"></a>彼。莫生下劣放逸之心。何以故？彼界眾生<a 
name="0210b04" id="0210b04"></a>多諸貪欲、瞋恚、愚癡，不肯恭敬沙門、婆羅門，<a 
name="0210b05" id="0210b05"></a>好作非法、心意&#x9E81;弊、惡口罵詈、佷悷難調、<a 
name="0210b06" id="0210b06"></a>慳貪嫉&#x59AC;、懈怠<span class="gaiji">&#x61F6;<!--gaiji,懶,1[悚*頁],2&#x61F6;,3--></span>墮、放逸破戒，無量煩惱之<a 
name="0210b07" id="0210b07"></a>所縛纏；於惡生中而為說法。」</p><p style="text-indent: 0em; margin-left: 0em"><span class="linehead"></span>爾時，彼諸菩<a 
name="0210b08" id="0210b08"></a>薩白佛言：「世尊！釋迦牟尼佛甚為希有，能於<a 
name="0210b09" id="0210b09"></a>彼惡世界眾生中而為說法。」</p><p style="text-indent: 0em; margin-left: 0em"><span class="linehead"></span>蓮華眼佛答言：<a 
name="0210b10" id="0210b10"></a>「善男子！彼佛世尊實為希有。如汝所言，常處<a 
name="0210b11" id="0210b11"></a>惡眾生中而為演法。彼惡世界能起一念善<a 
name="0210b12" id="0210b12"></a>心者此亦難有。何以故？清淨世界眾生守<a 
name="0210b13" id="0210b13"></a>信、修善不難；惡世界中，於彈指頃發生信心<a 
name="0210b14" id="0210b14"></a>歸依佛法僧、於彈指頃能修持戒、於彈指頃<a 
name="0210b15" id="0210b15"></a>生離欲心、於彈指頃生於慈悲發阿耨多羅<a 
name="0210b16" id="0210b16"></a>三藐三菩提心，此則甚難。」</p><p style="text-indent: 0em; margin-left: 0em"><span class="linehead"></span>諸菩薩白佛言：「希<a 
name="0210b17" id="0210b17"></a>有。世尊！希有。善逝！」</p><p style="text-indent: 0em; margin-left: 0em"><span class="linehead"></span>爾時，諸菩薩，除蓋障菩薩<a 
name="0210b18" id="0210b18"></a>摩訶薩最為上首。爾時，除蓋障菩薩摩訶薩<a 
name="0210b19" id="0210b19"></a>并諸菩薩。受佛教已歡喜踊躍，頂禮佛足，各<a 
name="0210b20" id="0210b20"></a>還本坐。此諸菩薩有齎寶樹，華果具足——有齎<a 
name="0210b21" id="0210b21"></a>琉璃樹者、有齎頗梨樹者、有齎金樹者、有<a 
name="0210b22" id="0210b22"></a>齎眾寶樹者、有齎華樹者、有齎果樹者、有<a 
name="0210b23" id="0210b23"></a>齎衣雲者、有齎環玔瓔珞者、有齎香雲者、<a 
name="0210b24" id="0210b24"></a>有齎華鬘雲者、有齎寶蓋雲者、有齎寶幢幡<a 
name="0210b25" id="0210b25"></a>雲者、有齎音樂雲者——悉皆來集除蓋障菩薩<a 
name="0210b26" id="0210b26"></a>摩訶薩所，共詣娑婆世界。</p><p style="text-indent: 0em; margin-left: 0em"><span class="linehead"></span>除蓋障菩薩摩訶<a 
name="0210b27" id="0210b27"></a>薩告眾菩薩言：「彼娑婆世界眾生多受苦惱，<a 
name="0210b28" id="0210b28"></a>汝等各各現神通力，令彼眾生使得快樂。」時<a 
name="0210b29" id="0210b29"></a>諸菩薩皆言：「唯然。」</p><p style="text-indent: 0em; margin-left: 0em"><span class="linehead"></span>爾時，除蓋障菩薩摩訶薩<a 
name="0210c01" id="0210c01"></a>以神通力身出光明，清淨無垢，遍照娑婆三<a 
name="0210c02" id="0210c02"></a>千大千世界。此光能照地獄、餓鬼、畜生、閻羅<a 
name="0210c03" id="0210c03"></a>王趣，諸苦惱者蒙光觸身身受快樂，貪欲、瞋<a 
name="0210c04" id="0210c04"></a>恚悉令除滅，慈心相向猶如父母。三千大千<a 
name="0210c05" id="0210c05"></a>世界諸闇冥處，日、月、諸光所不及處，以菩薩<a 
name="0210c06" id="0210c06"></a>光故皆得相見；三千大千世界鐵圍山、大鐵<a 
name="0210c07" id="0210c07"></a>圍山、目真&#x96A3;陀山、摩訶目真&#x96A3;陀山及諸餘<a 
name="0210c08" id="0210c08"></a>山幽冥之處，悉蒙光照；上及梵天、下至阿鼻<a 
name="0210c09" id="0210c09"></a>地獄，如是中間光明普照。又，諸菩薩皆放身<a 
name="0210c10" id="0210c10"></a>光，蒙其光者，餓者得食、渴者得飲、裸者<a 
name="0210c11" id="0210c11"></a>得衣、貧者得財、盲者能視、聾者能聽、&#x7602;者能<a 
name="0210c12" id="0210c12"></a>言、躄者能行、狂者得正、苦者能樂、諸懷孕者<a 
name="0210c13" id="0210c13"></a>令安隱產，當爾之時，眾苦悉除。</p><p style="text-indent: 0em; margin-left: 0em"><span class="linehead"></span>共諸菩薩俱<a 
name="0210c14" id="0210c14"></a>時而到伽耶山頂，寶網彌覆三千大千世界。<a 
name="0210c15" id="0210c15"></a>於虛空中，蓮華雲雨蓮華、妙果雲雨妙果、華<a 
name="0210c16" id="0210c16"></a>鬘雲雨華鬘、香雲雨香、白疊雲雨白疊、末香<a 
name="0210c17" id="0210c17"></a>雲雨末香、衣服雲雨衣服、寶蓋雲雨寶蓋、寶<a 
name="0210c18" id="0210c18"></a>幢雲雨寶幢、寶幡雲雨寶幡，如是眾雲隨種<a 
name="0210c19" id="0210c19"></a>而雨，雨觸身時柔軟快樂。</p><p style="text-indent: 0em; margin-left: 0em"><span class="linehead"></span>爾時，伽耶山坑坎、<a 
name="0210c20" id="0210c20"></a>堆阜自然平坦，諸山、樹木變為寶林，亦作栴<a 
name="0210c21" id="0210c21"></a>檀、沈水及諸香樹，周遍嚴飾。百千天樂於虛<a 
name="0210c22" id="0210c22"></a>空中不鼓自鳴，諸樂音中俱出偈頌：</p><a 
name="0210c23" id="0210c23"></a><p><span class="lg">「生於林毘羅，　　不由結業有，<a 
name="0210c24" id="0210c24"></a><br>　挺特無有比，　　我今禮於彼；<a 
name="0210c25" id="0210c25"></a><br>　心平如虛空，　　至於伽耶山，<a 
name="0210c26" id="0210c26"></a><br>　我今歸最妙，　　無上勝菩提。<a 
name="0210c27" id="0210c27"></a><br>　坐於道樹下，　　始悟於正覺，<a 
name="0210c28" id="0210c28"></a><br>　指地以為證，　　魔怨皆退散，<a 
name="0210c29" id="0210c29"></a><br>　我今到伽耶，　　稽首無垢尊。<a 
name="0211a01" id="0211a01"></a><br>　世間皆幻化，　　亦如沫泡炎，<a 
name="0211a02" id="0211a02"></a><br>　虛誑如水月；　　法相亦如是，<a 
name="0211a03" id="0211a03"></a><br>　我今來至此，　　敬禮正智樹。<a 
name="0211a04" id="0211a04"></a><br>　譬如伎藝人，　　能現諸權變，<a 
name="0211a05" id="0211a05"></a><br>　諸法若干種，　　譬如天馬紅，<a 
name="0211a06" id="0211a06"></a><br>　稽首禮不動，　　功德之伏藏，<a 
name="0211a07" id="0211a07"></a><br>　我今從彼來，　　敬禮無上尊。<a 
name="0211a08" id="0211a08"></a><br>　深起大悲心，　　無量百千劫，<a 
name="0211a09" id="0211a09"></a><br>　修於戒、定、慧，　　積集諸善業，<a 
name="0211a10" id="0211a10"></a><br>　我今從彼來，　　禮於淨月面。<a 
name="0211a11" id="0211a11"></a><br>　百千億菩薩、　　無量諸天眾，<a 
name="0211a12" id="0211a12"></a><br>　皆從彼而來，　　為禮除闇尊；<a 
name="0211a13" id="0211a13"></a><br>　獲得法伏藏，　　慈悲為眾演，<a 
name="0211a14" id="0211a14"></a><br>　能作利益者，　　最是無等尊；<a 
name="0211a15" id="0211a15"></a><br>　我今從彼來，　　稽首於正覺。<a 
name="0211a16" id="0211a16"></a><br>　慈悲濟眾生，　　寂靜而憺怕，<a 
name="0211a17" id="0211a17"></a><br>　蓮華不著水、　　煩惱不染心，<a 
name="0211a18" id="0211a18"></a><br>　我今來歸命，　　禮此最勝德。<a 
name="0211a19" id="0211a19"></a><br>　清淨身無垢，　　眾相開花敷，<a 
name="0211a20" id="0211a20"></a><br>　八十好為果，　　世間得依怙，<a 
name="0211a21" id="0211a21"></a><br>　我今從彼來，　　稽首於寶樹，<a 
name="0211a22" id="0211a22"></a><br>　具無量枝條，　　我等悉供養。」</span></p><a 
name="0211a23" id="0211a23"></a><p style="text-indent: 0em; margin-left: 0em"><span class="linehead"></span>爾時，尊者目連從坐而起，長跪合掌，偏袒右<a 
name="0211a24" id="0211a24"></a>肩白佛言：「世尊！我今不見其形而聞眾妙偈<a 
name="0211a25" id="0211a25"></a>頌。」</p><p style="text-indent: 0em; margin-left: 0em"><span class="linehead"></span>佛告目連：「東方過此無量恒河沙佛土蓮<a 
name="0211a26" id="0211a26"></a>華世界，有佛名為蓮華淨眼，今現在彼為大<a 
name="0211a27" id="0211a27"></a>眾說法。彼有菩薩摩訶薩名除蓋障，復有無<a 
name="0211a28" id="0211a28"></a>量百千億菩薩，皆來至此娑婆世界，為欲禮<a 
name="0211a29" id="0211a29"></a>拜恭敬於我、至心聽法故，彼諸菩薩造此偈<a 
name="0211b01" id="0211b01"></a>頌。」</p><p style="text-indent: 0em; margin-left: 0em"><span class="linehead"></span>佛語以訖，彼諸菩薩即到佛前，除蓋障<a 
name="0211b02" id="0211b02"></a>菩薩摩訶薩最為上首，皆共頭面頂禮佛足，<a 
name="0211b03" id="0211b03"></a>&#x5374;住一面，合掌向佛以偈讚曰：</p><a 
name="0211b04" id="0211b04"></a><p><span class="lg">「歸命大名稱，　　具足智慧者；<a 
name="0211b05" id="0211b05"></a><br>　歸命大精進，　　最勝牟尼尊。<a 
name="0211b06" id="0211b06"></a><br>　能拔於三有，　　越渡煩惱岸，<a 
name="0211b07" id="0211b07"></a><br>　神光照世間，　　歸命無等尊。<a 
name="0211b08" id="0211b08"></a><br>　四方蒙光照，　　周遍悉解脫，<a 
name="0211b09" id="0211b09"></a><br>　歸命無等稱，　　不動如山王。<a 
name="0211b10" id="0211b10"></a><br>　深廣如大海，　　智慧無有量，<a 
name="0211b11" id="0211b11"></a><br>　一切諸外道，　　無能擾亂者，<a 
name="0211b12" id="0211b12"></a><br>　我今稽首禮，　　歸命於法王。<a 
name="0211b13" id="0211b13"></a><br>　第一寂滅道，　　無生亦無滅，<a 
name="0211b14" id="0211b14"></a><br>　體相如涅槃，　　歸依說法王。<a 
name="0211b15" id="0211b15"></a><br>　能轉法輪者，　　顯現於正道，<a 
name="0211b16" id="0211b16"></a><br>　安住於真諦，　　開演於涅槃，<a 
name="0211b17" id="0211b17"></a><br>　而授菩提記，　　善知於法相，<a 
name="0211b18" id="0211b18"></a><br>　及以煩惱性，　　如說而修行。<a 
name="0211b19" id="0211b19"></a><br>　觀察於律儀，　　貪欲、諸瞋恚、<a 
name="0211b20" id="0211b20"></a><br>　無量心垢穢、　　一切諸塵障，<a 
name="0211b21" id="0211b21"></a><br>　於菩提樹下，　　智火悉燒盡，<a 
name="0211b22" id="0211b22"></a><br>　濟度於眾生，　　自度亦度彼。<a 
name="0211b23" id="0211b23"></a><br>　生死曠野中，　　勉濟諸眾生，<a 
name="0211b24" id="0211b24"></a><br>　長寢於重昏，　　三有之獄縛。<a 
name="0211b25" id="0211b25"></a><br>　勸令早覺悟，　　趣向歸依處，<a 
name="0211b26" id="0211b26"></a><br>　當為作親友，　　究竟不放逸。<a 
name="0211b27" id="0211b27"></a><br>　隨從而來者，　　皆住於菩提，<a 
name="0211b28" id="0211b28"></a><br>　為欲聽正法，　　願時而解脫。」</span></p><a 
name="0211b29" id="0211b29"></a><p style="text-indent: 0em; margin-left: 0em"><span class="linehead"></span>爾時，除蓋障菩薩摩訶薩偈讚佛已，佛告諸<a 
name="0211c01" id="0211c01"></a>菩薩：「各還本坐。」除蓋障菩薩摩訶薩及諸菩<a 
name="0211c02" id="0211c02"></a>薩皆坐蓮華臺上。</p><p style="text-indent: 0em; margin-left: 0em"><span class="linehead"></span>除蓋障菩薩摩訶薩從坐<a 
name="0211c03" id="0211c03"></a>而起，整其衣服，偏袒右肩，右膝著地，合掌向<a 
name="0211c04" id="0211c04"></a>佛而白佛言：「世尊！欲有所問，唯願聽許。」</p><p style="text-indent: 0em; margin-left: 0em"><span class="linehead"></span>佛即<a 
name="0211c05" id="0211c05"></a>答言：「若有疑者，隨汝所問，我當為汝分別解<a 
name="0211c06" id="0211c06"></a>說。」</p><p style="text-indent: 0em; margin-left: 0em"><span class="linehead"></span>除蓋障菩薩白佛言：「世尊！云何菩薩具足<a 
name="0211c07" id="0211c07"></a>於施、具足於戒、具足於忍、具足精進、具足禪<a 
name="0211c08" id="0211c08"></a>定、具足智慧、具足方便、具足於願、具足於<a 
name="0211c09" id="0211c09"></a>力、具足於智？云何菩薩與地等？云何菩薩與<a 
name="0211c10" id="0211c10"></a>水等？云何菩薩與火等？云何菩薩與虛空等？<a 
name="0211c11" id="0211c11"></a>云何菩薩如月？云何菩薩如日？云何菩薩如<a 
name="0211c12" id="0211c12"></a>師子？云何菩薩為善調？云何菩薩為善御？云<a 
name="0211c13" id="0211c13"></a>何菩薩如蓮華？云何菩薩得大意？云何菩薩<a 
name="0211c14" id="0211c14"></a>得淨意？云何菩薩得無疑網心？云何菩薩甚<a 
name="0211c15" id="0211c15"></a>深如大海？云何菩薩得微細智？云何菩薩得<a 
name="0211c16" id="0211c16"></a>隨順辯？云何菩薩得無盡辯？云何菩薩得淨<a 
name="0211c17" id="0211c17"></a>辯？云何菩薩能令眾生得少欲知足？云何菩<a 
name="0211c18" id="0211c18"></a>薩得隨應辯？云何菩薩作法師？云何菩薩得<a 
name="0211c19" id="0211c19"></a>隨順法？云何菩薩得善解法界？云何菩薩行<a 
name="0211c20" id="0211c20"></a>空境界？云何菩薩行無相境界？云何菩薩行<a 
name="0211c21" id="0211c21"></a>無願境界？云何菩薩行慈？云何菩薩行悲？云<a 
name="0211c22" id="0211c22"></a>何菩薩行喜？云何菩薩行捨？云何菩薩得遊<a 
name="0211c23" id="0211c23"></a>戲神通？云何菩薩得離八難處？云何菩薩得<a 
name="0211c24" id="0211c24"></a>不忘菩提心？云何菩薩得宿命智？云何菩薩<a 
name="0211c25" id="0211c25"></a>得不離善知識？云何菩薩得離惡知識？云何<a 
name="0211c26" id="0211c26"></a>菩薩得佛清淨身？云何菩薩得金剛身？云何<a 
name="0211c27" id="0211c27"></a>菩薩得大商主？云何菩薩得善知諸道？云<a 
name="0211c28" id="0211c28"></a>何菩薩得示不顛倒道？云何菩薩常得定心？<a 
name="0211c29" id="0211c29"></a>云何菩薩得糞掃衣？云何菩薩得三衣？云何<a 
name="0212a01" id="0212a01"></a>菩薩得旃衣？云何菩薩得乞食法？云何菩薩<a 
name="0212a02" id="0212a02"></a>得一坐食法？云何菩薩得一受食法？云何菩<a 
name="0212a03" id="0212a03"></a>薩得非食後食？云何菩薩得阿練若行？云何<a 
name="0212a04" id="0212a04"></a>菩薩得樹下坐？云何菩薩得露地坐？云何菩<a 
name="0212a05" id="0212a05"></a>薩在塚間行？云何菩薩常坐不臥？云何菩薩<a 
name="0212a06" id="0212a06"></a>能隨敷坐？云何菩薩善知教授禪法？云何菩<a 
name="0212a07" id="0212a07"></a>薩能持修多羅？云何菩薩能持律藏？云何菩<a 
name="0212a08" id="0212a08"></a>薩能持威儀？云何菩薩善知可行處？云何菩<a 
name="0212a09" id="0212a09"></a>薩善知修行法？云何菩薩除於貪嫉？云何菩<a 
name="0212a10" id="0212a10"></a>薩於一切眾生能起等心？云何菩薩善知供<a 
name="0212a11" id="0212a11"></a>養如來？云何菩薩除於憍慢？云何菩薩善得<a 
name="0212a12" id="0212a12"></a>信敬心？云何菩薩善解第一義諦？云何菩薩<a 
name="0212a13" id="0212a13"></a>善知十二因緣？云何菩薩善知己體相？云何<a 
name="0212a14" id="0212a14"></a>菩薩善知世間相？云何菩薩生淨佛國土？云<a 
name="0212a15" id="0212a15"></a>何菩薩處胎不污？云何菩薩捨家出家？云何<a 
name="0212a16" id="0212a16"></a>菩薩得清淨命？云何菩薩心不愁惱？云何菩<a 
name="0212a17" id="0212a17"></a>薩善隨佛教？云何菩薩常和顏語、捨離顰蹙？<a 
name="0212a18" id="0212a18"></a>云何菩薩具足多聞？云何菩薩善持正法？云<a 
name="0212a19" id="0212a19"></a>何菩薩作法王子？云何菩薩為四天王、帝釋、<a 
name="0212a20" id="0212a20"></a>梵天之所供養？云何菩薩知他體相？云何菩<a 
name="0212a21" id="0212a21"></a>薩善知成熟眾生？云何菩薩善修柔和行？云<a 
name="0212a22" id="0212a22"></a>何菩薩共住安樂？云何菩薩善修四攝法？云<a 
name="0212a23" id="0212a23"></a>何菩薩得威儀端正？云何菩薩善為眾生作<a 
name="0212a24" id="0212a24"></a>依憑處？云何菩薩喻如藥樹？云何菩薩常<a 
name="0212a25" id="0212a25"></a>修諸善？云何菩薩善作變化？云何菩薩摩<a 
name="0212a26" id="0212a26"></a>訶薩速成阿耨多羅三藐三菩提？」</p><a 
name="0212a27" id="0212a27"></a><p style="text-indent: 0em; margin-left: 0em"><span class="linehead"></span>佛告除蓋障菩薩摩訶薩：「善哉，善哉。善男子！<a 
name="0212a28" id="0212a28"></a>汝欲利益天人、拔濟一切眾生故發是問，我<a 
name="0212a29" id="0212a29"></a>今當為汝說。」</p><p style="text-indent: 0em; margin-left: 0em"><span class="linehead"></span>除蓋障菩薩摩訶薩白佛言：「善<a 
name="0212b01" id="0212b01"></a>哉，世尊！願時演說。」</p><p style="text-indent: 0em; margin-left: 0em"><span class="linehead"></span>佛即告言：「善男子！我<a 
name="0212b02" id="0212b02"></a>今當說，汝等諦聽。</p><p style="text-indent: 0em; margin-left: 0em"><span class="linehead"></span>「菩薩成就十法能具足檀。<a 
name="0212b03" id="0212b03"></a>何等為十？法施具足、無畏施具足、財施具足、<a 
name="0212b04" id="0212b04"></a>不望報施具足、憐愍施具足、不輕心施具<a 
name="0212b05" id="0212b05"></a>足、尊重施具足、恭敬承事施具足、不求有<a 
name="0212b06" id="0212b06"></a>施具足、清淨施具足。</p><p style="text-indent: 0em; margin-left: 0em"><span class="linehead"></span>「善男子！云何名菩薩法<a 
name="0212b07" id="0212b07"></a>施具足？無悕望心，自受持法為人演說，不求<a 
name="0212b08" id="0212b08"></a>利養、不為名譽，為除一切眾生過惡，不為於<a 
name="0212b09" id="0212b09"></a>利。心無高下，平等說法，若為王、若王等、旃陀<a 
name="0212b10" id="0212b10"></a>羅等說法，等無差別。不以此施貢高、憍慢。若<a 
name="0212b11" id="0212b11"></a>能如是，是名菩薩法施具足。</p><p style="text-indent: 0em; margin-left: 0em"><span class="linehead"></span>「云何名菩薩無<a 
name="0212b12" id="0212b12"></a>畏施具足？菩薩自離刀杖，亦教人離刀杖。於<a 
name="0212b13" id="0212b13"></a>一切眾生生父母想、男女想、親友想。何以故？<a 
name="0212b14" id="0212b14"></a>佛說一切眾生從無始劫來無非父母、男女。<a 
name="0212b15" id="0212b15"></a>菩薩常於微細中捨身而與，況復餘大眾生？<a 
name="0212b16" id="0212b16"></a>是名菩薩無畏施具足。</p><p style="text-indent: 0em; margin-left: 0em"><span class="linehead"></span>「云何名菩薩財施具<a 
name="0212b17" id="0212b17"></a>足？菩薩見眾生多作諸惡，便積聚財寶而施<a 
name="0212b18" id="0212b18"></a>與之，令離惡業、安置善處。又，聞佛世尊作如<a 
name="0212b19" id="0212b19"></a>是說檀，是菩薩能除慳貪、嫉&#x59AC;之垢，如佛所<a 
name="0212b20" id="0212b20"></a>說習行於施，不以施故而心自高。是名菩薩<a 
name="0212b21" id="0212b21"></a>財施滿足。</p><p style="text-indent: 0em; margin-left: 0em"><span class="linehead"></span>「云何名菩薩不望報施具足？不為<a 
name="0212b22" id="0212b22"></a>得眷屬故施、不為得親友故施、不為欲故施，<a 
name="0212b23" id="0212b23"></a>菩薩作是念施：『菩薩淨戒是常行法。』以是因<a 
name="0212b24" id="0212b24"></a>緣故，是名菩薩不望報施具足。</p><p style="text-indent: 0em; margin-left: 0em"><span class="linehead"></span>「云何名菩薩<a 
name="0212b25" id="0212b25"></a>成就憐愍施具足？菩薩見眾生飢渴受苦、裸<a 
name="0212b26" id="0212b26"></a>形弊衣、無所依怙、無歸、無趣、無居住處、離於<a 
name="0212b27" id="0212b27"></a>福業，便生殷重憐愍之心：『我今為苦眾生故<a 
name="0212b28" id="0212b28"></a>發阿耨多羅三藐三菩提心，但以眾生輪轉<a 
name="0212b29" id="0212b29"></a>受苦、裸形弊衣、無怙、無歸、無趣、飢寒困苦，我<a 
name="0212c01" id="0212c01"></a>當何時為是眾生作衣服、飲食乃至歸依舍<a 
name="0212c02" id="0212c02"></a>宅？』現有財物悉施與之，雖作是施而不生念<a 
name="0212c03" id="0212c03"></a>存有我、人、財物等想。如是施者，是名菩薩憐<a 
name="0212c04" id="0212c04"></a>愍施具足。</p><p style="text-indent: 0em; margin-left: 0em"><span class="linehead"></span>「云何名菩薩不輕心施具足？不分<a 
name="0212c05" id="0212c05"></a>別施、等大悲施、不輕心施、心不&#x608B;惜施、不<a 
name="0212c06" id="0212c06"></a>瞋忿施、不憍逸施、不為得名稱施、不為我能<a 
name="0212c07" id="0212c07"></a>多聞故施，如是之施名為專心施、尊重施、恭<a 
name="0212c08" id="0212c08"></a>敬施、自手施。如此等施是名菩薩不輕心施<a 
name="0212c09" id="0212c09"></a>具足。</p><p style="text-indent: 0em; margin-left: 0em"><span class="linehead"></span>「云何名菩薩承事施具足？若同梵行可<a 
name="0212c10" id="0212c10"></a>尊事者——若和尚、阿闍梨等——如是之人深生殷<a 
name="0212c11" id="0212c11"></a>重，起迎合掌，瞻仰恭敬，若有所作躬代營佐。<a 
name="0212c12" id="0212c12"></a>如是施者，是名菩薩承事施具足。</p><p style="text-indent: 0em; margin-left: 0em"><span class="linehead"></span>「云何名菩<a 
name="0212c13" id="0212c13"></a>薩恭敬施具足？供養佛、供養法、供養僧。香華、<a 
name="0212c14" id="0212c14"></a>伎樂遶如來塔，塗掃佛地；若諸塔廟朽故崩<a 
name="0212c15" id="0212c15"></a>落，修治嚴飾；如是名為恭敬佛。恭敬法者，<a 
name="0212c16" id="0212c16"></a>聽法、讀誦、受持、書寫、解說、思惟其義、如法修<a 
name="0212c17" id="0212c17"></a>行、不顛倒取義，是名恭敬法。恭敬僧者，衣服、<a 
name="0212c18" id="0212c18"></a>飲食、臥具、湯藥、種種雜物，供給所須奉施於<a 
name="0212c19" id="0212c19"></a>僧，乃至貧下無所有時，當用淨水敬心持施；<a 
name="0212c20" id="0212c20"></a>如此施者名恭敬僧施。若能如是供養三寶，<a 
name="0212c21" id="0212c21"></a>是名菩薩恭敬施具足。</p><p style="text-indent: 0em; margin-left: 0em"><span class="linehead"></span>「云何名菩薩不求有<a 
name="0212c22" id="0212c22"></a>施具足？菩薩施時不生是念：『我當生天。』亦不<a 
name="0212c23" id="0212c23"></a>生念：『我當為王及諸輔相、大臣、官屬。』是名菩<a 
name="0212c24" id="0212c24"></a>薩不求有施具足。</p><p style="text-indent: 0em; margin-left: 0em"><span class="linehead"></span>「云何名菩薩清淨施具足？<a 
name="0212c25" id="0212c25"></a>菩薩諦觀此施無垢、無穢、無雜，如是施者是<a 
name="0212c26" id="0212c26"></a>名菩薩清淨施具足。</p><p style="text-indent: 0em; margin-left: 0em"><span class="linehead"></span>「善男子！具此十事是名<a 
name="0212c27" id="0212c27"></a>菩薩具足於檀。</p><p style="text-indent: 0em; margin-left: 0em"><span class="linehead"></span>「善男子！菩薩復有十法名成<a 
name="0212c28" id="0212c28"></a>就淨戒。何等為十？善學波羅提木叉戒、善持<a 
name="0212c29" id="0212c29"></a>菩薩緻密戒、滅諸煩惱、除不善覺、怖畏惡業、<a 
name="0213a01" id="0213a01"></a>於小罪中尚生驚怖、心常恐畏、受持頭陀法<a 
name="0213a02" id="0213a02"></a>堅固不闕、持戒不為求有造業、淨三業戒。</p><p style="text-indent: 0em; margin-left: 0em"><span class="linehead"></span>「云<a 
name="0213a03" id="0213a03"></a>何名菩薩善學波羅提木叉戒？菩薩於戒律<a 
name="0213a04" id="0213a04"></a>諸經——是佛所制——皆專心受持，不為種族故持<a 
name="0213a05" id="0213a05"></a>戒、不為我見故持戒、不為攝徒眾故持戒、不<a 
name="0213a06" id="0213a06"></a>見他瑕缺而輕毀戒；是名菩薩善持波羅提<a 
name="0213a07" id="0213a07"></a>木叉戒。</p><p style="text-indent: 0em; margin-left: 0em"><span class="linehead"></span>「云何名菩薩善持緻密戒？菩薩作是<a 
name="0213a08" id="0213a08"></a>念：『非但波羅提木叉戒能使我成阿耨多羅<a 
name="0213a09" id="0213a09"></a>三藐三菩提，諸餘菩薩威儀戒行我亦當學，<a 
name="0213a10" id="0213a10"></a>如法修行。』云何是菩薩戒？菩薩不應行處終<a 
name="0213a11" id="0213a11"></a>不往來，非時不語，善知時節、善知方俗，順適<a 
name="0213a12" id="0213a12"></a>人心，不令眾生起於譏嫌，善護眾生令至菩<a 
name="0213a13" id="0213a13"></a>提，亦自具足菩提威儀，言辭柔軟，少於言<a 
name="0213a14" id="0213a14"></a>說，不好親近大臣、群官，恒修阿練若行，和顏<a 
name="0213a15" id="0213a15"></a>悅色。能具如是菩薩威儀戒，及餘經中諸菩<a 
name="0213a16" id="0213a16"></a>薩戒悉具修行，是名菩薩緻密戒。</p><p style="text-indent: 0em; margin-left: 0em"><span class="linehead"></span>「云何名菩<a 
name="0213a17" id="0213a17"></a>薩滅<span class="corr" title='[　&gt;一]'>一</span>切結使皆悉燋然？貪欲、瞋恚、愚<span class="corr" title='[疑&gt;癡]'>癡</span>及餘<a 
name="0213a18" id="0213a18"></a>纏障一切眾具亦皆燋然。於貪欲處生對治<a 
name="0213a19" id="0213a19"></a>法，能起欲處皆悉除斷。云何是貪欲處？於<a 
name="0213a20" id="0213a20"></a>美色邊能起欲因緣。云何名不淨想？如觀己<a 
name="0213a21" id="0213a21"></a>身髮、毛、爪、齒、皮膚、血、肉、筋、脈、骨、髓、汗、淚、涕、唾、<a 
name="0213a22" id="0213a22"></a>肪、膏、腦、膜、咽、喉、心、膽、肝、肺、脾、腎、腸、胃、百<span class="gaiji">[月*葉]<!--gaiji,,1[月*葉],2&#x26F36;,3--></span>、生<a 
name="0213a23" id="0213a23"></a>藏、熟藏、屎、尿、膿汁，菩薩常觀三十六物，若能<a 
name="0213a24" id="0213a24"></a>如是不生貪心。若愚癡、嬰兒、顛狂心亂，見是<a 
name="0213a25" id="0213a25"></a>三十六物猶不起欲想，況復智者諸菩薩等<a 
name="0213a26" id="0213a26"></a>常觀是不淨，云何當復起於欲想？菩薩摩<a 
name="0213a27" id="0213a27"></a>訶薩見所愛色適意之時便生染心，初見色<a 
name="0213a28" id="0213a28"></a>時即自念言：『如佛所說，色如夢響，無有實事。<a 
name="0213a29" id="0213a29"></a>云何智者妄於夢中而生欲想？』是故，菩薩能<a 
name="0213b01" id="0213b01"></a>生欲處悉皆遠離。云何菩薩於可瞋中生對<a 
name="0213b02" id="0213b02"></a>治法而能離瞋及瞋因緣？菩薩於諸眾生常<a 
name="0213b03" id="0213b03"></a>生慈心，以是因緣便得除瞋。若有惱害因緣<a 
name="0213b04" id="0213b04"></a>瞋恚起時，當深繫念對治之法，是名菩薩除<a 
name="0213b05" id="0213b05"></a>瞋方便。云何菩薩除癡方便？當念：『癡心不識<a 
name="0213b06" id="0213b06"></a>善惡，常守愚闇後受苦果。無智自蔽，惱他緣<a 
name="0213b07" id="0213b07"></a>少，不如貪瞋多有怨害。』如是觀時則滅癡心，<a 
name="0213b08" id="0213b08"></a>是名菩薩燋然煩惱。</p><p style="text-indent: 0em; margin-left: 0em"><span class="linehead"></span>「云何名菩薩除不善覺？<a 
name="0213b09" id="0213b09"></a>住於空靜阿練若處作如是念：『我今遠離於<a 
name="0213b10" id="0213b10"></a>憒&#x9599;處，在閑靜地履行佛教；諸餘沙門、婆羅<a 
name="0213b11" id="0213b11"></a>門親近憒&#x9599;，多有擾亂，遠離佛教。』是名菩薩<a 
name="0213b12" id="0213b12"></a>除不善覺。</p><p style="text-indent: 0em; margin-left: 0em"><span class="linehead"></span>「云何名菩薩怖畏惡業？觀察、選擇、<a 
name="0213b13" id="0213b13"></a>曾聞佛說，專心修福，堅持淨戒，善學智慧。以<a 
name="0213b14" id="0213b14"></a>何因故最得勝報？具福德業，遠離諸惡。是<a 
name="0213b15" id="0213b15"></a>名菩薩怖畏惡業。</p><p style="text-indent: 0em; margin-left: 0em"><span class="linehead"></span>「云何名菩薩畏於微惡？於<a 
name="0213b16" id="0213b16"></a>小罪邊常生大畏心，終不輕微小之惡。以何<a 
name="0213b17" id="0213b17"></a>因緣？曾聞佛說：『少毒殺人，況復多毒？微細惡<a 
name="0213b18" id="0213b18"></a>中尚能將人至三惡道，況復多惡而心不畏？』<a 
name="0213b19" id="0213b19"></a>是名菩薩畏微小惡。</p><p style="text-indent: 0em; margin-left: 0em"><span class="linehead"></span>「云何名菩薩心常恐畏？<a 
name="0213b20" id="0213b20"></a>為人體信，婆羅門、剎利居士等以體信故，即<a 
name="0213b21" id="0213b21"></a>寄金、銀、種種珍寶，信心用付，不立時證，菩薩<a 
name="0213b22" id="0213b22"></a>終不生於隱匿之心。若佛物、法物、僧祇物、四方<a 
name="0213b23" id="0213b23"></a>僧物，菩薩寧當自食己肉終不侵他，若飲、若<a 
name="0213b24" id="0213b24"></a>食，供身之具不敢輒毀，是名菩薩心常恐畏。</p><a 
name="0213b25" id="0213b25"></a><p style="text-indent: 0em; margin-left: 0em"><span class="linehead"></span>「云何名菩薩受持頭陀法堅固不闕？若魔眷<a 
name="0213b26" id="0213b26"></a>屬及諸天等，以妙財色欲來擾逼菩薩，菩薩<a 
name="0213b27" id="0213b27"></a>即時志固不動而心不毀，是名菩薩受持頭<a 
name="0213b28" id="0213b28"></a>陀法堅固不闕。</p><p style="text-indent: 0em; margin-left: 0em"><span class="linehead"></span>「云何名菩薩持戒不為求有<a 
name="0213b29" id="0213b29"></a>造業？菩薩持戒不求世間果報，但為滿足一<a 
name="0213c01" id="0213c01"></a>切善法得無上道，是名菩薩持戒不為求有<a 
name="0213c02" id="0213c02"></a>造業。</p><p style="text-indent: 0em; margin-left: 0em"><span class="linehead"></span>「云何名菩薩淨於三業？云何淨身業？<a 
name="0213c03" id="0213c03"></a>離殺、盜、婬，以是義故名為淨身業。云何淨於<a 
name="0213c04" id="0213c04"></a>口業？離惡口、妄言、兩舌、綺語，是故名為淨於<a 
name="0213c05" id="0213c05"></a>口業。云何淨於意業？除貪、瞋、癡邪見，是名淨<a 
name="0213c06" id="0213c06"></a>於意業。是名為菩薩淨於三業。</p><p style="text-indent: 0em; margin-left: 0em"><span class="linehead"></span>「善男子！具此<a 
name="0213c07" id="0213c07"></a>十事是名菩薩成就淨戒。</p>◎<a 
name="0213c08" id="0213c08"></a><p style="text-indent: 0em; margin-left: 0em"><span class="linehead"></span>「◎善男子！菩薩摩訶薩復有十法能淨於忍。<a 
name="0213c09" id="0213c09"></a>何等為十？內忍、外忍、法忍、隨佛教忍、無方<a 
name="0213c10" id="0213c10"></a>所忍、修處處忍、非所為忍、不逼惱忍、悲心忍、<a 
name="0213c11" id="0213c11"></a>誓願忍。</p><p style="text-indent: 0em; margin-left: 0em"><span class="linehead"></span>「云何名菩薩內忍？菩薩飢渴、寒熱、憂<a 
name="0213c12" id="0213c12"></a>悲、疼痛、身心楚切，能自忍受不為苦惱，是名<a 
name="0213c13" id="0213c13"></a>菩薩內忍。</p><p style="text-indent: 0em; margin-left: 0em"><span class="linehead"></span>「云何名菩薩外忍？菩薩從他聞惡<a 
name="0213c14" id="0213c14"></a>言、罵詈、毀辱、誹謗，或毀辱父母、兄弟、姊妹、眷<a 
name="0213c15" id="0213c15"></a>屬、和上、阿闍梨、師徒、同學，或聞毀佛、法、僧，<a 
name="0213c16" id="0213c16"></a>有如是種種毀訾，菩薩忍辱不生瞋恚，是<a 
name="0213c17" id="0213c17"></a>名菩薩外忍。</p><p style="text-indent: 0em; margin-left: 0em"><span class="linehead"></span>「云何名菩薩法忍？佛於諸經說<a 
name="0213c18" id="0213c18"></a>微妙義：『諸法寂靜、諸法寂滅，如涅槃相。』不驚、<a 
name="0213c19" id="0213c19"></a>不怖，菩薩作是念言：『我若不解是經、不知是<a 
name="0213c20" id="0213c20"></a>法，終不得阿耨多羅三藐三菩提。』是故，菩薩<a 
name="0213c21" id="0213c21"></a>勤求諮問、讀誦，是名菩薩法忍。</p><p style="text-indent: 0em; margin-left: 0em"><span class="linehead"></span>「云何名菩薩<a 
name="0213c22" id="0213c22"></a>隨佛教忍？菩薩瞋惱毒心起時，作是思惟：『此<a 
name="0213c23" id="0213c23"></a>身從何而生？從何而滅？從我生者，何者是我？<a 
name="0213c24" id="0213c24"></a>從彼生者，何者是彼？法相如是，從何因緣起？』<a 
name="0213c25" id="0213c25"></a>菩薩作是思惟時，不見所從生、亦不見所緣<a 
name="0213c26" id="0213c26"></a>起、亦不見從我生、亦不見從彼起、亦不見從<a 
name="0213c27" id="0213c27"></a>因緣生。作是思惟，亦不瞋、亦不惱、亦不毒，瞋<a 
name="0213c28" id="0213c28"></a>怒之心即便減少，是名菩薩隨佛教忍。</p><p style="text-indent: 0em; margin-left: 0em"><span class="linehead"></span>「云何<a 
name="0213c29" id="0213c29"></a>名菩薩無方所忍？或有夜忍晝不忍、或晝忍<a 
name="0214a01" id="0214a01"></a>夜不忍，或彼方忍此方不忍、或此方忍彼方<a 
name="0214a02" id="0214a02"></a>不忍，或知識邊忍不知識邊不忍、或不知識<a 
name="0214a03" id="0214a03"></a>邊忍知識邊不忍。菩薩不爾，於一切時、一切<a 
name="0214a04" id="0214a04"></a>方常生忍心，是名菩薩無方所忍。</p><p style="text-indent: 0em; margin-left: 0em"><span class="linehead"></span>「云何名菩<a 
name="0214a05" id="0214a05"></a>薩修處處忍？有人於父母、師長、夫妻、男女、大<a 
name="0214a06" id="0214a06"></a>小、內外如是中生忍，餘則不忍。菩薩忍者則<a 
name="0214a07" id="0214a07"></a>不如是，如父母邊生忍、旃陀羅邊生忍亦<a 
name="0214a08" id="0214a08"></a>爾，是名菩薩修處處忍。</p><p style="text-indent: 0em; margin-left: 0em"><span class="linehead"></span>「云何名菩薩非所為<a 
name="0214a09" id="0214a09"></a>忍？不以事故生忍、不以利故生忍、不以畏故<a 
name="0214a10" id="0214a10"></a>生忍、不以受他恩故生忍、不以相親友故生<a 
name="0214a11" id="0214a11"></a>忍、不以愧赧故生忍，菩薩常修於忍，是名菩<a 
name="0214a12" id="0214a12"></a>薩非所為忍。</p><p style="text-indent: 0em; margin-left: 0em"><span class="linehead"></span>「善男子！云何名菩薩不逼惱忍？<a 
name="0214a13" id="0214a13"></a>若瞋因緣、煩惱未起，不名為忍；若遇瞋因緣<a 
name="0214a14" id="0214a14"></a>時——拳打、刀杖、手&#x811A;蹴蹋、惡口罵詈——於如是中<a 
name="0214a15" id="0214a15"></a>心不動者則名為忍。菩薩若有人來起發瞋<a 
name="0214a16" id="0214a16"></a>恚亦忍、不起發瞋恚亦忍，是名菩薩不逼惱<a 
name="0214a17" id="0214a17"></a>忍。</p><p style="text-indent: 0em; margin-left: 0em"><span class="linehead"></span>「云何名菩薩悲心忍？爾時，菩薩若作王、若<a 
name="0214a18" id="0214a18"></a>王等，有大功業，為苦眾生而作其主。是苦眾<a 
name="0214a19" id="0214a19"></a>生若來罵辱、觸惱之時，菩薩不以我是主故<a 
name="0214a20" id="0214a20"></a>而生瞋恚：『如是眾生我當拔濟、常為擁護，云<a 
name="0214a21" id="0214a21"></a>何而得生於瞋惱？是故，我今悲心憐愍，不生<a 
name="0214a22" id="0214a22"></a>忿恚。』是名菩薩悲心忍。</p><p style="text-indent: 0em; margin-left: 0em"><span class="linehead"></span>「云何名菩薩誓願忍？<a 
name="0214a23" id="0214a23"></a>菩薩作是念：『我先於諸佛前曾作師子吼，發<a 
name="0214a24" id="0214a24"></a>誓願言：「我當成佛，於一切生死淤泥中為拔<a 
name="0214a25" id="0214a25"></a>諸苦眾生。」我今欲拔，不應瞋恚而惱於彼。若<a 
name="0214a26" id="0214a26"></a>我不忍，尚不自度，況利眾生？』善男子！譬如良<a 
name="0214a27" id="0214a27"></a>醫善知治眼，見諸眾生多有患目，或患眼<a 
name="0214a28" id="0214a28"></a>翳、或患眼膜，種種患眼不可稱計。是醫若<a 
name="0214a29" id="0214a29"></a>言：『我欲療治眾生眼患。』彼時醫師後自盲<a 
name="0214b01" id="0214b01"></a>冥。」</p><p style="text-indent: 0em; margin-left: 0em"><span class="linehead"></span>佛言：「如此醫師能治他眼不？」</p><p style="text-indent: 0em; margin-left: 0em"><span class="linehead"></span>除蓋障菩薩<a 
name="0214b02" id="0214b02"></a>摩訶薩白佛言：「不也。世尊！」</p><p style="text-indent: 0em; margin-left: 0em"><span class="linehead"></span>佛告除蓋障菩薩<a 
name="0214b03" id="0214b03"></a>摩訶薩：「欲除一切眾生無明冥者，應先自除<a 
name="0214b04" id="0214b04"></a>闇障，後及於人。若內無智慧能治他疾，是義<a 
name="0214b05" id="0214b05"></a>不然。以是因緣，當修於忍，不應生瞋，是名菩<a 
name="0214b06" id="0214b06"></a>薩大誓願忍。</p><p style="text-indent: 0em; margin-left: 0em"><span class="linehead"></span>「善男子！具此十事是名菩薩能<a 
name="0214b07" id="0214b07"></a>淨於忍。</p><p style="text-indent: 0em; margin-left: 0em"><span class="linehead"></span>「善男子！菩薩復有十法名為精進滿<a 
name="0214b08" id="0214b08"></a>足。何等為十？如金剛精進、無等精進、處中<a 
name="0214b09" id="0214b09"></a>精進、顯勝精進、熾盛精進、常恒精進、清淨精<a 
name="0214b10" id="0214b10"></a>進、不共二乘精進、不輕賤精進、不退轉精進。</p><a 
name="0214b11" id="0214b11"></a><p style="text-indent: 0em; margin-left: 0em"><span class="linehead"></span>「云何菩薩如金剛精進？未解者令解、未涅槃<a 
name="0214b12" id="0214b12"></a>者令得涅槃、未安者令安、未度者令度、未得<a 
name="0214b13" id="0214b13"></a>阿耨多羅三藐三菩提者當令得阿耨多羅<a 
name="0214b14" id="0214b14"></a>三藐三菩提。若作如是修行精進時，天魔波<a 
name="0214b15" id="0214b15"></a>旬來謂菩薩言：『汝今何故作如是精進？徒自<a 
name="0214b16" id="0214b16"></a>勤苦，終無所獲。何以故？我亦曾作如是精<a 
name="0214b17" id="0214b17"></a>進，未解者令解、未涅槃者令得涅槃、未安者<a 
name="0214b18" id="0214b18"></a>令安、未度者令度、未得阿耨多羅三藐三菩<a 
name="0214b19" id="0214b19"></a>提者當令悉得。如是等事皆是妄語，但誑凡<a 
name="0214b20" id="0214b20"></a>愚，無有真實，我未曾見如是精進而得阿耨<a 
name="0214b21" id="0214b21"></a>多羅三藐三菩提者。善男<span class="corr" title='[于&gt;子]'>子</span>！我曾見無量眾<a 
name="0214b22" id="0214b22"></a>生，如是精進有得阿羅漢涅槃、如是精進有<a 
name="0214b23" id="0214b23"></a>得辟支佛涅槃。』魔王復言：『善男子！雖行精進，<a 
name="0214b24" id="0214b24"></a>未有得阿耨多羅三藐三菩提。汝今思惟，疾<a 
name="0214b25" id="0214b25"></a>捨是心，空無所獲，徒自勞苦。汝今速求二<a 
name="0214b26" id="0214b26"></a>乘，可得早離生死。』菩薩即作是念：『此是魔說，<a 
name="0214b27" id="0214b27"></a>欲壞我心。』『汝但少事而自憂己，莫為多事反<a 
name="0214b28" id="0214b28"></a>憂我耶。隨所造業各得受報，依止於業，業為<a 
name="0214b29" id="0214b29"></a>親友；汝亦有此隨業受報，依止於業，業為親<a 
name="0214c01" id="0214c01"></a>屬。惡魔波旬！汝今速疾復道還去。汝惱我故，<a 
name="0214c02" id="0214c02"></a>當長夜受苦。』魔即慚愧隱形而去，是名菩薩<a 
name="0214c03" id="0214c03"></a>如金剛精進，魔不能壞。</p><p style="text-indent: 0em; margin-left: 0em"><span class="linehead"></span>「云何名菩薩無等精<a 
name="0214c04" id="0214c04"></a>進？爾時，菩薩所行精進超諸菩薩百千萬億，<a 
name="0214c05" id="0214c05"></a>算數譬喻所不能及，況餘聲聞二乘學者而<a 
name="0214c06" id="0214c06"></a>能及乎？一切諸佛善法以精進力故悉能攝<a 
name="0214c07" id="0214c07"></a>取，一切惡法無不捨離，是則名為無等精進。</p><a 
name="0214c08" id="0214c08"></a><p style="text-indent: 0em; margin-left: 0em"><span class="linehead"></span>「云何名菩薩處中精進？勤不過分亦不懈退，<a 
name="0214c09" id="0214c09"></a>如是精進名為處中精進。</p><p style="text-indent: 0em; margin-left: 0em"><span class="linehead"></span>「云何名菩薩高勝<a 
name="0214c10" id="0214c10"></a>精進？菩薩發大精進願，使現身如佛色相：『若<a 
name="0214c11" id="0214c11"></a>我得佛，無見頂相圓光一尋。佛之相好、無礙<a 
name="0214c12" id="0214c12"></a>智慧、大自在者，願我悉得。』是名高勝精進。</p><p style="text-indent: 0em; margin-left: 0em"><span class="linehead"></span>「云<a 
name="0214c13" id="0214c13"></a>何名菩薩熾盛精進？譬如真金、摩尼珠寶無<a 
name="0214c14" id="0214c14"></a>有垢穢，光明熾盛，端嚴殊顯。真金精曜無量<a 
name="0214c15" id="0214c15"></a>焰熾、摩尼寶珠煥然炳徹。菩薩精進亦復如<a 
name="0214c16" id="0214c16"></a>是，無諸垢穢。何者是精進垢？何者是精進<a 
name="0214c17" id="0214c17"></a>翳？懈怠是精進垢，懶墮是精進翳；食不知足<a 
name="0214c18" id="0214c18"></a>是精進垢，貪嗜睡眠是精進翳；好樂親近是<a 
name="0214c19" id="0214c19"></a>精進垢，不見無我是精進障。如是，名為精進<a 
name="0214c20" id="0214c20"></a>垢、精進障；除如是垢障，是名菩薩熾盛精進。</p><a 
name="0214c21" id="0214c21"></a><p style="text-indent: 0em; margin-left: 0em"><span class="linehead"></span>「善男子！云何名菩薩常恒精進？舉動、威儀不<a 
name="0214c22" id="0214c22"></a>離精進，行、住、坐、臥不曾休廢，身心不懈，是名<a 
name="0214c23" id="0214c23"></a>菩薩常恒精進。</p><p style="text-indent: 0em; margin-left: 0em"><span class="linehead"></span>「云何名菩薩清淨精進？如上<a 
name="0214c24" id="0214c24"></a>常恒精進，有所起惡不善之業，能障道法、能<a 
name="0214c25" id="0214c25"></a>作衰損，皆悉除斷；一切善法，於涅槃因不作障<a 
name="0214c26" id="0214c26"></a>礙、能助道法、安止道處，皆悉修廣、增長熾盛。<a 
name="0214c27" id="0214c27"></a>乃至微細一念之惡不令得起，況復大惡？是<a 
name="0214c28" id="0214c28"></a>名菩薩清淨精進。</p><p style="text-indent: 0em; margin-left: 0em"><span class="linehead"></span>「云何名菩薩不共二乘精<a 
name="0214c29" id="0214c29"></a>進？菩薩摩訶薩，周遍十方如恒河沙數世界，<a 
name="0215a01" id="0215a01"></a>滿中阿鼻地獄猛火熾盛，如此世界外有極<a 
name="0215a02" id="0215a02"></a>苦眾生無依、無救，乃至若一眾生如是苦惱，<a 
name="0215a03" id="0215a03"></a>菩薩能忍大火過無量恒河沙世界，拔濟成<a 
name="0215a04" id="0215a04"></a>熟一眾生苦。為一尚爾，況多眾生而不救濟？<a 
name="0215a05" id="0215a05"></a>一切外道、二乘學人所不能及，是名菩薩不<a 
name="0215a06" id="0215a06"></a>共二乘精進。</p><p style="text-indent: 0em; margin-left: 0em"><span class="linehead"></span>「云何名菩薩不自輕賤精進？菩<a 
name="0215a07" id="0215a07"></a>薩作是思惟：『三世諸佛皆從微少精進修無<a 
name="0215a08" id="0215a08"></a>量德，乃能久積苦行成等正覺，是故我今因<a 
name="0215a09" id="0215a09"></a>少精進漸殖德本，不久亦應得佛不疑。』是名<a 
name="0215a10" id="0215a10"></a>菩薩不自輕賤精進。</p><p style="text-indent: 0em; margin-left: 0em"><span class="linehead"></span>「云何名菩薩不退轉精<a 
name="0215a11" id="0215a11"></a>進？菩薩不以己身精進微薄、不以貧窮又少<a 
name="0215a12" id="0215a12"></a>財寶而生捨心，常修精進向阿耨多羅三藐<a 
name="0215a13" id="0215a13"></a>三菩提：『過去、未來、現在三世諸佛，皆以積善<a 
name="0215a14" id="0215a14"></a>微細精進悉得菩提，我今不以微賤而自輕<a 
name="0215a15" id="0215a15"></a>毀。』以微精進故，為一切眾生積集眾善，成阿<a 
name="0215a16" id="0215a16"></a>耨多羅三藐三菩提，不為己樂而入涅槃，寧<a 
name="0215a17" id="0215a17"></a>為眾生久處地獄，是名菩薩不退轉精進。</p><p style="text-indent: 0em; margin-left: 0em"><span class="linehead"></span>「善<a 
name="0215a18" id="0215a18"></a>男子！具此十事，是名菩薩滿足精進。</p>◎<a 
name="0215a19" id="0215a19"></a><p><span class="juanname">寶雲經卷第一</span></p>
<hr>【經文資訊】大正藏第 16 冊 No. 0658 寶雲經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安、廖予慈大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8ea7.html?index=T16n0658" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T16n0658_001 by HTTrack Website Copier/3.x [XR&CO'2014], Tue, 07 Jun 2016 06:47:54 GMT -->
</html>
