<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T52n2102_014 by HTTrack Website Copier/3.x [XR&CO'2014], Tue, 07 Jun 2016 07:00:39 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=224812883&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT52n2102&amp;utmp=%2Fmobile%2Findex.php%3Findex%3DT52n2102_014&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexafb6.html?index=T52n2102_013" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第52冊<br/>No.2102 弘明集 (14卷)<br/>【梁 僧祐撰】<br/>第 14 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T52">
<div class="root" id="2102" sutra_name="弘明集" sutra_juan="[卷14]">　
<a 
name="0091b06" id="0091b06"></a><a 
name="0091b07" id="0091b07"></a><a 
name="0091b08" id="0091b08"></a><p><span class="juanname">弘明集卷第十四</span></p><a 
name="0091b09" id="0091b09"></a><a 
name="0091b10" id="0091b10"></a><p style="margin-left: 4em"><span class="byline">梁楊都建初寺釋僧祐律師撰</span></p><a 
name="0091b11" id="0091b11"></a><ul><li>竺道爽撽太山文</li><a 
name="0091b12" id="0091b12"></a><li>釋智靜撽魔文</li><a 
name="0091b13" id="0091b13"></a><li>釋寶林破魔露布文</li><a 
name="0091b14" id="0091b14"></a><li>釋僧祐弘明論後序</li></ul><a 
name="0091b15" id="0091b15"></a><p style="margin-left: 2em"><span class="headname">竺道爽撽太山文</span></p><a 
name="0091b16" id="0091b16"></a><p style="text-indent: 0em; margin-left: 0em"><span class="linehead"></span>沙門竺道爽。敢告太山東嶽神府及都錄使<a 
name="0091b17" id="0091b17"></a>者。蓋玄元創判二儀始分。上置璇璣則助之<a 
name="0091b18" id="0091b18"></a>以三光。下設后土則鎮之以五嶽。陰陽布化<a 
name="0091b19" id="0091b19"></a>於八方。萬物誕生於其中。是以太山據青龍<a 
name="0091b20" id="0091b20"></a>之域。衡霍處諸陽之儀。華陽顯零班之境。恒<a 
name="0091b21" id="0091b21"></a>茷列幽武之賓。嵩峙皇川之中。鎮四瀆之所<a 
name="0091b22" id="0091b22"></a>墳。此皆稟氣運實無邪之穢。神道自然崇正<a 
name="0091b23" id="0091b23"></a>不偽。因天之覆順地之載。敦朴方直澹然玄<a 
name="0091b24" id="0091b24"></a>淨。進道四運之端。退履五教之精。內韜通微<a 
name="0091b25" id="0091b25"></a>之資。外朗道德之明。上達虛無下育蒼生。含<a 
name="0091b26" id="0091b26"></a>德潛通無遐不徹。遊步九崖翱翔玄闕。故能<a 
name="0091b27" id="0091b27"></a>形無正始呼吸陰陽。握攬乾坤推步八荒。夫<a 
name="0091b28" id="0091b28"></a>東嶽者。龍春之初清陽之氣。育動萌生王父<a 
name="0091b29" id="0091b29"></a>之位。南箕北斗中星九天。東王西母無極先<a 
name="0091c01" id="0091c01"></a>君。乘氣鳳翔去此幽玄。澄於太素不在人間。<a 
name="0091c02" id="0091c02"></a>蕩消眾穢其道自然。而何妖祥之鬼魍魎之<a 
name="0091c03" id="0091c03"></a>精。假東岳之道。託山居之靈。因游魂之狂詐。<a 
name="0091c04" id="0091c04"></a>惑俗人之愚情。彫匠神典偽立神形。本無<a 
name="0091c05" id="0091c05"></a>所記末無所經。外有害生之毒氣。內則百鬼<a 
name="0091c06" id="0091c06"></a>之流行。晝則穀飯成其勢。夜則眾邪處其庭。<a 
name="0091c07" id="0091c07"></a>此皆狼蛇之群鬼。梟蟒之虛聲。自三皇創<a 
name="0091c08" id="0091c08"></a>基傳載于今。歷代所崇未&#x89A9;斯響也。故零征<a 
name="0091c09" id="0091c09"></a>記曰。夫神正者則潛曜幽昧。上騰高象下戲<a 
name="0091c10" id="0091c10"></a>玄闕。逍遙雲影龍翔八極。風興雨施化若雷<a 
name="0091c11" id="0091c11"></a>電。行&#x53A8;不設百味自然。含慈秉素澤潤蒼生。<a 
name="0091c12" id="0091c12"></a>恩過二養惠若朝陽。應天而食不害眾命。此<a 
name="0091c13" id="0091c13"></a>乃靈翔之妙節。清虛之神道。若神不正者則<a 
name="0091c14" id="0091c14"></a>干於萬物。因時託響傳惑俗聽。成祅散朴<a 
name="0091c15" id="0091c15"></a>激動人心。傾財極殺斷截眾命。枉害中年&#x723C;<a 
name="0091c16" id="0091c16"></a>其骨肉。精神離迸痛傷元氣。東岳之神豈此<a 
name="0091c17" id="0091c17"></a>之謂也。故枕中誡曰。含氣蠢蠕百蟲勿嬰。<a 
name="0091c18" id="0091c18"></a>無食鳥卵中有神靈。天元受命地庭有形。<a 
name="0091c19" id="0091c19"></a>祖稟二儀焉可害生。此皆逆理違道本經。群<a 
name="0091c20" id="0091c20"></a>民含慈順天不殺。況害<span class="gaiji">[月*者]<!--gaiji,,1[月*者],2&#x4417;,3--></span>羊而飲其血。以此<a 
name="0091c21" id="0091c21"></a>推之。其非神也。</p><a 
name="0091c22" id="0091c22"></a><p style="text-indent: 0em; margin-left: 0em"><span class="linehead"></span>又五岳真神則精之候。上法琁璣下承乾坤。<a 
name="0091c23" id="0091c23"></a>稟道清虛無音無響。敬之不以歡。慢之不以<a 
name="0091c24" id="0091c24"></a>慼。千譽萬毀神無增損。而汝矯稱假託生人<a 
name="0091c25" id="0091c25"></a>因虛動氣殺害在口。順之則賜恩。違之則有<a 
name="0091c26" id="0091c26"></a>禍。進退諂偽永無賢軌。毀辱真神。非其道<a 
name="0091c27" id="0091c27"></a>也。故黃羅子經玄中記曰。夫自稱山嶽神者<a 
name="0091c28" id="0091c28"></a>必是蟒蛇。自稱江海神者必是黿鼉魚鱉。自<a 
name="0091c29" id="0091c29"></a>稱天地父母神者必是&#x732B;狸野獸。自稱將軍<a 
name="0092a01" id="0092a01"></a>神者必是熊羆虎豹。自稱仕人神者必是&#x7328;<a 
name="0092a02" id="0092a02"></a>猴<span class="gaiji">[狂-王+加]<!--gaiji,,1[狂-王+加],2&#x3E62;,3--></span>玃。自稱宅舍神者必是犬羊&#x732A;犢。門戶<a 
name="0092a03" id="0092a03"></a>井&#x7AC8;破器之屬。鬼魅假形皆稱為神。驚恐萬<a 
name="0092a04" id="0092a04"></a>姓。淫鬼之氣。此皆經之所載。傳之明驗也。<a 
name="0092a05" id="0092a05"></a>自汝妖祥漸踰六載。招來四遠靡不響應。送<a 
name="0092a06" id="0092a06"></a>疾而往者如小水歸海。獲死而還者哀呼盈<a 
name="0092a07" id="0092a07"></a>路。重者先亡便云算盡。輕者易降自稱其福。<a 
name="0092a08" id="0092a08"></a>若使重患難濟則汝無恩。中容之疾非汝所<a 
name="0092a09" id="0092a09"></a>救。二者無&#x52B9;。焉可奉事。乃令群民投心歸<a 
name="0092a10" id="0092a10"></a>命。既無良醫善藥。非散髮之能降。經旬歷月<a 
name="0092a11" id="0092a11"></a>曾無影報。以此推之。有何證驗。又國大元<a 
name="0092a12" id="0092a12"></a>桓王及封錫。六國之懿節。三台之輔光。讚<a 
name="0092a13" id="0092a13"></a>皇家黎無慈悅。天禍謬加體嬰微疾。謂汝<a 
name="0092a14" id="0092a14"></a>之祇能感靈德。故宣德信命詣汝神殿。獻薦<a 
name="0092a15" id="0092a15"></a>三牲加贈珍異。若汝聖道通乾致妙者。何不<a 
name="0092a16" id="0092a16"></a>上啟九皇下諮后土。參集百靈顯彰妙術。使<a 
name="0092a17" id="0092a17"></a>國良輔消疾獲安。既無響應。乃奄薨遐。驗<a 
name="0092a18" id="0092a18"></a>此虛妄焉足奉哉。</p><a 
name="0092a19" id="0092a19"></a><p style="text-indent: 0em; margin-left: 0em"><span class="linehead"></span>又昔太山石立社移神靈降象遐聲萬代。此<a 
name="0092a20" id="0092a20"></a>則乾坤之所感。顯為時瑞。汝託稱其聖。既不<a 
name="0092a21" id="0092a21"></a>能興雲致雨以表神德。圖妖邪以損真道。正<a 
name="0092a22" id="0092a22"></a>使汝能因盤動箸舉杯盡酒。猶為鬼幻。非為<a 
name="0092a23" id="0092a23"></a>真正。況無其徵有何神也。又太山者則閻羅<a 
name="0092a24" id="0092a24"></a>王之統。其土幽昧與世異靈。都錄使者降同<a 
name="0092a25" id="0092a25"></a>神行。定本命於皇記。察都籍於天曹。群惡無<a 
name="0092a26" id="0092a26"></a>細不捨。纖善小而無遺。總集魂靈非生人應<a 
name="0092a27" id="0092a27"></a>府矣。而何弊鬼詐稱斯旨。橫恣人間欺殆萬<a 
name="0092a28" id="0092a28"></a>端。蓬林之樹烏鵲之野。翕動遠近列于祠典。<a 
name="0092a29" id="0092a29"></a>聚會男女樹俗之心。穢氣外釁梟聲遠布。毒<a 
name="0092b01" id="0092b01"></a>鍾王境為害滋甚。夫雲霧蔽天群邪翳正。自<a 
name="0092b02" id="0092b02"></a>汝妖異多所傷害。吾雖末流備階三服。每覽<a 
name="0092b03" id="0092b03"></a>經傳而&#x89A9;斯孽。推古驗今。邪不處正。吾將<a 
name="0092b04" id="0092b04"></a>蕩穢光揚聖道。告到嚴鉤魅黨還遊塚墓。餐<a 
name="0092b05" id="0092b05"></a>果飲泉足生之路。既令群民絕傾財之困。<a 
name="0092b06" id="0092b06"></a>鳥獸無羅網之卒。若復顧戀望餐不去者。吾<a 
name="0092b07" id="0092b07"></a>將宣集毘沙神王&#x60D2;羅子等。授以金剛屯真<a 
name="0092b08" id="0092b08"></a>師勇武秋霜陵動三千威猛難當。曜戈明劍<a 
name="0092b09" id="0092b09"></a>擬則摧山。降龍伏魔靡不稽顙。汝是小鬼敢<a 
name="0092b10" id="0092b10"></a>觸三光。鵠毛入炭魚行鑊湯。傾江滅火朝露<a 
name="0092b11" id="0092b11"></a>見陽。吾念仁慈愍汝所行。占此危殆慮即傷<a 
name="0092b12" id="0092b12"></a>心。速在吾前復汝本形。長歸萬里滄浪海邊。<a 
name="0092b13" id="0092b13"></a>勿復稽留。明順奉行。</p><a 
name="0092b14" id="0092b14"></a><p style="margin-left: 2em"><span class="headname">檄魔文</span></p><p style="margin-left: 4em"><span class="byline">釋智靜</span></p><a 
name="0092b15" id="0092b15"></a><p style="text-indent: 0em; margin-left: 0em"><span class="linehead"></span>釋智靜。頓首頓首明將軍輪下。相與玄塗殊<a 
name="0092b16" id="0092b16"></a>津人天一統。宗師雖異三界大同。每規良會<a 
name="0092b17" id="0092b17"></a>申展曩積。而標榜未冥所以致隔。今法王御<a 
name="0092b18" id="0092b18"></a>世十方思順。靈網方申紘綱彌紐。大通有<a 
name="0092b19" id="0092b19"></a>期高會在近。不任翹想並書喻意耳。</p><a 
name="0092b20" id="0092b20"></a><p style="text-indent: 0em; margin-left: 0em"><span class="linehead"></span>夫時塞有通否終則泰。千聖相尋群師迭襲。<a 
name="0092b21" id="0092b21"></a>昔我皇祖本原天王體化應符龍飛初域。仗<a 
name="0092b22" id="0092b22"></a>權形以附萬邦。奮惠柯以覆六合。威蕩四<a 
name="0092b23" id="0092b23"></a>邪掃清三有。方當抗宏綱於八區。&#x7D59;靈<a 
name="0092b24" id="0092b24"></a>網於宇宙。夷靜七荒寧一九土。而冥宗不弔<a 
name="0092b25" id="0092b25"></a>真容凝靜。重明寢暉虛舟覆浪。故令蟻邪<a 
name="0092b26" id="0092b26"></a>番興梟見暴起。噎染真塗塵惑清眾。虐鍾<a 
name="0092b27" id="0092b27"></a>蒼生毒流萬劫。懷道有情異心同忿。我法王<a 
name="0092b28" id="0092b28"></a>承運應期理亂。上承高胄下託群心。秉天旗<a 
name="0092b29" id="0092b29"></a>以籠三千。握聖圖以隆大業。雲起四宮鸞翔<a 
name="0092c01" id="0092c01"></a>天竺。降神迦維為時城塹。綏撫黎元善安卿<a 
name="0092c02" id="0092c02"></a>士。獎導群情慰喻有疾。嚴慧柯於胸中。被神<a 
name="0092c03" id="0092c03"></a>甲於身外。愍十八之無辜。哀三空之路絕。志<a 
name="0092c04" id="0092c04"></a>匡大荒必平多難。百域千邦高伏風化。承<a 
name="0092c05" id="0092c05"></a>君不忌重迷自覆。深攝愚懷故守偽見。狼據<a 
name="0092c06" id="0092c06"></a>欲天&#x9D44;鳴神闕。叛渙疆場抗距靈節。謂大位<a 
name="0092c07" id="0092c07"></a>可登弘規可改。覽茲二三遂為歎息。昔大通<a 
name="0092c08" id="0092c08"></a>統世群方影附。有偽癡天魔不遵正節。干<a 
name="0092c09" id="0092c09"></a>忤聖聽陳擾神慮。領卒塞虛。權形萬變。精<a 
name="0092c10" id="0092c10"></a>甲照曦霜戈拂域。靈鼓競興響衝方外。矯<a 
name="0092c11" id="0092c11"></a>步陸梁自謂強盛。王師一奮群邪殄喪。眾迷<a 
name="0092c12" id="0092c12"></a>革心望風影伏。況君單將驍然介士無方<a 
name="0092c13" id="0092c13"></a>眾不成旅。而欲違背陵虐華邑。篡奪靈權<a 
name="0092c14" id="0092c14"></a>騰邈最勝。以為忝真可不謬乎。今釋迦統<a 
name="0092c15" id="0092c15"></a>世。道隆先劫。妙化蕩蕩神羅遠御。智士雍雍<a 
name="0092c16" id="0092c16"></a>雲算蓋世。武夫龍跳控弦萬隊。協略應真奇<a 
name="0092c17" id="0092c17"></a>謀超拔。故命使持節前鋒大將軍閻浮都督<a 
name="0092c18" id="0092c18"></a>歸義侯薩陀。獨稟天奇蒙塵玄鏡。神高須彌<a 
name="0092c19" id="0092c19"></a>猛氣籠世。善武經文忠著皇闕。領眾四十萬<a 
name="0092c20" id="0092c20"></a>億揚鏕首路。使持節威遠大將軍四天都督<a 
name="0092c21" id="0092c21"></a>忉利公。導師武勝標群文超。紘謀妙思絕塵<a 
name="0092c22" id="0092c22"></a>心栖夢表。憂時忘身志必匡世。領眾百萬億<a 
name="0092c23" id="0092c23"></a>鸞飛天衢。使持節征魔大將軍六天都督兜<a 
name="0092c24" id="0092c24"></a>率王解脫月。妙思虛玄高步塵表。略並童真<a 
name="0092c25" id="0092c25"></a>功侔九地。悼愍三塗忿若縱害。援劍慷慨<a 
name="0093a01" id="0093a01"></a>龍迴思奮。領眾四百萬億雲迴天門。使持節<a 
name="0093a02" id="0093a02"></a>通微大將軍七天都督四禪王金剛藏。朗質<a 
name="0093a03" id="0093a03"></a>映暉金顏遐燭。恩過九錫力傾山海。右眄則<a 
name="0093a04" id="0093a04"></a>濛氾飛波。左顧則扶桑落曜。德無不照威無<a 
name="0093a05" id="0093a05"></a>不伏。領眾七百萬億虎眄須彌。使持節鎮域<a 
name="0093a06" id="0093a06"></a>大將軍九天都督八住王大維摩詰。奇算不<a 
name="0093a07" id="0093a07"></a>思法柯遠振。體含神姿權喻萬變。呼吸則<a 
name="0093a08" id="0093a08"></a>九服雲從。叱&#x54A4;則十方風靡。哀彼下民無辜<a 
name="0093a09" id="0093a09"></a>酸楚。領眾九百萬億飲馬虛津。使持節覽<a 
name="0093a10" id="0093a10"></a>後大將軍十三天都督小千諸軍事九住王<a 
name="0093a11" id="0093a11"></a>大文殊。承胄遐元形暉三界。胤自紫宮神高<a 
name="0093a12" id="0093a12"></a>體大。應適千塗玄算萬計。群動感於一身。眾<a 
name="0093a13" id="0093a13"></a>慮靜於一念。深抱慈悲情兼四攝。領眾若塵<a 
name="0093a14" id="0093a14"></a>翱翔斯土。使持節匡教大將軍錄魔諸軍事<a 
name="0093a15" id="0093a15"></a>群邪校尉中千王觀世音。智略淵深慧柯遠<a 
name="0093a16" id="0093a16"></a>振。明達四通朗鑒三固。或託&#x8FF9;群邪曜奇鋒<a 
name="0093a17" id="0093a17"></a>起。或權形二九息彼塗炭。揮手則鐵圍摧<a 
name="0093a18" id="0093a18"></a>巖。噓氣則浮雲頹崿。能為萬方不請之友。<a 
name="0093a19" id="0093a19"></a>領眾不思仗戈虎嘯。使持節布化大將軍三<a 
name="0093a20" id="0093a20"></a>界都督補處王大慈氏。妙質縱網天姿標<a 
name="0093a21" id="0093a21"></a>傑。體踰金剛心籠塵表。猛氣衝雲慧柯遠<a 
name="0093a22" id="0093a22"></a>奮。無生轉於胸中。權智應於事外。志有所規<a 
name="0093a23" id="0093a23"></a>無往不就。威恩雙行真俗並設。領眾八萬四<a 
name="0093a24" id="0093a24"></a>千嚴警待命。勇出之徒充溢大千。金剛之<a 
name="0093a25" id="0093a25"></a>士彌塞八極。咸思助征席卷六合。乘諸度之<a 
name="0093a26" id="0093a26"></a>寶軒。守八正之修路。跨六通之靈馬。控虛宗<a 
name="0093a27" id="0093a27"></a>之神轡。彎四禪之勁弓。放權見之利箭。鳴驥<a 
name="0093a28" id="0093a28"></a>桓桓輕步矯矯。奉命聖庭曾無有闕。貴郎<a 
name="0093a29" id="0093a29"></a>導師勝子五百。幽鑒天命來投王化。聖上開<a 
name="0093b01" id="0093b01"></a>衿感氣歸順。皆授名爵封賞列土。功侔舊臣<a 
name="0093b02" id="0093b02"></a>聲蓋萬域。而君何心橫生異計偃蹇荒邊<a 
name="0093b03" id="0093b03"></a>規固常位。毒害勃於蒼生。災禍流於永劫。<a 
name="0093b04" id="0093b04"></a>可不哀哉。可不謬哉。君昔因時為物所惑。狂<a 
name="0093b05" id="0093b05"></a>迷君心投危外竄。百行一愆賢達常失久。謂<a 
name="0093b06" id="0093b06"></a>君覺知返愚歸罪象魏束身抽簪同遊群<a 
name="0093b07" id="0093b07"></a>&#x5101;。以道自懽榮名終始。如何攝愚守謬偷安<a 
name="0093b08" id="0093b08"></a>邪位。託癡山以自高。恃見林以遊息。耽六欲<a 
name="0093b09" id="0093b09"></a>之穢塵。翫邪迷以怡性。建憍慢之高幢。引無<a 
name="0093b10" id="0093b10"></a>明之兇陣。闊步荒塗輕弄神器。盜篡天宮抗<a 
name="0093b11" id="0093b11"></a>衡日月。恐不果哉。舉手而映三光。把土以填<a 
name="0093b12" id="0093b12"></a>巨海。雖擬心虛標事之難就。將軍殖福玄津<a 
name="0093b13" id="0093b13"></a>原承彌遠。華貌暐然群情屬目。望責之基易<a 
name="0093b14" id="0093b14"></a>登。由來之功可惜。君可反往修來翻然歸<a 
name="0093b15" id="0093b15"></a>順謝過朱門。以道齊好家國並存。君臣同顯<a 
name="0093b16" id="0093b16"></a>身名獲安。曉目達觀眷屬晏然。可不美哉。<a 
name="0093b17" id="0093b17"></a>今王師剋舉十方翹轡。手提法羅齊舞群聖。<a 
name="0093b18" id="0093b18"></a>道柯曜於前驅。靈鼓振於後隊。神鍾一叩十<a 
name="0093b19" id="0093b19"></a>方傾覆。海浪飛波陸原涌沸。于斯之時。須<a 
name="0093b20" id="0093b20"></a>彌籠於一塵。天地&#x5EFB;於一車。無動安於左<a 
name="0093b21" id="0093b21"></a>衿。妙樂曜於右手。神力若斯。豈可當也。我<a 
name="0093b22" id="0093b22"></a>法王體道仁慈不忍便襲。權停諸軍暫壹靈<a 
name="0093b23" id="0093b23"></a>轡。臨路遣書庶迴迷駕。君可早定良圖面縛<a 
name="0093b24" id="0093b24"></a>歸闕。委命皇庭逍遙玄境。隆名內暉遊形外<a 
name="0093b25" id="0093b25"></a>寄。上方即任非君而誰。夫惠尚識機明<a 
name="0093b26" id="0093b26"></a>貴免禍。窮而知反。君子所美。斯乃轉禍之高<a 
name="0093b27" id="0093b27"></a>秋。取功之良節。昔夏桀無道殷王致伐。商<a 
name="0093b28" id="0093b28"></a>紂首亂周武建師。此即古今之蓍龜將軍之<a 
name="0093b29" id="0093b29"></a>明誡。相與雖乖於當年。風流宜同於道味。<a 
name="0093c01" id="0093c01"></a>人天崎嶇何足致隔。想便霍然隨書致命。<a 
name="0093c02" id="0093c02"></a>所以竊痛其辭委曲往文者。不欲令蘭芳夏<a 
name="0093c03" id="0093c03"></a>凋修柯摧穎。深致思言。善自量算。無使君<a 
name="0093c04" id="0093c04"></a>身傾筐三趣。莫令六天鞠生稊稗。造&#x9834;眄目<a 
name="0093c05" id="0093c05"></a>助懷惕然。臨路遣書諸情多憒。言不藉意。</p><a 
name="0093c06" id="0093c06"></a><p style="margin-left: 2em"><span class="headname">破魔露布文</span></p><p style="margin-left: 4em"><span class="byline">釋寶林作</span></p><a 
name="0093c07" id="0093c07"></a><p style="text-indent: 0em; margin-left: 0em"><span class="linehead"></span>賢劫大千微塵年。五濁鼎沸朔。現壽百齡日。<a 
name="0093c08" id="0093c08"></a>使持節都督恒沙世界諸軍事征魔大將軍淨<a 
name="0093c09" id="0093c09"></a>州刺史十地王臣金剛藏。使持節都督八萬<a 
name="0093c10" id="0093c10"></a>波羅蜜諸軍事破結將軍領魔蠻校尉大司馬<a 
name="0093c11" id="0093c11"></a>梵州刺史八地公臣解脫月等。稽首和南上。</p><a 
name="0093c12" id="0093c12"></a><p style="text-indent: 0em; margin-left: 0em"><span class="linehead"></span>聖朝尚書。謹案夫六合同曜靈之鑒。群流歸<a 
name="0093c13" id="0093c13"></a>百谷之王。萬化均于空玄。眾奇宗於一智。斯<a 
name="0093c14" id="0093c14"></a>蓋理有宗極之統。物無殊趣之會。是以如來<a 
name="0093c15" id="0093c15"></a>越重昏而孤興。蔚勤功於曠劫。曜三塗之高<a 
name="0093c16" id="0093c16"></a>明。拔洪癡於始造。窮聖德之區奧。究無生之<a 
name="0093c17" id="0093c17"></a>虛致。覽物化之樞機。握宏德之統紐。至若<a 
name="0093c18" id="0093c18"></a>英姿挺特神光赫奕。雖復千暉並照固已絕<a 
name="0093c19" id="0093c19"></a>矣。身殊萬狀而非眾。體合至妙而不一。應出<a 
name="0093c20" id="0093c20"></a>五道而非生。示入形止而非滅。希夷恍惚<a 
name="0093c21" id="0093c21"></a>無名無像。莫測其深靡知其廣。應群感而不<a 
name="0093c22" id="0093c22"></a>勞。周萬動而常靜。歷恒沙以倏忽。撫八荒於<a 
name="0093c23" id="0093c23"></a>俄傾。兩儀頹陷而不夷。力負潛移而不易。<a 
name="0093c24" id="0093c24"></a>吸大火而不燋。懷洪流而不溺。乾坤不足以<a 
name="0094a01" id="0094a01"></a>語其德。文玄不足以明其道。巨包六合。不<a 
name="0094a02" id="0094a02"></a>可以稱其大。妙入無間不可以名其小。爾乃<a 
name="0094a03" id="0094a03"></a>亭毒蒼生化兼始母。無欲無為而無不為。翱<a 
name="0094a04" id="0094a04"></a>翔于應變之塗。逍遙于有無之表。挺達群聖<a 
name="0094a05" id="0094a05"></a>之端。恬澹涅槃之域。二乘韜思於重忘之<a 
name="0094a06" id="0094a06"></a>致。十住息慮於動靜之機。梵王咨嗟以歸德。<a 
name="0094a07" id="0094a07"></a>帝釋伏膺而厭位。其為聖也。亦已極矣。於是<a 
name="0094a08" id="0094a08"></a>應定光之遐記。驗大通之圖錄。出五道而龍<a 
name="0094a09" id="0094a09"></a>興。超帝皇以命世。道王三界德被十方。畿<a 
name="0094a10" id="0094a10"></a>甸恒沙都邑大千。偃九定之閑室。登七覺之<a 
name="0094a11" id="0094a11"></a>雲觀。濯八解之清池。遊總持之廣苑。爾乃<a 
name="0094a12" id="0094a12"></a>居慈悲之殿。處空同之坐。袞龍眾好天官<a 
name="0094a13" id="0094a13"></a>頂相。左輔彌勒之流。右弼文殊之匹。前歌大<a 
name="0094a14" id="0094a14"></a>方之雅頌。後舞四攝之鑾拂。衛以八住體虛<a 
name="0094a15" id="0094a15"></a>匹士。侍以四果卓落通仙。三臺唯聖六府唯<a 
name="0094a16" id="0094a16"></a>賢。爾乃宣教姬孔。宰守虞唐。揚威湯武。州牧<a 
name="0094a17" id="0094a17"></a>三皇。其為化也。坦八正之平衢。開三乘之通<a 
name="0094a18" id="0094a18"></a>津。列無為之妙宅。濟大苦於勞塵。杜三惡之<a 
name="0094a19" id="0094a19"></a>姦路。啟歡樂於天人。爵以果任之位。祿以<a 
name="0094a20" id="0094a20"></a>甘露之餐。功巨者賞以淨土之封。勳小者指<a 
name="0094a21" id="0094a21"></a>以化城之安。此乃超百王之洪業。太平之至<a 
name="0094a22" id="0094a22"></a>始也。五趣宦身之清朝。四生士位之宗極。<a 
name="0094a23" id="0094a23"></a>而群迷遇嶮背真彌曠。欣濡沫之近足。忘江<a 
name="0094a24" id="0094a24"></a>湖於遠全。故魔王波旬植愚根於曠始。積迷<a 
name="0094a25" id="0094a25"></a>心于妄境。泛三染之洪波。入邪見之稠林。<a 
name="0094a26" id="0094a26"></a>至乃竊弄神器假偽&#x5190;真。夸王天宮分列嶽<a 
name="0094a27" id="0094a27"></a>土。制命六天縱肆偏威。內以三公諸毒卿相<a 
name="0094a28" id="0094a28"></a>九結。外以軍將六師戎卒四兵。內行跋扈不<a 
name="0094a29" id="0094a29"></a>忌皇憲。自螢光爭暉天照。故乃頃者抗行神<a 
name="0094b01" id="0094b01"></a>威揚兵道樹。震雷公霹靂之聲。列擔山吐火<a 
name="0094b02" id="0094b02"></a>之眾。又持世致惑於靜室。波崙悲號於都肆。<a 
name="0094b03" id="0094b03"></a>斯皆癡狂縱暴虧于聖節。作亂中夏為日久<a 
name="0094b04" id="0094b04"></a>矣。聖皇悼昏俗之聾瞽。悲弱喪以增懷。將<a 
name="0094b05" id="0094b05"></a>總群邪以齊見。會九流而同津。於是命將大<a 
name="0094b06" id="0094b06"></a>勢之徒。簡卒金剛之類。茹金嚼鐵之夫。衝<a 
name="0094b07" id="0094b07"></a>&#x6C37;蹈火之士。勇卒塵沙驍雄億萬。星流風<a 
name="0094b08" id="0094b08"></a>發龍騰魔境。置軍萬全之策。逼寇必死之野。<a 
name="0094b09" id="0094b09"></a>而魔賊不祗敢執蠻荊之蠢爾。抗宗&#x7CE9;之逋<a 
name="0094b10" id="0094b10"></a>傲。建麾於自憍之地。結固於雲迷之嶮。傍<a 
name="0094b11" id="0094b11"></a>唐重複俠疊鱗次。且其形勢也。則癡山嶆<a 
name="0094b12" id="0094b12"></a><span class="gaiji">[山*敖]<!--gaiji,,1[山*敖],2&#x3802;,3--></span>固其前。愛水浩汗張於後。邪林蔚薈蒙其<a 
name="0094b13" id="0094b13"></a>左。癡<span class="gaiji">澗<!--gaiji,澗,1[澗-日+月],2&#x3D4E;,3--></span>淵玄帶其右。塵勞之卒豺視於交境。<a 
name="0094b14" id="0094b14"></a>六師之將虎步於長逵。望若雲起蔽天霧塞<a 
name="0094b15" id="0094b15"></a>六合。其為盛也。開闢罕有。臣等於是承聖<a 
name="0094b16" id="0094b16"></a>朝之遐威。出超圖之奇略。蓋以高算之籠。彌<a 
name="0094b17" id="0094b17"></a>以玄策之圍。精騎千重步卒萬匝。遊師翳野<a 
name="0094b18" id="0094b18"></a>屯塞要害。使前將軍檀那望慳麾以直進。後<a 
name="0094b19" id="0094b19"></a>軍毘耶蹴懈卒於其後。禪那略游騎於其左。<a 
name="0094b20" id="0094b20"></a>尸羅防密姦於其右。外軍漚和浪騎隊於平<a 
name="0094b21" id="0094b21"></a>原之上。走短兵於詰屈之下。陳虎旅而高<a 
name="0094b22" id="0094b22"></a>驤。設危機於幽伏。中軍般若握玄樞之妙鑒。<a 
name="0094b23" id="0094b23"></a>把戰勝之奇術。控億兆之雄將。擁塵沙之勁<a 
name="0094b24" id="0094b24"></a>卒。於是眾軍響應萬塗競進。感動六合聲震<a 
name="0094b25" id="0094b25"></a>天地。雄夫奮威。浪奔白刃之光奪於曦曜。法<a 
name="0094b26" id="0094b26"></a>鼓之音亂於雷震。勤馬<span class="gaiji">[起-巳+參]<!--gaiji,,1[起-巳+參],2&#x47C3;,3--></span><span class="gaiji">[起-巳+覃]<!--gaiji,,1[起-巳+覃],2&#x27F7C;,3--></span>以騰擲。迅象<a 
name="0094b27" id="0094b27"></a>飛控以馳驅。禪弓煙舉而雲興。慧箭雨灑以<a 
name="0094b28" id="0094b28"></a>流虛。鞭以假名之策。蹴入無有之原。研以師<a 
name="0094b29" id="0094b29"></a>子之吼。刺以苦空之音。揮干將而亂斬。動戈<a 
name="0094c01" id="0094c01"></a>矛而競捷。橫塵尸以被野。流勞血於長川。<a 
name="0094c02" id="0094c02"></a>崩癡山之磋峨。竭愛水之洪流。窮<span class="corr" title='[僣&gt;僭]'>僭</span>於諸見<a 
name="0094c03" id="0094c03"></a>之窟。挫高於七慢之樔。於是魔賊進無抗鱗<a 
name="0094c04" id="0094c04"></a>之用。退無悕脫之隱。慮盡路窮迴遑靡據。魔<a 
name="0094c05" id="0094c05"></a>王面縛於麾庭。群將送命於軍門。諸天電<a 
name="0094c06" id="0094c06"></a>卷以歸化。迷徒風馳於初暉。皇威掃蕩其猶<a 
name="0094c07" id="0094c07"></a>太陽之撲晨。霜注洪流以滅火。故使萬世<a 
name="0094c08" id="0094c08"></a>之逋寇土崩於崇朝。中華之昔難肅清於俄<a 
name="0094c09" id="0094c09"></a>頃。斯誠聖皇神會之奇功。曠代著世之休烈<a 
name="0094c10" id="0094c10"></a>雖昔殷湯建雲功於夏郊。周武掃清氛於商<a 
name="0094c11" id="0094c11"></a>野。斯乃上古之雄奇。豈以得齊於聖勳。臣輒<a 
name="0094c12" id="0094c12"></a>奉宣皇猷綏慰初附。安以空同之宅。充以八<a 
name="0094c13" id="0094c13"></a>解之流。防以戒善之禮。習以六度之風。耆年<a 
name="0094c14" id="0094c14"></a>者悟其即真於新唱。弱喪者始聞歸與之音。<a 
name="0094c15" id="0094c15"></a>夫應天順罰春秋之道。興功定亂先王所美。<a 
name="0094c16" id="0094c16"></a>元惡以賓祇從聖憲。六合同明廓清宇內。玄<a 
name="0094c17" id="0094c17"></a>風遐扇率土懷慶。朝有康哉之歌。野有樂郊<a 
name="0094c18" id="0094c18"></a>之詠。功高道大非見所表。聖慮幽深非言能<a 
name="0094c19" id="0094c19"></a>宣。粗條皇威奇算之方。又列眾軍龍驤之勢。<a 
name="0094c20" id="0094c20"></a>電驛星馳謹露布以聞。臣等誠惶以抃。</p><a 
name="0094c21" id="0094c21"></a><p style="text-indent: 0em; margin-left: 0em"><span class="linehead"></span>余以講業之暇。聊復永日寓言假事。庶明大<a 
name="0094c22" id="0094c22"></a>道冀好逕之流不遠而復。經云。涅槃無生<a 
name="0094c23" id="0094c23"></a>而無不生。至智無照而無不照。其唯如來<a 
name="0094c24" id="0094c24"></a>乎。戰勝不以干戈之功。略地不以兵強天下。<a 
name="0094c25" id="0094c25"></a>皇王非處一之尊。霸臣非桓文之貴。丘旦之<a 
name="0094c26" id="0094c26"></a>教於斯遠矣。聃周之言似而非當。故知宗極<a 
name="0094c27" id="0094c27"></a>存乎俗見之表。至尊王於真鑒之裏。中人躊<a 
name="0094c28" id="0094c28"></a>躇於無有之間。下愚驚笑於常迷之境。今<a 
name="0094c29" id="0094c29"></a>庶覽者捨河伯秋水之自多。遠遊于海若之<a 
name="0095a01" id="0095a01"></a>淵門。不束情於近教。而駭神于荒唐之說也。</p><a 
name="0095a02" id="0095a02"></a><div class="xu"><p style="margin-left: 2em"><span class="headname">弘明論後序</span></p><p style="margin-left: 4em"><span class="byline">釋僧祐</span></p><a 
name="0095a03" id="0095a03"></a><p style="text-indent: 0em; margin-left: 0em"><span class="linehead"></span>余所集弘明為法禦侮。通人雅論勝士妙說。<a 
name="0095a04" id="0095a04"></a>摧邪破惑之衝。弘道護法之塹。亦已備矣。然<a 
name="0095a05" id="0095a05"></a>智者不迷。迷者乖智。若導以深法終於莫領。<a 
name="0095a06" id="0095a06"></a>故復撮舉世典指事取徵。言非榮華理歸質<a 
name="0095a07" id="0095a07"></a>實。庶迷塗之人不遠而復總釋眾疑。故曰弘<a 
name="0095a08" id="0095a08"></a>明。論云。</p><a 
name="0095a09" id="0095a09"></a><p style="text-indent: 0em; margin-left: 0em"><span class="linehead"></span>夫二諦差別道俗斯分。道法空寂。包三界以<a 
name="0095a10" id="0095a10"></a>等觀。俗教封滯。執一國以限心。心限一國則<a 
name="0095a11" id="0095a11"></a>耳目之外皆疑。觀等三界則神化之理常照。<a 
name="0095a12" id="0095a12"></a>執疑以迷照群生所以永淪者也。詳檢俗教<a 
name="0095a13" id="0095a13"></a>並憲章五經。所尊唯天所法唯聖。然莫測天<a 
name="0095a14" id="0095a14"></a>形莫窺聖心。雖敬而信之。猶矇矇不了。況<a 
name="0095a15" id="0095a15"></a>乃佛尊於天法妙於聖。化出域中。理絕繫表。<a 
name="0095a16" id="0095a16"></a>肩吾猶驚怖於河漢。俗士安得不疑駭於覺<a 
name="0095a17" id="0095a17"></a>海哉。既駭覺海則驚同河漢。一疑經說迂誕<a 
name="0095a18" id="0095a18"></a>大而無徵。二疑人死神滅無有三世。三疑莫<a 
name="0095a19" id="0095a19"></a>見真佛無益國治。四疑古無法教近出漢世。<a 
name="0095a20" id="0095a20"></a>五疑教在戎方化非華俗。六疑漢魏法微晉<a 
name="0095a21" id="0095a21"></a>代始盛。以此六疑信心不樹將溺宜拯。故較<a 
name="0095a22" id="0095a22"></a>而論之。若疑經說迂誕大而無徵者。蓋以積<a 
name="0095a23" id="0095a23"></a>劫不極世界無邊也。今世咸知百年之外必<a 
name="0095a24" id="0095a24"></a>至萬歲。而不信積萬之變至於曠劫。是限心<a 
name="0095a25" id="0095a25"></a>以量造化也。咸知赤縣之表必有四極。而不<a 
name="0095a26" id="0095a26"></a>信積極之遠復有世界。是執見以判太虛也。<a 
name="0095a27" id="0095a27"></a>昔湯問革曰。上下八方有極乎。革曰。無極之<a 
name="0095a28" id="0095a28"></a>外復無極。無盡之中復無盡。朕是以知其<a 
name="0095a29" id="0095a29"></a>無極無盡也。上古大賢據理訓聖千載符契<a 
name="0095b01" id="0095b01"></a>懸與經合。井識之徒何知得異。夫以方寸之<a 
name="0095b02" id="0095b02"></a>心謀己身而致謬。圓分之眸隔牆壁而不見。<a 
name="0095b03" id="0095b03"></a>而欲侮尊經背聖說誣積劫罔世界。可為愍<a 
name="0095b04" id="0095b04"></a>傷者一也。若疑人死神滅無有三世。是自誣<a 
name="0095b05" id="0095b05"></a>其性靈而蔑棄其祖禰也。然則周孔制典昌<a 
name="0095b06" id="0095b06"></a>言鬼神。易曰。游魂為變。是以知鬼神之情狀。<a 
name="0095b07" id="0095b07"></a>既情且狀其無形乎。詩云。三后在天王配于<a 
name="0095b08" id="0095b08"></a>京升靈上旻。豈曰滅乎。禮云。夏尊命事鬼<a 
name="0095b09" id="0095b09"></a>敬神大禹所祇。寧虛誕乎。書稱周公代武云。<a 
name="0095b10" id="0095b10"></a>能事鬼神姬旦禱親。可虛罔乎。苟亡而有靈<a 
name="0095b11" id="0095b11"></a>則三世如鏡。變化輪迴孰知其極。俗士執禮<a 
name="0095b12" id="0095b12"></a>而背叛五經。非直誣佛亦侮聖也。若信鬼於<a 
name="0095b13" id="0095b13"></a>五經而疑神於佛說。斯固聾瞽之徒非議所<a 
name="0095b14" id="0095b14"></a>及。可為哀矜者二也。若疑莫見真佛無益國<a 
name="0095b15" id="0095b15"></a>治。則禋祀望祑亦宜廢棄。何者蒼蒼積空。誰<a 
name="0095b16" id="0095b16"></a>見上帝之貌。茫茫累塊。安識后稷之形。民<a 
name="0095b17" id="0095b17"></a>自躬稼社神何力。人造墉畷蜡鬼奚功。然猶<a 
name="0095b18" id="0095b18"></a>盛其犧牲之費。繁其歲時之祀者。莫不以幽<a 
name="0095b19" id="0095b19"></a>靈宜尊而教民美報耶。況佛智周空界神凝<a 
name="0095b20" id="0095b20"></a>域表。上帝成天。緣其陶鑄之慈。聖王為人。依<a 
name="0095b21" id="0095b21"></a>其亭育之戒。崇法則六天咸喜。廢道則萬神<a 
name="0095b22" id="0095b22"></a>斯怒。今人莫見天形而稱郊祀有福。不&#x89A9;金<a 
name="0095b23" id="0095b23"></a>容而謂敬事無報。輕本重末。可為震懼者三<a 
name="0095b24" id="0095b24"></a>也。若疑古無佛教近出漢世者。夫神化隱顯<a 
name="0095b25" id="0095b25"></a>孰測始終哉。尋羲皇緬邈政績猶湮。彼有<a 
name="0095b26" id="0095b26"></a>法教亦安得聞之。昔佛圖澄知臨淄伏石有<a 
name="0095b27" id="0095b27"></a>舊像露盤揵陀勒見盤&#x9D44;山中有古寺基&#x588C;。<a 
name="0095b28" id="0095b28"></a>眾人試掘並如其言。此萬代之遺徵。晉世之<a 
name="0095b29" id="0095b29"></a>顯驗。誰判上古必無佛乎。列子稱。周穆王時。<a 
name="0095c01" id="0095c01"></a>西極有化人來。入水火貫金石。反山川移城<a 
name="0095c02" id="0095c02"></a>邑。乘虛不墜觸實不礙。千變萬化不可窮極。<a 
name="0095c03" id="0095c03"></a>既能變人之形。又且易人之慮。穆王敬之若<a 
name="0095c04" id="0095c04"></a>神事之若君。觀其靈跡乃開士之化。大法萌<a 
name="0095c05" id="0095c05"></a>兆已見周初。感應之漸非起漢世。而封執一<a 
name="0095c06" id="0095c06"></a>時。為歎息者四也。若疑教在戎方化非華夏<a 
name="0095c07" id="0095c07"></a>者。則是前聖執地以定教。非設教以移俗<a 
name="0095c08" id="0095c08"></a>也。昔三皇無為五帝德化。三王禮刑七國<a 
name="0095c09" id="0095c09"></a>摧勢。地常諸夏。而世教九變。今反以至道<a 
name="0095c10" id="0095c10"></a>之源。鏡以大智之訓。感而遂通。何往不被。夫<a 
name="0095c11" id="0095c11"></a>禹出西&#x7F97;舜生東夷。孰云地賤而棄其聖。丘<a 
name="0095c12" id="0095c12"></a>欲居夷聃適西戎。道之所在寧選於地。夫以<a 
name="0095c13" id="0095c13"></a>俗聖設教猶不繫於華夷。況佛統大千。豈限<a 
name="0095c14" id="0095c14"></a>化於西域哉。案禮王制云。四海之內方三千<a 
name="0095c15" id="0095c15"></a>里。中夏所據亦已不曠。伊洛本夏而鞠為戎<a 
name="0095c16" id="0095c16"></a>墟。吳楚本夷而翻成華邑。道有運流而地無<a 
name="0095c17" id="0095c17"></a>恒化矣。且夫厚載無&#x58C3;寰域異統北辰西北。<a 
name="0095c18" id="0095c18"></a>故知天竺居中今以區區中土稱華以距正<a 
name="0095c19" id="0095c19"></a>法。雖欲距塞而神化常通。可為悲涼者五<a 
name="0095c20" id="0095c20"></a>也。若疑漢魏法微晉代始盛者。道運崇替未<a 
name="0095c21" id="0095c21"></a>可致詰也。尋沙門之修釋教。何異孔氏之述<a 
name="0095c22" id="0095c22"></a>唐虞乎。孔修五經垂範百王。然春秋諸侯莫<a 
name="0095c23" id="0095c23"></a>肯遵用。戰代蔑之將墜于地。爰至秦皇復加<a 
name="0095c24" id="0095c24"></a>燔燼。豈仲尼之不肖而詩書之淺鄙哉。邇及<a 
name="0095c25" id="0095c25"></a>漢武始顯儒教。舉明經之相。崇孔聖之術。寧<a 
name="0095c26" id="0095c26"></a>可以見輕七國而遂廢於後代乎。案漢元之<a 
name="0095c27" id="0095c27"></a>世。劉向序仙云。七十四人出在佛經。故知經<a 
name="0095c28" id="0095c28"></a>流中夏其來已久。逮明帝感夢而傅毅稱佛。<a 
name="0095c29" id="0095c29"></a>於是秦景東使而攝騰西至。乃圖像於開陽<a 
name="0096a01" id="0096a01"></a>之觀。藏經於蘭臺之室。不講深文。莫識奧<a 
name="0096a02" id="0096a02"></a>義。是以楚王修仁潔之祠。孝桓建華蓋之祭。<a 
name="0096a03" id="0096a03"></a>法相未融。唯神之而已。至魏武英鑒書述妙<a 
name="0096a04" id="0096a04"></a>化。孫權雄略造立塔寺。晉武之初機緣漸<a 
name="0096a05" id="0096a05"></a>深。耆域耀神通之跡。竺護集法寶之藏。所以<a 
name="0096a06" id="0096a06"></a>百辟搢紳。洗心以進德。萬邦黎獻。刻意而<a 
name="0096a07" id="0096a07"></a>遷善。暨晉明叡悟秉一&#x637F;神。手畫寶像表觀<a 
name="0096a08" id="0096a08"></a>樂覽。既而安上弘經於山東。什公宣法於關<a 
name="0096a09" id="0096a09"></a>右。精義既敷實相彌照。英才碩智。並驗理而<a 
name="0096a10" id="0096a10"></a>伏膺矣。故知法雲始於觸石。慧水基乎濫<a 
name="0096a11" id="0096a11"></a>觴。教必有漸神化之常限。感應因時非緣<a 
name="0096a12" id="0096a12"></a>如何。故儒術非愚於秦而智於漢。用與不用<a 
name="0096a13" id="0096a13"></a>耳。佛法非淺於漢而深於晉。明與不明耳。<a 
name="0096a14" id="0096a14"></a>是知五經恒善而崇替隨運。佛化常熾而通<a 
name="0096a15" id="0096a15"></a>塞在緣。一以此思可無深惑。而執疑莫悟。可<a 
name="0096a16" id="0096a16"></a>為痛悼者六也。夫信順福基迷謗禍門。而況<a 
name="0096a17" id="0096a17"></a>蒙蒙之徒多不量力。以己所不知而誣先覺<a 
name="0096a18" id="0096a18"></a>之遍知。以其所不見而罔至人之明見。鑒達<a 
name="0096a19" id="0096a19"></a>三世反號邪僻。專拘目前自謂明智。於是迷<a 
name="0096a20" id="0096a20"></a>疑塞胸謗讟盈口。輕議以市重苦。顯誹以賈<a 
name="0096a21" id="0096a21"></a>幽罰。言無錙銖之功。慮無毫釐之益。逝川若<a 
name="0096a22" id="0096a22"></a>飛藏山如電。一息不還奄然後世。報隨影至<a 
name="0096a23" id="0096a23"></a>悔其可追。夫神化茫茫幽明代運。五道變化<a 
name="0096a24" id="0096a24"></a>于何不足。天宮顯驗。趙簡秦穆之錫是也。<a 
name="0096a25" id="0096a25"></a>鬼道交報。杜伯彭生之見是也。修德福應。殷<a 
name="0096a26" id="0096a26"></a>戊宋景之驗是也。多殺禍及。白起程普之<a 
name="0096a27" id="0096a27"></a>證是也。現世幽微備詳典籍。來生冥應布<a 
name="0096a28" id="0096a28"></a>在尊經。但緣感理奧因果義微。微難領故<a 
name="0096a29" id="0096a29"></a>略而不陳。前哲所辯關鍵已正。輕率鄙懷繼<a 
name="0096b01" id="0096b01"></a>之于末。雖文匪珪璋而事足鞶鑑。惟愷悌君<a 
name="0096b02" id="0096b02"></a>子自求多福焉。</p></div><a 
name="0096b03" id="0096b03"></a><p><span class="juanname">弘明集卷第十四</span></p>
<hr>【經文資訊】大正藏第 52 冊 No. 2102 弘明集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexebf5.html?index=T52n2102" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T52n2102_014 by HTTrack Website Copier/3.x [XR&CO'2014], Tue, 07 Jun 2016 07:00:39 GMT -->
</html>
