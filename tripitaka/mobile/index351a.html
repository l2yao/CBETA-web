<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J25nB171_006 by HTTrack Website Copier/3.x [XR&CO'2014], Tue, 07 Jun 2016 07:10:12 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1433002839&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ25nB171&amp;utmp=%2Fmobile%2Findex.php%3Findex%3DJ25nB171_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9e1c.html?index=J25nB171_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第25冊<br/>No.B171 天隱和尚語錄 (15卷)<br/>【明 圓修說　通問等編】<br/>第 6 卷</p>
	<a href="indexc0b8.html?index=J25nB171_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J25">
<div class="root" id="B171" sutra_name="天隱和尚語錄" sutra_juan="[卷6]">　
<a 
name="0541c01" id="0541c01"></a><p><span class="juanname">天隱和尚語錄卷六</span></p><a 
name="0541c02" id="0541c02"></a><p style="margin-left: 4em"><span class="byline">嗣法門人通問等編</span></p><a 
name="0541c03" id="0541c03"></a><p style="margin-left: 2em"><span class="headname">拈古</span></p><a 
name="0541c04" id="0541c04"></a><p style="text-indent: 0em; margin-left: 0em"><span class="linehead"></span>舉僧問百丈如何是奇特事丈云獨坐大雄峰僧禮<a 
name="0541c05" id="0541c05"></a>拜丈便打。</p><p style="text-indent: 0em; margin-left: 0em"><span class="linehead"></span>師拈云百丈和尚可謂寰中獨據振閫外<a 
name="0541c06" id="0541c06"></a>之威權此僧亦一員上將到此只得拍拍聽令爭奈<a 
name="0541c07" id="0541c07"></a>棒頭有眼明如日實是真金不渾沙豈非奇特之事<a 
name="0541c08" id="0541c08"></a>須向奇特人前拈出即今還有人撥著麼快來與我<a 
name="0541c09" id="0541c09"></a>木上座相見如無老僧今日失利。</p><a 
name="0541c10" id="0541c10"></a><p style="text-indent: 0em; margin-left: 0em"><span class="linehead"></span>舉僧問藥山平田淺草塵鹿成群如何射得塵中塵<a 
name="0541c11" id="0541c11"></a>山云看箭僧便放身倒山云侍者拖出這死漢僧便<a 
name="0541c12" id="0541c12"></a>起走山云弄泥團漢有什麼數。</p><p style="text-indent: 0em; margin-left: 0em"><span class="linehead"></span>師拈云好一枝箭爭<a 
name="0541c13" id="0541c13"></a>奈其人未敢承當若是箇丈夫漢開襟俯受不勞藥<a 
name="0541c14" id="0541c14"></a>山放出後箭而今還有勝敵驚群者麼且道如何射<a 
name="0541c15" id="0541c15"></a>得塵中塵喝一喝。</p><a 
name="0541c16" id="0541c16"></a><p style="text-indent: 0em; margin-left: 0em"><span class="linehead"></span>舉僧問投子如何是一大事因緣子云尹司空與老<a 
name="0541c17" id="0541c17"></a>僧開堂碧巖云人道投子實頭不妨忒煞淳朴山僧<a 
name="0541c18" id="0541c18"></a>即不然有問如何是一大事因緣只對他道弄潮須<a 
name="0541c19" id="0541c19"></a>是弄潮人。</p><p style="text-indent: 0em; margin-left: 0em"><span class="linehead"></span>師拈云二老宿舉揚一大事因緣本無優<a 
name="0541c20" id="0541c20"></a>劣作麼生是投子實頭處設若有人問磬山如何是<a 
name="0541c21" id="0541c21"></a>一大事因緣但向他道朝看雲片片暮聽水潺潺。</p><a 
name="0541c22" id="0541c22"></a><p style="text-indent: 0em; margin-left: 0em"><span class="linehead"></span>舉舍利弗一日入城見月上女出城舍利弗問云什<a 
name="0541c23" id="0541c23"></a>麼處去女云如舍利弗恁麼去舍利弗云我方入城<a 
name="0541c24" id="0541c24"></a>汝方出城何言如舍利弗恁麼去女云諸佛弟子當<a 
name="0541c25" id="0541c25"></a>住何處弗云諸佛弟子當住大涅槃女云諸佛弟子<a 
name="0541c26" id="0541c26"></a>既住大涅槃我如舍利弗恁麼去。</p><p style="text-indent: 0em; margin-left: 0em"><span class="linehead"></span>師拈云當時舍利<a 
name="0541c27" id="0541c27"></a>弗只知善放而不善收若月上女可謂腳跟穩當行<a 
name="0541c28" id="0541c28"></a>無所行去無所去大解脫中了無拘住雖然要且未<a 
name="0541c29" id="0541c29"></a>知向上事在若是山僧作舍利弗待伊道如舍利弗<a 
name="0541c30" id="0541c30"></a>恁麼去則不必落草一把拉入城來看他作何伎倆<a 
name="0542a01" id="0542a01"></a>待伊擬口撒手便行云不同我恁麼去饒伊有超佛<a 
name="0542a02" id="0542a02"></a>越祖之弘為也不奈你何這箇公案古今判斷不少<a 
name="0542a03" id="0542a03"></a>具眼者請試辨看。</p><a 
name="0542a04" id="0542a04"></a><p style="text-indent: 0em; margin-left: 0em"><span class="linehead"></span>舉高亭參德山隔江問訊山以手招之高亭忽然開<a 
name="0542a05" id="0542a05"></a>悟迺橫趨而去後開法嗣德山徑山云高亭橫趨而<a 
name="0542a06" id="0542a06"></a>去許伊是箇伶俐衲僧若要法嗣德山則未可何故<a 
name="0542a07" id="0542a07"></a>猶與德山隔江在。</p><p style="text-indent: 0em; margin-left: 0em"><span class="linehead"></span>師拈云徑山老漢是謂一抬一捺<a 
name="0542a08" id="0542a08"></a>且賊過後張弓今時人在知識門下三二十年既不<a 
name="0542a09" id="0542a09"></a>隔江合作麼生路遙知馬力日久見人心。</p><a 
name="0542a10" id="0542a10"></a><p style="text-indent: 0em; margin-left: 0em"><span class="linehead"></span>舉僧問趙州寂寂無依時如何州云老僧在你背後。</p><a 
name="0542a11" id="0542a11"></a><p style="text-indent: 0em; margin-left: 0em"><span class="linehead"></span>師拈云這僧挨到者箇田地意圖就手安閒卻被趙<a 
name="0542a12" id="0542a12"></a>州腦後一槌七穿八穴而今還見趙州在背後麼或<a 
name="0542a13" id="0542a13"></a>云趙州則不見但見磬山在面前向他道你那裏得<a 
name="0542a14" id="0542a14"></a>見磬山來將拄杖一時趁出。</p><a 
name="0542a15" id="0542a15"></a><p style="text-indent: 0em; margin-left: 0em"><span class="linehead"></span>舉無業國師云若一毫頭凡聖情念未盡不免入驢<a 
name="0542a16" id="0542a16"></a>胎馬腹裏去白雲端和尚云設使一毫頭凡聖情念<a 
name="0542a17" id="0542a17"></a>淨盡亦未免入驢胎馬腹裏去。</p><p style="text-indent: 0em; margin-left: 0em"><span class="linehead"></span>師拈云未盡淨盡磬<a 
name="0542a18" id="0542a18"></a>山今日一時拈卻諸人還見一毫頭麼喝一喝云切<a 
name="0542a19" id="0542a19"></a>忌鑽龜打瓦。</p><a 
name="0542a20" id="0542a20"></a><p style="text-indent: 0em; margin-left: 0em"><span class="linehead"></span>舉南院上堂云赤肉團上壁立千仞時有僧問赤肉<a 
name="0542a21" id="0542a21"></a>團上壁立千仞豈不是和尚道院云是僧便掀倒禪<a 
name="0542a22" id="0542a22"></a>床院云你看這瞎漢亂做僧擬議院便打趁出。</p><p style="text-indent: 0em; margin-left: 0em"><span class="linehead"></span>師拈<a 
name="0542a23" id="0542a23"></a>云這僧欲成九仞之山未進一簣之土當時待南院<a 
name="0542a24" id="0542a24"></a>和尚道你看這瞎漢亂做不若一不做二不休總然<a 
name="0542a25" id="0542a25"></a>南院打殺也不得趁你出院即今還有人於壁立千<a 
name="0542a26" id="0542a26"></a>仞處與這僧出氣麼。</p><a 
name="0542a27" id="0542a27"></a><p style="text-indent: 0em; margin-left: 0em"><span class="linehead"></span>舉外道問佛不問有言不問無言世尊良久外道讚<a 
name="0542a28" id="0542a28"></a>云世尊大慈大悲開我迷雲令我得入外道去後阿<a 
name="0542a29" id="0542a29"></a>難問佛外道有何所證而言得入世尊云如世良馬<a 
name="0542a30" id="0542a30"></a>見鞭影而行雪竇云邪正不分過山鞭影大慧云邪<a 
name="0542b01" id="0542b01"></a>正兩分正由鞭影。</p><p style="text-indent: 0em; margin-left: 0em"><span class="linehead"></span>師拈云二大老恰在鞭影裏批判<a 
name="0542b02" id="0542b02"></a>且道離卻鞭影一句作麼生道良久云三十年後此<a 
name="0542b03" id="0542b03"></a>語大行。</p><a 
name="0542b04" id="0542b04"></a><p style="text-indent: 0em; margin-left: 0em"><span class="linehead"></span>舉洞山頌云貪嗔癡太無知賴我今朝識得伊行便<a 
name="0542b05" id="0542b05"></a>打坐便搥分付心王子細推無量劫來不解脫問汝<a 
name="0542b06" id="0542b06"></a>三人知不知。</p><p style="text-indent: 0em; margin-left: 0em"><span class="linehead"></span>師拈云古人與麼道磬山則不然貪瞋<a 
name="0542b07" id="0542b07"></a>癡自無為迷悟分明不在伊行無住坐無拘憑在心<a 
name="0542b08" id="0542b08"></a>王不用推無量劫來真解脫何有三人知不知。</p><a 
name="0542b09" id="0542b09"></a><p style="text-indent: 0em; margin-left: 0em"><span class="linehead"></span>舉雲門上堂拈拄杖云凡夫實謂之有二乘析謂之<a 
name="0542b10" id="0542b10"></a>無緣覺謂之幻有菩薩當體即空衲僧家見拄杖喚<a 
name="0542b11" id="0542b11"></a>作拄杖行但行坐但坐不得動著。</p><p style="text-indent: 0em; margin-left: 0em"><span class="linehead"></span>師拈云雲門老人<a 
name="0542b12" id="0542b12"></a>法令雖嚴可謂官不容針私通車馬何故行但行坐<a 
name="0542b13" id="0542b13"></a>但坐不得動著雖然惺惺底人動著亦得不動著亦<a 
name="0542b14" id="0542b14"></a>得動著不動著亦得未惺惺底人動著不得不動著<a 
name="0542b15" id="0542b15"></a>不得動著不動著總不得且道利害在什麼處。</p><a 
name="0542b16" id="0542b16"></a><p style="text-indent: 0em; margin-left: 0em"><span class="linehead"></span>舉僧問趙州十二時中如何用心州云你被十二時<a 
name="0542b17" id="0542b17"></a>使老僧使得十二時。</p><p style="text-indent: 0em; margin-left: 0em"><span class="linehead"></span>師拈云這僧當時問處直頭趙<a 
name="0542b18" id="0542b18"></a>老答處依實但不能令人言下薦取今日有人問磬<a 
name="0542b19" id="0542b19"></a>山十二時如何用心即向他道你在什麼處見十二<a 
name="0542b20" id="0542b20"></a>時來莫被十二時使即今還有人十二時用心麼試<a 
name="0542b21" id="0542b21"></a>將來看。</p><a 
name="0542b22" id="0542b22"></a><p style="text-indent: 0em; margin-left: 0em"><span class="linehead"></span>舉舍利弗問天女汝何不轉卻女身女云我從十二<a 
name="0542b23" id="0542b23"></a>年來求女人相了不可得當何所轉即時天女以神<a 
name="0542b24" id="0542b24"></a>通力變舍利弗如天女乃自化身如舍利弗而問云<a 
name="0542b25" id="0542b25"></a>何不轉卻女身舍利弗云我今不知何轉而變為女<a 
name="0542b26" id="0542b26"></a>身。</p><p style="text-indent: 0em; margin-left: 0em"><span class="linehead"></span>師拈云舍利弗當時好心不得好報諸方盡道被<a 
name="0542b27" id="0542b27"></a>天女轉卻女身據山僧見處當時天女莫道轉得舍<a 
name="0542b28" id="0542b28"></a>利弗一人直饒你轉得大地男子為女身總是自家<a 
name="0542b29" id="0542b29"></a>女身脫不得在何故既云十二年來求女人相了不<a 
name="0542b30" id="0542b30"></a>可得你那裏得見舍利弗轉女身來明眼者試看。</p><a 
name="0542c01" id="0542c01"></a><p style="text-indent: 0em; margin-left: 0em"><span class="linehead"></span>舉天衣和尚示眾云百骸俱潰散一物鎮長靈百骸<a 
name="0542c02" id="0542c02"></a>潰散皆歸土一物長靈甚處安南堂禪師云一物長<a 
name="0542c03" id="0542c03"></a>靈甚處安長空雲散碧天寬蓮宮佛剎花無數眨起<a 
name="0542c04" id="0542c04"></a>眉毛仔細看。</p><p style="text-indent: 0em; margin-left: 0em"><span class="linehead"></span>師拈云眨起眉毛仔細看天堂地獄任<a 
name="0542c05" id="0542c05"></a>君安百骸未散當先取莫待臨時撒手難。</p><a 
name="0542c06" id="0542c06"></a><p style="text-indent: 0em; margin-left: 0em"><span class="linehead"></span>舉肇法師道天地同根萬物一體。</p><p style="text-indent: 0em; margin-left: 0em"><span class="linehead"></span>師拈云座主那裏<a 
name="0542c07" id="0542c07"></a>得這消息灼然天何言哉萬象懸懸地何言哉森羅<a 
name="0542c08" id="0542c08"></a>鮮鮮陰陽言哉時之傳傳空谷言哉應之綿綿咄秖<a 
name="0542c09" id="0542c09"></a>如衲僧分上合作麼生一缽千家飯水邊林下閒。</p><a 
name="0542c10" id="0542c10"></a><p style="text-indent: 0em; margin-left: 0em"><span class="linehead"></span>舉南泉歸宗麻谷三人同去見忠國師至中途南泉<a 
name="0542c11" id="0542c11"></a>就地畫一圓相云道得則去歸宗坐圓相裏麻谷作<a 
name="0542c12" id="0542c12"></a>女人拜泉云恁麼則不去也。</p><p style="text-indent: 0em; margin-left: 0em"><span class="linehead"></span>師拈云三大老雖同條<a 
name="0542c13" id="0542c13"></a>生不同條死各各有箇出身之路然三人中有一人<a 
name="0542c14" id="0542c14"></a>堪為師法若人擇得出許你具參學眼。</p><a 
name="0542c15" id="0542c15"></a><p style="text-indent: 0em; margin-left: 0em"><span class="linehead"></span>舉僧問汾陽如何是祖師西來意陽云青絹扇子足<a 
name="0542c16" id="0542c16"></a>風涼。</p><p style="text-indent: 0em; margin-left: 0em"><span class="linehead"></span>師拈云汾陽老人如黃葉止兒啼不妨太易設<a 
name="0542c17" id="0542c17"></a>或有人問磬山如何是祖師西來意向他道水流千<a 
name="0542c18" id="0542c18"></a>派月山鎖一溪雲。</p><a 
name="0542c19" id="0542c19"></a><p style="text-indent: 0em; margin-left: 0em"><span class="linehead"></span>舉僧問香林如何是衲僧衣下事林云臘月火燒山。</p><a 
name="0542c20" id="0542c20"></a><p style="text-indent: 0em; margin-left: 0em"><span class="linehead"></span>師拈云臘月燒山衲衣下事有何干千峰雪覆冷坐<a 
name="0542c21" id="0542c21"></a>破這蒲團若人更不會分明也大難。</p><a 
name="0542c22" id="0542c22"></a><p style="text-indent: 0em; margin-left: 0em"><span class="linehead"></span>舉臨濟與普化一日同往施主齋濟問毛吞巨海芥<a 
name="0542c23" id="0542c23"></a>納須彌為復是神通妙用為復是法爾如然化踢倒<a 
name="0542c24" id="0542c24"></a>飯床濟云太麤生化云這裏是甚麼所在說麤說細<a 
name="0542c25" id="0542c25"></a>濟休去來日又同施主家齋濟復問今日供養何似<a 
name="0542c26" id="0542c26"></a>昨日化又踢倒飯床濟云太麤生化云瞎漢佛法說<a 
name="0542c27" id="0542c27"></a>甚麤細濟吐舌。</p><p style="text-indent: 0em; margin-left: 0em"><span class="linehead"></span>師拈云看這二老宿大機大用一者<a 
name="0542c28" id="0542c28"></a>具擒龍之手一者得陷虎之機可謂作家相見且道<a 
name="0542c29" id="0542c29"></a>誰是陷虎誰是擒龍擇法眼試辨取。</p><a 
name="0542c30" id="0542c30"></a><p style="text-indent: 0em; margin-left: 0em"><span class="linehead"></span>舉昔有秀才問長沙某曾看千佛名經百千諸佛但<a 
name="0543a01" id="0543a01"></a>見其名未審居何國土沙召秀才才應諾沙云黃鶴<a 
name="0543a02" id="0543a02"></a>樓崔顥題後秀才還曾題否云不曾題沙云得閒題<a 
name="0543a03" id="0543a03"></a>取一篇好。</p><p style="text-indent: 0em; margin-left: 0em"><span class="linehead"></span>師拈云長沙雖得殺人刀活人劍曲垂善<a 
name="0543a04" id="0543a04"></a>巧不無龍頭蛇尾使人不能當下擔荷若是山僧則<a 
name="0543a05" id="0543a05"></a>不然待伊應諾時高聲云居何國土免致葛藤。</p><a 
name="0543a06" id="0543a06"></a><p style="text-indent: 0em; margin-left: 0em"><span class="linehead"></span>舉三祖信心銘極小同大忘絕境界。</p><p style="text-indent: 0em; margin-left: 0em"><span class="linehead"></span>師拈云拄杖子<a 
name="0543a07" id="0543a07"></a>吞卻十方虛空剎那間流出無邊香水海還是忘絕<a 
name="0543a08" id="0543a08"></a>境界中來非忘絕境界中來若道是忘絕境界中來<a 
name="0543a09" id="0543a09"></a>合喫衲僧痛棒非忘絕境界中來且參祖師信心銘<a 
name="0543a10" id="0543a10"></a>三十年纔好與拄杖子相見。</p><p style="text-indent: 0em; margin-left: 0em"><span class="linehead"></span>復舉極大同小不見邊<a 
name="0543a11" id="0543a11"></a>表。</p><p style="text-indent: 0em; margin-left: 0em"><span class="linehead"></span>師拈云須彌山走出蟭螟眼裏須臾之頃見徹三<a 
name="0543a12" id="0543a12"></a>千大千界且道見邊表中來不見邊表中來若不見<a 
name="0543a13" id="0543a13"></a>邊表中來猶未可與衲僧拄杖子相見若見邊表中<a 
name="0543a14" id="0543a14"></a>來如何合得祖師信心銘去參。</p><a 
name="0543a15" id="0543a15"></a><p style="text-indent: 0em; margin-left: 0em"><span class="linehead"></span>舉臨濟道一喝分賓主照用一時行碧巖和尚喝一<a 
name="0543a16" id="0543a16"></a>喝云且道是賓是主是照是用還委悉麼千峰勢到<a 
name="0543a17" id="0543a17"></a>嶽邊止萬派聲歸海上消。</p><p style="text-indent: 0em; margin-left: 0em"><span class="linehead"></span>師亦喝一喝拈云且道非<a 
name="0543a18" id="0543a18"></a>賓非主非照非用還委悉麼獅子窟中無異獸象王<a 
name="0543a19" id="0543a19"></a>群內絕狐蹤。</p><a 
name="0543a20" id="0543a20"></a><p style="text-indent: 0em; margin-left: 0em"><span class="linehead"></span>舉懶瓚和尚云吾有一言絕慮忘緣巧說不得只要<a 
name="0543a21" id="0543a21"></a>心傳。</p><p style="text-indent: 0em; margin-left: 0em"><span class="linehead"></span>師拈云吾有一言不待忘緣拈來便得作麼心<a 
name="0543a22" id="0543a22"></a>傳眾中有人出來道既不必心傳諸祖心心相印所<a 
name="0543a23" id="0543a23"></a>為何事但云低聲低聲達磨大師來也。</p><a 
name="0543a24" id="0543a24"></a><p style="text-indent: 0em; margin-left: 0em"><span class="linehead"></span>舉傅大士云終日焚香擇火不知身是道場。</p><p style="text-indent: 0em; margin-left: 0em"><span class="linehead"></span>師拈云<a 
name="0543a25" id="0543a25"></a>終日焚香擇火不知焚香擇火者是誰。</p><a 
name="0543a26" id="0543a26"></a><p style="text-indent: 0em; margin-left: 0em"><span class="linehead"></span>舉僧問長沙作麼生轉得山河大地歸自<span class="corr" title='[巳&gt;己]'>己</span>去沙云<a 
name="0543a27" id="0543a27"></a>作麼生轉得自<span class="corr" title='[巳&gt;己]'>己</span>歸山河大地去圓悟和尚云得人<a 
name="0543a28" id="0543a28"></a>一牛還人一馬。</p><p style="text-indent: 0em; margin-left: 0em"><span class="linehead"></span>師拈云饒你轉得山河大地歸自<span class="corr" title='[巳&gt;己]'>己</span><a 
name="0543a29" id="0543a29"></a>去卻是埋沒<span class="corr" title='[巳&gt;己]'>己</span>靈亦饒你轉得自<span class="corr" title='[巳&gt;己]'>己</span>歸山河大地去<a 
name="0543a30" id="0543a30"></a>猶是背覺合塵總不恁麼且道轉是不轉是試定當<a 
name="0543b01" id="0543b01"></a>看。</p><a 
name="0543b02" id="0543b02"></a><p style="text-indent: 0em; margin-left: 0em"><span class="linehead"></span>舉僧問石門年窮歲盡時如何門云東村王老夜燒<a 
name="0543b03" id="0543b03"></a>錢僧復問開先暹和尚年窮歲盡時如何暹云依舊<a 
name="0543b04" id="0543b04"></a>孟春猶寒。</p><p style="text-indent: 0em; margin-left: 0em"><span class="linehead"></span>師云有人問磬山年窮歲盡時如何對他<a 
name="0543b05" id="0543b05"></a>道一爐紅焰煖騰騰。</p><a 
name="0543b06" id="0543b06"></a><p style="text-indent: 0em; margin-left: 0em"><span class="linehead"></span>舉修山主頌云欲識解脫道諸法不相到眼耳絕見<a 
name="0543b07" id="0543b07"></a>聞聲色鬧浩浩佛果和尚云聲不到耳色不到眼聲<a 
name="0543b08" id="0543b08"></a>色交參萬法成現且道還踏著解脫道也無不省這<a 
name="0543b09" id="0543b09"></a>箇意修行徒辛苦。</p><p style="text-indent: 0em; margin-left: 0em"><span class="linehead"></span>師云欲識解脫道諸法本不鬧眼<a 
name="0543b10" id="0543b10"></a>耳絕見聞聲色玄浩浩復拈云喚什麼作聲色。</p><a 
name="0543b11" id="0543b11"></a><p style="text-indent: 0em; margin-left: 0em"><span class="linehead"></span>舉僧問石鞏生死到來如何迴避鞏云這的無生死。</p><a 
name="0543b12" id="0543b12"></a><p style="text-indent: 0em; margin-left: 0em"><span class="linehead"></span>師拈云識得要迴避生死者許你透生死復顧視大<a 
name="0543b13" id="0543b13"></a>眾咄云也沒交涉佛果和尚云還識這的麼俊鶻捎<a 
name="0543b14" id="0543b14"></a>空去懵鳥泊籬頭。</p><a 
name="0543b15" id="0543b15"></a><p style="text-indent: 0em; margin-left: 0em"><span class="linehead"></span>舉僧問雲門佛法如水中月否門云清波無透路僧<a 
name="0543b16" id="0543b16"></a>云和尚從何得問云再問復何來僧云便恁麼去時<a 
name="0543b17" id="0543b17"></a>如何門云重疊關山路。</p><p style="text-indent: 0em; margin-left: 0em"><span class="linehead"></span>師拈云這僧不無萬古碧潭<a 
name="0543b18" id="0543b18"></a>再三撈摝之意爭奈雲門有翻天覆地之能可惜末<a 
name="0543b19" id="0543b19"></a>後進伊不得且道這一步又如何進始得。</p><a 
name="0543b20" id="0543b20"></a><p style="text-indent: 0em; margin-left: 0em"><span class="linehead"></span>舉臨濟兩堂首座齊下喝僧問臨濟還有賓主也無<a 
name="0543b21" id="0543b21"></a>濟云賓主歷然。</p><p style="text-indent: 0em; margin-left: 0em"><span class="linehead"></span>師拈云以鏡照鏡面面皆正蓮花出<a 
name="0543b22" id="0543b22"></a>水香流遠蘭谷風飄氣宇清。</p><a 
name="0543b23" id="0543b23"></a><p style="text-indent: 0em; margin-left: 0em"><span class="linehead"></span>舉翠巖示眾云一夏與兄弟東語西話看翠巖眉毛<a 
name="0543b24" id="0543b24"></a>在麼。</p><p style="text-indent: 0em; margin-left: 0em"><span class="linehead"></span>師拈云翠巖面皮三寸厚雖然也是屈<span class="corr" title='[巳&gt;己]'>己</span>從人<a 
name="0543b25" id="0543b25"></a>不無大人去就且道即今還見磬山眉毛麼亦是三<a 
name="0543b26" id="0543b26"></a>寸厚。</p><a 
name="0543b27" id="0543b27"></a><p style="text-indent: 0em; margin-left: 0em"><span class="linehead"></span>舉僧問五祖一大藏教是箇切腳未審切那箇腳祖<a 
name="0543b28" id="0543b28"></a>云八囉娘。</p><p style="text-indent: 0em; margin-left: 0em"><span class="linehead"></span>師拈云電光裏穿鍼。</p><a 
name="0543b29" id="0543b29"></a><p style="text-indent: 0em; margin-left: 0em"><span class="linehead"></span>舉雲門示眾云你若實未得箇入頭處三世諸佛在<a 
name="0543b30" id="0543b30"></a>你腳跟下一大藏教在你舌頭上且向葛藤處會取。</p><a 
name="0543c01" id="0543c01"></a><p style="text-indent: 0em; margin-left: 0em"><span class="linehead"></span>師拈云你若實得箇入頭處三世諸佛在你腳跟下<a 
name="0543c02" id="0543c02"></a>一大藏教在你舌頭上休向葛藤裏會取且道與古<a 
name="0543c03" id="0543c03"></a>人是同是別。</p><a 
name="0543c04" id="0543c04"></a><p style="text-indent: 0em; margin-left: 0em"><span class="linehead"></span>舉前寶壽問後寶壽父母未生前那箇是本來面目<a 
name="0543c05" id="0543c05"></a>後寶壽罔措一日在市見二人相爭有一人相勸云<a 
name="0543c06" id="0543c06"></a>你得恁麼無面目壽遂大悟。</p><p style="text-indent: 0em; margin-left: 0em"><span class="linehead"></span>師拈云得恁麼無面目<a 
name="0543c07" id="0543c07"></a>噫錦繡叢中撞著白雲堆裏活埋洞見本地風光面<a 
name="0543c08" id="0543c08"></a>目依然長在。</p><a 
name="0543c09" id="0543c09"></a><p style="text-indent: 0em; margin-left: 0em"><span class="linehead"></span>舉南泉示眾云王老師自小養得一頭水牯欲擬向<a 
name="0543c10" id="0543c10"></a>溪東牧不免食他國王水草欲擬向溪西牧亦不免<a 
name="0543c11" id="0543c11"></a>食他國王水草不如隨分納些些總不見得。</p><p style="text-indent: 0em; margin-left: 0em"><span class="linehead"></span>師拈云<a 
name="0543c12" id="0543c12"></a>把住則坐臥空園放行則雲山萬里混塵俗而不流<a 
name="0543c13" id="0543c13"></a>超潔白而無住縱橫自在左右逢源何須道擬向東<a 
name="0543c14" id="0543c14"></a>擬向西而不自由也且喜隨分納些些雖然切忌動<a 
name="0543c15" id="0543c15"></a>著動著則三十棒。</p><a 
name="0543c16" id="0543c16"></a><p style="text-indent: 0em; margin-left: 0em"><span class="linehead"></span>舉溈山普請次值板鳴有一僧拍手呵呵大笑歸去<a 
name="0543c17" id="0543c17"></a>溈山云奇哉此是觀音入理之門至晚問其僧適來<a 
name="0543c18" id="0543c18"></a>你見箇什麼道理僧云朝來未喫飯聞板聲歡喜溈<a 
name="0543c19" id="0543c19"></a>山云賺殺人。</p><p style="text-indent: 0em; margin-left: 0em"><span class="linehead"></span>師拈云百姓日用而不知故君子之道<a 
name="0543c20" id="0543c20"></a>鮮矣鏡清道當時溈山有此一僧鼓山道當時溈山<a 
name="0543c21" id="0543c21"></a>無此一僧且道是賞伊是罰伊。</p><a 
name="0543c22" id="0543c22"></a><p style="text-indent: 0em; margin-left: 0em"><span class="linehead"></span>舉趙州到百丈丈問從什麼處來州云南泉來丈云<a 
name="0543c23" id="0543c23"></a>南泉有何言句示人州云有時道未得之人亦須峭<a 
name="0543c24" id="0543c24"></a>然去丈叱之州容愕然丈云大好峭然州便作舞而<a 
name="0543c25" id="0543c25"></a>出。</p><p style="text-indent: 0em; margin-left: 0em"><span class="linehead"></span>師拈云古之所謂趙州者生而知之卻到百丈門<a 
name="0543c26" id="0543c26"></a>下猶為鈍置再撥而轉何不當時待伊叱時呵呵大<a 
name="0543c27" id="0543c27"></a>笑拂袖而出總然百丈有後語也來不及然今<span class="corr" title='[巳&gt;已]'>已</span>得<a 
name="0543c28" id="0543c28"></a>未得且置如何是峭然一句試道看。</p><a 
name="0543c29" id="0543c29"></a><p style="text-indent: 0em; margin-left: 0em"><span class="linehead"></span>舉明招在婺州智者寺為第一座尋常不受淨水主<a 
name="0543c30" id="0543c30"></a>事云不識觸淨淨水也不肯受招下禪床拈起淨缾<a 
name="0544a01" id="0544a01"></a>云這箇是觸是淨主無語招迺撲破淨瓶。</p><p style="text-indent: 0em; margin-left: 0em"><span class="linehead"></span>師拈云明<a 
name="0544a02" id="0544a02"></a>招徹底為人無絲毫委曲爭奈主者未是其人不無<a 
name="0544a03" id="0544a03"></a>賓主傷和耳若磬山作明招待主無語時輕輕對云<a 
name="0544a04" id="0544a04"></a>莫道不識觸淨好留茲淨瓶以付識者。</p><a 
name="0544a05" id="0544a05"></a><p style="text-indent: 0em; margin-left: 0em"><span class="linehead"></span>舉紫璘供奉擬註思益經忠國師乃問大德凡註經<a 
name="0544a06" id="0544a06"></a>須會佛意始得供奉云若不會佛意爭解註得經國<a 
name="0544a07" id="0544a07"></a>師令侍者盛一碗水著七粒米在水中碗面安一隻<a 
name="0544a08" id="0544a08"></a>筋乃問云這箇是什麼義供奉無語國師云老僧意<a 
name="0544a09" id="0544a09"></a>尚不會豈況佛意不能註得經師云我本師幻有老<a 
name="0544a10" id="0544a10"></a>人云莫謂紫璘供奉不識此意即如佛來也不解國<a 
name="0544a11" id="0544a11"></a>師所設是何意也山僧一見便會得元來總是一箇<a 
name="0544a12" id="0544a12"></a>非難意。</p><p style="text-indent: 0em; margin-left: 0em"><span class="linehead"></span>師拈云可惜供奉未能會國師之意某甲則<a 
name="0544a13" id="0544a13"></a>不然待國師置水碗在面前一腳踢翻國師總有無<a 
name="0544a14" id="0544a14"></a>窮妙意也阻他註經不得我幻有老人若在便道汝<a 
name="0544a15" id="0544a15"></a>雖會國師意未會老僧意在也知某甲罪過。</p><a 
name="0544a16" id="0544a16"></a><p style="text-indent: 0em; margin-left: 0em"><span class="linehead"></span>舉賓頭盧尊者因阿育王問承聞尊者親見佛來是<a 
name="0544a17" id="0544a17"></a>否尊者以手策起眉良久云會麼王云不會者云阿<a 
name="0544a18" id="0544a18"></a>耨達池龍王請佛齋吾是時亦預其數。</p><p style="text-indent: 0em; margin-left: 0em"><span class="linehead"></span>師拈云當時<a 
name="0544a19" id="0544a19"></a>育王見尊者策起眉毛何不道箇真見佛來速禮三<a 
name="0544a20" id="0544a20"></a>拜免使尊者後來一絡索語卻道不會然尊者見育<a 
name="0544a21" id="0544a21"></a>王道不會何不當時高聲云大王不會最親切如是<a 
name="0544a22" id="0544a22"></a>則育王直下見得亦未可知不枉見如不見逢如不<a 
name="0544a23" id="0544a23"></a>逢者也雖然老僧恁麼說話也是抱椿搖櫓呵呵休。</p><a 
name="0544a24" id="0544a24"></a><p style="text-indent: 0em; margin-left: 0em"><span class="linehead"></span>舉肅宗帝一日問忠國師云師在曹溪得何法忠云<a 
name="0544a25" id="0544a25"></a>陛下還見空中一片雲麼帝云見忠云釘釘著懸空<a 
name="0544a26" id="0544a26"></a>著。</p><p style="text-indent: 0em; margin-left: 0em"><span class="linehead"></span>師拈云且喜忠國師說法不涉離微不落理路以<a 
name="0544a27" id="0544a27"></a>虛空為口吞吐白雲可謂一時光曜乾坤然肅宗帝<a 
name="0544a28" id="0544a28"></a>若得轉身吐氣看他這一片雲又如何收卷且道轉<a 
name="0544a29" id="0544a29"></a>身一句作麼生道良久云一堂風冷淡千古意分明。</p><a 
name="0544a30" id="0544a30"></a><p style="text-indent: 0em; margin-left: 0em"><span class="linehead"></span>舉曹山行腳時問烏石觀禪師如何是毘盧法身主<a 
name="0544b01" id="0544b01"></a>觀云不道曹舉似洞山山云好箇話頭只欠進語何<a 
name="0544b02" id="0544b02"></a>不更去問為甚不道曹迺去進語觀云若言我不道<a 
name="0544b03" id="0544b03"></a>即啞卻我口若言我道即禿卻我舌曹歸舉似洞山<a 
name="0544b04" id="0544b04"></a>山深肯之。</p><p style="text-indent: 0em; margin-left: 0em"><span class="linehead"></span>師拈云這三大老雖挾同毘盧頂上行其<a 
name="0544b05" id="0544b05"></a>間不無優劣只如洞山雖識機宜恰是箇扶小兒入<a 
name="0544b06" id="0544b06"></a>市教他語話曹山雖遵命師承且隨人腳跟烏石老<a 
name="0544b07" id="0544b07"></a>漢也是方便不少且道山僧恁麼說話是肯伊不肯<a 
name="0544b08" id="0544b08"></a>伊若道肯伊如何恁麼說若道不肯伊又如何恁麼<a 
name="0544b09" id="0544b09"></a>說會得許你具一隻眼。</p><a 
name="0544b10" id="0544b10"></a><p style="text-indent: 0em; margin-left: 0em"><span class="linehead"></span>舉僧問仰山法身還解說法也無山云我說不得別<a 
name="0544b11" id="0544b11"></a>有一人說得僧云說得底人在甚處山乃推出枕子<a 
name="0544b12" id="0544b12"></a>溈山聞乃云寂子用劍刃上事。</p><p style="text-indent: 0em; margin-left: 0em"><span class="linehead"></span>師拈云仰山也是藏<a 
name="0544b13" id="0544b13"></a>身露影要瞞這僧即得要瞞磬山未在若是山僧作<a 
name="0544b14" id="0544b14"></a>這僧待云別有一人說得揕住云莫不是這老賊麼<a 
name="0544b15" id="0544b15"></a>縱然手快教伊推枕不出雖然不知溈山老漢道箇<a 
name="0544b16" id="0544b16"></a>劍刃上事又作麼生商量咄休將死鼠為真玉莫把<a 
name="0544b17" id="0544b17"></a>山雞當鳳凰。</p><a 
name="0544b18" id="0544b18"></a><p style="text-indent: 0em; margin-left: 0em"><span class="linehead"></span>舉洞山一日問雲居甚處去來居云踏山來洞云阿<a 
name="0544b19" id="0544b19"></a>那箇山可住居云阿那箇山不可住洞云與麼則國<a 
name="0544b20" id="0544b20"></a>內總被闍黎占卻也居云不然洞云與麼則子得箇<a 
name="0544b21" id="0544b21"></a>入路居云無路洞云若無路爭得與老僧相見居云<a 
name="0544b22" id="0544b22"></a>若有路即與和尚隔生也洞云此子<span class="corr" title='[巳&gt;已]'>已</span>後千人萬人<a 
name="0544b23" id="0544b23"></a>把不住。</p><p style="text-indent: 0em; margin-left: 0em"><span class="linehead"></span>師拈云今時人要覓箇山子住且看雲居踏<a 
name="0544b24" id="0544b24"></a>山樣子若不如斯出門便是草漫漫雖然不是洞山<a 
name="0544b25" id="0544b25"></a>老漢也勘驗他不出可謂作家相見如珠走盤盤走<a 
name="0544b26" id="0544b26"></a>珠縱橫無礙豈比迷頭認影敲冰索火緣木求魚者<a 
name="0544b27" id="0544b27"></a>同日語哉今日有人踏山來我且問你有路來無路<a 
name="0544b28" id="0544b28"></a>來若有路來要且不合雲居老人謂無路來又不合<a 
name="0544b29" id="0544b29"></a>洞山和尚若有路無路磬山道箇俱隔如是作麼生<a 
name="0544b30" id="0544b30"></a>合得古人去試道看。</p><a 
name="0544c01" id="0544c01"></a><p style="text-indent: 0em; margin-left: 0em"><span class="linehead"></span>舉玄沙一日見三人新到遂自去打普請鼓三下卻<a 
name="0544c02" id="0544c02"></a>歸方丈新到具威儀了亦去打普請鼓三下卻入僧<a 
name="0544c03" id="0544c03"></a>堂久住來白沙云新到輕欺和尚沙云打鐘集眾勘<a 
name="0544c04" id="0544c04"></a>過大眾集新到不赴沙令侍者去喚新到纔到法堂<a 
name="0544c05" id="0544c05"></a>卻向侍者背上拍一下云和尚喚你侍者至沙處新<a 
name="0544c06" id="0544c06"></a>到便歸堂久住乃問和尚何不勘新到沙云我與你<a 
name="0544c07" id="0544c07"></a>勘了也。</p><p style="text-indent: 0em; margin-left: 0em"><span class="linehead"></span>師拈云大眾且看這新到具參方眼也未若<a 
name="0544c08" id="0544c08"></a>道具參方眼玄沙卻云我與你勘了也若謂不具參<a 
name="0544c09" id="0544c09"></a>方眼其公案見在何故當時若作玄沙待久住云和<a 
name="0544c10" id="0544c10"></a>尚何不勘新到劈頭一拄杖免使後人疑著可不道<a 
name="0544c11" id="0544c11"></a>有意氣時爭意氣不風流處也風流。</p><a 
name="0544c12" id="0544c12"></a><p style="text-indent: 0em; margin-left: 0em"><span class="linehead"></span>舉文殊菩薩問維摩居士我等各自說<span class="corr" title='[巳&gt;已]'>已</span>云何是仁<a 
name="0544c13" id="0544c13"></a>者所說不二法門。</p><p style="text-indent: 0em; margin-left: 0em"><span class="linehead"></span>師拈云這箇公案自毘耶離城以<a 
name="0544c14" id="0544c14"></a>至震旦叢林商量不少無非都在聲色語默上摸索<a 
name="0544c15" id="0544c15"></a>轉見沒交涉若要會得須向眾菩薩未啟口處識得<a 
name="0544c16" id="0544c16"></a>根源方知眾菩薩說底即是老維摩不說底老維摩<a 
name="0544c17" id="0544c17"></a>不說底即是眾菩薩說底纔知維摩那時其聲如雷<a 
name="0544c18" id="0544c18"></a>豈不見道龍象蹴踏非驢所堪即今還識得維摩老<a 
name="0544c19" id="0544c19"></a>人根源麼良久云天共白雲曉水和明月流。</p><a 
name="0544c20" id="0544c20"></a><p style="text-indent: 0em; margin-left: 0em"><span class="linehead"></span>舉舍利弗問須菩提夢中說六波羅蜜與覺時是同<a 
name="0544c21" id="0544c21"></a>是別須菩提云此義幽深吾不能說會中有箇彌勒<a 
name="0544c22" id="0544c22"></a>大士可往而問之舍利弗遂問彌勒彌勒云誰為彌<a 
name="0544c23" id="0544c23"></a>勒誰是彌勒者。</p><p style="text-indent: 0em; margin-left: 0em"><span class="linehead"></span>師拈云而今人嘗做得這箇夢來也<a 
name="0544c24" id="0544c24"></a>未假做得這箇夢來始醒得舍利弗來由若未做得<a 
name="0544c25" id="0544c25"></a>這箇夢來且究取須菩提深遠之旨若會得須菩提<a 
name="0544c26" id="0544c26"></a>深遠之旨須識得彌勒佛云誰為彌勒誰是彌勒者<a 
name="0544c27" id="0544c27"></a>到這裏總將箇龜毛索子一束束定置於無夢覺之<a 
name="0544c28" id="0544c28"></a>地或有云那一箇又安置在什麼處喝一喝云依稀<a 
name="0544c29" id="0544c29"></a>似曲纔堪聽卻被風吹別調中。</p><a 
name="0544c30" id="0544c30"></a><p style="text-indent: 0em; margin-left: 0em"><span class="linehead"></span>舉古者道這一片田地分付來多時也我立地待你<a 
name="0545a01" id="0545a01"></a>搆去法眼云這一片田地分付來多時也我坐待你<a 
name="0545a02" id="0545a02"></a>搆去。</p><p style="text-indent: 0em; margin-left: 0em"><span class="linehead"></span>師拈云且看古人諄諄恁麼為人既云這一片<a 
name="0545a03" id="0545a03"></a>田地分付來多時也又道搆去作麼磬山今日雪上<a 
name="0545a04" id="0545a04"></a>加霜驀將拄杖卓下云莫不是這一片麼噫也是揠<a 
name="0545a05" id="0545a05"></a>苗兒。</p><a 
name="0545a06" id="0545a06"></a><p style="text-indent: 0em; margin-left: 0em"><span class="linehead"></span>舉玄沙到蒲田縣眾以百戲迎之次日沙遂問小塘<a 
name="0545a07" id="0545a07"></a>長老昨日許多喧鬧向甚麼處去塘提起袈裟角示<a 
name="0545a08" id="0545a08"></a>之沙云料掉沒交涉。</p><p style="text-indent: 0em; margin-left: 0em"><span class="linehead"></span>師拈云山僧即不然或有人問<a 
name="0545a09" id="0545a09"></a>昨日許多喧鬧向什麼處去只對他道今日一出尤<a 
name="0545a10" id="0545a10"></a>勝昨日他若道料掉沒交涉云我也知你是箇瞎漢<a 
name="0545a11" id="0545a11"></a>還委麼竹密不妨流水過山高豈礙白雲飛。</p><a 
name="0545a12" id="0545a12"></a><p style="text-indent: 0em; margin-left: 0em"><span class="linehead"></span>舉遵布衲在藥山浴佛次山云你浴得這個還浴得<a 
name="0545a13" id="0545a13"></a>那箇麼遵云把那箇來。</p><p style="text-indent: 0em; margin-left: 0em"><span class="linehead"></span>師拈云藥山傍通一線俯誘<a 
name="0545a14" id="0545a14"></a>初機遵衲雖是當仁不讓一拶便了當時若作藥山<a 
name="0545a15" id="0545a15"></a>待伊道把那箇來劈手奪杓子過來還他一杓惡水<a 
name="0545a16" id="0545a16"></a>可不徹頭徹尾何故定水湛然滿浴此無垢人。</p><a 
name="0545a17" id="0545a17"></a><p style="text-indent: 0em; margin-left: 0em"><span class="linehead"></span>舉僧問雲門如何是清淨法身門云六不收道林和<a 
name="0545a18" id="0545a18"></a>尚拈云只道得一半若問道林只對他道一不立乃<a 
name="0545a19" id="0545a19"></a>頌云一不立六不收突然那更有蹤由無限青山留<a 
name="0545a20" id="0545a20"></a>不住落花流水太悠悠。</p><p style="text-indent: 0em; margin-left: 0em"><span class="linehead"></span>師拈云還知二大老鼻孔落<a 
name="0545a21" id="0545a21"></a>在什麼處然雖不負來機盡力道將來秪道得法身<a 
name="0545a22" id="0545a22"></a>邊事且道如何是法身向上事豎起拂子云龍得水<a 
name="0545a23" id="0545a23"></a>時添意氣虎逢山勢長威獰。</p><a 
name="0545a24" id="0545a24"></a><p style="text-indent: 0em; margin-left: 0em"><span class="linehead"></span>舉僧問歸宗如何是玄旨云無人能會僧云向者如<a 
name="0545a25" id="0545a25"></a>何云有向即乖僧云不向者如何云誰求玄旨又云<a 
name="0545a26" id="0545a26"></a>去無汝用心處僧云豈無方便門令學人得入云觀<a 
name="0545a27" id="0545a27"></a>音妙智力能救世間苦僧云如何是觀音妙智力宗<a 
name="0545a28" id="0545a28"></a>敲鼎蓋三下云還聞麼僧云聞云我何不聞僧無語<a 
name="0545a29" id="0545a29"></a>宗以棒趁下。</p><p style="text-indent: 0em; margin-left: 0em"><span class="linehead"></span>師拈云可惜這老漢架艨艟泛大海隨<a 
name="0545a30" id="0545a30"></a>其順逆不用翻蓬打槳宗師家須到恁麼田地始得<a 
name="0545b01" id="0545b01"></a>不然總落左右邊句爭袪得學人疑滯雖然如此當<a 
name="0545b02" id="0545b02"></a>時這僧是箇靈利底見伊道誰求玄旨何不云和尚<a 
name="0545b03" id="0545b03"></a>好箇方便門速禮三拜若作歸宗待僧道豈無方便<a 
name="0545b04" id="0545b04"></a>門云汝將前話作實法會耶待僧更進語便以棒趁<a 
name="0545b05" id="0545b05"></a>下免致周遮磬山今日還有人識得這玄旨麼噁啼<a 
name="0545b06" id="0545b06"></a>得血流無用處不如緘口過殘春。</p><a 
name="0545b07" id="0545b07"></a><p style="text-indent: 0em; margin-left: 0em"><span class="linehead"></span>舉三聖和尚參德山纔展坐具山云住不用展炊單<a 
name="0545b08" id="0545b08"></a>遮裏無殘羹餿飯與汝云賴遇無設有向甚麼處著<a 
name="0545b09" id="0545b09"></a>山便打聖接住推倒向床上山大笑聖哭蒼天便下<a 
name="0545b10" id="0545b10"></a>參堂堂中首座號踢天泰問行腳高士須得本道公<a 
name="0545b11" id="0545b11"></a>公驗作麼生是本道公驗聖云道什麼座再問聖打<a 
name="0545b12" id="0545b12"></a>一坐具云遮漆桶前後觸忤多少賢良座擬人事聖<a 
name="0545b13" id="0545b13"></a>便過第二座人事。</p><p style="text-indent: 0em; margin-left: 0em"><span class="linehead"></span>師拈云德山老漢一條白棒按過<a 
name="0545b14" id="0545b14"></a>天下衲僧撞著三聖猶較些子何不當時待伊道無<a 
name="0545b15" id="0545b15"></a>著處云也是餿茶剩飯雖然強將手下無弱兵爭奈<a 
name="0545b16" id="0545b16"></a>三聖氣吞宇宙力振江湖孰奈伊何首座當時亦待<a 
name="0545b17" id="0545b17"></a>伊道觸忤多少賢良何不道某甲罪過且不失方情<a 
name="0545b18" id="0545b18"></a>今時人要參方須具這眼目始得若不如是都是依<a 
name="0545b19" id="0545b19"></a>草附木。</p><a 
name="0545b20" id="0545b20"></a><p style="text-indent: 0em; margin-left: 0em"><span class="linehead"></span>舉溈山問仰山甚處來仰云田中來溈云田中有多<a 
name="0545b21" id="0545b21"></a>少人仰插鍬叉手而立溈云今日南山大有人刈茅<a 
name="0545b22" id="0545b22"></a>仰拽鍬而去雪竇云諸方咸謂插鍬話奇特大似隨<a 
name="0545b23" id="0545b23"></a>邪逐惡據雪竇見處仰山被溈山一問直得草繩自<a 
name="0545b24" id="0545b24"></a>縛去死十分妙喜云仁者見之謂之仁智者見之謂<a 
name="0545b25" id="0545b25"></a>之智百姓日用而不知故君子之道鮮矣。</p><p style="text-indent: 0em; margin-left: 0em"><span class="linehead"></span>師拈云妙<a 
name="0545b26" id="0545b26"></a>喜老人出言吐氣忒殺風流儒雅雪竇龜鑑宗乘恰<a 
name="0545b27" id="0545b27"></a>似壓良為賤今日磬山合作麼生商量不得顢頇放<a 
name="0545b28" id="0545b28"></a>過還知麼幾度黑風吹大海未曾聞道釣舟傾。</p><a 
name="0545b29" id="0545b29"></a><p style="text-indent: 0em; margin-left: 0em"><span class="linehead"></span>舉龍濟問僧甚處來云翠巖來曰翠巖有何言句示<a 
name="0545b30" id="0545b30"></a>徒云嘗道出門逢彌勒入門見釋迦曰與麼道又爭<a 
name="0545c01" id="0545c01"></a>得僧便問和尚又如何曰出門逢阿誰入門見什麼<a 
name="0545c02" id="0545c02"></a>僧於言下有省。</p><p style="text-indent: 0em; margin-left: 0em"><span class="linehead"></span>師拈云這僧雖然有省只會得龍濟<a 
name="0545c03" id="0545c03"></a>底未會得翠巖底若會得翠巖底許你全具眼。</p><a 
name="0545c04" id="0545c04"></a><p style="text-indent: 0em; margin-left: 0em"><span class="linehead"></span>舉石頭和尚問僧從甚麼處來僧云江西來云見馬<a 
name="0545c05" id="0545c05"></a>大師麼云見頭乃指一橛柴云馬師何似這箇僧無<a 
name="0545c06" id="0545c06"></a>對卻回舉似馬大師馬云汝見橛柴大小云沒量大<a 
name="0545c07" id="0545c07"></a>馬云汝甚有力僧云何也馬云汝從南嶽負一橛柴<a 
name="0545c08" id="0545c08"></a>來豈不是有力。</p><p style="text-indent: 0em; margin-left: 0em"><span class="linehead"></span>師拈云深見古人千里同風在一箇<a 
name="0545c09" id="0545c09"></a>鼻孔裏出氣何曾分疆立界魔魅人家男女這僧當<a 
name="0545c10" id="0545c10"></a>時是箇漢子待石頭道何似這箇輕輕對道不別即<a 
name="0545c11" id="0545c11"></a>禮謝可不減師之德乎適回馬大師處舉似及道汝<a 
name="0545c12" id="0545c12"></a>見橛柴大小何不道某甲見非兩端恁麼則不負師<a 
name="0545c13" id="0545c13"></a>恩亦不孤他人指點然雖如是二大老如按牛頭吃<a 
name="0545c14" id="0545c14"></a>草相似可惜慈悲太切。</p><a 
name="0545c15" id="0545c15"></a><p style="text-indent: 0em; margin-left: 0em"><span class="linehead"></span>舉洞山示眾云兄弟初秋夏末東去西去直須向萬<a 
name="0545c16" id="0545c16"></a>里無寸草處去始得又云只如萬里無寸草處作麼<a 
name="0545c17" id="0545c17"></a>生去後有僧舉似石霜霜云出門便是草。</p><p style="text-indent: 0em; margin-left: 0em"><span class="linehead"></span>磬山則不<a 
name="0545c18" id="0545c18"></a>然兄弟夏末秋初南行北往直須腳踏實地去始得<a 
name="0545c19" id="0545c19"></a>若不如斯未出門時亦是草漫漫不見妙喜道師子<a 
name="0545c20" id="0545c20"></a>一滴乳迸散十斛驢乳。</p><a 
name="0545c21" id="0545c21"></a><p style="text-indent: 0em; margin-left: 0em"><span class="linehead"></span>舉僧問石霜咫尺之間為甚不睹師顏霜云我道遍<a 
name="0545c22" id="0545c22"></a>界不曾藏僧後問雪峰遍界不曾藏意旨如何峰云<a 
name="0545c23" id="0545c23"></a>甚麼處不是石霜僧回舉似石霜霜云這老漢著甚<a 
name="0545c24" id="0545c24"></a>麼死急。</p><p style="text-indent: 0em; margin-left: 0em"><span class="linehead"></span>師拈云古人一期方便秖欲求人不覺拖泥<a 
name="0545c25" id="0545c25"></a>帶水當時磬山若作石霜待伊道咫尺之間不睹師<a 
name="0545c26" id="0545c26"></a>顏何不攔頭一拄杖教伊性快去豈容流到雪峰枝<a 
name="0545c27" id="0545c27"></a>上生枝蔓上引蔓還曾悟也未不見玄沙云山頭老<a 
name="0545c28" id="0545c28"></a>漢蹉過也。</p><a 
name="0545c29" id="0545c29"></a><p style="text-indent: 0em; margin-left: 0em"><span class="linehead"></span>舉僧訪翠巖值不在遂看主事主云參見和尚也未<a 
name="0545c30" id="0545c30"></a>云未主指狗子云上人要見和尚但禮拜這狗子僧<a 
name="0546a01" id="0546a01"></a>無語後翠巖歸聞得乃云作麼生免得與麼無語雲<a 
name="0546a02" id="0546a02"></a>門云欲觀其師先觀弟子。</p><p style="text-indent: 0em; margin-left: 0em"><span class="linehead"></span>師拈云這僧非惟不曾見<a 
name="0546a03" id="0546a03"></a>翠巖要且不曾相見主事可惜淺水無魚徒勞下釣<a 
name="0546a04" id="0546a04"></a>當時若作這僧待院主指拜這狗子遂高聲云若不<a 
name="0546a05" id="0546a05"></a>識和尚洎合錯禮這狗子拂袖便行雖然如是今日<a 
name="0546a06" id="0546a06"></a>或有主事者出來道和尚莫教壞人家男女只對他<a 
name="0546a07" id="0546a07"></a>道這狗子&#x807B;。</p><a 
name="0546a08" id="0546a08"></a><p style="text-indent: 0em; margin-left: 0em"><span class="linehead"></span>舉僧問趙州如何是趙州州云東門西門南門北門。</p><a 
name="0546a09" id="0546a09"></a><p style="text-indent: 0em; margin-left: 0em"><span class="linehead"></span>師拈云這僧覿面相呈致箇問頭也甚奇怪若道未<a 
name="0546a10" id="0546a10"></a>會爭敢入虎窟裏捋虎鬚若道會爭肯恁麼休去當<a 
name="0546a11" id="0546a11"></a>時趙州有定乾坤手段爍破四天下眼目還他本分<a 
name="0546a12" id="0546a12"></a>鉗鎚教他入又入不得出又出不得可謂雙奪雙收<a 
name="0546a13" id="0546a13"></a>到此還有人轉得身吐得氣入得趙州門出得趙州<a 
name="0546a14" id="0546a14"></a>門者麼試道看。</p><a 
name="0546a15" id="0546a15"></a><p style="text-indent: 0em; margin-left: 0em"><span class="linehead"></span>舉真歇了禪師問僧云你死後燒作灰撒卻了向甚<a 
name="0546a16" id="0546a16"></a>麼處去僧便喝真云好一喝祇是不得翻款僧又喝<a 
name="0546a17" id="0546a17"></a>真云公案未圓更喝始得僧無語。</p><p style="text-indent: 0em; margin-left: 0em"><span class="linehead"></span>師云可惜當時這<a 
name="0546a18" id="0546a18"></a>僧無末後句若有末後句也不奈伊何真老雖是洞<a 
name="0546a19" id="0546a19"></a>上兒孫宛有濟翁門下作略我當時若作此僧何不<a 
name="0546a20" id="0546a20"></a>道喝則不無恐和尚作喝會待伊打云這死漢便喝<a 
name="0546a21" id="0546a21"></a>拂袖而出。</p><a 
name="0546a22" id="0546a22"></a><p style="text-indent: 0em; margin-left: 0em"><span class="linehead"></span>舉雪峰示眾云南山有一條鱉鼻蛇汝等諸人切須<a 
name="0546a23" id="0546a23"></a>好看長慶云今日堂中大有人喪身失命僧舉似玄<a 
name="0546a24" id="0546a24"></a>沙沙云須是稜兄始得雖然如此我即不恁麼僧云<a 
name="0546a25" id="0546a25"></a>和尚作麼生玄沙云用南山作麼雲門以拄杖攛向<a 
name="0546a26" id="0546a26"></a>向雪峰面前作怕勢。</p><p style="text-indent: 0em; margin-left: 0em"><span class="linehead"></span>師拈云雪峰老漢恁麼示眾拈<a 
name="0546a27" id="0546a27"></a>一句語如握太阿劍擊塗毒鼓聞之擬之咸皆喪身<a 
name="0546a28" id="0546a28"></a>失命誰敢當鋒到這裏還容得情識卜度麼恁麼也<a 
name="0546a29" id="0546a29"></a>不得不恁麼也不得恁麼不恁麼總不得當時若非<a 
name="0546a30" id="0546a30"></a>二三大老卓犖超群廓徹圓明知見唱和宗乘敷揚<a 
name="0546b01" id="0546b01"></a>要旨則孤負雪老這一條活蛇弄殺在象骨巖前誰<a 
name="0546b02" id="0546b02"></a>能知他落處所以道打鼓弄琵琶相逢兩作家電光<a 
name="0546b03" id="0546b03"></a>影裏穿針未為快手若是這般事須是這般人始得<a 
name="0546b04" id="0546b04"></a>若非這般人如何搆得這般事山僧今日且不將拄<a 
name="0546b05" id="0546b05"></a>杖粧龍作蛇亦無玄沙語句鉤引但只恁麼與眾同<a 
name="0546b06" id="0546b06"></a>食同衣同坐同臥不出尋常大眾還見麼格外不須<a 
name="0546b07" id="0546b07"></a>重審問尋常一句作麼生。</p><a 
name="0546b08" id="0546b08"></a><p style="text-indent: 0em; margin-left: 0em"><span class="linehead"></span>舉龐居士辭藥山山命十禪客相送至門首居士指<a 
name="0546b09" id="0546b09"></a>空中雪云好雪片片不落別處時有全禪客云落在<a 
name="0546b10" id="0546b10"></a>什麼處士打一掌全云居士也不得草草士云汝恁<a 
name="0546b11" id="0546b11"></a>麼稱禪客閻老子未放你在全云居士作麼生士又<a 
name="0546b12" id="0546b12"></a>打一掌云眼見如盲口說如啞雪竇別云初問處但<a 
name="0546b13" id="0546b13"></a>握雪團便打。</p><p style="text-indent: 0em; margin-left: 0em"><span class="linehead"></span>師拈云老龐參證於馬祖石頭二大老<a 
name="0546b14" id="0546b14"></a><span class="corr" title='[巳&gt;已]'>已</span>得心空及第到處遇人不妨作家相見著著自有<a 
name="0546b15" id="0546b15"></a>出身之路所以全禪客不柰伊何當時若作全禪客<a 
name="0546b16" id="0546b16"></a>待伊道好雪片片不落別處遂接住云不落別處且<a 
name="0546b17" id="0546b17"></a>置你道在什麼處來待依擬口還他一掌教這老漢<a 
name="0546b18" id="0546b18"></a>別有生涯難行此令雖然且道山僧這一掌與老龐<a 
name="0546b19" id="0546b19"></a>打同也異也與雪竇打同也異也試說看。</p><a 
name="0546b20" id="0546b20"></a><p style="text-indent: 0em; margin-left: 0em"><span class="linehead"></span>舉羅山和尚問石霜起滅不停時如何霜云直須寒<a 
name="0546b21" id="0546b21"></a>灰枯木去一念萬年去函蓋相應去全清絕點去山<a 
name="0546b22" id="0546b22"></a>不契卻往巖頭處如前問巖頭喝云是誰起滅山於<a 
name="0546b23" id="0546b23"></a>此有省。</p><p style="text-indent: 0em; margin-left: 0em"><span class="linehead"></span>師拈云今時人論道石霜說道理所以令羅<a 
name="0546b24" id="0546b24"></a>山不悟巖頭不說道理令他悟去恁麼商量如掉棒<a 
name="0546b25" id="0546b25"></a>打月料掉沒交涉殊不知當時這僧若不得石霜老<a 
name="0546b26" id="0546b26"></a>漢雪上加霜逼拶將來那能巖頭處領略得去縱然<a 
name="0546b27" id="0546b27"></a>會得巖頭老人底若未曾體究得石霜和尚底爭解<a 
name="0546b28" id="0546b28"></a>脫得起滅不停時也所以道靈光獨耀迥脫根塵體<a 
name="0546b29" id="0546b29"></a>露真常不拘文字心性無染本自圓成但離妄緣即<a 
name="0546b30" id="0546b30"></a>如如佛若不如是敢保你認賊為子在今時人還會<a 
name="0546c01" id="0546c01"></a>得二大老異口同音麼良久云一片白雲橫谷口幾<a 
name="0546c02" id="0546c02"></a>多歸鳥盡迷巢。</p><a 
name="0546c03" id="0546c03"></a><p style="text-indent: 0em; margin-left: 0em"><span class="linehead"></span>舉雲巖掃地次道吾云太區區生巖云須知有不區<a 
name="0546c04" id="0546c04"></a>區者吾云恁麼則有第二月也巖豎起掃帚云這是<a 
name="0546c05" id="0546c05"></a>第幾月吾便休。</p><p style="text-indent: 0em; margin-left: 0em"><span class="linehead"></span>師拈云可見古人日用事無別纔被<a 
name="0546c06" id="0546c06"></a>人拶著便迺覿面相呈了無餘事雲巖道吾雖同出<a 
name="0546c07" id="0546c07"></a>其門到這裏也不肯放過要且得人一牛還人一馬<a 
name="0546c08" id="0546c08"></a>雖然如斯若作道吾待雲巖豎起掃帚云這是第幾<a 
name="0546c09" id="0546c09"></a>月但云恰似管教他這把掃帚無地放在。</p><a 
name="0546c10" id="0546c10"></a><p style="text-indent: 0em; margin-left: 0em"><span class="linehead"></span>舉天平和尚行腳時參西院嘗云莫道會佛法覓箇<a 
name="0546c11" id="0546c11"></a>舉話人也無一日西院遙見召曰從漪平舉頭院云<a 
name="0546c12" id="0546c12"></a>錯平行三兩步院又云錯平近前院云適來這兩錯<a 
name="0546c13" id="0546c13"></a>是西院錯是上座錯平云從漪錯院云錯平休去。</p><p style="text-indent: 0em; margin-left: 0em"><span class="linehead"></span>師<a 
name="0546c14" id="0546c14"></a>拈云衲僧行腳切不得草草纔有些些省處便開大<a 
name="0546c15" id="0546c15"></a>口須要自<span class="corr" title='[巳&gt;己]'>己</span>揣摩十二時中還曾穩當不心境一如<a 
name="0546c16" id="0546c16"></a>不腳踏實地不如紅爐飛片雪不可見天平行腳時<a 
name="0546c17" id="0546c17"></a>自滿道會禪傍若無人驀然撞著西院一拶下兩箇<a 
name="0546c18" id="0546c18"></a>錯字便把一肚子禪道一點也用不著當時若作天<a 
name="0546c19" id="0546c19"></a>平待西院道適來這兩錯是西院錯上座錯何不高<a 
name="0546c20" id="0546c20"></a>聲還他道箇錯管教西院自然不作故眼相看直到<a 
name="0546c21" id="0546c21"></a>後來住院謂眾云我當初行腳時被業風吹到思明<a 
name="0546c22" id="0546c22"></a>長老處連下兩錯更留我過夏待共我商量我不道<a 
name="0546c23" id="0546c23"></a>恁麼時錯我發足向南方去時早知道錯了也看他<a 
name="0546c24" id="0546c24"></a>恁麼示眾正所謂行年五十而知四十九年之非雖<a 
name="0546c25" id="0546c25"></a>然如是也是貧兒思舊債磬山今日亦下箇錯且道<a 
name="0546c26" id="0546c26"></a>這個錯與西院同耶別耶與天平同耶別耶諸人試<a 
name="0546c27" id="0546c27"></a>辨看有麼有麼復云錯。</p><a 
name="0546c28" id="0546c28"></a><p style="text-indent: 0em; margin-left: 0em"><span class="linehead"></span>舉雲門大師云光不透脫有兩般病一切處不明面<a 
name="0546c29" id="0546c29"></a>前有物是一透得一切法空隱隱地有箇物相似亦<a 
name="0546c30" id="0546c30"></a>是光不透脫又法身亦有兩般病得到法身為法執<a 
name="0547a01" id="0547a01"></a>不忘<span class="corr" title='[巳&gt;己]'>己</span>見猶存墮在法身邊是一直饒透得放過即<a 
name="0547a02" id="0547a02"></a>不可子細簡點將來有什麼氣息亦是病。</p><p style="text-indent: 0em; margin-left: 0em"><span class="linehead"></span>師拈云病<a 
name="0547a03" id="0547a03"></a>多諳藥性得瘥始傳方雲門大師曾在乾峰和尚處<a 
name="0547a04" id="0547a04"></a>患過這病來<span class="corr" title='[巳&gt;已]'>已</span>透脫得所以要醫大地眾生箇箇透<a 
name="0547a05" id="0547a05"></a>脫去雖則慈悲之故也是好肉剜瘡不見淨名云彼<a 
name="0547a06" id="0547a06"></a>自無瘡勿傷之也雖然如是諸人還曾打過這病也<a 
name="0547a07" id="0547a07"></a>未若未打過不妨雲門葛藤裏透脫去所以道過得<a 
name="0547a08" id="0547a08"></a>荊棘林纔是好手腳直饒透過這病露出這光為甚<a 
name="0547a09" id="0547a09"></a>麼雲門道仔細簡點將來亦是病到這田地須知有<a 
name="0547a10" id="0547a10"></a>向上一著在若不知向上一著有甚麼氣息亦是病<a 
name="0547a11" id="0547a11"></a>珍重。</p><a 
name="0547a12" id="0547a12"></a><p style="text-indent: 0em; margin-left: 0em"><span class="linehead"></span>舉魯祖凡見僧來便面壁南泉聞云我尋常向他道<a 
name="0547a13" id="0547a13"></a>空劫<span class="corr" title='[巳&gt;已]'>已</span>前承當佛未出世時會取尚不得一箇半箇<a 
name="0547a14" id="0547a14"></a>他恁麼驢年去。</p><p style="text-indent: 0em; margin-left: 0em"><span class="linehead"></span>師拈云古今多少尊宿未免向魯祖<a 
name="0547a15" id="0547a15"></a>釣竿頭土插嘴起模畫樣或抑或揚或提或唱何曾<a 
name="0547a16" id="0547a16"></a>摸索得魯祖腳跟麼殊不知魯祖恁麼接人亦是曲<a 
name="0547a17" id="0547a17"></a>垂方便若有箇性燥底向他未面壁時一覷覷破還<a 
name="0547a18" id="0547a18"></a>他這老漢不坐在含元殿裏相見即今還有人知他<a 
name="0547a19" id="0547a19"></a>落處麼少林壁觀無多旨不是神光也大難。</p><a 
name="0547a20" id="0547a20"></a><p style="text-indent: 0em; margin-left: 0em"><span class="linehead"></span>舉風穴在郢州衙內上堂云祖師心印狀似鐵牛之<a 
name="0547a21" id="0547a21"></a>機去即印住住即印破只如不去不住印即是不印<a 
name="0547a22" id="0547a22"></a>即是時有盧陂長老出問云某甲有鐵牛之機請師<a 
name="0547a23" id="0547a23"></a>不搭印穴云慣釣鯨鯢澄巨浸卻嗟蛙踄<span class="gaiji">[馬*展]<!--gaiji,,1[馬*展],2&#x29947;,3--></span>泥沙陂<a 
name="0547a24" id="0547a24"></a>佇思穴喝云長老何不進語陂擬議穴打一拂子云<a 
name="0547a25" id="0547a25"></a>還記得話頭麼試舉看陂擬開口穴又打一拂子牧<a 
name="0547a26" id="0547a26"></a>主云佛法與王法一般穴云見箇甚麼牧云當斷不<a 
name="0547a27" id="0547a27"></a>斷反招其亂穴便下座。</p><p style="text-indent: 0em; margin-left: 0em"><span class="linehead"></span>師拈云決戰者不顧其首盧<a 
name="0547a28" id="0547a28"></a>陂也是一員猛將敢向前來奪令施行爭奈風穴久<a 
name="0547a29" id="0547a29"></a>戰作家陣勢排定到此無門可入無路可出逼拶得<a 
name="0547a30" id="0547a30"></a>來前不搆村後不迭店若非披三玄戈甲七事隨身<a 
name="0547b01" id="0547b01"></a>孰能如是作略乎雖然恁麼當時不得牧主怎生收<a 
name="0547b02" id="0547b02"></a>煞可謂見機而作今或有人出來云牧主道當斷不<a 
name="0547b03" id="0547b03"></a>斷反招其亂在風穴也在盧陂也山僧劈脊便棒也<a 
name="0547b04" id="0547b04"></a>怪予不得。</p><a 
name="0547b05" id="0547b05"></a><p style="text-indent: 0em; margin-left: 0em"><span class="linehead"></span>舉雪竇禪師在莊數僧立次雪問維摩云步步是道<a 
name="0547b06" id="0547b06"></a>場這裏何似山裏眾下語皆不契自代云只恐和尚<a 
name="0547b07" id="0547b07"></a>不肯。</p><p style="text-indent: 0em; margin-left: 0em"><span class="linehead"></span>師拈云磬山當時若在會直教這老漢舉足無<a 
name="0547b08" id="0547b08"></a>立地處道什麼肯不肯這裏是什麼所在咦。</p><a 
name="0547b09" id="0547b09"></a><p style="text-indent: 0em; margin-left: 0em"><span class="linehead"></span>舉佛眼禪師一日垂示從東過西顧眾云是是復從<a 
name="0547b10" id="0547b10"></a>西過東顧眾云不是不是遂歸位立云適來猶記得。</p><a 
name="0547b11" id="0547b11"></a><p style="text-indent: 0em; margin-left: 0em"><span class="linehead"></span>師拈云這老漢看他自起自倒可惜當時眾中無人<a 
name="0547b12" id="0547b12"></a>作禮三拜。</p><a 
name="0547b13" id="0547b13"></a><p style="text-indent: 0em; margin-left: 0em"><span class="linehead"></span>舉佛眼禪師遊蓮華峰至半山亭有僧後到云和尚<a 
name="0547b14" id="0547b14"></a>還在這裏眼云我到了來也僧無語自代云也是齋<a 
name="0547b15" id="0547b15"></a>後鐘。</p><p style="text-indent: 0em; margin-left: 0em"><span class="linehead"></span>師拈云磬山當時若作這僧敢教佛眼老漢立<a 
name="0547b16" id="0547b16"></a>地待他道我到了來也但云和尚且住待某亦到來。</p><a 
name="0547b17" id="0547b17"></a><a 
name="0547b18" id="0547b18"></a><a 
name="0547b19" id="0547b19"></a><a 
name="0547b20" id="0547b20"></a><a 
name="0547b21" id="0547b21"></a><a 
name="0547b22" id="0547b22"></a><a 
name="0547b23" id="0547b23"></a><a 
name="0547b24" id="0547b24"></a><a 
name="0547b25" id="0547b25"></a><a 
name="0547b26" id="0547b26"></a><a 
name="0547b27" id="0547b27"></a><a 
name="0547b28" id="0547b28"></a><a 
name="0547b29" id="0547b29"></a><a 
name="0547b30" id="0547b30"></a><p><span class="juanname">天隱和尚語錄卷六</span></p>
<hr>【經文資訊】嘉興藏第 25 冊 No. B171 天隱和尚語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index9b87.html?index=J25nB171" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J25nB171_006 by HTTrack Website Copier/3.x [XR&CO'2014], Tue, 07 Jun 2016 07:10:12 GMT -->
</html>
