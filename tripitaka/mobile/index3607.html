<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T17n0807_001 by HTTrack Website Copier/3.x [XR&CO'2014], Tue, 07 Jun 2016 06:48:14 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1324091966&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT17n0807&amp;utmp=%2Fmobile%2Findex.php%3Findex%3DT17n0807_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第17冊<br/>No.807 佛說內藏百寶經 (1卷)<br/>【後漢 支婁迦讖譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T17">
<div class="root" id="0807" sutra_name="佛說內藏百寶經" sutra_juan="[卷1]">　
<a 
name="0751b09" id="0751b09"></a><a 
name="0751b10" id="0751b10"></a><a 
name="0751b11" id="0751b11"></a><p style="margin-left: 2em"><span class="juannum">No. 807</span></p><a 
name="0751b12" id="0751b12"></a><p><span class="juanname">佛說內藏百寶經</span></p><a 
name="0751b13" id="0751b13"></a><a 
name="0751b14" id="0751b14"></a><p style="margin-left: 4em"><span class="byline">後漢月氏三藏支婁迦讖譯</span></p><a 
name="0751b15" id="0751b15"></a><p style="text-indent: 0em; margin-left: 0em"><span class="linehead"></span>佛在羅閱祇耆闍崛山中。時有萬二千比丘<a 
name="0751b16" id="0751b16"></a>僧，菩薩七萬二千人共坐。</p><p style="text-indent: 0em; margin-left: 0em"><span class="linehead"></span>文殊師利菩薩從<a 
name="0751b17" id="0751b17"></a>坐起，前白佛：「今菩薩大會，欲從佛聞漚和拘<a 
name="0751b18" id="0751b18"></a>舍羅所入事。菩薩何因緣分別知內外事？」</p><p style="text-indent: 0em; margin-left: 0em"><span class="linehead"></span>佛<a 
name="0751b19" id="0751b19"></a>語文殊師利菩薩：「聽我所說，隨世間習俗而<a 
name="0751b20" id="0751b20"></a>入教，佛智不可量、經法不計，諸阿羅漢辟支<a 
name="0751b21" id="0751b21"></a>佛所不能知，何況世間人當所聞知？世間人<a 
name="0751b22" id="0751b22"></a>所行皆著，佛所行無所著，獨佛佛能相知，如<a 
name="0751b23" id="0751b23"></a>佛經法所言，如佛身內外心智慧。</p><a 
name="0751b24" id="0751b24"></a><p style="text-indent: 0em; margin-left: 0em"><span class="linehead"></span>「佛何緣現世間？何因當別知？雖在世間皆不<a 
name="0751b25" id="0751b25"></a>著，悉為世間作明。</p><a 
name="0751b26" id="0751b26"></a><p style="text-indent: 0em; margin-left: 0em"><span class="linehead"></span>「身所行、口所言、心所念，隨世間習俗而入，行<a 
name="0751b27" id="0751b27"></a>內事行，諸佛法所行無能過者，佛所行無有<a 
name="0751b28" id="0751b28"></a>能逮者，隨世間習俗而入，無有能知者。</p><a 
name="0751b29" id="0751b29"></a><p style="text-indent: 0em; margin-left: 0em"><span class="linehead"></span>「佛用哀十方人故悉現明，隨世間所喜為說<a 
name="0751c01" id="0751c01"></a>經法。</p><a 
name="0751c02" id="0751c02"></a><p style="text-indent: 0em; margin-left: 0em"><span class="linehead"></span>「菩薩不從父母遘精而生，其身化作，譬如幻<a 
name="0751c03" id="0751c03"></a>示現父母，隨世間習俗而入，示現如是。</p><a 
name="0751c04" id="0751c04"></a><p style="text-indent: 0em; margin-left: 0em"><span class="linehead"></span>「佛光焰不可計照明十方，隨世間習俗而入，<a 
name="0751c05" id="0751c05"></a>示現七尺光明。</p><a 
name="0751c06" id="0751c06"></a><p style="text-indent: 0em; margin-left: 0em"><span class="linehead"></span>「佛未嘗持足蹈地，文相反現地，隨世間習俗<a 
name="0751c07" id="0751c07"></a>而入，示現如是。</p><a 
name="0751c08" id="0751c08"></a><p style="text-indent: 0em; margin-left: 0em"><span class="linehead"></span>「佛從數千萬億阿僧祇劫以來，成就般若波<a 
name="0751c09" id="0751c09"></a>羅蜜，隨世間習俗而入，示現小兒。</p><a 
name="0751c10" id="0751c10"></a><p style="text-indent: 0em; margin-left: 0em"><span class="linehead"></span>「佛照明十方人於婬瞑中，隨世間習俗而入，<a 
name="0751c11" id="0751c11"></a>亦復現妻子。</p><a 
name="0751c12" id="0751c12"></a><p style="text-indent: 0em; margin-left: 0em"><span class="linehead"></span>「菩薩生墮地時自說言：『天上天下無過我者，<a 
name="0751c13" id="0751c13"></a>我當過度十方人。』隨世間習俗而入。亦復問<a 
name="0751c14" id="0751c14"></a>太子閻浮提坐樹下時，從是起去勤苦六年，<a 
name="0751c15" id="0751c15"></a>隨世間習俗而入，示現人勤苦如是。</p><a 
name="0751c16" id="0751c16"></a><p style="text-indent: 0em; margin-left: 0em"><span class="linehead"></span>「佛道欲成時於樹下獨坐，隨世間習俗而入，<a 
name="0751c17" id="0751c17"></a>放光使魔知之。</p><a 
name="0751c18" id="0751c18"></a><p style="text-indent: 0em; margin-left: 0em"><span class="linehead"></span>「佛智慧以成悉等無有能過者，隨世間習俗<a 
name="0751c19" id="0751c19"></a>而入，得佛坐安隱，示現世間如是。</p><a 
name="0751c20" id="0751c20"></a><p style="text-indent: 0em; margin-left: 0em"><span class="linehead"></span>「雖得佛用，哀十方人故，當為說經度脫之。釋<a 
name="0751c21" id="0751c21"></a>梵從佛求哀，為人故使佛說經，隨世間習俗<a 
name="0751c22" id="0751c22"></a>而入，示現如是。</p><a 
name="0751c23" id="0751c23"></a><p style="text-indent: 0em; margin-left: 0em"><span class="linehead"></span>「佛智慧無有能增減者，隨世間習俗而入，示<a 
name="0751c24" id="0751c24"></a>現智慧多少如是。</p><a 
name="0751c25" id="0751c25"></a><p style="text-indent: 0em; margin-left: 0em"><span class="linehead"></span>「佛亦無所從來，去亦無所至，住如本無，隨世<a 
name="0751c26" id="0751c26"></a>間習俗而入，呼佛為出入，示現如是。</p><a 
name="0751c27" id="0751c27"></a><p style="text-indent: 0em; margin-left: 0em"><span class="linehead"></span>「佛無入所適住，譬如空亦無所適住，隨世間<a 
name="0751c28" id="0751c28"></a>習俗而入，呼佛為住，示現如是。</p><p style="text-indent: 0em; margin-left: 0em"><span class="linehead"></span>「佛足譬如蓮<a 
name="0751c29" id="0751c29"></a>花不受塵垢，佛洗足，隨世間習俗而入，示現<a 
name="0752a01" id="0752a01"></a>如是。</p><a 
name="0752a02" id="0752a02"></a><p style="text-indent: 0em; margin-left: 0em"><span class="linehead"></span>「佛身如金不受塵垢，佛現入浴，隨世間習俗<a 
name="0752a03" id="0752a03"></a>而入，示現如是。</p><a 
name="0752a04" id="0752a04"></a><p style="text-indent: 0em; margin-left: 0em"><span class="linehead"></span>「佛口中本淨潔，譬如&#x6B1D;金之香，佛反以楊枝<a 
name="0752a05" id="0752a05"></a>漱口，隨世間習俗而入，示現如是。</p><a 
name="0752a06" id="0752a06"></a><p style="text-indent: 0em; margin-left: 0em"><span class="linehead"></span>「佛未嘗有飢時，用哀十方人故為現飢，隨世<a 
name="0752a07" id="0752a07"></a>間習俗而入，示現如是。</p><a 
name="0752a08" id="0752a08"></a><p style="text-indent: 0em; margin-left: 0em"><span class="linehead"></span>「佛身如金剛淨潔無瑕穢無清便，現人大小<a 
name="0752a09" id="0752a09"></a>清便，隨世間習俗而入，示現如是。</p><a 
name="0752a10" id="0752a10"></a><p style="text-indent: 0em; margin-left: 0em"><span class="linehead"></span>「佛身無有衰老時，但有眾德，而現身衰老，隨<a 
name="0752a11" id="0752a11"></a>世間習俗而入，示現如是。</p><a 
name="0752a12" id="0752a12"></a><p style="text-indent: 0em; margin-left: 0em"><span class="linehead"></span>「佛身未嘗有病，而現病呼醫服藥，與藥者得<a 
name="0752a13" id="0752a13"></a>福無量，隨世間習俗而入，示現如是。</p><a 
name="0752a14" id="0752a14"></a><p style="text-indent: 0em; margin-left: 0em"><span class="linehead"></span>「佛力不可當，持一指動十方佛剎，現人羸瘦<a 
name="0752a15" id="0752a15"></a>疲極，隨世間習俗而入，示現如是。</p><a 
name="0752a16" id="0752a16"></a><p style="text-indent: 0em; margin-left: 0em"><span class="linehead"></span>「佛一念頃能飛至無央數佛剎，而現疲極，隨<a 
name="0752a17" id="0752a17"></a>世間習俗而入，示現如是。</p><a 
name="0752a18" id="0752a18"></a><p style="text-indent: 0em; margin-left: 0em"><span class="linehead"></span>「佛身如幻，以經法名為身，現人惡露身，隨世<a 
name="0752a19" id="0752a19"></a>間習俗而入，示現如是。</p><a 
name="0752a20" id="0752a20"></a><p style="text-indent: 0em; margin-left: 0em"><span class="linehead"></span>「佛本無所有，隨世間所喜樂現所有，隨世間<a 
name="0752a21" id="0752a21"></a>習俗而入，示現如是。</p><a 
name="0752a22" id="0752a22"></a><p style="text-indent: 0em; margin-left: 0em"><span class="linehead"></span>「佛身力不可計，終無坐起行步臥出，現人坐<a 
name="0752a23" id="0752a23"></a>起行步臥出，隨世間習俗而入，示現如是。</p><a 
name="0752a24" id="0752a24"></a><p style="text-indent: 0em; margin-left: 0em"><span class="linehead"></span>「佛身終不以寒溫動，隨得寒溫陰涼，隨世間<a 
name="0752a25" id="0752a25"></a>習俗而入，示現如是。</p><a 
name="0752a26" id="0752a26"></a><p style="text-indent: 0em; margin-left: 0em"><span class="linehead"></span>「佛如空，現人常著衣無有解時，譬如梵天人<a 
name="0752a27" id="0752a27"></a>常著衣，隨世間習俗而入，示現如是。</p><a 
name="0752a28" id="0752a28"></a><p style="text-indent: 0em; margin-left: 0em"><span class="linehead"></span>「佛頭未嘗墮髮法但示人，亦無有見持剃刀<a 
name="0752a29" id="0752a29"></a>去者，隨世間習俗而入，示現如是。</p><a 
name="0752b01" id="0752b01"></a><p style="text-indent: 0em; margin-left: 0em"><span class="linehead"></span>「佛無坐時，現人勤苦於石上坐，隨世間習俗<a 
name="0752b02" id="0752b02"></a>而入，示現如是。</p><a 
name="0752b03" id="0752b03"></a><p style="text-indent: 0em; margin-left: 0em"><span class="linehead"></span>「佛咽喉有滋味之相，未嘗有飢時，用哀十方<a 
name="0752b04" id="0752b04"></a>人故，有人施與&#x9E81;惡悉為受，隨世間習俗而<a 
name="0752b05" id="0752b05"></a>入，示現如是。</p><a 
name="0752b06" id="0752b06"></a><p style="text-indent: 0em; margin-left: 0em"><span class="linehead"></span>「佛功德之福不可盡，亦無有能過者，佛入城<a 
name="0752b07" id="0752b07"></a>分衛得空&#x9262;出，隨世間習俗而入，示現如是。</p><a 
name="0752b08" id="0752b08"></a><p style="text-indent: 0em; margin-left: 0em"><span class="linehead"></span>「佛功德福不可盡，欲得天上天下名好衣悉<a 
name="0752b09" id="0752b09"></a>可得，故著補納之衣，隨世間習俗而入，示<a 
name="0752b10" id="0752b10"></a>現如是。</p><a 
name="0752b11" id="0752b11"></a><p style="text-indent: 0em; margin-left: 0em"><span class="linehead"></span>「佛欲得舍宅、床、臥具、天上天下珍寶、殿舍，悉可<a 
name="0752b12" id="0752b12"></a>得，現世間人暴露精思草蓐上坐，隨世間習<a 
name="0752b13" id="0752b13"></a>俗而入，示現如是。</p><p style="text-indent: 0em; margin-left: 0em"><span class="linehead"></span>「佛持威神吹海水悉令枯<a 
name="0752b14" id="0752b14"></a>竭，見天雨持傘蓋，隨世間習俗而入，示現如<a 
name="0752b15" id="0752b15"></a>是。</p><a 
name="0752b16" id="0752b16"></a><p style="text-indent: 0em; margin-left: 0em"><span class="linehead"></span>「佛一念頃能使數千萬億魔不知佛處，現人<a 
name="0752b17" id="0752b17"></a>為魔所嬈，隨世間習俗而入，示現如是。</p><a 
name="0752b18" id="0752b18"></a><p style="text-indent: 0em; margin-left: 0em"><span class="linehead"></span>「佛悉曉了十方不可計諸佛所有經法，示現<a 
name="0752b19" id="0752b19"></a>人反覆問，隨世間習俗而入，示現如是。</p><a 
name="0752b20" id="0752b20"></a><p style="text-indent: 0em; margin-left: 0em"><span class="linehead"></span>「佛用哀十方故出現世間欲教度，復現人供<a 
name="0752b21" id="0752b21"></a>養得福無量，隨世間習俗而入，示現如是。</p><a 
name="0752b22" id="0752b22"></a><p style="text-indent: 0em; margin-left: 0em"><span class="linehead"></span>「佛無本，隨世間所喜色，現身如是本一，隨世<a 
name="0752b23" id="0752b23"></a>間習俗而入，示現如是。</p><a 
name="0752b24" id="0752b24"></a><p style="text-indent: 0em; margin-left: 0em"><span class="linehead"></span>「合聚十方雷電之聲共作一聲，不能動佛一<a 
name="0752b25" id="0752b25"></a>毛，現入禪三昧當於無聲處，隨世間習俗而<a 
name="0752b26" id="0752b26"></a>入，示現如是。</p><a 
name="0752b27" id="0752b27"></a><p style="text-indent: 0em; margin-left: 0em"><span class="linehead"></span>「諸經法本無名，佛示人諸經法無央數，隨世<a 
name="0752b28" id="0752b28"></a>間習俗而入，示現如是。</p><a 
name="0752b29" id="0752b29"></a><p style="text-indent: 0em; margin-left: 0em"><span class="linehead"></span>「佛想計本悉斷、常不離三昧，現人為說若干<a 
name="0752c01" id="0752c01"></a>種經法，隨世間習俗而入，示現如是。</p><a 
name="0752c02" id="0752c02"></a><p style="text-indent: 0em; margin-left: 0em"><span class="linehead"></span>「佛前身所作善惡，不可前身得，會當後身得<a 
name="0752c03" id="0752c03"></a>佛，示人自作自得，隨世間習俗而入，示現如<a 
name="0752c04" id="0752c04"></a>是。</p><a 
name="0752c05" id="0752c05"></a><p style="text-indent: 0em; margin-left: 0em"><span class="linehead"></span>「佛知世間本無人，諸所有本無形，佛現度脫<a 
name="0752c06" id="0752c06"></a>無央數人，隨世間習俗而入，示現如是。</p><a 
name="0752c07" id="0752c07"></a><p style="text-indent: 0em; margin-left: 0em"><span class="linehead"></span>「佛知諸經法本空，本亦無所有，現人有更死<a 
name="0752c08" id="0752c08"></a>生，隨世間習俗而入，示現如是。</p><p style="text-indent: 0em; margin-left: 0em"><span class="linehead"></span>「本無今世後<a 
name="0752c09" id="0752c09"></a>世之事，佛現人有今世後世之事，隨世間習<a 
name="0752c10" id="0752c10"></a>俗而入，示現如是。</p><p style="text-indent: 0em; margin-left: 0em"><span class="linehead"></span>「五陰、六衰、四大合為一，本<a 
name="0752c11" id="0752c11"></a>無有，佛示現人欲界、色界、無思想界，隨世間<a 
name="0752c12" id="0752c12"></a>習俗而入，示現如是。</p><a 
name="0752c13" id="0752c13"></a><p style="text-indent: 0em; margin-left: 0em"><span class="linehead"></span>「本無過去當來今現在人，佛現死生五道中<a 
name="0752c14" id="0752c14"></a>人，隨世間習俗而入，示現如是。</p><p style="text-indent: 0em; margin-left: 0em"><span class="linehead"></span>「佛為悉示愚<a 
name="0752c15" id="0752c15"></a>癡皆盡，現人本布施，隨世間習俗而入，示<a 
name="0752c16" id="0752c16"></a>現如是。</p><a 
name="0752c17" id="0752c17"></a><p style="text-indent: 0em; margin-left: 0em"><span class="linehead"></span>「過去當來今現在經法，佛悉知其本，佛示人<a 
name="0752c18" id="0752c18"></a>可說、有不可說，隨世間習俗而入，示現如是。</p><a 
name="0752c19" id="0752c19"></a><p style="text-indent: 0em; margin-left: 0em"><span class="linehead"></span>「佛知諸經本末一切皆深，佛分別各自說其<a 
name="0752c20" id="0752c20"></a>事，隨世間習俗而入，示現如是。</p><a 
name="0752c21" id="0752c21"></a><p style="text-indent: 0em; margin-left: 0em"><span class="linehead"></span>「佛所語無有異說，四諦法隨人所解而說，隨<a 
name="0752c22" id="0752c22"></a>世間習俗而入，示現如是。</p><a 
name="0752c23" id="0752c23"></a><p style="text-indent: 0em; margin-left: 0em"><span class="linehead"></span>「諸比丘僧難可敗壞，正使數千億萬魔來，及<a 
name="0752c24" id="0752c24"></a>諸惡不能破壞比丘僧，佛現人破壞比丘僧，<a 
name="0752c25" id="0752c25"></a>隨世間習俗而入，示現如是。</p><a 
name="0752c26" id="0752c26"></a><p style="text-indent: 0em; margin-left: 0em"><span class="linehead"></span>「經法本無從誰學，亦莫不學者，佛現人經法，是<a 
name="0752c27" id="0752c27"></a>受戒、是不受戒，隨世間習俗而入，示現如是。</p><a 
name="0752c28" id="0752c28"></a><p style="text-indent: 0em; margin-left: 0em"><span class="linehead"></span>「空空亦無繫，亦無脫世間，佛示人度脫，隨世<a 
name="0752c29" id="0752c29"></a>間習俗而入，示現如是。</p><a 
name="0753a01" id="0753a01"></a><p style="text-indent: 0em; margin-left: 0em"><span class="linehead"></span>「佛般泥洹無所向，阿羅漢般泥洹無所向，佛<a 
name="0753a02" id="0753a02"></a>說法示人，隨世間習俗而入，示現如是。</p><a 
name="0753a03" id="0753a03"></a><p style="text-indent: 0em; margin-left: 0em"><span class="linehead"></span>「佛說無所生無所滅，是為要，亦無所得亦無<a 
name="0753a04" id="0753a04"></a>所失，隨世間習俗而入，示現如是。</p><a 
name="0753a05" id="0753a05"></a><p style="text-indent: 0em; margin-left: 0em"><span class="linehead"></span>「佛說泥洹，譬如燈滅無形，但有字耳。經法無<a 
name="0753a06" id="0753a06"></a>有能壞者，隨世間習俗而入，示現如是。</p><a 
name="0753a07" id="0753a07"></a><p style="text-indent: 0em; margin-left: 0em"><span class="linehead"></span>「佛悉知諸經法本無形，佛現人說經法甚眾<a 
name="0753a08" id="0753a08"></a>多，隨世間習俗而入，示現如是。</p><a 
name="0753a09" id="0753a09"></a><p style="text-indent: 0em; margin-left: 0em"><span class="linehead"></span>「諸佛心皆無所罣礙，未嘗離三昧時，現人<a 
name="0753a10" id="0753a10"></a>生念，隨世間習俗而入，示現如是。</p><a 
name="0753a11" id="0753a11"></a><p style="text-indent: 0em; margin-left: 0em"><span class="linehead"></span>「佛諸惡悉盡，但有諸功德具足，佛現人諸惡<a 
name="0753a12" id="0753a12"></a>未盡，隨世間習俗而入，示現如是。</p><a 
name="0753a13" id="0753a13"></a><p style="text-indent: 0em; margin-left: 0em"><span class="linehead"></span>「佛身行口言心念，當與智慧俱是為本，佛現<a 
name="0753a14" id="0753a14"></a>人使比丘說經自復欲聞，隨世間習俗而入，<a 
name="0753a15" id="0753a15"></a>示現如是。</p><a 
name="0753a16" id="0753a16"></a><p style="text-indent: 0em; margin-left: 0em"><span class="linehead"></span>「佛智慧所解無有竭底，過去當來今現在本<a 
name="0753a17" id="0753a17"></a>空，佛現人說經法，隨其所喜各各為說，隨世<a 
name="0753a18" id="0753a18"></a>間習俗而入，示現如是。</p><a 
name="0753a19" id="0753a19"></a><p style="text-indent: 0em; margin-left: 0em"><span class="linehead"></span>「諸佛合一身以經法為身，佛現為人說經法，<a 
name="0753a20" id="0753a20"></a>隨世間習俗而入，示現如是。</p><a 
name="0753a21" id="0753a21"></a><p style="text-indent: 0em; margin-left: 0em"><span class="linehead"></span>「佛、辟支佛、阿羅漢、未得道人，現死生得泥洹，<a 
name="0753a22" id="0753a22"></a>隨世間習俗而入，示現如是。</p><a 
name="0753a23" id="0753a23"></a><p style="text-indent: 0em; margin-left: 0em"><span class="linehead"></span>「佛現為羅漢說經法悉具足，雖知其具足，不<a 
name="0753a24" id="0753a24"></a>及薩云若，隨世間習俗而入，示現如是。</p><a 
name="0753a25" id="0753a25"></a><p style="text-indent: 0em; margin-left: 0em"><span class="linehead"></span>「佛智慧無有能過者，悉知無有過去當來今<a 
name="0753a26" id="0753a26"></a>現在，佛現所因緣說經法，隨世間習俗而入，<a 
name="0753a27" id="0753a27"></a>示現如是。</p><a 
name="0753a28" id="0753a28"></a><p style="text-indent: 0em; margin-left: 0em"><span class="linehead"></span>「中有欲知佛及了佛法者，經本端界悉入，是<a 
name="0753a29" id="0753a29"></a>人為曉了佛，隨世間習俗而入，示現如是。</p><a 
name="0753b01" id="0753b01"></a><p style="text-indent: 0em; margin-left: 0em"><span class="linehead"></span>「菩薩亦不入母腹中，亦不從母腹中出。何以<a 
name="0753b02" id="0753b02"></a>故？經法本界無所不入。菩薩現人入母腹中，<a 
name="0753b03" id="0753b03"></a>隨世間習俗而入，示現如是。</p><a 
name="0753b04" id="0753b04"></a><p style="text-indent: 0em; margin-left: 0em"><span class="linehead"></span>「無所從生法樂諸經法，亦無所從生，菩薩現<a 
name="0753b05" id="0753b05"></a>人初生時，隨世間習俗而入，示現如是。</p><a 
name="0753b06" id="0753b06"></a><p style="text-indent: 0em; margin-left: 0em"><span class="linehead"></span>「菩薩母腹空定，含受一佛境界，菩薩各各現<a 
name="0753b07" id="0753b07"></a>人因緣生，隨世間習俗而入，示現如是。</p><a 
name="0753b08" id="0753b08"></a><p style="text-indent: 0em; margin-left: 0em"><span class="linehead"></span>「佛化分身在無央數，不可復計佛剎悉遍至，<a 
name="0753b09" id="0753b09"></a>佛身亦不增亦不減，隨世間習俗而入，示現<a 
name="0753b10" id="0753b10"></a>如是。</p><a 
name="0753b11" id="0753b11"></a><p style="text-indent: 0em; margin-left: 0em"><span class="linehead"></span>「菩薩常現生無有絕時，常本無而住不勤苦，<a 
name="0753b12" id="0753b12"></a>隨世間習俗而入，示現如是。</p><a 
name="0753b13" id="0753b13"></a><p style="text-indent: 0em; margin-left: 0em"><span class="linehead"></span>「佛智慧功德威神不可復計，佛現人限長短<a 
name="0753b14" id="0753b14"></a>使人知之，隨世間習俗而入，示現如是。</p><a 
name="0753b15" id="0753b15"></a><p style="text-indent: 0em; margin-left: 0em"><span class="linehead"></span>「經法本界無有能過者，過去當來今現在皆<a 
name="0753b16" id="0753b16"></a>空故。佛現人尊經法，隨世間習俗而入，示現<a 
name="0753b17" id="0753b17"></a>如是。</p><a 
name="0753b18" id="0753b18"></a><p style="text-indent: 0em; margin-left: 0em"><span class="linehead"></span>「本無所生無所滅，經本界悉入，佛現人境界<a 
name="0753b19" id="0753b19"></a>壞敗時，隨世間習俗而入，示現如是。</p><a 
name="0753b20" id="0753b20"></a><p style="text-indent: 0em; margin-left: 0em"><span class="linehead"></span>「經法本無所從生無形而住，佛現經法，隨世<a 
name="0753b21" id="0753b21"></a>間習俗而入，示現如是。</p><a 
name="0753b22" id="0753b22"></a><p style="text-indent: 0em; margin-left: 0em"><span class="linehead"></span>「觀本無亦無所見亦無所視，佛視人悉見悉<a 
name="0753b23" id="0753b23"></a>了悉知，隨世間習俗而入，示現如是。</p><a 
name="0753b24" id="0753b24"></a><p style="text-indent: 0em; margin-left: 0em"><span class="linehead"></span>「諸經法無有作者，亦無所出生，佛現人經法<a 
name="0753b25" id="0753b25"></a>本無所出生，隨世間習俗而入，示現如是。</p><a 
name="0753b26" id="0753b26"></a><p style="text-indent: 0em; margin-left: 0em"><span class="linehead"></span>「泥洹及空無有形聲，亦無有名，佛現四大及<a 
name="0753b27" id="0753b27"></a>形聲，隨世間習俗而入，示現如是。</p><a 
name="0753b28" id="0753b28"></a><p style="text-indent: 0em; margin-left: 0em"><span class="linehead"></span>「佛力無有雙比，不可復計，亦無減盡時，現人<a 
name="0753b29" id="0753b29"></a>衰老求人給使，隨世間習俗而入，示現如是。</p><a 
name="0753c01" id="0753c01"></a><p style="text-indent: 0em; margin-left: 0em"><span class="linehead"></span>「佛慈哀悉遍等，終無有厄難窮極時，佛現癡<a 
name="0753c02" id="0753c02"></a>人不當與從事，隨世間習俗而入，示現如是。</p><a 
name="0753c03" id="0753c03"></a><p style="text-indent: 0em; margin-left: 0em"><span class="linehead"></span>「佛諸功德成就悉具足，佛現功德少所，隨世<a 
name="0753c04" id="0753c04"></a>間習俗而入，示現如是。</p><a 
name="0753c05" id="0753c05"></a><p style="text-indent: 0em; margin-left: 0em"><span class="linehead"></span>「無所從生本，從中亦無所出生，佛現三門者，<a 
name="0753c06" id="0753c06"></a>隨世間習俗而入，示現如是。</p><a 
name="0753c07" id="0753c07"></a><p style="text-indent: 0em; margin-left: 0em"><span class="linehead"></span>「佛現本末無所罣礙，功德福無有能過者，佛<a 
name="0753c08" id="0753c08"></a>現人有施與者，不斯受趣足而已，示不貪，隨<a 
name="0753c09" id="0753c09"></a>世間習俗而入，示現如是。</p><a 
name="0753c10" id="0753c10"></a><p style="text-indent: 0em; margin-left: 0em"><span class="linehead"></span>「人有至誠善意念佛者，佛即為現，佛亦無處<a 
name="0753c11" id="0753c11"></a>所，佛現身行菩薩道者，隨世間習俗而入，示<a 
name="0753c12" id="0753c12"></a>現如是。</p><a 
name="0753c13" id="0753c13"></a><p style="text-indent: 0em; margin-left: 0em"><span class="linehead"></span>「佛度脫不可復計阿僧祇人，為不度一人。何<a 
name="0753c14" id="0753c14"></a>以故？本無故，隨世間習俗而入，示現如是。</p><a 
name="0753c15" id="0753c15"></a><p style="text-indent: 0em; margin-left: 0em"><span class="linehead"></span>「佛珍寶內藏經，人有聞者，無有不得安隱，度<a 
name="0753c16" id="0753c16"></a>數千萬億劫無數如是，菩薩世世所行，用十<a 
name="0753c17" id="0753c17"></a>方人故。菩薩世世行經戒，未曾有犯時，用是<a 
name="0753c18" id="0753c18"></a>得佛智慧，有應是行得佛疾。菩薩行慈哀，有<a 
name="0753c19" id="0753c19"></a>益十方無極，有作是行者，得佛疾。何人聞是<a 
name="0753c20" id="0753c20"></a>不奉行者？佛威神巍巍，其有聞經法，莫不過<a 
name="0753c21" id="0753c21"></a>度。」</p><p style="text-indent: 0em; margin-left: 0em"><span class="linehead"></span>佛說經已，文殊師利菩薩及諸菩薩等，皆<a 
name="0753c22" id="0753c22"></a>歡喜，前為佛作禮而去。</p><a 
name="0753c23" id="0753c23"></a><p><span class="juanname">佛說內藏百寶經</span></p>
<hr>【經文資訊】大正藏第 17 冊 No. 0807 佛說內藏百寶經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，維習安大德提供，北美某大德提供，Jasmine 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index5348.html?index=T17n0807" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T17n0807_001 by HTTrack Website Copier/3.x [XR&CO'2014], Tue, 07 Jun 2016 06:48:14 GMT -->
</html>
