<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X74n1475_018 by HTTrack Website Copier/3.x [XR&CO'2014], Tue, 07 Jun 2016 07:41:48 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=411767369&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX74n1475&amp;utmp=%2Fmobile%2Findex.php%3Findex%3DX74n1475_018&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index1832.html?index=X74n1475_017" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第74冊<br/>No.1475 圓覺經道場修證儀 (18卷)<br/>【唐 宗密述】<br/>第 18 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X74">
<div class="root" id="1475" sutra_name="圓覺經道場修證儀" sutra_juan="[卷18]">　
<a 
name="0503c12" id="0503c12"></a><a 
name="0503c13" id="0503c13"></a><a 
name="0503c14" id="0503c14"></a><p><span class="juanname">圓覺道場修證禮懺文卷第十八</span></p><a 
name="0503c15" id="0503c15"></a><a 
name="0503c16" id="0503c16"></a><p style="margin-left: 4em"><span class="byline">終南山草堂寺沙門　宗密　述</span></p><a 
name="0503c17" id="0503c17"></a><p style="margin-left: 3em"><span class="headname">六　正修</span></p><a 
name="0503c18" id="0503c18"></a><p style="text-indent: 0em; margin-left: 0em"><span class="linehead"></span>修上觀有二種。一者於坐中修。二者歷緣對境修。第<a 
name="0503c19" id="0503c19"></a>一於坐中修上觀者。四威儀中。乃皆得道學。坐為最<a 
name="0503c20" id="0503c20"></a>勝。故先約坐以明上觀。略出五意不同。一者對破初<a 
name="0503c21" id="0503c21"></a>心麤亂修上觀。二者對破心沉浮病修上觀。三隨便<a 
name="0503c22" id="0503c22"></a>宜修上觀。四者對治定見細心修上觀。五者為均齊<a 
name="0503c23" id="0503c23"></a>定慧修上觀。</p><p style="text-indent: 0em; margin-left: 0em"><span class="linehead"></span>第一。云何名為對破初心麤亂修上觀。<a 
name="0503c24" id="0503c24"></a>所謂行者。初坐禪時。亂心麤故。應當修上以除破之。<a 
name="0504a01" id="0504a01"></a>止若不破。即應修觀。故云對破初心麤亂修觀。</p><p style="text-indent: 0em; margin-left: 0em"><span class="linehead"></span>今明<a 
name="0504a02" id="0504a02"></a>修上觀。即為二意。先明修上。次明修觀。止有二種。一<a 
name="0504a03" id="0504a03"></a>者事止。二者理止。事止者。即是守境制心等。若繫心<a 
name="0504a04" id="0504a04"></a>鼻端臍間等五處。不令心敬。是名守境止。故經云。繫<a 
name="0504a05" id="0504a05"></a>心不放逸。亦如猴著&#x93BB;。制心止者。所謂隨心所起。即<a 
name="0504a06" id="0504a06"></a>便制之。不令馳散。經云。此五根者。心為其主。是故汝<a 
name="0504a07" id="0504a07"></a>等。當好制心。如是等止。皆是事止。今不分別。理止者。<a 
name="0504a08" id="0504a08"></a>即是體真止也。所謂隨心所念。一切諸法。悉知從因<a 
name="0504a09" id="0504a09"></a>緣生。無有自性。則心不取&#x7740;。心不取&#x7740;。即妄念心息。<a 
name="0504a10" id="0504a10"></a>故名為止。如經中說。</p><a 
name="0504a11" id="0504a11"></a><p>　<span class="lg">一切諸法中　　因緣空無主　　息心達本源<a 
name="0504a12" id="0504a12"></a><br>　故號為沙門</span></p><a 
name="0504a13" id="0504a13"></a><p style="text-indent: 0em; margin-left: 0em"><span class="linehead"></span>夫行者。初學坐禪時。欲修十方三世諸佛法者。應當<a 
name="0504a14" id="0504a14"></a>先發大誓願。度一切眾生。誓求無上佛道。其心堅固。<a 
name="0504a15" id="0504a15"></a>猶若金剛。精進勇猛。不惜身命。若不成就一切佛法。<a 
name="0504a16" id="0504a16"></a>終不退轉。所以者何。若無誓願。雖復觀空修道。多墮<a 
name="0504a17" id="0504a17"></a>乘地。則一切佛法。終不現前。是故行者。於一切時。大<a 
name="0504a18" id="0504a18"></a>悲弘誓。常不去心。然後於端坐中。正念思惟一切諸<a 
name="0504a19" id="0504a19"></a>法真實之相。所言一切諸佛法者。即是約心明一切<a 
name="0504a20" id="0504a20"></a>三界因果法。三界因者。所謂一切善不善法無記一<a 
name="0504a21" id="0504a21"></a>切貪恚癡等結使煩惱法也。三界果者。所謂一切有<a 
name="0504a22" id="0504a22"></a>為陰界入諸生死法。如是等法。皆因心有。故十地經<a 
name="0504a23" id="0504a23"></a>云。三界無別法。唯是一心作。若行者知心無性。豈有<a 
name="0504a24" id="0504a24"></a>善不善等諸法之實。若諸法不實。即是&#x8657;誑。若知&#x8657;<a 
name="0504b01" id="0504b01"></a>誑。則空無有主。若空無有主。則無取著。若無取&#x7740;。即<a 
name="0504b02" id="0504b02"></a>妄念心息。若妄念心息。即結縛永斷。若結縛永斷。則<a 
name="0504b03" id="0504b03"></a>寂念無為。若無為者。即諸法之本源也。若達本源。則<a 
name="0504b04" id="0504b04"></a>愛染不起。若愛染不起。則一切生死乘行壞。若生死<a 
name="0504b05" id="0504b05"></a>乘行壞。則無後世苦果。若無後世苦果。即是究竟泥<a 
name="0504b06" id="0504b06"></a>洹。故經云。</p><a 
name="0504b07" id="0504b07"></a><p>　<span class="lg">有心不知心　　心者不見心　　心起想則癡<a 
name="0504b08" id="0504b08"></a><br>　無想則泥洹</span></p><a 
name="0504b09" id="0504b09"></a><p style="text-indent: 0em; margin-left: 0em"><span class="linehead"></span>若行者。能如是修體真止。當知是人心得泥洹。名大<a 
name="0504b10" id="0504b10"></a>沙門。是則略說修體真止相。</p><a 
name="0504b11" id="0504b11"></a><p style="text-indent: 0em; margin-left: 0em"><span class="linehead"></span>第二云何名修觀。觀有二種。一者事觀。二者理觀。事<a 
name="0504b12" id="0504b12"></a>觀者。對治助道觀也。理觀者。入道正觀也。智度論云。<a 
name="0504b13" id="0504b13"></a>觀有二種。一者行解。二者實觀。大集經云。行有二種。<a 
name="0504b14" id="0504b14"></a>一者行行。二者慧行。如是等皆是事理二觀之異名。<a 
name="0504b15" id="0504b15"></a>今不廣說。云何名事。如不淨觀治婬欲。慈心觀治瞋<a 
name="0504b16" id="0504b16"></a>恚。如是等五門對治觀。故名事觀。今不分別也。二理<a 
name="0504b17" id="0504b17"></a>觀者。即是無生觀。亦名真空觀。觀法實相智慧。如是<a 
name="0504b18" id="0504b18"></a>等種種異名。如瓔珞經中說。有三種觀。一者從假入<a 
name="0504b19" id="0504b19"></a>空觀。二者從空出假觀。三中道正觀。彼經云。從假入<a 
name="0504b20" id="0504b20"></a>空。名二諦觀。從空入出假。名平等觀。是二觀為方便。<a 
name="0504b21" id="0504b21"></a>由是二空觀。得入中道第一義觀。雙照二諦。心心寂<a 
name="0504b22" id="0504b22"></a>滅。自然流入薩婆若海。是名中道第一義觀。三觀現<a 
name="0504b23" id="0504b23"></a>前。即入初地。云何名修從假入空觀。如般舟經偈云。</p><a 
name="0504b24" id="0504b24"></a><p>　<span class="lg">諸法不牢固　　常立在於念　　<span class="corr" title='[巳&gt;已]'>已</span>解見空者<a 
name="0504c01" id="0504c01"></a><br>　一切無想念</span></p><a 
name="0504c02" id="0504c02"></a><p style="text-indent: 0em; margin-left: 0em"><span class="linehead"></span>行者於初坐禪時。隨心所緣一切諸法。念念不住。雖<a 
name="0504c03" id="0504c03"></a>用如上體真之止。而妄念不息。爾時應當隨心所緣。<a 
name="0504c04" id="0504c04"></a>一切若善不善。無明愛恚等。一切攀緣之念。即當反<a 
name="0504c05" id="0504c05"></a>觀所起之心。如此等心。為是有邪。為是無邪。若是無<a 
name="0504c06" id="0504c06"></a>者。無則無心。云何有念。若謂心是有者。為在過去未<a 
name="0504c07" id="0504c07"></a>來現在邪。若過去。過去<span class="corr" title='[巳&gt;已]'>已</span>滅。<span class="corr" title='[巳&gt;已]'>已</span>滅之法。則無所有。無<a 
name="0504c08" id="0504c08"></a>所有法。何得為心。若未來。未來未至。未至之法。則無<a 
name="0504c09" id="0504c09"></a>相貌。無相貌法。豈得為心。若是現在。現在之法。剎那<a 
name="0504c10" id="0504c10"></a>不住。不住之法。則不可得。不可得法。則無有心。無有<a 
name="0504c11" id="0504c11"></a>心故。則一切法空。復次若行者。謂現在心雖不住。而<a 
name="0504c12" id="0504c12"></a>非不有剎那覺知之念。以為心者。即當約三種有法。<a 
name="0504c13" id="0504c13"></a>以審推撿。何等為三。如大智度論廣說。一者因緣有。<a 
name="0504c14" id="0504c14"></a>二者相續有。三者相待有。云何觀因緣有中。現在心<a 
name="0504c15" id="0504c15"></a>生不可得。如內有六根。外有六塵。根塵相待。則有識<a 
name="0504c16" id="0504c16"></a>生。故大品經云。眼觸因緣生愛。乃至意觸因緣生愛。<a 
name="0504c17" id="0504c17"></a>根在內故為因。塵在外故為緣。故云內外緣受。受者<a 
name="0504c18" id="0504c18"></a>即是心生也。此五根者。心為其主。故先當諦觀現在<a 
name="0504c19" id="0504c19"></a>之心。為從內意根生。為從外法塵生。為根塵合生。為<a 
name="0504c20" id="0504c20"></a>根塵不合故共生。為離根塵而生。若謂定從意根中<a 
name="0504c21" id="0504c21"></a>有心生者。即是自性生。若有自性生。是則為實生故。<a 
name="0504c22" id="0504c22"></a>則意根中。應一時有多心並生。今實不爾。復次若內<a 
name="0504c23" id="0504c23"></a>根能自生者。內根未對外塵時。亦應能自生。今實不<a 
name="0504c24" id="0504c24"></a>爾。是故非內根中自性生。若謂定從外法塵中生者。<a 
name="0505a01" id="0505a01"></a>即是他性生。所以者何。若根待塵為自性者。今以塵<a 
name="0505a02" id="0505a02"></a>望根。豈非性也。若從他性而有心生者。他性若是心。<a 
name="0505a03" id="0505a03"></a>則心還自生心。更無心法別他性生。若非心。非心何<a 
name="0505a04" id="0505a04"></a>能生於心。以非心不能生心故。豈得但是外塵時生<a 
name="0505a05" id="0505a05"></a>心。是故非外塵故非外塵他性生。若謂內外根塵合<a 
name="0505a06" id="0505a06"></a>故有心生者。即共生。則自他性而有生。今實不爾。若<a 
name="0505a07" id="0505a07"></a>自他中各有生。即不待共故生。若共生。則一時有二<a 
name="0505a08" id="0505a08"></a>生。若自他中各無生。合亦不能生。是故非根塵自性<a 
name="0505a09" id="0505a09"></a>他性合故生。若為離內外根塵故有心生者。即是無<a 
name="0505a10" id="0505a10"></a>因緣而有生。從根塵因緣有心生。尚不可得。況無因<a 
name="0505a11" id="0505a11"></a>緣而有生者。則為惡無罪。為善無福。雖出家空修梵<a 
name="0505a12" id="0505a12"></a>行。<span class="corr" title='[巳&gt;已]'>已</span>墮定常定斷中故。是故不得內外根塵而有生。<a 
name="0505a13" id="0505a13"></a>行者於內外根塵因緣中。約四句觀。現在心生。畢竟<a 
name="0505a14" id="0505a14"></a>不可得。不可得故不見生相。生相無故。則一切諸法<a 
name="0505a15" id="0505a15"></a>皆無有生。無生而言生者。以世間顛倒不了。於自他<a 
name="0505a16" id="0505a16"></a>等法中。妄計而生。妄計之生是則非生。如夢幻響化<a 
name="0505a17" id="0505a17"></a>鏡中之像。但假名字。名字之生不名為生。故淨名經<a 
name="0505a18" id="0505a18"></a>云。法不屬因。不在緣故。是中應約上四句。廣歷四諦<a 
name="0505a19" id="0505a19"></a>十二因緣六波羅蜜等。一切解惑法門。分別得生之<a 
name="0505a20" id="0505a20"></a>相。其事云云。不可備說。行者既觀生如是。觀滅亦然。<a 
name="0505a21" id="0505a21"></a>若心無生滅。但假名字。則一切諸法皆無生滅。亦但<a 
name="0505a22" id="0505a22"></a>假名。名字之法。是則非法。若行者。了知諸法非法。則<a 
name="0505a23" id="0505a23"></a>名亦非名。若所觀之心。用八觀歷八句。撿生滅之相。<a 
name="0505a24" id="0505a24"></a>畢<span class="corr" title='[意&gt;竟]'>竟</span>不可得者。則能觀之智亦用八觀歷八句。撿生<a 
name="0505b01" id="0505b01"></a>滅之相。畢竟不可得亦如是。是則於因緣中。能觀所<a 
name="0505b02" id="0505b02"></a>觀合有十六種觀。歷十六句。撿心生滅相。畢竟不可<a 
name="0505b03" id="0505b03"></a>得。若不得生滅。而於無生無滅中。起住&#x7740;者。即當還<a 
name="0505b04" id="0505b04"></a>就因緣中十六觀。歷十六句。撿無生滅心亦如是。若<a 
name="0505b05" id="0505b05"></a>不得亦生滅。亦不生滅。而依非生滅非不生滅者。即<a 
name="0505b06" id="0505b06"></a>當還就因緣有中。用十六觀。歷十六句。撿非生非滅。<a 
name="0505b07" id="0505b07"></a>不生滅心亦如是。則於因緣有中。合用六十四觀。歷<a 
name="0505b08" id="0505b08"></a>六十四句。求心畢竟不得。既不得因成之心。即破因<a 
name="0505b09" id="0505b09"></a>成假惑也。若於相續中。妄計有心者。亦當用六十四<a 
name="0505b10" id="0505b10"></a>觀。歷六十四句撿心。皆不可得亦如是。觀意雖同。而<a 
name="0505b11" id="0505b11"></a>屬對有異。既不得相續之心。即破相續假惑也。若於<a 
name="0505b12" id="0505b12"></a>相待中。妄計有心者。亦當用六十四觀。歷六十四句。<a 
name="0505b13" id="0505b13"></a>撿心。皆不可得亦如是。觀意雖同。而屬對有異。既不<a 
name="0505b14" id="0505b14"></a>得相待之心。既破相待假之惑也。是則於三假。合用<a 
name="0505b15" id="0505b15"></a>一百九十二觀。歷一百九十二句。求心畢竟不可得。<a 
name="0505b16" id="0505b16"></a>若不可得者。則心無所依。若心無所依。則心無所住。<a 
name="0505b17" id="0505b17"></a>若心無所住。則無分別。若無分別。則無是非。若無是<a 
name="0505b18" id="0505b18"></a>非。則無取捨。若無取捨。則諍論心息。若諍論心息。則<a 
name="0505b19" id="0505b19"></a>無愛恚。若無愛恚。則不起覺觀舉緣。若不起覺觀舉<a 
name="0505b20" id="0505b20"></a>緣。則三業寂不動。三業寂不動。即是正定。若得正定。<a 
name="0505b21" id="0505b21"></a>則豁然大悟心如&#x8657;空。心如&#x8657;空。發實相智慧。實相<a 
name="0505b22" id="0505b22"></a>智慧者。即是證一切智。證一切智了自然性。無師智<a 
name="0505b23" id="0505b23"></a>自悟。得慧眼清淨也。若證一切智慧眼清淨者。即永<a 
name="0505b24" id="0505b24"></a>離三界生死結業。通達真空。心無<span class="gaiji">罣<!--gaiji,罣,1[(ㄇ@(企-止))/圭],2&#x262B1;,3--></span>礙。是名從假入<a 
name="0505c01" id="0505c01"></a>空觀也。故大智度論讚般若偈云。</p><a 
name="0505c02" id="0505c02"></a><p>　<span class="lg">般若波羅蜜　　實法不顛倒　　念想觀<span class="corr" title='[巳&gt;已]'>已</span>除<a 
name="0505c03" id="0505c03"></a><br>　言語法皆滅　　無量眾罪除　　清淨心常一<a 
name="0505c04" id="0505c04"></a><br>　如是尊妙人　　則能見般若</span></p><a 
name="0505c05" id="0505c05"></a><p style="text-indent: 0em; margin-left: 0em"><span class="linehead"></span>若修從假入空觀。有一百九十二&#x98DC;者。止從觀故。亦<a 
name="0505c06" id="0505c06"></a>有一百九十二&#x98DC;也。所以者何。觀照一百九十二句<a 
name="0505c07" id="0505c07"></a>中。取著迷心。所計之法。皆無所有。名之為觀。一百九<a 
name="0505c08" id="0505c08"></a>十二種念想顛倒分別心息。故名為止。觀止合數。有<a 
name="0505c09" id="0505c09"></a>三百八十四&#x98DC;。修止觀者。善自尋之。其數宛然。皆有<a 
name="0505c10" id="0505c10"></a>所有。若行者。善得其意。何但止觀。各有一百九十二<a 
name="0505c11" id="0505c11"></a>&#x98DC;。四諦。十二因緣。六波羅蜜。一切解惑法門。歷句而<a 
name="0505c12" id="0505c12"></a>明。亦各有一百九十二&#x98DC;。若約互相破相循相即而<a 
name="0505c13" id="0505c13"></a>辨展轉。則言句無量。如是皆為約眾生未悟。藥病相<a 
name="0505c14" id="0505c14"></a>勤。作此分別。若於覺悟心中。皆有所有。猶如&#x8657;空。尚<a 
name="0505c15" id="0505c15"></a>無一句之法可存。&#x51B5;無量也。是為菩薩見諦道中別<a 
name="0505c16" id="0505c16"></a>相從假入空觀。不與二乘析法總相從假入空觀共<a 
name="0505c17" id="0505c17"></a>也。是則略明對治初心麤亂從假入空修止觀相。<span class="corr" title='[巳&gt;已]'>已</span><a 
name="0505c18" id="0505c18"></a>傳新學。若廣分別。則三三難盡。未了之者。或增疑網。<a 
name="0505c19" id="0505c19"></a>故不具出。是則略說對破初心麤亂意修止觀。</p><a 
name="0505c20" id="0505c20"></a><p style="text-indent: 0em; margin-left: 0em"><span class="linehead"></span>第二對治心沉浮病修止觀者。行者於坐禪時。其心<a 
name="0505c21" id="0505c21"></a>闇塞。無記瞪瞢。或時多睡。爾時應當修觀照了。若於<a 
name="0505c22" id="0505c22"></a>坐中。其心浮動輕躁不安。爾時應修止止之。是則略<a 
name="0505c23" id="0505c23"></a>說對治心沉浮病相分別止觀方法。並同於前。但須<a 
name="0505c24" id="0505c24"></a>善識藥病相對用之。不得對治有乘僻之失也。</p><a 
name="0506a01" id="0506a01"></a><p style="text-indent: 0em; margin-left: 0em"><span class="linehead"></span>第三隨便宜修止觀者。行者於坐禪時。雖為對治心<a 
name="0506a02" id="0506a02"></a>沉故。修於觀照。而由心不明淨。亦無法利。爾時當試<a 
name="0506a03" id="0506a03"></a>修止止之。若於止時。即覺身心安靜明淨。當知宜止。<a 
name="0506a04" id="0506a04"></a>即應用止安心。若行者於坐禪時。雖為治浮動故修<a 
name="0506a05" id="0506a05"></a>止。而心不住。亦無法利。當試修觀。若於觀中。即覺心<a 
name="0506a06" id="0506a06"></a>神明淨寂靜安隱。當知宜觀。即應用觀安心。是則略說<a 
name="0506a07" id="0506a07"></a>隨便宜修止觀相。分別止觀方法。不異於前。但須善<a 
name="0506a08" id="0506a08"></a>約便宜修之。則心神安隱。煩惱患息。而發諸法門也。</p><a 
name="0506a09" id="0506a09"></a><p style="text-indent: 0em; margin-left: 0em"><span class="linehead"></span>第四對破定見細心修止觀者。所謂行者。先用心觀<a 
name="0506a10" id="0506a10"></a>對破麤心亂。亂心既息。即得入定。定心細故。覺身空<a 
name="0506a11" id="0506a11"></a>寂。受於快樂。或利便心發。能以細心取於偏邪之理。<a 
name="0506a12" id="0506a12"></a>若不知定見&#x8657;誑。必生貪著。執以為實。若體知&#x8657;誑<a 
name="0506a13" id="0506a13"></a>不實。即屬愛屬見二煩惱不起。是名修止。若心猶惑<a 
name="0506a14" id="0506a14"></a>著愛見。結業不息。爾時應當修觀。觀於定見之中細<a 
name="0506a15" id="0506a15"></a>心。若不見定見中細心。即不執著定見。若不執著定<a 
name="0506a16" id="0506a16"></a>見。則愛見不起。亦屬煩惱結業。悉應推滅。是名別修<a 
name="0506a17" id="0506a17"></a>觀。略說對治定見細心修止觀相。分別止觀方法。並<a 
name="0506a18" id="0506a18"></a>同於前。但以破定見細微之失為異也。</p><a 
name="0506a19" id="0506a19"></a><p style="text-indent: 0em; margin-left: 0em"><span class="linehead"></span>第五為均齊定慧修止觀者。行者若於坐禪中。因修<a 
name="0506a20" id="0506a20"></a>止故滅。因修觀而入禪定。雖得入定。而觀慧微劣。則<a 
name="0506a21" id="0506a21"></a>不能發真慧。斷諸結使。發諸法門。爾時應當修觀破<a 
name="0506a22" id="0506a22"></a>折。分別觀門。具如前說。若於定中。智慧開發。即定慧<a 
name="0506a23" id="0506a23"></a>均等。能斷結使。證諸法門。若行者。於坐禪時。因修觀<a 
name="0506a24" id="0506a24"></a>故。或因修止。而心豁然開解。智慧分明。而定心微少<a 
name="0506b01" id="0506b01"></a>故。心則動散故。如風中燈。照物不明了。如釋論云。若<a 
name="0506b02" id="0506b02"></a>無定心。雖有觀空無相等智慧。是顛倒智慧。是狂智<a 
name="0506b03" id="0506b03"></a>慧。不能出生死照了一切。爾時應當修止。分別方法。<a 
name="0506b04" id="0506b04"></a>具如前說。以修止故。即得深禪定。得深禪定故。則智<a 
name="0506b05" id="0506b05"></a>慧定心等。如密室中燈。則能破闇照物分明。修止方<a 
name="0506b06" id="0506b06"></a>法。具如前說。為均齊定慧二法修止觀也。行者若能<a 
name="0506b07" id="0506b07"></a>如是。於端身正坐之中。善用此五&#x98DC;修止觀之意。取<a 
name="0506b08" id="0506b08"></a>捨不失其宜。當知是人善修佛法。善修佛法故。必修<a 
name="0506b09" id="0506b09"></a>一生不出過也。</p><a 
name="0506b10" id="0506b10"></a><p style="text-indent: 0em; margin-left: 0em"><span class="linehead"></span>次明第二歷緣對境修止觀者。一身常端坐。乃為入<a 
name="0506b11" id="0506b11"></a>道之勝妄。而有累之身。必涉事緣。若隨緣對境。而不<a 
name="0506b12" id="0506b12"></a>修習止觀。是則修習有間。結業觸處而起。豈得疾與<a 
name="0506b13" id="0506b13"></a>佛法相應。若於一切時中。但修定慧方便。當知是人<a 
name="0506b14" id="0506b14"></a>必能通達一切佛法。云何歷緣修止觀。所言緣者。謂<a 
name="0506b15" id="0506b15"></a>六種緣。一行。二住。三坐。四臥。五作。六言語。云何名對<a 
name="0506b16" id="0506b16"></a>境修止觀。所言境者。謂六塵境。一眼對色。二耳對聲。<a 
name="0506b17" id="0506b17"></a>三鼻對香。四舌對味。五身對觸。六意對法。行者約此<a 
name="0506b18" id="0506b18"></a>十二事中。修止觀故。名歷緣對境修止觀也。行者<a 
name="0506b19" id="0506b19"></a>若於行時。應作是念。我今為何等事故欲行。若為煩<a 
name="0506b20" id="0506b20"></a>惱所使。及不善無記事。即應行。云何行中修止。若於<a 
name="0506b21" id="0506b21"></a>行時。即知因於行故。則有一切煩惱善惡等法。了知<a 
name="0506b22" id="0506b22"></a>行心及行者一切法。皆不可得。則妄念心息。是名行<a 
name="0506b23" id="0506b23"></a>中修止。廣明止相如前。皆行中隨所應用而用之也。<a 
name="0506b24" id="0506b24"></a>云何行中修觀。應作是念。生心動身。故有進趣。名之<a 
name="0506c01" id="0506c01"></a>為行。因此行故。則有一切煩惱善惡等法。即當反觀<a 
name="0506c02" id="0506c02"></a>行心。不見相貌。當知行者。及一切法。畢竟空寂。是名<a 
name="0506c03" id="0506c03"></a>行中修觀。廣分別觀相。並如前說。當於行中。隨所應<a 
name="0506c04" id="0506c04"></a>用而用之也。行中亦同上所說。類有五&#x98DC;修止觀也。</p><a 
name="0506c05" id="0506c05"></a><p style="text-indent: 0em; margin-left: 0em"><span class="linehead"></span>復次若應住時。應作是念。我今為何等事故欲住。若<a 
name="0506c06" id="0506c06"></a>為煩惱及不善無記事住。即不應住。若為善利益事<a 
name="0506c07" id="0506c07"></a>即應住。云何名住中修止。若於住時。即知因於住故。<a 
name="0506c08" id="0506c08"></a>則有一切煩惱善惡等法。了知住心及住中一切法。<a 
name="0506c09" id="0506c09"></a>皆不可得。則妄念心息。是名住中修止。止相廣分別<a 
name="0506c10" id="0506c10"></a>如前。住中隨所應用而用之也。云何住中修觀。應作<a 
name="0506c11" id="0506c11"></a>此念。<span class="gaiji">[田*(丁-一)]<!--gaiji,,1[田*(丁-一)],2,3--></span>心駐一。故名為住。因此住故。則有一切煩惱<a 
name="0506c12" id="0506c12"></a>善惡等法。即當反觀住心。不見相貌。當知住者及住<a 
name="0506c13" id="0506c13"></a>中一切法。畢竟空寂。是名住中修觀。觀相廣分別如<a 
name="0506c14" id="0506c14"></a>前。住中隨所應用而用之也。住中亦類有五&#x98DC;修止<a 
name="0506c15" id="0506c15"></a>觀意。同上所說。</p><p style="text-indent: 0em; margin-left: 0em"><span class="linehead"></span>復次若於坐中。應作此念。我今為何<a 
name="0506c16" id="0506c16"></a>等事故欲坐。若為諸煩惱及不善無記事等坐。即不<a 
name="0506c17" id="0506c17"></a>應坐。若為善利益事。即應坐。云何坐中修止。若於坐<a 
name="0506c18" id="0506c18"></a>時。即於知因於坐故。則有一切煩惱若善惡等法。了<a 
name="0506c19" id="0506c19"></a>知坐心及坐中一切煩惱善惡之法。皆不可得。則妄<a 
name="0506c20" id="0506c20"></a>念心息。是名修止。止相廣分別如前。坐中隨所應用<a 
name="0506c21" id="0506c21"></a>而用之也。云何坐中修觀。應作是念。由心作念。累&#x811A;<a 
name="0506c22" id="0506c22"></a>安身。名之為坐。因此坐故。則有一切煩惱善惡等法。<a 
name="0506c23" id="0506c23"></a>行者即應反觀坐心。若不見相貌。當知坐者及坐中<a 
name="0506c24" id="0506c24"></a>一切法畢竟空寂。是名坐中修觀。觀相廣分別如前。<a 
name="0507a01" id="0507a01"></a>坐中隨所應用而用之也。坐中亦有五&#x98DC;修止觀意。<a 
name="0507a02" id="0507a02"></a>類同上說也。</p><p style="text-indent: 0em; margin-left: 0em"><span class="linehead"></span>復次若於寢臥時。應作是念。我今為何<a 
name="0507a03" id="0507a03"></a>等事故欲臥。若為諸煩惱及不善不如法放逸等事。<a 
name="0507a04" id="0507a04"></a>即不應臥。若為調和四大故臥。即如師子王臥。云何<a 
name="0507a05" id="0507a05"></a>臥中修止。若於寢息時。即了知因於眠故。則有一切<a 
name="0507a06" id="0507a06"></a>煩惱善惡等法。了知眠者及眠中一切煩惱善不善<a 
name="0507a07" id="0507a07"></a>法。皆不可得。則妄心息。是名眠中修止。止相廣分別<a 
name="0507a08" id="0507a08"></a>如前。眠中隨所應用而用之也。臥中云何修觀。應<a 
name="0507a09" id="0507a09"></a>作是念。若用心勞乏。即便惛闇。放縱六識用之。則有<a 
name="0507a10" id="0507a10"></a>一切煩惱善惡等法。行者即當反觀臥心。不見相貌。<a 
name="0507a11" id="0507a11"></a>當知臥者及一切法畢竟空寂。是名臥中修觀。觀相<a 
name="0507a12" id="0507a12"></a>廣分別如前。眠中隨所應用而用之也。臥中亦類有<a 
name="0507a13" id="0507a13"></a>五&#x98DC;修止觀意。同上所說。</p><p style="text-indent: 0em; margin-left: 0em"><span class="linehead"></span>復次若於作時。應作是念。<a 
name="0507a14" id="0507a14"></a>我為何等事故欲作。若為諸煩惱及不善無記事作。<a 
name="0507a15" id="0507a15"></a>即不應作。若為善利益事。即應作。云何名作中修止。<a 
name="0507a16" id="0507a16"></a>若於作時。即知因於作故。則有一切煩惱善惡等法。<a 
name="0507a17" id="0507a17"></a>了知作者及作中一切煩惱善惡等法。皆不可得。則<a 
name="0507a18" id="0507a18"></a>妄念心息。是名作修止。云何作時修觀。應作是念。由<a 
name="0507a19" id="0507a19"></a>心運身手。造作諸事。因之作故。則有一切善惡等法。<a 
name="0507a20" id="0507a20"></a>即當反觀作心。不見相貌。當知作者及一切法畢竟<a 
name="0507a21" id="0507a21"></a>空寂。是名作中修觀。觀相廣分別如前。作中隨所應<a 
name="0507a22" id="0507a22"></a>用而用之也。作中亦類有五&#x98DC;修止觀意。同上所說。</p><a 
name="0507a23" id="0507a23"></a><p style="text-indent: 0em; margin-left: 0em"><span class="linehead"></span>復次若於語時。應作是念。我今為何等事故欲語。若<a 
name="0507a24" id="0507a24"></a>隨諸煩惱。為欲論說不善無記事而語者。即不應語。<a 
name="0507b01" id="0507b01"></a>若為善利益事。即應語也。云何名語中修止。若應語<a 
name="0507b02" id="0507b02"></a>時。即知由此語故。則有一切煩惱善惡等法。了知語<a 
name="0507b03" id="0507b03"></a>者及語中一切煩惱善不善法。皆不可得。則妄念心<a 
name="0507b04" id="0507b04"></a>息。是名語中修止。止相廣分別如前。語中隨所應用<a 
name="0507b05" id="0507b05"></a>而用之也。云何語中修觀。應作是念。由心覺觀。&#x76B7;動<a 
name="0507b06" id="0507b06"></a>氣息。衝於咽喉脣舌齒&#x816D;。出音聲言語。因此語故。則<a 
name="0507b07" id="0507b07"></a>有一切煩惱善惡等法。即當反觀語心。不見相貌。當<a 
name="0507b08" id="0507b08"></a>知語者及一切法畢竟空寂。是名語中修觀。觀相廣<a 
name="0507b09" id="0507b09"></a>分別如前。語中亦類有五&#x98DC;修止觀意。同上所說。</p><a 
name="0507b10" id="0507b10"></a><p style="text-indent: 0em; margin-left: 0em"><span class="linehead"></span>復次。云何名眼見色時修止。若見色時。即知如鏡中<a 
name="0507b11" id="0507b11"></a>像。水中月。乾闥婆城。雖有見而無定實故。若見順情<a 
name="0507b12" id="0507b12"></a>之色。不起貪愛。見違情之色。不起恚惱。見非違非順<a 
name="0507b13" id="0507b13"></a>之色。不起無明及諸亂想。是名修止。止相廣分別如<a 
name="0507b14" id="0507b14"></a>前。眼見色時。隨所應用而用之也。云何眼名見色時<a 
name="0507b15" id="0507b15"></a>應修觀。應作是念。隨有所見。即無見相。所以者何。於<a 
name="0507b16" id="0507b16"></a>彼根塵空名。空明之中。各各無見。亦無分別。和合因<a 
name="0507b17" id="0507b17"></a>緣出生眼識。眼識因緣即生意識。意識生時。即能分<a 
name="0507b18" id="0507b18"></a>別種種諸色。因此則有一切煩惱善惡等法。即當反<a 
name="0507b19" id="0507b19"></a>觀念色之心。不見相貌。當知見者及一切法畢竟空<a 
name="0507b20" id="0507b20"></a>寂。是名為觀。觀相廣分別如前。若眼見色時。隨所應<a 
name="0507b21" id="0507b21"></a>用而用之也。見色中亦類有五&#x98DC;修止觀意。如上所<a 
name="0507b22" id="0507b22"></a>說。</p><p style="text-indent: 0em; margin-left: 0em"><span class="linehead"></span>復次耳聞聲時修止者。隨所聞聲。即知如響相。若<a 
name="0507b23" id="0507b23"></a>聞順情之聲。不起愛心。聞違情之聲。不起瞋心。聞非<a 
name="0507b24" id="0507b24"></a>違非順之聲。不起分別心。是名修止。止相廣分別如<a 
name="0507c01" id="0507c01"></a>前。聞聲中隨所應用而用之也。云何修觀。應作是念。<a 
name="0507c02" id="0507c02"></a>隨所聞聲。空無所有。但從根塵和合生於耳識。次意<a 
name="0507c03" id="0507c03"></a>識生。強起分別。因此則有一切煩惱善惡等法故。即<a 
name="0507c04" id="0507c04"></a>當反觀聞聲之心。不見相貌。當知聞者及一切法畢<a 
name="0507c05" id="0507c05"></a>竟空寂。是名為觀。觀相廣分別如前。於聲中。隨所應<a 
name="0507c06" id="0507c06"></a>用而用之也。聞聲中亦類五&#x98DC;修止觀意。同上所說。</p><a 
name="0507c07" id="0507c07"></a><p style="text-indent: 0em; margin-left: 0em"><span class="linehead"></span>復次鼻嗅香時修止者。隨所聞香。即知如火中<span class="gaiji">燄<!--gaiji,燄,1[舀*炎],2&#x269A8;,3--></span>。如<a 
name="0507c08" id="0507c08"></a>水中氣。&#x8657;空中香。若聞順情之香。不起&#x7740;心。違情臭<a 
name="0507c09" id="0507c09"></a>氣。不起瞋相。非違非順之香。不生亂念。是名修止。止<a 
name="0507c10" id="0507c10"></a>相廣分別如前。嗅香中隨所應用而用之也。云何修<a 
name="0507c11" id="0507c11"></a>觀。應作是念。念取聞香。&#x8657;誑無不實。所以者何。根塵<a 
name="0507c12" id="0507c12"></a>合故即生鼻識。次生意識。強分別妄生香想。因此即<a 
name="0507c13" id="0507c13"></a>有一切煩惱善惡等法。即當反觀聞香之心。不見相<a 
name="0507c14" id="0507c14"></a>貌。當知聞香者及一切法畢竟空寂。是名修觀。觀相<a 
name="0507c15" id="0507c15"></a>廣分別如前。於聞香中。隨所應用而用之也。聞香中<a 
name="0507c16" id="0507c16"></a>亦類有五&#x98DC;修止觀意。同上所說。</p><p style="text-indent: 0em; margin-left: 0em"><span class="linehead"></span>復次舌受味時修<a 
name="0507c17" id="0507c17"></a>止者。隨所受味。即知如於夢幻中得味。若得順情美<a 
name="0507c18" id="0507c18"></a>味。不起貪著。違情惡味。不起瞋心。非違非順之味。不<a 
name="0507c19" id="0507c19"></a>起分別意想。是名修止。止相如前廣分別。於受味時。<a 
name="0507c20" id="0507c20"></a>隨所應用而用之也。云何名舌受味時修觀。應作是<a 
name="0507c21" id="0507c21"></a>念。今所受味。實不可得。所以者何。外六味性無分別。<a 
name="0507c22" id="0507c22"></a>內舌根本性亦無知。和合內外因緣則舌識生。次生<a 
name="0507c23" id="0507c23"></a>意識。強取味相。因此則有一切煩惱善惡等法。反觀<a 
name="0507c24" id="0507c24"></a>緣味之識。不見相貌。當知受味者及一切法畢竟空<a 
name="0508a01" id="0508a01"></a>寂。是名修觀。觀相廣分別如前。於受味中。隨所應用<a 
name="0508a02" id="0508a02"></a>而用之也。舌受味中。亦類有五&#x98DC;修止觀意。同上所<a 
name="0508a03" id="0508a03"></a>說。</p><p style="text-indent: 0em; margin-left: 0em"><span class="linehead"></span>復次身受觸時修止者。隨所覺觸。即知影化不實。<a 
name="0508a04" id="0508a04"></a>若受順情樂觸。不起貪著。受違情苦觸。不起瞋腦。受<a 
name="0508a05" id="0508a05"></a>非違非順之觸。不起憶想分別。是名修止。止相廣分<a 
name="0508a06" id="0508a06"></a>別如前。於受觸中。隨所應用而用之也。云何身受觸<a 
name="0508a07" id="0508a07"></a>時修觀。應作是念。輕重冷暖&#x6F81;滑等名之為觸。頭等<a 
name="0508a08" id="0508a08"></a>六分名之為身。觸性&#x8657;假。身亦不實。誰能文觸。和合<a 
name="0508a09" id="0508a09"></a>因緣。即生身識。次生意識。憶想分別苦樂等相。故名<a 
name="0508a10" id="0508a10"></a>為觸。即當反觀緣觸之心。不見相貌。當知受觸者。及<a 
name="0508a11" id="0508a11"></a>一切法畢竟空寂。是名修觀。觀相廣分別如前。於受<a 
name="0508a12" id="0508a12"></a>觸中。隨所應用而用之也。身觸受中。亦類有五&#x98DC;修<a 
name="0508a13" id="0508a13"></a>止觀意。同上所說。</p><p style="text-indent: 0em; margin-left: 0em"><span class="linehead"></span>復次意知法中修止觀相。如初約<a 
name="0508a14" id="0508a14"></a>坐禪中明。修止觀五&#x98DC;之意。是中廣分別。今重不明。<a 
name="0508a15" id="0508a15"></a>行者若能於行住坐臥。見聞覺知等。一切處中。修止<a 
name="0508a16" id="0508a16"></a>觀者。當知是人真修。摩訶衍中。如大品經中佛告須<a 
name="0508a17" id="0508a17"></a>菩提。若菩薩行知行。坐時知坐。乃身服僧伽梨。視的<a 
name="0508a18" id="0508a18"></a>一心。出入禪定皆知。故名菩薩摩訶薩。摩訶衍以不<a 
name="0508a19" id="0508a19"></a>可得故。</p><a 
name="0508a20" id="0508a20"></a><p style="text-indent: 0em; margin-left: 0em"><span class="linehead"></span>復次若人如是一切處中。修行大乘。是人則於世間。<a 
name="0508a21" id="0508a21"></a>最勝無與等者。如釋論中偈說。</p><a 
name="0508a22" id="0508a22"></a><p>　<span class="lg">閑坐林樹下　　寂然滅諸惑　　澹泊得一心<a 
name="0508a23" id="0508a23"></a><br>　斯樂乃安樂　　人求世間利　　名衣好&#x7240;褥<a 
name="0508a24" id="0508a24"></a><br>　斯樂非安穩　　求利無厭足　　納衣行乞食<a 
name="0508b01" id="0508b01"></a><br>　動止心常一　　自以智慧眼　　觀知諸法實<a 
name="0508b02" id="0508b02"></a><br>　種種諸法中　　皆以等觀入　　解慧止寂然<a 
name="0508b03" id="0508b03"></a><br>　三界無倫匹</span></p><a 
name="0508b04" id="0508b04"></a><p style="margin-left: 3em"><span class="headname">七　善根發</span></p><a 
name="0508b05" id="0508b05"></a><p style="text-indent: 0em; margin-left: 0em"><span class="linehead"></span>行者若能如是於從假入空觀中善修止觀者。則於<a 
name="0508b06" id="0508b06"></a>坐中。心身明淨。爾時當有種種善根開發。應須識知。<a 
name="0508b07" id="0508b07"></a>略明善根開發之相。有二種不同。一者外善根發相。<a 
name="0508b08" id="0508b08"></a>所謂布施。持戒。孝順父母尊長。供養三安。及讀誦聽<a 
name="0508b09" id="0508b09"></a>學等。善根發相。此是外事。與魔境相應。今不分別。二<a 
name="0508b10" id="0508b10"></a>者內善根發相。所謂諸禪法門善根開發也。即為三<a 
name="0508b11" id="0508b11"></a>意。一正明善根發相。二分別真偽。三明用止觀長養<a 
name="0508b12" id="0508b12"></a>善根。</p><a 
name="0508b13" id="0508b13"></a><p style="text-indent: 0em; margin-left: 0em"><span class="linehead"></span>第一內善根發相。五種善根相不同。一息道善根發<a 
name="0508b14" id="0508b14"></a>相。二不淨觀善根發相。三慈心善根發相。四觀因緣<a 
name="0508b15" id="0508b15"></a>善根發相。五念佛善根發相。一息道善根發相者。行<a 
name="0508b16" id="0508b16"></a>者善修止觀故。身心調適。妄念心息。因是自覺其心。<a 
name="0508b17" id="0508b17"></a>漸漸入定。發於欲界及未到地定身心。泯然空寂。定<a 
name="0508b18" id="0508b18"></a>心安穩。於此定中。都不見身心相貌。於後或經一坐<a 
name="0508b19" id="0508b19"></a>二坐。乃至一日二日一月二月。將息得所。不退不失。<a 
name="0508b20" id="0508b20"></a>即於定中。忽覺身心運動。八觸而發。八觸者。謂覺身<a 
name="0508b21" id="0508b21"></a>動痒冷暖輕重&#x6F81;滑等。當觸發時。身心安定。&#x8657;微悅<a 
name="0508b22" id="0508b22"></a>預。快樂清冷。不可為喻。是數息根本禪定善根發<a 
name="0508b23" id="0508b23"></a>相。</p><a 
name="0508b24" id="0508b24"></a><p style="text-indent: 0em; margin-left: 0em"><span class="linehead"></span>復次行者。或於欲界未到地中。忽然覺息出入長短。<a 
name="0508c01" id="0508c01"></a>知遍身毛孔皆悉&#x8657;&#x758E;。即以心眼見內三十六物。猶<a 
name="0508c02" id="0508c02"></a>如開倉見諸麻豆等。心大驚喜。寂靜安快。是為隨息<a 
name="0508c03" id="0508c03"></a>特勝善根發相。二不淨觀善根發相。行者若得欲界<a 
name="0508c04" id="0508c04"></a>未到地定。身心&#x8657;寂。忽然見佗男女身。死<span class="corr" title='[巳&gt;已]'>已</span>&#x8196;脹爛<a 
name="0508c05" id="0508c05"></a>壞蟲膿流出。見白骨狼籍。其心悲喜。厭患所愛。此為<a 
name="0508c06" id="0508c06"></a>九想善根發相。或於靜定之中。忽然見內身外身不<a 
name="0508c07" id="0508c07"></a>淨&#x8196;脹狼籍。自身白骨。從頭至足。節節相柱。見是事<a 
name="0508c08" id="0508c08"></a><span class="corr" title='[巳&gt;已]'>已</span>。定心安隱。覺悟無常。厭患五欲。不&#x7740;我人。此是背<a 
name="0508c09" id="0508c09"></a>捨善根發相。或於定心之中。見於內身外身一切飛<a 
name="0508c10" id="0508c10"></a>禽走獸。衣服飲食。屋舍山林。皆悉不淨。此為大不淨<a 
name="0508c11" id="0508c11"></a>善根發相。三慈心善根發相。行者因修止觀故。若得<a 
name="0508c12" id="0508c12"></a>欲界未到地定。於此定中。忽然發心。慈念眾生。或緣<a 
name="0508c13" id="0508c13"></a>觀人得樂之相。即發深定。內心悅樂清淨。不可為喻。<a 
name="0508c14" id="0508c14"></a>中人怨人乃至十方五道眾生。亦復如是。從禪定起。<a 
name="0508c15" id="0508c15"></a>其心悅樂。隨所見人。顏色常和。是為慈心善根發相。<a 
name="0508c16" id="0508c16"></a>行者因修止觀故。若得欲界未到地定。身心靜定。忽<a 
name="0508c17" id="0508c17"></a>然覺悟心生。推尋三世無明行等諸因緣。不見我人。<a 
name="0508c18" id="0508c18"></a>即離斷常。破諸邪執。得定安穩。解慧開發。心生法喜。<a 
name="0508c19" id="0508c19"></a>不念世事。乃至五陰十二入十八界。分別亦如是。因<a 
name="0508c20" id="0508c20"></a>緣發相。五念佛善根發相。行者因修止故。若得欲界<a 
name="0508c21" id="0508c21"></a>未到地定。身心空寂。忽然憶念諸佛功德相好不可<a 
name="0508c22" id="0508c22"></a>思議。所有十力四無畏不共三昧解脫等法不可思<a 
name="0508c23" id="0508c23"></a>議。神通變化無礙說法。廣利眾生不可思議。如是等<a 
name="0508c24" id="0508c24"></a>無量功德不可思議。作是念時。即敬愛心生。三昧開<a 
name="0509a01" id="0509a01"></a>發。身心快樂。清淨安隱。無諸惡相。從禪定起。身體輕<a 
name="0509a02" id="0509a02"></a>利。自覺功德巍巍。入所敬愛。是為念佛三昧善根發<a 
name="0509a03" id="0509a03"></a>相。</p><a 
name="0509a04" id="0509a04"></a><p style="text-indent: 0em; margin-left: 0em"><span class="linehead"></span>復次行者。因修止觀故。若得身心證靜。或發無常苦<a 
name="0509a05" id="0509a05"></a>無我不淨。世間可厭患。食不淨無斷雖盡想。念佛法<a 
name="0509a06" id="0509a06"></a>僧戒捨天六念。念處<span class="note">(四念處)</span>正勤<span class="note">(四正勤)</span>如意<span class="note">(四如意)</span>根<span class="note">(五根)</span><a 
name="0509a07" id="0509a07"></a>力<span class="note">(五力)</span>覺<span class="note">(七覺支)</span>道<span class="note">(八正道)</span>空無相無作。六度波羅蜜。神通<a 
name="0509a08" id="0509a08"></a>變化等。一切法門發相。是中應廣分別。故經云。制之<a 
name="0509a09" id="0509a09"></a>一處。無事不辦。</p><a 
name="0509a10" id="0509a10"></a><p style="text-indent: 0em; margin-left: 0em"><span class="linehead"></span>第二分別真偽者。即為二意。一明邪相。二辨真正相。<a 
name="0509a11" id="0509a11"></a>偽相者。若發如上諸禪時。隨因所發之法。或身手紛<a 
name="0509a12" id="0509a12"></a>動。或時身重如物鎮壓。或時身輕欲飛。或身如被縛。<a 
name="0509a13" id="0509a13"></a>或時透逸垂熟。或時煎寒。或時狀熱。或見諸異種種<a 
name="0509a14" id="0509a14"></a>境界。或時其心闇蔽。或時起諸惡覺。或時外散亂善<a 
name="0509a15" id="0509a15"></a>事。或時歡喜躁作。或時憂愁悲思。或時惡觸觸身。身<a 
name="0509a16" id="0509a16"></a>毛驚&#x7AEA;。或時大樂昏&#x9154;。如是種種邪法。與禪俱發。名<a 
name="0509a17" id="0509a17"></a>為邪偽。此之邪定。若人愛著此。即與九十六種鬼神<a 
name="0509a18" id="0509a18"></a>法相應。多好失心癲狂。或時諸鬼神等。知人念&#x7740;其<a 
name="0509a19" id="0509a19"></a>法。即加勢力。令發諸深邪定智慧辨才神通。感動世<a 
name="0509a20" id="0509a20"></a>人。見者謂得道果。皆悉信伏。而其內心顛倒。專行思<a 
name="0509a21" id="0509a21"></a>法。是人命終。永不值佛。還墮鬼神道中。若在生時。多<a 
name="0509a22" id="0509a22"></a>行惡法。即墮地獄。若欲知其因緣。當尋九十六種邪<a 
name="0509a23" id="0509a23"></a>道。即明見此事。行者修止觀時。若證如是等禪。有此<a 
name="0509a24" id="0509a24"></a>諸邪偽相。當即&#x5374;之。若知&#x8657;誑。正心不著。即當謝滅。<a 
name="0509b01" id="0509b01"></a>若不滅。應用止觀。觀破即滅矣。二次明禪發相。若於<a 
name="0509b02" id="0509b02"></a>坐中。發諸禪時。無有如上所說諸法等。隨禪發時。即<a 
name="0509b03" id="0509b03"></a>覺與定相應。空明清淨。內心喜悅。澹然快樂。無有覆<a 
name="0509b04" id="0509b04"></a>蓋。善心開發。信敬增長。智鑒分明。身心柔軟。微妙&#x8657;<a 
name="0509b05" id="0509b05"></a>寂。厭患世間。無為無欲。出入自在。是為正禪發相。譬<a 
name="0509b06" id="0509b06"></a>如與惡人共事。恒相觸惱。若與若人共事。久久愈見<a 
name="0509b07" id="0509b07"></a>其美。分別邪正二種相。亦如是也。</p><a 
name="0509b08" id="0509b08"></a><p style="text-indent: 0em; margin-left: 0em"><span class="linehead"></span>第三次明修止觀長養諸根者。若於座中。諸善根發<a 
name="0509b09" id="0509b09"></a>時。應用止觀二法。修令增長。云何修。若宜用止。則以<a 
name="0509b10" id="0509b10"></a>止修之。若宜用觀。即可用觀。略示大意。</p><a 
name="0509b11" id="0509b11"></a><p style="margin-left: 3em"><span class="headname">八　證相</span></p><a 
name="0509b12" id="0509b12"></a><p style="text-indent: 0em; margin-left: 0em"><span class="linehead"></span>若行者如是修止觀時。即能了知一切諸法。皆由心<a 
name="0509b13" id="0509b13"></a>生。因緣&#x8657;假不實故空。以知空故。即不得一切諸法<a 
name="0509b14" id="0509b14"></a>名字相貌。即是體真止也。爾時上不見佛果可求。下<a 
name="0509b15" id="0509b15"></a>不見眾生可度。是名從假入空觀。亦名二諦觀。亦名<a 
name="0509b16" id="0509b16"></a>慧眼。亦名一切智。若住此觀。即墮聲聞辟支佛地。故<a 
name="0509b17" id="0509b17"></a>法華經中。諸聲聞等自歎言。我等若聞淨佛國土。教<a 
name="0509b18" id="0509b18"></a>化眾生。不生喜樂。所以者何。一切諸法。皆悉空寂。無<a 
name="0509b19" id="0509b19"></a>生無滅。無大無小。無漏無為。如是思惟。不生喜樂。當<a 
name="0509b20" id="0509b20"></a>知若見無為。入正位者。其人終不能發三菩提心。此<a 
name="0509b21" id="0509b21"></a>則定力多故。不見佛性。若菩薩為度一切眾生。成就<a 
name="0509b22" id="0509b22"></a>一切佛法故。不應取著無為。爾時應修從空入假觀。<a 
name="0509b23" id="0509b23"></a>即當諦觀。心性雖空。緣對之時。亦能出生一切諸法。<a 
name="0509b24" id="0509b24"></a>猶如幻化。雖無定實。亦有見聞覺知等相。差別不同。<a 
name="0509c01" id="0509c01"></a>行者如是觀時。雖知一切諸法。畢竟空寂。能於空中。<a 
name="0509c02" id="0509c02"></a>修種行。如空中種樹。亦能分別眾生諸根性。故無量<a 
name="0509c03" id="0509c03"></a>故則說法無量。若能成就無量辨才。即能利益六道<a 
name="0509c04" id="0509c04"></a>苦眾生。是名方便隨緣修止。即是從空入假觀。亦名<a 
name="0509c05" id="0509c05"></a>平等觀。亦名法眼。亦名道種智。住此觀中。智慧力多。<a 
name="0509c06" id="0509c06"></a>雖見佛性。而不明了。菩薩雖復成就如此二觀。猶是<a 
name="0509c07" id="0509c07"></a>方便觀門。非止觀也。故瓔珞經云。前二種方便道。因<a 
name="0509c08" id="0509c08"></a>是二空觀。得入中道第一義觀。雙照二諦。心心寂滅。<a 
name="0509c09" id="0509c09"></a>自然流入薩婆若海。若菩薩欲於一念中。具足一切<a 
name="0509c10" id="0509c10"></a>佛法者。應修息二邊分別止中道正觀。云何修正觀。<a 
name="0509c11" id="0509c11"></a>若能體知心性非真非假。息緣真假。息緣真假之心。<a 
name="0509c12" id="0509c12"></a>名之為止。諦觀心性非空非假。而不壞空假之法。若<a 
name="0509c13" id="0509c13"></a>能如此照了。即於心性通達中道。圓照二諦。若能於<a 
name="0509c14" id="0509c14"></a>自心中。見中道二諦。即見一切諸法。中道二諦。亦不<a 
name="0509c15" id="0509c15"></a>取中道二諦。以決定性不可得。是名中道正觀。如中<a 
name="0509c16" id="0509c16"></a>論偈中說。</p><a 
name="0509c17" id="0509c17"></a><p>　<span class="lg">因緣所生法　　我說即是空　　亦名為假名<a 
name="0509c18" id="0509c18"></a><br>　亦是中道義</span></p><a 
name="0509c19" id="0509c19"></a><p style="text-indent: 0em; margin-left: 0em"><span class="linehead"></span>尋此偈意。非唯具足分別正觀之相。亦是兼明前二<a 
name="0509c20" id="0509c20"></a>種方便觀門中道正觀。即是佛眼。即是一切種智。若<a 
name="0509c21" id="0509c21"></a>住此觀。即是定慧力等。了了見於佛性。即安住大乘。<a 
name="0509c22" id="0509c22"></a>行步平正。其疾如風。若行疾如風。即是自然流入薩<a 
name="0509c23" id="0509c23"></a>婆若海。若流入薩婆海。即是行如來行。若行如來行。<a 
name="0509c24" id="0509c24"></a>即是入如來室。若入如來室。即著如來衣。若著如來<a 
name="0510a01" id="0510a01"></a>衣。即是坐如求座。若坐如來座。即是以如來莊嚴而<a 
name="0510a02" id="0510a02"></a>自莊嚴。若以如來莊嚴而自莊嚴。即是獲得六根清<a 
name="0510a03" id="0510a03"></a>淨。若得六根清淨。即是入佛境界。若入佛境界。即於<a 
name="0510a04" id="0510a04"></a>一切法無所染著。若於一切法無所染著。即是一切<a 
name="0510a05" id="0510a05"></a>諸佛皆現在前。若一切諸佛皆現在前。即是成就念<a 
name="0510a06" id="0510a06"></a>佛三昧。若成就念佛三昧。即是安住首楞嚴定。若安<a 
name="0510a07" id="0510a07"></a>住首楞嚴定。即得普現色身三昧。即能普入十方國<a 
name="0510a08" id="0510a08"></a>土。教化眾生。若普入十方國土教化眾生。即是嚴淨<a 
name="0510a09" id="0510a09"></a>一切佛剎。若嚴淨一切佛剎。即是供養十方諸佛。即<a 
name="0510a10" id="0510a10"></a>能受持一切諸佛法藏。若能受持一切諸佛法藏。即<a 
name="0510a11" id="0510a11"></a>能具足一切諸行諸波羅蜜。若具足一切諸波羅蜜。<a 
name="0510a12" id="0510a12"></a>即入頓悟大菩薩位。即與普賢文殊。共為等侶。若與<a 
name="0510a13" id="0510a13"></a>普賢文殊為等侶。即在法性身中。若常在法性身中。<a 
name="0510a14" id="0510a14"></a>即為十方諸佛稱歎授記。若為稱歎授記。即是莊嚴<a 
name="0510a15" id="0510a15"></a>兜率天道。若莊嚴兜率天道。即能示現降身母胎。<a 
name="0510a16" id="0510a16"></a>若示現降身母胎。即能示現出家行詣道樹。若示現<a 
name="0510a17" id="0510a17"></a>行詣道樹。即能示現降伏大力魔怨。若示現降伏魔<a 
name="0510a18" id="0510a18"></a>怨。即能示現成等正覺。若示現成等正覺。即能示現<a 
name="0510a19" id="0510a19"></a>轉正法輪。若示現轉正法輪。即能示現入般涅槃。若<a 
name="0510a20" id="0510a20"></a>示現入涅槃。即是於十方國。究竟一切佛事。若究竟<a 
name="0510a21" id="0510a21"></a>佛事。即是具足真應二身。若具足二身。即是初發心<a 
name="0510a22" id="0510a22"></a>住菩薩也。故華嚴經云。初發心時。便成正覺。了達諸<a 
name="0510a23" id="0510a23"></a>法真實之性。所有慧心不由他悟。亦云初發心菩薩。<a 
name="0510a24" id="0510a24"></a>得如來一身無量身。亦云初心菩薩具足八相成道。<a 
name="0510b01" id="0510b01"></a>亦云初發心菩薩即是佛。涅槃經云。發心畢竟二不<a 
name="0510b02" id="0510b02"></a>別。如是二心先心難。大品經亦云。須菩提。有菩薩摩<a 
name="0510b03" id="0510b03"></a>訶薩。從初發心。即座道場。轉正法輪。當知是菩薩為<a 
name="0510b04" id="0510b04"></a>如佛。法華中。龍女所獻珠為證。如是等經。皆明初心<a 
name="0510b05" id="0510b05"></a>具足一切佛法。若於初心具足一切佛法者。即是大<a 
name="0510b06" id="0510b06"></a>品經中。阿字法門。即是法華經中。為令眾生開佛知<a 
name="0510b07" id="0510b07"></a>見。即是涅槃經中見佛性故。住大涅槃。是則略說初<a 
name="0510b08" id="0510b08"></a>心菩薩因修止觀證果之相。</p><p style="text-indent: 0em; margin-left: 0em"><span class="linehead"></span>次明後心證果之相。後<a 
name="0510b09" id="0510b09"></a>心所證境界。則不可知。今推教所明。終不離止觀二<a 
name="0510b10" id="0510b10"></a>法。所以者何。如法華經中。殷勤稱歎諸佛智慧。即觀<a 
name="0510b11" id="0510b11"></a>義。此即是約觀以明觀行也。涅槃經中。廣解百句解<a 
name="0510b12" id="0510b12"></a>脫。以釋大涅槃者。即是約止以明果也。故云。大涅槃<a 
name="0510b13" id="0510b13"></a>亦名常寂定。定者即是止義。法華經中。雖約觀智明<a 
name="0510b14" id="0510b14"></a>果。即攝於止。故云乃至究竟涅槃常寂滅相終歸於<a 
name="0510b15" id="0510b15"></a>空。涅槃雖約止明果。亦攝於觀。故以三德。為大涅槃。<a 
name="0510b16" id="0510b16"></a>此二大經。雖復文義出沒不同。莫不皆約止觀二門<a 
name="0510b17" id="0510b17"></a>辨無究竟。並據定慧兩法。以明極果。行者當知。若初<a 
name="0510b18" id="0510b18"></a>中後果。皆不可思議故。新金光明云。前際如來不可<a 
name="0510b19" id="0510b19"></a>思議。中際如來種種莊嚴。後際如來常無破壞。如是<a 
name="0510b20" id="0510b20"></a>皆約修止觀二心辨果。故般舟三昧經中偈云。</p><a 
name="0510b21" id="0510b21"></a><p>　<span class="lg">諸佛從心得解脫　　心者清淨名無垢<a 
name="0510b22" id="0510b22"></a><br>　五道鮮潔不受色　　有解此者名大道</span></p><a 
name="0510b23" id="0510b23"></a><p style="margin-left: 2em"><span class="headname">讚圓覺</span></p><a 
name="0510b24" id="0510b24"></a><p style="margin-left: 4em"><span class="byline">金紫光錄大夫守中書侍郎兼戶部尚書同中書</span></p><a 
name="0510c01" id="0510c01"></a><p style="margin-left: 4em"><span class="byline">門下平章事集賢殿大學士　裴休　撰</span></p><a 
name="0510c02" id="0510c02"></a><p>　<span class="lg">眾生諸佛塵沙德　　同薀光明大藏中<a 
name="0510c03" id="0510c03"></a><br>　覺心平等遍十方　　迷人顛倒生分別<a 
name="0510c04" id="0510c04"></a><br>　法王有法名圓覺　　流出真如及涅槃<a 
name="0510c05" id="0510c05"></a><br>　無明無體如空華　　覺心既顯無明滅<a 
name="0510c06" id="0510c06"></a><br>　蔩朝境寂身心淨　　初結菩提廣大緣<a 
name="0510c07" id="0510c07"></a><br>　須依圓照廓情塵　　方是如來本因地<a 
name="0510c08" id="0510c08"></a><br>　是故眾等汝當知　　隨順文殊因地法<a 
name="0510c09" id="0510c09"></a><br>　一切眾生&#x8657;妄境　　皆生圓覺妙心中<a 
name="0510c10" id="0510c10"></a><br>　如彼空華實不生　　從空有故從空滅<a 
name="0510c11" id="0510c11"></a><br>　翳除華滅空元淨　　知顯塵消覺圓□<a 
name="0510c12" id="0510c12"></a><br>　幻心只向覺心生　　莫於覺外求離幻<a 
name="0510c13" id="0510c13"></a><br>　日輪當午群陰滅　　覺體今明眾幻除<a 
name="0510c14" id="0510c14"></a><br>　幻除覺滿覺非空　　莫疑是幻還修幻<a 
name="0510c15" id="0510c15"></a><br>　是故眾等汝當知　　隨順普賢修幻法<a 
name="0510c16" id="0510c16"></a><br>　如來淨覺離紛染　　求證先依戒定門<a 
name="0510c17" id="0510c17"></a><br>　妄身無體妄心空　　幻心滅故幻塵滅<a 
name="0510c18" id="0510c18"></a><br>　鏡磨垢盡青黃顯　　智照情空物我融<a 
name="0510c19" id="0510c19"></a><br>　唯有圓明大覺心　　根塵器界皆清淨<a 
name="0510c20" id="0510c20"></a><br>　虞泉日沒山阿暗　　靈腑心昏夢幻勞<a 
name="0510c21" id="0510c21"></a><br>　深觀人法二俱空　　悟取眾生本成佛<a 
name="0510c22" id="0510c22"></a><br>　是故眾等汝當知　　依此修持免迷悶<a 
name="0510c23" id="0510c23"></a><br>　如來妙覺圓明體　　煩惱真如本不分<a 
name="0510c24" id="0510c24"></a><br>　始終生滅若循環　　皆是輪迴妄中見<a 
name="0511a01" id="0511a01"></a><br>　岸移月運俱旋復　　&#x945B;盡金成&#x945B;不生<a 
name="0511a02" id="0511a02"></a><br>　浮心巧見執疑情　　終不能遊寂滅海<a 
name="0511a03" id="0511a03"></a><br>　蔩朝淨念如來境　　先斷輪迴根本心<a 
name="0511a04" id="0511a04"></a><br>　若將圓覺妄中觀　　覺隨妄轉何由辨<a 
name="0511a05" id="0511a05"></a><br>　是故眾等汝當知　　莫於圓覺生三或<a 
name="0511a06" id="0511a06"></a><br>　一切眾生無始際　　皆因婬欲受諸身<a 
name="0511a07" id="0511a07"></a><br>　將知累劫久輪迴　　只緣貪愛為根本<a 
name="0511a08" id="0511a08"></a><br>　紛紛欲境多違順　　杳杳迷途厭死生<a 
name="0511a09" id="0511a09"></a><br>　若除渴愛斷輪迴　　便於圓覺能開悟<a 
name="0511a10" id="0511a10"></a><br>　日光雖盛浮雲蔽　　覺性常圓二部昏<a 
name="0511a11" id="0511a11"></a><br>　若欲安心妙覺城　　依願修行斷諸障<a 
name="0511a12" id="0511a12"></a><br>　是故眾等汝當知　　常將慧日為心鏡<a 
name="0511a13" id="0511a13"></a><br>　大覺圓明離諸相　　無有輪迴及聖凡<a 
name="0511a14" id="0511a14"></a><br>　眾生菩薩二皆空　　功用妄中顯差別<a 
name="0511a15" id="0511a15"></a><br>　淨心起解凡中信　　覺體生心聖外賢<a 
name="0511a16" id="0511a16"></a><br>　照覺雙忘十地人　　真妄俱融始成佛<a 
name="0511a17" id="0511a17"></a><br>　黃昏境物皆&#x8657;寂　　正是收心在觀時<a 
name="0511a18" id="0511a18"></a><br>　若希觀世證菩提　　一切境中離&#x8657;妄<a 
name="0511a19" id="0511a19"></a><br>　是故眾等汝當知　　早超凡位成真智</span></p><a 
name="0511a20" id="0511a20"></a><a 
name="0511a21" id="0511a21"></a><p><span class="juanname">圓覺道場修證禮懺文卷第十八</span></p><a 
name="0511a22" id="0511a22"></a><a 
name="0511a23" id="0511a23"></a><a 
name="0511a24" id="0511a24"></a><a 
name="0511b01" id="0511b01"></a><a 
name="0511b02" id="0511b02"></a><a 
name="0511b03" id="0511b03"></a><a 
name="0511b04" id="0511b04"></a><div class="w"><div style="margin-left: 1em"><p style="margin-left: 2em"><span class="headname">附<a 
name="0511b05" id="0511b05"></a>　用圭&#x5CEF;圓覺修證儀十二章頌分各成一頌</span></p><a 
name="0511b06" id="0511b06"></a><p style="margin-left: 4em"><span class="byline">鏡庵　釋　行霆</span></p><a 
name="0511b07" id="0511b07"></a><div class="w"><p style="margin-left: 3em"><span class="headname">序分說儀</span></p><a 
name="0511b08" id="0511b08"></a><p>　<span class="lg">圓覺先須了說儀　　不同穢土混凡機<a 
name="0511b09" id="0511b09"></a><br>　婆伽梵主身全現　　大光明藏處希奇<a 
name="0511b10" id="0511b10"></a><br>　百千大士同斯會　　十二真人欲問時<a 
name="0511b11" id="0511b11"></a><br>　不二境中圓鏡像　　何殊光瑩淨&#x7460;璃</span></p></div><a 
name="0511b12" id="0511b12"></a><div class="w"><p style="margin-left: 3em"><span class="headname">頌文殊章</span></p><a 
name="0511b13" id="0511b13"></a><p>　<span class="lg">妙德初徵本起因　　曾知離病可修真<a 
name="0511b14" id="0511b14"></a><br>　陀羅尼門周法界　　大圓覺海絕涯津<a 
name="0511b15" id="0511b15"></a><br>　無明夢裏迷緣影　　翳眼華中妄執身<a 
name="0511b16" id="0511b16"></a><br>　忽然夢醒翳華滅　　何曾動著本來人</span></p></div><a 
name="0511b17" id="0511b17"></a><div class="w"><p style="margin-left: 3em"><span class="headname">頌普賢章</span></p><a 
name="0511b18" id="0511b18"></a><p>　<span class="lg">普賢次問漸修真　　通為三根審行門<a 
name="0511b19" id="0511b19"></a><br>　幻匪覺心心外物　　華非空性性中存<a 
name="0511b20" id="0511b20"></a><br>　覺心不動妄華寂　　妄境無生智孰論<a 
name="0511b21" id="0511b21"></a><br>　幻盡覺圓真體現　　<span class="gaiji">&#x7070;<!--gaiji,灰,1[厂@火],2&#x7070;,3--></span>飛&#x70DF;滅火無因</span></p></div><a 
name="0511b22" id="0511b22"></a><div class="w"><p style="margin-left: 3em"><span class="headname">頌普眼章</span></p><a 
name="0511b23" id="0511b23"></a><p>　<span class="lg">普眼圓融因果相　　身心影像體隨妄<a 
name="0511b24" id="0511b24"></a><br>　先了二空清淨門　　次修三觀圓頓行<a 
name="0511c01" id="0511c01"></a><br>　能所兼妄凡聖情　　愛憎寧復論差當<a 
name="0511c02" id="0511c02"></a><br>　曾知本有摩尼珠　　五色青黃焉可狀</span></p></div><a 
name="0511c03" id="0511c03"></a><div class="w"><p style="margin-left: 3em"><span class="headname">頌金剛藏章</span></p><a 
name="0511c04" id="0511c04"></a><p>　<span class="lg">金剛執難聖凡身　　本悟緣何有妄因<a 
name="0511c05" id="0511c05"></a><br>　三問連環分別見　　諸門開喻性元真<a 
name="0511c06" id="0511c06"></a><br>　空華起滅元由妄　　金&#x945B;銷融永絕塵<a 
name="0511c07" id="0511c07"></a><br>　若要測量圓覺海　　入思惟地倍沉淪</span></p></div><a 
name="0511c08" id="0511c08"></a><div class="w"><p style="margin-left: 3em"><span class="headname">頌彌勒章</span></p><a 
name="0511c09" id="0511c09"></a><p>　<span class="lg">彌勒推究輪迴本　　若斷貪愛生死盡<a 
name="0511c10" id="0511c10"></a><br>　愛欲為因過既深　　愛命為果緣難泯<a 
name="0511c11" id="0511c11"></a><br>　二障就於五性分　　四生遂成六道蘊<a 
name="0511c12" id="0511c12"></a><br>　若親善友愛見亡　　自然悟入無生忍</span></p></div><a 
name="0511c13" id="0511c13"></a><div class="w"><p style="margin-left: 3em"><span class="headname">頌淨慧章</span></p><a 
name="0511c14" id="0511c14"></a><p>　<span class="lg">淨慧倫排證悟人　　強分四位順天真<a 
name="0511c15" id="0511c15"></a><br>　凡賢聖果雖然異　　悟迷染淨與誰親<a 
name="0511c16" id="0511c16"></a><br>　先明依位循諸性　　次辨忘心頓證因<a 
name="0511c17" id="0511c17"></a><br>　一智了然超脫處　　有無情盡覺芽春</span></p></div><a 
name="0511c18" id="0511c18"></a><div class="w"><p style="margin-left: 3em"><span class="headname">頌威德章</span></p><a 
name="0511c19" id="0511c19"></a><p>　<span class="lg">威德請開三種觀　　中根始此分章段<a 
name="0511c20" id="0511c20"></a><br>　四門開處任方來　　三類修時非雜亂<a 
name="0511c21" id="0511c21"></a><br>　靜鏡圓明全顯彰　　幻苗增長無涯畔<a 
name="0511c22" id="0511c22"></a><br>　器中鍠可喻禪那　　三法能起生死岸</span></p></div><a 
name="0511c23" id="0511c23"></a><div class="w"><p style="margin-left: 3em"><span class="headname">頌辨音章</span></p><a 
name="0511c24" id="0511c24"></a><p>　<span class="lg">辨音又問幾般輪　　幾種修持可證真<a 
name="0512a01" id="0512a01"></a><br>　單複圓門雖有異　　靜幻寂觀要區分<a 
name="0512a02" id="0512a02"></a><br>　各安標記欲探結　　先慕求哀悔罪根<a 
name="0512a03" id="0512a03"></a><br>　二十五輪依幻覺　　無修習處示修因</span></p></div><a 
name="0512a04" id="0512a04"></a><div class="w"><p style="margin-left: 3em"><span class="headname">頌淨業章</span></p><a 
name="0512a05" id="0512a05"></a><p>　<span class="lg">淨業斷除人我執　　俱緣四相妄迷習<a 
name="0512a06" id="0512a06"></a><br>　無明主宰為我根　　心存證者乃人立<a 
name="0512a07" id="0512a07"></a><br>　壽命業智潛續存　　眾生我人所不及<a 
name="0512a08" id="0512a08"></a><br>　由茲憎愛煩惱生死　　覺城昧此何能入</span></p></div><a 
name="0512a09" id="0512a09"></a><div class="w"><p style="margin-left: 3em"><span class="headname">頌普覺章</span></p><a 
name="0512a10" id="0512a10"></a><p>　<span class="lg">普覺離病託師親　　當依端正知見人<a 
name="0512a11" id="0512a11"></a><br>　行住坐臥&#x8FF9;莫計　　作止任滅病非因<a 
name="0512a12" id="0512a12"></a><br>　自他除病不除法　　供事捨財及捨身<a 
name="0512a13" id="0512a13"></a><br>　憎愛直須無種子　　始於圓覺可修真</span></p></div><a 
name="0512a14" id="0512a14"></a><div class="w"><p style="margin-left: 3em"><span class="headname">頌圓覺章</span></p><a 
name="0512a15" id="0512a15"></a><p>　<span class="lg">圓覺道場圓證悟　　下根於是開真路<a 
name="0512a16" id="0512a16"></a><br>　三期限量可隨宜　　四眾安居絕緣故<a 
name="0512a17" id="0512a17"></a><br>　以大圓覺為伽藍　　踞菩薩乘行願度<a 
name="0512a18" id="0512a18"></a><br>　曾知證入總該前　　諸佛共依如是住</span></p></div><a 
name="0512a19" id="0512a19"></a><div class="w"><p style="margin-left: 3em"><span class="headname">頌賢善首章</span></p><a 
name="0512a20" id="0512a20"></a><p>　<span class="lg">善首流通正法門　　五名於是為區分<a 
name="0512a21" id="0512a21"></a><br>　十二部經真了義　　百千諸佛共談論<a 
name="0512a22" id="0512a22"></a><br>　佛境佛地<span class="corr" title='[巳&gt;已]'>已</span>開演　　頓教□機今得聞<a 
name="0512a23" id="0512a23"></a><br>　儻解百川歸大海　　何妨一法被多根</span></p></div><a 
name="0512a24" id="0512a24"></a><div class="w"><p style="margin-left: 3em"><span class="headname">頌判攝</span></p><a 
name="0512b01" id="0512b01"></a><p>　<span class="lg">圭山纔悟即流通　　&#x5374;依賢首以弘宗<a 
name="0512b02" id="0512b02"></a><br>　傍探四疏明差當　　&#x5FA7;究群詮定有空<a 
name="0512b03" id="0512b03"></a><br>　頓教&#x53CE;經佛自判　　圓門兼屬義堪從<a 
name="0512b04" id="0512b04"></a><br>　若將經教論相攝　　克體全&#x53CE;終頓中</span></p></div></div></div>
<hr>【經文資訊】卍新續藏第 74 冊 No. 1475 圓覺經道場修證儀<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index820b.html?index=X74n1475" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X74n1475_018 by HTTrack Website Copier/3.x [XR&CO'2014], Tue, 07 Jun 2016 07:41:48 GMT -->
</html>
