<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J39nB439_002 by HTTrack Website Copier/3.x [XR&CO'2014], Tue, 07 Jun 2016 07:15:44 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=626175232&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ39nB439&amp;utmp=%2Fmobile%2Findex.php%3Findex%3DJ39nB439_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index67d7.html?index=J39nB439_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第39冊<br/>No.B439 高峰三山來禪師疏語 (3卷)<br/>【清 燈來撰　性統編（依駒本印）】<br/>第 2 卷</p>
	<a href="indexa5de-2.html?index=J39nB439_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J39">
<div class="root" id="B439" sutra_name="高峰三山來禪師疏語" sutra_juan="[卷2]">　
<a 
name="0260b01" id="0260b01"></a><p><span class="juanname">三山來禪師疏語卷中</span></p><a 
name="0260b02" id="0260b02"></a><p style="margin-left: 4em"><span class="byline">嗣法門人性統編</span></p><a 
name="0260b03" id="0260b03"></a><p style="margin-left: 2em"><span class="headname">表</span></p><a 
name="0260b04" id="0260b04"></a><p style="margin-left: 3em"><span class="headname">文昌表</span></p><a 
name="0260b05" id="0260b05"></a><p style="text-indent: 0em; margin-left: 0em"><span class="linehead"></span>伏以麟趾呈祥喜家聲之克振螽斯衍慶貴世德之<a 
name="0260b06" id="0260b06"></a>作求烈謨擬式為顯承志事每期其繼述於心切切<a 
name="0260b07" id="0260b07"></a>而念皇皇某誠惶誠恐稽首頓首上言竊惟綱常為<a 
name="0260b08" id="0260b08"></a>先人倫首重參天贊地化育並資夫三才父乾母坤<a 
name="0260b09" id="0260b09"></a>生成兼統乎六子既生生而不息乃世世以無憂胡<a 
name="0260b10" id="0260b10"></a>為乎嘆嗣續之艱難長不存而少<span title="未知的文字">▆</span>育吁嗟矣冀箕<a 
name="0260b11" id="0260b11"></a>裘之有托紹厥祖而承厥宗寤寐關情晨昏繫念茲<a 
name="0260b12" id="0260b12"></a>蓋恭叩梓潼帝君弘仁大帝陛下九天開化七曲司<a 
name="0260b13" id="0260b13"></a>衡握桂籍嗣籍之權無私侔於造化當作父作師之<a 
name="0260b14" id="0260b14"></a>任至德播於人間雖陰騭之在天實鑒臨之惟聖某<a 
name="0260b15" id="0260b15"></a>多生積垢半世招尤不識不知方寸或鄰於刻薄而<a 
name="0260b16" id="0260b16"></a>微而顯恒居恐墮於傷殘痛膝下之寥寥誰是斑衣<a 
name="0260b17" id="0260b17"></a>而戲彩悲庭前之落落且無菽水以承懽敬竭悃誠<a 
name="0260b18" id="0260b18"></a>虔申禱祝伏願慈衷默祐聖志潛孚錄其功略其過<a 
name="0260b19" id="0260b19"></a>閶闔門中彩鳳駕祥雲飛出燕我子詒我孫閶閬庭<a 
name="0260b20" id="0260b20"></a>裡石麟隨吉夢迎來綿綿快血食之悠長赫赫永明<a 
name="0260b21" id="0260b21"></a><span title="未知的文字">▆</span>之<span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><span title="未知的文字">▆</span><a 
name="0260b22" id="0260b22"></a><span title="未知的文字">▆</span><span title="未知的文字">▆</span>屏營之至謹奉表。<span title="未知的文字">▆</span><span title="未知的文字">▆</span><span title="未知的文字">▆</span></p><a 
name="0260b23" id="0260b23"></a><p style="margin-left: 3em"><span class="headname">祝聖帝袟</span></p><a 
name="0260b24" id="0260b24"></a><p style="text-indent: 0em; margin-left: 0em"><span class="linehead"></span><span title="未知的文字">▆</span>以正氣參天萬古綱常懸日月英風蓋地千秋<span title="未知的文字">▆</span><a 
name="0260b25" id="0260b25"></a><span title="未知的文字">▆</span>鎮河山丕亦漢室之長城允矣劉家之砫石丹心<a 
name="0260b26" id="0260b26"></a><span class="corr" title='[▆&gt;事]'>事</span>死赤函如生某誠懽誠忭稽首頓首上言竊惟世<a 
name="0260b27" id="0260b27"></a>寧皆空人生總幻所不朽者止此忠臣義士之名孰<a 
name="0260b28" id="0260b28"></a>為留焉惟茲闢地開天之業果精誠之可貫自壯烈<a 
name="0260b29" id="0260b29"></a>之能傳慨彼狼心狗行之徒多作賣國欺君之事肝<a 
name="0260b30" id="0260b30"></a>腸莫問行徑難看未有謀智兼全貞威克備如聖帝<a 
name="0260c01" id="0260c01"></a>者也茲蓋恭遇關聖帝君座下英雄特出豪傑挺生<a 
name="0260c02" id="0260c02"></a>義結桃園羨難兄而難弟鼎分蜀國稱是君而是臣<a 
name="0260c03" id="0260c03"></a>都俞吁咈於一堂令共友恭以萬世勇且聖聖且神<a 
name="0260c04" id="0260c04"></a>德無以加侯而王王而帝尊莫能及值茲降靈之候<a 
name="0260c05" id="0260c05"></a>用表慶祝之私煙塵掃不開歲歲今朝仍飲馬餘氛<a 
name="0260c06" id="0260c06"></a>洗未淨年年此日又磨刀某迺武無聞於文未諳我<a 
name="0260c07" id="0260c07"></a>心匪鐵追金石之孤忠能無懷想君志難忘痛輿圖<a 
name="0260c08" id="0260c08"></a>之割裂願借蕩平伏冀心常捧日力再回天偃月青<a 
name="0260c09" id="0260c09"></a>龍百二十觔休放下胭脂赤兔千里一日更乘來長<a 
name="0260c10" id="0260c10"></a>為今古之式憑永作乾坤之攸賴士民瞻仰夷夏欽<a 
name="0260c11" id="0260c11"></a>崇某等無任瞻天仰聖踴躍懽忭之至謹奉表稱賀<a 
name="0260c12" id="0260c12"></a>以聞。</p><a 
name="0260c13" id="0260c13"></a><p style="margin-left: 3em"><span class="headname">祝韋馱表</span></p><a 
name="0260c14" id="0260c14"></a><p style="text-indent: 0em; margin-left: 0em"><span class="linehead"></span>伏以護法為心凜凜肝腸堅似鐵降魔在手雄雄力<a 
name="0260c15" id="0260c15"></a>量重如山披甲冑於渾身冠金鍪於元首今古瞻仰<a 
name="0260c16" id="0260c16"></a>真俗欽崇某誠惶誠恐稽首頓首上言竊惟法化難<a 
name="0260c17" id="0260c17"></a>窮佛佛出而佛佛顯僧伽無量人人進而人人修何<a 
name="0260c18" id="0260c18"></a>山清淨以安禪須借光明之昭被慨自輓近之代多<a 
name="0260c19" id="0260c19"></a>見法弱魔強因思像季之時孰能摧邪輔正非憑聖<a 
name="0260c20" id="0260c20"></a>力莫仗維持茲蓋恭叩護法韋馱尊天普眼菩薩座<a 
name="0260c21" id="0260c21"></a>下威靈千古應感三洲示現童身修成一百七十世<a 
name="0260c22" id="0260c22"></a>莊嚴寶杵拿定八萬四千觔永為法苑之干城長作<a 
name="0260c23" id="0260c23"></a>叢林之山斗伏願慈心不退悲智常流寧坐最後之<a 
name="0260c24" id="0260c24"></a>道場硬骨兩莖卓立何妨億萬劫不忘從前之願力<a 
name="0260c25" id="0260c25"></a>癡心一片皈依無論百千尊既為將為相為菩薩且<a 
name="0260c26" id="0260c26"></a>護佛護法護僧眾神通叵測功德無邊某無任瞻天<a 
name="0260c27" id="0260c27"></a>仰聖激切屏營之至謹奉表稱進以聞。</p><a 
name="0260c28" id="0260c28"></a><p style="margin-left: 3em"><span class="headname">瑜伽表</span></p><a 
name="0260c29" id="0260c29"></a><p style="text-indent: 0em; margin-left: 0em"><span class="linehead"></span>伏以冥報罔窮類類辛酸億萬種幽途不爽重重地<a 
name="0260c30" id="0260c30"></a>獄百千般念孤田之無依仗仁慈之濟拔大施法食<a 
name="0261a01" id="0261a01"></a>普作津梁某等誠惶誠恐稽首頓首上言竊惟理出<a 
name="0261a02" id="0261a02"></a>大同事非少異貧賤富貴生來自有端由善惡是非<a 
name="0261a03" id="0261a03"></a>死去豈無應報蓋即因而即果乃無誤而無差昔莫<a 
name="0261a04" id="0261a04"></a>過於三途罪難逃於百劫魂飛膽裂荒林驚埜吹之<a 
name="0261a05" id="0261a05"></a>聲鬼泣神號幽遂動冥愁之慘不由方便胡自出離<a 
name="0261a06" id="0261a06"></a>茲蓋恭叩釋迦如來金蓮座下師稱調御善解世間<a 
name="0261a07" id="0261a07"></a>清淨法身洵哉一塵不染慈悲度眾普矣萬類齊資<a 
name="0261a08" id="0261a08"></a>奈彼披枷帶鎖之徒盡陷銅城鐵網之內遇觀音之<a 
name="0261a09" id="0261a09"></a>現相焦面呈形幸如來之垂慈阿難啟教瑜伽事演<a 
name="0261a10" id="0261a10"></a>佛事爰彰某身負愆尤心存利益虔結無遮之會敬<a 
name="0261a11" id="0261a11"></a>開<span title="未知的文字">▆</span>濟之場伏願惠澤滂流光明遍照河沙變從七<a 
name="0261a12" id="0261a12"></a>粒滿地飛玉液瓊漿秘密唱於一言虛空響金聲木<a 
name="0261a13" id="0261a13"></a>鐸咒力不容思議觀想莫可測量法絕見聞功沾存<a 
name="0261a14" id="0261a14"></a>沒某等無任瞻天仰聖激切屏營之至謹奉表稱進<a 
name="0261a15" id="0261a15"></a>以聞。</p><a 
name="0261a16" id="0261a16"></a><p style="margin-left: 3em"><span class="headname">修因表</span></p><a 
name="0261a17" id="0261a17"></a><p style="text-indent: 0em; margin-left: 0em"><span class="linehead"></span>伏以輕風敲翠竹聲傳法苑響琳瑯瑞雪落寒梅香<a 
name="0261a18" id="0261a18"></a>蓮華壇生馥郁喜天心見於七日幸淑氣回自一陽<a 
name="0261a19" id="0261a19"></a>理宜降康事祈戩穀某等誠惶誠恐稽首頓首上言<a 
name="0261a20" id="0261a20"></a>竊惟生逢末運世際衰微寄跡蓬廬恒念四恩之難<a 
name="0261a21" id="0261a21"></a>報勞形傳舍每苦三業之未除顧影自慚撫躬多懼<a 
name="0261a22" id="0261a22"></a>敬陳愚悃干冒聖顏茲蓋恭叩釋迦如來金蓮座下<a 
name="0261a23" id="0261a23"></a>慈悲攝受功德弘深開方便之門無論有情無情齊<a 
name="0261a24" id="0261a24"></a>歸化育闢接引之路不拘出世入世咸荷帡幪寶筏<a 
name="0261a25" id="0261a25"></a>常施梯航日設某寸誠雖結片善無聞擾擾塵勞冀<a 
name="0261a26" id="0261a26"></a>清涼而歇足茫茫苦海期彼岸以回頭乘茲陽復之<a 
name="0261a27" id="0261a27"></a>辰特效伊蒲之供舞松拈柏設儀戒以作津梁炳炬<a 
name="0261a28" id="0261a28"></a>焚檀普法施而為甘露敢謂蓮栽石上惟祈花落雨<a 
name="0261a29" id="0261a29"></a>中伏願聖照無私誠孚有格祐偕老之伉儷再見銅<a 
name="0261a30" id="0261a30"></a>狄摩挲祈雲仍之箕裘更逢玉階轉影宗親普度罪<a 
name="0261b01" id="0261b01"></a>障齊消某等無任瞻天仰聖激切屏營之至謹奉表<a 
name="0261b02" id="0261b02"></a>稱進以聞。</p><a 
name="0261b03" id="0261b03"></a><p style="margin-left: 3em"><span class="headname">酬願表</span></p><a 
name="0261b04" id="0261b04"></a><p style="text-indent: 0em; margin-left: 0em"><span class="linehead"></span>伏以律協夾鍾春運隆時景運朗機臨大壯雪花盡<a 
name="0261b05" id="0261b05"></a>處罪花凋葵忱期以達天藿悃宜於奉聖用酬夙願<a 
name="0261b06" id="0261b06"></a>虔致丹衷某誠惶誠恐稽首頓首上言竊惟生值亂<a 
name="0261b07" id="0261b07"></a>離時當鼎革南遷北逐苦徙倚之未寧東去西來覺<a 
name="0261b08" id="0261b08"></a>紛馳之難已歷韶華而易邁積歲月以滋愆罔報四<a 
name="0261b09" id="0261b09"></a>恩徒增三業間因時而舉念或緣事而傾誠信願良<a 
name="0261b10" id="0261b10"></a>多酬恩未暇茲蓋恭叩釋迦如來金蓮座下尊隆十<a 
name="0261b11" id="0261b11"></a>號果滿三祗方便為航聽隨呼而隨應慈悲作筏任<a 
name="0261b12" id="0261b12"></a>或往而或來行人靡滯於深頭接引直登於彼岸許<a 
name="0261b13" id="0261b13"></a>修因而植福喜懺罪以崇功某每切依皈常勤呼籲<a 
name="0261b14" id="0261b14"></a>化凶為吉冥中默仗栽培轉禍成祥暗裡潛蒙燭照<a 
name="0261b15" id="0261b15"></a>欲伸表答特進凡儀伏願攝受無邊鑒臨不昧一念<a 
name="0261b16" id="0261b16"></a>了而念念俱了期菲供之可將一事周而事事皆周<a 
name="0261b17" id="0261b17"></a>冀精誠之畢達起居盡利內外咸安某無任瞻天仰<a 
name="0261b18" id="0261b18"></a>聖激切屏營之至謹奉表稱謝以聞。</p><a 
name="0261b19" id="0261b19"></a><p style="margin-left: 3em"><span class="headname">植福修因填還寄庫表</span></p><a 
name="0261b20" id="0261b20"></a><p style="text-indent: 0em; margin-left: 0em"><span class="linehead"></span>伏以臨值二陽知復機之既轉乾生三晝識泰運以<a 
name="0261b21" id="0261b21"></a>將還正小往而大來宜理存而欲去葵衷自靖藿悃<a 
name="0261b22" id="0261b22"></a>可通某誠惶誠恐稽首頓首上言竊惟叨生塵世愧<a 
name="0261b23" id="0261b23"></a>處寰區幸兵燹以無憂喜太平之得睹天高地厚仰<a 
name="0261b24" id="0261b24"></a>覆載於何窮日照月臨被光明於無量親恩未報君<a 
name="0261b25" id="0261b25"></a>德罔酬兼日用而積愆矧夢魂而多疚以此自惕用<a 
name="0261b26" id="0261b26"></a>是思修茲蓋恭叩釋迦如來金蓮座下其人稱聖於<a 
name="0261b27" id="0261b27"></a>法為王搭<span class="corr" title='[&#x632E;&gt;梯]'>梯</span>設航痛娑婆飄零之無息呈橈舞棹嗟<a 
name="0261b28" id="0261b28"></a>苦海流蕩以何窮作方便而指迷使皈依而襲福但<a 
name="0261b29" id="0261b29"></a>慳貪之可破般般都教行來就因果之當崇種種隨<a 
name="0261b30" id="0261b30"></a>伊做去某誠孚一念慮感三生恐過現未之愆尤無<a 
name="0261c01" id="0261c01"></a>從洗雪依上中下之儀制建作道場禮浮屠儼金容<a 
name="0261c02" id="0261c02"></a>之如在寄冥簧期寶藏以長存宣御製而諷靈章設<a 
name="0261c03" id="0261c03"></a>瑜伽而然諸品預修先勤佛事夙債償於填還伏願<a 
name="0261c04" id="0261c04"></a>非實作實雖虛不虛鑒厥微芒數樹松花猶可獻采<a 
name="0261c05" id="0261c05"></a>茲葑菲一爐柏子尚堪焚佑偕老之室家庇合庭之<a 
name="0261c06" id="0261c06"></a>長稚蓮眸永盻蟻志恒依某無任瞻天仰聖激切屏<a 
name="0261c07" id="0261c07"></a>營之至謹奉表稱進以聞。</p><a 
name="0261c08" id="0261c08"></a><p style="margin-left: 3em"><span class="headname">酬天悔過表</span></p><a 
name="0261c09" id="0261c09"></a><p style="text-indent: 0em; margin-left: 0em"><span class="linehead"></span>伏以月值小陽淑氣轉坤維之軸年逢大有天行表<a 
name="0261c10" id="0261c10"></a>乾健之功宜謝地而酬天用抒誠以作事縷衷在善<a 
name="0261c11" id="0261c11"></a>積悃惟殷某誠惶誠恐稽首頓首上言竊惟叨生末<a 
name="0261c12" id="0261c12"></a>世愧處凡塵時息起居恒兢兢而自勵日用飲食每<a 
name="0261c13" id="0261c13"></a>擾擾以徒勞雖幸耕鑿之無憂或多愆尤之易積四<a 
name="0261c14" id="0261c14"></a>恩未報三業鮮清敬竭葵私仰于蓮座茲蓋恭叩釋<a 
name="0261c15" id="0261c15"></a>迦如來金蓮座下慈心度世聖智憫人鑒厥幽微有<a 
name="0261c16" id="0261c16"></a>願期於畢達昭於屋漏無衷不在降臨某因落塵情<a 
name="0261c17" id="0261c17"></a>故纏俗業積年累月豎宅興工或震土府於方隅位<a 
name="0261c18" id="0261c18"></a>中或傷物命於鑊鋤底下蜎飛蠕動未遂超昇南北<a 
name="0261c19" id="0261c19"></a>東西無由安鎮今則崇修佛事建設法筵仗法寶以<a 
name="0261c20" id="0261c20"></a>安寧設瑜伽而濟度炳然慧炬照長夜之昏衢焚爇<a 
name="0261c21" id="0261c21"></a>明香除穢邦之積臭伏願蓮眸遠矚玉臂長垂提攜<a 
name="0261c22" id="0261c22"></a>六道眾生共登菩提岸畔接引四生庶類同入般若<a 
name="0261c23" id="0261c23"></a>船中使人物以咸資俾冤親而普利善餘慶益事獲<a 
name="0261c24" id="0261c24"></a>平安某無任瞻天仰聖激切屏營之至謹奉表稱進<a 
name="0261c25" id="0261c25"></a>以聞。</p><a 
name="0261c26" id="0261c26"></a><p style="margin-left: 3em"><span class="headname">平安意</span></p><a 
name="0261c27" id="0261c27"></a><p style="text-indent: 0em; margin-left: 0em"><span class="linehead"></span>伏以青陽司令嘉會近於未明緣埜分芳亨途達乎<a 
name="0261c28" id="0261c28"></a>景福當天行流轉之候乃人心齋袚之時念篤精勤<a 
name="0261c29" id="0261c29"></a>事修祈禱某等言念身居幻海質類浮<span class="gaiji">[泳-永+圖]<!--gaiji,,1[泳-永+圖],2,3--></span>起滅不停<a 
name="0261c30" id="0261c30"></a>野馬馳於三際動止莫遏狂猿跳在六窗愆尤懼咎<a 
name="0262a01" id="0262a01"></a>於陰陽洗滌未經夫旦晚撫膺抱愧顧影懷慚共竭<a 
name="0262a02" id="0262a02"></a>凡忱同希聖鑒上借資於佛力希加被於衡茅建作<a 
name="0262a03" id="0262a03"></a>道場爰成佛事雖曰流行有數瘟疫或乘於維時然<a 
name="0262a04" id="0262a04"></a>而搏捖在心轉移必因乎當念<span title="未知的文字">▆</span>圖功而微福期寡<a 
name="0262a05" id="0262a05"></a>過以消災伏願感而遂通求則斯應降歲時之豐泰<a 
name="0262a06" id="0262a06"></a>十日雨五日風錫比里以清和老者安少者育豺狼<a 
name="0262a07" id="0262a07"></a>不踞於當路虎豹無待於驅除四境康寧人方靜<span title="未知的文字">▆</span><a 
name="0262a08" id="0262a08"></a>某等無任激切悚惶之至謹意。</p><a 
name="0262a09" id="0262a09"></a><p style="margin-left: 3em"><span class="headname">懺經意</span></p><a 
name="0262a10" id="0262a10"></a><p style="text-indent: 0em; margin-left: 0em"><span class="linehead"></span>伏以苦海無邊貝葉翻時成筏渡昏衢有路琅<span class="gaiji">[王*函]<!--gaiji,,1[王*函],2,3--></span>啟<a 
name="0262a11" id="0262a11"></a>處耀光明正當煩而思厭之時實乃人能合天之際<a 
name="0262a12" id="0262a12"></a>癸衷可格蓮座祈通某言念生值亂離時逢衰替少<a 
name="0262a13" id="0262a13"></a>離鄉井望關山而霧慘雲愁長列陣行披甲冑而腸<a 
name="0262a14" id="0262a14"></a>迴膽裂非謂功成於百戰豈知垢重於千途清夜羞<a 
name="0262a15" id="0262a15"></a>慚居恒愧悔幸佛慈之廣大爰開寡過之門盡片念<a 
name="0262a16" id="0262a16"></a>之戰兢方擇自新之路諷經禮懺以其實不以其文<a 
name="0262a17" id="0262a17"></a>雪罪消愆慎於來勿追於往伏願慈光遍照慧日長<a 
name="0262a18" id="0262a18"></a>舒憫蠢蠢之愚忱曲垂洞鑒納區區之肫念俯察淵<a 
name="0262a19" id="0262a19"></a>微俾夙業以冰消賜新禧而駢集某無任激切悚惶<a 
name="0262a20" id="0262a20"></a>之至謹意。</p><a 
name="0262a21" id="0262a21"></a><p style="margin-left: 3em"><span class="headname">悔過修因意</span></p><a 
name="0262a22" id="0262a22"></a><p style="text-indent: 0em; margin-left: 0em"><span class="linehead"></span>伏以理欲殊途幾希嚴於清夜天人異路關捩轉自<a 
name="0262a23" id="0262a23"></a>淵微慎獨迺能褆躬崇修爰以襲祉凡衷俯竭慧日<a 
name="0262a24" id="0262a24"></a>高懸某言念生當叔季世值凌夷險阻倍嘗聽流離<a 
name="0262a25" id="0262a25"></a>於東西南北艱難歷試經挫折於水火兵戈隨日月<a 
name="0262a26" id="0262a26"></a>之升沉苦韶華而征邁鮮修善業未布功勳忽履薄<a 
name="0262a27" id="0262a27"></a>而臨深爰呼天而籲地懺悔莫及禱祝無由仰憑救<a 
name="0262a28" id="0262a28"></a>世之醫王為作接引之導士狂心乍歇即從夢覺呼<a 
name="0262a29" id="0262a29"></a>回妄念稍停便自洪波渡出漸漸使歸正路徐徐令<a 
name="0262a30" id="0262a30"></a>脫迷途福可修也任其修罪宜雪兮隨之雪伏願綱<a 
name="0262b01" id="0262b01"></a>開三面鏡徹一輪照我肺肝幽獨無微而不鑒寬予<a 
name="0262b02" id="0262b02"></a>手足居恒有過而皆除聿迓嘉祥頓消夙業某無任<a 
name="0262b03" id="0262b03"></a>激切悚惶之至謹意。</p><a 
name="0262b04" id="0262b04"></a><p style="margin-left: 3em"><span class="headname">賑濟意</span></p><a 
name="0262b05" id="0262b05"></a><p style="text-indent: 0em; margin-left: 0em"><span class="linehead"></span>伏以品類無涯德惠必先於利濟幽冥難罄沉淪首<a 
name="0262b06" id="0262b06"></a>賴於提攜蓋有善業無聞之倫墮諸苦趣豈無慈衷<a 
name="0262b07" id="0262b07"></a>盡度之念結作道場虔布津梁耑行賑濟某言念四<a 
name="0262b08" id="0262b08"></a>生異質六道殊途福則生天既翛然而獨步罪迺為<a 
name="0262b09" id="0262b09"></a>鬼復墜矣而難超渺渺落在鐵城茫茫陷於苦海出<a 
name="0262b10" id="0262b10"></a>頭何日脫體無期幸仗我佛之慈悲爰作利幽之佛<a 
name="0262b11" id="0262b11"></a>事無遮會上灑甘露之瓊漿施食壇中飽醍醐之上<a 
name="0262b12" id="0262b12"></a>味密言重宣處變七粒為河沙觀想乍起時憑一心<a 
name="0262b13" id="0262b13"></a>而周到伏冀佛光普攝法力咸資南北東西總樂邦<a 
name="0262b14" id="0262b14"></a>遠者來而近者悅鰥寡孤獨皆充滿渴則飲而饑則<a 
name="0262b15" id="0262b15"></a>餐乘此勝因執為公據某無任激切懇到之至謹意。</p><a 
name="0262b16" id="0262b16"></a><p style="margin-left: 3em"><span class="headname">利幽意</span></p><a 
name="0262b17" id="0262b17"></a><p style="text-indent: 0em; margin-left: 0em"><span class="linehead"></span>伏以苦爽無邊仗法施而普濟神通難量入鬼趣而<a 
name="0262b18" id="0262b18"></a>咸資啟教有原利生莫罄某言念人生塵世每多負<a 
name="0262b19" id="0262b19"></a>疚而積愆身落冥途鮮不隨因而感果痛幽關之渺<a 
name="0262b20" id="0262b20"></a>渺悲泉路以茫茫倍喫千酸深耽饑渴非憑賑濟何<a 
name="0262b21" id="0262b21"></a>自出離茲蓋恭叩啟教大士而然鬼王案下焦顏現<a 
name="0262b22" id="0262b22"></a>相菩薩化身示最苦之形容代眾生變饑嬴之狀施<a 
name="0262b23" id="0262b23"></a>拯危之方便告尊者興動忍之懷因仰籲於慈尊故<a 
name="0262b24" id="0262b24"></a>俯憐乎孤田法昭燄口教演瑜伽虔集緇流敬遵巨<a 
name="0262b25" id="0262b25"></a>典作利幽之佛事魍魎魑魅統借提攜建無遮之道<a 
name="0262b26" id="0262b26"></a>場水陸飛沉同希濟度攪長河為酥酪變大地作黃<a 
name="0262b27" id="0262b27"></a>金飽此饑虛烊銅熱鐵成甘露解彼凍苦枷鎖杻械<a 
name="0262b28" id="0262b28"></a>盡珍裳感咒力之難思賴聖功之叵測恩沾庶類澤<a 
name="0262b29" id="0262b29"></a>被三途某無任激切懇到之至謹意。</p><a 
name="0262b30" id="0262b30"></a><p style="margin-left: 3em"><span class="headname">彌陀會意</span></p><a 
name="0262c01" id="0262c01"></a><p style="text-indent: 0em; margin-left: 0em"><span class="linehead"></span>伏以性生不二有生總會於無生好善攸同樂善欣<a 
name="0262c02" id="0262c02"></a>從於行善值天理初還之候乃人心向上之時思返<a 
name="0262c03" id="0262c03"></a>本而歸元故合裏而作事某等言念凡塵擾攘世事<a 
name="0262c04" id="0262c04"></a>紛紜心非無心縱有心而心匪在佛口徒有口非無<a 
name="0262c05" id="0262c05"></a>口而口不依真恒出俗諦之常談多為扳緣之妄想<a 
name="0262c06" id="0262c06"></a>造諸罪業鮮所依歸茲乘朔望良辰敬結彌陀勝會<a 
name="0262c07" id="0262c07"></a>初念中念以至究竟念念念從觀想生來千聲萬聲<a 
name="0262c08" id="0262c08"></a>迄於無邊聲聲聲自真誠唱出莊嚴相好宛轉目前<a 
name="0262c09" id="0262c09"></a>寶網金繩依稀腳底伏願無忘悲願普度眾生處處<a 
name="0262c10" id="0262c10"></a>是西方無論東方南方北方總成極樂花花皆九品<a 
name="0262c11" id="0262c11"></a>不拘上品中品下品盡入蓮池接引登最勝道場見<a 
name="0262c12" id="0262c12"></a>佛悟無生面目寸衷畢達一志咸孚某等無任<span class="note">(云云)</span>。</p><a 
name="0262c13" id="0262c13"></a><p style="margin-left: 3em"><span class="headname">薦師弟意</span></p><a 
name="0262c14" id="0262c14"></a><p style="text-indent: 0em; margin-left: 0em"><span class="linehead"></span>伏以慈雲普覆十方普仗鴻慈法雨頻傾萬類頻資<a 
name="0262c15" id="0262c15"></a>善法合冥陽而盡利統緇素以咸孚敬竭孝忱用申<a 
name="0262c16" id="0262c16"></a>薦拔某言念亡師弟某生同襁褓長共祗園塤箎韻<a 
name="0262c17" id="0262c17"></a>自天成既一唱而一和恭友篤從道誼任或疾而或<a 
name="0262c18" id="0262c18"></a>徐故吾之生也先弟而生何弟之去也預吾而去半<a 
name="0262c19" id="0262c19"></a>生勞碌雖頓脫夫利鎖名韁畢世奔馳尚沉浮於愛<a 
name="0262c20" id="0262c20"></a>河苦海惟恐塵愆之百結猶幸法服之三加得承清<a 
name="0262c21" id="0262c21"></a>淨於福田宜資安養於樂國建茲法會仗作津梁伏<a 
name="0262c22" id="0262c22"></a>願九品托化片念往生一句阿彌陀極樂國中垂接<a 
name="0262c23" id="0262c23"></a>引十稱南無佛恒沙界內借提攜出穢邦而遊淨邦<a 
name="0262c24" id="0262c24"></a>離此岸而登彼岸顯微俱格存沒齊資某無任激切<a 
name="0262c25" id="0262c25"></a>懇到之至謹意。</p><a 
name="0262c26" id="0262c26"></a><p style="margin-left: 3em"><span class="headname">建虎醮意</span></p><a 
name="0262c27" id="0262c27"></a><p style="text-indent: 0em; margin-left: 0em"><span class="linehead"></span>伏以天心乍復玄穹默眷蒼黎人事初回摶捖潛通<a 
name="0262c28" id="0262c28"></a>造化蓋以否極將泰之際適迺殺而轉生之時有求<a 
name="0262c29" id="0262c29"></a>必攄無感不應某等言念生逢末季運值凌夷東奔<a 
name="0262c30" id="0262c30"></a>西馳苦兵戈之載道南來北去兼饑饉之頻仍幾番<a 
name="0263a01" id="0263a01"></a>雨暗而雲愁無數猿啼而鶴唳幸烽煙之告息乃黃<a 
name="0263a02" id="0263a02"></a>茂之有年人漸還家民方安堵當路之豺狼既剪在<a 
name="0263a03" id="0263a03"></a>山之虎豹仍多赤子林林涉丘原而足濡黎民總總<a 
name="0263a04" id="0263a04"></a>睹荊棘而魂驚虔告神祗敬修齋醮伏願護茲邦域<a 
name="0263a05" id="0263a05"></a>保此孑遺斂負嵎之爪牙善搏無煩於馮婦遣偪人<a 
name="0263a06" id="0263a06"></a>之猛獸驅遠不待於姬公逐逐全消耽耽寢息庶幾<a 
name="0263a07" id="0263a07"></a>樂土樂土重賡得所之詩更幸其亡其亡再頌苞桑<a 
name="0263a08" id="0263a08"></a>之易一方安靜四境無憂某等無任激切懇到之至<a 
name="0263a09" id="0263a09"></a>謹意。</p><a 
name="0263a10" id="0263a10"></a><p style="margin-left: 3em"><span class="headname">表盤米意</span></p><a 
name="0263a11" id="0263a11"></a><p style="text-indent: 0em; margin-left: 0em"><span class="linehead"></span>伏以一粒為餐橫吞日月江河滿半抄作供爛煮乾<a 
name="0263a12" id="0263a12"></a>坤草木香菩薩白掌上呼來鴉雀從飯時噪出誠歸<a 
name="0263a13" id="0263a13"></a>片念緣屬千家某等言念虛生塵世枉度歲華鑿井<a 
name="0263a14" id="0263a14"></a>耕田日用茫茫無可據饑餐渴飲晨昏擾擾竟徒然<a 
name="0263a15" id="0263a15"></a>愧善業之無聞覺愆尤之易積幸僧開接引故米供<a 
name="0263a16" id="0263a16"></a>盤陀雲水頻仍不棄滄溟之一滴象龍俱集敢辭湖<a 
name="0263a17" id="0263a17"></a>海之餘波值三載而周圓就道場而表懺伏願因齋<a 
name="0263a18" id="0263a18"></a>慶讚即物明宗洗卻趙州盂休從缽外安柄識得廬<a 
name="0263a19" id="0263a19"></a>陵價須知米裡有蟲人人齒上帶餘馨個個口邊無<a 
name="0263a20" id="0263a20"></a>白醭饔飧不罄早暮咸資某等無任激切懇到之至<a 
name="0263a21" id="0263a21"></a>謹意。</p><a 
name="0263a22" id="0263a22"></a><p style="margin-left: 3em"><span class="headname">祈雨意</span></p><a 
name="0263a23" id="0263a23"></a><p style="text-indent: 0em; margin-left: 0em"><span class="linehead"></span>伏以慈雲東蔭有情法界盡沾恩膏雨西流無量蒼<a 
name="0263a24" id="0263a24"></a>生咸待澤有求必應何感不通某等言念八口之家<a 
name="0263a25" id="0263a25"></a>在食一歲之望惟秋畢順箕調始愜謀生之計水耕<a 
name="0263a26" id="0263a26"></a>火耨期逢大有之年嗟石燕之未翔嘆商羊之不舞<a 
name="0263a27" id="0263a27"></a>雨金雨粟卓爾徬徨呼癸呼庚無端反側始濛濛而<a 
name="0263a28" id="0263a28"></a>還烈烈方滌滌而轉炎炎雖曰甘露頻傾究竟殊方<a 
name="0263a29" id="0263a29"></a>頓隔出而作入而息知人事之多愆南山雲北山雨<a 
name="0263a30" id="0263a30"></a>豈天道之不穀挽回宜急禱祝惟虔伏願惠澤天浮<a 
name="0263b01" id="0263b01"></a>殊恩帝降洒楊枝之水遍大地以布黃金泛八德之<a 
name="0263b02" id="0263b02"></a>池普率土而敷白玉品物亨而雨暘若物華稔而黃<a 
name="0263b03" id="0263b03"></a>茂豐四境康寧一方安泰某等無任激切肫懇之至<a 
name="0263b04" id="0263b04"></a>謹意。</p><a 
name="0263b05" id="0263b05"></a><p style="margin-left: 3em"><span class="headname">薦師弟意</span></p><a 
name="0263b06" id="0263b06"></a><p style="text-indent: 0em; margin-left: 0em"><span class="linehead"></span>伏以死生異路痛骨肉以分離來去同原知性天而<a 
name="0263b07" id="0263b07"></a>吻合雖僧伽不礙於來去奈手足難忘乎生死爰設<a 
name="0263b08" id="0263b08"></a>道場持修薦拔某言念辭親割愛椿萱之德未酬辦<a 
name="0263b09" id="0263b09"></a>道修真友于之情徒切既心傷於秋霜春露觸時序<a 
name="0263b10" id="0263b10"></a>而思高堂復念動於流水落花睹景物而悲棠棣茲<a 
name="0263b11" id="0263b11"></a>者亡僧某同胞共氣忽破連理之枝塤唱箎隨頓拆<a 
name="0263b12" id="0263b12"></a>鴈行之陣覺至情之難沒資法力以超昇值此四九<a 
name="0263b13" id="0263b13"></a>之期用禮三昧之懺伏願慈悲攝受方便提攜接苦<a 
name="0263b14" id="0263b14"></a>海之沉靈登於覺海脫冥途之滯魄證入真途庶幾<a 
name="0263b15" id="0263b15"></a>報我親資我弟仰賴佛慈於以了予衷畢予願總承<a 
name="0263b16" id="0263b16"></a>法化幽明俱利存沒咸安某無任激切肫懇之至謹<a 
name="0263b17" id="0263b17"></a>意。</p><a 
name="0263b18" id="0263b18"></a><p style="margin-left: 3em"><span class="headname">祈雨意</span></p><a 
name="0263b19" id="0263b19"></a><p style="text-indent: 0em; margin-left: 0em"><span class="linehead"></span>伏以洪水初平憂勤尤廑於聖慮井田既制溝洫更<a 
name="0263b20" id="0263b20"></a>嚴於農疇惟稼穡之作甘故耕耘為急務天時既順<a 
name="0263b21" id="0263b21"></a>人事皆康某等言念日用勞生饔飧繫念胼手胝足<a 
name="0263b22" id="0263b22"></a>將云東作而西成負犁荷鋤止冀春耕而秋穫知助<a 
name="0263b23" id="0263b23"></a>長之非得思秀實之可期茲者旱魃為殃天行失序<a 
name="0263b24" id="0263b24"></a>平田萬頃苦極目而如焚緣野千畦嘆嘉禾之俱稿<a 
name="0263b25" id="0263b25"></a>五日風十日雨徒望切於雲霓九年耕三年食空計<a 
name="0263b26" id="0263b26"></a>盈於倉廩昭蘇無日待露為勞茲蓋恭叩玉帝陛下<a 
name="0263b27" id="0263b27"></a>作宰玄穹應身金闕咸亨品物掌風雨露雷之權粒<a 
name="0263b28" id="0263b28"></a>我蒸民司百穀草木之命本好生而惡殺匪惠迪而<a 
name="0263b29" id="0263b29"></a>降殃良由族姓之積愆以致上天之來罰焦枯云極<a 
name="0263b30" id="0263b30"></a>禱祝以虔伏願普降滂沱弘施霈澤靈文轉處慈雲<a 
name="0263c01" id="0263c01"></a>與密雲並垂貝葉<span title="未知的文字">▆</span>時時雨同法雨齊落點點皆甘<a 
name="0263c02" id="0263c02"></a>露須臾應協鳴鳩在在洒珠霖頃刻翔飛舞烏解倒<a 
name="0263c03" id="0263c03"></a>懸之至望回涸鮒之餘生萬姓俱沾四方胥慶某等<a 
name="0263c04" id="0263c04"></a>無任激切肫懇之至謹意。</p><a 
name="0263c05" id="0263c05"></a><p style="margin-left: 3em"><span class="headname">禳蟲蝗意</span></p><a 
name="0263c06" id="0263c06"></a><p style="text-indent: 0em; margin-left: 0em"><span class="linehead"></span>伏以麥秀兩岐覘靈長之有道蝗離四境識令尹之<a 
name="0263c07" id="0263c07"></a>無私射隼因害於嘉禾田禽為妨於農事保茲稼穡<a 
name="0263c08" id="0263c08"></a>念此艱難某等竊惟穀以養生食為滋命嗷嗷八口<a 
name="0263c09" id="0263c09"></a>俱取給於西成亟亟三時尤致勤於束作不恤耕雲<a 
name="0263c10" id="0263c10"></a>而種月惟期鼓腹而舍哺詎知物本無情在天心以<a 
name="0263c11" id="0263c11"></a>生物始信災由自致因人事而降災南北東西遍野<a 
name="0263c12" id="0263c12"></a>驚蟲蝗之蟻聚青黃赤白一方嘆蝡動之雲屯瞻彼<a 
name="0263c13" id="0263c13"></a>田疇誰能堪此乃予族姓莫可如何爰建祈禳之道<a 
name="0263c14" id="0263c14"></a>場特修挽回之佛事雖曰采蘋采藻可無資於稻粱<a 
name="0263c15" id="0263c15"></a>其實作羹作湯斷難免於朝夕伏願彼蒼眷顧上帝<a 
name="0263c16" id="0263c16"></a>降臨蠢矣黎民既知非而悔過嗟哉物害令默化而<a 
name="0263c17" id="0263c17"></a>潛消而耕而耘仰足事而俯足育其秀其實倉以積<a 
name="0263c18" id="0263c18"></a>而筐以盈誇貫朽之粟紅免展轉於溝壑室無懸磬<a 
name="0263c19" id="0263c19"></a>人樂有年某等無任激切肫懇之至謹意。</p><a 
name="0263c20" id="0263c20"></a><p style="margin-left: 3em"><span class="headname">避亂砦居請水意</span></p><a 
name="0263c21" id="0263c21"></a><p style="text-indent: 0em; margin-left: 0em"><span class="linehead"></span>伏以井養無窮濬銀波於岳瀆川流不息噴玉浪於<a 
name="0263c22" id="0263c22"></a>江河民非此而不生物借茲以能濟於卦為坎其令<a 
name="0263c23" id="0263c23"></a>在冬某等言念世局艱難兵戈搶攘孤忠自矢期全<a 
name="0263c24" id="0263c24"></a>骨肉於危途同患相關意保黔黎於梓里朝籌夕畫<a 
name="0263c25" id="0263c25"></a>百計千方觸目日警於狼煙傷心時謀乎聚處高飛<a 
name="0263c26" id="0263c26"></a>驚曲木不得已卜嵒石以圖安晚旦切憂勤無奈何<a 
name="0263c27" id="0263c27"></a>望泉流而待澤惟心亟亟厥念皇皇茲蓋恭叩本境<a 
name="0263c28" id="0263c28"></a>龍王案下神通莫測功德難量呼吸迅雷霆風伯雨<a 
name="0263c29" id="0263c29"></a>師惟號令須臾成搏擊波臣海若共追隨一怒致九<a 
name="0263c30" id="0263c30"></a>年之憂片慈普萬方之潤伏願山澤通氣風水成功<a 
name="0264a01" id="0264a01"></a>混混源泉每<span class="corr" title='[羡&gt;羨]'>羨</span>盈坷而後進茫茫晝夜咸嘆逝者之<a 
name="0264a02" id="0264a02"></a>如斯任汲取於渴飲饑飧隨分給於爐煙灶火四境<a 
name="0264a03" id="0264a03"></a>齊沾千家俱利某等無任激切肫懇之至謹意。</p><a 
name="0264a04" id="0264a04"></a><p style="margin-left: 3em"><span class="headname">寄名禳關意</span></p><a 
name="0264a05" id="0264a05"></a><p style="text-indent: 0em; margin-left: 0em"><span class="linehead"></span>伏以夭壽不二盡性乃能事天禍福難期修身所以<a 
name="0264a06" id="0264a06"></a>立命賴有關捩之可轉豈無誠悃之能通誼厲至情<a 
name="0264a07" id="0264a07"></a>興遵舊例某言念身當國事念切生民值軍務旁午<a 
name="0264a08" id="0264a08"></a>之秋擔地方撫綏之任未酬先德圖啟後昆幸弓冶<a 
name="0264a09" id="0264a09"></a>克紹乎箕裘期顯承長光夫繼述嚶咿赤子恐關厄<a 
name="0264a10" id="0264a10"></a>之相侵黃口兒童慮星辰之不遂誰為怙恃莫罄撫<a 
name="0264a11" id="0264a11"></a>摩茲以三索之男投禮至尊之座庭前戲彩斑衣宛<a 
name="0264a12" id="0264a12"></a>似緇衣膝下承懽圓頂猶如摩頂實我子非我子因<a 
name="0264a13" id="0264a13"></a>無名而寄名雖非僧呼為僧就假相而變相伏願慈<a 
name="0264a14" id="0264a14"></a>光<span title="未知的文字">▆</span>廕悲願昭蘇至德栽培壽域弘開於紫極金輪<a 
name="0264a15" id="0264a15"></a>運轉福星朗耀於中天欣桃實之敷榮喜椒花之應<a 
name="0264a16" id="0264a16"></a>瑞長誇彩鳳永<span class="corr" title='[羡&gt;羨]'>羨</span>石麟某無任激切肫懇之至謹意。</p><a 
name="0264a17" id="0264a17"></a><p style="margin-left: 3em"><span class="headname">釋子修因表</span></p><a 
name="0264a18" id="0264a18"></a><p style="text-indent: 0em; margin-left: 0em"><span class="linehead"></span>伏以法雨滂沱沾濡無岐於二諦慈雲靉靆氤氳總<a 
name="0264a19" id="0264a19"></a>出乎三尊蒙茲廕覆之餘滌此塵緣之垢惟虔頂禮<a 
name="0264a20" id="0264a20"></a>致敬依皈弟子某誠惶誠恐稽首頓首上言竊惟四<a 
name="0264a21" id="0264a21"></a>生異質六道殊途為俗為真血氣鈞陶於大造即因<a 
name="0264a22" id="0264a22"></a>即果生成涵濡於寸腔一念分善惡之關片衷別聖<a 
name="0264a23" id="0264a23"></a>凡之路貴在夢中能覺期於迷處得醒勿棄有為俱<a 
name="0264a24" id="0264a24"></a>成無漏茲蓋恭叩釋迦如來金蓮座下在人稱聖於<a 
name="0264a25" id="0264a25"></a>法為王歷劫熏修為難為而忍難忍因時接引智度<a 
name="0264a26" id="0264a26"></a>智而愚度愚坐現在之道場昭證盟之功德某愧圓<a 
name="0264a27" id="0264a27"></a>僧相忝入緇流割愛辭親冀誕登於彼岸隳名點利<a 
name="0264a28" id="0264a28"></a>鮮克證夫菩提既大道之罔聞且寸因之未布徒滋<a 
name="0264a29" id="0264a29"></a>戰栗益凜冰淵翻貝葉之靈文憶我如來不啻耳提<a 
name="0264a30" id="0264a30"></a>而面命演琅函之秘典共予族姓猶同戶誦而家絃<a 
name="0264b01" id="0264b01"></a>伏願知為先知覺彼後覺精誠可格沉淪不惜提攜<a 
name="0264b02" id="0264b02"></a>肫摯能通罪過聽其懺袚蠲除過世現世未世之業<a 
name="0264b03" id="0264b03"></a>且及千生報答生我臨我成我之恩兼乎兩大筏無<a 
name="0264b04" id="0264b04"></a>不濟慈乃均沾某無任瞻天仰聖激切屏營之至謹<a 
name="0264b05" id="0264b05"></a>奉表稱進以聞。</p><a 
name="0264b06" id="0264b06"></a><a 
name="0264b07" id="0264b07"></a><a 
name="0264b08" id="0264b08"></a><a 
name="0264b09" id="0264b09"></a><a 
name="0264b10" id="0264b10"></a><p><span class="juanname">三山來禪師疏語卷中</span></p>
<hr>【經文資訊】嘉興藏第 39 冊 No. B439 高峰三山來禪師疏語<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexfe2f.html?index=J39nB439" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J39nB439_002 by HTTrack Website Copier/3.x [XR&CO'2014], Tue, 07 Jun 2016 07:15:44 GMT -->
</html>
