<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB241_004 by HTTrack Website Copier/3.x [XR&CO'2014], Tue, 07 Jun 2016 07:11:55 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1732455860&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29nB241&amp;utmp=%2Fmobile%2Findex.php%3Findex%3DJ29nB241_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index94ed.html?index=J29nB241_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第29冊<br/>No.B241 慶忠鐵壁機禪師語錄 (20卷)<br/>【明 慧機說　幻敏重編（依駒本印）】<br/>第 4 卷</p>
	<a href="index5e3a.html?index=J29nB241_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B241" sutra_name="慶忠鐵壁機禪師語錄" sutra_juan="[卷4]">　
<a 
name="0584b01" id="0584b01"></a><p><span class="juanname">慶忠鐵壁機禪師語錄卷之四</span></p><a 
name="0584b02" id="0584b02"></a><p style="margin-left: 4em"><span class="byline">嗣法門人幻敏重編</span></p><a 
name="0584b03" id="0584b03"></a><p style="margin-left: 2em"><span class="headname">示眾</span></p><a 
name="0584b04" id="0584b04"></a><p style="text-indent: 0em; margin-left: 0em"><span class="linehead"></span>示眾禪雖不滯因果參禪人要知因識果若是真為<a 
name="0584b05" id="0584b05"></a>生死底自然二六時中有箇覺照看出家為何事將<a 
name="0584b06" id="0584b06"></a>何報國王水土師親深恩檀信脂膏行人血汗超脫<a 
name="0584b07" id="0584b07"></a>祖宗究竟自<span class="corr" title='[巳&gt;己]'>己</span>一有此心決定肚子潔白體態慈悲<a 
name="0584b08" id="0584b08"></a>立志行事真實遇著箇知識就是他下種子田地傾<a 
name="0584b09" id="0584b09"></a>心破膽於座下功圓行滿得箇好結果去須知此段<a 
name="0584b10" id="0584b10"></a>田地種苦得苦種甜得甜種瓜得瓜種豆得豆如影<a 
name="0584b11" id="0584b11"></a>隨形似聲傳響云何有等昧卻此因恥受師承煆煉<a 
name="0584b12" id="0584b12"></a>喫了叢林底飯專去冊子上搜求口角邊尋討不肯<a 
name="0584b13" id="0584b13"></a>向自<span class="corr" title='[巳&gt;己]'>己</span>腳跟下得箇實在落點即有見處如藥汞銀<a 
name="0584b14" id="0584b14"></a>遇火飛去日久月深養了一肚子貢高我慢全不知<a 
name="0584b15" id="0584b15"></a>長大由恭敬短促由輕蔑底因果反在此知識處說<a 
name="0584b16" id="0584b16"></a>彼知識長彼知識處說此知識短將自<span class="corr" title='[巳&gt;己]'>己</span>生死大事<a 
name="0584b17" id="0584b17"></a>置在一邊且不照管一向就是販買賣底見識甚至<a 
name="0584b18" id="0584b18"></a>挑梭是非紊亂規矩或知識憫其習氣未化委宛調<a 
name="0584b19" id="0584b19"></a>護以清眾心彼不自忖度謂知識也要將就我一著<a 
name="0584b20" id="0584b20"></a>仔細檢點將來只成就得知識慈悲忍辱自<span class="corr" title='[巳&gt;己]'>己</span>種下<a 
name="0584b21" id="0584b21"></a>苦因有何勾當今日爐韝新開山僧不宜如是血口<a 
name="0584b22" id="0584b22"></a>幸得此中無者般人不妨道破使不墮此類於大事<a 
name="0584b23" id="0584b23"></a>因緣易了了也第一不得謂山僧入泥入水說果說<a 
name="0584b24" id="0584b24"></a>因作座主見解。</p><a 
name="0584b25" id="0584b25"></a><p style="text-indent: 0em; margin-left: 0em"><span class="linehead"></span>示眾鐵壁山有毒眼蛇還見麼若見喪身失命時有<a 
name="0584b26" id="0584b26"></a>一僧入方丈求道破師書一蛇字令僧送與西堂堂<a 
name="0584b27" id="0584b27"></a>接得便扯碎僧復舉似師師云我原向道傷人。</p><a 
name="0584b28" id="0584b28"></a><p style="text-indent: 0em; margin-left: 0em"><span class="linehead"></span>示眾竹篦子話教汝等講道理亦講得頌亦頌得下<a 
name="0584b29" id="0584b29"></a>語亦下得只是與竹篦子了不干涉山僧亦為頌出<a 
name="0584b30" id="0584b30"></a>貴圖一番舉起一番新也頌云竹篦子好商量隨家<a 
name="0584c01" id="0584c01"></a>豐儉絕承當殺人放火焦光贊馬上拋刀楊六郎。</p><a 
name="0584c02" id="0584c02"></a><p style="text-indent: 0em; margin-left: 0em"><span class="linehead"></span>觀梅示眾一枝恒報舊年春巧笑依稀意可人淚墮<a 
name="0584c03" id="0584c03"></a>如珠寒雨濕情翩似珮凜風屯熱腸願寄香驚袂冷<a 
name="0584c04" id="0584c04"></a>眼長看影化神為<span class="corr" title='[羡&gt;羨]'>羨</span>孤根偕我志冰魂幾點帶霜陳。</p><a 
name="0584c05" id="0584c05"></a><p style="text-indent: 0em; margin-left: 0em"><span class="linehead"></span>示眾後堂欲究曹洞宗旨師云諸昆仲山僧居興龍<a 
name="0584c06" id="0584c06"></a>時曾有僧問如何是正中偏答云鷺鶿恒伴老鴉飛<a 
name="0584c07" id="0584c07"></a>如何是偏中正巢蓮烏龜覷水月如何是正中來匝<a 
name="0584c08" id="0584c08"></a>地紅輪現十方無寸土如何是兼中至九月桃花紅<a 
name="0584c09" id="0584c09"></a>似火三春桂蕊色如金如何是兼中到日午打三更<a 
name="0584c10" id="0584c10"></a>如何是君恭<span class="corr" title='[巳&gt;己]'>己</span>無為化坐致太平春如何是臣一掃<a 
name="0584c11" id="0584c11"></a>狼煙空索索端的輸他塞外才如何是君向臣不為<a 
name="0584c12" id="0584c12"></a>飛熊呈彩兆直鉤早<span class="corr" title='[巳&gt;已]'>已</span>契宸衷如何是臣奉君赤膽<a 
name="0584c13" id="0584c13"></a>忠腸良輔弼清名無處不流芳如何是君臣道合賓<a 
name="0584c14" id="0584c14"></a>主迭為咸有慶如天好生樂唐虞如何是誕生王子<a 
name="0584c15" id="0584c15"></a>金盤纔捧足寶馬自飛來如何是朝生王子男兒無<a 
name="0584c16" id="0584c16"></a>志昂藏老誰不鳴珂遊帝鄉如何是末生王子龍在<a 
name="0584c17" id="0584c17"></a>淵時全體現未容眨眼動香車如何是化生王子猛<a 
name="0584c18" id="0584c18"></a>虎步地視耽耽不犯當頭那回互如何是內生王子<a 
name="0584c19" id="0584c19"></a>尊貴自然無縫罅四方八面不通風恁麼說話大似<a 
name="0584c20" id="0584c20"></a>打缽安柄畫蛇添足雖然如是若要做箇過量人腳<a 
name="0584c21" id="0584c21"></a>頭腳底乾暴暴濕淋淋一毫艱險也推不得必以臨<a 
name="0584c22" id="0584c22"></a>濟當庭逕曹洞定基本溈仰金針玉線雲門豁達春<a 
name="0584c23" id="0584c23"></a>風法眼明星朗月誠能融通得諸大老用處自覺頭<a 
name="0584c24" id="0584c24"></a>頭顯事事明到者田地更有大法要透且道大法作<a 
name="0584c25" id="0584c25"></a>麼生透不妨頌出大法從來險處處帶淆訛碎說曲<a 
name="0584c26" id="0584c26"></a>還直團來少是多少是多絕情思一鼾天地老數步<a 
name="0584c27" id="0584c27"></a>水雲齊有時雞作馬有時犬為驢一拳一掌一面血<a 
name="0584c28" id="0584c28"></a>眉毛卓豎眼麻迷參。</p><a 
name="0584c29" id="0584c29"></a><p style="text-indent: 0em; margin-left: 0em"><span class="linehead"></span>聖節示眾穿衣喫飯隨緣枕石棲雲依舊長將日月<a 
name="0584c30" id="0584c30"></a>海山願祝吾　皇萬壽。</p><a 
name="0585a01" id="0585a01"></a><p style="text-indent: 0em; margin-left: 0em"><span class="linehead"></span>示眾小盡二十九大盡三十日山中無甲子報道是<a 
name="0585a02" id="0585a02"></a>除夕不是水盡山窮卻也推車拄壁急須掉轉腳跟<a 
name="0585a03" id="0585a03"></a>依舊龜哥眼赤咄。</p><a 
name="0585a04" id="0585a04"></a><p style="text-indent: 0em; margin-left: 0em"><span class="linehead"></span>示眾我若一向舉揚何以負墮尊貴水牯墓石懷胎<a 
name="0585a05" id="0585a05"></a>兒孫隨群逐隊。</p><a 
name="0585a06" id="0585a06"></a><p style="text-indent: 0em; margin-left: 0em"><span class="linehead"></span>示眾慶忠門下一人通身是眼看不見一人通身是<a 
name="0585a07" id="0585a07"></a>耳聽不著一人頭頂天腳踏地形影不得全且道誰<a 
name="0585a08" id="0585a08"></a>是其人若指得出許具超方眼。</p><a 
name="0585a09" id="0585a09"></a><p style="text-indent: 0em; margin-left: 0em"><span class="linehead"></span>示眾露柱揚眉笑不徹燈籠開眼淚潸潸笑底是彌<a 
name="0585a10" id="0585a10"></a>勒肚子大淚底是釋迦口門寬更太息那黑而老兒<a 
name="0585a11" id="0585a11"></a>平白地晝夜受熬煎正當恁麼時被慶忠長老驀鼻<a 
name="0585a12" id="0585a12"></a>扭著問他何名何姓急忙道箇不看經不念佛不打<a 
name="0585a13" id="0585a13"></a>坐不參禪看是甚麼人行履。</p><a 
name="0585a14" id="0585a14"></a><p style="text-indent: 0em; margin-left: 0em"><span class="linehead"></span>示眾慶忠朔望前一日考功汝諸人須通身放下若<a 
name="0585a15" id="0585a15"></a>放不下其功未圓朔望後一日羯磨汝諸人須盡情<a 
name="0585a16" id="0585a16"></a>發露若少覆藏其罪更大正當朔望日石輥解吹笛<a 
name="0585a17" id="0585a17"></a>復請問靈籤筒中有三七倘喚作上堂入室洞口桃<a 
name="0585a18" id="0585a18"></a>花也解笑人。</p><a 
name="0585a19" id="0585a19"></a><p style="text-indent: 0em; margin-left: 0em"><span class="linehead"></span>佛涅槃示眾雙煙起處虛空殞輪象轉時大地悲曠<a 
name="0585a20" id="0585a20"></a>劫前來流下淚至今日炙與風吹。</p><a 
name="0585a21" id="0585a21"></a><p style="text-indent: 0em; margin-left: 0em"><span class="linehead"></span>示眾淋淋珠雨落春深野鳥喃喃弄巧音慵臥雲房<a 
name="0585a22" id="0585a22"></a>芳草綠等閒打醒日三更咦還見莊周蝴蝶麼。</p><a 
name="0585a23" id="0585a23"></a><p style="text-indent: 0em; margin-left: 0em"><span class="linehead"></span>示眾佛祖滅情菩薩羅漢折情眾生任情慶忠打情<a 
name="0585a24" id="0585a24"></a>作麼生是打情底道理眾生也打羅漢菩薩也打佛<a 
name="0585a25" id="0585a25"></a>祖也打汝諸人各自檢點看。</p><a 
name="0585a26" id="0585a26"></a><p style="text-indent: 0em; margin-left: 0em"><span class="linehead"></span>端陽示眾屈原昔日全沒帳汩水無端成蕩漾惹得<a 
name="0585a27" id="0585a27"></a>人心逐境狂龍舟鼉鼓競爭障徜徉何似衲僧意衲<a 
name="0585a28" id="0585a28"></a>僧眼裏有天地無邊綠水<span class="corr" title='[剌&gt;刺]'>刺</span>秧針無限清風柳線繫<a 
name="0585a29" id="0585a29"></a>荷傘知熱蓋先張艾虎無心門裏覷斯時有貫觀音<a 
name="0585a30" id="0585a30"></a>錢一咬一嚼五三四禪和子須仔細過未現在無可<a 
name="0585b01" id="0585b01"></a>據窮諸玄辯周金剛到此吞聲還飲氣。</p><a 
name="0585b02" id="0585b02"></a><p style="text-indent: 0em; margin-left: 0em"><span class="linehead"></span>解夏示眾欲參自<span class="corr" title='[已&gt;己]'>己</span>生前事針劄難逢此日長悟去<a 
name="0585b03" id="0585b03"></a>方知無我累迷來不覺為人忙纔聞沙聚親成塔轉<a 
name="0585b04" id="0585b04"></a>盼頭邊別有霜報與兩堂雲水客莫將結解謾商量<a 
name="0585b05" id="0585b05"></a>營盆示眾日日是好日因甚此日喚作佛歡喜時時<a 
name="0585b06" id="0585b06"></a>是好時因甚此時纔可報親恩若也會得和羅飯熟<a 
name="0585b07" id="0585b07"></a>禪悅充滿過去恩現在恩未來恩一齊報盡脫或未<a 
name="0585b08" id="0585b08"></a>然幾番熱惱縱清涼無限蔽蒙悲風木。</p><a 
name="0585b09" id="0585b09"></a><p style="text-indent: 0em; margin-left: 0em"><span class="linehead"></span>示眾二八月天晝夜一般忙者忙如箭閒者閒似山<a 
name="0585b10" id="0585b10"></a>閒忙都不涉畢竟是何年良久云休用蠡測海莫以<a 
name="0585b11" id="0585b11"></a>管窺天。</p><a 
name="0585b12" id="0585b12"></a><p style="text-indent: 0em; margin-left: 0em"><span class="linehead"></span>中秋示眾斯夕有箇光明環到處分身到處看有人<a 
name="0585b13" id="0585b13"></a>問道何處是影在長江體在天恁麼道若說是天上<a 
name="0585b14" id="0585b14"></a>月管取飲洋銅吞熱鐵有分。</p><a 
name="0585b15" id="0585b15"></a><p style="text-indent: 0em; margin-left: 0em"><span class="linehead"></span>結冬示眾拂子打虛空一摑痛殺給孤悉達纔聞耳<a 
name="0585b16" id="0585b16"></a>直眉橫又道洗青賣白箇中何人具眼且看三條椽<a 
name="0585b17" id="0585b17"></a>下。</p><a 
name="0585b18" id="0585b18"></a><p style="text-indent: 0em; margin-left: 0em"><span class="linehead"></span>冬至示眾普向堂中祝聖延虛空開口問堂前燈籠<a 
name="0585b19" id="0585b19"></a>報道陽來復依舊從頭水底天。</p><a 
name="0585b20" id="0585b20"></a><p style="text-indent: 0em; margin-left: 0em"><span class="linehead"></span>小除示眾文殊洗青普賢賣白釋迦心堅彌勒口闊<a 
name="0585b21" id="0585b21"></a>唯有慶忠沒情勾引三百五百齊來過者小年都盧<a 
name="0585b22" id="0585b22"></a>無法可說索鹽奉馬妙機先箇中唯許仙陀客。</p><a 
name="0585b23" id="0585b23"></a><p style="text-indent: 0em; margin-left: 0em"><span class="linehead"></span>結夏示眾今年歲至壬午米麵柴鹽最苦爐內正好<a 
name="0585b24" id="0585b24"></a>乘時乘時烹佛煉祖還見慶忠用處麼良久喝一喝。</p><a 
name="0585b25" id="0585b25"></a><p style="text-indent: 0em; margin-left: 0em"><span class="linehead"></span>佛誕示眾周行七步誰相識目顧四方亦依稀梵宮<a 
name="0585b26" id="0585b26"></a>此日無今昔堂堂降下天人師。</p><a 
name="0585b27" id="0585b27"></a><p style="text-indent: 0em; margin-left: 0em"><span class="linehead"></span>示眾歡喜日盂蘭盆焚孝紙薦宗親唯有衲僧識見<a 
name="0585b28" id="0585b28"></a>別拳頭巴掌是知恩。</p><a 
name="0585b29" id="0585b29"></a><p style="text-indent: 0em; margin-left: 0em"><span class="linehead"></span>示眾三周二五九南辰和北斗兩路不通風大家要<a 
name="0585b30" id="0585b30"></a>知有非是沒說抑且無口任從橫拖倒拽山僧一曲<a 
name="0585c01" id="0585c01"></a>囉哩囉及盡去也。</p><a 
name="0585c02" id="0585c02"></a><p style="text-indent: 0em; margin-left: 0em"><span class="linehead"></span>示眾陽春小愛日明花開滿地是黃金黃金滿地人<a 
name="0585c03" id="0585c03"></a>不識識得真金不是金休把著急追尋平都水萬州<a 
name="0585c04" id="0585c04"></a>迎分明一道通霄路多少來人錯問津。</p><a 
name="0585c05" id="0585c05"></a><p style="text-indent: 0em; margin-left: 0em"><span class="linehead"></span>示眾佛生四月八眾請不說法來時道無口一抬又<a 
name="0585c06" id="0585c06"></a>一捺此四句一句奉釋迦老子一句酬東明大師一<a 
name="0585c07" id="0585c07"></a>句與現前法眾一句留山僧自<span class="corr" title='[已&gt;己]'>己</span>還撿點得出也無<a 
name="0585c08" id="0585c08"></a>○○○○分得分明太特煞分明分得特煞人。</p><a 
name="0585c09" id="0585c09"></a><p style="text-indent: 0em; margin-left: 0em"><span class="linehead"></span>解夏示眾收著布袋口驢馬畜生走放開布袋口驢<a 
name="0585c10" id="0585c10"></a>馬畜生有三千里外不識渠七尺單前承誰力若是<a 
name="0585c11" id="0585c11"></a>具眼衲僧見恁麼道拍掌呵呵向異類中行去。</p><a 
name="0585c12" id="0585c12"></a><p style="text-indent: 0em; margin-left: 0em"><span class="linehead"></span>示眾年年此日是臘八傳聞竺乾悟悉達惟有山僧<a 
name="0585c13" id="0585c13"></a>不解禪只要諸人眼會瞎諸方要人雙眼圓明因何<a 
name="0585c14" id="0585c14"></a>聖佛者裏要人眼瞎良久自代云切忌被那一點星<a 
name="0585c15" id="0585c15"></a>子換卻。</p><a 
name="0585c16" id="0585c16"></a><p style="text-indent: 0em; margin-left: 0em"><span class="linehead"></span>示眾天花滿岫白地火一爐紅云是迎新景卻有送<a 
name="0585c17" id="0585c17"></a>寒風到者裏新也不得舊也不得終也不得始也不<a 
name="0585c18" id="0585c18"></a>得春也不得冬也不得冷也不得熱也不得畢竟如<a 
name="0585c19" id="0585c19"></a>何誶忘卻了也。</p><a 
name="0585c20" id="0585c20"></a><p style="text-indent: 0em; margin-left: 0em"><span class="linehead"></span>示眾結冬九十日畢竟無巴鼻解卻又如何特地演<a 
name="0585c21" id="0585c21"></a>伽陀去不去住不住貓兒狗子恒獨步亦非解弄舌<a 
name="0585c22" id="0585c22"></a>鎗卻也雄張露布四方八面沒遮攔回互不回互回<a 
name="0585c23" id="0585c23"></a>而更相涉不爾依位住住後事作麼生飽炊無米飯<a 
name="0585c24" id="0585c24"></a>長歌懷<span class="corr" title='[釆&gt;采]'>采</span>薇。</p><a 
name="0585c25" id="0585c25"></a><p style="text-indent: 0em; margin-left: 0em"><span class="linehead"></span>示眾古人道才高之者把三藏以研窮智淺之流覽<a 
name="0585c26" id="0585c26"></a>五乘而課誦擅自分別面皮厚多少須知念佛佛念<a 
name="0585c27" id="0585c27"></a>磨盤空裏轉按豆遮睛一舉一回新趙州不喜聞慶<a 
name="0585c28" id="0585c28"></a>忠卻喜見先後無孔鎚各各得一半那一半車不橫<a 
name="0585c29" id="0585c29"></a>推理無屈斷。</p><a 
name="0585c30" id="0585c30"></a><p style="text-indent: 0em; margin-left: 0em"><span class="linehead"></span>示眾慶忠門下不許鑽龜打瓦一味本分草料肚飽<a 
name="0586a01" id="0586a01"></a>學人有與伊喫肚饑學人無與伊喫十數年前口邊<a 
name="0586a02" id="0586a02"></a>即得十數年後口邊不得一向釘樁搖櫓又是當面<a 
name="0586a03" id="0586a03"></a>蹉過。</p><a 
name="0586a04" id="0586a04"></a><p style="text-indent: 0em; margin-left: 0em"><span class="linehead"></span>示眾中秋無月我今為說雨滴簷前風吹禪客絃管<a 
name="0586a05" id="0586a05"></a>聲消雲山同色但把一燈應箇時節○。</p><a 
name="0586a06" id="0586a06"></a><p style="text-indent: 0em; margin-left: 0em"><span class="linehead"></span>示眾麥地牛生草沙河馬捉魚紅爐水種火梅花夜<a 
name="0586a07" id="0586a07"></a>讀書此吹萬先師法身偈不肖兒孫則不然眉毛先<a 
name="0586a08" id="0586a08"></a>生鬍鬚後生兩箇八兩元是一斤。</p><a 
name="0586a09" id="0586a09"></a><p style="text-indent: 0em; margin-left: 0em"><span class="linehead"></span>示眾家家秤鎚都是鐵東邊燒火西邊熱切莫去參<a 
name="0586a10" id="0586a10"></a>佛祖禪致令眼中重添屑。</p><a 
name="0586a11" id="0586a11"></a><p style="text-indent: 0em; margin-left: 0em"><span class="linehead"></span>示眾聞說牛山未見牛幾經冬夏幾春秋我來一目<a 
name="0586a12" id="0586a12"></a>無餘事山自高兮水自流。</p><a 
name="0586a13" id="0586a13"></a><p style="text-indent: 0em; margin-left: 0em"><span class="linehead"></span>解夏示眾法傳像末可笑可嗟水潦鶴逐隊隨群缶<a 
name="0586a14" id="0586a14"></a>鐘惑在在處處達磨被毒而轉思大誓不出山良有<a 
name="0586a15" id="0586a15"></a>以也老僧自到太平寒暑無恙明月清風蟬琴蛙鼓<a 
name="0586a16" id="0586a16"></a>足以壯聽觀平地高山松門竹徑儘堪當行樂時禽<a 
name="0586a17" id="0586a17"></a>好鳥花謝果圓饑餐渴飲閒坐倦眠內有學行精勤<a 
name="0586a18" id="0586a18"></a>外無魔軍橫擾於心足矣此外更何求哉雖然如是<a 
name="0586a19" id="0586a19"></a>須知路逢平處險無勞人向靜中忙。</p><a 
name="0586a20" id="0586a20"></a><p style="text-indent: 0em; margin-left: 0em"><span class="linehead"></span>開爐示眾平地掘深坑硬處好取土方圓無矩規烹<a 
name="0586a21" id="0586a21"></a>煉佛與祖霙花帶葉燒野菜連根煮來參慶忠禪休<a 
name="0586a22" id="0586a22"></a>論甘與苦。</p><a 
name="0586a23" id="0586a23"></a><p style="text-indent: 0em; margin-left: 0em"><span class="linehead"></span>歸浯江示眾疏椽亮壁我還居為錫臨江話歲除念<a 
name="0586a24" id="0586a24"></a>老卻忘新舊曆身閒無礙去來輿貼符懶把門庭整<a 
name="0586a25" id="0586a25"></a>坐敘羞談佛祖餘雪裏有懷頻送炭紅爐大敞待霙<a 
name="0586a26" id="0586a26"></a>渠。</p><a 
name="0586a27" id="0586a27"></a><p style="text-indent: 0em; margin-left: 0em"><span class="linehead"></span>江陵醫官請示眾舉文殊謂善財云是藥者採將來<a 
name="0586a28" id="0586a28"></a>善財遍觀大地無有不是藥者卻來白云遍觀大地<a 
name="0586a29" id="0586a29"></a>無有不是藥者殊云是藥者採將來善財於地上拾<a 
name="0586a30" id="0586a30"></a>一莖草度與文殊殊接得拈起示眾云須知此藥亦<a 
name="0586b01" id="0586b01"></a>能活人亦能殺人師云若論殺即桃仁杏仁薏苡仁<a 
name="0586b02" id="0586b02"></a>益智仁也獨活他不來若論活縱檳榔柯子川鳥荳<a 
name="0586b03" id="0586b03"></a>蔻亦狼毒他不去活也不道殺也不道何以故茵陳<a 
name="0586b04" id="0586b04"></a>瓜蔞仁白芨官桂四君子皆紫石英不辭常山滑石<a 
name="0586b05" id="0586b05"></a>過穿山甲攜急信子茯神遠志齊來黃柏門冬求我<a 
name="0586b06" id="0586b06"></a>枳殼枳實山僧豈拘生地熟地吝惜馬渤牛溲未免<a 
name="0586b07" id="0586b07"></a>膏<span class="corr" title='[盲&gt;肓]'>肓</span>便灸頂門便針拍膝云還聞麼豎拳云還見麼<a 
name="0586b08" id="0586b08"></a>若也聞見分明須到者裏始得倘未到者裏少加熊<a 
name="0586b09" id="0586b09"></a>膽還要細辛者破鼓皮切忌大戟半夏。</p><a 
name="0586b10" id="0586b10"></a><p style="text-indent: 0em; margin-left: 0em"><span class="linehead"></span>示眾舉古德云野老負薪歸催婦連宵織看他家事<a 
name="0586b11" id="0586b11"></a>忙且道承誰力問渠渠不知特地生疑惑傷嗟今古<a 
name="0586b12" id="0586b12"></a>人幾箇知恩德山僧卻不恁麼野老負根歸唱道忙<a 
name="0586b13" id="0586b13"></a>生拍說甚風雨寒那管雪山白和泥又合水團圞生<a 
name="0586b14" id="0586b14"></a>與熟肚內飽齁齁便是知恩處試看知恩疑惑相去<a 
name="0586b15" id="0586b15"></a>多少知則人人有分疑則千山萬山。</p><a 
name="0586b16" id="0586b16"></a><p style="text-indent: 0em; margin-left: 0em"><span class="linehead"></span>示眾虛空開口笑端的是何因珍重眉上弓放下便<a 
name="0586b17" id="0586b17"></a>平穩還識虛空麼即如肖宇獨弩單鎗埋兵掉鬥通<a 
name="0586b18" id="0586b18"></a>身是膽寸鐵無前破敵衝鋒勤王報主也只是箇虛<a 
name="0586b19" id="0586b19"></a>空開拓田廬營家治業子肖孫賢弟恭兄友忠孝傳<a 
name="0586b20" id="0586b20"></a>家義方啟訓也只是箇虛空捐資護眾處俗回真敬<a 
name="0586b21" id="0586b21"></a>信三寶趨向大乘也只是箇虛空既總是箇虛空如<a 
name="0586b22" id="0586b22"></a>何是笑底道理山僧不惜眉毛分明道出良久云諦<a 
name="0586b23" id="0586b23"></a>聽諦聽。</p><a 
name="0586b24" id="0586b24"></a><p style="text-indent: 0em; margin-left: 0em"><span class="linehead"></span>向善人誕期示眾萬古恒不老一物鎮常寧識得其<a 
name="0586b25" id="0586b25"></a>中意日午打三更不說有生不說無生澗底碧潭空<a 
name="0586b26" id="0586b26"></a>界月兔角龜毛幾度春。</p><a 
name="0586b27" id="0586b27"></a><p style="text-indent: 0em; margin-left: 0em"><span class="linehead"></span>示眾每見近日禪林中多畜養豬生借口學行衣單<a 
name="0586b28" id="0586b28"></a>鹽茶之助然僧者淨也明眼人尚如此況盲昧者乎<a 
name="0586b29" id="0586b29"></a>應須行化以代之夫不可播殺業種子於當來也聽<a 
name="0586b30" id="0586b30"></a>吾偈檀度時開令造福學行衣單無不足寧使口淡<a 
name="0586c01" id="0586c01"></a>及身寒願摧刀山與劍樹。</p><a 
name="0586c02" id="0586c02"></a><p style="text-indent: 0em; margin-left: 0em"><span class="linehead"></span>考工畢示眾若向山僧未開口<span class="corr" title='[巳&gt;已]'>已</span>前薦得早落三落<a 
name="0586c03" id="0586c03"></a>四了也那更待法堂前草青青地臨濟宗旨有三句<a 
name="0586c04" id="0586c04"></a>四喝三玄三要照用賓主料揀權實作麼生一喝如<a 
name="0586c05" id="0586c05"></a>金剛王寶劍直饒就喝一喝更要答我一喝如踞地<a 
name="0586c06" id="0586c06"></a>師子難道又喝一喝不成一喝是探竿影草看如何<a 
name="0586c07" id="0586c07"></a>緇素一喝不作一喝用作麼生鋪陳誰是照誰是用<a 
name="0586c08" id="0586c08"></a>作麼生說箇同不同試照用看有理中玄要有事裏<a 
name="0586c09" id="0586c09"></a>要玄理事融時玄要何在一二三且置如何是一句<a 
name="0586c10" id="0586c10"></a>具三玄一玄具三要底機用人境賓主亦復如是三<a 
name="0586c11" id="0586c11"></a>句四喝自然分明纔能任運臨時或應物現形或全<a 
name="0586c12" id="0586c12"></a>體作用或機權喜怒或現半身或乘獅子或乘象王<a 
name="0586c13" id="0586c13"></a>一一湊泊得來更要知道落處如一棒一喝便可正<a 
name="0586c14" id="0586c14"></a>宗臨濟恁麼則成死棒死喝焉有今日猶記聚雲曾<a 
name="0586c15" id="0586c15"></a>問及此老僧答云三拳一掌分玄要明明未許話疏<a 
name="0586c16" id="0586c16"></a>親應憐逐句尋言者無端錯認定盤星聚雲未肯點<a 
name="0586c17" id="0586c17"></a>首力究三年始得瞥地參方道者欲做臨濟滿分兒<a 
name="0586c18" id="0586c18"></a>孫不得辜負臨濟好喝一喝。</p><a 
name="0586c19" id="0586c19"></a><p style="margin-left: 2em"><span class="headname">茶話</span></p><a 
name="0586c20" id="0586c20"></a><p style="text-indent: 0em; margin-left: 0em"><span class="linehead"></span>茶話穿衣喫飯行住坐臥迎賓待客運水搬柴何處<a 
name="0586c21" id="0586c21"></a>無語話分豈但喫茶時為然所以道塵塵剎剎皆無<a 
name="0586c22" id="0586c22"></a>空闕折旋俯仰盡在其中只是不容商量不容擬議<a 
name="0586c23" id="0586c23"></a>擬議商量錯過了也不見昔有二上座到趙州州問<a 
name="0586c24" id="0586c24"></a>曾到趙州否座云不曾到州云喫茶去復問一上座<a 
name="0586c25" id="0586c25"></a>曾到趙州否座云曾到州云喫茶去院主問不曾到<a 
name="0586c26" id="0586c26"></a>趙州喫茶去且從曾到趙州為甚麼亦叫喫茶去州<a 
name="0586c27" id="0586c27"></a>喚院主主應諾州云喫茶去你看他何常奇特亦何<a 
name="0586c28" id="0586c28"></a>常破綻若承當得來方知木人頭戴草門口舌非言<a 
name="0586c29" id="0586c29"></a>茶話喫茶饒他開口問話饒他稽首分明一曲小陽<a 
name="0586c30" id="0586c30"></a>春怎奈三三又如九黃花燦金芽走一番啗著一番<a 
name="0587a01" id="0587a01"></a>清者回淹殺趙州狗還有解問話者麼三巴掌出師<a 
name="0587a02" id="0587a02"></a>歸方丈。</p><a 
name="0587a03" id="0587a03"></a><p style="text-indent: 0em; margin-left: 0em"><span class="linehead"></span>惺監院請茶話退<span class="corr" title='[巳&gt;己]'>己</span>為人黃頭歡喜退人為<span class="corr" title='[巳&gt;己]'>己</span>碧眼<a 
name="0587a04" id="0587a04"></a>含悲惺禪人原與山僧同參一旦渾爾我忘執著以<a 
name="0587a05" id="0587a05"></a>監院是任時之溫飽役之緩急內外相信遠近相感<a 
name="0587a06" id="0587a06"></a>則一切話從此究竟奚獨一茶話而欲山僧說哉但<a 
name="0587a07" id="0587a07"></a>山僧昔日做工夫亦在監院時得力因有本行偈子<a 
name="0587a08" id="0587a08"></a>今日不違所請欣然贈之六載住聚雲終日閑無事<a 
name="0587a09" id="0587a09"></a>行也懶去行念佛不著意板響粥飯來纍垂一餐去<a 
name="0587a10" id="0587a10"></a>正欲做工夫妄想及瞌睡四大不堅強剛被揶揄鬼<a 
name="0587a11" id="0587a11"></a>發願施教化方木投圓器頗賴無情老當陽舉執事<a 
name="0587a12" id="0587a12"></a>監院臨我身種種多憂慮一三七日間提張又調李<a 
name="0587a13" id="0587a13"></a>止想做粗夫苦行作佛事晨早上單床一踢渾天地<a 
name="0587a14" id="0587a14"></a>連誶四五聲大笑不知止數載被他瞞相逢只者是<a 
name="0587a15" id="0587a15"></a>薑油醬醋茶豆麵柴鹽米報與參禪者離卻心意識<a 
name="0587a16" id="0587a16"></a>若能依此行畢竟有消息且道如何是離心意識底<a 
name="0587a17" id="0587a17"></a>消息自代云飯甑兩頭空。</p><a 
name="0587a18" id="0587a18"></a><p style="text-indent: 0em; margin-left: 0em"><span class="linehead"></span>茶話松西堂問如何是第一玄師云腳下黃龍走如<a 
name="0587a19" id="0587a19"></a>何是第二玄師云腦後鯉魚肥如何是第三玄師云<a 
name="0587a20" id="0587a20"></a>打中間底如何是第一要師云未問卻好道如何是<a 
name="0587a21" id="0587a21"></a>第二要師云秦嶺雞聲妙如何是第三要師云放出<a 
name="0587a22" id="0587a22"></a>吞空鷂問如何是先照後用師云掣電轟雷如何是<a 
name="0587a23" id="0587a23"></a>先用後照師云轟雷掣電如何是照用同時師云放<a 
name="0587a24" id="0587a24"></a>汝三十棒如何是照用不同時師云且拋絲綸隨緩<a 
name="0587a25" id="0587a25"></a>浪依稀新月又添鉤問如何是一喝如金剛王寶劍<a 
name="0587a26" id="0587a26"></a>師云利如何是一喝如踞地師子師云威如何是一<a 
name="0587a27" id="0587a27"></a>喝如探竿影草師云鑑如何是一喝不作一喝用師<a 
name="0587a28" id="0587a28"></a>云圓問賓看主時如何師云路聲風走葉主看賓時<a 
name="0587a29" id="0587a29"></a>如何師云山色石留雲賓看賓時如何師云斷雲飛<a 
name="0587a30" id="0587a30"></a>野鶴主看主時如何師云露柱燈籠舞問如何是奪<a 
name="0587b01" id="0587b01"></a>人不奪境師云丫角女子攜雲去無端留下繡鴛鴦<a 
name="0587b02" id="0587b02"></a>如何是奪境不奪人師云一拳拳倒須彌盧剔起眉<a 
name="0587b03" id="0587b03"></a>毛看惡發如何是人境兩俱奪師云此時山僧都不<a 
name="0587b04" id="0587b04"></a>會如何是人境俱不奪師云十字街前慣掣顛總不<a 
name="0587b05" id="0587b05"></a>恁麼時如何師喝一喝乃云昔日盧仝稱七碗今宵<a 
name="0587b06" id="0587b06"></a>鐵壁兩三杯星馳電卷興答問習習風清若迅雷復<a 
name="0587b07" id="0587b07"></a>喝一喝。</p><a 
name="0587b08" id="0587b08"></a><p style="text-indent: 0em; margin-left: 0em"><span class="linehead"></span>師誕日茶話<span class="gaiji">[囗@力]<!--gaiji,,1[囗@力],2&#x361E;,3--></span>地一聲無從來鼻頭氣斷無從去我<a 
name="0587b09" id="0587b09"></a>欲對眾話無生眾人謂我懸弧日汝等作麼道一僧<a 
name="0587b10" id="0587b10"></a>云某甲道不得師云許汝喫茶。</p><a 
name="0587b11" id="0587b11"></a><p style="text-indent: 0em; margin-left: 0em"><span class="linehead"></span>石砫馬宣慰令僧壽山永真詣寺箔玉皇閻羅金像<a 
name="0587b12" id="0587b12"></a>請茶話斬釘還削鐵一箭中紅心驀豎竹篦云還知<a 
name="0587b13" id="0587b13"></a>落處麼若也知得應以將軍身得度者即現將軍身<a 
name="0587b14" id="0587b14"></a>而為說法神出鬼沒減灶添兵雪刃銀戈旌旄旐旟<a 
name="0587b15" id="0587b15"></a>得勝鳴聲雄張露布驚起玉皇上帝閻羅大王一齊<a 
name="0587b16" id="0587b16"></a>走到茶甌裏信口吞入無礙藏中霎時金光遍體揚<a 
name="0587b17" id="0587b17"></a>新抑舊作大佛事具大莊嚴得大受用成大因果還<a 
name="0587b18" id="0587b18"></a>知端的處麼放下竹篦云永矣榮真福壽兮山海齊<a 
name="0587b19" id="0587b19"></a>茶話臺上一爐香茶斟三箇棗恁麼不恁麼只要當<a 
name="0587b20" id="0587b20"></a>下了茶斟三箇棗臺上一爐香鼻孔原在面何須更<a 
name="0587b21" id="0587b21"></a>舉揚若是咬豬狗底手腳纔聞舉著踢起便行八字<a 
name="0587b22" id="0587b22"></a>打開當陽覷破便解喫飽茶睡滿覺又來討甚麼碗<a 
name="0587b23" id="0587b23"></a>除夕茶話年年有箇三十夜窮漢鬧炒富漢熱若無<a 
name="0587b24" id="0587b24"></a>債主上門來便是人間好時節大眾既解喫茶何用<a 
name="0587b25" id="0587b25"></a>東說西說喝一喝。</p><a 
name="0587b26" id="0587b26"></a><p style="text-indent: 0em; margin-left: 0em"><span class="linehead"></span>茶話舉一僧到古德處德云船來陸來僧云船來問<a 
name="0587b27" id="0587b27"></a>云船在那裏僧云船在河下其僧去古德謂近侍曰<a 
name="0587b28" id="0587b28"></a>適纔者僧是作家師云即今若有問山僧船來陸來<a 
name="0587b29" id="0587b29"></a>但云細雨落江舟又問船在那裏但云中秋遠明月<a 
name="0587b30" id="0587b30"></a>恁麼答話且道與古人差別多少此夜一輪隱清光<a 
name="0587c01" id="0587c01"></a>何處無。</p><a 
name="0587c02" id="0587c02"></a><p style="text-indent: 0em; margin-left: 0em"><span class="linehead"></span>茶話睜眼覷著舉箸拈著張口咬著滿盤托著是那<a 
name="0587c03" id="0587c03"></a>些辜負汝等良久云我歸方丈汝歸堂相逢只在秋<a 
name="0587c04" id="0587c04"></a>江上。</p><a 
name="0587c05" id="0587c05"></a><p style="text-indent: 0em; margin-left: 0em"><span class="linehead"></span>除夕茶話秤錘移到徹稍頭蜣螂輥彈臨極處老鼠<a 
name="0587c06" id="0587c06"></a>鑽上牛角尖森羅萬象齊歸一大眾還識一之歸處<a 
name="0587c07" id="0587c07"></a>麼除夕若逢九大家要知有撞著腦後腮牙齒原在<a 
name="0587c08" id="0587c08"></a>口久立珍重。</p><a 
name="0587c09" id="0587c09"></a><p style="text-indent: 0em; margin-left: 0em"><span class="linehead"></span>茶話豎指云巍巍山嶽打○云皓皓明月良久云寂<a 
name="0587c10" id="0587c10"></a>寂虛空喝一喝云恒恒大覺任是有名有相怎似無<a 
name="0587c11" id="0587c11"></a>言無說設若有說也是將錯就錯作麼生是錯茶來<a 
name="0587c12" id="0587c12"></a>喫茶飯來喫飯。</p><a 
name="0587c13" id="0587c13"></a><p style="text-indent: 0em; margin-left: 0em"><span class="linehead"></span>茶話舉手云三世諸佛覷不見還見麼設或見不可<a 
name="0587c14" id="0587c14"></a>喚作眼歷代祖師聞不著還聞麼設或聞不可喚作<a 
name="0587c15" id="0587c15"></a>耳既不喚作耳又不喚作眼畢竟喚作甚麼昨日南<a 
name="0587c16" id="0587c16"></a>賓依然城市今朝三教宛是山林山林城市不別賓<a 
name="0587c17" id="0587c17"></a>主之句歷然賓即是主主還同賓全主全賓全賓全<a 
name="0587c18" id="0587c18"></a>主賓主兩忘作麼生道久立謝茶。</p><a 
name="0587c19" id="0587c19"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　　　<span class="note">(普陀嗣法孫性統重刊)</span></p></div></div><a 
name="0587c20" id="0587c20"></a><p><span class="juanname">慶忠鐵壁機禪師語錄卷之四終</span></p>
<hr>【經文資訊】嘉興藏第 29 冊 No. B241 慶忠鐵壁機禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2dfe.html?index=J29nB241" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB241_004 by HTTrack Website Copier/3.x [XR&CO'2014], Tue, 07 Jun 2016 07:11:55 GMT -->
</html>
