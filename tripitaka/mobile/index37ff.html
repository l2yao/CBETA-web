<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T24n1465_001 by HTTrack Website Copier/3.x [XR&CO'2014], Tue, 07 Jun 2016 06:52:07 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=641028102&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT24n1465&amp;utmp=%2Fmobile%2Findex.php%3Findex%3DT24n1465_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第24冊<br/>No.1465 舍利弗問經 (1卷)<br/>【失譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T24">
<div class="root" id="1465" sutra_name="舍利弗問經" sutra_juan="[卷1]">　
<a 
name="0899c05" id="0899c05"></a><a 
name="0899c06" id="0899c06"></a><p style="margin-left: 2em"><span class="juannum">No. 1465</span></p><a 
name="0899c07" id="0899c07"></a><p><span class="juanname">舍利弗問經</span></p><a 
name="0899c08" id="0899c08"></a><a 
name="0899c09" id="0899c09"></a><p style="margin-left: 4em"><span class="byline">附東晉錄</span></p><a 
name="0899c10" id="0899c10"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時佛住羅閱祇音樂樹下，與大<a 
name="0899c11" id="0899c11"></a>比丘眾一千二百五十人俱，名聞十方結盡<a 
name="0899c12" id="0899c12"></a>解脫；八部鬼神等願聞法要。</p><a 
name="0899c13" id="0899c13"></a><p style="text-indent: 0em; margin-left: 0em"><span class="linehead"></span>舍利弗從座而起，前白佛言：「世尊！佛是法王，<a 
name="0899c14" id="0899c14"></a>隨眾生欲散說法教，令諸天人恭敬奉持，或<a 
name="0899c15" id="0899c15"></a>聞傳聞、或行不行。云何名行法者？云何名<a 
name="0899c16" id="0899c16"></a>不行法者。」</p><p style="text-indent: 0em; margin-left: 0em"><span class="linehead"></span>佛言：「善哉，善哉！汝能為諸眾生作<a 
name="0899c17" id="0899c17"></a>如是問。諦聽諦聽，吾為汝說。夫行法者，有聞<a 
name="0899c18" id="0899c18"></a>而持，有傳聞而持，皆名曰僧。如寶事比丘，<a 
name="0899c19" id="0899c19"></a>聞佛所說諸行無常，即觀生滅斷諸有漏。真<a 
name="0899c20" id="0899c20"></a>吾弟子，是行法者。其傳聞者，如觀身比丘，聞<a 
name="0899c21" id="0899c21"></a>汝說、迦留陀夷說，飲酒者開放逸門，於行道<a 
name="0899c22" id="0899c22"></a>者作大留難。即入無諍三昧，得見道斷集。行<a 
name="0900a01" id="0900a01"></a>我法者不行非法，行非法者是名不行，是非<a 
name="0900a02" id="0900a02"></a>法人、非吾弟子，入邪見稠林。」</p><p style="text-indent: 0em; margin-left: 0em"><span class="linehead"></span>舍利弗白佛言：<a 
name="0900a03" id="0900a03"></a>「云何世尊為諸比丘所說戒律，或開或閉？如<a 
name="0900a04" id="0900a04"></a>為忽起長者設供，斷諸比丘不聽朝食；如為<a 
name="0900a05" id="0900a05"></a>社人請，復聽食飯<span class="gaiji">[米*(犮-乂+又)]<!--gaiji,,1[米*(犮-乂+又)],2&#x25E54;,3--></span>魚肉；如為頻富村人<a 
name="0900a06" id="0900a06"></a>請，復不聽食飯但食薄粥；如為頻婆娑羅王<a 
name="0900a07" id="0900a07"></a>請，復聽飽食飯食；如為闡陀師利請，復聽多<a 
name="0900a08" id="0900a08"></a>家數數食，皆不得飽。諸如此語，後世比丘、比<a 
name="0900a09" id="0900a09"></a>丘尼、優婆塞、優婆夷云何奉持？」</p><p style="text-indent: 0em; margin-left: 0em"><span class="linehead"></span>佛言：「如我言<a 
name="0900a10" id="0900a10"></a>者，是名隨時。在此時中應行此語，在彼時中<a 
name="0900a11" id="0900a11"></a>應行彼語，以利行故皆應奉持。我尋泥洹，大<a 
name="0900a12" id="0900a12"></a>迦葉等當共分別，為比丘、比丘尼作大依止，<a 
name="0900a13" id="0900a13"></a>如我不異。迦葉傳付阿難，阿難復付末田地，<a 
name="0900a14" id="0900a14"></a>末田地復付舍那婆私，舍那婆私傳付優<a 
name="0900a15" id="0900a15"></a>波笈多。優婆笈多後，有孔雀輸柯王，世弘<a 
name="0900a16" id="0900a16"></a>經律，其孫名曰弗沙蜜多羅，嗣正王位顧問<a 
name="0900a17" id="0900a17"></a>群臣：『云何令我名事不滅？』時有臣言：『唯有二<a 
name="0900a18" id="0900a18"></a>事。何等為二？猶如先王造八萬四千塔，捨傾<a 
name="0900a19" id="0900a19"></a>國物供養三寶。此其一也。若其不爾，便應反<a 
name="0900a20" id="0900a20"></a>之，毀塔滅法，殘害息心四眾。此其二也。名雖<a 
name="0900a21" id="0900a21"></a>好惡，俱不朽也。』王曰：『我無威德以及先王，<a 
name="0900a22" id="0900a22"></a>當建次業以成名行。』即御四兵攻&#x9DC4;雀寺。寺<a 
name="0900a23" id="0900a23"></a>有二石師子，哮吼動地，王大驚怖退走入城，<a 
name="0900a24" id="0900a24"></a>人民看者嗟泣盈路。王益忿怒，自不敢入，驅<a 
name="0900a25" id="0900a25"></a>逼兵將乍行死害，督令勤與呼攝七眾。比丘、<a 
name="0900a26" id="0900a26"></a>比丘尼、沙彌、沙彌尼、式叉摩尼，出家、出家尼一<a 
name="0900a27" id="0900a27"></a>切集會。問曰：『壞塔好不？壞房好不？』僉曰：『願<a 
name="0900a28" id="0900a28"></a>皆勿壞。如不得已，壞房可耳。』王大忿厲曰：『云<a 
name="0900a29" id="0900a29"></a>何不可？』因遂害之無問少長，血流成川；壞諸<a 
name="0900b01" id="0900b01"></a>寺塔八百餘所。諸清信士舉聲號叫悲哭懊<a 
name="0900b02" id="0900b02"></a>惱，王取囚繫加其鞭罰。五百羅漢登南山獲<a 
name="0900b03" id="0900b03"></a>免，山谷隱險軍甲不能至故。王恐不洗，賞慕<a 
name="0900b04" id="0900b04"></a>諸國，若得一首即償金錢三千。君徒&#x9262;歎阿<a 
name="0900b05" id="0900b05"></a>羅漢，及佛所囑累流通人，化作無量人，捉無<a 
name="0900b06" id="0900b06"></a>量比丘、比丘尼頭，處處受金。王諸庫藏一切<a 
name="0900b07" id="0900b07"></a>空竭。王益忿怒，君徒&#x9262;歎現身入滅盡定，<a 
name="0900b08" id="0900b08"></a>王自加害，定力所持初無傷損。次燒經臺，火<a 
name="0900b09" id="0900b09"></a>始就然&#x98C7;炎及經，彌勒菩薩以神通力接我<a 
name="0900b10" id="0900b10"></a>經律上兜率天。次至牙齒塔，塔神曰：『有蟲<a 
name="0900b11" id="0900b11"></a>行神，先索我女，我薄不與。今誓令護法，以女<a 
name="0900b12" id="0900b12"></a>與之。』使至心伏。蟲行神喜，手捧大山用以<a 
name="0900b13" id="0900b13"></a>壓王及四兵眾，一時皆死，王家子孫於斯都<a 
name="0900b14" id="0900b14"></a>盡。</p><p style="text-indent: 0em; margin-left: 0em"><span class="linehead"></span>「其後有王，性甚良善。彌勒菩薩化作三<a 
name="0900b15" id="0900b15"></a>百童子下於人間以求佛道，從五百羅漢諮<a 
name="0900b16" id="0900b16"></a>受法教，國土男女復共出家。如是比丘、比丘<a 
name="0900b17" id="0900b17"></a>尼還復滋繁。羅漢上天接取經律，還於人間。<a 
name="0900b18" id="0900b18"></a>時有比丘名曰總聞，諮諸羅漢及與國王，分<a 
name="0900b19" id="0900b19"></a>我經律多立臺館，為求學來難。</p><a 
name="0900b20" id="0900b20"></a><p style="text-indent: 0em; margin-left: 0em"><span class="linehead"></span>「時有一長老比丘，好於名聞亟立諍論，抄治<a 
name="0900b21" id="0900b21"></a>我律，開張增廣迦葉所結，名曰大眾律，外採<a 
name="0900b22" id="0900b22"></a>綜所遺，誑諸始學，別為群黨互言是非。時有<a 
name="0900b23" id="0900b23"></a>比丘求王判決，王集二部行黑白籌，宣令眾<a 
name="0900b24" id="0900b24"></a>曰：『若樂舊律可取黑籌，若樂新律可取白籌。』<a 
name="0900b25" id="0900b25"></a>時取黑者乃有萬數，時取白者只有百數。<a 
name="0900b26" id="0900b26"></a>王以皆為佛說，好樂不同不得共處。學舊者<a 
name="0900b27" id="0900b27"></a>多，從以為名，為摩訶僧祇也。學新者少而是<a 
name="0900b28" id="0900b28"></a>上座，從上座為名，為他俾羅也。他俾羅部，我<a 
name="0900b29" id="0900b29"></a>去世時三百年中，因於諍故，復起薩婆多部<a 
name="0900c01" id="0900c01"></a>及犢子部。於犢子部，復生曇摩尉多別迦部、<a 
name="0900c02" id="0900c02"></a>跋陀羅耶尼部、沙摩帝部、沙那利迦部。其薩<a 
name="0900c03" id="0900c03"></a>婆多部，復生彌沙塞部。目揵羅優婆提舍，<a 
name="0900c04" id="0900c04"></a>起曇無屈多迦部、蘇婆利師部。他俾羅部，復<a 
name="0900c05" id="0900c05"></a>生迦葉維部、修多蘭婆提那部。四百年中，更<a 
name="0900c06" id="0900c06"></a>生僧伽蘭提迦部。摩訶僧祇部，我滅度時二<a 
name="0900c07" id="0900c07"></a>百年中，因於異論，生起鞞婆訶羅部、盧迦<a 
name="0900c08" id="0900c08"></a>尉多羅部、拘拘羅部、婆收婁多柯部、&#x9262;蠟若<a 
name="0900c09" id="0900c09"></a>帝婆耶那部。三百年中，因諸異學，於此五部，<a 
name="0900c10" id="0900c10"></a>復生摩訶提婆部、質多羅部、末多利部。如是<a 
name="0900c11" id="0900c11"></a>眾多，久後流傳，若是若非。唯餘五部各舉所<a 
name="0900c12" id="0900c12"></a>長，名其服色。摩訶僧祇部，勤學眾經宣講真<a 
name="0900c13" id="0900c13"></a>義，以處本居中，應著黃衣。曇無屈多迦部，通<a 
name="0900c14" id="0900c14"></a>達理味開導利益，表發殊勝，應著赤衣。薩婆<a 
name="0900c15" id="0900c15"></a>多部，博通敏達以導法化，應著皂衣。迦葉維<a 
name="0900c16" id="0900c16"></a>部，精勤勇猛攝護眾生，應著木蘭衣。彌沙塞<a 
name="0900c17" id="0900c17"></a>部，禪思入微究暢幽密，應著青衣。是故羅<a 
name="0900c18" id="0900c18"></a>旬喻比丘分衛，不能得食；後以五種律衣更<a 
name="0900c19" id="0900c19"></a>互而著，便大得食。何以故？是其前世執性多<a 
name="0900c20" id="0900c20"></a>慳，見沙門來急閉門戶云：『大人不在。』見他布<a 
name="0900c21" id="0900c21"></a>施，歡喜攝念，發心願作沙門。是故今身雖得<a 
name="0900c22" id="0900c22"></a>出家，窮弊如此。我法出家，純服弊帛及死人<a 
name="0900c23" id="0900c23"></a>衣，因羅旬踰故受種種衣也。」</p><p style="text-indent: 0em; margin-left: 0em"><span class="linehead"></span>舍利弗言：「如<a 
name="0900c24" id="0900c24"></a>來正法，云何少時分散如是？既失本味，云何<a 
name="0900c25" id="0900c25"></a>奉持？」</p><p style="text-indent: 0em; margin-left: 0em"><span class="linehead"></span>佛言：「摩訶僧祇其味純正，其餘部中如<a 
name="0900c26" id="0900c26"></a>被添甘露。諸天飲之，但飲甘露、棄於水去；人<a 
name="0900c27" id="0900c27"></a>間飲之，水露俱進，或時消疾或時結病。其讀<a 
name="0900c28" id="0900c28"></a>誦者亦復如是，多智慧人能取能捨；諸愚癡<a 
name="0900c29" id="0900c29"></a>人不能分別。」</p><p style="text-indent: 0em; margin-left: 0em"><span class="linehead"></span>舍利弗言：「如來先云，若寒國土，<a 
name="0901a01" id="0901a01"></a>聽諸比丘身著俗服及覆頭首。迦那比丘行<a 
name="0901a02" id="0901a02"></a>大林聚落，值天大寒鳥獸死盡，村人與其俗<a 
name="0901a03" id="0901a03"></a>衣，世尊令其懺悔。何耶？」</p><p style="text-indent: 0em; margin-left: 0em"><span class="linehead"></span>佛言：「聽著染色，置在<a 
name="0901a04" id="0901a04"></a>衣裏耳。」</p><p style="text-indent: 0em; margin-left: 0em"><span class="linehead"></span>舍利弗言：「云何世尊常言諸比丘不<a 
name="0901a05" id="0901a05"></a>得以&#x9262;布地，當擎以淨物。若無淨物，當以草<a 
name="0901a06" id="0901a06"></a>葉木葉。君輸柯比丘，與其眷屬受日難王請，<a 
name="0901a07" id="0901a07"></a>行淨板擎&#x9262;。云何世尊而罵之，言：『是惡魔行、<a 
name="0901a08" id="0901a08"></a>非行法者。』」</p><p style="text-indent: 0em; margin-left: 0em"><span class="linehead"></span>「我言，以清淨物，不受染。若淨無者，<a 
name="0901a09" id="0901a09"></a>乃用草木之葉，一用即棄。不得用木皮木肉，<a 
name="0901a10" id="0901a10"></a>以其體中本有膠故。若膠若漆，以受塵故。若<a 
name="0901a11" id="0901a11"></a>已枯燥，本是有故，濕熱更流故。」</p><p style="text-indent: 0em; margin-left: 0em"><span class="linehead"></span>舍利弗白佛<a 
name="0901a12" id="0901a12"></a>言：「世尊云何聽諸比丘受施主請食及僧家<a 
name="0901a13" id="0901a13"></a>常食；云何蘭若提比丘受無畏長者請食，如<a 
name="0901a14" id="0901a14"></a>來罵云：『是土木人。不應食人食也。』」</p><p style="text-indent: 0em; margin-left: 0em"><span class="linehead"></span>佛言：「以破<a 
name="0901a15" id="0901a15"></a>壞威儀。行食之時，但以眼視、不以手受。外道<a 
name="0901a16" id="0901a16"></a>梵志尚知受取，況我弟子而不受食？何況於<a 
name="0901a17" id="0901a17"></a>食，一切諸物不得不受，唯除生寶及施女人。<a 
name="0901a18" id="0901a18"></a>若作法者，猶應授與體上之衣。若貯金器，受<a 
name="0901a19" id="0901a19"></a>則判施。」</p><p style="text-indent: 0em; margin-left: 0em"><span class="linehead"></span>舍利弗白佛言：「云何世尊說遮道<a 
name="0901a20" id="0901a20"></a>法，不得飲酒如葶藶子，是名破戒開放逸門。<a 
name="0901a21" id="0901a21"></a>云何迦蘭陀竹園精舍，有一比丘疾病經年，<a 
name="0901a22" id="0901a22"></a>危篤將死。時優波離問言：『汝須何藥？我為<a 
name="0901a23" id="0901a23"></a>汝覓。天上人間乃至十方，是所應用我皆為<a 
name="0901a24" id="0901a24"></a>取。』答曰：『我所須藥是違毘尼，故我不覓，以至<a 
name="0901a25" id="0901a25"></a>於此。寧盡身命無容犯律。』優波離言：『汝藥是<a 
name="0901a26" id="0901a26"></a>何？』答曰：『師言須酒五升。』優波離曰：『若為病開，<a 
name="0901a27" id="0901a27"></a>如來所許。』為乞得酒，服已消差。差已懷慚，猶<a 
name="0901a28" id="0901a28"></a>謂犯律，往至佛所慇懃悔過。佛為說法，聞<a 
name="0901a29" id="0901a29"></a>已歡喜得羅漢道。」</p><p style="text-indent: 0em; margin-left: 0em"><span class="linehead"></span>佛言：「酒有多失，開放逸門。<a 
name="0901b01" id="0901b01"></a>飲如葶藶子，犯罪已積。若消病、若非先所<a 
name="0901b02" id="0901b02"></a>斷。」</p><p style="text-indent: 0em; margin-left: 0em"><span class="linehead"></span>舍利弗又白佛言：「云何如來常言不得殺<a 
name="0901b03" id="0901b03"></a>眾生乃至蟻子。而以臘月八日，於舍衛國長<a 
name="0901b04" id="0901b04"></a>水河邊，與輸麗外道捔術，先逼以神通力<a 
name="0901b05" id="0901b05"></a>令墮負處，其生慚羞投水自盡。眼視沈沒而<a 
name="0901b06" id="0901b06"></a>不拯救，不亦殺乎？方復告眾言：『輸麗持此惡<a 
name="0901b07" id="0901b07"></a>法惑亂眾生，前世善熟滅此惡身轉生善見，<a 
name="0901b08" id="0901b08"></a>不亦快乎。我諸弟子當於此日設清淨浴洗，<a 
name="0901b09" id="0901b09"></a>浣身垢念除倒見身，若清淨心亦清淨。』似結<a 
name="0901b10" id="0901b10"></a>使人，無有慈悲。」佛言：「大智！汝能為諸未通達<a 
name="0901b11" id="0901b11"></a>者問斯誠要。輸麗外道於無量世中積習邪<a 
name="0901b12" id="0901b12"></a>見，誓障正法。往昔燈明佛時，我行菩薩道。<a 
name="0901b13" id="0901b13"></a>遇一村落，人多癘病，死者縱橫。我採眾藥<a 
name="0901b14" id="0901b14"></a>隨宜救濟，皆得除愈。其中一人名曰不戴<span class="note">(吳音)</span>，<a 
name="0901b15" id="0901b15"></a>是梵志學，自負多能，不肯信服，臨欲終時方<a 
name="0901b16" id="0901b16"></a>復求我。我語之云：『汝先可治，與藥不取；今將<a 
name="0901b17" id="0901b17"></a>氣盡，方復有求，如汝即時非藥能治。』不戴曰：<a 
name="0901b18" id="0901b18"></a>『我今不能復判優劣，願未來世共決勝負。我<a 
name="0901b19" id="0901b19"></a>若負者當殺身，求生為汝弟子。汝若不如，為<a 
name="0901b20" id="0901b20"></a>我走使。』時我報云：『善哉善哉！』故今生此土與<a 
name="0901b21" id="0901b21"></a>我相值，臨終善熟共契所會。發言失據恥其<a 
name="0901b22" id="0901b22"></a>眷屬，投水自害。身雖死亡，心發善故，生我法<a 
name="0901b23" id="0901b23"></a>中，有勝進故我不救也。」</p><p style="text-indent: 0em; margin-left: 0em"><span class="linehead"></span>舍利弗言：「云何於訓<a 
name="0901b24" id="0901b24"></a>戒中，令弟子偏袒右肩。又為迦葉村人說城<a 
name="0901b25" id="0901b25"></a>喻經云：『我諸弟子當正被袈裟，俱覆兩肩勿<a 
name="0901b26" id="0901b26"></a>露肌肉，使上下齊平現福田相，行步庠序。』又<a 
name="0901b27" id="0901b27"></a>言：『勿現胸臆。』於此二言，云何奉持？」</p><p style="text-indent: 0em; margin-left: 0em"><span class="linehead"></span>佛言：「修<a 
name="0901b28" id="0901b28"></a>供養時應須偏袒，以便作事。作福田時應覆<a 
name="0901b29" id="0901b29"></a>兩肩，現田文相。云何修供養？如見佛時、問訊<a 
name="0901c01" id="0901c01"></a>師僧時，應隨事相，若拂床、若掃地、若卷衣<a 
name="0901c02" id="0901c02"></a>裳、若周正薦席、若泥地作華、若揵高足下、<a 
name="0901c03" id="0901c03"></a>若灑若移種種供養。云何作福田時？國王請<a 
name="0901c04" id="0901c04"></a>食、入里乞食、坐禪誦經巡行樹下，人見端嚴<a 
name="0901c05" id="0901c05"></a>有可觀也。」</p><p style="text-indent: 0em; margin-left: 0em"><span class="linehead"></span>舍利弗復白佛言：「世尊！八部鬼神<a 
name="0901c06" id="0901c06"></a>以何因緣生於惡道而常聞正法？」</p><p style="text-indent: 0em; margin-left: 0em"><span class="linehead"></span>佛言：「以二<a 
name="0901c07" id="0901c07"></a>種業：一以惡故生於惡道，二以善故多受快<a 
name="0901c08" id="0901c08"></a>樂。」</p><p style="text-indent: 0em; margin-left: 0em"><span class="linehead"></span>又問：「善惡二異，可得同耶？」</p><p style="text-indent: 0em; margin-left: 0em"><span class="linehead"></span>佛言：「亦可得<a 
name="0901c09" id="0901c09"></a>耳。是以八部鬼神皆曰人非人也。天神者，其<a 
name="0901c10" id="0901c10"></a>之先身，以車輿、舍宅、飲食，供養三寶、父母、賢<a 
name="0901c11" id="0901c11"></a>勝之人，猶懷慳儉諂嫉&#x59AC;者，故受天神身，如<a 
name="0901c12" id="0901c12"></a>普光、淨勝天神等。虛空龍神者，修建德本，廣<a 
name="0901c13" id="0901c13"></a>行檀波羅蜜，不依正念，急性好瞋，故受人<a 
name="0901c14" id="0901c14"></a>非人身，如摩尼光龍王等。夜叉神者，好大布<a 
name="0901c15" id="0901c15"></a>施，或先損害、後加饒益，隨功勝負，故在天上<a 
name="0901c16" id="0901c16"></a>空中地下。乾闥婆者，前生亦少瞋恚，常好布<a 
name="0901c17" id="0901c17"></a>施，以青蓮自嚴、作眾伎樂，今為此神，常為諸<a 
name="0901c18" id="0901c18"></a>天奏諸伎樂。阿修羅神者，志強，不隨善友所<a 
name="0901c19" id="0901c19"></a>作淨福，好逐幻偽之人作諸邪福，傍於邪<a 
name="0901c20" id="0901c20"></a>師，甚好布施，又樂觀他&#x9B2A;訟，故受今身。迦婁<a 
name="0901c21" id="0901c21"></a>羅神者，先修大捨，常有高心以倰於物，故<a 
name="0901c22" id="0901c22"></a>受今身。緊那羅神者，昔好勸人發菩提心，未<a 
name="0901c23" id="0901c23"></a>正其志，逐諸邪行，故得今身。摩&#x777A;羅伽神者，<a 
name="0901c24" id="0901c24"></a>布施護法，性好瞋恚，故受今身。人非人等，皆<a 
name="0901c25" id="0901c25"></a>由依附邪師、行諂惡道，以邪亂正俱謂是道，<a 
name="0901c26" id="0901c26"></a>以自建立。夫出世道者，不雜魔邪諂悅之語；<a 
name="0901c27" id="0901c27"></a>諂悅之語非出生死，是入惡道。諂悅邪人所<a 
name="0901c28" id="0901c28"></a>可言說，大觀似道、細則睒鑠。當依正法及行<a 
name="0901c29" id="0901c29"></a>正法者，當得佛法僧力解脫無為。若依相似<a 
name="0902a01" id="0902a01"></a>法、依行邪導師，繫縛生死永淪惡趣。是無知<a 
name="0902a02" id="0902a02"></a>人，非求出世，入邪見網。邪導師者，雖讀眾經，<a 
name="0902a03" id="0902a03"></a>以邪事業矯製邪科，出邪諂法誑惑凡人，以<a 
name="0902a04" id="0902a04"></a>求敬仰，非人所知說云：『我知。』非人所得說云：<a 
name="0902a05" id="0902a05"></a>『我得。』或人難曰：『那知？那得？』答曰：『空界天神幽<a 
name="0902a06" id="0902a06"></a>中知識密以語我。』或云：『某年某月有利有害，<a 
name="0902a07" id="0902a07"></a>逆相開示，應防應救。此滅彼興、我得汝失。』如<a 
name="0902a08" id="0902a08"></a>是欺誑。薄俗之人，不能深思德本，隨逐邪末<a 
name="0902a09" id="0902a09"></a>失其正見，興造邪業，生顧錢帛、死入惡道：拔<a 
name="0902a10" id="0902a10"></a>舌吞銅百千萬歲；後作畜生亦無量歲；復生<a 
name="0902a11" id="0902a11"></a>為鬼，或在山林曠野河海舍宅，益懷諂誑無<a 
name="0902a12" id="0902a12"></a>有休息，或迷謗行人使失道徑，或示語邪巫<a 
name="0902a13" id="0902a13"></a>言，先亡形服恐動百端、甚可惡賤求人飲食，<a 
name="0902a14" id="0902a14"></a>無有終極。值我弟子心懷正直不失正念者，<a 
name="0902a15" id="0902a15"></a>聞即呵叱，終敢復為。若我弟子心懷怯弱易<a 
name="0902a16" id="0902a16"></a>失心者，從其求免，踰得其便，千端萬緒求索<a 
name="0902a17" id="0902a17"></a>無厭。如是之人無丈夫相，為邪所動，死墮惡<a 
name="0902a18" id="0902a18"></a>趣，甚可悲念。」</p><p style="text-indent: 0em; margin-left: 0em"><span class="linehead"></span>舍利弗復白佛言：「八部鬼神，依<a 
name="0902a19" id="0902a19"></a>空為空神、依地為地神耶？」</p><p style="text-indent: 0em; margin-left: 0em"><span class="linehead"></span>佛言：「別有地神，如<a 
name="0902a20" id="0902a20"></a>淨華光等。過去世時好修布施，多瞋難滿、嗜<a 
name="0902a21" id="0902a21"></a>酒喜歌舞，故作此神，著純白之衣，潔淨無垢。」</p><a 
name="0902a22" id="0902a22"></a><p style="text-indent: 0em; margin-left: 0em"><span class="linehead"></span>舍利弗復白佛言：「云何如來告天帝釋及四<a 
name="0902a23" id="0902a23"></a>天大王云：『我不久滅度。汝等各於方土護持<a 
name="0902a24" id="0902a24"></a>我法。我去世後，摩訶迦葉、賓頭盧、君徒般歎、<a 
name="0902a25" id="0902a25"></a>羅&#x777A;羅，四大比丘住不泥洹，流通我法。』」</p><p style="text-indent: 0em; margin-left: 0em"><span class="linehead"></span>佛言：<a 
name="0902a26" id="0902a26"></a>「但像教之時信根微薄，雖發信心不能堅固，<a 
name="0902a27" id="0902a27"></a>不能感致諸佛弟子。雖專到累年，不如佛在<a 
name="0902a28" id="0902a28"></a>世時一念之善，其極慊至無復二向。汝為證<a 
name="0902a29" id="0902a29"></a>信，隨事厚薄為現佛像僧像，若空中言、若<a 
name="0902b01" id="0902b01"></a>作光明乃至夢想，令其堅固，彌勒下生聽汝<a 
name="0902b02" id="0902b02"></a>泥洹。」</p><p style="text-indent: 0em; margin-left: 0em"><span class="linehead"></span>舍利弗復白佛言：「如來現世二十年前，<a 
name="0902b03" id="0902b03"></a>度諸弟子，無有常施，隨有便施。自二十年後，<a 
name="0902b04" id="0902b04"></a>施多定物。是義云何？」</p><p style="text-indent: 0em; margin-left: 0em"><span class="linehead"></span>佛言：「有長者子名曰分<a 
name="0902b05" id="0902b05"></a>若多羅，宿有善根，生婆羅門家，樂欲捨家修<a 
name="0902b06" id="0902b06"></a>無上道。隨大目犍連，於巴連弗邑天王精舍<a 
name="0902b07" id="0902b07"></a>求受具戒。目連語云：『汝可七日七夜悔汝先<a 
name="0902b08" id="0902b08"></a>罪皆使清淨。無諸妨障者，我當為汝從僧中<a 
name="0902b09" id="0902b09"></a>乞。』分若多羅言：『云何得知妨障已滅？云何得<a 
name="0902b10" id="0902b10"></a>知我受得戒？仰願諸佛加我威神，令我罪滅<a 
name="0902b11" id="0902b11"></a>得見得戒之相。』佛言：『汝但勤誠，誠至自見。』<a 
name="0902b12" id="0902b12"></a>分若白佛：『謹奉尊教。』懇惻日夜到第五夕，於<a 
name="0902b13" id="0902b13"></a>其室中雨種種物，若巾若帊、若拂若<span class="gaiji">&#x7B92;<!--gaiji,帚,1[竺-二+帚],2&#x7B92;,3--></span>、若刀若<a 
name="0902b14" id="0902b14"></a>斧、若錐若鏟，次第分別墮其目前。分若多羅<a 
name="0902b15" id="0902b15"></a>生歡喜心、生得果心。滿七日已，具白目連。目<a 
name="0902b16" id="0902b16"></a>連問我，我語之曰：『是離塵相拂割之物也。當<a 
name="0902b17" id="0902b17"></a>以嚫師，師其緣也。』夫受戒者，隨其力辦可以<a 
name="0902b18" id="0902b18"></a>為施，不限於此、不必備此。」</p><p style="text-indent: 0em; margin-left: 0em"><span class="linehead"></span>舍利弗復白佛言：<a 
name="0902b19" id="0902b19"></a>「世尊！有諸檀越造僧伽藍厚置資給供，來世<a 
name="0902b20" id="0902b20"></a>僧有似出家僧，非時就典食僧索食而食。與<a 
name="0902b21" id="0902b21"></a>者、食者得何等罪？其本檀越得何等福？」</p><p style="text-indent: 0em; margin-left: 0em"><span class="linehead"></span>佛言：<a 
name="0902b22" id="0902b22"></a>「非時食者，是破戒人、是犯盜人。非時與者，亦<a 
name="0902b23" id="0902b23"></a>破戒人，亦犯盜人，盜檀越物是不與取。非施<a 
name="0902b24" id="0902b24"></a>主意，施主無福。以失物故，猶有發心置立之<a 
name="0902b25" id="0902b25"></a>善。」</p><p style="text-indent: 0em; margin-left: 0em"><span class="linehead"></span>舍利弗言：「時受時食，食不盡者非時復<a 
name="0902b26" id="0902b26"></a>食；或有時受、至非時食。復得福不？」</p><p style="text-indent: 0em; margin-left: 0em"><span class="linehead"></span>佛言：「時食<a 
name="0902b27" id="0902b27"></a>淨者，是即福田、是即出家、是即僧伽、是即天<a 
name="0902b28" id="0902b28"></a>人良友、是即天人導師。其不淨者，猶為破戒，<a 
name="0902b29" id="0902b29"></a>是大劫盜，是即餓鬼、為罪窟宅。非時索者，以<a 
name="0902c01" id="0902c01"></a>時非時非時輒與。是典食者，是名退道、是名<a 
name="0902c02" id="0902c02"></a>惡魔、是名三惡道、是名破器、是癩病人，壞善<a 
name="0902c03" id="0902c03"></a>果故，偷乞自活。是故諸婆羅門不非時食，外<a 
name="0902c04" id="0902c04"></a>道梵志亦不邪食，況我弟子知法行法而當<a 
name="0902c05" id="0902c05"></a>爾耶？凡如此者，非我弟子，是盜我法利著無<a 
name="0902c06" id="0902c06"></a>法人。盜名盜食，非法之人。盜與、盜受一團一<a 
name="0902c07" id="0902c07"></a>撮片鹽片酢，死墮燋腸地獄，吞熱鐵丸。從地<a 
name="0902c08" id="0902c08"></a>獄出生&#x732A;狗中，食諸不淨。又生惡鳥，人怪其<a 
name="0902c09" id="0902c09"></a>聲。後生餓鬼，還伽藍中處，都圊內噉食糞穢，<a 
name="0902c10" id="0902c10"></a>並百千萬歲。更生人中，貧窮下賤，人所棄惡，<a 
name="0902c11" id="0902c11"></a>所可言說人不信用。不如盜一人物，其罪尚<a 
name="0902c12" id="0902c12"></a>輕。割奪多人故、良福田故、斷絕出世道故。」</p><p style="text-indent: 0em; margin-left: 0em"><span class="linehead"></span>舍<a 
name="0902c13" id="0902c13"></a>利弗復白佛言：「如來宗親多有出家，為自發<a 
name="0902c14" id="0902c14"></a>心？為佛神力耶？」</p><p style="text-indent: 0em; margin-left: 0em"><span class="linehead"></span>佛言：「諸釋憍慢著樂，何能願<a 
name="0902c15" id="0902c15"></a>樂？特是父王宣勒，宗室生二子者，一人隨<a 
name="0902c16" id="0902c16"></a>我。阿那律久積善根深樂正法，&#x643A;率釋子跋<a 
name="0902c17" id="0902c17"></a>提難提、金毘羅、難陀、跋難陀、阿難陀、提婆達多、<a 
name="0902c18" id="0902c18"></a>優波離，澡浴清淨來至我所欲求出家。時有<a 
name="0902c19" id="0902c19"></a>上座名毘羅茶，別度阿難、阿難陀。次一上座<a 
name="0902c20" id="0902c20"></a>名婆修羅，別度提婆達多、跋難陀。唯阿難修<a 
name="0902c21" id="0902c21"></a>不忘禪，宿習總持，於少時中得佛覺三昧，積<a 
name="0902c22" id="0902c22"></a>百萬川水攬以為雨，雨水奔流入于大海。<a 
name="0902c23" id="0902c23"></a>阿難手從海中取以分別，色味不雜，還置本<a 
name="0902c24" id="0902c24"></a>源，無有漏失。」</p><p style="text-indent: 0em; margin-left: 0em"><span class="linehead"></span>文殊師利白佛言：「世尊！舍利<a 
name="0902c25" id="0902c25"></a>弗者，如來常言，其於聲聞中智慧第一，不謂<a 
name="0902c26" id="0902c26"></a>小心能問要義。」</p><p style="text-indent: 0em; margin-left: 0em"><span class="linehead"></span>佛言：「其久種明悟，發揚我法，<a 
name="0902c27" id="0902c27"></a>以諸慧利利眾生故。」</p><p style="text-indent: 0em; margin-left: 0em"><span class="linehead"></span>「云何如來說父母恩<a 
name="0902c28" id="0902c28"></a>大不可不報，又言師僧之恩不可稱量。其誰<a 
name="0902c29" id="0902c29"></a>為最？」</p><p style="text-indent: 0em; margin-left: 0em"><span class="linehead"></span>佛言：「夫在家者，孝事父母在於膝下，<a 
name="0903a01" id="0903a01"></a>莫以報生長與之等，以生育恩深故言大也。<a 
name="0903a02" id="0903a02"></a>若從師學開發知見，次恩大也。夫出家者，捨<a 
name="0903a03" id="0903a03"></a>其父母生死之家，入法門中受微妙法，師之<a 
name="0903a04" id="0903a04"></a>力也。生長法身、出功德財、養智慧命，功莫<a 
name="0903a05" id="0903a05"></a>大也，追其所生乃次之耳。」</p><p style="text-indent: 0em; margin-left: 0em"><span class="linehead"></span>又言：「當何名斯經？」</p><a 
name="0903a06" id="0903a06"></a><p style="text-indent: 0em; margin-left: 0em"><span class="linehead"></span>佛言：「當名『菩薩問喻』，以廣大故。又名『舍利<a 
name="0903a07" id="0903a07"></a>弗問』。」</p><p style="text-indent: 0em; margin-left: 0em"><span class="linehead"></span>爾時四眾聞說是已，五十新學比丘，信<a 
name="0903a08" id="0903a08"></a>根成立、法眼清淨。舊德、天人八部等，皆大歡<a 
name="0903a09" id="0903a09"></a>喜，作禮而去。</p><a 
name="0903a10" id="0903a10"></a><p><span class="juanname">舍利弗問經</span></p>
<hr>【經文資訊】大正藏第 24 冊 No. 1465 舍利弗問經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，李明芳大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index5868.html?index=T24n1465" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T24n1465_001 by HTTrack Website Copier/3.x [XR&CO'2014], Tue, 07 Jun 2016 06:52:07 GMT -->
</html>
