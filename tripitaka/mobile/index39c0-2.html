<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T44n1850_003 by HTTrack Website Copier/3.x [XR&CO'2014], Tue, 07 Jun 2016 06:57:13 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=766804690&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT44n1850&amp;utmp=%2Fmobile%2Findex.php%3Findex%3DT44n1850_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index887f.html?index=T44n1850_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第44冊<br/>No.1850 大乘起信論裂網疏 (6卷)<br/>【明 智旭述】<br/>第 3 卷</p>
	<a href="index5926.html?index=T44n1850_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T44">
<div class="root" id="1850" sutra_name="大乘起信論裂網疏" sutra_juan="[卷3]">　
<a 
name="0436c04" id="0436c04"></a><a 
name="0436c05" id="0436c05"></a><a 
name="0436c06" id="0436c06"></a><p><span class="juanname">大乘起信論裂網疏卷第三</span></p><a 
name="0436c07" id="0436c07"></a><a 
name="0436c08" id="0436c08"></a><p style="margin-left: 4em"><span class="byline">靈峰蕅益沙門智旭述</span></p><a 
name="0436c09" id="0436c09"></a><p style="text-indent: 0em; margin-left: 0em"><span class="linehead"></span>二釋不覺義二。初總明不覺依覺故無實。<a 
name="0436c10" id="0436c10"></a>二別示不覺虛妄相。今初。</p><a 
name="0436c11" id="0436c11"></a><p style="text-indent: 0em; margin-left: 0em"><span class="linehead"></span>不覺義者。謂從無始來。不如實知真法一故。<a 
name="0436c12" id="0436c12"></a>不覺心起而有妄念。然彼妄念。自無實相。不<a 
name="0436c13" id="0436c13"></a>離<span class="note">(真如)</span>本覺　此心前際決不可得。故云從無始<a 
name="0436c14" id="0436c14"></a>來。真如但有性德隨緣之能。未有修德照性<a 
name="0436c15" id="0436c15"></a>之智。故云不如實知。雖有八識。及諸心所。體<a 
name="0436c16" id="0436c16"></a>及相見。四分差別。但如幻事體即真如。故云<a 
name="0436c17" id="0436c17"></a>真法一故。只此不如實。知便是無始已來從<a 
name="0436c18" id="0436c18"></a>未悟故。名為根本不覺。亦名無始住地無明<a 
name="0436c19" id="0436c19"></a>種子。此種雖在第八識中。不與第八現行相<a 
name="0436c20" id="0436c20"></a>應。所以下文。名為不相應無明也。由此無明<a 
name="0436c21" id="0436c21"></a>種子。令前七識心。非起似起。由八識心起現<a 
name="0436c22" id="0436c22"></a>行故。便有遍行別境等諸心所法相應俱起。<a 
name="0436c23" id="0436c23"></a>故云有妄念也。然此心王心所若種若現。並<a 
name="0436c24" id="0436c24"></a>是無始法爾成就。並攬真如全體為體。別無<a 
name="0436c25" id="0436c25"></a>自體。故云自無實相。不離本覺。此本覺字。即<a 
name="0436c26" id="0436c26"></a>指真如。不指賴耶識中無漏種子。蓋真如雖<a 
name="0436c27" id="0436c27"></a>遍為迷悟依。非覺非不覺。而不覺違於真如。<a 
name="0436c28" id="0436c28"></a>故但得云無實。覺則順於真如。真如本無不<a 
name="0436c29" id="0436c29"></a>覺。故或有時。即呼本覺為真如。或復有時。即<a 
name="0437a01" id="0437a01"></a>呼真如為本覺也。問。即謂妄念不離無漏種<a 
name="0437a02" id="0437a02"></a>子。亦何不可。答。約真如門。理實無礙約生<a 
name="0437a03" id="0437a03"></a>滅門。則無漏種。不生有漏現行故也。況無漏<a 
name="0437a04" id="0437a04"></a>種。亦非真如之外。別有實法。但此真如理性。<a 
name="0437a05" id="0437a05"></a>雖無始來從未曾悟。法爾有此應正了知之<a 
name="0437a06" id="0437a06"></a>理。即目此法爾應正了知道理。名為無漏種<a 
name="0437a07" id="0437a07"></a>子。今無明但是不了真如而起。非謂應正了<a 
name="0437a08" id="0437a08"></a>知道理之上。反能生於不正了知也。</p><a 
name="0437a09" id="0437a09"></a><p style="text-indent: 0em; margin-left: 0em"><span class="linehead"></span>猶如迷人。依方故迷。迷無自相。不離於方<a 
name="0437a10" id="0437a10"></a>　東西定方。以喻真如。如其定方而正了知。以<a 
name="0437a11" id="0437a11"></a>喻覺義。迷東為西。以喻不覺妄念。方非迷悟。<a 
name="0437a12" id="0437a12"></a>為迷悟依。悟方之時。方外別無悟相可得。以<a 
name="0437a13" id="0437a13"></a>喻如外無智。迷方之時。方外別無迷相可得。<a 
name="0437a14" id="0437a14"></a>以喻真如之外。別無妄念。是故妄念自無實<a 
name="0437a15" id="0437a15"></a>相也。問。若言東西有定方者。何故大智度論<a 
name="0437a16" id="0437a16"></a>破云。若以日出處為東。則俱盧洲日。於此處<a 
name="0437a17" id="0437a17"></a>沒。復名為西。勝神洲日。於此處午。復名為<a 
name="0437a18" id="0437a18"></a>南。牛貨洲日。於此處成半夜。復名為北。今言<a 
name="0437a19" id="0437a19"></a>定方。如何可通。答。大凡譬喻。皆就目前人所<a 
name="0437a20" id="0437a20"></a>共知。以易例難。以淺況深而已。如滿月喻面。<a 
name="0437a21" id="0437a21"></a>豈可求其眉鼻。雪山喻象。豈可責其尾牙。然<a 
name="0437a22" id="0437a22"></a>即汝所引。益顯妙義。若就此洲。則東西有<a 
name="0437a23" id="0437a23"></a>定。定方之外。無別知相。可喻如外無智。若約<a 
name="0437a24" id="0437a24"></a>四洲。則東西無定。各隨眾生所知立名。所知<a 
name="0437a25" id="0437a25"></a>之外。無別實方。可喻智外無如。若互奪則兩<a 
name="0437a26" id="0437a26"></a>亡。故云。都無所得。離二取相。若雙照則宛<a 
name="0437a27" id="0437a27"></a>爾。故云。唯有如如。及如如智也。問。譬如迷<a 
name="0437a28" id="0437a28"></a>方。須人指示。眾生無始已來。從未曾悟。則最<a 
name="0437a29" id="0437a29"></a>先一佛。仗誰指示。答。約真如門。尚無成佛與<a 
name="0437b01" id="0437b01"></a>不成佛。何有先後。約生滅門。則譬如曠野迷<a 
name="0437b02" id="0437b02"></a>方。無人可問。但當諦觀日影去來之相。便識<a 
name="0437b03" id="0437b03"></a>東西。眾生亦爾。若能諦觀生老病死之相。便<a 
name="0437b04" id="0437b04"></a>能覺悟。故紫柏大師云。最先一佛。以苦諦為<a 
name="0437b05" id="0437b05"></a>師也。</p><a 
name="0437b06" id="0437b06"></a><p style="text-indent: 0em; margin-left: 0em"><span class="linehead"></span>眾生亦爾。依於<span class="note">(真如)</span>覺<span class="note">(性)</span>故。而有不覺。妄念迷<a 
name="0437b07" id="0437b07"></a>生。然彼不覺。自無實相。不離<span class="note">(真如)</span>本覺。復待不<a 
name="0437b08" id="0437b08"></a>覺。以說真覺。不覺既無。真覺亦遣　此以法<a 
name="0437b09" id="0437b09"></a>合喻也。覺及本覺。即合方字。仍指真如言之。<a 
name="0437b10" id="0437b10"></a>復待不覺以說真覺。謂猶迷方而說悟方。此<a 
name="0437b11" id="0437b11"></a>真覺字。即指究竟始覺言之。始覺合本。無復<a 
name="0437b12" id="0437b12"></a>本始之異。本覺即真。無復理智之分。故云真<a 
name="0437b13" id="0437b13"></a>覺亦遣也。初總明不覺依覺故無實竟。</p><a 
name="0437b14" id="0437b14"></a><p style="text-indent: 0em; margin-left: 0em"><span class="linehead"></span>二別示不覺虛妄相</p><a 
name="0437b15" id="0437b15"></a><p style="text-indent: 0em; margin-left: 0em"><span class="linehead"></span>復次依放逸故而有不覺。生三種相。不相捨<a 
name="0437b16" id="0437b16"></a>離。一無明業相。以依不覺。心動為業。覺則不<a 
name="0437b17" id="0437b17"></a>動。動則有苦。果不離因故。二能見相。以依心<a 
name="0437b18" id="0437b18"></a>動。能見境界。不動則無見。三境界相。以依能<a 
name="0437b19" id="0437b19"></a>見。妄境相現。離見則無境　釋此為二。一約<a 
name="0437b20" id="0437b20"></a>無始無明釋。二約現前觀照釋。一約無始釋<a 
name="0437b21" id="0437b21"></a>者。眾生無始已來。法爾有八種識。即法爾有<a 
name="0437b22" id="0437b22"></a>諸心所與之相應。此心心所。並是真如不變<a 
name="0437b23" id="0437b23"></a>隨緣所成。以真如從無始來盡未來際。決無<a 
name="0437b24" id="0437b24"></a>不隨緣時。設不隨染淨緣造十法界。何以顯<a 
name="0437b25" id="0437b25"></a>其不變之德但無始來。從未悟故。未有淨緣。<a 
name="0437b26" id="0437b26"></a>秖隨染緣。名為放逸。此放逸者。即是八種大<a 
name="0437b27" id="0437b27"></a>隨煩惱之一。於染淨品不能防修。縱蕩為性。<a 
name="0437b28" id="0437b28"></a>增惡損善所依為業。故云依放逸故而有不<a 
name="0437b29" id="0437b29"></a>覺也。不覺。即六七兩識相應之俱住法癡。由<a 
name="0437c01" id="0437c01"></a>其不能如實了知真法一故。遂使真故相無<a 
name="0437c02" id="0437c02"></a>別之心王心所。幻成俗故相有別之各各四<a 
name="0437c03" id="0437c03"></a>分。以內二分體。名為業相。以外二分用。名能<a 
name="0437c04" id="0437c04"></a>見相及境界相。心王心所不起則已。起則法<a 
name="0437c05" id="0437c05"></a>爾有此四分。同時俱起。不可分析別異。故云<a 
name="0437c06" id="0437c06"></a>不相捨離也。一無明業相者。果報心心所體。<a 
name="0437c07" id="0437c07"></a>依無明不覺而動。動即名業也。蓋第八識體。<a 
name="0437c08" id="0437c08"></a>純是異熟無記報法。第七雖名有覆無記。與<a 
name="0437c09" id="0437c09"></a>前六識一分無記報法。及彼相應報得心所。<a 
name="0437c10" id="0437c10"></a>皆名為異熟生。此報法體。皆名為心。以依無<a 
name="0437c11" id="0437c11"></a>明不覺而動。名之為業。心即證自證分。業即<a 
name="0437c12" id="0437c12"></a>自證分也。覺則契會真如。故不動。不覺而動。<a 
name="0437c13" id="0437c13"></a>則當體便是果報苦法。由動為因。顯心苦果。<a 
name="0437c14" id="0437c14"></a>故唯識論以第三自證分為能量。第四證自<a 
name="0437c15" id="0437c15"></a>證分為量果。如鏡面鏡背。兩不相離。故云果<a 
name="0437c16" id="0437c16"></a>不離因也。二能見相。即心王心所現行起時。<a 
name="0437c17" id="0437c17"></a>必有見分。能見於境。唯不動則無見耳。動即<a 
name="0437c18" id="0437c18"></a>有見。非先動而後見也。三境界相。即心王心<a 
name="0437c19" id="0437c19"></a>所現行起時。必有相分為所緣境。唯離見則<a 
name="0437c20" id="0437c20"></a>無境耳。見即有境。非先見而後境也。夫唯不<a 
name="0437c21" id="0437c21"></a>覺。故舉真如全體。而為心心所之各各三相。<a 
name="0437c22" id="0437c22"></a>若能覺知三相無相。唯一真如。則一切心心<a 
name="0437c23" id="0437c23"></a>所之業相。即真如體。一切能見。即真如相。一<a 
name="0437c24" id="0437c24"></a>切境界。即真如用。故前文云。若有眾生。能觀<a 
name="0437c25" id="0437c25"></a>一切妄念無相。則為證得如來智慧也。二約<a 
name="0437c26" id="0437c26"></a>現前觀照釋者。若觀一切妄念無相。則一念<a 
name="0437c27" id="0437c27"></a>相應一念佛。念念相應念念佛。即名為不<a 
name="0437c28" id="0437c28"></a>放逸。即名為覺。所謂具縛凡夫。能知如來<a 
name="0437c29" id="0437c29"></a>祕密之藏。雖是肉眼。即名佛眼。並無三相六<a 
name="0438a01" id="0438a01"></a>相。可以當情。苟一念放逸。失於觀照。便有不<a 
name="0438a02" id="0438a02"></a>覺。便令三相及下六相。紛然頓現也。除&#x5374;現<a 
name="0438a03" id="0438a03"></a>前一念無明所現九相。豈別有無始無明所<a 
name="0438a04" id="0438a04"></a>生九相哉。</p><a 
name="0438a05" id="0438a05"></a><p style="text-indent: 0em; margin-left: 0em"><span class="linehead"></span>以有虛妄境界緣故。復生六種相　境界唯<a 
name="0438a06" id="0438a06"></a>是自心心所相分。故名虛妄。所謂依他起性。<a 
name="0438a07" id="0438a07"></a>如幻事也。以此為所緣緣及增上緣。復生六<a 
name="0438a08" id="0438a08"></a>相。能生既是虛妄。則所生相。豈有實哉。然<a 
name="0438a09" id="0438a09"></a>前三相。通於八識及諸心所。以心心所。定各<a 
name="0438a10" id="0438a10"></a>有四分故。此下六相。則有局有通也。</p><a 
name="0438a11" id="0438a11"></a><p style="text-indent: 0em; margin-left: 0em"><span class="linehead"></span>一智相。謂緣境界。生愛非愛心　智相。即別<a 
name="0438a12" id="0438a12"></a>境中之慧心所也。此相唯與前七相應。第七<a 
name="0438a13" id="0438a13"></a>但緣第八見分。計為實我實法。生於愛心。愛<a 
name="0438a14" id="0438a14"></a>即根本煩惱中之貪也。第六遍緣三界一切<a 
name="0438a15" id="0438a15"></a>境界。遍起愛非愛心。愛即是貪。非愛即瞋。前<a 
name="0438a16" id="0438a16"></a>五各緣現在一塵境界。各起愛非愛心。然此<a 
name="0438a17" id="0438a17"></a>智相。亦全攬真如為體。與前覺義。毫無差別。<a 
name="0438a18" id="0438a18"></a>若能了達智無智。相即為證得如來智慧矣。</p><a 
name="0438a19" id="0438a19"></a><p style="text-indent: 0em; margin-left: 0em"><span class="linehead"></span>二相續相。謂依於智。苦樂覺念相應不斷<a 
name="0438a20" id="0438a20"></a>　相續有二義。一約心所。即受與念定。苦樂覺。<a 
name="0438a21" id="0438a21"></a>是受。由念故不忘。由定故專注也。二約心王。<a 
name="0438a22" id="0438a22"></a>即等無間意根。由智及念。助彼心王相續而<a 
name="0438a23" id="0438a23"></a>起。假立前念已滅心王。名為意根。然第八第<a 
name="0438a24" id="0438a24"></a>七。從無始來。法爾相續。不依於智。前六相<a 
name="0438a25" id="0438a25"></a>續。並依智起。故云相應不斷也。只此相續。實<a 
name="0438a26" id="0438a26"></a>無體性。譬如一星之火。旋之成輪。火念念滅。<a 
name="0438a27" id="0438a27"></a>不從此方轉至餘方。由其相似相續。妄&#x89A9;為<a 
name="0438a28" id="0438a28"></a>輪。心性亦爾念念寂滅。無相續義。迷情以為<a 
name="0438a29" id="0438a29"></a>似常似一。名相續相。若能諦觀相續無相。即<a 
name="0438b01" id="0438b01"></a>為證得如來智慧也。</p><a 
name="0438b02" id="0438b02"></a><p style="text-indent: 0em; margin-left: 0em"><span class="linehead"></span>三執著相謂依苦樂覺念相續。而生執著<a 
name="0438b03" id="0438b03"></a>　執著。即別境中勝解心所。及貪瞋慢等任運<a 
name="0438b04" id="0438b04"></a>諸煩惱也。大凡一剎那心。生已即滅。無執著<a 
name="0438b05" id="0438b05"></a>義。由其前後相似相續。乃有執著功能。此相<a 
name="0438b06" id="0438b06"></a>唯是第六識有。以七八兩識及前五識。唯緣<a 
name="0438b07" id="0438b07"></a>現在一剎那境。無執著故。然如實觀之。能執<a 
name="0438b08" id="0438b08"></a>著者。即第六識見分。所執著者即第六識相<a 
name="0438b09" id="0438b09"></a>分。見分剎那不住。何能執著。相分亦復剎那<a 
name="0438b10" id="0438b10"></a>不住。何可執著。若能了知執著無相。即為證<a 
name="0438b11" id="0438b11"></a>得如來智慧也。</p><a 
name="0438b12" id="0438b12"></a><p style="text-indent: 0em; margin-left: 0em"><span class="linehead"></span>四執名等相。謂依執著分別名等諸安立相<a 
name="0438b13" id="0438b13"></a>　此即四不定中尋伺心所。及根本中五見等<a 
name="0438b14" id="0438b14"></a>煩惱也。亦唯在第六識。然能執者。亦即見分。<a 
name="0438b15" id="0438b15"></a>剎那生滅。無能執義。所執者。即若名若義自<a 
name="0438b16" id="0438b16"></a>性差別。名中無義。義中無名。名義自性。了不<a 
name="0438b17" id="0438b17"></a>可得。名義差別。了不可得。隨心生滅。何可執<a 
name="0438b18" id="0438b18"></a>著。若能了知執名等。相即是無相。即為證得<a 
name="0438b19" id="0438b19"></a>如來智慧也。</p><a 
name="0438b20" id="0438b20"></a><p style="text-indent: 0em; margin-left: 0em"><span class="linehead"></span>五起業相。謂依執名等。起於種種諸差別業<a 
name="0438b21" id="0438b21"></a>　能起業者。即第六識相應之思。所起之業。<a 
name="0438b22" id="0438b22"></a>通前五識。言差別者。或起惡業。或起善業。或<a 
name="0438b23" id="0438b23"></a>禪定業。即是三界諸有漏業。乃至出世無漏<a 
name="0438b24" id="0438b24"></a>業。菩薩利他業。皆名起業相也。然此業性。即<a 
name="0438b25" id="0438b25"></a>是身表語表及與無表。且身表者。既非形量。<a 
name="0438b26" id="0438b26"></a>亦非動作。亦非動因。但是假名。非實有體。次<a 
name="0438b27" id="0438b27"></a>語表者。一剎那聲。無詮表義。多念相續。似有<a 
name="0438b28" id="0438b28"></a>詮表。便無實體。表業既無實性。無表又豈有<a 
name="0438b29" id="0438b29"></a>實。若能了知業相無相。即為證得如來智慧<a 
name="0438c01" id="0438c01"></a>也。</p><a 
name="0438c02" id="0438c02"></a><p style="text-indent: 0em; margin-left: 0em"><span class="linehead"></span>六業繫苦相。謂依業受苦。不得自在　既造<a 
name="0438c03" id="0438c03"></a>三界有漏諸業。則為三界業之所繫。引業所<a 
name="0438c04" id="0438c04"></a>招異熟總報。滿業所招增上別報。通名果報<a 
name="0438c05" id="0438c05"></a>五蘊。樂是壞苦。苦是苦苦。不苦不樂是行苦。<a 
name="0438c06" id="0438c06"></a>無常無我。所以皆不自在。乃至無漏及利他<a 
name="0438c07" id="0438c07"></a>業。所感變易生死。亦名為苦。亦不自在也。<a 
name="0438c08" id="0438c08"></a>然此果報五蘊。色無自性。受想行識亦無自<a 
name="0438c09" id="0438c09"></a>性。既無自性。體即真如。既即真如。便具無邊<a 
name="0438c10" id="0438c10"></a>德相業用。是則只此業繫苦相。便是不可思<a 
name="0438c11" id="0438c11"></a>議大乘。若能觀此苦相無相。即為證得如來<a 
name="0438c12" id="0438c12"></a>智慧也。奈何無明不覺。復依此身心而幻成<a 
name="0438c13" id="0438c13"></a>業相等三相及與六相。輪迴是中自取流轉<a 
name="0438c14" id="0438c14"></a>也哉。</p><a 
name="0438c15" id="0438c15"></a><p style="text-indent: 0em; margin-left: 0em"><span class="linehead"></span>是故當知一切染法。悉無有相。皆因無明<a 
name="0438c16" id="0438c16"></a>而生起故　此正結明三相六相。皆無實也。<a 
name="0438c17" id="0438c17"></a>依於覺故而有無明。無明已自無實相矣。況<a 
name="0438c18" id="0438c18"></a>依無明所生染法。豈有實哉。言染相者。智等<a 
name="0438c19" id="0438c19"></a>四相是染惑。五起業相。是染業。此二並是染<a 
name="0438c20" id="0438c20"></a>因。業繫苦相。并苦果上所起三相。即是界內<a 
name="0438c21" id="0438c21"></a>界外依正。為染果也。若因若果。皆因無明生<a 
name="0438c22" id="0438c22"></a>起。譬如一&#x7796;在目。空華亂舞。&#x7796;病若除。華元<a 
name="0438c23" id="0438c23"></a>非有。無明不起。則苦即法身。惑即般若。業即<a 
name="0438c24" id="0438c24"></a>解脫。何一非大乘耶。二依義各釋竟。</p><a 
name="0438c25" id="0438c25"></a><p style="text-indent: 0em; margin-left: 0em"><span class="linehead"></span>三總辨同異二。初標二釋。今初。</p><a 
name="0438c26" id="0438c26"></a><p style="text-indent: 0em; margin-left: 0em"><span class="linehead"></span>復次覺與不覺。有二種相。一同相。二異相<a 
name="0438c27" id="0438c27"></a>　前明阿賴耶識有二種義。所謂覺與不覺。今<a 
name="0438c28" id="0438c28"></a>故約此辨同異也。真如不變隨緣。既舉體而<a 
name="0438c29" id="0438c29"></a>為阿賴耶識。即舉體而為覺與不覺。覺與不<a 
name="0439a01" id="0439a01"></a>覺隨緣不變。既舉體依於阿賴耶識。即舉體<a 
name="0439a02" id="0439a02"></a>便是真如。今約隨緣不變。生滅即真如故。名<a 
name="0439a03" id="0439a03"></a>為同相。約不變隨緣。真如即生滅故。名為異<a 
name="0439a04" id="0439a04"></a>相。故上文云。二門展轉不相離也。</p><a 
name="0439a05" id="0439a05"></a><p style="text-indent: 0em; margin-left: 0em"><span class="linehead"></span>二釋二。初釋同相。二釋異相。今初。</p><a 
name="0439a06" id="0439a06"></a><p style="text-indent: 0em; margin-left: 0em"><span class="linehead"></span>言同相者。如種種瓦器。皆同土相。如是無漏<a 
name="0439a07" id="0439a07"></a>無明種種幻用。皆同真相　無漏。即指覺義。<a 
name="0439a08" id="0439a08"></a>無明。即不覺義。種種幻用。雙指依無漏智所<a 
name="0439a09" id="0439a09"></a>起不思議用。及依無明所起三相六相也。皆<a 
name="0439a10" id="0439a10"></a>同真相者。並是真如下變隨緣所成。是故隨<a 
name="0439a11" id="0439a11"></a>緣不變。一一無非全體真如。如土作瓦器。無<a 
name="0439a12" id="0439a12"></a>一器而非全體是土也。</p><a 
name="0439a13" id="0439a13"></a><p style="text-indent: 0em; margin-left: 0em"><span class="linehead"></span>是故佛說一切眾生。無始已來。常入涅槃。菩<a 
name="0439a14" id="0439a14"></a>提非可修相。非可生相。畢竟無得。無有色相<a 
name="0439a15" id="0439a15"></a>而可得見。見色相者。當知皆是隨染幻用。非<a 
name="0439a16" id="0439a16"></a>是智色不空之相。以智相不可得故。廣如彼<a 
name="0439a17" id="0439a17"></a>說　此引經以證真如同相也。無始已來常<a 
name="0439a18" id="0439a18"></a>入涅槃者。即唯識論所謂自性清淨涅槃。一<a 
name="0439a19" id="0439a19"></a>切有情平等共有也。菩提非可修相非可生<a 
name="0439a20" id="0439a20"></a>相者。即大佛頂經所謂此見及緣。元是菩提<a 
name="0439a21" id="0439a21"></a>妙淨明體。云何於中有是非是也。無有色相<a 
name="0439a22" id="0439a22"></a>而可得見者。即前文所謂亦無不空相。以非<a 
name="0439a23" id="0439a23"></a>妄念心所行故。唯離念者之所證故也。見色<a 
name="0439a24" id="0439a24"></a>相者以下。釋疑難也。難曰。若約同相。定無色<a 
name="0439a25" id="0439a25"></a>相可見者。如何見有色相可見。亦見如來種<a 
name="0439a26" id="0439a26"></a>種色相釋曰。當知皆約生滅門中。隨染幻用。<a 
name="0439a27" id="0439a27"></a>見有差別色相。非謂真如門中智色不空之<a 
name="0439a28" id="0439a28"></a>相。亦可見也。以智相同於真如。雖實不空。亦<a 
name="0439a29" id="0439a29"></a>無不空相可得故。廣如彼契經中佛所說也。<a 
name="0439b01" id="0439b01"></a>初釋同相竟。</p><a 
name="0439b02" id="0439b02"></a><p style="text-indent: 0em; margin-left: 0em"><span class="linehead"></span>二釋異相</p><a 
name="0439b03" id="0439b03"></a><p style="text-indent: 0em; margin-left: 0em"><span class="linehead"></span>言異相者。如種種瓦器。各各不同。此亦如是。<a 
name="0439b04" id="0439b04"></a>無漏無明種種幻用。相差別故　不唯無漏<a 
name="0439b05" id="0439b05"></a>覺相。與有漏無明。其相各別。即就無漏法中。<a 
name="0439b06" id="0439b06"></a>四智菩提。三身。四土。乃至十力。無畏。十八<a 
name="0439b07" id="0439b07"></a>不共法等。種種幻用。相各差別。又就有漏法<a 
name="0439b08" id="0439b08"></a>中。心王。心所。相見自證。現行種子。及諸分<a 
name="0439b09" id="0439b09"></a>段變易因果種種幻用。相各差別。然此幻用<a 
name="0439b10" id="0439b10"></a>差別無性。常異而同。即此無性真如無差別<a 
name="0439b11" id="0439b11"></a>故。遍攝一切差別之法皆入一法。即此一法<a 
name="0439b12" id="0439b12"></a>所攝一切差別之法。隨拈一法。亦復還攝一<a 
name="0439b13" id="0439b13"></a>切諸法。故得重重無盡。無盡重重。並由此同<a 
name="0439b14" id="0439b14"></a>異二相而顯示也。初正釋心生滅竟。</p><a 
name="0439b15" id="0439b15"></a><p style="text-indent: 0em; margin-left: 0em"><span class="linehead"></span>二明生滅因緣二。初明迷染因緣。二明悟<a 
name="0439b16" id="0439b16"></a>淨因緣初中二。初總明依心故轉。二別釋意<a 
name="0439b17" id="0439b17"></a>及意識。今初。</p><a 
name="0439b18" id="0439b18"></a><p style="text-indent: 0em; margin-left: 0em"><span class="linehead"></span>復次生滅因緣者。謂諸眾生。依心。意意。識<a 
name="0439b19" id="0439b19"></a>轉　生滅雖無自性。全體真如。而真如不變<a 
name="0439b20" id="0439b20"></a>隨緣。舉體成生滅時。於生滅中。須論因緣。方<a 
name="0439b21" id="0439b21"></a>免邪因及無因過。此則第八與前七識。互為<a 
name="0439b22" id="0439b22"></a>因果。唯識理成也。眾生者。五蘊和合之假名<a 
name="0439b23" id="0439b23"></a>也。心者。第八識也。意者。第七識也。意識者。<a 
name="0439b24" id="0439b24"></a>第六識并前五識也。第八為根本依。第七方<a 
name="0439b25" id="0439b25"></a>轉。第七為染淨依。第六方轉。第六為分別依。<a 
name="0439b26" id="0439b26"></a>前五方轉。故云依心意及意識轉也。</p><a 
name="0439b27" id="0439b27"></a><p style="text-indent: 0em; margin-left: 0em"><span class="linehead"></span>二別釋意及意識二。初釋意。二釋意識。今初。</p><a 
name="0439b28" id="0439b28"></a><p style="text-indent: 0em; margin-left: 0em"><span class="linehead"></span>此義云何。以依阿賴耶識。有無明不覺起。能<a 
name="0439b29" id="0439b29"></a>見。能現。能取境界。分別相續。說名為意　謂<a 
name="0439c01" id="0439c01"></a>阿賴耶識中。法爾有第七識種子。及有根本<a 
name="0439c02" id="0439c02"></a>無明種子。由無始來。第七與第八識恒俱轉<a 
name="0439c03" id="0439c03"></a>故。第七識與恒行不共無明。定相應故。於一<a 
name="0439c04" id="0439c04"></a>真如無相體上。令心心所。分體分用。分見分<a 
name="0439c05" id="0439c05"></a>相。起諸取著。相似相續。皆以第七識為染污<a 
name="0439c06" id="0439c06"></a>依故說此第七識名為意也。意者。依義。依第<a 
name="0439c07" id="0439c07"></a>七識。方令第八受賴耶名及異熟名。方令前<a 
name="0439c08" id="0439c08"></a>六成有漏義。故名染依。若第七識之人我執<a 
name="0439c09" id="0439c09"></a>斷。則第八識捨賴耶名。第六生空智果恒得<a 
name="0439c10" id="0439c10"></a>現前。前五不起諸有漏業。若第七識之法我<a 
name="0439c11" id="0439c11"></a>執斷。則第八識捨異熟名。轉為大圓鏡智相<a 
name="0439c12" id="0439c12"></a>應心品。自亦平等性智恒共相應。第六法空<a 
name="0439c13" id="0439c13"></a>智果恒得現前。前五轉為成事智品。故又名<a 
name="0439c14" id="0439c14"></a>淨依也。如釋摩訶衍論。引顯了契經云。種種<a 
name="0439c15" id="0439c15"></a>心識。雖有無量。唯末那轉。無有餘法。所以<a 
name="0439c16" id="0439c16"></a>者何。是末那識。具足十一義。無所不作故。<a 
name="0439c17" id="0439c17"></a>此之謂也。</p><a 
name="0439c18" id="0439c18"></a><p style="text-indent: 0em; margin-left: 0em"><span class="linehead"></span>此意復有五種異名。一名業識謂無明力。不<a 
name="0439c19" id="0439c19"></a>覺心動　由第七識。恒與法癡相應。不如實<a 
name="0439c20" id="0439c20"></a>知真法一故。令自與第八。無始恒轉。令前六<a 
name="0439c21" id="0439c21"></a>識。依之得轉。心實無動。由不覺故。謂之為<a 
name="0439c22" id="0439c22"></a>動。動即是現行轉。現行之體。即自證分。名為<a 
name="0439c23" id="0439c23"></a>業相。是則一切心王心所業相皆依第七無<a 
name="0439c24" id="0439c24"></a>明而起。名為依他起性。故直名此第七為業<a 
name="0439c25" id="0439c25"></a>識也。若觀動心即不生滅。即得入真如門。</p><a 
name="0439c26" id="0439c26"></a><p style="text-indent: 0em; margin-left: 0em"><span class="linehead"></span>二名轉識。謂依動心。能見境相　由第七識<a 
name="0439c27" id="0439c27"></a>恒行不共無明。不如實知真法一故。令諸心<a 
name="0439c28" id="0439c28"></a>王心所。法爾各有能見境相。名為見分。故直<a 
name="0439c29" id="0439c29"></a>名此第七為轉識也。若觀一切境界無是見<a 
name="0440a01" id="0440a01"></a>者。則見無見相。即得入真如門。</p><a 
name="0440a02" id="0440a02"></a><p style="text-indent: 0em; margin-left: 0em"><span class="linehead"></span>三名現識。謂現一切諸境界相。猶如明鏡。現<a 
name="0440a03" id="0440a03"></a>眾色像。現識亦爾。如其五境。對至即現。無有<a 
name="0440a04" id="0440a04"></a>前後。不由功力　由第七識不共無明。不如<a 
name="0440a05" id="0440a05"></a>實知真法一故。令心心所起現行時。法爾各<a 
name="0440a06" id="0440a06"></a>有所現境界。名為相分。諸心心所之體。猶如<a 
name="0440a07" id="0440a07"></a>明鏡。見分如光。相分如所現像。若非第七執<a 
name="0440a08" id="0440a08"></a>藏之力。則第八何由幻現三界三類性境。若<a 
name="0440a09" id="0440a09"></a>非第七為第六不共親依。則第六何由遍現<a 
name="0440a10" id="0440a10"></a>一切假實諸法。若非第七為前五染淨共依。<a 
name="0440a11" id="0440a11"></a>則前五何由如其五境。對至即現。無有前後。<a 
name="0440a12" id="0440a12"></a>不由功力。故直名此第七為現識也。若觀一<a 
name="0440a13" id="0440a13"></a>切境界無非見者。則境無境相。即得入真如<a 
name="0440a14" id="0440a14"></a>門。</p><a 
name="0440a15" id="0440a15"></a><p style="text-indent: 0em; margin-left: 0em"><span class="linehead"></span>四名智識。謂分別染淨諸差別法　由第七識<a 
name="0440a16" id="0440a16"></a>不共無明。不如實知真法一故。令心心所現<a 
name="0440a17" id="0440a17"></a>行轉時。幻成見相二分。復由第七人我法我二<a 
name="0440a18" id="0440a18"></a>見力故。自既妄執第八見分以為實我實法。<a 
name="0440a19" id="0440a19"></a>成染分別。復為第六識之不共親依。為前五<a 
name="0440a20" id="0440a20"></a>識之染淨依。令前六識。分別染淨諸差別法。<a 
name="0440a21" id="0440a21"></a>故直名此第七為智識也。若觀分別及所分<a 
name="0440a22" id="0440a22"></a>別皆無自性。則智無智相。即得入真如門。</p><a 
name="0440a23" id="0440a23"></a><p style="text-indent: 0em; margin-left: 0em"><span class="linehead"></span>五名相續識。謂恒作意相應不斷。任持過去<a 
name="0440a24" id="0440a24"></a>善惡等業。令不失壞。成熟現未苦樂等報。使<a 
name="0440a25" id="0440a25"></a>無違越。已曾經事。忽然憶念。未曾經事。妄生<a 
name="0440a26" id="0440a26"></a>分別　由第七識不共無明。不如實知真法<a 
name="0440a27" id="0440a27"></a>一故。於真常中。妄見生滅。又不能知剎那不<a 
name="0440a28" id="0440a28"></a>住。當體寂滅。於生滅中。妄見相續。是故念念<a 
name="0440a29" id="0440a29"></a>內執第八為自我法。令其受熏持種。招異熟<a 
name="0440b01" id="0440b01"></a>果。念念為外六轉識依。令其憶念過去。分別<a 
name="0440b02" id="0440b02"></a>未來。若非第七俱生法執為前六依。則第八<a 
name="0440b03" id="0440b03"></a>識便不受前七熏。持有漏種以無能熏之前<a 
name="0440b04" id="0440b04"></a>七。即無所熏之第八故。第六識亦不憶念過<a 
name="0440b05" id="0440b05"></a>去。分別未來。以無所依之七八。即無能依之<a 
name="0440b06" id="0440b06"></a>第六故。故直名此第七為相續識也。如釋論<a 
name="0440b07" id="0440b07"></a>中。引法門契經云。第七識有殊勝力故。或時<a 
name="0440b08" id="0440b08"></a>造作持藏之用。或時造作分別之依。此之謂<a 
name="0440b09" id="0440b09"></a>也。若觀心性剎那不住。當體寂滅。則相續無<a 
name="0440b10" id="0440b10"></a>相續相。即得入真如門。</p><a 
name="0440b11" id="0440b11"></a><p style="text-indent: 0em; margin-left: 0em"><span class="linehead"></span>是故三界一切。皆以<span class="note">(八識)</span>心為自性。離<span class="note">(八識)</span>心則<a 
name="0440b12" id="0440b12"></a>無六塵境界。何以故。一切諸法。以<span class="note">(第八)</span>心為主。<a 
name="0440b13" id="0440b13"></a>從<span class="note">(第七)</span>妄念起。凡<span class="note">(八識)</span>所分別。皆分別<span class="note">(八識)</span>自心<span class="note">(所變相分)</span><a 
name="0440b14" id="0440b14"></a>心不見心。無相可得。是故當知。一切世間境<a 
name="0440b15" id="0440b15"></a>界之相。皆依眾生無明妄念而得建立。如鏡<a 
name="0440b16" id="0440b16"></a>中像。無體可得。唯從虛妄分別心轉。心生則<a 
name="0440b17" id="0440b17"></a>種種法生。心滅則種種法滅故　此承上文。<a 
name="0440b18" id="0440b18"></a>止由第七不共無明。不如實知真法一故。內<a 
name="0440b19" id="0440b19"></a>緣第八。起二我執。外為六依。令起妄念。故有<a 
name="0440b20" id="0440b20"></a>世間一切依正等法。此一切法。皆是八種識<a 
name="0440b21" id="0440b21"></a>心所變。即以八識心為自性。若離能變之八<a 
name="0440b22" id="0440b22"></a>種識心。何有所變六塵境界可得。是則一切<a 
name="0440b23" id="0440b23"></a>諸法。悉皆不離第八本識。故云以心為主。皆<a 
name="0440b24" id="0440b24"></a>從第七無明幻現。故云從妄念起也。第八分<a 
name="0440b25" id="0440b25"></a>別三類性境。還是第八所變相分。第七分別。<a 
name="0440b26" id="0440b26"></a>虛妄我法。還是第七所變相分。第六分別一<a 
name="0440b27" id="0440b27"></a>切諸法。還是第六所變相分。前五分別五塵<a 
name="0440b28" id="0440b28"></a>性境。還是前五所變相分。故云凡所分別皆<a 
name="0440b29" id="0440b29"></a>分別自心也。譬如有人。大張其眼。求覓已眼。<a 
name="0440c01" id="0440c01"></a>終不能見。心亦如是。故云心不見心也。然眼<a 
name="0440c02" id="0440c02"></a>不自見。猶有他人能見其眼。心不見心。必無<a 
name="0440c03" id="0440c03"></a>他人能見其心。故云無相可得也。問。若無他<a 
name="0440c04" id="0440c04"></a>人能見心者。云何說有他心智通。答。由起妄<a 
name="0440c05" id="0440c05"></a>念。妄有緣影。遂令他心智者。托此為質。變相<a 
name="0440c06" id="0440c06"></a>而緣。名了他心。其實緣影。即是所變相分之<a 
name="0440c07" id="0440c07"></a>影。非是心體。亦非見分。心體及心見分。並無<a 
name="0440c08" id="0440c08"></a>形相。決不可見。故如來云。我以佛眼。猶不能<a 
name="0440c09" id="0440c09"></a>見眾生之心。云何癡人。說有心相可得也。問。<a 
name="0440c10" id="0440c10"></a>第七緣第八之見分。執為實我實法。是名以<a 
name="0440c11" id="0440c11"></a>心緣心。豈非心見心耶。答。第七設能見第八<a 
name="0440c12" id="0440c12"></a>者。應名現量。何名非量。故知一切心心所之<a 
name="0440c13" id="0440c13"></a>見分。皆無形相可得。決定不可見也。夫能變<a 
name="0440c14" id="0440c14"></a>之心。尚自無相可見。則所變境界。又豈有實。<a 
name="0440c15" id="0440c15"></a>是故當知。一切世間境界之相。皆依眾生無<a 
name="0440c16" id="0440c16"></a>明妄念而得建立。謂依第七不共無明。不如<a 
name="0440c17" id="0440c17"></a>實知真法一故。令心心所。轉成四分。則此世<a 
name="0440c18" id="0440c18"></a>間一切境界。不過皆是自心心所相分。心心<a 
name="0440c19" id="0440c19"></a>所體如鏡相分如鏡中像。像不離鏡。別無自<a 
name="0440c20" id="0440c20"></a>體可得。唯從虛妄分別心轉。除&#x5374;諸心心所<a 
name="0440c21" id="0440c21"></a>生滅之外。何&#x751E;有法自生滅耶。初釋意竟。</p><a 
name="0440c22" id="0440c22"></a><p style="text-indent: 0em; margin-left: 0em"><span class="linehead"></span>二釋意識</p><a 
name="0440c23" id="0440c23"></a><p style="text-indent: 0em; margin-left: 0em"><span class="linehead"></span>言意識者。謂一切凡夫。依相續識。執我我所。<a 
name="0440c24" id="0440c24"></a>種種妄取六塵境界。亦名分離識。亦名分別<a 
name="0440c25" id="0440c25"></a>事識。以依見愛等熏而增長故　前六種識。<a 
name="0440c26" id="0440c26"></a>總名了別境識。今舉第六。攝前五也。但言一<a 
name="0440c27" id="0440c27"></a>切凡夫者。且約迷染因緣言也。依相續識者。<a 
name="0440c28" id="0440c28"></a>以第七識為染淨依。第七恒與第八俱轉。無<a 
name="0440c29" id="0440c29"></a>始不斷。故名相續識也。執我我所者。第七但<a 
name="0441a01" id="0441a01"></a>有俱生我執。第六依之。遍起分別俱生我及<a 
name="0441a02" id="0441a02"></a>我所執也。種種妄取六塵境界者。第六或與<a 
name="0441a03" id="0441a03"></a>前五俱起。名為同時意識。則取現在色聲香<a 
name="0441a04" id="0441a04"></a>味觸之境界。名為五塵。或唯自起。名為獨頭<a 
name="0441a05" id="0441a05"></a>意識。則取過現未來一切境界。若於夢中。則<a 
name="0441a06" id="0441a06"></a>取夢中所現境界。若入禪定。則取四禪四空<a 
name="0441a07" id="0441a07"></a>所有境界。皆名為法塵也。亦名分離識者。<a 
name="0441a08" id="0441a08"></a>眼識但緣自所變色。乃至身識但緣自所變<a 
name="0441a09" id="0441a09"></a>觸。意識雖能遍緣。而不能知諸塵無性。唯是<a 
name="0441a10" id="0441a10"></a>自心。故名分離識也。亦名分別事識者。六塵<a 
name="0441a11" id="0441a11"></a>妄境。名之為事。不知無性之理。故名分別事<a 
name="0441a12" id="0441a12"></a>識也。以依見愛等熏而增長故者。愛。即六識<a 
name="0441a13" id="0441a13"></a>相應種種鈍使。見。即第六相應種種利使。現<a 
name="0441a14" id="0441a14"></a>行熏成種子。種子復起現行。故增長也。初明<a 
name="0441a15" id="0441a15"></a>迷染因緣竟。</p><a 
name="0441a16" id="0441a16"></a><p style="text-indent: 0em; margin-left: 0em"><span class="linehead"></span>二明悟淨因緣二。初總明悟有淺深。二詳<a 
name="0441a17" id="0441a17"></a>釋淺深差別。今初。</p><a 
name="0441a18" id="0441a18"></a><p style="text-indent: 0em; margin-left: 0em"><span class="linehead"></span>無始無明熏所起識。非諸凡夫二乘智慧之<a 
name="0441a19" id="0441a19"></a>所能知。解行地菩薩。始學觀察。法身菩薩能<a 
name="0441a20" id="0441a20"></a>少分知。至究竟地。猶未知盡。唯有如來。能總<a 
name="0441a21" id="0441a21"></a>明了　無始無明。即第七識俱生法癡。名為<a 
name="0441a22" id="0441a22"></a>根本住地無明。由此無明。不如實知真法一<a 
name="0441a23" id="0441a23"></a>故。所以眾生從無始來。真如不變隨緣。法爾<a 
name="0441a24" id="0441a24"></a>有八種識。第七為能執。第八為所執。第八為<a 
name="0441a25" id="0441a25"></a>所熏。前七為能熏。前七為能依。第八為所依。<a 
name="0441a26" id="0441a26"></a>凡夫世智。固不能知。二乘真智。亦所不達。以<a 
name="0441a27" id="0441a27"></a>如來為鈍根人。但說蘊處界法。破其我執。未<a 
name="0441a28" id="0441a28"></a>曾明言七八二種識故。解行地菩薩。即信成<a 
name="0441a29" id="0441a29"></a>就發心之後。便名為解行地。唯識所謂資糧<a 
name="0441b01" id="0441b01"></a>加行二種位也。秉大乘教。修行修心滿十千<a 
name="0441b02" id="0441b02"></a>劫。方得發心。入解行地。方於藏識境界。能學<a 
name="0441b03" id="0441b03"></a>觀察。所謂尋思名。尋思義。尋思名義自性。尋<a 
name="0441b04" id="0441b04"></a>思名義差別。皆是假有實無。唯識所現。故云。<a 
name="0441b05" id="0441b05"></a>大乘菩薩。恒觀意言為境也。法身菩薩能少<a 
name="0441b06" id="0441b06"></a>分知者。謂通達位。真見道故。從此分分斷障。<a 
name="0441b07" id="0441b07"></a>分分證真如也。至究竟地。猶末知盡者。謂十<a 
name="0441b08" id="0441b08"></a>地滿足。猶有極微細所知愚也。唯有如來能<a 
name="0441b09" id="0441b09"></a>總明了者。謂窮盡心識本源。通達心識性相。<a 
name="0441b10" id="0441b10"></a>無餘惑也。此中談理唯實。明位兼權者。為收<a 
name="0441b11" id="0441b11"></a>一切機故。若論一乘實教。則初心便觀如來<a 
name="0441b12" id="0441b12"></a>藏性不變隨緣。能知八識之相差別建立。又<a 
name="0441b13" id="0441b13"></a>觀如來藏性隨緣不變。能知八識之性唯一<a 
name="0441b14" id="0441b14"></a>真如。則有名字證得如來智慧。乃至究竟證<a 
name="0441b15" id="0441b15"></a>得如來智慧。具如前文所明也。</p><a 
name="0441b16" id="0441b16"></a><p style="text-indent: 0em; margin-left: 0em"><span class="linehead"></span>二詳釋淺深差別三。初總明義深。二別示<a 
name="0441b17" id="0441b17"></a>次第。三結示二障。今初。</p><a 
name="0441b18" id="0441b18"></a><p style="text-indent: 0em; margin-left: 0em"><span class="linehead"></span>此義云何。以其心性本來清淨。無明力故。染<a 
name="0441b19" id="0441b19"></a>心相現。雖有染心。而常明潔。無有改變。復以<a 
name="0441b20" id="0441b20"></a>本性無分別故。雖復遍生一切境界。而無變<a 
name="0441b21" id="0441b21"></a>易　心性。通指八識心王及諸心所之性。即<a 
name="0441b22" id="0441b22"></a>是真如不變性也。無明。即指第七識相應之<a 
name="0441b23" id="0441b23"></a>微細法癡。不如實知真法一也。染心相現。通<a 
name="0441b24" id="0441b24"></a>指八識心王及諸心所。皆有四分依他相起<a 
name="0441b25" id="0441b25"></a>也。而常明潔無有改變者。心王心所各各四<a 
name="0441b26" id="0441b26"></a>分。既皆全攬真如為體。真如隨緣不變。故常<a 
name="0441b27" id="0441b27"></a>明潔。如金作諸器。諸器皆金也。復以本性無<a 
name="0441b28" id="0441b28"></a>分別故等者。偏指心王心所所變相分。亦以<a 
name="0441b29" id="0441b29"></a>心性為體。全體心性。曾無變易。決無心外之<a 
name="0441c01" id="0441c01"></a>境界也。</p><a 
name="0441c02" id="0441c02"></a><p style="text-indent: 0em; margin-left: 0em"><span class="linehead"></span>以不覺一法界故。不相應無明分別起。生諸<a 
name="0441c03" id="0441c03"></a>染心　不相應無明者。正指第八識中無明<a 
name="0441c04" id="0441c04"></a>種子。不與第八識現行相應也。此明雖由無<a 
name="0441c05" id="0441c05"></a>始已來無明力故。法爾有此八識及諸心所<a 
name="0441c06" id="0441c06"></a>各各四分。乃至一切境界。然此諸法。原無改<a 
name="0441c07" id="0441c07"></a>變。原無變易。仍是一真法界。若能念念觀察<a 
name="0441c08" id="0441c08"></a>動心即不生滅。即得入真如門。即為證得如<a 
name="0441c09" id="0441c09"></a>來智慧。特以偶爾失照。不覺一法界故。則第<a 
name="0441c10" id="0441c10"></a>八識中無明種子。即與前七相應。而現行分<a 
name="0441c11" id="0441c11"></a>別遂起。復生諸染心也。</p><a 
name="0441c12" id="0441c12"></a><p style="text-indent: 0em; margin-left: 0em"><span class="linehead"></span>如是之義。甚深難測。唯佛能知。非餘所了<a 
name="0441c13" id="0441c13"></a>　謂第八識中無明種子。只須一念不覺。便起<a 
name="0441c14" id="0441c14"></a>現行而生染心。此雖等覺菩薩。未轉異熟識<a 
name="0441c15" id="0441c15"></a>為無垢識尚未能盡其源。唯佛位中。既與大<a 
name="0441c16" id="0441c16"></a>圓鏡智相應。方能通達其性相之邊底也。初<a 
name="0441c17" id="0441c17"></a>總明義深竟。</p><a 
name="0441c18" id="0441c18"></a><p style="text-indent: 0em; margin-left: 0em"><span class="linehead"></span>二別示次第二。初正釋悟淨次第。二轉釋<a 
name="0441c19" id="0441c19"></a>相應不相應義。初中二。初明離染心次第。二<a 
name="0441c20" id="0441c20"></a>明離不覺次第。今初。</p><a 
name="0441c21" id="0441c21"></a><p style="text-indent: 0em; margin-left: 0em"><span class="linehead"></span>此<span class="note">(不覺)</span>所生染心。有六種別。一執相應染。聲聞。<a 
name="0441c22" id="0441c22"></a>緣覺。及信相應地諸菩薩。能遠離　執相應<a 
name="0441c23" id="0441c23"></a>染。謂我執相應之見思惑也。聲聞初果。緣覺<a 
name="0441c24" id="0441c24"></a>有學。信成就發心菩薩。皆能頓斷見惑。漸斷<a 
name="0441c25" id="0441c25"></a>思惑。故云能遠離也。</p><a 
name="0441c26" id="0441c26"></a><p style="text-indent: 0em; margin-left: 0em"><span class="linehead"></span>二不斷相應染。信地菩薩勤修力。能少分離。<a 
name="0441c27" id="0441c27"></a>至淨心地。永盡無餘　不斷相應染者。謂第<a 
name="0441c28" id="0441c28"></a>六識相應之分別法執。二乘法中所不斷也。<a 
name="0441c29" id="0441c29"></a>信地菩薩。即學唯心識觀。正伏此執。故至歡<a 
name="0442a01" id="0442a01"></a>喜地中。永盡無餘。</p><a 
name="0442a02" id="0442a02"></a><p style="text-indent: 0em; margin-left: 0em"><span class="linehead"></span>三分別智相應染。從具戒地。乃至具慧地。能<a 
name="0442a03" id="0442a03"></a>少分離。至無相行地。方得永盡　分別智相<a 
name="0442a04" id="0442a04"></a>應染者。謂第六識相應之俱生法執。雖是任<a 
name="0442a05" id="0442a05"></a>運所起。以其不如實知真法一故。仍名分別<a 
name="0442a06" id="0442a06"></a>智也。二離垢地。名具戒。六現前地。名具慧。<a 
name="0442a07" id="0442a07"></a>分分漸斷名少分離。七遠行地。名無相行。法<a 
name="0442a08" id="0442a08"></a>空智果恒得現前。是故此染方得永盡。</p><a 
name="0442a09" id="0442a09"></a><p style="text-indent: 0em; margin-left: 0em"><span class="linehead"></span>四現色不相應染。此色自在地之所除滅<a 
name="0442a10" id="0442a10"></a>　此由無始已來。妄執依正不同。所有習氣。熏<a 
name="0442a11" id="0442a11"></a>在第八識中。雖不與現行轉識相應俱起。而<a 
name="0442a12" id="0442a12"></a>此習氣種子力故。未能任運現相及土。名為<a 
name="0442a13" id="0442a13"></a>現色不相應染。若入第八色自在地。則此習<a 
name="0442a14" id="0442a14"></a>氣永除。故能依中現正。正中現依也。</p><a 
name="0442a15" id="0442a15"></a><p style="text-indent: 0em; margin-left: 0em"><span class="linehead"></span>五見心不相應染。此心自在地之所除滅<a 
name="0442a16" id="0442a16"></a>　此由無始已來。妄執自心他心不同。所有習<a 
name="0442a17" id="0442a17"></a>氣。熏在第八識中。雖不與現行轉識相應俱<a 
name="0442a18" id="0442a18"></a>起。而此習氣種子力故。未能自他互作。名為<a 
name="0442a19" id="0442a19"></a>見心不相應染。若入第九心自在地。則此習<a 
name="0442a20" id="0442a20"></a>氣永除。故能自身入定他身起。他身入定自<a 
name="0442a21" id="0442a21"></a>身起。一身入定多身起。多身入定一身起。乃<a 
name="0442a22" id="0442a22"></a>至具足四辯。一音普答一切眾生各別諸問<a 
name="0442a23" id="0442a23"></a>難也。</p><a 
name="0442a24" id="0442a24"></a><p style="text-indent: 0em; margin-left: 0em"><span class="linehead"></span>六根本業不相應染。此從菩薩究竟地。入如<a 
name="0442a25" id="0442a25"></a>來地之所除滅　此由無始第七識之法見法<a 
name="0442a26" id="0442a26"></a>愛法慢。妄執第八以為自內實法。所有習氣<a 
name="0442a27" id="0442a27"></a>熏在第八識中。雖以第六法空智果恒現在<a 
name="0442a28" id="0442a28"></a>前之力。不與第七現行相應俱起。而此習氣<a 
name="0442a29" id="0442a29"></a>種子力故。未捨異熟識名。未證一切如來究<a 
name="0442b01" id="0442b01"></a>竟平等不二法身。故須從菩薩究竟地。入於<a 
name="0442b02" id="0442b02"></a>金剛喻定。除滅此種。乃入如來地也。初明離<a 
name="0442b03" id="0442b03"></a>染心次第竟。</p><a 
name="0442b04" id="0442b04"></a><p style="text-indent: 0em; margin-left: 0em"><span class="linehead"></span>二明離不覺次第</p><a 
name="0442b05" id="0442b05"></a><p style="text-indent: 0em; margin-left: 0em"><span class="linehead"></span>不覺一法界者。始從信地觀察地。行至淨心<a 
name="0442b06" id="0442b06"></a>地。能少分離。入如來地。方得永盡　不覺一<a 
name="0442b07" id="0442b07"></a>法界者。即所謂無始無明住地根本惑也。恒<a 
name="0442b08" id="0442b08"></a>與第七識相應。亦有時與第六識相應。皆所<a 
name="0442b09" id="0442b09"></a>謂法癡也。由此無明。方生一切染心。前已明<a 
name="0442b10" id="0442b10"></a>所生染心。離有次第。故今更明離此不覺之<a 
name="0442b11" id="0442b11"></a>次第也。二乘不聞此不覺名。何況知斷。故不<a 
name="0442b12" id="0442b12"></a>復論。大乘始從信地。即能觀察學斷。故亦名<a 
name="0442b13" id="0442b13"></a>觀察地。雖復學斷。但能漸伏。猶未能離。良以<a 
name="0442b14" id="0442b14"></a>有漏聞思修慧。未能破壞彼種子故。行至初<a 
name="0442b15" id="0442b15"></a>歡喜地。離第六識分別法癡。自後漸離俱生<a 
name="0442b16" id="0442b16"></a>法癡。直至入如來地。方得永盡第七識中俱<a 
name="0442b17" id="0442b17"></a>生法癡。以是恒行不共無明。極微細故。直至<a 
name="0442b18" id="0442b18"></a>金剛喻定現在前時。乃與根本業不相應染<a 
name="0442b19" id="0442b19"></a>一時俱滅也。當知漸教菩薩。但知次第離染。<a 
name="0442b20" id="0442b20"></a>故須至淨心地。方能少分離此無明。若頓教<a 
name="0442b21" id="0442b21"></a>菩薩。從初即學觀察無明無性。不須別別除<a 
name="0442b22" id="0442b22"></a>染。而能生之無明。既得分分伏離。則所生之<a 
name="0442b23" id="0442b23"></a>染法。亦自分分除滅所以初發心便名為淨<a 
name="0442b24" id="0442b24"></a>心地。不唯永斷第二不斷相應染。乃至亦能<a 
name="0442b25" id="0442b25"></a>除彼第四第五二種不相應染。遂能示現八<a 
name="0442b26" id="0442b26"></a>相成道。得色自在。得心自在也。問。前云依<a 
name="0442b27" id="0442b27"></a>不覺故。生三種相及六種相。此云以不覺<a 
name="0442b28" id="0442b28"></a>故。生六種染。染之與相。為同為異。又生相<a 
name="0442b29" id="0442b29"></a>時。即生染否。除染時。即除相否。答。所言相<a 
name="0442c01" id="0442c01"></a>者。是所遍計之形相。體即依他通惑業苦。所<a 
name="0442c02" id="0442c02"></a>言染者。是能遍計之種現。從依他起。唯指於<a 
name="0442c03" id="0442c03"></a>惑。染如捏目。相如亂華。但應除染。不須除<a 
name="0442c04" id="0442c04"></a>相。又一一相。皆能起於六染。一一染。皆能成<a 
name="0442c05" id="0442c05"></a>於九相。故決不可指何染即何相也。若約染<a 
name="0442c06" id="0442c06"></a>除相必隨除。粗分別者。一執相應染。即界內<a 
name="0442c07" id="0442c07"></a>見思。三乘離見惑時。即除界內執名等相。及<a 
name="0442c08" id="0442c08"></a>起有漏業相。聖必不造後有業故。二乘思惑<a 
name="0442c09" id="0442c09"></a>盡時。即除界內智及相續執取三相。二乘入<a 
name="0442c10" id="0442c10"></a>涅槃時。即除界內業繫苦相。及依苦蘊所起<a 
name="0442c11" id="0442c11"></a>業等三相菩薩有二。一者智增上。捨分段生。<a 
name="0442c12" id="0442c12"></a>生方便土所除諸相。與二乘同。二者悲增上。<a 
name="0442c13" id="0442c13"></a>扶習潤生。不除界內智相及相續相。但除界<a 
name="0442c14" id="0442c14"></a>內之執著相。仍用故業種子受生。故亦不除<a 
name="0442c15" id="0442c15"></a>業繫苦相。及與業等三相。但決不造新業。故<a 
name="0442c16" id="0442c16"></a>無起有漏業相也。二不斷相應染。即界外見<a 
name="0442c17" id="0442c17"></a>惑。盡此惑已。分證法身。唯除界外第四執名<a 
name="0442c18" id="0442c18"></a>等相。三分別智相應染。即界外現行思惑。盡<a 
name="0442c19" id="0442c19"></a>此惑已。證無相地。除界外執著。及起無漏有<a 
name="0442c20" id="0442c20"></a>功用業之相。然不除無功用業相也。四現色<a 
name="0442c21" id="0442c21"></a>不相應染。即相分戲論習氣。除此習已。得色<a 
name="0442c22" id="0442c22"></a>自在。能現諸色。非除境界相也。五見心不相<a 
name="0442c23" id="0442c23"></a>應染。即見分戲論習氣。除此習已。得心自在。<a 
name="0442c24" id="0442c24"></a>能現諸心。非除能見相也。六根本業不相應<a 
name="0442c25" id="0442c25"></a>染。即異熟無記果報習氣。除此習已。一切妄<a 
name="0442c26" id="0442c26"></a>相無不除盡。證諸如來平等法身。無有彼此<a 
name="0442c27" id="0442c27"></a>差別色相可得。故云。一人成佛時。法界皆為<a 
name="0442c28" id="0442c28"></a>一佛之依正。譬如一室千燈。光光各遍。不可<a 
name="0442c29" id="0442c29"></a>分別。而無障礙。亦無雜也。又除染及不覺已。<a 
name="0443a01" id="0443a01"></a>方能顯出真如相用。謂諸如來法報合身。恒<a 
name="0443a02" id="0443a02"></a>自受用廣大法樂。即是究竟業相。本後二智<a 
name="0443a03" id="0443a03"></a>照一切法。即究竟能見相。大圓鏡智相應淨<a 
name="0443a04" id="0443a04"></a>識。變為無漏純淨佛土。周圓無際。眾寶莊嚴。<a 
name="0443a05" id="0443a05"></a>自受用身。常依而住。如淨土量。身量亦爾。諸<a 
name="0443a06" id="0443a06"></a>根相好。一一無邊。即究竟境界相。四智心品。<a 
name="0443a07" id="0443a07"></a>無差而差。即究竟智相。盡未來際。不異不滅。<a 
name="0443a08" id="0443a08"></a>即究竟相續相。大慈大悲。攝取眾生。恒無厭<a 
name="0443a09" id="0443a09"></a>倦。即究竟執著相。於無名相法中。施設種種<a 
name="0443a10" id="0443a10"></a>希有名句文身。令諸眾生得四悉益。即究竟<a 
name="0443a11" id="0443a11"></a>執名等相。恒現三輪不思議化。即究竟起業<a 
name="0443a12" id="0443a12"></a>相。同流九界。遊戲地獄。即究竟業繫苦相。又<a 
name="0443a13" id="0443a13"></a>如來固能圓證究竟九相。發心已上。亦即分<a 
name="0443a14" id="0443a14"></a>證九相。於修慧中。亦有相似九相。於思慧中。<a 
name="0443a15" id="0443a15"></a>亦有觀行九相。於聞慧中。亦有名字九相。一<a 
name="0443a16" id="0443a16"></a>切眾生。但有理即九相也。九相平等。無非法<a 
name="0443a17" id="0443a17"></a>界。即真如體大。前之三相。即真如相大。後之<a 
name="0443a18" id="0443a18"></a>六相。即真如用大。真如無分劑故。無分別故。<a 
name="0443a19" id="0443a19"></a>於此諸相之中。隨拈一相。無不還具體相用<a 
name="0443a20" id="0443a20"></a>三大義。可以意知。不可言盡。而皆不離眾生<a 
name="0443a21" id="0443a21"></a>現前介爾之心。故依此心。顯示摩訶衍也。初<a 
name="0443a22" id="0443a22"></a>正釋悟淨次第竟。</p><a 
name="0443a23" id="0443a23"></a><p style="text-indent: 0em; margin-left: 0em"><span class="linehead"></span>二轉釋相應不相應義。</p><a 
name="0443a24" id="0443a24"></a><p style="text-indent: 0em; margin-left: 0em"><span class="linehead"></span>相應義者。心分別異。染淨分別異。知相緣相<a 
name="0443a25" id="0443a25"></a>同　心分別。謂前七心王之體。染淨分別。謂<a 
name="0443a26" id="0443a26"></a>相應心所之體。心王心所。皆以虛妄分別為<a 
name="0443a27" id="0443a27"></a>自性故。言各異者。各起現行。各有自體也。知<a 
name="0443a28" id="0443a28"></a>相同者。能緣之見分。和合似一也。緣相同者。<a 
name="0443a29" id="0443a29"></a>所緣之相分。質影相似也。</p><a 
name="0443b01" id="0443b01"></a><p style="text-indent: 0em; margin-left: 0em"><span class="linehead"></span>不相應義者。即心不覺。常無別異。知相緣相<a 
name="0443b02" id="0443b02"></a>不同　即心不覺常無別異者。心。謂第八心<a 
name="0443b03" id="0443b03"></a>王見分。不覺謂染心種子。即是第八所緣相<a 
name="0443b04" id="0443b04"></a>分。相見皆依自證分起。故云無別異也。知相<a 
name="0443b05" id="0443b05"></a>不同者。第八現行見分。是能緣。故有知。染心<a 
name="0443b06" id="0443b06"></a>種子不起現行。是不能緣。故無知也緣相不<a 
name="0443b07" id="0443b07"></a>同者。第八見分。以三類性境為所緣。染心種<a 
name="0443b08" id="0443b08"></a>子。則無所緣境也。二別示次第竟。</p><a 
name="0443b09" id="0443b09"></a><p style="text-indent: 0em; margin-left: 0em"><span class="linehead"></span>三結示二障</p><a 
name="0443b10" id="0443b10"></a><p style="text-indent: 0em; margin-left: 0em"><span class="linehead"></span>染心者。是煩惱障。能障真如根本智故　此<a 
name="0443b11" id="0443b11"></a>總結六種染心。皆名煩惱障也。我執相應種<a 
name="0443b12" id="0443b12"></a>種諸惑。皆名界內見思煩惱。能障我空真如。<a 
name="0443b13" id="0443b13"></a>法執相應種種諸惑。但除法癡一種。皆名界<a 
name="0443b14" id="0443b14"></a>外見思煩惱。能障法空真如。唯根本智。能證<a 
name="0443b15" id="0443b15"></a>真如。既障真如。即障根本智也。</p><a 
name="0443b16" id="0443b16"></a><p style="text-indent: 0em; margin-left: 0em"><span class="linehead"></span>無明者。是所知障。能障世間業自在智故<a 
name="0443b17" id="0443b17"></a>　唯取法癡一種。名曰無明。由此法癡。於世間<a 
name="0443b18" id="0443b18"></a>業不得自在。名為障彼智也。</p><a 
name="0443b19" id="0443b19"></a><p style="text-indent: 0em; margin-left: 0em"><span class="linehead"></span>此義云何。以依染心。執著無量能取所取虛<a 
name="0443b20" id="0443b20"></a>妄境界。違一切法平等之性　此釋染心所<a 
name="0443b21" id="0443b21"></a>以能障根本智也。一切法平等之性。即是真<a 
name="0443b22" id="0443b22"></a>如本無能所。</p><a 
name="0443b23" id="0443b23"></a><p style="text-indent: 0em; margin-left: 0em"><span class="linehead"></span>一切法性。平等寂滅。無有生相。無明不覺。妄<a 
name="0443b24" id="0443b24"></a>與覺違。是故於一切世間種種境界差別業<a 
name="0443b25" id="0443b25"></a>用。皆悉不能如實而知　此釋無明所以能<a 
name="0443b26" id="0443b26"></a>障自在智也。唯如實知。方得自在故。二明生<a 
name="0443b27" id="0443b27"></a>滅因緣竟。</p><a 
name="0443b28" id="0443b28"></a><p style="text-indent: 0em; margin-left: 0em"><span class="linehead"></span>三辨生滅之相二。初正分別。二問答釋疑。<a 
name="0443b29" id="0443b29"></a>今初。</p><a 
name="0443c01" id="0443c01"></a><p style="text-indent: 0em; margin-left: 0em"><span class="linehead"></span>復次分別心生滅相者。有二種別。一粗。謂相<a 
name="0443c02" id="0443c02"></a>應心。二細。謂不相應心　與心相應而起。名<a 
name="0443c03" id="0443c03"></a>相應心。即心心所現行。楞伽所謂相生住滅<a 
name="0443c04" id="0443c04"></a>也不與心相應起。名不相應心。即心心所種<a 
name="0443c05" id="0443c05"></a>子。楞伽所謂流注生住滅也。</p><a 
name="0443c06" id="0443c06"></a><p style="text-indent: 0em; margin-left: 0em"><span class="linehead"></span>粗中之粗。凡夫智境　粗中之粗。即第一執<a 
name="0443c07" id="0443c07"></a>相應染也。本是二乘及信地菩薩之所遠離。<a 
name="0443c08" id="0443c08"></a>今言凡夫智境者。信地名為內凡。與二乘人<a 
name="0443c09" id="0443c09"></a>同其智斷。未入大乘聖位故。</p><a 
name="0443c10" id="0443c10"></a><p style="text-indent: 0em; margin-left: 0em"><span class="linehead"></span>粗中之細。及細中之粗。菩薩智境。細中之細。<a 
name="0443c11" id="0443c11"></a>是佛智境<span class="note">(藏中失此八字准梁本補)</span>　粗中之細。即不斷相應<a 
name="0443c12" id="0443c12"></a>染。分別智相應染。細中之粗。即現色不相應<a 
name="0443c13" id="0443c13"></a>染。見心不相應染。菩薩。謂淨心地已上。細中<a 
name="0443c14" id="0443c14"></a>之細。即根本業不相應染。唯有佛智。乃能照<a 
name="0443c15" id="0443c15"></a>其源也。</p><a 
name="0443c16" id="0443c16"></a><p style="text-indent: 0em; margin-left: 0em"><span class="linehead"></span>此<span class="note">(粗細)</span>二種相。皆由無明熏習力起。然依因。依<a 
name="0443c17" id="0443c17"></a>緣。因是不覺。緣是妄境。因滅則緣滅。緣滅故<a 
name="0443c18" id="0443c18"></a>相應心滅。因滅故不相應心滅　無明。單指<a 
name="0443c19" id="0443c19"></a>法癡。除此皆屬染心攝故。不覺。即無明法癡<a 
name="0443c20" id="0443c20"></a>也。緣滅則不起現行。故相應心滅。因滅則無<a 
name="0443c21" id="0443c21"></a>復種子。故不相應心滅。成如來也。問。既云因<a 
name="0443c22" id="0443c22"></a>滅則緣滅。則未成佛時。無明未滅。境必未滅。<a 
name="0443c23" id="0443c23"></a>境既未滅。則相應心亦不應滅。如何至無相<a 
name="0443c24" id="0443c24"></a>地。便滅相應染已盡耶。答。無明有二。一與第<a 
name="0443c25" id="0443c25"></a>七識俱者。佛地方盡。二與第六識俱者。又分<a 
name="0443c26" id="0443c26"></a>為二。一是分別。淨心地除。二是俱生。無相地<a 
name="0443c27" id="0443c27"></a>除。無明分滅。則境亦分滅。境分滅故。相應心<a 
name="0443c28" id="0443c28"></a>亦分滅也。又此所謂相應心滅者。但是染心<a 
name="0443c29" id="0443c29"></a>現行滅耳。若無漏現行。則佛果四智。皆有二<a 
name="0444a01" id="0444a01"></a>十一法相應。不更滅也。所謂不相應心滅者。<a 
name="0444a02" id="0444a02"></a>但是有漏種子滅耳。若無漏種。則恒為菴摩<a 
name="0444a03" id="0444a03"></a>羅識所持。盡未來際。永不滅也。初正分別<a 
name="0444a04" id="0444a04"></a>竟。</p><a 
name="0444a05" id="0444a05"></a><p style="text-indent: 0em; margin-left: 0em"><span class="linehead"></span>二問答釋疑</p><a 
name="0444a06" id="0444a06"></a><p style="text-indent: 0em; margin-left: 0em"><span class="linehead"></span>問。若心滅者。云何相續。若相續者。云何言<a 
name="0444a07" id="0444a07"></a>滅　此正欲顯染心種現可滅。淨心種現不<a 
name="0444a08" id="0444a08"></a>滅。故設問以發起之也。</p><a 
name="0444a09" id="0444a09"></a><p style="text-indent: 0em; margin-left: 0em"><span class="linehead"></span>答。實然。今言滅者。但心相滅。非心體滅　心<a 
name="0444a10" id="0444a10"></a>相。即指染相。心體。即指染淨所依非染非淨<a 
name="0444a11" id="0444a11"></a>之本體也。染亦依體。以違體故。但名為相。淨<a 
name="0444a12" id="0444a12"></a>亦有相。所謂真如相大。以順體故。直名為體<a 
name="0444a13" id="0444a13"></a>也。</p><a 
name="0444a14" id="0444a14"></a><p style="text-indent: 0em; margin-left: 0em"><span class="linehead"></span>如水因風。而有動相。以風滅故。動相即滅。非<a 
name="0444a15" id="0444a15"></a>水體滅。若水滅者。動相應斷。以無所依<span class="note">(之水則)</span><a 
name="0444a16" id="0444a16"></a>無能依<span class="note">(之動)</span>故。以水體不滅動相相續　水。喻<a 
name="0444a17" id="0444a17"></a>心體。風。喻無明。動。喻心相也。</p><a 
name="0444a18" id="0444a18"></a><p style="text-indent: 0em; margin-left: 0em"><span class="linehead"></span>眾生亦爾。以無明力。令其心動。無明滅故。動<a 
name="0444a19" id="0444a19"></a>相即滅。非心體滅。若心滅者。則眾生斷。以無<a 
name="0444a20" id="0444a20"></a>所依。無能依故　無明令其心動。猶如因風<a 
name="0444a21" id="0444a21"></a>起波。則八識及諸心所。皆動相也。無明滅故。<a 
name="0444a22" id="0444a22"></a>染動相滅。非心體滅。如風息波滅。水體不滅。<a 
name="0444a23" id="0444a23"></a>則四智相應心品。皆如水也。若心滅則眾生<a 
name="0444a24" id="0444a24"></a>斷者。如來名為無上眾生。若無所依之四智<a 
name="0444a25" id="0444a25"></a>心體。則無能依之假名如來故。</p><a 
name="0444a26" id="0444a26"></a><p style="text-indent: 0em; margin-left: 0em"><span class="linehead"></span>以心體不滅。心動相續　梁云。以體不滅。心<a 
name="0444a27" id="0444a27"></a>得相續。唯癡滅故。心相隨滅。非心智滅。<span class="note">(文)</span><a 
name="0444a28" id="0444a28"></a>是知但滅染相。名為不動。而四智心品。即是<a 
name="0444a29" id="0444a29"></a>真如相大。恒起真如用大。仍可名為心動相<a 
name="0444b01" id="0444b01"></a>續矣。然由了達無動而動所以動無動相。不<a 
name="0444b02" id="0444b02"></a>同世諦境界作用。非一切眾生心意識所能<a 
name="0444b03" id="0444b03"></a>思量也。初明染淨生滅竟。</p><a 
name="0444b04" id="0444b04"></a><p><span class="juanname">大乘起信論裂網疏卷第三</span></p>
<hr>【經文資訊】大正藏第 44 冊 No. 1850 大乘起信論裂網疏<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexc287.html?index=T44n1850" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T44n1850_003 by HTTrack Website Copier/3.x [XR&CO'2014], Tue, 07 Jun 2016 06:57:13 GMT -->
</html>
