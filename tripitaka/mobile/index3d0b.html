<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T47n1960_001 by HTTrack Website Copier/3.x [XR&CO'2014], Tue, 07 Jun 2016 06:58:45 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=533407208&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT47n1960&amp;utmp=%2Fmobile%2Findex.php%3Findex%3DT47n1960_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第47冊<br/>No.1960 釋淨土群疑論 (7卷)<br/>【唐 懷感撰】<br/>第 1 卷</p>
	<a href="indexc5bb.html?index=T47n1960_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T47">
<div class="root" id="1960" sutra_name="釋淨土群疑論" sutra_juan="[卷1]">　
<a 
name="0030b02" id="0030b02"></a><a 
name="0030b03" id="0030b03"></a><p style="margin-left: 2em"><span class="juannum">No. 1960</span></p><a 
name="0030b04" id="0030b04"></a><div class="xu"><p style="margin-left: 2em"><span class="headname">釋淨土群疑論序</span></p><a 
name="0030b05" id="0030b05"></a><a 
name="0030b06" id="0030b06"></a><p style="margin-left: 4em"><span class="byline">屯田員外郎平昌孟銑撰</span></p><a 
name="0030b07" id="0030b07"></a><p style="text-indent: 0em; margin-left: 0em"><span class="linehead"></span>虛空無際。天地生其中。墟宇既形。品庶滋其<a 
name="0030b08" id="0030b08"></a>內。於是群生競起。眾識齊奔。沈浮愛欲之河。<a 
name="0030b09" id="0030b09"></a>驅馳生死之躅。因報紛&#x7CFA;。非累墨之能分緣<a 
name="0030b10" id="0030b10"></a>對循環。豈積塵之可計。前佛後佛。報身化<a 
name="0030b11" id="0030b11"></a>身。各返行迷。咸<span class="corr" title='[袪&gt;祛]'>祛</span>溺喪。敞三明以濟俗。臨八<a 
name="0030b12" id="0030b12"></a>苦已宣慈。皇矣彌陀聿<span class="corr" title='[釆&gt;采]'>采</span>淨國。發弘誓願。現<a 
name="0030b13" id="0030b13"></a>大光明。既疏方便之門。又闡感通之路。十念<a 
name="0030b14" id="0030b14"></a>云就。俄引伏於金地。九輩往生。遽偕遊於銀<a 
name="0030b15" id="0030b15"></a>國。理浮敻劫。事驗無邊。道安幽贊於秦中。慧<a 
name="0030b16" id="0030b16"></a>遠始通於晉末。爰茲已降。同贊前聲。其有克<a 
name="0030b17" id="0030b17"></a>任紹隆。遙膺付囑。思成就於往法。將究竟於<a 
name="0030b18" id="0030b18"></a>來今。疏奧旨於貫華。讚微言於貝葉者。其唯<a 
name="0030b19" id="0030b19"></a>懷感法師乎。法師以本無今有。既生則逝。信<a 
name="0030b20" id="0030b20"></a>力堅正。戒品清嚴。&#x59AC;路之文。既弘宣而走譽。<a 
name="0030b21" id="0030b21"></a>毘尼之旨。乃演暢以馳聲。雖善說而不窮。<a 
name="0030b22" id="0030b22"></a>恐有言之為累。思練神以息際。佇依定而保<a 
name="0030b23" id="0030b23"></a>光。捨義學共遺蹤。遂誠求而取證。霜懷特發。<a 
name="0030b24" id="0030b24"></a>&#x6C37;踐孤超。功由理諧。機與神會。斂容赴寂。乃<a 
name="0030b25" id="0030b25"></a>覲安養。法師則意歸真。即是阿鞞聖侶。雖念<a 
name="0030b26" id="0030b26"></a>存有相。而情體無著。眾所知識。俗共歸仰。<a 
name="0030b27" id="0030b27"></a>勝幢雖建。魔壘尚高。未悟聖力所牽。多以常<a 
name="0030b28" id="0030b28"></a>途致惑。青眼以之鶚視。赤髭由其蝟張。始則<a 
name="0030b29" id="0030b29"></a>干非。後遂淩讟。請戰之曹踵武。設伏之黨肩<a 
name="0030c01" id="0030c01"></a>隨。法師先據不竭之貲。次命無前之語。洪鐘<a 
name="0030c02" id="0030c02"></a>纔振。短兵已北。燒須之渠折角。鍱腹之侶流<a 
name="0030c03" id="0030c03"></a>腸。領屈者。拔旗以祈生。吞負之者。與櫬而歸<a 
name="0030c04" id="0030c04"></a>西。安養之師告捷。般舟之旅載寧。式詮詶問<a 
name="0030c05" id="0030c05"></a>之機。遂有釋疑之論。當其詰朝相見任氣爭<a 
name="0030c06" id="0030c06"></a>前。問既直錐以起心。詶亦推鋒而陷腦。故有<a 
name="0030c07" id="0030c07"></a>疑必問。客無問而不深。有問必詶。主無詶不<a 
name="0030c08" id="0030c08"></a>當。因權告實。語為四部所宗。即生宣常。理為<a 
name="0030c09" id="0030c09"></a>五眾攸報。信往生之逸路。乃淨域之亭衢。撰<a 
name="0030c10" id="0030c10"></a>次未修。門成乃化。遺編累復。有懷惲法師惲<a 
name="0030c11" id="0030c11"></a>與感師。并為導公神足。四禪俱寂。十勝齊高。<a 
name="0030c12" id="0030c12"></a>契悟之深。詎止同遊七淨。緣習之重。寧唯共<a 
name="0030c13" id="0030c13"></a>趣一乘。<span class="gaiji">[門@外]<!--gaiji,,1[門@外],2&#x28CFF;,3--></span>歲易掩。長年先逝。三門徒然。七眾<a 
name="0030c14" id="0030c14"></a>同悲。惲以。昌言之書。既成之於舊友。釋疑之<a 
name="0030c15" id="0030c15"></a>論。敢行之故人。以平昌孟銑早修淨業。憑為<a 
name="0030c16" id="0030c16"></a>序引。資以播揚。輒課蕪旨。式旌寶昌。言之為<a 
name="0030c17" id="0030c17"></a>七卷。宣之為一部。云爾。</p></div><a 
name="0030c18" id="0030c18"></a><a 
name="0030c19" id="0030c19"></a><a 
name="0030c20" id="0030c20"></a><p><span class="juanname">釋淨土群疑論卷第一</span></p><a 
name="0030c21" id="0030c21"></a><a 
name="0030c22" id="0030c22"></a><p style="margin-left: 4em"><span class="byline">西都千福寺大德懷感撰</span></p><a 
name="0030c23" id="0030c23"></a><p style="text-indent: 0em; margin-left: 0em"><span class="linehead"></span>問曰。佛有幾身。淨土有幾種。</p><a 
name="0030c24" id="0030c24"></a><p style="text-indent: 0em; margin-left: 0em"><span class="linehead"></span>釋曰。佛有三身。土有三土。三身者。一法性<a 
name="0030c25" id="0030c25"></a>身。二受用身。三變化身。土有三種者。一法性<a 
name="0030c26" id="0030c26"></a>土。二受用土。三變化土。法性身居法性土。受<a 
name="0030c27" id="0030c27"></a>用身居受用土。變化身居變化土。法性身土。<a 
name="0030c28" id="0030c28"></a>俱以真如清淨法界。以為體性。如般若說。彼<a 
name="0030c29" id="0030c29"></a>如來妙體即法身。諸佛如法界體性經文殊<a 
name="0031a01" id="0031a01"></a>師利禮云。無色無形相。無根無住處。不生不<a 
name="0031a02" id="0031a02"></a>滅故。敬禮無所觀等。維摩經云。如自觀身實<a 
name="0031a03" id="0031a03"></a>相。觀佛亦然。法性土者。如般若云。莊嚴佛土<a 
name="0031a04" id="0031a04"></a>者。即非莊嚴。又維摩經云。雖知諸佛國及與<a 
name="0031a05" id="0031a05"></a>眾生空。又云。諸佛國土亦復皆空。又云。十方<a 
name="0031a06" id="0031a06"></a>佛國皆如虛空。雖知身土並一真如。夫如者<a 
name="0031a07" id="0031a07"></a>不一不異。而言法性身居法性土者。此以覺<a 
name="0031a08" id="0031a08"></a>照性義名身。法真理體名土。是施設安立諦<a 
name="0031a09" id="0031a09"></a>門說。二受用身土者。此有二種。一自受用身<a 
name="0031a10" id="0031a10"></a>土。二他受用身土。自受用身土。以菩薩行八<a 
name="0031a11" id="0031a11"></a>萬四千波羅蜜行。修習圓滿恒沙果德。自利<a 
name="0031a12" id="0031a12"></a>利他四智周圓淨五蘊等。為自受用身體。即<a 
name="0031a13" id="0031a13"></a>以智上所現微細周遍廣大清淨四塵。唯佛<a 
name="0031a14" id="0031a14"></a>與佛乃能知見。自受用身所依止處。為自受<a 
name="0031a15" id="0031a15"></a>用土體。他受用身土者。為初地已上諸大菩<a 
name="0031a16" id="0031a16"></a>薩。平等性智。擊發鏡智利他功德。隨其所<a 
name="0031a17" id="0031a17"></a>應現一分細相。為他受用身土體性。變化身<a 
name="0031a18" id="0031a18"></a>土者。為於地前菩薩及二乘凡夫。以成所作<a 
name="0031a19" id="0031a19"></a>智。擊發鏡智利他功德。隨其所應現一分&#x9E81;<a 
name="0031a20" id="0031a20"></a>相。為變化身土體性。此受用變化二土體性<a 
name="0031a21" id="0031a21"></a>者有三。一攝事歸真體。二攝相歸心體。三本<a 
name="0031a22" id="0031a22"></a>末別明體。攝事歸真體者。一切眾法。皆以真<a 
name="0031a23" id="0031a23"></a>如為體。此報化二土。即以真如為體。二攝相<a 
name="0031a24" id="0031a24"></a>歸心體者。此報化二土。皆如來等淨心所現。<a 
name="0031a25" id="0031a25"></a>故維摩經云。隨其心淨即佛土淨。即唯識論<a 
name="0031a26" id="0031a26"></a>及攝大乘論等明。一切萬法皆不離自心。三<a 
name="0031a27" id="0031a27"></a>本末別明體者。此二淨土。俱以眾寶莊嚴為<a 
name="0031a28" id="0031a28"></a>體。</p><a 
name="0031a29" id="0031a29"></a><p style="text-indent: 0em; margin-left: 0em"><span class="linehead"></span>問曰。今此西方極樂世界。三種土中。是何土<a 
name="0031b01" id="0031b01"></a>攝。</p><a 
name="0031b02" id="0031b02"></a><p style="text-indent: 0em; margin-left: 0em"><span class="linehead"></span>釋曰。此有三釋。一是他受用土。以佛身高六<a 
name="0031b03" id="0031b03"></a>十萬億那由他恒河沙由旬。其中多有一生<a 
name="0031b04" id="0031b04"></a>補處。無有眾苦但受諸樂等故。唯是於他受<a 
name="0031b05" id="0031b05"></a>用土。二言。唯是變化土。有何聖教。言佛高六<a 
name="0031b06" id="0031b06"></a>十萬億那由他恒河沙由旬等。即證是於他<a 
name="0031b07" id="0031b07"></a>受用身土。何妨淨土變化之身。高六十萬億<a 
name="0031b08" id="0031b08"></a>那由他恒河沙由旬。以觀經等皆說為凡夫<a 
name="0031b09" id="0031b09"></a>眾生往生淨土。故知是變化土。三通二土。地<a 
name="0031b10" id="0031b10"></a>前見變化土。地上見他受用土。同其一處。各<a 
name="0031b11" id="0031b11"></a>隨自心所見各異。故通二土。由此經言。是阿<a 
name="0031b12" id="0031b12"></a>彌陀佛非凡夫境。當作丈六觀也。</p><a 
name="0031b13" id="0031b13"></a><p style="text-indent: 0em; margin-left: 0em"><span class="linehead"></span>問曰。前第一釋。若是他受用土者。云何地前<a 
name="0031b14" id="0031b14"></a>凡夫生。若變化土者。云何地上聖人生。</p><a 
name="0031b15" id="0031b15"></a><p style="text-indent: 0em; margin-left: 0em"><span class="linehead"></span>釋曰。計彼地前菩薩聲聞凡夫。未證遍滿真<a 
name="0031b16" id="0031b16"></a>如。未斷人法二執。識心&#x9E81;劣。所變淨土。不可<a 
name="0031b17" id="0031b17"></a>同於地上諸大菩薩微細智心所變微妙受用<a 
name="0031b18" id="0031b18"></a>淨土。然以阿彌陀佛殊勝本願增上緣力。令<a 
name="0031b19" id="0031b19"></a>彼地前諸小行菩薩等。識心雖劣。依託如來<a 
name="0031b20" id="0031b20"></a>本願勝力。還能同彼地上菩薩所變淨土。微<a 
name="0031b21" id="0031b21"></a>妙廣大清淨莊嚴亦得見。故名生他受用土。<a 
name="0031b22" id="0031b22"></a>佛地論等說。初地已上生他受用土。地前菩<a 
name="0031b23" id="0031b23"></a>薩生變化土。此據自力。分判地前地上居二<a 
name="0031b24" id="0031b24"></a>土別。不據他力別願勝緣而說。只如肉眼論<a 
name="0031b25" id="0031b25"></a>言唯見障內色。唯見欲界不見色界。唯是離<a 
name="0031b26" id="0031b26"></a>中知不是合中知。然法華經說。父母所生清<a 
name="0031b27" id="0031b27"></a>淨肉眼。見於內外彌樓山等。乃至阿迦尼吒<a 
name="0031b28" id="0031b28"></a>天色。豈不是肉眼能見障外等色。及見色界<a 
name="0031b29" id="0031b29"></a>諸天色耶。又解深密經及攝大乘論等說。如<a 
name="0031c01" id="0031c01"></a>人照鏡自見本面。以彼鏡中無有面像。當見<a 
name="0031c02" id="0031c02"></a>自面黑白之精。此扶根塵與眼根合。何見彼<a 
name="0031c03" id="0031c03"></a>扶根色塵。此豈不是合中知。若言見障外色<a 
name="0031c04" id="0031c04"></a>界及自扶根色塵者。便與論文相違。若不見<a 
name="0031c05" id="0031c05"></a>者。復與經文相違。故知。佛地論師。據大分自<a 
name="0031c06" id="0031c06"></a>因而說。不據他殊勝力別緣而說。而定自在<a 
name="0031c07" id="0031c07"></a>所生色。非是色塵。不合為眼所見。若得大威<a 
name="0031c08" id="0031c08"></a>德定。所變定自在所生色。即能令凡夫人眼<a 
name="0031c09" id="0031c09"></a>所見。今此亦爾。以本願力。令彼地前菩薩等<a 
name="0031c10" id="0031c10"></a>生受用土。不可一向判令不生也。又如觀經<a 
name="0031c11" id="0031c11"></a>第九觀云。阿彌陀佛真金色身。高六十萬億<a 
name="0031c12" id="0031c12"></a>那由他恒河沙由旬。八萬四千相好。唯是他<a 
name="0031c13" id="0031c13"></a>受用身佛。非是地前所能觀見。下文言。然彼<a 
name="0031c14" id="0031c14"></a>如來宿願力故。有憶想者必得成就。故知乘<a 
name="0031c15" id="0031c15"></a>宿願力。觀見受用之身。亦乘宿願之力。生受<a 
name="0031c16" id="0031c16"></a>用土。佛地論中亦作是問。前說淨土最極自<a 
name="0031c17" id="0031c17"></a>在淨識為相。云何會中有聲聞等。而不相違。<a 
name="0031c18" id="0031c18"></a>有何相違。諸聲聞等同菩薩見。同菩薩見故<a 
name="0031c19" id="0031c19"></a>聞說妙法。一論師言。或復如來神力加被。令<a 
name="0031c20" id="0031c20"></a>暫得見聞說妙法。此是如來不思議力。不可<a 
name="0031c21" id="0031c21"></a>難以根地度等。此師意明。說佛地經時。在他<a 
name="0031c22" id="0031c22"></a>受用土。諸聲聞等見彼淨土。聞佛地經。此由<a 
name="0031c23" id="0031c23"></a>如來不思議力。彼是一時化緣。令暫得見。今<a 
name="0031c24" id="0031c24"></a>此是不可思議本願力。令亦得生。斯有何過<a 
name="0031c25" id="0031c25"></a>也。</p><a 
name="0031c26" id="0031c26"></a><p style="text-indent: 0em; margin-left: 0em"><span class="linehead"></span>問。若然者此亦有過。地前不合生他受用土。<a 
name="0031c27" id="0031c27"></a>以乘本願。得生亦可。地上不合生自受用土。<a 
name="0031c28" id="0031c28"></a>應乘本願得生。</p><a 
name="0031c29" id="0031c29"></a><p style="text-indent: 0em; margin-left: 0em"><span class="linehead"></span>答。自受用土名為自。不可乘願令他用。他受<a 
name="0032a01" id="0032a01"></a>用土既為他。乘彼勝緣亦得往生。又自受用<a 
name="0032a02" id="0032a02"></a>土極微妙。不可乘願而得生。他受用土為他<a 
name="0032a03" id="0032a03"></a>現。縱有微妙令下見。又他受用土有本願。乘<a 
name="0032a04" id="0032a04"></a>其本願凡夫得生。自受用土無本願。為此不<a 
name="0032a05" id="0032a05"></a>令菩薩見。</p><a 
name="0032a06" id="0032a06"></a><p style="text-indent: 0em; margin-left: 0em"><span class="linehead"></span>問。若自受用土名為自。他亦若得生自義不<a 
name="0032a07" id="0032a07"></a>成。自受用土佛同見。他佛得見無自義。</p><a 
name="0032a08" id="0032a08"></a><p style="text-indent: 0em; margin-left: 0em"><span class="linehead"></span>答。佛是究竟解脫身。圓證一如應他自。菩薩<a 
name="0032a09" id="0032a09"></a>惑障未除盡。不可生佛自土中。如是等眾多<a 
name="0032a10" id="0032a10"></a>問答。不可一一具說。諸有智者。隨義應思也。<a 
name="0032a11" id="0032a11"></a>又縱令地前菩薩等。自識相分見&#x9E81;相淨土。<a 
name="0032a12" id="0032a12"></a>不見微妙清淨國土。同諸菩薩所見微妙清<a 
name="0032a13" id="0032a13"></a>淨寶土。然以諸大菩薩受用法樂。無有一切<a 
name="0032a14" id="0032a14"></a>身心憂苦。唯有無量清淨喜樂。無有恐怖。或<a 
name="0032a15" id="0032a15"></a>喜樂。或生厭離。或斷疑。故亦得名為生他受<a 
name="0032a16" id="0032a16"></a>用土。又起信論云。從初發意乃至菩薩究竟<a 
name="0032a17" id="0032a17"></a>地心所見者。名為報身。此之論文已通地前。<a 
name="0032a18" id="0032a18"></a>得見他受用身。若得見他受用身。何妨得生<a 
name="0032a19" id="0032a19"></a>他受用土。此以一義。通佛地論一師所解。或<a 
name="0032a20" id="0032a20"></a>起信文。據初地已上證發心說見佛。言變化<a 
name="0032a21" id="0032a21"></a>土地上菩薩生者。此有現一身理通報化。隨<a 
name="0032a22" id="0032a22"></a>宜見者。凡聖各別何妨。下不得生上受用土。<a 
name="0032a23" id="0032a23"></a>以下不能見勝妙之土。又業劣弱不得往生。<a 
name="0032a24" id="0032a24"></a>上能見下。為欲接引地前凡夫。生變化土。有<a 
name="0032a25" id="0032a25"></a>何妨廢。又地上菩薩生變化土者。皆是化身。<a 
name="0032a26" id="0032a26"></a>亦無有過。</p><a 
name="0032a27" id="0032a27"></a><p style="text-indent: 0em; margin-left: 0em"><span class="linehead"></span><span class="corr" title='[間&gt;問]'>問</span>曰。極樂世界既許凡夫得生。未知。為是有<a 
name="0032a28" id="0032a28"></a>漏土。為是無漏土。</p><a 
name="0032a29" id="0032a29"></a><p style="text-indent: 0em; margin-left: 0em"><span class="linehead"></span>釋曰。如來所變土。佛心無漏。土還無漏。凡夫<a 
name="0032b01" id="0032b01"></a>之心未得無漏。依彼如來無漏土上。自心變<a 
name="0032b02" id="0032b02"></a>現作有漏土。而生其中。若約如來本土而說。<a 
name="0032b03" id="0032b03"></a>則亦得名生無漏土。若約自心所變之土而<a 
name="0032b04" id="0032b04"></a>受用者。亦得說言生有漏土。雖有漏以託如<a 
name="0032b05" id="0032b05"></a>來無漏之土。而變現故。極似佛無漏亦無眾<a 
name="0032b06" id="0032b06"></a>惡過患。</p><a 
name="0032b07" id="0032b07"></a><p style="text-indent: 0em; margin-left: 0em"><span class="linehead"></span>問曰。若是有漏土。三界之中何界所攝。</p><a 
name="0032b08" id="0032b08"></a><p style="text-indent: 0em; margin-left: 0em"><span class="linehead"></span>釋曰。此有二釋。一有漏淨土是欲色界攝。以<a 
name="0032b09" id="0032b09"></a>有漏心不離五界故。三界即有漏。有漏即三<a 
name="0032b10" id="0032b10"></a>界。既言有漏。即三界攝。若未離欲界欲。以欲<a 
name="0032b11" id="0032b11"></a>界生得善或方便善。讀誦大乘方等經典。修<a 
name="0032b12" id="0032b12"></a>三福行又十六觀等。以此善根生於淨土。此<a 
name="0032b13" id="0032b13"></a>心所變即欲界攝。若已離欲。得色界心。修十<a 
name="0032b14" id="0032b14"></a>六觀生於淨土。即色界攝。故彼淨土通欲色<a 
name="0032b15" id="0032b15"></a>二界。無色界眾生無實色身可生淨土。以淨<a 
name="0032b16" id="0032b16"></a>土是眾寶莊嚴故。實非無色界攝。定心示現<a 
name="0032b17" id="0032b17"></a>其理可然。彼淨土寶地上者。是於欲界。虛空<a 
name="0032b18" id="0032b18"></a>中者。是欲色天。故無量壽經。阿難白佛言。彼<a 
name="0032b19" id="0032b19"></a>佛國土若無須彌山。其四天王及忉利天依<a 
name="0032b20" id="0032b20"></a>何而住。佛語阿難言。第三炎天乃至色究竟<a 
name="0032b21" id="0032b21"></a>天。皆依何住。阿難白佛言。行業果報不可思<a 
name="0032b22" id="0032b22"></a>議。佛語阿難言。行業果報不可思議。諸佛世<a 
name="0032b23" id="0032b23"></a>界亦不可思議。其諸眾生功德善力。住行業<a 
name="0032b24" id="0032b24"></a>之地。故能爾耳。下卷言。爾時佛告阿難。汝見<a 
name="0032b25" id="0032b25"></a>彼國。從地已上至淨居天。其中有微妙嚴淨<a 
name="0032b26" id="0032b26"></a>自然之物。為悉見不。以此准知。彼之淨土有<a 
name="0032b27" id="0032b27"></a>漏心所變。即欲色二界攝。二釋雖是有漏所<a 
name="0032b28" id="0032b28"></a>變淨土。不得名為是三界攝。</p><a 
name="0032b29" id="0032b29"></a><p style="text-indent: 0em; margin-left: 0em"><span class="linehead"></span>問。既是有漏識心所變。有漏之心即三界攝。<a 
name="0032c01" id="0032c01"></a>無有漏心而出三界攝。心既三界攝。所現淨<a 
name="0032c02" id="0032c02"></a>土寧非三界耶。</p><a 
name="0032c03" id="0032c03"></a><p style="text-indent: 0em; margin-left: 0em"><span class="linehead"></span>釋。雖知有漏體性不出三界。然以別義。但<a 
name="0032c04" id="0032c04"></a>得名有漏。不得名三界。故三界名局。有漏名<a 
name="0032c05" id="0032c05"></a>寬。只如凡夫得生西方非五趣攝。故無量壽<a 
name="0032c06" id="0032c06"></a>經言。橫截五惡趣。惡趣自然閉。又阿彌陀經<a 
name="0032c07" id="0032c07"></a>言。彼佛國土無三惡趣等。又無量壽經言。彼<a 
name="0032c08" id="0032c08"></a>國眾生非天非人。因順餘方。故有人天之號。<a 
name="0032c09" id="0032c09"></a>故知彼土無五趣。既許生是凡夫。而非五趣<a 
name="0032c10" id="0032c10"></a>所攝。何妨土名有漏。而非三界所收。</p><a 
name="0032c11" id="0032c11"></a><p style="text-indent: 0em; margin-left: 0em"><span class="linehead"></span>問。彼土凡夫是人是天。於義何廢。經文但言<a 
name="0032c12" id="0032c12"></a>無三惡趣。何妨得有人天趣耶。而經言非天<a 
name="0032c13" id="0032c13"></a>非人者。此說大菩薩等非天非人。因順餘方<a 
name="0032c14" id="0032c14"></a>故有人天之名。非據凡夫得往生者。凡夫生<a 
name="0032c15" id="0032c15"></a>彼。或是人趣。或是天趣。於理無妨。</p><a 
name="0032c16" id="0032c16"></a><p style="text-indent: 0em; margin-left: 0em"><span class="linehead"></span>答。若是凡夫得生淨土。是人天趣者。若是人<a 
name="0032c17" id="0032c17"></a>趣。人趣有四。為是南閻浮提人。為是東西二<a 
name="0032c18" id="0032c18"></a>洲及北&#x6B1D;單越人趣耶。若是天趣。為是四天<a 
name="0032c19" id="0032c19"></a>王天乃至色界阿迦尼吒天耶。若是四天下<a 
name="0032c20" id="0032c20"></a>人趣者。彼北&#x6B1D;單越。應是八難之中&#x6B1D;單越<a 
name="0032c21" id="0032c21"></a>難。若是色界等。應是長壽天難。此是難處。云<a 
name="0032c22" id="0032c22"></a>何名淨土。勸眾生生耶。若言是人趣而不得<a 
name="0032c23" id="0032c23"></a>名四天下人等。亦得名天趣。而非四天王天<a 
name="0032c24" id="0032c24"></a>等。若然者。四天下外。別有人趣耶。四天王天<a 
name="0032c25" id="0032c25"></a>等外。別有天趣等耶。若言有者。何即淨土眾<a 
name="0032c26" id="0032c26"></a>生是人天。非四天下等人天耶。亦有淨土有<a 
name="0032c27" id="0032c27"></a>漏非三界有漏。其義何妨。若言四天下人趣<a 
name="0032c28" id="0032c28"></a>等外。無別人趣。四天王天等外無別天趣。淨<a 
name="0032c29" id="0032c29"></a>土凡夫亦得名凡夫。不得名人趣天趣者。何<a 
name="0033a01" id="0033a01"></a>妨淨土亦得名有漏。不得名三界也。以彼五<a 
name="0033a02" id="0033a02"></a>趣例此三界。其義顯然。不可迷執也。又諸法<a 
name="0033a03" id="0033a03"></a>相中。有寬有狹。只如世間名寬有漏名局。有<a 
name="0033a04" id="0033a04"></a>漏名寬三界名局。三界名寬四生名局。四生<a 
name="0033a05" id="0033a05"></a>名寬五趣名局。何者只如如來所變穢惡國<a 
name="0033a06" id="0033a06"></a>土。雖似三界非如三界。雖是無漏而名世間。<a 
name="0033a07" id="0033a07"></a>此則世間名寬有漏名局。有漏名寬三界名<a 
name="0033a08" id="0033a08"></a>局者。即是凡夫等有漏識心所現淨土。亦得<a 
name="0033a09" id="0033a09"></a>名有漏。不得名三界。故大智度論言。淨土非<a 
name="0033a10" id="0033a10"></a>三界。無欲故非欲界。地居故非色界。有形故<a 
name="0033a11" id="0033a11"></a>非無色界。此論義意。非是淨土無漏識心所<a 
name="0033a12" id="0033a12"></a>現淨土名出三界。但有漏識心所變淨土器<a 
name="0033a13" id="0033a13"></a>世間相布置法用安立有情利樂等事。不同<a 
name="0033a14" id="0033a14"></a>於此三界等相。名非三界也。三界名寬四生<a 
name="0033a15" id="0033a15"></a>名局者。四生唯取異熟五蘊有情世間。三界<a 
name="0033a16" id="0033a16"></a>通三性及器世間。故三界名寬。四生名局也。<a 
name="0033a17" id="0033a17"></a>四生名寬五趣名局者。中有是化生而非是<a 
name="0033a18" id="0033a18"></a>五趣。及淨土眾生等是化生非趣。如是等名<a 
name="0033a19" id="0033a19"></a>字寬狹。體性差別。此經論等有此不同。豈得<a 
name="0033a20" id="0033a20"></a>有漏識心所變淨土之言則令是三界攝也。<a 
name="0033a21" id="0033a21"></a>又如第八識有三名。一名阿賴耶。二名阿陀<a 
name="0033a22" id="0033a22"></a>那。三名異熟。若得阿羅漢辟支佛果。及入八<a 
name="0033a23" id="0033a23"></a>地諸菩薩等所有第八識。但名阿陀那。及名<a 
name="0033a24" id="0033a24"></a>異熟。不得名阿賴耶。豈依無阿賴耶名。即遣<a 
name="0033a25" id="0033a25"></a>阿羅漢無第八識。執持諸法種子耶。豈以無<a 
name="0033a26" id="0033a26"></a>三界名。而令凡夫眾生生於淨土。有漏識心<a 
name="0033a27" id="0033a27"></a>不變化淨佛國土。受用種種大乘法樂也。又<a 
name="0033a28" id="0033a28"></a>託如來無漏淨土。雖以有漏心現其淨土。而<a 
name="0033a29" id="0033a29"></a>此淨土從本性相土。土亦非緣縛相應縛縛。<a 
name="0033b01" id="0033b01"></a>不增煩惱。如有漏心緣滅道諦煩惱不增。猶<a 
name="0033b02" id="0033b02"></a>如觀日輪損減眼根也。故非三界。非三界繫<a 
name="0033b03" id="0033b03"></a>煩惱增也。</p><a 
name="0033b04" id="0033b04"></a><p style="text-indent: 0em; margin-left: 0em"><span class="linehead"></span>問。若不許是欲色界攝者。何因無量壽經言<a 
name="0033b05" id="0033b05"></a>乃至淨居天等。</p><a 
name="0033b06" id="0033b06"></a><p style="text-indent: 0em; margin-left: 0em"><span class="linehead"></span>答。此是施設為天。不可即為實天分欲色界<a 
name="0033b07" id="0033b07"></a>也。若實天者。如來淨心所變。豈是欲色界攝。<a 
name="0033b08" id="0033b08"></a>又言若是色界者。已下欲天為勝為劣。若劣<a 
name="0033b09" id="0033b09"></a>者。如何色界反劣欲界。若勝者。如此娑婆世<a 
name="0033b10" id="0033b10"></a>界欲色兩界勝劣不同。欲色有情優劣差別。<a 
name="0033b11" id="0033b11"></a>彼土亦爾。生色界者勝生欲界。何因四十八<a 
name="0033b12" id="0033b12"></a>弘誓願。說國中人天形色不同有好醜者。不<a 
name="0033b13" id="0033b13"></a>取正覺。彼色界形既勝欲形。如何說同。故<a 
name="0033b14" id="0033b14"></a>知假安立說為淨居天等。非實即是欲色界<a 
name="0033b15" id="0033b15"></a>也。於前二解初釋為正。異熟識體是實有情。<a 
name="0033b16" id="0033b16"></a>生彼眾生諸菩薩等未滅異熟。何得說彼非<a 
name="0033b17" id="0033b17"></a>實天人。</p><a 
name="0033b18" id="0033b18"></a><p style="text-indent: 0em; margin-left: 0em"><span class="linehead"></span>問曰。若凡夫所變淨土是有漏。非三界所。感<a 
name="0033b19" id="0033b19"></a>之生彼者。不同餘人天造惡受苦果。說非人<a 
name="0033b20" id="0033b20"></a>天。如勝鬘經。說變易生死非三界攝。非彼生<a 
name="0033b21" id="0033b21"></a>死實報。是化生非人天趣者。未知淨土化生<a 
name="0033b22" id="0033b22"></a>凡夫非三界。瓔珞經說。三界之外有眾生者。<a 
name="0033b23" id="0033b23"></a>是洴沙王國安多偈師義。非佛說。故是三界<a 
name="0033b24" id="0033b24"></a>身。實非三界身耶。依此後解復為斯問。</p><a 
name="0033b25" id="0033b25"></a><p style="text-indent: 0em; margin-left: 0em"><span class="linehead"></span>釋曰。此何所惑更為斯問。淨土器世間雖有<a 
name="0033b26" id="0033b26"></a>漏識心所變。而不得名三界。即有漏義寬。三<a 
name="0033b27" id="0033b27"></a>界義局。淨土凡夫但名化生有情。不得言人<a 
name="0033b28" id="0033b28"></a>天二趣。此即四生義寬。五趣義局。今此亦爾。<a 
name="0033b29" id="0033b29"></a>雖是凡夫有漏之身。不得名為三界身也。</p><a 
name="0033c01" id="0033c01"></a><p style="text-indent: 0em; margin-left: 0em"><span class="linehead"></span>問曰。此義更難。若爾者即應身非三界之身。<a 
name="0033c02" id="0033c02"></a>業非三界之業。若業非三界者。當在娑婆孝<a 
name="0033c03" id="0033c03"></a>養父母。修行三福。作十六觀念佛等業。此等<a 
name="0033c04" id="0033c04"></a>業當起之時。未得色界心。即是欲界生得善<a 
name="0033c05" id="0033c05"></a>聞慧思慧心。若得色界定。即是色界修慧之<a 
name="0033c06" id="0033c06"></a>心。生色界已。願生西方。即是色界生得善聞<a 
name="0033c07" id="0033c07"></a>慧修慧心。無漏之心不能感報。業既是其界<a 
name="0033c08" id="0033c08"></a>所攝。以業招報。還須三界所收。因果決然。豈<a 
name="0033c09" id="0033c09"></a>得乖斯道理。而言生淨土非是三界之身耶。</p><a 
name="0033c10" id="0033c10"></a><p style="text-indent: 0em; margin-left: 0em"><span class="linehead"></span>釋曰。前言是其有漏非是三界。已廣成立。<a 
name="0033c11" id="0033c11"></a>此但失名。而不失體。斯有何過更復重徵。雖<a 
name="0033c12" id="0033c12"></a>知造業之時此業是於欲色二界有漏善心。<a 
name="0033c13" id="0033c13"></a>有漏善心所感之報。即是淨土之形。不名欲<a 
name="0033c14" id="0033c14"></a>色界攝。而此業報以果攝因。不得名為欲色<a 
name="0033c15" id="0033c15"></a>界業。但得名為淨土之業。若言是欲色界身<a 
name="0033c16" id="0033c16"></a>起欲色界心而造於業者。寧容不是欲色業<a 
name="0033c17" id="0033c17"></a>者。欲界之業所感人天受報。極長不過萬六<a 
name="0033c18" id="0033c18"></a>千歲。若感淨土遂得壽命無量無邊阿僧祇<a 
name="0033c19" id="0033c19"></a>劫。豈欲界業能感彼命無量阿僧祇劫耶。斯<a 
name="0033c20" id="0033c20"></a>亦乘阿彌陀佛不可思議弘誓願力。令其業<a 
name="0033c21" id="0033c21"></a>力感報極長。非是凡夫所測度。經文顯然。不<a 
name="0033c22" id="0033c22"></a>可不信。大乘道理意趣難知。諸佛境界非凡<a 
name="0033c23" id="0033c23"></a>所測。但知仰信專誠修學。不可一一依諸法<a 
name="0033c24" id="0033c24"></a>相楷定是非。論是三界非三界也。</p><a 
name="0033c25" id="0033c25"></a><p style="text-indent: 0em; margin-left: 0em"><span class="linehead"></span>問曰。凡夫眾生所生淨土。凡夫未得無漏淨<a 
name="0033c26" id="0033c26"></a>心。隨心所變土還有漏。有漏之土即名穢國。<a 
name="0033c27" id="0033c27"></a>何得亦言生淨土。</p><a 
name="0033c28" id="0033c28"></a><p style="text-indent: 0em; margin-left: 0em"><span class="linehead"></span>釋曰。淨有多種。有真實淨。有相似淨。有究竟<a 
name="0033c29" id="0033c29"></a>淨。有非究竟淨。真實淨者。謂無漏善心。相似<a 
name="0034a01" id="0034a01"></a>淨者。謂有漏善心。究竟淨者。謂諸佛世尊。非<a 
name="0034a02" id="0034a02"></a>究竟淨者。謂十地已下乃至凡夫。有體淨相<a 
name="0034a03" id="0034a03"></a>穢。有體穢相淨。有體相俱淨。有體相俱穢。體<a 
name="0034a04" id="0034a04"></a>淨相穢者。謂佛心無漏清淨。故所現之土亦<a 
name="0034a05" id="0034a05"></a>復清淨。然所現土現於穢相名體淨相穢。故<a 
name="0034a06" id="0034a06"></a>維摩經言。為欲度斯下劣人。故示是眾惡不<a 
name="0034a07" id="0034a07"></a>淨土耳。體穢相淨者。如十地已還本識及有<a 
name="0034a08" id="0034a08"></a>漏六七識并地前凡夫一切有漏心所現淨<a 
name="0034a09" id="0034a09"></a>土。是有漏故名為體穢。以依如來清淨佛土。<a 
name="0034a10" id="0034a10"></a>自識變似淨土相現。故名相淨也。體相俱淨<a 
name="0034a11" id="0034a11"></a>者。如佛及十地已還無漏心中所現淨土。名<a 
name="0034a12" id="0034a12"></a>體相俱淨。體相俱穢者。如有漏心所現穢土<a 
name="0034a13" id="0034a13"></a>等。是也。今此得生西方。雖是凡夫。然前第二<a 
name="0034a14" id="0034a14"></a>句。體穢相淨也。</p><a 
name="0034a15" id="0034a15"></a><p style="text-indent: 0em; margin-left: 0em"><span class="linehead"></span>問曰。如維摩經說。若菩薩欲得生淨土。當淨<a 
name="0034a16" id="0034a16"></a>其心。隨其心淨即佛土淨。此之心淨經文。乃<a 
name="0034a17" id="0034a17"></a>約十地菩薩方名淨心。如何凡夫即欲生於<a 
name="0034a18" id="0034a18"></a>淨土。若言得生淨土。應言己淨其心。且具縛<a 
name="0034a19" id="0034a19"></a>凡夫見修諸惑紛綸競起。無暫時停。今既不<a 
name="0034a20" id="0034a20"></a>淨其心。如何得生淨土。</p><a 
name="0034a21" id="0034a21"></a><p style="text-indent: 0em; margin-left: 0em"><span class="linehead"></span>釋曰淨土有多種。非是一途。有究竟淨心。有<a 
name="0034a22" id="0034a22"></a>未究竟淨心。有有漏淨心。有無漏淨心。有有<a 
name="0034a23" id="0034a23"></a>相淨心。有無相淨心。有伏現行淨心。有斷種<a 
name="0034a24" id="0034a24"></a>子淨心。有自力淨心。有他力淨心。其義非一。<a 
name="0034a25" id="0034a25"></a>不可為難。諸佛如來逗機說法。或就究竟作<a 
name="0034a26" id="0034a26"></a>語。或就未究竟為語。如是等說其義不定。不<a 
name="0034a27" id="0034a27"></a>可唯依維摩經說究竟淨心。十地之位心淨<a 
name="0034a28" id="0034a28"></a>土淨之文。不信觀經伏現行惑。依藉他力得<a 
name="0034a29" id="0034a29"></a>生西方。云心不淨不生淨土。譬如得通之人<a 
name="0034b01" id="0034b01"></a>方能陵空。何妨未得通人依得通者亦陵空<a 
name="0034b02" id="0034b02"></a>也。又彼言淨。謂究竟淨心能為他有情現無<a 
name="0034b03" id="0034b03"></a>漏淨土。今往生淨土。謂依佛淨相而現其淨<a 
name="0034b04" id="0034b04"></a>土。彼本此末。依他他依。師弟道殊遂分勝<a 
name="0034b05" id="0034b05"></a>劣。彼據勝說。此約下論。不相妨也。</p><a 
name="0034b06" id="0034b06"></a><p style="text-indent: 0em; margin-left: 0em"><span class="linehead"></span>問曰。彼西方淨土之處為亦有穢土不。若有<a 
name="0034b07" id="0034b07"></a>者如何名淨土。若無者亦如盧舍那佛千葉<a 
name="0034b08" id="0034b08"></a>蓮花一一花上有百億國。此一一國皆是穢<a 
name="0034b09" id="0034b09"></a>土。如何蓮花藏世界盧舍那佛所坐花王之<a 
name="0034b10" id="0034b10"></a>座淨葉之上而有穢土。又身子見穢。梵王見<a 
name="0034b11" id="0034b11"></a>淨。此並淨穢二土同處而現。何故極樂唯有<a 
name="0034b12" id="0034b12"></a>淨土。而無穢土耶。</p><a 
name="0034b13" id="0034b13"></a><p style="text-indent: 0em; margin-left: 0em"><span class="linehead"></span>釋曰。此有二釋。一云極樂世界唯有淨土。於<a 
name="0034b14" id="0034b14"></a>彼方處無穢土相。以是淨土極淨妙故。如其<a 
name="0034b15" id="0034b15"></a>有者。即有亦淨亦穢之過。又色法質礙不可<a 
name="0034b16" id="0034b16"></a>同處。穢淨二相俱時現行不相容故。雜亂過<a 
name="0034b17" id="0034b17"></a>故。觀經等文曾不說故。四十八願無斯願故。<a 
name="0034b18" id="0034b18"></a>如其有者。往生眾生應亦生故。亦應得見。不<a 
name="0034b19" id="0034b19"></a>生不見。故知無也。有說。亦有穢土。同處同時<a 
name="0034b20" id="0034b20"></a>不相障礙。言二色法不相容受。此是小乘不<a 
name="0034b21" id="0034b21"></a>了之教。淨穢兩土皆遍十方無邊限故。如此<a 
name="0034b22" id="0034b22"></a>穢土即有淨土。如盧舍那淨花王座即有千<a 
name="0034b23" id="0034b23"></a>百億穢土之相。皆悉淨處有穢。穢處有淨。不<a 
name="0034b24" id="0034b24"></a>相雜染。不相障礙。各隨所見淨穢不同。各隨<a 
name="0034b25" id="0034b25"></a>所生淨土穢土。如前所難並是小乘。非大乘<a 
name="0034b26" id="0034b26"></a>宗。作如是說。廣如攝大乘論等及諸大乘經<a 
name="0034b27" id="0034b27"></a>所說。不煩廣述。雖知同處淨穢可成。然彼西<a 
name="0034b28" id="0034b28"></a>方唯淨非穢。心穢眾生不生彼故。經唯說淨<a 
name="0034b29" id="0034b29"></a>不說穢相。令餘方眾生欲生彼故。</p><a 
name="0034c01" id="0034c01"></a><p style="text-indent: 0em; margin-left: 0em"><span class="linehead"></span>問曰。如安法師淨土論說。淨穢二土為一質<a 
name="0034c02" id="0034c02"></a>異見。為異質異見。為無質而見。彼釋言。一質<a 
name="0034c03" id="0034c03"></a>不成故淨穢虧盈。異質不成故搜玄即冥。無<a 
name="0034c04" id="0034c04"></a>質不成故緣起萬形。雖有此釋文義幽隱。請<a 
name="0034c05" id="0034c05"></a>為開示。廣陳玄旨。</p><a 
name="0034c06" id="0034c06"></a><p style="text-indent: 0em; margin-left: 0em"><span class="linehead"></span>釋曰。安法師慧悟開明。神襟俊爽。制造斯論。<a 
name="0034c07" id="0034c07"></a>妙窮深旨。于時大乘經論文義未周。已能作<a 
name="0034c08" id="0034c08"></a>此推尋。實為印手菩薩。可謂。鑿荒途以開轍。<a 
name="0034c09" id="0034c09"></a>標玄旨於性空。然且文隱義深。讀者罕知其<a 
name="0034c10" id="0034c10"></a>趣。今當為子廣宣其義。淨穢兩土由淨穢二<a 
name="0034c11" id="0034c11"></a>業。令其自心變現作淨穢相。此淨穢相是淨<a 
name="0034c12" id="0034c12"></a>穢心現。心淨土淨。心穢土穢。各由自心。心既<a 
name="0034c13" id="0034c13"></a>有殊。土寧稱一。故曰一質不成故淨穢虧盈。<a 
name="0034c14" id="0034c14"></a>佛未足指按地。穢盈而淨虧。佛已足指按地。<a 
name="0034c15" id="0034c15"></a>淨盈而穢虧。如維摩經說。故知。身子梵王二<a 
name="0034c16" id="0034c16"></a>心各異。所現之土淨穢有殊。不可言其一。故<a 
name="0034c17" id="0034c17"></a>曰一質不成故淨穢虧盈。雖復淨穢兩心現<a 
name="0034c18" id="0034c18"></a>淨穢二土。心有兩體。土成二相。然同處同時<a 
name="0034c19" id="0034c19"></a>不相障礙。不可言有淨處無穢。有穢處無淨。<a 
name="0034c20" id="0034c20"></a>別處而現而有障礙。以同處同時現淨穢故。<a 
name="0034c21" id="0034c21"></a>故曰異質不成故搜玄即冥。搜者搜求也。玄<a 
name="0034c22" id="0034c22"></a>者幽玄者。搜其幽玄旨趣。淨穢兩相冥然同<a 
name="0034c23" id="0034c23"></a>在一處。不可分成二所也。計此應言異質雖<a 
name="0034c24" id="0034c24"></a>成搜玄即冥。此法師猶未全解唯識義。故以<a 
name="0034c25" id="0034c25"></a>同一處言異質不成也。亦可。淨穢相殊其體<a 
name="0034c26" id="0034c26"></a>無二。搜其實體唯是一如。故言搜玄即冥。<a 
name="0034c27" id="0034c27"></a>無質不成故緣起萬形者。此淨穢土雖同處<a 
name="0034c28" id="0034c28"></a>現。而二相別。皆由淨穢兩業因緣差別。變現<a 
name="0034c29" id="0034c29"></a>種種棘林瓊樹瓦礫珠璣。從緣所生依他起<a 
name="0035a01" id="0035a01"></a>性。方成土相。不同於彼空花龜毛兔角遍計<a 
name="0035a02" id="0035a02"></a>所執性情有體無無形質體。故曰無質不成<a 
name="0035a03" id="0035a03"></a>故緣起萬形也。</p><a 
name="0035a04" id="0035a04"></a><p style="text-indent: 0em; margin-left: 0em"><span class="linehead"></span>問曰。淨穢二土如同處者。此二土相雖珠璣<a 
name="0035a05" id="0035a05"></a>瓦礫淨穢有殊。莫不皆是四塵色香味觸四<a 
name="0035a06" id="0035a06"></a>大所造地水火風八微合成質礙為性。如何<a 
name="0035a07" id="0035a07"></a>同處同時諸微不障。壞彼色性無質礙能。既<a 
name="0035a08" id="0035a08"></a>法相違。義難通釋。請除此滯。以顯微言。</p><a 
name="0035a09" id="0035a09"></a><p style="text-indent: 0em; margin-left: 0em"><span class="linehead"></span>釋曰。唯執極微有質礙性。此乃是薩婆多宗<a 
name="0035a10" id="0035a10"></a>部執異計。豈是大乘通相妙旨。只如大乘時<a 
name="0035a11" id="0035a11"></a>節長短世界大小皆悉不定。時即演七日為<a 
name="0035a12" id="0035a12"></a>其一劫。促千載而為片時。量即納須彌於芥<a 
name="0035a13" id="0035a13"></a>子。內巨海於毛孔。豈限長短巨細者哉。質礙<a 
name="0035a14" id="0035a14"></a>亦爾。礙無定礙。其礙即以木礙木。以石礙石<a 
name="0035a15" id="0035a15"></a>也。不礙者。人水鬼火天珠魚宅。本同一處。何<a 
name="0035a16" id="0035a16"></a>有異方。以茲類彼義可知矣。故身子丘坑本<a 
name="0035a17" id="0035a17"></a>無別處。梵王淨剎豈指殊方。蓋由萬境萬心。<a 
name="0035a18" id="0035a18"></a>隨心淨穢。唯識妙旨豈局質礙者哉。</p><a 
name="0035a19" id="0035a19"></a><p style="text-indent: 0em; margin-left: 0em"><span class="linehead"></span>問曰。有漏之心體既是穢。穢心所現諸器世<a 
name="0035a20" id="0035a20"></a>間。只應能現穢土之相。如何能現淨土之相。<a 
name="0035a21" id="0035a21"></a>如彼無漏淨心所現出過三界淨土相耶。若<a 
name="0035a22" id="0035a22"></a>彼穢心能現淨相。維摩經何故說言。眾生罪<a 
name="0035a23" id="0035a23"></a>故不見如來佛國嚴淨也。</p><a 
name="0035a24" id="0035a24"></a><p style="text-indent: 0em; margin-left: 0em"><span class="linehead"></span>釋曰。體既是淨。得現穢相。何妨體是其穢而<a 
name="0035a25" id="0035a25"></a>得現其淨相。故一心之上有種種淨穢等相。<a 
name="0035a26" id="0035a26"></a>心有多功能。現眾多相。又由以本願與眾<a 
name="0035a27" id="0035a27"></a>生。令為現淨土。眾生宿。於佛所有生大願。深<a 
name="0035a28" id="0035a28"></a>厭穢心。修清淨行。詫彼如來淨土相上。雖是<a 
name="0035a29" id="0035a29"></a>有漏。而能現彼清淨佛土。還如世尊所現無<a 
name="0035b01" id="0035b01"></a>漏清淨佛土。此由他力為增上緣。令此有漏<a 
name="0035b02" id="0035b02"></a>之心現其淨土相也。又佛有大神力。能令上<a 
name="0035b03" id="0035b03"></a>人見穢不見淨。如眾香世界九百萬菩薩來<a 
name="0035b04" id="0035b04"></a>此娑婆。唯見穢國不見淨土。或能令下人見<a 
name="0035b05" id="0035b05"></a>淨不見穢。如以足指按地。令舍利弗等見三<a 
name="0035b06" id="0035b06"></a>千世界純是珍寶莊嚴。或令淨穢俱見。如寶<a 
name="0035b07" id="0035b07"></a>蓋之中現十方淨土及此穢國也。今此得生<a 
name="0035b08" id="0035b08"></a>淨土者。蓋是諸佛之力。不可以凡夫之智測<a 
name="0035b09" id="0035b09"></a>量大聖作此疑難。但須依教修行也。</p><a 
name="0035b10" id="0035b10"></a><p style="text-indent: 0em; margin-left: 0em"><span class="linehead"></span>問曰。如大品經等。說內空外空內外空等。今<a 
name="0035b11" id="0035b11"></a>淨土即是外空。眾生即是內空。既爾有何眾<a 
name="0035b12" id="0035b12"></a>生為能生。有何淨土為所生。又維摩經言。諸<a 
name="0035b13" id="0035b13"></a>佛國土亦復皆空。又問。以何為空。答曰。以空<a 
name="0035b14" id="0035b14"></a>空等。又言。菩薩云何觀於眾生。維摩詰言。如<a 
name="0035b15" id="0035b15"></a>第五大第六陰第七情十三入十九界等。法<a 
name="0035b16" id="0035b16"></a>法花經言。諸法從本來常自寂滅相。般若經<a 
name="0035b17" id="0035b17"></a>言。如來說。莊嚴佛土者即非莊嚴。又言。實無<a 
name="0035b18" id="0035b18"></a>眾生得滅度者。如是等諸大乘經究竟了教。<a 
name="0035b19" id="0035b19"></a>咸言諸法空寂。何因今日說有西方淨土。為<a 
name="0035b20" id="0035b20"></a>所生之土。眾生為能生之人。勸人著相起行<a 
name="0035b21" id="0035b21"></a>依不了義經。此乃不得諸佛深義。取著有相。<a 
name="0035b22" id="0035b22"></a>不名習學大乘法也。</p><a 
name="0035b23" id="0035b23"></a><p style="text-indent: 0em; margin-left: 0em"><span class="linehead"></span>釋曰。如向所說。大乘空義究竟了教。深生敬<a 
name="0035b24" id="0035b24"></a>信。不敢誹謗。究竟出離二種生死。斷人法執。<a 
name="0035b25" id="0035b25"></a>證大涅槃。唯此一門。更無二路。小行菩薩<a 
name="0035b26" id="0035b26"></a>二乘凡夫。修菩薩行。欲求佛果。未證無生法<a 
name="0035b27" id="0035b27"></a>忍。不免退轉輪迴。非無種種法門句義。依之<a 
name="0035b28" id="0035b28"></a>修學。趣求出世。如何所引諸大乘經。說畢竟<a 
name="0035b29" id="0035b29"></a>空破人法相。唯此等教是真佛說。今觀經等<a 
name="0035c01" id="0035c01"></a>所說西方淨佛國土。勸諸眾生往生其國。此<a 
name="0035c02" id="0035c02"></a>亦是於真佛言教。既俱佛說。並為真語。何為<a 
name="0035c03" id="0035c03"></a>將彼空經。難斯淨教。信彼謗此。豈成理也。然<a 
name="0035c04" id="0035c04"></a>佛說法不離二諦。一俗諦。二第一義諦。俗諦<a 
name="0035c05" id="0035c05"></a>是因緣生法。依他起性。非有似有。第一義諦<a 
name="0035c06" id="0035c06"></a>是無相真法。圓成實性。諸聖內證。妙有真有。<a 
name="0035c07" id="0035c07"></a>然其二諦非一非異。以真統俗。無俗不真。即<a 
name="0035c08" id="0035c08"></a>一切諸法皆歸寂滅。若不以真攝俗。即一切<a 
name="0035c09" id="0035c09"></a>諸法緣會故有。緣離故無。萬法宛然。不可言<a 
name="0035c10" id="0035c10"></a>無也。佛或破眾生相。令歸無相。欲除人法二<a 
name="0035c11" id="0035c11"></a>執見修兩惑。偏明第一義諦。說一切皆空。欲<a 
name="0035c12" id="0035c12"></a>令眾生捨凡成聖。斷惡修善。欲求淨土厭離<a 
name="0035c13" id="0035c13"></a>穢土。具說種種法界因果差別。凡聖兩位淨<a 
name="0035c14" id="0035c14"></a>穢二土。今遣捨穢歸淨隔凡成聖。即於此門<a 
name="0035c15" id="0035c15"></a>中。說種種諸法。皆為成就佛法利益眾生。化<a 
name="0035c16" id="0035c16"></a>宜方便。逗機善巧。理宜如此。故教有二門。<a 
name="0035c17" id="0035c17"></a>不可讀第一義諦之經畢竟無相之理。即謂<a 
name="0035c18" id="0035c18"></a>淨土因果等教將非是佛真言。不為究竟之<a 
name="0035c19" id="0035c19"></a>說。便謗而不信也。不可讀種種因果差別言<a 
name="0035c20" id="0035c20"></a>教。不信說一切空寂。甚深般若波羅蜜多無<a 
name="0035c21" id="0035c21"></a>相玄宗。便毀而不持也。此即於諸大乘經三<a 
name="0035c22" id="0035c22"></a>藏聖教。有讚有毀。懷疑懷信。亦修善法。亦造<a 
name="0035c23" id="0035c23"></a>重罪。信不具足名一闡提。如十輪經具明其<a 
name="0035c24" id="0035c24"></a>罪。可須俱生敬信。善會二宗旨趣也。故維摩<a 
name="0035c25" id="0035c25"></a>經言。能善分別諸法相。於第一義而不動。能<a 
name="0035c26" id="0035c26"></a>善分別諸法相者。此依世諦門說也。於第一<a 
name="0035c27" id="0035c27"></a>義而不動者。此依第一義諦門說也。又言。諸<a 
name="0035c28" id="0035c28"></a>法不有亦不無。以因緣故諸法生。不有不無<a 
name="0035c29" id="0035c29"></a>者。第一義諦。離有離無等四句也。諸法生者<a 
name="0036a01" id="0036a01"></a>世諦。從因緣等世間出世間種種諸法生也。<a 
name="0036a02" id="0036a02"></a>又言。雖觀諸佛國永寂皆空。而不畢竟墮於<a 
name="0036a03" id="0036a03"></a>寂滅。是菩薩行。雖成就一切諸法。而離諸法<a 
name="0036a04" id="0036a04"></a>相。成就一切諸法者。世諦法也。而離諸法相<a 
name="0036a05" id="0036a05"></a>者。第一義諦無相也。又言。雖知諸佛國及與<a 
name="0036a06" id="0036a06"></a>眾生空。而常修淨土。教化於群生。上兩句第<a 
name="0036a07" id="0036a07"></a>一義諦。下兩句世諦。大品經等雖說內外空<a 
name="0036a08" id="0036a08"></a>等。第一義諦也。而言淨佛國土教化眾生。世<a 
name="0036a09" id="0036a09"></a>諦也。如是等眾多大乘言教。皆說畢竟空寂<a 
name="0036a10" id="0036a10"></a>法門。即言淨佛國土教化眾生。子須具讀經<a 
name="0036a11" id="0036a11"></a>文。上下參綜。自相和會。除其信謗之心。為人<a 
name="0036a12" id="0036a12"></a>宣說。勿有讚毀之語。此即自利利他。同得離<a 
name="0036a13" id="0036a13"></a>苦解脫。而乃披尋聖教。文義不同。自信不具<a 
name="0036a14" id="0036a14"></a>毀陷其身。令他聽徒成闡提業。自損損他也。<a 
name="0036a15" id="0036a15"></a>解深密楞伽經及瑜伽論。攝大乘論唯識論<a 
name="0036a16" id="0036a16"></a>等。三性三無性義。一圓成實性。二依他起性。<a 
name="0036a17" id="0036a17"></a>三遍計所執性。圓成實性離相真實。依他起<a 
name="0036a18" id="0036a18"></a>性非有似有。遍計所執性情有理無。猶如龜<a 
name="0036a19" id="0036a19"></a>毛兔角等物。汝引大品經等。或約圓成實性<a 
name="0036a20" id="0036a20"></a>畢竟空理。佛說為空。實非空也。或約遍計所<a 
name="0036a21" id="0036a21"></a>執猶如空花。佛說無法。今說淨土等。教約依<a 
name="0036a22" id="0036a22"></a>他起性。從因緣生法。非有似有。因果之義萬<a 
name="0036a23" id="0036a23"></a>法宛然。而子但見說圓成實性。無相之教破<a 
name="0036a24" id="0036a24"></a>遍計所執。畢竟空無之文。遂不信說依他起<a 
name="0036a25" id="0036a25"></a>性因緣之教法也。即是不信因果之人。說於<a 
name="0036a26" id="0036a26"></a>諸法斷滅相者。故經文寧起我見。如須彌山。<a 
name="0036a27" id="0036a27"></a>不起空見如芥子許。斯言誠可誡也。又說。<a 
name="0036a28" id="0036a28"></a>空有皆俗隨機。第一義諦非空非有。故說淨<a 
name="0036a29" id="0036a29"></a>土佛國空者。皆俗。隨機令其入法。何是何<a 
name="0036b01" id="0036b01"></a>非。</p><a 
name="0036b02" id="0036b02"></a><p style="text-indent: 0em; margin-left: 0em"><span class="linehead"></span>問曰。淨佛國土離眾穢惡。一得往生。超絕生<a 
name="0036b03" id="0036b03"></a>死。永離三惡道。無復五燒苦。皆是正定之聚。<a 
name="0036b04" id="0036b04"></a>悉是阿鞞跋致。無量壽經言。次如泥洹之<a 
name="0036b05" id="0036b05"></a>道。若爾者。不可著相凡夫具眾罪業。心有所<a 
name="0036b06" id="0036b06"></a>得而得往生。當須依諸大乘經文及中百等<a 
name="0036b07" id="0036b07"></a>論。廣學無所得法。方可往生淨土。今乃勸<a 
name="0036b08" id="0036b08"></a>人。依觀經等。作十六觀寶樹池等及佛菩薩<a 
name="0036b09" id="0036b09"></a>相好色身。或稱名號。存心住相。豈非是有所<a 
name="0036b10" id="0036b10"></a>得心住著諸相成於病也。既是有病。未免輪<a 
name="0036b11" id="0036b11"></a>迴。如何得生西方淨佛土也。</p><a 
name="0036b12" id="0036b12"></a><p style="text-indent: 0em; margin-left: 0em"><span class="linehead"></span>釋曰。若能觀一切諸法畢竟空寂。無能觀所<a 
name="0036b13" id="0036b13"></a>觀。離諸分別及不分別。作此觀察。得生西方。<a 
name="0036b14" id="0036b14"></a>咸為上輩生也。如觀經中說。上品生等於第<a 
name="0036b15" id="0036b15"></a>一義。心不驚動。此人臨命終時。阿彌陀佛與<a 
name="0036b16" id="0036b16"></a>諸聖眾來迎行人。讚言。法子由汝解第一義<a 
name="0036b17" id="0036b17"></a>諦。我來迎汝。即生西方無量壽國。然凡愚之<a 
name="0036b18" id="0036b18"></a>人在俗。紛擾不能廣習諸大乘經。觀第一義<a 
name="0036b19" id="0036b19"></a>諦。作無所得觀。或復淨持禁戒。孝養尊親。或<a 
name="0036b20" id="0036b20"></a>修行十善。專稱念佛。雖有所得亦是不可思<a 
name="0036b21" id="0036b21"></a>議殊勝功德。皆得往生西方淨土。如經具說。<a 
name="0036b22" id="0036b22"></a>但往生淨土行門非一。往生之人九品差別。<a 
name="0036b23" id="0036b23"></a>豈得唯言無所得法而得往生。不信三福十<a 
name="0036b24" id="0036b24"></a>六觀等往生淨土也。又有所得心通於三性。<a 
name="0036b25" id="0036b25"></a>善不善業咸能感報。今三福等悉是善業。經<a 
name="0036b26" id="0036b26"></a>言。是三世諸佛善業正因。既是善業。寧容不<a 
name="0036b27" id="0036b27"></a>感淨土之報。子今云何唯以無所得而得往<a 
name="0036b28" id="0036b28"></a>生。有所得心不得生者。出何經教。既無聖典。<a 
name="0036b29" id="0036b29"></a>何所依憑。今觀經等具明三福十六觀等。作<a 
name="0036c01" id="0036c01"></a>此相業。說得往生。文義顯然。不可誹謗。寧容<a 
name="0036c02" id="0036c02"></a>不依聖教自率凡情。言有所得心不得生於<a 
name="0036c03" id="0036c03"></a>淨土。以有所得心是善性有殊勝福。能滅娑<a 
name="0036c04" id="0036c04"></a>婆重罪。得生西方淨土。如地觀等言。作是觀<a 
name="0036c05" id="0036c05"></a>者。除八十億劫生死重罪。捨身他世必生淨<a 
name="0036c06" id="0036c06"></a>土。心得無疑。此豈不是作有相觀等生西方<a 
name="0036c07" id="0036c07"></a>也。若不信如是等言教。便成不信受佛語輪。<a 
name="0036c08" id="0036c08"></a>成就十惡輪罪也。又言。稱佛名故。於念念中<a 
name="0036c09" id="0036c09"></a>滅八十億劫生死之罪。得生西方極樂世界。<a 
name="0036c10" id="0036c10"></a>如此等經文誠證非一。不可非廢眾多聖教。<a 
name="0036c11" id="0036c11"></a>言不得生唯言學無所得而得往生也。以往<a 
name="0036c12" id="0036c12"></a>生眾生有凡有聖。通小通大。有相無相。或定<a 
name="0036c13" id="0036c13"></a>或散。利根鈍根。長時短時。多修少修。咸得往<a 
name="0036c14" id="0036c14"></a>生。而有三輩九品差別。花開早晚有異。悟道<a 
name="0036c15" id="0036c15"></a>遲速不同。故知往生既有品類差殊。修因亦<a 
name="0036c16" id="0036c16"></a>有淺深各別。不可但言唯修無所得而得往<a 
name="0036c17" id="0036c17"></a>生。有所得心不得生也。以往生者非唯聖人。<a 
name="0036c18" id="0036c18"></a>凡夫亦生也。又佛淨土有理有事。有報有化。<a 
name="0036c19" id="0036c19"></a>故修彼因有種種異。生理淨土修無相因。生<a 
name="0036c20" id="0036c20"></a>事淨土修有相因。生報淨土修無漏因。生化<a 
name="0036c21" id="0036c21"></a>淨土修有漏因。土既有本末。因亦有勝劣。故<a 
name="0036c22" id="0036c22"></a>非無相一因得生一切淨土也。</p><a 
name="0036c23" id="0036c23"></a><p><span class="juanname">釋淨土群疑論卷第一</span></p>
<hr>【經文資訊】大正藏第 47 冊 No. 1960 釋淨土群疑論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6ce2.html?index=T47n1960" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T47n1960_001 by HTTrack Website Copier/3.x [XR&CO'2014], Tue, 07 Jun 2016 06:58:45 GMT -->
</html>
