<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J33nB280_015 by HTTrack Website Copier/3.x [XR&CO'2014], Tue, 07 Jun 2016 07:12:34 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=553702511&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ33nB280&amp;utmp=%2Fmobile%2Findex.php%3Findex%3DJ33nB280_015&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb960.html?index=J33nB280_014" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第33冊<br/>No.B280 神鼎雲外澤禪師語錄 (15卷)<br/>【清 行澤說　宏怤等編（依駒本印）】<br/>第 15 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J33">
<div class="root" id="B280" sutra_name="神鼎雲外澤禪師語錄" sutra_juan="[卷15]">　
<a 
name="0329c01" id="0329c01"></a><p><span class="juanname">雲外禪師語錄卷第十五</span></p><a 
name="0329c02" id="0329c02"></a><p style="margin-left: 4em"><span class="byline">侍者深皜編</span></p><a 
name="0329c03" id="0329c03"></a><p style="margin-left: 2em"><span class="headname">散話<span class="note">(下)</span></span></p><a 
name="0329c04" id="0329c04"></a><p style="text-indent: 0em; margin-left: 0em"><span class="linehead"></span>大道無方靈玅不測非分別之所能解唯其造道之<a 
name="0329c05" id="0329c05"></a>士識量自殊隨量而止則互有淺深於無盡海中妄<a 
name="0329c06" id="0329c06"></a>生有盡之見自執自是矜慢苟安致令聖賢眼不耐<a 
name="0329c07" id="0329c07"></a>見極力呵斥從井救人其知者以為大法綱宗不容<a 
name="0329c08" id="0329c08"></a>混濫不知者反謂諍論是非之未忘吁可惜哉余猥<a 
name="0329c09" id="0329c09"></a>跡窮山學疏才淺自救尚虧烏能為物但念斯時祖<a 
name="0329c10" id="0329c10"></a>庭秋晚叢社凋殘司法柄者務於門庭而忽於陶育<a 
name="0329c11" id="0329c11"></a>參玄理者急於機解而昧於躬行致令末流愈熾狂<a 
name="0329c12" id="0329c12"></a>妄紛然言超佛祖之先行出凡庸之下此予之所以<a 
name="0329c13" id="0329c13"></a>岌岌然常抱法道無窮之憂而慨開堂樹法者之不<a 
name="0329c14" id="0329c14"></a>足以恃為安也今既相逢狹路未免曲盡婆心帶水<a 
name="0329c15" id="0329c15"></a>拖泥廣辨邪正使初發菩提之士有所趨則焉爾知<a 
name="0329c16" id="0329c16"></a>我罪我我何辭哉。</p><a 
name="0329c17" id="0329c17"></a><p style="text-indent: 0em; margin-left: 0em"><span class="linehead"></span>圓覺經云一切眾生性本清淨平等平等無有三乘<a 
name="0329c18" id="0329c18"></a>頓漸外道天魔等別由逢知識依彼所作因地發行<a 
name="0329c19" id="0329c19"></a>爾時修習便有頓漸若遇如來無上乘禪根無大小<a 
name="0329c20" id="0329c20"></a>皆成佛果是知我眼本正因師故邪可不詳慎而忽<a 
name="0329c21" id="0329c21"></a>忽哉故予以為出家學道不求真正明眼師承期了<a 
name="0329c22" id="0329c22"></a>曠劫難了之生死大事者反不如三家村裏一箇老<a 
name="0329c23" id="0329c23"></a>實農夫事親敬長之為愈也何則割愛辭思披緇削<a 
name="0329c24" id="0329c24"></a>髮君王不拜父母不供屈膝投師服勞奉養所為何<a 
name="0329c25" id="0329c25"></a>來方今惡俗禿民師之所以求徒徒之所以求師者<a 
name="0329c26" id="0329c26"></a>不過衣食房舍田園資業而<span class="corr" title='[巳&gt;已]'>已</span>矣於是貪狠兇徒凍<a 
name="0329c27" id="0329c27"></a>餒賤莩皆得以插足法門苟圖安逸種性既惡發心<a 
name="0329c28" id="0329c28"></a>又邪此昏昧而求出家彼昏昧而希服役因果不知<a 
name="0329c29" id="0329c29"></a>理義不識貪瞋日長資業日深所言所行與俗無二<a 
name="0329c30" id="0329c30"></a>頭白齒黃不知戒定慧之為何物經律論之為何言<a 
name="0330a01" id="0330a01"></a>代代互坑愈卑愈下相牽相引同沒污泥上累父母<a 
name="0330a02" id="0330a02"></a>檀那下辜自<span class="corr" title='[巳&gt;己]'>己</span>淨性是豈非萬倍之不及俗人之無<a 
name="0330a03" id="0330a03"></a>此罪哉我今不惜口業普告後來好心出家須擇師<a 
name="0330a04" id="0330a04"></a>範小小技藝尚假師成況出世大道不遇明師而能<a 
name="0330a05" id="0330a05"></a>得者無有是處蓋師有多種僧相是同習行各異不<a 
name="0330a06" id="0330a06"></a>可不知也如古音和尚所謂有持誦師依文課讀有<a 
name="0330a07" id="0330a07"></a>文業師耽情翰藻有苦行師枉疲身形有瑜伽師誦<a 
name="0330a08" id="0330a08"></a>持印咒有住持師專事家緣有擔板師只見一邊有<a 
name="0330a09" id="0330a09"></a>應緣師為人忘己有外道師修養丹術有外術師應<a 
name="0330a10" id="0330a10"></a>驗吉凶有貪利師饕餮積畜有勝負師空腹高心有<a 
name="0330a11" id="0330a11"></a>清客師圖書詩畫有福緣師利養廣多有攀緣師交<a 
name="0330a12" id="0330a12"></a>結貴顯有邪佞師面是背非有正直師言行清白有<a 
name="0330a13" id="0330a13"></a>善巧師醫相地理有有相師裝點模樣有無相師善<a 
name="0330a14" id="0330a14"></a>達無為有講法師惟明教相有解義師專談義理有<a 
name="0330a15" id="0330a15"></a>枯禪師長年打坐有悟解師見道未徹有門庭師惟<a 
name="0330a16" id="0330a16"></a>圖熱鬧如是諸師各住一方皆有名聞學者起因發<a 
name="0330a17" id="0330a17"></a>腳不可不審當察其道德體其心行訪其功業若合<a 
name="0330a18" id="0330a18"></a>理者方可皈依不可以世禮所礙將就投禮無益師<a 
name="0330a19" id="0330a19"></a>也古云打頭不遇作家到老翻成骨董打頭若遇明<a 
name="0330a20" id="0330a20"></a>師開示正路不遭邪師所惑步步得其正功進修日<a 
name="0330a21" id="0330a21"></a>久自然無法不通無理不透今生便須頓了何須更<a 
name="0330a22" id="0330a22"></a>歷僧祗其為師者又須各知弟子種性根行正邪志<a 
name="0330a23" id="0330a23"></a>念虛實隨根善誘令入正道是故師當思其所以為<a 
name="0330a24" id="0330a24"></a>師之道徒當思其所以為徒之道故為師者當思忖<a 
name="0330a25" id="0330a25"></a>自<span class="corr" title='[已&gt;己]'>己</span>解行何如法力何若果能度彼出世否果能徹<a 
name="0330a26" id="0330a26"></a>底無疑否果能為人師範受人禮拜供養否為徒者<a 
name="0330a27" id="0330a27"></a>亦當思忖我棄了君王父母妻子眷屬不管顧供養<a 
name="0330a28" id="0330a28"></a>而反屈膝禮拜於人所求何事豈可為些小名聞利<a 
name="0330a29" id="0330a29"></a>養身衣口食而甘作箇不忠不孝不仁不義之人哉<a 
name="0330a30" id="0330a30"></a>既不其然則我之所以服勞奉養於師者為求出世<a 
name="0330b01" id="0330b01"></a>大道開我曠劫之迷雲示我超乘之正路決擇生死<a 
name="0330b02" id="0330b02"></a>之大事紹隆佛種之宏規千苦萬難了無疲厭痛劄<a 
name="0330b03" id="0330b03"></a>深錐銘恩刻骨一言半句粉體莫酬奉養服勞唯恐<a 
name="0330b04" id="0330b04"></a>緩怠稍或不然皆惡業因緣怨家合會耳何出家之<a 
name="0330b05" id="0330b05"></a>有哉。</p><a 
name="0330b06" id="0330b06"></a><p style="text-indent: 0em; margin-left: 0em"><span class="linehead"></span>既知擇師先須立決定志志不決定則易因循縱有<a 
name="0330b07" id="0330b07"></a>修行只增虛妄試看今時若僧若俗其始發心也莫<a 
name="0330b08" id="0330b08"></a>不各言為生死大事而竟因循苟且隨習波流而卒<a 
name="0330b09" id="0330b09"></a>歸污下者何哉皆其無決定志之立爾奉告諸人來<a 
name="0330b10" id="0330b10"></a>此同居不必更學諸方機辨問答虛滑自瞞唯以立<a 
name="0330b11" id="0330b11"></a>決定今生必要徹證佛祖地位之志而後可以學道<a 
name="0330b12" id="0330b12"></a>道也者心也凡厥有心皆可成佛吾何為獨不然如<a 
name="0330b13" id="0330b13"></a>是憤憤不甘與犬馬癡頑同受生死輪迴之苦而必<a 
name="0330b14" id="0330b14"></a>欲與佛祖同其力量同其雙嚴是為立志立志者卓<a 
name="0330b15" id="0330b15"></a>然屹然而不可移之謂也稍有畏難求易之私則雖<a 
name="0330b16" id="0330b16"></a>有志而不至於立矣立非可起可歇者所能到也。</p><a 
name="0330b17" id="0330b17"></a><p style="text-indent: 0em; margin-left: 0em"><span class="linehead"></span>立志既真當思生死事大欺凡壓聖籠古罩今不是<a 
name="0330b18" id="0330b18"></a>說得些無古今無生死的道理所能了脫不是念得<a 
name="0330b19" id="0330b19"></a>一句佛熟持得些經咒作得些頑福所能了脫應思<a 
name="0330b20" id="0330b20"></a>無量劫來如夢如醉前波後浪流轉無窮逗到今生<a 
name="0330b21" id="0330b21"></a>得為佛子如囚出獄似鳥脫籠再莫因循貪圖安遙<a 
name="0330b22" id="0330b22"></a>依舊輪迴去也然欲斷其流但息其源欲絕生死先<a 
name="0330b23" id="0330b23"></a>悟正因方成佛種若不信有頓悟的事縱有禪定智<a 
name="0330b24" id="0330b24"></a>慧盡是生滅邊事譬如畫餅不可充饑今既不避嫌<a 
name="0330b25" id="0330b25"></a>疑豈可半遮半現索性將近時樂病一一點明不辭<a 
name="0330b26" id="0330b26"></a>忒生絡索只貴不墜宗風。</p><a 
name="0330b27" id="0330b27"></a><p style="text-indent: 0em; margin-left: 0em"><span class="linehead"></span>近時阿師有謂見聞知覺木天然活物不受牢籠致<a 
name="0330b28" id="0330b28"></a>令學人認箇轉動的為佛性於是擎拳豎指拂袖揚<a 
name="0330b29" id="0330b29"></a>眉進前退後如傀儡一般此等謂之識神影子古人<a 
name="0330b30" id="0330b30"></a>斥之為弄無尾巴猢猻一番惡病到來管取噬臍無<a 
name="0330c01" id="0330c01"></a>及。</p><a 
name="0330c02" id="0330c02"></a><p style="text-indent: 0em; margin-left: 0em"><span class="linehead"></span>有謂本分事上無形無相絕理絕言言語道斷心行<a 
name="0330c03" id="0330c03"></a>處滅執一非餘向陰界鬼窟中作活計日久月深成<a 
name="0330c04" id="0330c04"></a>邪外種。</p><a 
name="0330c05" id="0330c05"></a><p style="text-indent: 0em; margin-left: 0em"><span class="linehead"></span>有一向舉古舉今徵人下語致令學人串習口頭三<a 
name="0330c06" id="0330c06"></a>昧熟記機緣穿鑿商量稍有如螢火般見解便與印<a 
name="0330c07" id="0330c07"></a>破面門縱有理會不去處不是渾侖吞棗便百計千<a 
name="0330c08" id="0330c08"></a>方思想出箇道理來珍重寶惜既<span class="corr" title='[巳&gt;已]'>已</span>自瞎又去瞎人<a 
name="0330c09" id="0330c09"></a>此等謂之一盲引眾盲相牽入火坑。</p><a 
name="0330c10" id="0330c10"></a><p style="text-indent: 0em; margin-left: 0em"><span class="linehead"></span>有不肯參禪耽味止觀專修禪定趨靜惡喧坐在無<a 
name="0330c11" id="0330c11"></a>魂必死之鄉無慧自捄終成邪外。</p><a 
name="0330c12" id="0330c12"></a><p style="text-indent: 0em; margin-left: 0em"><span class="linehead"></span>有謂明教方可修行如夜行須炬一向刺頭經本裏<a 
name="0330c13" id="0330c13"></a>口喃喃地念言記語以為參學浸潤多年學文學詩<a 
name="0330c14" id="0330c14"></a>攀緣名聞交結貴豪人我日深體面愈重此等謂之<a 
name="0330c15" id="0330c15"></a>自暴自棄拋卻黃金抱碌磚。</p><a 
name="0330c16" id="0330c16"></a><p style="text-indent: 0em; margin-left: 0em"><span class="linehead"></span>有正念輕微我見熾盛自負公正競氣爭能甄別是<a 
name="0330c17" id="0330c17"></a>非甘淪業海縱然正直信施難消拽耙牽犁許伊有<a 
name="0330c18" id="0330c18"></a>分。</p><a 
name="0330c19" id="0330c19"></a><p style="text-indent: 0em; margin-left: 0em"><span class="linehead"></span>有起止不恒乍疑乍信忽怠忽勤更不知羞道我<span class="corr" title='[巳&gt;已]'>已</span><a 
name="0330c20" id="0330c20"></a>作到不提自提不舉自舉時節了也只是不得大悟<a 
name="0330c21" id="0330c21"></a>此正所謂小見狐疑轉急轉遲既無真疑決定之功<a 
name="0330c22" id="0330c22"></a>焉有一念純真之用火急見人方有可救。</p><a 
name="0330c23" id="0330c23"></a><p style="text-indent: 0em; margin-left: 0em"><span class="linehead"></span>有自無正眼為人死煞教人看話頭長年竟月將心<a 
name="0330c24" id="0330c24"></a>用心拒散除昏愈治愈亂唐喪光陰終沉死水又有<a 
name="0330c25" id="0330c25"></a>以自己所得瞥脫一著子決定不許人看話頭教直<a 
name="0330c26" id="0330c26"></a>下承當致令學人因循放逸認賊為子者是二等俱<a 
name="0330c27" id="0330c27"></a>屬固執夫古人孜孜切切惟為生死一大事因緣故<a 
name="0330c28" id="0330c28"></a>其於參師訪友之際胸中的有一種憤憤不平牢不<a 
name="0330c29" id="0330c29"></a>可拔之真疑所至沖口便問言下便領或觸事融通<a 
name="0330c30" id="0330c30"></a>或逢緣頓悟皆其因真果正之驗也後來知識見學<a 
name="0331a01" id="0331a01"></a>者心不誠至隨語生解不發真疑不得實悟故不得<a 
name="0331a02" id="0331a02"></a><span class="corr" title='[巳&gt;已]'>已</span>以無義味話與之咬嚼使其偷心不期死而自死<a 
name="0331a03" id="0331a03"></a>妄情不期淨而自淨日久月深冷灰豆爆廓地通天<a 
name="0331a04" id="0331a04"></a>自然無法不通無理不透故云一句通千句萬句一<a 
name="0331a05" id="0331a05"></a>齊通豈有<span class="corr" title='[巳&gt;已]'>已</span>透未透之次第是皆情識意想之參非<a 
name="0331a06" id="0331a06"></a>真參也且道如何是真參待你脫卻業識來即向汝<a 
name="0331a07" id="0331a07"></a>道。</p><a 
name="0331a08" id="0331a08"></a><p style="text-indent: 0em; margin-left: 0em"><span class="linehead"></span>有教人看話頭不必太急切悠悠看去自有悟時不<a 
name="0331a09" id="0331a09"></a>知心力既弱現行波騰焉有六國安和太平無事之<a 
name="0331a10" id="0331a10"></a>境須是死盡偷心乾卻現行那時更說甚麼話頭不<a 
name="0331a11" id="0331a11"></a>話頭急切不急切之夢語。</p><a 
name="0331a12" id="0331a12"></a><p style="text-indent: 0em; margin-left: 0em"><span class="linehead"></span>有坐久輕安忽忘身世便謂本來無事自矜自是反<a 
name="0331a13" id="0331a13"></a>誚精勤為無益者斯皆為理所縛不解變通輕篾律<a 
name="0331a14" id="0331a14"></a>儀撥無因果。</p><a 
name="0331a15" id="0331a15"></a><p style="text-indent: 0em; margin-left: 0em"><span class="linehead"></span>有見華嚴論所明一切佛菩薩名號皆為表法而無<a 
name="0331a16" id="0331a16"></a>實有等語遂起豁達空見殊不知世出世間皆是假<a 
name="0331a17" id="0331a17"></a>名但表法而無實有果生故非無因滅故非有故云<a 
name="0331a18" id="0331a18"></a>唯一堅密身一切塵中現也如論明孔子顏回等皆<a 
name="0331a19" id="0331a19"></a>是表法而無實有可知善無實相人天以表善而實<a 
name="0331a20" id="0331a20"></a>無人天惡亦無實三途以表惡而實無三途推而至<a 
name="0331a21" id="0331a21"></a>於一切名相所該無不皆表法而無實有也何獨至<a 
name="0331a22" id="0331a22"></a>於空而執之。</p><a 
name="0331a23" id="0331a23"></a><p style="text-indent: 0em; margin-left: 0em"><span class="linehead"></span>有專怕落空之禍遂執實實有佛可成實實有道可<a 
name="0331a24" id="0331a24"></a>得斯亦智眼尚盲自背天真枉成限量。</p><a 
name="0331a25" id="0331a25"></a><p style="text-indent: 0em; margin-left: 0em"><span class="linehead"></span>有偏守局見惟懼多聞好為人師不肯虛心習學文<a 
name="0331a26" id="0331a26"></a>義不通見人筆舌非其所及反生謗毀謂他是文字<a 
name="0331a27" id="0331a27"></a>師我不曾讀書不通學問只悟得本分事祖師西來<a 
name="0331a28" id="0331a28"></a>不立文字直指人心見性成佛那有許多語句云云<a 
name="0331a29" id="0331a29"></a>宗鏡有兩人同看一紙契書之喻謂識字者見文契<a 
name="0331a30" id="0331a30"></a>四至分明不著契書便能管業不識字者但見一紙<a 
name="0331b01" id="0331b01"></a>文字取捨徒為今更示之曰達磨西來不立文字<span class="corr" title='[巳&gt;已]'>已</span><a 
name="0331b02" id="0331b02"></a>是吐舌吐肝拖泥帶水了也更道箇直指人心見性<a 
name="0331b03" id="0331b03"></a>成佛好與三十棒還有知得者箇消息者麼如無三<a 
name="0331b04" id="0331b04"></a>十年後不得道山僧教壞人家男女若向者裏薦得<a 
name="0331b05" id="0331b05"></a>則知三藏十二部各住各位有什麼文字可立萬象<a 
name="0331b06" id="0331b06"></a>森羅熾然常說有什麼文字可除是故當知妄見自<a 
name="0331b07" id="0331b07"></a>殊元無文字元無文字則文理常通豈盲徒摸象之<a 
name="0331b08" id="0331b08"></a>言所能惑哉。</p><a 
name="0331b09" id="0331b09"></a><p style="text-indent: 0em; margin-left: 0em"><span class="linehead"></span>有譚禪譚道說佛說心但言觸目無非佛法頭頭盡<a 
name="0331b10" id="0331b10"></a>是道場觀其所行不如流俗全無實悟只學虛頭口<a 
name="0331b11" id="0331b11"></a>口譚空步步著有自不責業力所牽便說飲酒食肉<a 
name="0331b12" id="0331b12"></a>不礙菩提行盜行婬無妨般若生遭王法死墮阿鼻<a 
name="0331b13" id="0331b13"></a>有以不立知見解會為道說本來無一毫事但飯來<a 
name="0331b14" id="0331b14"></a>便喫屎急便屙經不須看佛不須禮謂之蕩蕩無礙<a 
name="0331b15" id="0331b15"></a>任意縱橫無不天真盡是妙用見佛祖說明心見性<a 
name="0331b16" id="0331b16"></a>窮玄極妙之理便云此是建立法門本分事上還著<a 
name="0331b17" id="0331b17"></a>得者些閒言語麼一向坐在無事甲裏一朝風火相<a 
name="0331b18" id="0331b18"></a>煎四大分離時者箇主宰作不得了也。</p><a 
name="0331b19" id="0331b19"></a><p style="text-indent: 0em; margin-left: 0em"><span class="linehead"></span>有教人一切放下不必參究念起即歇歇之既久意<a 
name="0331b20" id="0331b20"></a>識昏疲念絕即亡精神化為土木金石斯皆熱藥成<a 
name="0331b21" id="0331b21"></a>病墮落偏邪。</p><a 
name="0331b22" id="0331b22"></a><p style="text-indent: 0em; margin-left: 0em"><span class="linehead"></span>有見古人道忘機即佛道分別即魔軍遂乃閉目藏<a 
name="0331b23" id="0331b23"></a>睛做死模樣全無分別此如斬頭求活忒煞愚癡不<a 
name="0331b24" id="0331b24"></a>速見人將沉魍魎。</p><a 
name="0331b25" id="0331b25"></a><p style="text-indent: 0em; margin-left: 0em"><span class="linehead"></span>有見古人道不思善不思惡任運應緣等語遂住意<a 
name="0331b26" id="0331b26"></a>忘緣謂之善惡兩亡了事漢子觸事逢緣認為無心<a 
name="0331b27" id="0331b27"></a>應用如將藥永以為真金不入紅爐焉知錯誤。</p><a 
name="0331b28" id="0331b28"></a><p style="text-indent: 0em; margin-left: 0em"><span class="linehead"></span>有謂只要自<span class="corr" title='[已&gt;己]'>己</span>用工不必參問盲參瞎做若不沉迷<a 
name="0331b29" id="0331b29"></a>癡慢即甘棄下愚。</p><a 
name="0331b30" id="0331b30"></a><p style="text-indent: 0em; margin-left: 0em"><span class="linehead"></span>有專看四家呯唱及天奇直註等書埋神見網而為<a 
name="0331c01" id="0331c01"></a>得旨或抄記方言專鬥語句唯資唇吻但顧出身反<a 
name="0331c02" id="0331c02"></a>淪識海。</p><a 
name="0331c03" id="0331c03"></a><p style="text-indent: 0em; margin-left: 0em"><span class="linehead"></span>有謂宗門不通意路開口即差似擊石火如閃電光<a 
name="0331c04" id="0331c04"></a>不容擬議那許參尋信口胡談以為得旨者此等日<a 
name="0331c05" id="0331c05"></a>用中常為見礙反墮陰城不知言本無言須知差別<a 
name="0331c06" id="0331c06"></a>一句有滯千途不通豈有明與不明之異耶。</p><a 
name="0331c07" id="0331c07"></a><p style="text-indent: 0em; margin-left: 0em"><span class="linehead"></span>有謂古人言句無非斷人意根全無意旨不肯參究<a 
name="0331c08" id="0331c08"></a>夫古人垂手之際片語不虛一處通去千處萬處光<a 
name="0331c09" id="0331c09"></a>輝與他從上聖賢如鏡對鏡豈有顢頇卜度之病乎<a 
name="0331c10" id="0331c10"></a>當知以毒攻毒方便最良自拶自搜水清月現絕後<a 
name="0331c11" id="0331c11"></a>再甦方知此旨。</p><a 
name="0331c12" id="0331c12"></a><p style="text-indent: 0em; margin-left: 0em"><span class="linehead"></span>有參一時禪又去看看本子看看本子又去坐一時<a 
name="0331c13" id="0331c13"></a>香此等信根不固夾雜心多主宰徒興終難成片。</p><a 
name="0331c14" id="0331c14"></a><p style="text-indent: 0em; margin-left: 0em"><span class="linehead"></span>有參到不奈何處進不得退不得處正是好消息卻<a 
name="0331c15" id="0331c15"></a>自心慌生出許多憂慮恐怕落空自謂根行淺薄遂<a 
name="0331c16" id="0331c16"></a>去勤求佛加懺罪除愆反成散緩。</p><a 
name="0331c17" id="0331c17"></a><p style="text-indent: 0em; margin-left: 0em"><span class="linehead"></span>有見古人謂八處出現及即今好箇時節等語便認<a 
name="0331c18" id="0331c18"></a>箇識神以為妙用謂之轉識成智又謂之識得不為<a 
name="0331c19" id="0331c19"></a>賊一向流布將去謂之活祖機瞎用盲拈行棒行喝<a 
name="0331c20" id="0331c20"></a>說禪說道自害害人有志之士寧可饑死凍死幾十<a 
name="0331c21" id="0331c21"></a>世參而不悟決定不食這般狐涎鬼沫也。</p><a 
name="0331c22" id="0331c22"></a><p style="text-indent: 0em; margin-left: 0em"><span class="linehead"></span>有見古人謂平常心是道便謂天是天地是地山是<a 
name="0331c23" id="0331c23"></a>山水是水僧是僧俗是俗穿衣喫飯任運平懷無不<a 
name="0331c24" id="0331c24"></a>是者箇更妄引古人喫粥了洗缽盂等為證柏樹子<a 
name="0331c25" id="0331c25"></a>麻三斤等謂之即事明心附物顯理邪知謬解下喝<a 
name="0331c26" id="0331c26"></a>下拳做盡惡態癡狂亂吠。</p><a 
name="0331c27" id="0331c27"></a><p style="text-indent: 0em; margin-left: 0em"><span class="linehead"></span>有參禪只求速會如猜謎一般三三兩兩浩浩商量<a 
name="0331c28" id="0331c28"></a>學拈學頌互相瞎印譬如賣柴漢子將條扁擔向十<a 
name="0331c29" id="0331c29"></a>字街頭告人皇帝宮中今日商量甚麼事徒自猜疑<a 
name="0331c30" id="0331c30"></a>終無是處。</p><a 
name="0332a01" id="0332a01"></a><p style="text-indent: 0em; margin-left: 0em"><span class="linehead"></span>有深思細想將古人機緣穿鑿配合以為深得宗旨<a 
name="0332a02" id="0332a02"></a>自高自是反謗他人宋人得燕石以為至寶賈胡一<a 
name="0332a03" id="0332a03"></a>見呵笑寧堪。</p><a 
name="0332a04" id="0332a04"></a><p style="text-indent: 0em; margin-left: 0em"><span class="linehead"></span>有私相傳受立咒立願以表不妄傳人者此等邪流<a 
name="0332a05" id="0332a05"></a>他時後日截舌泥耕未是苦在。</p><a 
name="0332a06" id="0332a06"></a><p style="text-indent: 0em; margin-left: 0em"><span class="linehead"></span>有狐毒深入躲跟一世而不肯知非者或縱有知非<a 
name="0332a07" id="0332a07"></a>而怕受鉗錐矜惜體面甘心淪溺者貪目前之逸樂<a 
name="0332a08" id="0332a08"></a>失萬劫之良緣志士明人決不墮此。</p><a 
name="0332a09" id="0332a09"></a><p style="text-indent: 0em; margin-left: 0em"><span class="linehead"></span>有謂昏沉乃生死根本專遣昏沉高聲唱喊番身打<a 
name="0332a10" id="0332a10"></a>滾跳腳擎拳謂之煉魔起參不知昏沉根本由於散<a 
name="0332a11" id="0332a11"></a>亂散亂由於妄情妄情由於不覺縱然終世不眠又<a 
name="0332a12" id="0332a12"></a>中何用。</p><a 
name="0332a13" id="0332a13"></a><p style="text-indent: 0em; margin-left: 0em"><span class="linehead"></span>有見教中道即色即空作而無作等語乃一向勞形<a 
name="0332a14" id="0332a14"></a>佛事五色命根未斷色空皆是夢語縱有營為只增<a 
name="0332a15" id="0332a15"></a>妄果。</p><a 
name="0332a16" id="0332a16"></a><p style="text-indent: 0em; margin-left: 0em"><span class="linehead"></span>有以束身為律動止安詳終日唯見他非輕慢一切<a 
name="0332a17" id="0332a17"></a>戒罪邪見雖似修行步步起罪經中判入五利使中<a 
name="0332a18" id="0332a18"></a>良有以也。</p><a 
name="0332a19" id="0332a19"></a><p style="text-indent: 0em; margin-left: 0em"><span class="linehead"></span>有年高臘長空腹高心好議他非矜惜體面如三家<a 
name="0332a20" id="0332a20"></a>村土地威福不遠眼光落地深悔徒為。</p><a 
name="0332a21" id="0332a21"></a><p style="text-indent: 0em; margin-left: 0em"><span class="linehead"></span>有掉得一知半解便去深山窮谷住箇茅菴竊比古<a 
name="0332a22" id="0332a22"></a>人長養聖胎日久月深高慢愈增無明愈重成魔伴<a 
name="0332a23" id="0332a23"></a>侶。</p><a 
name="0332a24" id="0332a24"></a><p style="text-indent: 0em; margin-left: 0em"><span class="linehead"></span>有妄起色身之見而迷本法身謂之空無作用專事<a 
name="0332a25" id="0332a25"></a>有為以為實行認影為真影像滅時方知不實。</p><a 
name="0332a26" id="0332a26"></a><p style="text-indent: 0em; margin-left: 0em"><span class="linehead"></span>有見教中謂一切法畢竟空等語遂謂一切皆空修<a 
name="0332a27" id="0332a27"></a>行何益是為斷滅惡見永劫癡迷。</p><a 
name="0332a28" id="0332a28"></a><p style="text-indent: 0em; margin-left: 0em"><span class="linehead"></span>有悟得本法身隱隱地有箇見處為礙而不肯涉事<a 
name="0332a29" id="0332a29"></a>是為理障所縛。</p><a 
name="0332a30" id="0332a30"></a><p style="text-indent: 0em; margin-left: 0em"><span class="linehead"></span>有為理須頓悟事須漸除一向專興造作若果真悟<a 
name="0332b01" id="0332b01"></a>則一一事皆如理融通三際明徹本源豈更見有個<a 
name="0332b02" id="0332b02"></a>事又有箇理之謬解。</p><a 
name="0332b03" id="0332b03"></a><p style="text-indent: 0em; margin-left: 0em"><span class="linehead"></span>有謂人法本來自爾境智本和同無生無滅無去無<a 
name="0332b04" id="0332b04"></a>來遂一向任情恣習見緣尚在生死寧空死水生蠱<a 
name="0332b05" id="0332b05"></a>停囚長智皆其病也。</p><a 
name="0332b06" id="0332b06"></a><p style="text-indent: 0em; margin-left: 0em"><span class="linehead"></span>有謂萬法唯心依正無礙乃耽戀色身及所有依報<a 
name="0332b07" id="0332b07"></a>而念念輪轉不生厭離者或有深厭生死而不了本<a 
name="0332b08" id="0332b08"></a>無自縛遂乃一向精求解脫不依真照枉隨輪迴勤<a 
name="0332b09" id="0332b09"></a>怠雖殊流轉則一。</p><a 
name="0332b10" id="0332b10"></a><p style="text-indent: 0em; margin-left: 0em"><span class="linehead"></span>有斤斤因果毫不敢違愛佛厭魔動輒得礙雖名正<a 
name="0332b11" id="0332b11"></a>信爭奈本體雲迷不肯知非終成幻業。</p><a 
name="0332b12" id="0332b12"></a><p style="text-indent: 0em; margin-left: 0em"><span class="linehead"></span>有見經中所讚持經功德不知是佛方便開權引實<a 
name="0332b13" id="0332b13"></a>之旨執一不捨如小兒執砂為米奪之則啼長大回<a 
name="0332b14" id="0332b14"></a>觀方知癡謬。</p><a 
name="0332b15" id="0332b15"></a><p style="text-indent: 0em; margin-left: 0em"><span class="linehead"></span>有專習教乘不信頓悟直超之事執事迷理執理迷<a 
name="0332b16" id="0332b16"></a>事既不自信焉信他人諸佛菩薩所說無非直指明<a 
name="0332b17" id="0332b17"></a>心心苟不明與理為敵喃喃竟日終世仍迷。</p><a 
name="0332b18" id="0332b18"></a><p style="text-indent: 0em; margin-left: 0em"><span class="linehead"></span>有專慕禪宗輕斥教義夫禪乃教之體教乃禪之用<a 
name="0332b19" id="0332b19"></a>體用雖殊不思議一也豈禪外更有教可輕教外更<a 
name="0332b20" id="0332b20"></a>有禪可重乎。</p><a 
name="0332b21" id="0332b21"></a><p style="text-indent: 0em; margin-left: 0em"><span class="linehead"></span>有鑽味言句勝解現前生快足想我王庫內無如是<a 
name="0332b22" id="0332b22"></a>刀好肉無瘡勿傷之也。</p><a 
name="0332b23" id="0332b23"></a><p style="text-indent: 0em; margin-left: 0em"><span class="linehead"></span>有提箇話頭經年不悟便謂全無滋味懼信施難消<a 
name="0332b24" id="0332b24"></a>不如老實念佛看經希求福利高推上聖自鄙下凡<a 
name="0332b25" id="0332b25"></a>枉涉岐途自暴自棄。</p><a 
name="0332b26" id="0332b26"></a><p style="text-indent: 0em; margin-left: 0em"><span class="linehead"></span>有見不須莊嚴本來清淨若起心精進是妄非精進<a 
name="0332b27" id="0332b27"></a>若能心不妄精進無有涯等語一向守淨居閑坐在<a 
name="0332b28" id="0332b28"></a>法塵窠臼裏棄捨修行纔有所重便成窠臼執藥成<a 
name="0332b29" id="0332b29"></a>病依舊如迷。</p><a 
name="0332b30" id="0332b30"></a><p style="text-indent: 0em; margin-left: 0em"><span class="linehead"></span>有見經中讚嘆般若無相行不能消歸自己專為人<a 
name="0332c01" id="0332c01"></a>說勸人持誦以希功德佛言汝等以緣心聽法此法<a 
name="0332c02" id="0332c02"></a>亦緣非得法性。</p><a 
name="0332c03" id="0332c03"></a><p style="text-indent: 0em; margin-left: 0em"><span class="linehead"></span>有見宗師舉揚格外玄譚起奇特想思惟心擬求玄<a 
name="0332c04" id="0332c04"></a>解咄錯了也不見古人道汝自反照密在汝邊豈容<a 
name="0332c05" id="0332c05"></a>汝外更生玄妙。</p><a 
name="0332c06" id="0332c06"></a><p style="text-indent: 0em; margin-left: 0em"><span class="linehead"></span>有起憤求心精進心勤思切究縱然想得悟得與汝<a 
name="0332c07" id="0332c07"></a>了不相似若要直截根源只須於向來迷處下手最<a 
name="0332c08" id="0332c08"></a>第一也。</p><a 
name="0332c09" id="0332c09"></a><p style="text-indent: 0em; margin-left: 0em"><span class="linehead"></span>有見說煩惱即菩提無明即佛性等語作任真無事<a 
name="0332c10" id="0332c10"></a>會五蘊本空會功夫未盡心魔未絕任之斷之皆成<a 
name="0332c11" id="0332c11"></a>過患。</p><a 
name="0332c12" id="0332c12"></a><p style="text-indent: 0em; margin-left: 0em"><span class="linehead"></span>有深信正宗而自無智眼不能甄別正邪乍疑乍信<a 
name="0332c13" id="0332c13"></a>者或明解依稀而不信自心圓具成外取空者斯皆<a 
name="0332c14" id="0332c14"></a>信解偏枯不遇明師終成大病。</p><a 
name="0332c15" id="0332c15"></a><p style="text-indent: 0em; margin-left: 0em"><span class="linehead"></span>有謂眾生與佛無殊遂生增上慢見見佛不拜逢僧<a 
name="0332c16" id="0332c16"></a>不禮輕毀三寶交結貴豪甘投魔冒教中所謂飲醍<a 
name="0332c17" id="0332c17"></a>醐而成毒者是也。</p><a 
name="0332c18" id="0332c18"></a><p style="text-indent: 0em; margin-left: 0em"><span class="linehead"></span>有專尚圓頓尊重禪宗遂指一切方便權巧之門為<a 
name="0332c19" id="0332c19"></a>無益者不知實因權立權為實施實既非實權亦非<a 
name="0332c20" id="0332c20"></a>權塵毛剎土處處菩提法語妄言悉是真實何重何<a 
name="0332c21" id="0332c21"></a>輕皆是迷情妄生取捨耳。</p><a 
name="0332c22" id="0332c22"></a><p style="text-indent: 0em; margin-left: 0em"><span class="linehead"></span>如上所宣皆是打頭不遇作家到底秖成骨董欲昇<a 
name="0332c23" id="0332c23"></a>反墜求脫偏纏是以不忍冷觀袖手遂致緣古證今<a 
name="0332c24" id="0332c24"></a>入水拖泥廣斥邪路直示歸程若問程而不行與未<a 
name="0332c25" id="0332c25"></a>問者何異山僧今日偶然不惜眉毛引起這般絡索<a 
name="0332c26" id="0332c26"></a>可謂開眼作夢撒屎撒尿不識好惡若向衲僧面前<a 
name="0332c27" id="0332c27"></a>不過一場笑具耳何以故為眾竭力禍出私門也。</p><a 
name="0332c28" id="0332c28"></a><p style="text-indent: 0em; margin-left: 0em"><span class="linehead"></span>居士問經中謂不住相布施功德最多五度如盲般<a 
name="0332c29" id="0332c29"></a>若為導色見聲求是行邪道和尚何故令人布施修<a 
name="0332c30" id="0332c30"></a>福念佛修行而不直引入薩婆若海哉答曰布施修<a 
name="0333a01" id="0333a01"></a>福等何曾有分毫聲色到汝分上汝自眼見空華耳<a 
name="0333a02" id="0333a02"></a>居士不諭旨再四請問師曰般若能守護一切善法<a 
name="0333a03" id="0333a03"></a>故得入薩婆若薩婆若者即般若異名五波羅密福<a 
name="0333a04" id="0333a04"></a>德入般若中即得清淨清淨故得佛道佛道即薩婆<a 
name="0333a05" id="0333a05"></a>若也智度論云一切法雖畢竟空眾生顛倒深著若<a 
name="0333a06" id="0333a06"></a>不以方便力則不可得度方便者所謂六波羅密相<a 
name="0333a07" id="0333a07"></a>好光明神通變化能以一指動十方國土梵音說法<a 
name="0333a08" id="0333a08"></a>一切種智大慈大悲等具足無量諸法然後能教化<a 
name="0333a09" id="0333a09"></a>眾生眾生必能信受得如是力假令妄語人猶當信<a 
name="0333a10" id="0333a10"></a>何況實語故經云雖知諸法實相能人涅槃但為眾<a 
name="0333a11" id="0333a11"></a>生故行檀等諸波羅密如經廣說乃至不可以異事<a 
name="0333a12" id="0333a12"></a>度眾生又畢竟空中諸波羅密無差別若無般若亦<a 
name="0333a13" id="0333a13"></a>不能知是畢竟空得波羅密名以入般若故無差別<a 
name="0333a14" id="0333a14"></a>如眾流入海故世人不可但為說諸法實相聞則迷<a 
name="0333a15" id="0333a15"></a>悶生於疑悔故以第一義為心用世俗語言為說分<a 
name="0333a16" id="0333a16"></a>別有諸波羅密教化眾生眾生實無有法亦本空不<a 
name="0333a17" id="0333a17"></a>生不死不退不起色聲諸法亦然又諸波羅等一切<a 
name="0333a18" id="0333a18"></a>善法和合能破煩惱得菩提而般若於中功力最大<a 
name="0333a19" id="0333a19"></a>以一切法自性無故不取相故不取故不捨以不憶<a 
name="0333a20" id="0333a20"></a>念取相故即是三解脫門三解脫門即是諸法實相<a 
name="0333a21" id="0333a21"></a>是知水未入海則不鹹境不歸心則不等但壞假名<a 
name="0333a22" id="0333a22"></a>而顯實豈容棄有以投空空有見亡塵塵佛國正好<a 
name="0333a23" id="0333a23"></a>向色聲香味觸法諸剎土中成等正覺轉大法輪度<a 
name="0333a24" id="0333a24"></a>一切眾生入無餘涅槃皆人人分內事耳何色見聲<a 
name="0333a25" id="0333a25"></a>求之有哉。</p><a 
name="0333a26" id="0333a26"></a><p style="text-indent: 0em; margin-left: 0em"><span class="linehead"></span>次日又問昨承師示猶未了了更乞不吝慈悲微細<a 
name="0333a27" id="0333a27"></a>剖悉曰山僧昨日了無所說居士亦無所聽無聽無<a 
name="0333a28" id="0333a28"></a>說是名般若更何疑焉曰此語更增迷悶尚乞布施<a 
name="0333a29" id="0333a29"></a>慈悲曰山僧實無有法為居士說居士不必憶念無<a 
name="0333a30" id="0333a30"></a>憶念則無著無著則無生無生則無三界善惡身心<a 
name="0333b01" id="0333b01"></a>處所可得更有什麼不了曰我今方知一切皆空即<a 
name="0333b02" id="0333b02"></a>是般若曰般若正破者等邪見以你們內著我外著<a 
name="0333b03" id="0333b03"></a>空不依般若慧故破空得般若今言汝知一切空何<a 
name="0333b04" id="0333b04"></a>異開眼作夢近時有等邪見眾生見經中道一切空<a 
name="0333b05" id="0333b05"></a>無性便一向死嗑呾地打坐更不肯修行作諸功德<a 
name="0333b06" id="0333b06"></a>以為一切即空復何修行此等謂之焦芽敗種不可<a 
name="0333b07" id="0333b07"></a>抹治又有謂我不著空無性而能行諸善行是為正<a 
name="0333b08" id="0333b08"></a>道此等望上心不息亦是邪見以其不求佛道則不<a 
name="0333b09" id="0333b09"></a>能行一切善法故若思念分別謂一切法不取相則<a 
name="0333b10" id="0333b10"></a>畢竟空畢竟空不可取以此開示於人亦為大病若<a 
name="0333b11" id="0333b11"></a>謂我是凡夫生死未盡云何便能得般若但隨佛語<a 
name="0333b12" id="0333b12"></a>自不分別而定心為人說不取一切相是佛法等亦<a 
name="0333b13" id="0333b13"></a>是大病若了諸法畢竟空而亦不住空見亦無不住<a 
name="0333b14" id="0333b14"></a>之解如是而行則無過失以無所得故不貪貴佛不<a 
name="0333b15" id="0333b15"></a>輕餘人於諸眾生其心平等於一切法不生心亦無<a 
name="0333b16" id="0333b16"></a>不生之見是名行般若波羅密餘五波羅密皆隨從<a 
name="0333b17" id="0333b17"></a>故云般若為導師五度如同伴在果則為轉輪聖王<a 
name="0333b18" id="0333b18"></a>右手輪寶等如布施時先籌量分別斷一切著然後<a 
name="0333b19" id="0333b19"></a>行施是則般若在前導如輪寶在四兵前導輪住餘<a 
name="0333b20" id="0333b20"></a>寶亦住降伏四天下<span class="corr" title='[巳&gt;已]'>已</span>常在王宮虛空中住如般若<a 
name="0333b21" id="0333b21"></a>破諸魔軍煩惱<span class="corr" title='[巳&gt;已]'>已</span>入薩婆若中住無所分別何以故<a 
name="0333b22" id="0333b22"></a>因緣一切法性本無能作所作故子但一切無求識<a 
name="0333b23" id="0333b23"></a>心寂滅無一動念處即是正覺以正覺智行諸世間<a 
name="0333b24" id="0333b24"></a>任運利生無有剎那頃不是得菩提時無有芥子許<a 
name="0333b25" id="0333b25"></a>非是捨身命處復何疑哉。</p><a 
name="0333b26" id="0333b26"></a><p style="text-indent: 0em; margin-left: 0em"><span class="linehead"></span>有律主聞師說戒提唱有戒相如虛空及空空互相<a 
name="0333b27" id="0333b27"></a>保是名戒清淨等語憤然來見曰和尚上堂便合提<a 
name="0333b28" id="0333b28"></a>宗若弘戒須依古制纔是若只純提空義恐不是佛<a 
name="0333b29" id="0333b29"></a>旨有誤後來不可輕易答曰山僧自來不識什麼空<a 
name="0333b30" id="0333b30"></a>義也不識如何是古制你試道道看僧擬對乃咳嗽<a 
name="0333c01" id="0333c01"></a>云者箇是古是今僧云和尚也不可輕易曰山僧近<a 
name="0333c02" id="0333c02"></a>日傷風咳嗽也不得僧無語曰你也不可輕易有誤<a 
name="0333c03" id="0333c03"></a>後來僧又無語良久又問和尚何時得戒云佛未出<a 
name="0333c04" id="0333c04"></a>世時山僧也曾為汝摩頂授記了也你如今為什麼<a 
name="0333c05" id="0333c05"></a>根本戒也不持僧云此等說話五部律中出自何部<a 
name="0333c06" id="0333c06"></a>望乞引佛語為證曰汝豈不見佛說決定毘尼經中<a 
name="0333c07" id="0333c07"></a>有偈云一切戲論從心起不應分別法非法如是見<a 
name="0333c08" id="0333c08"></a>法不思議彼人處世常安樂凡夫迷惑隨心轉多劫<a 
name="0333c09" id="0333c09"></a>輪迴諸有中若知法性皆無性是名真實不思議若<a 
name="0333c10" id="0333c10"></a>有比丘念諸佛非善思惟非正念於佛妄生分別想<a 
name="0333c11" id="0333c11"></a>而此分別無真實若有思惟於空法如是凡夫住邪<a 
name="0333c12" id="0333c12"></a>道但以文字說於空文字與空何可得若有思惟寂<a 
name="0333c13" id="0333c13"></a>靜法是心非有本無生心行覺觀皆戲論無念名為<a 
name="0333c14" id="0333c14"></a>見諸法一切諸法無思念有思有念盡皆空若人愛<a 
name="0333c15" id="0333c15"></a>樂觀察空於此無念勿生念法同草木無知覺若離<a 
name="0333c16" id="0333c16"></a>於心不可得眾生自性無所有一切諸法亦如是又<a 
name="0333c17" id="0333c17"></a>云了知法性無所有假名安立示世間又云諸法自<a 
name="0333c18" id="0333c18"></a>性無所有當於何處言得證所說得證為無得如是<a 
name="0333c19" id="0333c19"></a>了知乃名得眾生得果為殊勝我說眾生本不生尚<a 
name="0333c20" id="0333c20"></a>無眾生而可得云何當有得果者過去無數百千佛<a 
name="0333c21" id="0333c21"></a>無有能度眾生者若此眾生真實有畢竟無能得涅<a 
name="0333c22" id="0333c22"></a>槃一切諸法能寂滅未曾有法可生者若能如是見<a 
name="0333c23" id="0333c23"></a>諸法彼人<span class="corr" title='[巳&gt;已]'>已</span>出於三界此等正旨無教不宣今特舉<a 
name="0333c24" id="0333c24"></a>律宗以釋大德之疑其他經論所詮浩如淵海一一<a 
name="0333c25" id="0333c25"></a>皆指歸此處幸細心體會方知從前所執甚是麤浮<a 
name="0333c26" id="0333c26"></a>戒定尚未窺藩權實焉能甄別佛言聊引惟貴知時<a 
name="0333c27" id="0333c27"></a>律師於是稽首受之而退。</p><a 
name="0333c28" id="0333c28"></a><p style="text-indent: 0em; margin-left: 0em"><span class="linehead"></span>余單丁行腳時友人遺聞師為予言其鄉有陳老僧<a 
name="0333c29" id="0333c29"></a>其為人卓有至德足不涉城市者五十餘年有上首<a 
name="0333c30" id="0333c30"></a>正上座執弟子禮甚恭謹師壽<span class="corr" title='[屇&gt;屆]'>屆</span>古稀而親<span class="corr" title='[灸&gt;炙]'>炙</span>者鱗<a 
name="0334a01" id="0334a01"></a>至屋僅數椽甚隘陋側有數楹為裨販之流所居適<a 
name="0334a02" id="0334a02"></a>此僧以不戒受訟求售於正上座上座告其俗弟子<a 
name="0334a03" id="0334a03"></a>林某林喜甚問其價幾何以二十金對林即如數與<a 
name="0334a04" id="0334a04"></a>之其人感激將謀徙居林氏擬重搆菴以迓焉正公<a 
name="0334a05" id="0334a05"></a>以其事白之師師知其價之厚也甚悅<span class="corr" title='[巳&gt;已]'>已</span>而嘆息者<a 
name="0334a06" id="0334a06"></a>再正公訝焉請問老師嘆曰吾念因彼之急而買其<a 
name="0334a07" id="0334a07"></a>居彼訟<span class="corr" title='[巳&gt;已]'>已</span>過則將何以為棲乎縱彼謀棲得所而數<a 
name="0334a08" id="0334a08"></a>十載之舊居頓鬻於人寧無戀戀之情乎我務守本<a 
name="0334a09" id="0334a09"></a>分至老而遽易其所守寧不有愧於中是以嘆耳正<a 
name="0334a10" id="0334a10"></a>公愕然曰和尚勿慮弟子當留其仍舊也遂返身取<a 
name="0334a11" id="0334a11"></a><span class="corr" title='[&#x52B5;&gt;券]'>券</span>璧還師又喟然曰吾想其價用去矣若之何正公<a 
name="0334a12" id="0334a12"></a>曰某甲並價不取可也老師於是筦爾笑曰善哉善<a 
name="0334a13" id="0334a13"></a>哉誠得我心也吁今之柄法樹剎者為師為徒尚不<a 
name="0334a14" id="0334a14"></a>免有巧取之譎況其下此者乎聞正公師弟之風得<a 
name="0334a15" id="0334a15"></a>不媿於中哉。</p><a 
name="0334a16" id="0334a16"></a><p style="text-indent: 0em; margin-left: 0em"><span class="linehead"></span>劉千里居士因閱湛然和尚禪宗或問末載有達觀<a 
name="0334a17" id="0334a17"></a>大師招殃傳質之於余余見其內有陶居士論老人<a 
name="0334a18" id="0334a18"></a>不行權變高據師位一切宰官無論信與不信一向<a 
name="0334a19" id="0334a19"></a>端坐受拜致招酷禍云云湛師謂老人乘大願力擔<a 
name="0334a20" id="0334a20"></a>荷法門理應如是但議其剃髮師退道返俗老人誘<a 
name="0334a21" id="0334a21"></a>勸還僧遂禮老人為師而祝髮焉又謂其親近大千<a 
name="0334a22" id="0334a22"></a>和尚而不嗣其法是皆其師承背亂故天特速嚴其<a 
name="0334a23" id="0334a23"></a>罰以示警于人云云嗚呼是何足以知老人哉夫老<a 
name="0334a24" id="0334a24"></a>人生平之所以自行化他者唯此一著是喫緊餘俱<a 
name="0334a25" id="0334a25"></a>閒話耳子不觀其誨人惟諄諄以假借四大以為身<a 
name="0334a26" id="0334a26"></a>之半偈又其自治稍有誤犯必痛自苦責曾聞其一<a 
name="0334a27" id="0334a27"></a>日因誤犯過午之餐便呼人責以巨板三十人或輕<a 
name="0334a28" id="0334a28"></a>之老人則奪板而責其人鮮血溢流乃曰下下倣此<a 
name="0334a29" id="0334a29"></a>乃可是皆痛治情根煉空相應使刀割香塗了無苦<a 
name="0334a30" id="0334a30"></a>樂之實行也非大有過人骨力者其孰能與於斯而<a 
name="0334b01" id="0334b01"></a>乃以情識測度能不發老人之揶揄哉且人生禍患<a 
name="0334b02" id="0334b02"></a>固有定數苦樂順逆道在其中唯至人能善用之為<a 
name="0334b03" id="0334b03"></a>證道之門飲之如甘露之味苦逆現前全體受用真<a 
name="0334b04" id="0334b04"></a>金百煉愈見光輝遂令因緣果報虛設無權平日所<a 
name="0334b05" id="0334b05"></a>譚玄妙法道於此湊泊不來真偽判然烏容掩飾而<a 
name="0334b06" id="0334b06"></a>謂之天嚴其罰可乎且老人之參大千和尚錄中曾<a 
name="0334b07" id="0334b07"></a>不見有付囑老人之說老人之不敢承虛接嚮苟嗣<a 
name="0334b08" id="0334b08"></a>大千者正見其尊重師承不敢輕易處而謂之背師<a 
name="0334b09" id="0334b09"></a>承可乎至於剃髮之師律中位在四種闍黎之一又<a 
name="0334b10" id="0334b10"></a>有師戒在沙彌不得受具戒弟子禮拜之說況其不<a 
name="0334b11" id="0334b11"></a>道至於返俗十餘年而尚謂之師哉是皆俗流淺見<a 
name="0334b12" id="0334b12"></a>之論非湛師之所宜有也或曰斯說也後人集之未<a 
name="0334b13" id="0334b13"></a>知孰詳因筆之以示同志。</p><a 
name="0334b14" id="0334b14"></a><p style="text-indent: 0em; margin-left: 0em"><span class="linehead"></span>與中牧閱東坡詩次牧云某甲曾聞蘇公乃淨戒禪<a 
name="0334b15" id="0334b15"></a>師轉世觀其一生學問聰明妙思雄辨真足為文人<a 
name="0334b16" id="0334b16"></a>吐氣但不知於向上關捩可曾蹋著也無答云若蹋<a 
name="0334b17" id="0334b17"></a>不著爭解恁麼若蹋得著爭肯恁麼牧云如今文人<a 
name="0334b18" id="0334b18"></a>才士名公鉅儒多從三寶中來固爾未審如今知識<a 
name="0334b19" id="0334b19"></a>既了生死還如此麼云你將謂一了生死便永謝世<a 
name="0334b20" id="0334b20"></a>緣不來三界遊戲神通闡揚佛事耶若爾與二乘小<a 
name="0334b21" id="0334b21"></a>果何異當知世界無盡眾生無盡菩薩行願亦無盡<a 
name="0334b22" id="0334b22"></a>盡未來際證無量聖身亦不是棲泊處在何得以管<a 
name="0334b23" id="0334b23"></a>見測天乎若使無菩薩常遊生死海濟渡攝化則眾<a 
name="0334b24" id="0334b24"></a>生焉有出苦之期故知眾生本有佛性是正因若不<a 
name="0334b25" id="0334b25"></a>逢善緣啟發則永縛使纏故大士輩或現僧或現俗<a 
name="0334b26" id="0334b26"></a>或現國王或現宰官或現愚迷或現穎悟皆是遊戲<a 
name="0334b27" id="0334b27"></a>神通行菩薩道使一切眾生同得同證而後<span class="corr" title='[巳&gt;已]'>已</span>牧曰<a 
name="0334b28" id="0334b28"></a>然則畢竟如何曰亦無什麼畢竟只是東舞來西舞<a 
name="0334b29" id="0334b29"></a>去把六道所有一切眾生舞得成佛了便罷牧曰眾<a 
name="0334b30" id="0334b30"></a>生界無限量如何有舞得了的時節云汝既知眾生<a 
name="0334c01" id="0334c01"></a>無限量菩薩行亦無限量你與麼問的亦無限量我<a 
name="0334c02" id="0334c02"></a>恁麼荅的<span class="corr" title='[▆&gt;亦]'>亦</span>無限量無限量亦無限量既無限量還<a 
name="0334c03" id="0334c03"></a>有眾生可得麼牧曰無可得云眾生既不可得菩薩<a 
name="0334c04" id="0334c04"></a>亦不可得說的聽的亦不可得不可得亦不可得有<a 
name="0334c05" id="0334c05"></a>甚麼度不了的牧禮拜。</p><a 
name="0334c06" id="0334c06"></a><p style="text-indent: 0em; margin-left: 0em"><span class="linehead"></span>因二堂課誦眾多不齊召眾至方丈而告之曰爾等<a 
name="0334c07" id="0334c07"></a>當知這兩堂課誦乃是古人極則提持為人發機處<a 
name="0334c08" id="0334c08"></a>不見此旨者遂指為應合常住接引初機視為浮汎<a 
name="0334c09" id="0334c09"></a>不切之務吁可惜哉夫法法天真隨見成異通之則<a 
name="0334c10" id="0334c10"></a>塵塵皆正修之路迷之則在在皆塵勞之門迷悟由<a 
name="0334c11" id="0334c11"></a>心非關事理經云厭離有為功行是為菩薩魔業又<a 
name="0334c12" id="0334c12"></a>云不可離有為說無為無得非居得外等語是皆指<a 
name="0334c13" id="0334c13"></a>蹤方便若約山僧看來即這二堂功課便是超佛越<a 
name="0334c14" id="0334c14"></a>祖之談了也若有絲毫能所心在凡聖情量未忘動<a 
name="0334c15" id="0334c15"></a>便著有無之境靜則醉昏沉之鄉總無自山分於是<a 
name="0334c16" id="0334c16"></a>見有禪可是有教可非有有為可輕有無為可貴取<a 
name="0334c17" id="0334c17"></a>之捨之枉成限量而不自知耳你但內不住心外不<a 
name="0334c18" id="0334c18"></a>住境則句句全句法界聲聲盡證法身魚鳴磬嚮啟<a 
name="0334c19" id="0334c19"></a>發真詮拜跪稱揚普現三昧在世出世收攝無餘互<a 
name="0334c20" id="0334c20"></a>攝互融功歸法界何有一毫頭不是西來大意無有<a 
name="0334c21" id="0334c21"></a>剎那頃不是得菩提時而乃視為泛常虛應故事威<a 
name="0334c22" id="0334c22"></a>儀雖具意驟多端全無誠敬之心反增懶慢之罪虛<a 
name="0334c23" id="0334c23"></a>消信施唐喪光陰麤義尚乃不知玄旨焉能透徹開<a 
name="0334c24" id="0334c24"></a>口便談過分操履不及庸流業識茫茫不知自愧反<a 
name="0334c25" id="0334c25"></a>將涕吐誤飼後人妄論他非只占<span class="corr" title='[已&gt;己]'>己</span>長終無是處汝<a 
name="0334c26" id="0334c26"></a>等既來相依須是絕諸滲漏務實修行若見有一毫<a 
name="0334c27" id="0334c27"></a>頭事則被事礙見有一毫頭理則被理礙皆非本分<a 
name="0334c28" id="0334c28"></a>修行實為自欺自昧嗚呼獅子捉兔如捉象皆用不<a 
name="0334c29" id="0334c29"></a>欺之全力尊者一彈指而能降五百業龍只因持一<a 
name="0334c30" id="0334c30"></a>突吉羅與四波羅夷等耳故如來按指海印發光汝<a 
name="0335a01" id="0335a01"></a>暫舉心塵勞先起皆由見惑致隔天淵汝等可自證<a 
name="0335a02" id="0335a02"></a>知休將大海納牛跡等閒虛度好時光眾禮拜而退。</p><a 
name="0335a03" id="0335a03"></a><p><span class="juanname">雲外禪師語錄卷第十五終</span></p><a 
name="0335a04" id="0335a04"></a><a 
name="0335a05" id="0335a05"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(　覺明師　霞石　匪一　雲居　震初<br><a 
name="0335a06" id="0335a06"></a>　　應元　無礙　師普　不息　弘潤<br><a 
name="0335a07" id="0335a07"></a>　　東溟　玉奇　小隱　悟空　白岩<br><a 
name="0335a08" id="0335a08"></a>　　淨明　念申　孤松　本初　弘誨<br><a 
name="0335a09" id="0335a09"></a>　　眾師捐貲助刻<br><a 
name="0335a10" id="0335a10"></a>　　神鼎雲外和尚語錄第十五卷<br><a 
name="0335a11" id="0335a11"></a>　康熙乙<span class="corr" title='[己&gt;巳]'>巳</span>夏月塔院識)</span></p></div></div><a 
name="0335a12" id="0335a12"></a><a 
name="0335a13" id="0335a13"></a><a 
name="0335a14" id="0335a14"></a><a 
name="0335a15" id="0335a15"></a><a 
name="0335a16" id="0335a16"></a><a 
name="0335a17" id="0335a17"></a><a 
name="0335a18" id="0335a18"></a><a 
name="0335a19" id="0335a19"></a><a 
name="0335a20" id="0335a20"></a><a 
name="0335a21" id="0335a21"></a><a 
name="0335a22" id="0335a22"></a><a 
name="0335a23" id="0335a23"></a><a 
name="0335a24" id="0335a24"></a><a 
name="0335a25" id="0335a25"></a><a 
name="0335a26" id="0335a26"></a><a 
name="0335a27" id="0335a27"></a><a 
name="0335a28" id="0335a28"></a><a 
name="0335a29" id="0335a29"></a><a 
name="0335a30" id="0335a30"></a><a 
name="0335b01" id="0335b01"></a><div class="w"><div style="margin-left: 1em"><p style="margin-left: 2em"><span class="headname">神鼎雲外澤禪師傳</span></p><a 
name="0335b02" id="0335b02"></a><p style="text-indent: 0em; margin-left: 0em"><span class="linehead"></span>滹沱之統三十傳至天隱修修之首嗣曰松際授授<a 
name="0335b03" id="0335b03"></a>為人少緣飾眼目精明逃於名聞利養深隱陽山之<a 
name="0335b04" id="0335b04"></a>巔得一人曰雲外跡其悟因與其踐履信哉宗通說<a 
name="0335b05" id="0335b05"></a>通而行解相應者矣按師諱行澤雲外其字也新安<a 
name="0335b06" id="0335b06"></a>之嫠源人俗汪姓父仲觀母王氏夢麟舞於庭維萬<a 
name="0335b07" id="0335b07"></a>曆丁未秋八月初度因名應麟六歲入塾塾師授以<a 
name="0335b08" id="0335b08"></a>千字文指首句四字問曰天是何物到何處止塾師<a 
name="0335b09" id="0335b09"></a>曰汝且讀書奚問為遂應聲曰不識得讀他作麼其<a 
name="0335b10" id="0335b10"></a>父聞而異之以為宿世理學者流非功名富貴中人<a 
name="0335b11" id="0335b11"></a>也年十一喪母十九喪父家道頓衰苦志讀書致疾<a 
name="0335b12" id="0335b12"></a>嘔血自度必死禱佛祈救夜夢神人曰若能歸心三<a 
name="0335b13" id="0335b13"></a>寶力扶正法病當自愈醒即發心<span class="corr" title='[巳&gt;已]'>已</span>而病果愈二十<a 
name="0335b14" id="0335b14"></a>七歲投黃山雲谷院無易師度脫次年納戒於姑蘇<a 
name="0335b15" id="0335b15"></a>之茂林律師隨至天童見悟和尚問如何用心得個<a 
name="0335b16" id="0335b16"></a>入處悟曰無心可用是汝入處師擬進語悟便打自<a 
name="0335b17" id="0335b17"></a>是群疑塞胸刻期證悟徹夜經行不覺倚柱失睡忽<a 
name="0335b18" id="0335b18"></a>聞開門聲有省師便機鋒峻拔悟首肯之既上陽山<a 
name="0335b19" id="0335b19"></a>參松際授禪師居久之授繼席磬山師侍側授舉牛<a 
name="0335b20" id="0335b20"></a>過窗櫺話問師師多方進語皆不契用是發憤再參<a 
name="0335b21" id="0335b21"></a>偶因風揭簾旌撲落作聲忽然悟入遂詣授質之授<a 
name="0335b22" id="0335b22"></a>一見便曰汝今日生意好也師拂袖出次日授連舉<a 
name="0335b23" id="0335b23"></a>數則公案驗師無不透徹如問德山托缽話曰你道<a 
name="0335b24" id="0335b24"></a>德山為甚低頭歸方丈師曰老驥追風授曰巖頭為<a 
name="0335b25" id="0335b25"></a>甚又道他不會末後句師曰證父攘羊授曰如何是<a 
name="0335b26" id="0335b26"></a>密啟其意師曰賺殺多少人授曰三年後遷化又作<a 
name="0335b27" id="0335b27"></a>麼生師曰看和尚失卻鼻孔授曰好與三十棒師便<a 
name="0335b28" id="0335b28"></a>禮拜授曰子將來大有超師之見也者一日辭行授<a 
name="0335b29" id="0335b29"></a>以衣拂付師師既受屬直入匡廬棲止七賢峰下是<a 
name="0335b30" id="0335b30"></a>時囊盔蕭然唯五乳常住月供五升米師採薇作瓔<a 
name="0335c01" id="0335c01"></a>珞粥處之宴如也披閱高峰悟由復自疑曰彼睹演<a 
name="0335c02" id="0335c02"></a>祖真贊時<span class="corr" title='[巳&gt;已]'>已</span>悟到虛空粉碎大地平沉為甚被雪巖<a 
name="0335c03" id="0335c03"></a>末後一拶便去不得由是力參二載一日山行失足<a 
name="0335c04" id="0335c04"></a>墮澗忽山禽驚起大叫一聲遂爾徹法源底迺作頌<a 
name="0335c05" id="0335c05"></a>曰鐘殘漏盡一聲雞脫盡從前悟裏迷大用縱橫施<a 
name="0335c06" id="0335c06"></a>巨闕堂堂洗土不成泥從此透脫重關言言見諦句<a 
name="0335c07" id="0335c07"></a>句超宗因有僧問如何真實相師曰南康府裏張皮<a 
name="0335c08" id="0335c08"></a>匠時寶華忍和尚傑出叢林不可一世聞師此語撫<a 
name="0335c09" id="0335c09"></a>几嘆曰陽山乃有此兒耶一住匡廬經八載後出世<a 
name="0335c10" id="0335c10"></a>蘄之大泉山次遷菩提寺一以祖道自任力挈綱宗<a 
name="0335c11" id="0335c11"></a>以救時獘再遷紫雲山老祖寺師因四眾之請復大<a 
name="0335c12" id="0335c12"></a>施普說闢諸魔外反覆萬有餘言專人賚書東下就<a 
name="0335c13" id="0335c13"></a>正天童忞和尚報恩琇和尚俱為之擊節嘆賞師之<a 
name="0335c14" id="0335c14"></a>道價從此彌高矣末後住神鼎道場室中常舉狗子<a 
name="0335c15" id="0335c15"></a>無佛性話驗人罕有契其機者故終其世未嘗印可<a 
name="0335c16" id="0335c16"></a>一人及示脾疾輒索筆書遺屬後三日復書偈辭眾<a 
name="0335c17" id="0335c17"></a>曰是非海內展全機多少時師盡皺眉此日一言無<a 
name="0335c18" id="0335c18"></a>可付江南江北大家知書畢又作封龕偈曰神鼎龕<a 
name="0335c19" id="0335c19"></a>無人封自作偈自封之三十年前平貼貼地三十年<a 
name="0335c20" id="0335c20"></a>後也大奇擲筆端坐而盡壽四十有八臘二十有三<a 
name="0335c21" id="0335c21"></a>塔全身於神鼎資聖寺右隴初師開發天童繼參陽<a 
name="0335c22" id="0335c22"></a>山得悟記&#x8382;後徹法匡廬寶華忍和尚既深加讚美<a 
name="0335c23" id="0335c23"></a>隨有說師者曰陽山聲名韜晦公盍為建法幢計乎<a 
name="0335c24" id="0335c24"></a>師曰我嗣法陽山寧以菀枯異志且丈夫貴闢今古<a 
name="0335c25" id="0335c25"></a>豈假祖父餘光哉力謝之既而出世蘄州同門惺寂<a 
name="0335c26" id="0335c26"></a>廓師敦弟昆之誼不憚吳楚而遙佐師三主祖席入<a 
name="0335c27" id="0335c27"></a>滅後參徒鏡公念正法衰替人之云亡為梓語錄若<a 
name="0335c28" id="0335c28"></a>干卷行世於此益驗師之服人者素矣。</p><a 
name="0335c29" id="0335c29"></a><p style="text-indent: 0em; margin-left: 0em"><span class="linehead"></span>康熙十一年歲次壬子春正月吳&#x7581;後學本璁淑鐔<a 
name="0335c30" id="0335c30"></a>拜撰</p></div></div>
<hr>【經文資訊】嘉興藏第 33 冊 No. B280 神鼎雲外澤禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4e41.html?index=J33nB280" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J33nB280_015 by HTTrack Website Copier/3.x [XR&CO'2014], Tue, 07 Jun 2016 07:12:34 GMT -->
</html>
