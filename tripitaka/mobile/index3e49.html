<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J20nB097_003 by HTTrack Website Copier/3.x [XR&CO'2014], Tue, 07 Jun 2016 07:09:45 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2130594333&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ20nB097&amp;utmp=%2Fmobile%2Findex.php%3Findex%3DJ20nB097_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index7750.html?index=J20nB097_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第20冊<br/>No.B097 天樂鳴空集 (3卷)<br/>【明 鮑宗肇述　智旭定】<br/>第 3 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J20">
<div class="root" id="B097" sutra_name="天樂鳴空集" sutra_juan="[卷3]">　
<a 
name="0494a01" id="0494a01"></a><p><span class="juanname">天樂鳴空集卷下</span></p><a 
name="0494a02" id="0494a02"></a><p style="margin-left: 4em"><span class="byline">山陰天鼓居士鮑宗肇述</span></p><a 
name="0494a03" id="0494a03"></a><p style="margin-left: 4em"><span class="byline">靈峰蕅益沙門智　旭定</span></p><a 
name="0494a04" id="0494a04"></a><p style="margin-left: 4em"><span class="byline">會稽石梁居士陶奭齡<br><a 
name="0494a05" id="0494a05"></a>秀水止菴居士王起隆　閱</span></p><a 
name="0494a06" id="0494a06"></a><p style="margin-left: 3em"><span class="headname">悟後讀書</span></p><a 
name="0494a07" id="0494a07"></a><p style="text-indent: 0em; margin-left: 0em"><span class="linehead"></span>有僧某齒尚少氣吞諸方遍歷叢席後入廣閩依憨<a 
name="0494a08" id="0494a08"></a>山會下數載有龍居士從彼來訊僧作何狀曰渠已<a 
name="0494a09" id="0494a09"></a>悟徹憨師印可可出世為人矣為外學未通古今未<a 
name="0494a10" id="0494a10"></a>博難以接賢士大夫故特避靜處潛心博學數載之<a 
name="0494a11" id="0494a11"></a>後當出也予笑曰若作此解敢保未徹在正好買草<a 
name="0494a12" id="0494a12"></a>鞋行腳去居士愕然曰何謂也予曰請以小譬之欲<a 
name="0494a13" id="0494a13"></a>殺人者只消精熟一件器械便可無敵於天下豈得<a 
name="0494a14" id="0494a14"></a>般般學過且如六祖高峰未嘗識文字而為人天師<a 
name="0494a15" id="0494a15"></a>範曾未聞其悟道之後復讀儒書也當時帝皇臣宰<a 
name="0494a16" id="0494a16"></a>未嘗以學未博而短之也大慧稱真淨之禪如一柄<a 
name="0494a17" id="0494a17"></a>利刀於咽喉一刺即殺五祖之禪手上著即手上殺<a 
name="0494a18" id="0494a18"></a>足上著即足上殺具如上手段方為大善知識初不<a 
name="0494a19" id="0494a19"></a>聞其悟後而讀儒書博今古也黃檗接裴公兜率降<a 
name="0494a20" id="0494a20"></a>無盡東林出蘇子鳥窠伏樂天真率之於荊公法雲<a 
name="0494a21" id="0494a21"></a>之於山谷大慧門下士夫宰官盈百此諸大老其文<a 
name="0494a22" id="0494a22"></a>學不知勝出於諸公否諸公之信從悅服不審服其<a 
name="0494a23" id="0494a23"></a>文字之博學識之廣抑耑為大法也君歸持此語謝<a 
name="0494a24" id="0494a24"></a>之請細裁焉龍公乃唯唯而去。</p><a 
name="0494a25" id="0494a25"></a><p style="margin-left: 3em"><span class="headname">儒釋文理各別執</span></p><a 
name="0494a26" id="0494a26"></a><p style="text-indent: 0em; margin-left: 0em"><span class="linehead"></span>儒釋文理其間旨趣或深淺不同而謂文理各別是<a 
name="0494a27" id="0494a27"></a>大不然華梵方言難以辨認前代尊宿重重翻譯悉<a 
name="0494b01" id="0494b01"></a>已瞭然佛者覺也佛不同而覺可知矣阿彌陀云無<a 
name="0494b02" id="0494b02"></a>量壽無量光毘盧遮那此云種種光明遍照彌勒云<a 
name="0494b03" id="0494b03"></a>慈氏文殊云妙德般若云智慧例皆如是何有不同<a 
name="0494b04" id="0494b04"></a>若以跡拘即中國一統南北音聲亦別所謂莊岳數<a 
name="0494b05" id="0494b05"></a>年悉曉達矣是故文字即音聲也所指者即義理義<a 
name="0494b06" id="0494b06"></a>理既得則音聲文字縱無量差別豈能惑哉是故不<a 
name="0494b07" id="0494b07"></a>務得義理而執兩家文理各別必讀儒教者真魔道<a 
name="0494b08" id="0494b08"></a>也。</p><a 
name="0494b09" id="0494b09"></a><p style="margin-left: 3em"><span class="headname">金剛般若</span></p><a 
name="0494b10" id="0494b10"></a><p style="text-indent: 0em; margin-left: 0em"><span class="linehead"></span>夫此經者凡聖共有全體具足不屬五千餘言文字<a 
name="0494b11" id="0494b11"></a>章句也體性堅凝湛然常住不可破壞能壞一切故<a 
name="0494b12" id="0494b12"></a>謂之曰金剛唯寂唯默性自神解寂而常照法界朗<a 
name="0494b13" id="0494b13"></a>然故謂之般若昧之者曠劫昏迷生死輪迴無有休<a 
name="0494b14" id="0494b14"></a>息故謂之此岸悟之者豁如夢覺萬法銷殞本無生<a 
name="0494b15" id="0494b15"></a>死本自涅槃故謂之彼岸生不為有滅不為亡凡聖<a 
name="0494b16" id="0494b16"></a>之本亙古如常故謂之經若達此經則十方三世佛<a 
name="0494b17" id="0494b17"></a>及眾生想非想情非情乃至一切所有悉皆空寂故<a 
name="0494b18" id="0494b18"></a>曰十二類生我皆令入無餘涅槃而滅度之一切滅<a 
name="0494b19" id="0494b19"></a>盡彼我皆無故曰無我相人相眾生相壽者相本來<a 
name="0494b20" id="0494b20"></a>無有非今始無本來寂滅非今始滅故曰實無眾生<a 
name="0494b21" id="0494b21"></a>得滅度者若能達此則攀緣頓息妄念何從故曰善<a 
name="0494b22" id="0494b22"></a>護念念念相承心心相印故曰善付囑經行坐臥全<a 
name="0494b23" id="0494b23"></a>體住中故曰應如是住心體平等不須捺伏故曰如<a 
name="0494b24" id="0494b24"></a>是降伏其心根塵銷落纖介無蹤故曰應無所住行<a 
name="0494b25" id="0494b25"></a>於布施平等真空本自無相眾生情計妄見有相故<a 
name="0494b26" id="0494b26"></a>曰凡所有相皆是虛妄然此諸相原是自心則諸相<a 
name="0494b27" id="0494b27"></a>頓空心光頓顯故曰若見諸相非相即見如來自心<a 
name="0494c01" id="0494c01"></a>真如不動不變無去無來故名如來即相非相相即<a 
name="0494c02" id="0494c02"></a>如來若無宿種聞必不信故曰如來滅後後五百歲<a 
name="0494c03" id="0494c03"></a>有持戒修福者於此章句能生實信不於一二三四<a 
name="0494c04" id="0494c04"></a>五佛而種善根已於無量百千萬億諸佛而種諸善<a 
name="0494c05" id="0494c05"></a>根十法界中悉由心造一切萬法悉從心變心無形<a 
name="0494c06" id="0494c06"></a>相而熾然建立絕言絕慮而言說縱然舒之則萬別<a 
name="0494c07" id="0494c07"></a>千差卷之則一真無性故曰一切賢聖皆以無為法<a 
name="0494c08" id="0494c08"></a>而有差別佛及眾生以心為體無上菩提皆從心出<a 
name="0494c09" id="0494c09"></a>離心何有心即此經故曰一切諸佛及法皆從此經<a 
name="0494c10" id="0494c10"></a>出四聖六凡體本空寂無性隨緣實無所得若有所<a 
name="0494c11" id="0494c11"></a>得不隨緣起是故隨緣起處悉無體性悉無所得故<a 
name="0494c12" id="0494c12"></a>曰須陀洹以至如來在然燈佛所於法實無所得色<a 
name="0494c13" id="0494c13"></a>相本無根塵非有眾生日用全體皆空不達真空妄<a 
name="0494c14" id="0494c14"></a>見色相心即有住若達真空則常住真心朗然獨耀<a 
name="0494c15" id="0494c15"></a>法爾無住非有色香味觸而勿令住著根塵銷落則<a 
name="0494c16" id="0494c16"></a>心體湛然故曰不應住色生心不應住聲香味觸法<a 
name="0494c17" id="0494c17"></a>生心應無所住而生其心即心是佛即心是法一體<a 
name="0494c18" id="0494c18"></a>三寶常現在前故曰若是經典所在之處即為有佛<a 
name="0494c19" id="0494c19"></a>若尊重弟子因指見月顧名思義持而勿失故曰以<a 
name="0494c20" id="0494c20"></a>是名字汝當奉持五陰本空四大非有即為歌利王<a 
name="0494c21" id="0494c21"></a>割截身體節節支解若不達空毫釐計有即起嗔恨<a 
name="0494c22" id="0494c22"></a>若達真空本無人我即為忍辱仙人此心體非實非<a 
name="0494c23" id="0494c23"></a>虛欲言其有無相無名欲言其無萬事萬形故曰如<a 
name="0494c24" id="0494c24"></a>來所得法無實無虛而凡夫無始昏迷計執不能開<a 
name="0494c25" id="0494c25"></a>悟故曰如人入闇則無所見一念心開如千日並照<a 
name="0494c26" id="0494c26"></a>根本常光如日光明顯現萬象種種照了故曰如人<a 
name="0494c27" id="0494c27"></a>有目日光明照見種種色直談心體了無迂曲不歷<a 
name="0495a01" id="0495a01"></a>階梯不俟修證故曰如來為發大乘者說為發最上<a 
name="0495a02" id="0495a02"></a>乘者說若樂小法妄執人我高推聖位自鄙下凡雖<a 
name="0495a03" id="0495a03"></a>讀此經不能信受故曰若樂小法則於此經不能聽<a 
name="0495a04" id="0495a04"></a>受讀誦為人解說迷失此心妄執人我無始以來不<a 
name="0495a05" id="0495a05"></a>能解脫是為先世罪業應墮惡道受持讀誦此經之<a 
name="0495a06" id="0495a06"></a>時則人我俱亡一體平等故曰先世罪業則為消滅<a 
name="0495a07" id="0495a07"></a>三際無蹤十方無跡見有去來執有三際即是虛妄<a 
name="0495a08" id="0495a08"></a>馬鳴曰十方諦求了不可得豈有去來三際之相故<a 
name="0495a09" id="0495a09"></a>曰過去現在未來心俱不可得過去已去了不可得<a 
name="0495a10" id="0495a10"></a>未來不來了不可得現在不住亦不可得則無住真<a 
name="0495a11" id="0495a11"></a>心湛然常住二祖覓不安之心了不可得達磨即與<a 
name="0495a12" id="0495a12"></a>授記故實無所得燃燈即與授記亦為是也真佛無<a 
name="0495a13" id="0495a13"></a>形真法無說無說之說說遍大千無形之形形充法<a 
name="0495a14" id="0495a14"></a>界迷此無形而見有佛昧此無說而見有法是為虛<a 
name="0495a15" id="0495a15"></a>妄顛倒情執故曰若人言如來有所說法即為謗佛<a 
name="0495a16" id="0495a16"></a>不能解我所說故平等真法界無佛無眾生自心法<a 
name="0495a17" id="0495a17"></a>界如大圓鏡一切差別鏡中影像迷之者執影是實<a 
name="0495a18" id="0495a18"></a>遺失圓鏡殊不知影像原空坦然平等故曰是法平<a 
name="0495a19" id="0495a19"></a>等無有高下不見無相妙心本具如來乃欲以色見<a 
name="0495a20" id="0495a20"></a>聲求顛倒已甚故曰若以色見我以音聲求我是人<a 
name="0495a21" id="0495a21"></a>行邪道不能見如來即相無相無相即相即相無相<a 
name="0495a22" id="0495a22"></a>不應以相觀佛無相即相不應離相觀佛非有非無<a 
name="0495a23" id="0495a23"></a>非常非斷故曰發菩提心者於法不說斷滅相心體<a 
name="0495a24" id="0495a24"></a>廣大量過太虛莫測邊際若見此心無量福德稱性<a 
name="0495a25" id="0495a25"></a>滿足非有為造作之福可比故一日三時分以恒河<a 
name="0495a26" id="0495a26"></a>沙等身命布施乃至窮劫如是不及有人聞此經典<a 
name="0495a27" id="0495a27"></a>信心不逆其福勝彼既云無我孰為受持讀誦之人<a 
name="0495b01" id="0495b01"></a>既無人相復向誰人演說人我俱亡何處覓福以勝<a 
name="0495b02" id="0495b02"></a>於彼無我之我遍滿十方而無不是我達此真我即<a 
name="0495b03" id="0495b03"></a>名受持讀誦幻化之人本無形相而即我之人未達<a 
name="0495b04" id="0495b04"></a>此旨不妨為其演說雖現人我猶如鏡中影像鏡光<a 
name="0495b05" id="0495b05"></a>未嘗變動故曰為人演說不取於相如如不動嗟乎<a 
name="0495b06" id="0495b06"></a>是經既名金剛則一切無不堅固矣何必復觀有為<a 
name="0495b07" id="0495b07"></a>之法如夢幻泡影等耶南嶽大師曰因果無明互迭<a 
name="0495b08" id="0495b08"></a>相生無始流轉號曰眾生後遇善友為說諸法但一<a 
name="0495b09" id="0495b09"></a>心作唯虛無實此解成時爾時意識轉名無塵智以<a 
name="0495b10" id="0495b10"></a>知無實塵故爾時妄想及妄境滅也無塵智熟意識<a 
name="0495b11" id="0495b11"></a>不復生迷一切所有悉皆破壞皮膚脫落盡唯有真<a 
name="0495b12" id="0495b12"></a>實在即為金剛無礙智也由是觀之如來金剛般若<a 
name="0495b13" id="0495b13"></a>之經豈與南嶽大師金剛無礙之智有二哉故欲達<a 
name="0495b14" id="0495b14"></a>如來金剛般若必從日用諦觀一切萬法有即非有<a 
name="0495b15" id="0495b15"></a>如夢不實如幻不真如泡本虛如影無體如露不久<a 
name="0495b16" id="0495b16"></a>如電剎那悉皆妄誑悉無實體皆從自心循業發現<a 
name="0495b17" id="0495b17"></a>者也能作是觀則即此一切有為之法無體無性皆<a 
name="0495b18" id="0495b18"></a>是金剛般若波羅蜜經也玄沙曰髑髏即金剛體長<a 
name="0495b19" id="0495b19"></a>沙曰欲識金剛體但看髑髏前雪峰曰不識金剛體<a 
name="0495b20" id="0495b20"></a>郤喚作緣生是故無論有為無為一切萬法本是金<a 
name="0495b21" id="0495b21"></a>剛堅固之體縱南嶽大師金剛無礙之智亦從信解<a 
name="0495b22" id="0495b22"></a>諸法但一心作唯虛無實方成金剛無礙智也是知<a 
name="0495b23" id="0495b23"></a>前佛後佛皆同一轍若不爾者欲解五千餘言文字<a 
name="0495b24" id="0495b24"></a>章句前文又如何後段又如何則走入經文渾身纏<a 
name="0495b25" id="0495b25"></a>遶將金剛般若為陳爛葛藤粘滯不暇而何暇出生<a 
name="0495b26" id="0495b26"></a>死華嚴經曰如人食金剛少許皮肉骨血悉皆爛壞<a 
name="0495b27" id="0495b27"></a>金剛穿出方<span class="corr" title='[巳&gt;已]'>已</span>何以故金剛不與血肉共處故若人<a 
name="0495c01" id="0495c01"></a>有智聞法界妙心一念信入無明煩惱悉皆壞盡此<a 
name="0495c02" id="0495c02"></a>金剛種子透出方<span class="corr" title='[巳&gt;已]'>已</span>何以故此法不與無明共處故<a 
name="0495c03" id="0495c03"></a>吾人聞此常住真心本具金剛種子諸相本無悉是<a 
name="0495c04" id="0495c04"></a>心造如是種子一經於耳一念信入設未修習有此<a 
name="0495c05" id="0495c05"></a>種子留入識田將來透出無明煩惱必致壞盡直至<a 
name="0495c06" id="0495c06"></a>金剛般若迥然露現然後已也雖然此特約根鈍者<a 
name="0495c07" id="0495c07"></a>耳若利根宿種則應念透出直下瞥然將十方三世<a 
name="0495c08" id="0495c08"></a>佛及眾生一吸而盡果見十二類生悉入無餘涅槃<a 
name="0495c09" id="0495c09"></a>而滅度之矣春門徐居士每述王季常高明水二公<a 
name="0495c10" id="0495c10"></a>所論此經大意詢予顧予未暇遍參亦未知諸家疏<a 
name="0495c11" id="0495c11"></a>論若何輒以<span class="corr" title='[巳&gt;己]'>己</span>意信筆若此無分章列句起前接後<a 
name="0495c12" id="0495c12"></a>之法願老居士以大心眼視之則爾我與佛此經與<a 
name="0495c13" id="0495c13"></a>我言混同一體了無差別念念金剛塵塵般若方為<a 
name="0495c14" id="0495c14"></a>受持讀誦此經切勿為五千餘言文字所轉也。</p><a 
name="0495c15" id="0495c15"></a><p style="margin-left: 3em"><span class="headname">希望彌勒下生時解脫執</span></p><a 
name="0495c16" id="0495c16"></a><p style="text-indent: 0em; margin-left: 0em"><span class="linehead"></span>一種人聞彌勒下生時三會說法初會度裝佛者二<a 
name="0495c17" id="0495c17"></a>會度達法并造經者三會度飯僧者以此為實則許<a 
name="0495c18" id="0495c18"></a>多時劫落得且放縱待彌勒出來自然得度反笑研<a 
name="0495c19" id="0495c19"></a>窮勤苦之士是蓋不知方便而執權為實也時劫本<a 
name="0495c20" id="0495c20"></a>空真佛常現何必待下生古云念念釋迦出世步步<a 
name="0495c21" id="0495c21"></a>彌勒下生不知此等作何解會起信論云欲得早成<a 
name="0495c22" id="0495c22"></a>者即與早成欲遲成者即與遲成無性體中悉從緣<a 
name="0495c23" id="0495c23"></a>起本無遲速而隨意成就且十方諸佛現在說法不<a 
name="0495c24" id="0495c24"></a>可窮盡佛佛可從度脫豈印定為彌勒所度哉亦豈<a 
name="0495c25" id="0495c25"></a>諸佛分界吾輩乃在彌勒界內哉況彌勒現在兜率<a 
name="0495c26" id="0495c26"></a>說法何不直往相見而待其下生作是見者不智之<a 
name="0495c27" id="0495c27"></a>甚本欲放縱六情而欺<span class="corr" title='[巳&gt;己]'>己</span>欺人實可哀也。</p><a 
name="0496a01" id="0496a01"></a><p style="margin-left: 3em"><span class="headname">分身佛多執</span></p><a 
name="0496a02" id="0496a02"></a><p style="text-indent: 0em; margin-left: 0em"><span class="linehead"></span>法身無形應緣普現如月落萬川分而不分一即一<a 
name="0496a03" id="0496a03"></a>切一切即一法爾如是也眾生迷昧執四大為身是<a 
name="0496a04" id="0496a04"></a>以隱而不現麤而不妙若空我執以悲願熏之則遍<a 
name="0496a05" id="0496a05"></a>界現身隨緣赴感不期然而然矣在眾生分中雖麤<a 
name="0496a06" id="0496a06"></a>而隱然未嘗不具若肯返照莫執前塵則應時顯現<a 
name="0496a07" id="0496a07"></a>即麤而妙矣永明曰高低嶽瀆共轉根本法輪大小<a 
name="0496a08" id="0496a08"></a>鱗毛普現色身三味故曰樸落非他物縱橫不是塵<a 
name="0496a09" id="0496a09"></a>山河及大地全露法王身則根根塵塵悉是法身普<a 
name="0496a10" id="0496a10"></a>現未嘗有毫髮隱覆法華經中分身諸佛亦非分析<a 
name="0496a11" id="0496a11"></a>法身為多亦非前後差別也交集同時而多寶古佛<a 
name="0496a12" id="0496a12"></a>開塔相見者此表亙古<span class="corr" title='[巳&gt;已]'>已</span>來寂滅法身即為多寶古<a 
name="0496a13" id="0496a13"></a>佛釋迦乃現在五陰之軀分身者即萬法森然根塵<a 
name="0496a14" id="0496a14"></a>馳逐也世尊設象以令眾生自悟一念回光則分身<a 
name="0496a15" id="0496a15"></a>交集古佛出現不離現在五陰之軀欲令後人會法<a 
name="0496a16" id="0496a16"></a>歸心見月亡指以受實益耳今有以文害意者乃曰<a 
name="0496a17" id="0496a17"></a>眾生未成佛時則受一報身必有一佛有一靈性直<a 
name="0496a18" id="0496a18"></a>待最後成佛時則從前無量分身齊成佛矣故法華<a 
name="0496a19" id="0496a19"></a>會上釋迦分身多多無盡也若是則我成佛在釋迦<a 
name="0496a20" id="0496a20"></a>后其分身更多萬倍最初成佛者分身必少流浪三<a 
name="0496a21" id="0496a21"></a>塗者他時成佛之分身更莫可算矣想要分身佛多<a 
name="0496a22" id="0496a22"></a>者落得遲遲有是理否蓋法身無性隨緣受熏諸佛<a 
name="0496a23" id="0496a23"></a>菩薩悲願純熟則分身應現地獄三塗惡業純熟亦<a 
name="0496a24" id="0496a24"></a>能分身受報雖善惡兩途熏極而現總不離無性一<a 
name="0496a25" id="0496a25"></a>法身耳在人道中有別業純熟者亦能分身或有身<a 
name="0496a26" id="0496a26"></a>臥在床而<span class="corr" title='[巳&gt;已]'>已</span>受他報者或有未命終而現別報者總<a 
name="0496a27" id="0496a27"></a>是法身受差別之熏以致如是斷非法身分有二也<a 
name="0496b01" id="0496b01"></a>故曰一月普現一切水一切水月一月攝非月之有<a 
name="0496b02" id="0496b02"></a>分也。</p><a 
name="0496b03" id="0496b03"></a><p style="margin-left: 3em"><span class="headname">一念變化</span></p><a 
name="0496b04" id="0496b04"></a><p style="text-indent: 0em; margin-left: 0em"><span class="linehead"></span>秀州北門有李畫師見水蛭於烈日中反覆曝之其<a 
name="0496b05" id="0496b05"></a>腹裂開見蜻蜒游颺而去其人戲將一蛭反覆擾之<a 
name="0496b06" id="0496b06"></a>頃之腹開即出蜈蚣一條蓋其一念嗔毒即化是類<a 
name="0496b07" id="0496b07"></a>矣足徵藏識無體從緣現相業無定性剎那變易夫<a 
name="0496b08" id="0496b08"></a>水蛭之與蜻蜓異也水蛭重濁遲鈍忽<span class="corr" title='[巳&gt;已]'>已</span>游颺太虛<a 
name="0496b09" id="0496b09"></a>輕清自在則其業力純熟不期而然也蜈蚣之化一<a 
name="0496b10" id="0496b10"></a>期之形視蜻蜓毫釐千里矣六道升沉亦猶是耳善<a 
name="0496b11" id="0496b11"></a>業純熟忽然飛升惡業純熟忽爾墜下世謂善惡無<a 
name="0496b12" id="0496b12"></a>應驗乃前業未謝今業未熟耳前業將謝今業<span class="corr" title='[巳&gt;已]'>已</span>純<a 
name="0496b13" id="0496b13"></a>則忽然變作莫為而為莫致而致矣觀一念嗔心即<a 
name="0496b14" id="0496b14"></a>化毒物乃知臨終報謝之頃尤所當謹或聞佛名或<a 
name="0496b15" id="0496b15"></a>聞經名或遇知識開導即得善趣正為是也。</p><a 
name="0496b16" id="0496b16"></a><p style="margin-left: 3em"><span class="headname">習氣</span></p><a 
name="0496b17" id="0496b17"></a><p style="text-indent: 0em; margin-left: 0em"><span class="linehead"></span>平等光明生佛無異為習氣差殊致粗妙不等而不<a 
name="0496b18" id="0496b18"></a>能透脫耳休論凡夫縱證聖果者亦未斷盡如舍利<a 
name="0496b19" id="0496b19"></a>弗有嗔習難陀有貪習畢陵有慢習多生習染豈同<a 
name="0496b20" id="0496b20"></a>兒戲然則當如何哉古人謂念念頻以佛知見治之<a 
name="0496b21" id="0496b21"></a>何謂佛知見明達心外無法法外無心心體光明湛<a 
name="0496b22" id="0496b22"></a>然常露更以大悲大願薰之此則佛菩薩之習也佛<a 
name="0496b23" id="0496b23"></a>菩薩習氣漸熟則無始惡習氣自然銷落矣。</p><a 
name="0496b24" id="0496b24"></a><p style="margin-left: 3em"><span class="headname">效驗</span></p><a 
name="0496b25" id="0496b25"></a><p style="text-indent: 0em; margin-left: 0em"><span class="linehead"></span>學道者效驗不在禪定神通天眼宿命等但在除惡<a 
name="0496b26" id="0496b26"></a>習廣心量令本地風光巍巍蕩蕩上契十方諸佛下<a 
name="0496b27" id="0496b27"></a>合六道群生沕然混合一體銷鎔唯同道者默默相<a 
name="0496c01" id="0496c01"></a>符三乘權漸了不能測此真效驗耳舍此別有均非<a 
name="0496c02" id="0496c02"></a>真正是故心地透脫赫奕光明則各項習氣自然脫<a 
name="0496c03" id="0496c03"></a>落吾輩尋常自然體察如僧有僧習俗有俗習王侯<a 
name="0496c04" id="0496c04"></a>有尊貴習宰官有傲慢習秀才有頭巾習小人有卑<a 
name="0496c05" id="0496c05"></a>諂習市井有欺詐習乃至禪有禪習講有講習千差<a 
name="0496c06" id="0496c06"></a>萬別習得精熟日用之中不覺不知默默發現常在<a 
name="0496c07" id="0496c07"></a>目前成一窠臼不能透出總有聰明伶俐廣學多能<a 
name="0496c08" id="0496c08"></a>者亦復不知不能自照可哀也哉惟速求心地光明<a 
name="0496c09" id="0496c09"></a>則自然銷落其神通天眼等一切殊勝不求自至矣。</p><a 
name="0496c10" id="0496c10"></a><p style="margin-left: 3em"><span class="headname">金剛種子</span></p><a 
name="0496c11" id="0496c11"></a><p style="text-indent: 0em; margin-left: 0em"><span class="linehead"></span>華嚴經云譬如丈夫食少金剛終竟不消要穿其身<a 
name="0496c12" id="0496c12"></a>出何以故金剛不與雜穢而同止故於如來所種少<a 
name="0496c13" id="0496c13"></a>善根亦復如是要穿一切有為諸行煩惱身過到於<a 
name="0496c14" id="0496c14"></a>無為究竟智處何以故此少善根不與有為諸行煩<a 
name="0496c15" id="0496c15"></a>惱而共住故又曰少作功力得無師自然智夫學道<a 
name="0496c16" id="0496c16"></a>者一聞是說即忻然自謂少種善根獲大果報即謂<a 
name="0496c17" id="0496c17"></a>聞名讀誦等少作功力便為金剛種子矣是大不然<a 
name="0496c18" id="0496c18"></a>審爾則無數在法中何嘗見有穿過諸行煩惱得無<a 
name="0496c19" id="0496c19"></a>師自然智者是皆錯解佛意也夫眾生本具無量劫<a 
name="0496c20" id="0496c20"></a>來不生不滅不動不變者名為金剛種智蓋為不知<a 
name="0496c21" id="0496c21"></a>無師發覆妄想攀緣顛倒馳逐歷劫<span class="corr" title='[巳&gt;已]'>已</span>來未曾暫省<a 
name="0496c22" id="0496c22"></a>為一切有為諸行煩惱覆裹然金剛種智雖曰迷昧<a 
name="0496c23" id="0496c23"></a>未曾變動亙古常然諸行煩惱雖曰淪流本自空寂<a 
name="0496c24" id="0496c24"></a>若藉佛光一念頓省則金剛種智迥然透露諸行煩<a 
name="0496c25" id="0496c25"></a>惱應時銷滅此一念間是為金剛種子是為於如來<a 
name="0496c26" id="0496c26"></a>所種少善根是為少作功力得無師自然智蓋為本<a 
name="0496c27" id="0496c27"></a>自天然非關造作故名自然智不可授受唯自<span class="corr" title='[巳&gt;己]'>己</span>知<a 
name="0497a01" id="0497a01"></a>故名無師智此一念間無量劫來所有無明煩惱根<a 
name="0497a02" id="0497a02"></a>塵業識黑白果報等一切無量無邊悉皆斷盡更無<a 
name="0497a03" id="0497a03"></a>餘遺此真金剛種子共無明等若不悉底斷盡則金<a 
name="0497a04" id="0497a04"></a>剛種子亦不透露故金剛種子透露之頃即無明等<a 
name="0497a05" id="0497a05"></a>斷盡時也亦如夜夢千般覺即隨滅佛者覺也既覺<a 
name="0497a06" id="0497a06"></a>之後雖不保護復生迷昧然其所起無明煩惱等相<a 
name="0497a07" id="0497a07"></a>如輕煙薄霧南嶽大師所謂轉復輕妙不同前也何<a 
name="0497a08" id="0497a08"></a>以故其無始無明煩惱<span class="corr" title='[巳&gt;已]'>已</span>曾徹底斷盡故雖暫起而<a 
name="0497a09" id="0497a09"></a>無力也金剛種智<span class="corr" title='[巳&gt;已]'>已</span>曾顯現故雖暫昧而易覺也又<a 
name="0497a10" id="0497a10"></a>此種智性明利故堅剛故能破除無明故是故無明<a 
name="0497a11" id="0497a11"></a>煩惱不得不消也又此無明本來無故無根本故是<a 
name="0497a12" id="0497a12"></a>故不得不消也故曰食少金剛終竟不消直至穿出<a 
name="0497a13" id="0497a13"></a>不與一切共止住也世人多疑曠劫以來無明煩惱<a 
name="0497a14" id="0497a14"></a>豈容頓斷金剛種智豈可頓明復生退縮者不知無<a 
name="0497a15" id="0497a15"></a>明本無故種智本具故本無故易斷本具故易明如<a 
name="0497a16" id="0497a16"></a>千年暗室一燈即破此暗不云我住<span class="corr" title='[巳&gt;已]'>已</span>久不肯頓去<a 
name="0497a17" id="0497a17"></a>也無明亦爾此燈不云我今初來未能頓明也種智<a 
name="0497a18" id="0497a18"></a>亦然學道者務令本具光明豁露則曠劫無明頓斷<a 
name="0497a19" id="0497a19"></a>若依稀彷彿不曾親見外法不破而欲藉聞名誦讀<a 
name="0497a20" id="0497a20"></a>識心領略者此即無明具在原是有為諸行而妄謂<a 
name="0497a21" id="0497a21"></a>金剛種子者迷中倍人也。</p><a 
name="0497a22" id="0497a22"></a><p style="margin-left: 3em"><span class="headname">歸無所得</span></p><a 
name="0497a23" id="0497a23"></a><p style="text-indent: 0em; margin-left: 0em"><span class="linehead"></span>楞嚴經末從三賢十聖等妙二覺入於如來妙莊嚴<a 
name="0497a24" id="0497a24"></a>海圓滿菩提歸無所得予謂直至成佛因圓果滿將<a 
name="0497a25" id="0497a25"></a>謂大有所得而乃歸無所得乎則知從前所證地位<a 
name="0497a26" id="0497a26"></a>進一位時但空一分而非得一分也分分空時分分<a 
name="0497a27" id="0497a27"></a>圓滿可見眾生本自圓滿但為有所得心反成虧欠<a 
name="0497b01" id="0497b01"></a>不知者欲向無所得中安排造作望成一尊佛故致<a 
name="0497b02" id="0497b02"></a>差別以落魔道然此無性海中無得法內舉意隨緣<a 
name="0497b03" id="0497b03"></a>隨其所作各成一類故曰各各自謂成無上道不知<a 
name="0497b04" id="0497b04"></a>纔有所得便是生死故曰實無所得然燈佛即與受<a 
name="0497b05" id="0497b05"></a>記也若要得時反不得若要成時反不成今學道者<a 
name="0497b06" id="0497b06"></a>未得相應正為自家心意識中必要得一個菩提成<a 
name="0497b07" id="0497b07"></a>一尊新佛或希望功德福報神通定慧等有此影子<a 
name="0497b08" id="0497b08"></a>蘊積胸中故永不相應也。</p><a 
name="0497b09" id="0497b09"></a><p style="margin-left: 3em"><span class="headname">生死</span></p><a 
name="0497b10" id="0497b10"></a><p style="text-indent: 0em; margin-left: 0em"><span class="linehead"></span>自心緣起幻化無窮知之者以為神通寶藏昧之者<a 
name="0497b11" id="0497b11"></a>以為生死輪迴傅大士曰一境雖無異三人乃見差<a 
name="0497b12" id="0497b12"></a>了茲名不實長御白牛車譬如真金隨緣造成釵釧<a 
name="0497b13" id="0497b13"></a>愚者迷失金體謂是釵釧生矣忽銷鎔為簪珥又謂<a 
name="0497b14" id="0497b14"></a>釵釧已死簪珥生矣隨虛妄相轉見有生死而不知<a 
name="0497b15" id="0497b15"></a>金體毫無變動故曰是諸法空相不生滅不垢淨不<a 
name="0497b16" id="0497b16"></a>增減也諸有智者可曉即生死法上全是無生之法<a 
name="0497b17" id="0497b17"></a>常住真體故六祖曰常即無常無常即常更無二法<a 
name="0497b18" id="0497b18"></a>也古佛偈曰如人掘路土私自造為像愚人謂像生<a 
name="0497b19" id="0497b19"></a>智者知路土後時官欲行還將像填路像本無生滅<a 
name="0497b20" id="0497b20"></a>路亦非新故前佛後佛同指眾生分中生死法內全<a 
name="0497b21" id="0497b21"></a>是無生之法何不悟而甘受生死更欲舍生死別求<a 
name="0497b22" id="0497b22"></a>無生轉益迷倒矣。</p><a 
name="0497b23" id="0497b23"></a><p style="margin-left: 3em"><span class="headname">大舜浚井法</span></p><a 
name="0497b24" id="0497b24"></a><p style="text-indent: 0em; margin-left: 0em"><span class="linehead"></span>火宅中觸目逢緣無非障道法具大知見有大力量<a 
name="0497b25" id="0497b25"></a>方能翻越所謂猛火生蓮若稍遲疑即為所焚矣吾<a 
name="0497b26" id="0497b26"></a>嘗以大舜浚井為比瞽叟必欲殺舜于井勢所難逃<a 
name="0497b27" id="0497b27"></a>方浚井時傍鑿一竅一旦掩之不知已從別道出矣<a 
name="0497c01" id="0497c01"></a>吾輩于五欲樊籠愛憎羈鎖中勢難逃避亦當傍鑿<a 
name="0497c02" id="0497c02"></a>一竅一旦掩之庶不為陷耳宣政間有老人平時未<a 
name="0497c03" id="0497c03"></a>見修行忽一日宴會親友於座間從容告別諸子駭<a 
name="0497c04" id="0497c04"></a>愕哭拜求遺訓但曰爾輩可五鼓起來幹辦自己事<a 
name="0497c05" id="0497c05"></a>諸子曰吾等家業頗豐且五鼓起來幹辦何事曰一<a 
name="0497c06" id="0497c06"></a>切皆非自己事在死時將得去者方為自己事如我<a 
name="0497c07" id="0497c07"></a>今日是也我從五六年來每五鼓起辦之人所未知<a 
name="0497c08" id="0497c08"></a>故覺範老人曰此事如絮裘百衲置之閑處天寒歲<a 
name="0497c09" id="0497c09"></a>晚有時而用也火宅中人既來南閻浮提出世一番<a 
name="0497c10" id="0497c10"></a>休教折本去頻自省察一日中種幾何福虧幾何本<a 
name="0497c11" id="0497c11"></a>願世人頻須種福辦自己事致死時可將去如大舜<a 
name="0497c12" id="0497c12"></a>浚井著著有出身之路不則一旦受掩不知將何望<a 
name="0497c13" id="0497c13"></a>也。</p><a 
name="0497c14" id="0497c14"></a><p style="margin-left: 3em"><span class="headname">返照回光</span></p><a 
name="0497c15" id="0497c15"></a><p style="text-indent: 0em; margin-left: 0em"><span class="linehead"></span>山河大地本常寂光無始來執為外境習之熟矣佛<a 
name="0497c16" id="0497c16"></a>菩薩設以方便教令回光返照非有光之可回照之<a 
name="0497c17" id="0497c17"></a>可返但了知一切萬法悉我常光則外相頓空而常<a 
name="0497c18" id="0497c18"></a>光頓顯故曰返照回光耳世人不知例皆要默坐定<a 
name="0497c19" id="0497c19"></a>心返照四大身中有常光或望肉團心上豁然透出<a 
name="0497c20" id="0497c20"></a>光明是以癡寂返照竟成魔事者眾矣。</p><a 
name="0497c21" id="0497c21"></a><p style="margin-left: 3em"><span class="headname">透脫</span></p><a 
name="0497c22" id="0497c22"></a><p style="text-indent: 0em; margin-left: 0em"><span class="linehead"></span>無始不能透脫蓋為法身隱於萬像之中然非實有<a 
name="0497c23" id="0497c23"></a>法身在萬像外為其所隱亦非實有萬像在法身外<a 
name="0497c24" id="0497c24"></a>而為能隱蓋萬像即法身法身即萬像眾生迷昧妄<a 
name="0497c25" id="0497c25"></a>見萬像故法身隱而假名萬像當萬像正顯現時即<a 
name="0497c26" id="0497c26"></a>是法身熾然顯現時也法界觀曰事既攬理則事虛<a 
name="0497c27" id="0497c27"></a>理實全事中之理挺然露現亦如求真金於瓶盤釵<a 
name="0498a01" id="0498a01"></a>釧之中左提右挈終不可得而不知渾身是金也求<a 
name="0498a02" id="0498a02"></a>法身於萬象者亦爾若見萬象渾是法身則應念透<a 
name="0498a03" id="0498a03"></a>出萬象即隱法身即顯方知萬象本無法身本有萬<a 
name="0498a04" id="0498a04"></a>象本隱法身本顯生死結業悉成夢事此所謂透脫<a 
name="0498a05" id="0498a05"></a>矣故長慶忽然大悟作偈曰萬象之中獨現身唯人<a 
name="0498a06" id="0498a06"></a>自肯乃方親昔時謬向途中覓今日看來火裏冰。</p><a 
name="0498a07" id="0498a07"></a><p style="margin-left: 3em"><span class="headname">融通</span></p><a 
name="0498a08" id="0498a08"></a><p style="text-indent: 0em; margin-left: 0em"><span class="linehead"></span>纔有絲毫便成隔礙乃為心境所縛聲色所膠如衣<a 
name="0498a09" id="0498a09"></a>敝絮行荊棘林裹牛皮於烈日下展轉不能自在終<a 
name="0498a10" id="0498a10"></a>日能所終日對待縱有細密功夫而不能融化奈何<a 
name="0498a11" id="0498a11"></a>永明大師曰物我遇智火之燄融唯心之爐妙哉斯<a 
name="0498a12" id="0498a12"></a>旨以盡法界虛空界為一唯心之大爐上至諸佛下<a 
name="0498a13" id="0498a13"></a>及群生并一切差別窒礙之物悉于中烹鍊徹底銷<a 
name="0498a14" id="0498a14"></a>融攪為一味了無乖異則取舍喪情識亡變化縱橫<a 
name="0498a15" id="0498a15"></a>無不自在通達故曰融則通矣不然雖有施為秪增<a 
name="0498a16" id="0498a16"></a>結業欲求融通得乎。</p><a 
name="0498a17" id="0498a17"></a><p style="margin-left: 3em"><span class="headname">說法</span></p><a 
name="0498a18" id="0498a18"></a><p style="text-indent: 0em; margin-left: 0em"><span class="linehead"></span>經云報化非真佛亦非說法者報化既非真佛則真<a 
name="0498a19" id="0498a19"></a>佛乃在法身故曰真佛無形真法無聲無形之形形<a 
name="0498a20" id="0498a20"></a>充法界無聲之聲聲遍剎塵既遍界是法身佛則遍<a 
name="0498a21" id="0498a21"></a>界是真法矣華嚴經曰塵說剎說熾然說無間歇說<a 
name="0498a22" id="0498a22"></a>忠國師曰墻壁瓦礫皆能放光說法洞山聞無情說<a 
name="0498a23" id="0498a23"></a>法之語遂大悟曰也大奇也大奇無情說法不思議<a 
name="0498a24" id="0498a24"></a>若將耳聽終難會眼處聞時便得知故遍界遍空總<a 
name="0498a25" id="0498a25"></a>是遮那妙體根塵幻化盡宜般若玄音有智者直下<a 
name="0498a26" id="0498a26"></a>信入即見真佛聞真法不知者乃將眼見耳聞即落<a 
name="0498a27" id="0498a27"></a>法塵墮在陰界縱有所得非真法矣世尊謂阿難曰<a 
name="0498b01" id="0498b01"></a>汝以緣心聽法此法亦緣古人亦曰汝等諸人纔見<a 
name="0498b02" id="0498b02"></a>我動兩片皮便來拱聽終日鴉鳴鵲噪卻不理會有<a 
name="0498b03" id="0498b03"></a>勸政黃牛出世說法者答曰煩萬象為我說法達此<a 
name="0498b04" id="0498b04"></a>則法身真佛不生不滅而亙古常存般若玄音非寂<a 
name="0498b05" id="0498b05"></a>非喧而熾然常說若必藉耳聽舌談是生滅之本虛<a 
name="0498b06" id="0498b06"></a>妄之法也。</p><a 
name="0498b07" id="0498b07"></a><p style="margin-left: 3em"><span class="headname">執默然無說</span></p><a 
name="0498b08" id="0498b08"></a><p style="text-indent: 0em; margin-left: 0em"><span class="linehead"></span>人果得道則終日說而無所說無所說而熾然說故<a 
name="0498b09" id="0498b09"></a>曰說時默默時說大施門開無壅塞法爾如是也今<a 
name="0498b10" id="0498b10"></a>有執默然無說為維摩入不二法門者病彼言說是<a 
name="0498b11" id="0498b11"></a>大不然竟不達維摩不說法音雷吼至今大地普聞<a 
name="0498b12" id="0498b12"></a>而乃謗為默耶經曰雖復不依言語道亦復不著無<a 
name="0498b13" id="0498b13"></a>言說雲巖曰雖非有為不是無語藥山曰第一不得<a 
name="0498b14" id="0498b14"></a>絕卻言語所有言語顯箇無語的彼病言說者不見<a 
name="0498b15" id="0498b15"></a>真法執作聲色縱橫故欲避喧趨寂耳。</p><a 
name="0498b16" id="0498b16"></a><p style="margin-left: 3em"><span class="headname">煩惱即菩提</span></p><a 
name="0498b17" id="0498b17"></a><p style="text-indent: 0em; margin-left: 0em"><span class="linehead"></span>古德云菩提本有不須用守煩惱本無不須用除何<a 
name="0498b18" id="0498b18"></a>以故為煩惱即是菩提故猶迷者謂東為西不知所<a 
name="0498b19" id="0498b19"></a>迷之西即東也則知迷處之西全無但有執見不須<a 
name="0498b20" id="0498b20"></a>除也其東本有但為不知不須覓也眾生無始無明<a 
name="0498b21" id="0498b21"></a>煩惱一切根塵識界全本如來藏妙真如性蓋為不<a 
name="0498b22" id="0498b22"></a>知執作外法以致生死輪轉若頓了悟則一切本無<a 
name="0498b23" id="0498b23"></a>原是如來藏也若未悟者但見一切不見如來藏若<a 
name="0498b24" id="0498b24"></a>了悟者但見如來藏不見一切猶如迷者但見有西<a 
name="0498b25" id="0498b25"></a>而不見有東悟者不但見本無西併東亦無定也一<a 
name="0498b26" id="0498b26"></a>切眾生乃欲捨煩惱而覓菩提亦如迷者欲捨西而<a 
name="0498b27" id="0498b27"></a>另覓東有是理乎世尊談空蕩有一切言教但破其<a 
name="0498c01" id="0498c01"></a>情不破其理但除其執不除其法故破無所破除無<a 
name="0498c02" id="0498c02"></a>所除本無實法也破迷人謂東為西之執而本無西<a 
name="0498c03" id="0498c03"></a>可破無東可與也有聞一切皆空等法將謂實有外<a 
name="0498c04" id="0498c04"></a>法可空遂硬撥置或閉眉合眼或不起一念等不知<a 
name="0498c05" id="0498c05"></a>本無外法而欲除本無菩提而欲覓亦如迷者本無<a 
name="0498c06" id="0498c06"></a>有西而欲舍之本無有東而欲覓之是謂迷中倍人<a 
name="0498c07" id="0498c07"></a>如來說為可憐憫者故纔見有法即無明矣謂東為<a 
name="0498c08" id="0498c08"></a>西矣更欲除之是以無明而除無明也則無明愈多<a 
name="0498c09" id="0498c09"></a>煩惱益厚而反謂之修行可乎一切萬法本是自己<a 
name="0498c10" id="0498c10"></a>如來藏現量性境彰現不知故名無明<span class="corr" title='[巳&gt;已]'>已</span>是一重障<a 
name="0498c11" id="0498c11"></a>法而又增欲除去之想真自心取自心非幻成幻法<a 
name="0498c12" id="0498c12"></a>矣玄沙大師曰猶如畫師自畫作虎狼刀劍地獄等<a 
name="0498c13" id="0498c13"></a>相卻自生怕怖此不是別人與汝為過一切眾生悉<a 
name="0498c14" id="0498c14"></a>從八識變起山河大地自己變幻而復自生憂喜若<a 
name="0498c15" id="0498c15"></a>識得無纖塵露現其識得處即為金剛眼睛以其堅<a 
name="0498c16" id="0498c16"></a>利破盡一切萬法故也又豈非不取無非幻非幻尚<a 
name="0498c17" id="0498c17"></a>不生幻法云何立是名妙蓮華金剛王寶覺乎學道<a 
name="0498c18" id="0498c18"></a>者當先具此金剛眼睛洞徹法界乃知迷處全空菩<a 
name="0498c19" id="0498c19"></a>提本有若不務此而自立外法乃千方百計破除逃<a 
name="0498c20" id="0498c20"></a>避希望菩提總是生盲之徒謂盆為日也。</p><a 
name="0498c21" id="0498c21"></a><p style="margin-left: 3em"><span class="headname">辯真偽</span></p><a 
name="0498c22" id="0498c22"></a><p style="text-indent: 0em; margin-left: 0em"><span class="linehead"></span>天台云無明即是佛性止也煩惱即是菩提觀也於<a 
name="0498c23" id="0498c23"></a>日用根塵中直下體認不須向外尋覓是為圓頓止<a 
name="0498c24" id="0498c24"></a>觀若果薦得後則無明轉為明煩惱轉為菩提矣今<a 
name="0498c25" id="0498c25"></a>有一種以詞害意者乃以無明煩惱為菩提愈令放<a 
name="0498c26" id="0498c26"></a>縱嗟乎夫佛性菩提既顯之後豈得復起無明煩惱<a 
name="0498c27" id="0498c27"></a>哉是為放縱六情誤解佛意也。</p><a 
name="0499a01" id="0499a01"></a><p style="margin-left: 3em"><span class="headname">諸經各稱第一</span></p><a 
name="0499a02" id="0499a02"></a><p style="text-indent: 0em; margin-left: 0em"><span class="linehead"></span>或謂諸部經中各自稱讚為第一華嚴固為稱性之<a 
name="0499a03" id="0499a03"></a>談無加矣法華曰諸經中王此謂第一般若曰一切<a 
name="0499a04" id="0499a04"></a>諸佛及法皆從此經出如是各各稱尊說妙果何部<a 
name="0499a05" id="0499a05"></a>可當第一耶予曰此部尊經亙古稱尊三界第一無<a 
name="0499a06" id="0499a06"></a>往不妙無處不真全體現前爾自不知故勞諸佛讚<a 
name="0499a07" id="0499a07"></a>揚聖賢重說猶尚不省乃向紙墨文字尋討不亦癡<a 
name="0499a08" id="0499a08"></a>乎昔有僧閱維摩經雲居曰汝念的什麼經答曰維<a 
name="0499a09" id="0499a09"></a>摩經雲居曰我問你那念的是什麼經其僧從此悟<a 
name="0499a10" id="0499a10"></a>入故見得自<span class="corr" title='[巳&gt;己]'>己</span>真經者一大藏俱為註解若不知則<a 
name="0499a11" id="0499a11"></a>反是乃以真經為註解而解於文字也豈不顛倒乎。</p><a 
name="0499a12" id="0499a12"></a><p style="margin-left: 3em"><span class="headname">藏公喻法</span></p><a 
name="0499a13" id="0499a13"></a><p style="text-indent: 0em; margin-left: 0em"><span class="linehead"></span>密藏開公當代奇衲興楞嚴開藏板時予猶及見嘗<a 
name="0499a14" id="0499a14"></a>語人曰道人做事當似蜘蛛打了一片大網身卻在<a 
name="0499a15" id="0499a15"></a>外進退自由若像了蠶便連身做在裏邊故此老不<a 
name="0499a16" id="0499a16"></a>拘縛此身忽然遁去無跡與亮座主何異是透網不<a 
name="0499a17" id="0499a17"></a>為纏縛也此喻不但世事即參禪學道亦爾一切無<a 
name="0499a18" id="0499a18"></a>智窮年鑽在禪道佛法裏邊自纏自裹永不能透東<a 
name="0499a19" id="0499a19"></a>坡曰不識廬山真面目只緣身在此山中。</p><a 
name="0499a20" id="0499a20"></a><p style="margin-left: 3em"><span class="headname">念佛法門</span></p><a 
name="0499a21" id="0499a21"></a><p style="text-indent: 0em; margin-left: 0em"><span class="linehead"></span>夫佛者覺也自心也念者想也觀也念佛即是觀心<a 
name="0499a22" id="0499a22"></a>觀心即是念佛非二法也解脫長者曰我得觀佛三<a 
name="0499a23" id="0499a23"></a>昧即念佛三昧也夫心何以觀佛何以念如上所言<a 
name="0499a24" id="0499a24"></a>各各本具大圓鏡智生佛同體迷而不知故須想念<a 
name="0499a25" id="0499a25"></a>觀察體究明達其光一顯則十方三世一切諸佛悉<a 
name="0499a26" id="0499a26"></a>皆念盡了無餘遺何以故同體故平等故無分別故<a 
name="0499a27" id="0499a27"></a>一即一切故一切即一故以各各言之亦皆念盡一<a 
name="0499b01" id="0499b01"></a>切即一故以同體言之亦皆念盡一即一切故如是<a 
name="0499b02" id="0499b02"></a>念如是觀即成三昧不離日用動靜行住坐臥見色<a 
name="0499b03" id="0499b03"></a>聞聲罄欬彈指悉皆念佛三昧也故曰佛真法身猶<a 
name="0499b04" id="0499b04"></a>若虛空既如虛空則無所不遍無所不在無有揀擇<a 
name="0499b05" id="0499b05"></a>彼此欲覓空者無處不是乃至渾身都是若不信者<a 
name="0499b06" id="0499b06"></a>欲舍此空另覓彼空豈為智者。</p><a 
name="0499b07" id="0499b07"></a><p style="margin-left: 3em"><span class="headname">轉物</span></p><a 
name="0499b08" id="0499b08"></a><p style="text-indent: 0em; margin-left: 0em"><span class="linehead"></span>楞嚴經曰一切眾生從無始來迷<span class="corr" title='[巳&gt;己]'>己</span>為物失於本心<a 
name="0499b09" id="0499b09"></a>為物所轉故於是中觀大觀小若能轉物則同如來<a 
name="0499b10" id="0499b10"></a>大慧禪師有頌曰若能轉物則同如來咄哉瞿曇謔<a 
name="0499b11" id="0499b11"></a>誑癡呆蓋盡大地都是自心原無有物何所轉乎恐<a 
name="0499b12" id="0499b12"></a>依文解義之流將謂實有物而強欲轉之故大慧重<a 
name="0499b13" id="0499b13"></a>頌發明也無物可轉是真轉物不知此者縱見佛為<a 
name="0499b14" id="0499b14"></a>佛轉聞法為法轉講道理為道理轉做功夫為功夫<a 
name="0499b15" id="0499b15"></a>轉乃至一切殊勝玄妙境界得力階級次第悉為所<a 
name="0499b16" id="0499b16"></a>轉埋沒其中永不能出何得淨裸裸赤灑灑故趙州<a 
name="0499b17" id="0499b17"></a>曰別人為菩提使老僧使得菩提南泉曰別人為十<a 
name="0499b18" id="0499b18"></a>二時使老僧使得十二時大慧曰能號令佛祖佛祖<a 
name="0499b19" id="0499b19"></a>號令他不得大光王入慈心三昧一切山河林樹鳥<a 
name="0499b20" id="0499b20"></a>獸人民悉皆向王頂禮設有毫髮未盡便成對壘故<a 
name="0499b21" id="0499b21"></a>曰一翳在目空華亂墜。</p><a 
name="0499b22" id="0499b22"></a><p style="margin-left: 3em"><span class="headname">宗教</span></p><a 
name="0499b23" id="0499b23"></a><p style="text-indent: 0em; margin-left: 0em"><span class="linehead"></span>古德曰宗是佛心教是佛語諸佛心口必不相違是<a 
name="0499b24" id="0499b24"></a>故一大藏教更無別法唯談一心一心之宗諸佛洞<a 
name="0499b25" id="0499b25"></a>然悉備於教則離教之外無別宗離宗之外無他教<a 
name="0499b26" id="0499b26"></a>若曰教乃天台賢首所傳宗係少室曹溪所授宗在<a 
name="0499b27" id="0499b27"></a>教外教在宗外故曰教外別傳豈得混濫審爾則天<a 
name="0499c01" id="0499c01"></a>台賢首親證古聖乃不明宗耶少室曹溪應聖之師<a 
name="0499c02" id="0499c02"></a>乃不明教耶夫曰教外別傳者指教中所詮非文字<a 
name="0499c03" id="0499c03"></a>語言之謂也若以文字語言為教非但不明宗亦不<a 
name="0499c04" id="0499c04"></a>知教矣得文字所詮見言外之旨則宗教兩得譬之<a 
name="0499c05" id="0499c05"></a>富人家業寶藏恐後遺失特置冊籍詳載自後子孫<a 
name="0499c06" id="0499c06"></a>閱冊而家寶瞭然若認冊為家寶此依文解義三世<a 
name="0499c07" id="0499c07"></a>佛冤也若以魚目為夜光水晶為碧玉而不按冊籍<a 
name="0499c08" id="0499c08"></a>此離經一字即同魔說也世人為名相所膠以教為<a 
name="0499c09" id="0499c09"></a>天台賢首以宗為少室曹溪不知向來看何教教中<a 
name="0499c10" id="0499c10"></a>談何法亦不知達磨傳何物豈南天竺另有一件奇<a 
name="0499c11" id="0499c11"></a>物中國所無者特航海來密付二祖乎。</p><a 
name="0499c12" id="0499c12"></a><p style="margin-left: 3em"><span class="headname">無明</span></p><a 
name="0499c13" id="0499c13"></a><p style="text-indent: 0em; margin-left: 0em"><span class="linehead"></span>教中有根本無明微細無明不知者謂根本無明歷<a 
name="0499c14" id="0499c14"></a>劫生死猶如盤根錯節極難除破故聞直指圓頓弗<a 
name="0499c15" id="0499c15"></a>信云豈無始無明而遽可破耶是不詳佛旨明示曰<a 
name="0499c16" id="0499c16"></a>不了第一義諦故號曰無明不達一法界相故心不<a 
name="0499c17" id="0499c17"></a>相應忽然念起名為無明則知無明者不了自心不<a 
name="0499c18" id="0499c18"></a>明見自心之謂也則無明頓破有何難哉夫不達根<a 
name="0499c19" id="0499c19"></a>本即為根本無明以無明為本即輪迴六道舍此無<a 
name="0499c20" id="0499c20"></a>明則無六道可得故曰根本無明若一達根本即根<a 
name="0499c21" id="0499c21"></a>本無明頓破非實有無明如盤根錯節也如人迷惑<a 
name="0499c22" id="0499c22"></a>謂東為西方實不轉迷東為西者即無明也迷豈有<a 
name="0499c23" id="0499c23"></a>實哉又如千年暗室一燈即破此暗豈謂我<span class="corr" title='[巳&gt;已]'>已</span>住千<a 
name="0499c24" id="0499c24"></a>年而不肯去哉眾生不知自心即號無明一念知之<a 
name="0499c25" id="0499c25"></a>即明矣豈實有無明掙住謂我住歷劫而不肯去者<a 
name="0499c26" id="0499c26"></a>故不詳佛意不照自心而謂根本無明極難破者此<a 
name="0499c27" id="0499c27"></a>正自帶枷鎖無明益厚矣又執根本無明雖破而微<a 
name="0500a01" id="0500a01"></a>細無明難斷者謂根本如樹根微細如樹枝枝繁則<a 
name="0500a02" id="0500a02"></a>視根本更難不知微細流注念念走作不能保護此<a 
name="0500a03" id="0500a03"></a>謂微細無明耳蓋為根本雖達而習氣難忘故古人<a 
name="0500a04" id="0500a04"></a>謂見道之後方可守道也所以古人既悟之後更無<a 
name="0500a05" id="0500a05"></a>他囑但令其保護長養休教不覺不知微細流注非<a 
name="0500a06" id="0500a06"></a>根本之外另有枝葉也。</p><a 
name="0500a07" id="0500a07"></a><p style="margin-left: 3em"><span class="headname">證</span></p><a 
name="0500a08" id="0500a08"></a><p style="text-indent: 0em; margin-left: 0em"><span class="linehead"></span>圓覺經云一切眾生皆證圓覺此係如來真語實語<a 
name="0500a09" id="0500a09"></a>夫證者即現有而實證非虛妄之法也如病傷寒則<a 
name="0500a10" id="0500a10"></a>謂之證舌作何色眼作何態種種外現非若他病之<a 
name="0500a11" id="0500a11"></a>有隱覆也是故清淨法身眾生現證佛眼大師曰眼<a 
name="0500a12" id="0500a12"></a>見色豈非證耳聞聲豈非證一一絕能所無處不現<a 
name="0500a13" id="0500a13"></a>證若知之者千了百當若不知者乃欲舍此而別求<a 
name="0500a14" id="0500a14"></a>實證夾山大師所謂勞持生死法唯向佛邊求目前<a 
name="0500a15" id="0500a15"></a>迷正理撥水覓浮漚也今之老宿耆舊俱不肯直下<a 
name="0500a16" id="0500a16"></a>承當謂此道須實脩實證夫清淨法身本絕思議豈<a 
name="0500a17" id="0500a17"></a>容脩證若加毫髮<span class="corr" title='[巳&gt;已]'>已</span>是白淨地上屙屎矣若頓了知<a 
name="0500a18" id="0500a18"></a>則本來<span class="corr" title='[巳&gt;已]'>已</span>證此即無脩之脩無證之證乃所謂真脩<a 
name="0500a19" id="0500a19"></a>實證耳噫難矣哉只為分明極翻令所得遲至哉言<a 
name="0500a20" id="0500a20"></a>乎。</p><a 
name="0500a21" id="0500a21"></a><p style="margin-left: 3em"><span class="headname">情與無情共一體</span></p><a 
name="0500a22" id="0500a22"></a><p style="text-indent: 0em; margin-left: 0em"><span class="linehead"></span>杞妻哭夫而城崩孟宗哭竹而冬筍李廣射石而沒<a 
name="0500a23" id="0500a23"></a>羽王祥臥冰而魚躍可驗法界唯心原是一體更無<a 
name="0500a24" id="0500a24"></a>情與非情之異第眾生執久自成隔礙非法界有差<a 
name="0500a25" id="0500a25"></a>別也蓋大地本是當人八識大圓鏡智城非外有杞<a 
name="0500a26" id="0500a26"></a>妻正哭之際意識專注但見其夫而不見有城則八<a 
name="0500a27" id="0500a27"></a>識隨緣而應現矣若執城為實有豈有崩哉李廣見<a 
name="0500b01" id="0500b01"></a>虎意識中唯有虎則八識之體全為虎矣後見為石<a 
name="0500b02" id="0500b02"></a>則意識轉變藏識從緣而為石矣豈復能入哉眾生<a 
name="0500b03" id="0500b03"></a>分中原是一體但意識自執為二而擾之是以不驗<a 
name="0500b04" id="0500b04"></a>若杞妻之純一無雜李廣之精決勇猛何患無驗哉<a 
name="0500b05" id="0500b05"></a>生西方者亦猶是耳以意識觀想彌陀及勝境久而<a 
name="0500b06" id="0500b06"></a>不散即藏識化為淨土矣故楞嚴經中地水火風非<a 
name="0500b07" id="0500b07"></a>因非緣皆是如來藏中循業發現也或疑此城係眾<a 
name="0500b08" id="0500b08"></a>人共有何杞妻一人而能變眾人之境耶曰是不知<a 
name="0500b09" id="0500b09"></a>共中不共共中共耳夫大圓鏡智如千燈同室光不<a 
name="0500b10" id="0500b10"></a>可分即共中共也各各不妨是燈即共中不共也夫<a 
name="0500b11" id="0500b11"></a>眾人同業感報同見此城即共中共也杞妻別業感<a 
name="0500b12" id="0500b12"></a>報即不共中共矣如神仙指石為金本亦是一人所<a 
name="0500b13" id="0500b13"></a>變別業感報而令眾生同得受用諸佛及大菩薩以<a 
name="0500b14" id="0500b14"></a>妙觀察智繫大圓鏡智故變大地作黃金攪長河為<a 
name="0500b15" id="0500b15"></a>酥酪而令眾生同得受用小乘菩薩與外道神仙亦<a 
name="0500b16" id="0500b16"></a>能變化但不知自心識變小乘則謂以神通定力能<a 
name="0500b17" id="0500b17"></a>變外道神仙則謂實有外物我神通能轉變之以此<a 
name="0500b18" id="0500b18"></a>分大小內外而體則無別也知得唯心識變物我一<a 
name="0500b19" id="0500b19"></a>體則轉識成智而為大乘菩薩久而勿失何不可以<a 
name="0500b20" id="0500b20"></a>轉變天地自在縱橫也哉。</p><a 
name="0500b21" id="0500b21"></a><p style="margin-left: 3em"><span class="headname">因果</span></p><a 
name="0500b22" id="0500b22"></a><p style="text-indent: 0em; margin-left: 0em"><span class="linehead"></span>普賢觀經云大乘因者即是實相大乘果者亦是實<a 
name="0500b23" id="0500b23"></a>相又曰初觀實相名因觀竟名果夫因果不外實相<a 
name="0500b24" id="0500b24"></a>實相不外自心自心不離當念而迷執者乃以過去<a 
name="0500b25" id="0500b25"></a>名因現在為果又以現在為因未來為果是皆虛妄<a 
name="0500b26" id="0500b26"></a>因果隔生而不能三世融徹一念具足不了實相之<a 
name="0500b27" id="0500b27"></a>體為玄因妙果也何則夫過去為因因<span class="corr" title='[巳&gt;已]'>已</span>謝滅感現<a 
name="0500c01" id="0500c01"></a>在之果則現在是實過去是虛以現在為因未來為<a 
name="0500c02" id="0500c02"></a>果則未來未至以現在為實則現在是實未來是虛<a 
name="0500c03" id="0500c03"></a>是故現在一念即是三世因果同時具足也一念之<a 
name="0500c04" id="0500c04"></a>內既酬往因復招後果以過去言之則此現在為果<a 
name="0500c05" id="0500c05"></a>矣以未來言之則此現在為因矣故曰即因即果因<a 
name="0500c06" id="0500c06"></a>果交徹則無始無量劫因果未來無量劫因果總屬<a 
name="0500c07" id="0500c07"></a>現在一念此一念即是無量劫無量劫即是一念故<a 
name="0500c08" id="0500c08"></a>文殊師利曰一念普觀無量劫無去無來亦無住如<a 
name="0500c09" id="0500c09"></a>是了知三世事超諸方便成十力又曰智入三世而<a 
name="0500c10" id="0500c10"></a>無來往既三世同時因果同體一念總具一念諦觀<a 
name="0500c11" id="0500c11"></a>現在一念了不可得既現在一念不可得則三世亦<a 
name="0500c12" id="0500c12"></a>不可得三世不可得則因果亦不可得因果不可得<a 
name="0500c13" id="0500c13"></a>則知無因果之因果無因果之因果是即實相因果<a 
name="0500c14" id="0500c14"></a>也是知因果乃實相之異名而實相乃因果之原本<a 
name="0500c15" id="0500c15"></a>龍女曰深達罪福相遍照於十方永嘉曰了即業障<a 
name="0500c16" id="0500c16"></a>本來空未了應須償宿債智者當念達得實相因果<a 
name="0500c17" id="0500c17"></a>之體以非因非果而因而果便能超越凌跨馳驟縱<a 
name="0500c18" id="0500c18"></a>橫迥然獨脫而不為因果之所籠罩如其不然總被<a 
name="0500c19" id="0500c19"></a>閻老子繩索穿卻鼻孔在。</p><a 
name="0500c20" id="0500c20"></a><p style="margin-left: 3em"><span class="headname">國土</span></p><a 
name="0500c21" id="0500c21"></a><p style="text-indent: 0em; margin-left: 0em"><span class="linehead"></span>十法界中依正果報所居國土悉由自心隨業所感<a 
name="0500c22" id="0500c22"></a>華嚴經中十信位中諸大菩薩所從來國名金色世<a 
name="0500c23" id="0500c23"></a>界等夫世界何以稱金色蓋凡夫創始入道乍得心<a 
name="0500c24" id="0500c24"></a>開猶未離于色塵曠劫以來執有外色虛妄受用今<a 
name="0500c25" id="0500c25"></a>雖乍破未能頓盡雖未終盡然巳信得總是自心實<a 
name="0500c26" id="0500c26"></a>無外色以自<span class="corr" title='[巳&gt;己]'>己</span>根境所變幻者為國土而自<span class="corr" title='[巳&gt;己]'>己</span>居之<a 
name="0500c27" id="0500c27"></a>則盡空法界一體平等而為金色世界矣何為金色<a 
name="0501a01" id="0501a01"></a>乃表自心無染白淨之色非世俗所有窒礙之色也<a 
name="0501a02" id="0501a02"></a>餘名雖別類此可知十住位中諸大菩薩所從來國<a 
name="0501a03" id="0501a03"></a>名寶華世界等夫世界何以名華既見自心則全體<a 
name="0501a04" id="0501a04"></a>住中根境互融事理開發無量妙義悉如華開放則<a 
name="0501a05" id="0501a05"></a>香氣馥郁故又名妙香等餘名類此可知而色法永<a 
name="0501a06" id="0501a06"></a>盡矣十行位中諸大菩薩所從來國名幢慧世界等<a 
name="0501a07" id="0501a07"></a>夫世界何以稱慧蓋自心既顯理事開敷欲興大願<a 
name="0501a08" id="0501a08"></a>發大悲則惟憑智慧幢者高勝義不傾動義以此大<a 
name="0501a09" id="0501a09"></a>義運載悲願生死海中不致沉沒了無傾動故名幢<a 
name="0501a10" id="0501a10"></a>慧也餘名類此可知十迴向中諸大菩薩所從來國<a 
name="0501a11" id="0501a11"></a>名妙寶世界等夫世界何以稱妙寶萬行紛然而了<a 
name="0501a12" id="0501a12"></a>無所得纖塵絕跡而遍界彌綸出死入生而如幻化<a 
name="0501a13" id="0501a13"></a>廣行悲願而非有非無如摩尼珠不思不為能隨眾<a 
name="0501a14" id="0501a14"></a>意而雨寶無盡如大圓鏡無造無作天然任運而寫<a 
name="0501a15" id="0501a15"></a>像無窮故稱妙寶餘名類此可知毘盧遮那以華藏<a 
name="0501a16" id="0501a16"></a>莊嚴世界海重重無盡交徹融攝為國土此皆可以<a 
name="0501a17" id="0501a17"></a>意得即今我等同業眾生名娑婆世界以地水火風<a 
name="0501a18" id="0501a18"></a>等為國土堅濕煖動等為有喜怒哀樂等情所載也<a 
name="0501a19" id="0501a19"></a>諸天外道神仙等各以苦樂相間粗妙不等為國土<a 
name="0501a20" id="0501a20"></a>魚龍等以水為國土蟲蟻等以巖穴樹隙為國土地<a 
name="0501a21" id="0501a21"></a>獄三途以刀山劍樹等為國土如是乃至無量無邊<a 
name="0501a22" id="0501a22"></a>差別不可說不可說苦樂不同麤妙不等一人一國<a 
name="0501a23" id="0501a23"></a>土各自受用各不相知悉從自心所感則吾輩將來<a 
name="0501a24" id="0501a24"></a>所生國土可知矣請問大眾二六時中心所向意所<a 
name="0501a25" id="0501a25"></a>緣趣所從志所往新新無間運運不停不事覺知而<a 
name="0501a26" id="0501a26"></a>發現者於十界中屬何道耶心志所在即成國土現<a 
name="0501a27" id="0501a27"></a>前所有視不見聽不聞有亦同無而嘿嘿發現者或<a 
name="0501b01" id="0501b01"></a>在娑婆而緣別國或在禪林而緣廛市或在廛市而<a 
name="0501b02" id="0501b02"></a>緣淨土回頭一省了了自知不待問人而將來受用<a 
name="0501b03" id="0501b03"></a>可以立見余每勸人倘未發明未得穩當或習氣未<a 
name="0501b04" id="0501b04"></a>淨力量未充則專持楞嚴法華大乘佛法為國土日<a 
name="0501b05" id="0501b05"></a>作課程管教心神漸染藏識薰成則現在將來以大<a 
name="0501b06" id="0501b06"></a>乘法寶為國土決不生在別國且得與諸上善人同<a 
name="0501b07" id="0501b07"></a>會一處智者以為何如。</p><a 
name="0501b08" id="0501b08"></a><a 
name="0501b09" id="0501b09"></a><p><span class="juanname">天樂鳴空集卷下<span class="note">(終)</span></span></p><a 
name="0501b10" id="0501b10"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　助刻芳名<br><a 
name="0501b11" id="0501b11"></a>　善信吳周瑾　譚吉瑄　徐善　高以永<br><a 
name="0501b12" id="0501b12"></a>　　　高佑&#x91F2;　沈蕙纕　王亦含　王贊佺<br><a 
name="0501b13" id="0501b13"></a>　　　王履恒　孫去瑕　張拔　朱有禮<br><a 
name="0501b14" id="0501b14"></a>　　　盛民譽　周元經<br><a 
name="0501b15" id="0501b15"></a><br><a 
name="0501b16" id="0501b16"></a>　比丘濟　蘇　真　介　德　芳　性　論<br><a 
name="0501b17" id="0501b17"></a>　　　如　珂　了　蘊　照　先　通　戒<br><a 
name="0501b18" id="0501b18"></a>　　　大　昌</p></div></div>
<hr>【經文資訊】嘉興藏第 20 冊 No. B097 天樂鳴空集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index867c.html?index=J20nB097" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J20nB097_003 by HTTrack Website Copier/3.x [XR&CO'2014], Tue, 07 Jun 2016 07:09:46 GMT -->
</html>
