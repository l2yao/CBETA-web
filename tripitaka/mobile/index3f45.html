<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T36n1736_010 by HTTrack Website Copier/3.x [XR&CO'2014], Tue, 07 Jun 2016 06:54:29 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1842226168&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT36n1736&amp;utmp=%2Fmobile%2Findex.php%3Findex%3DT36n1736_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc1dd.html?index=T36n1736_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第36冊<br/>No.1736 大方廣佛華嚴經隨疏演義鈔 (90卷)<br/>【唐 澄觀述】<br/>第 10 卷</p>
	<a href="index9b64.html?index=T36n1736_011" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T36">
<div class="root" id="1736" sutra_name="大方廣佛華嚴經隨疏演義鈔" sutra_juan="[卷10]">　
<a 
name="0070b14" id="0070b14"></a><a 
name="0070b15" id="0070b15"></a><a 
name="0070b16" id="0070b16"></a><p><span class="juanname">大方廣佛華嚴經隨疏演義鈔卷<a 
name="0070b17" id="0070b17"></a>第十</span></p><a 
name="0070b18" id="0070b18"></a><a 
name="0070b19" id="0070b19"></a><p style="margin-left: 4em"><span class="byline">唐清涼山大華嚴寺沙門澄觀述</span></p><a 
name="0070b20" id="0070b20"></a><p style="text-indent: 0em; margin-left: 0em"><span class="linehead"></span>第三義理分齊中。疏文分二。先總明大意。<a 
name="0070b21" id="0070b21"></a>後今顯別教下。開章別釋。前中分三。初<a 
name="0070b22" id="0070b22"></a>結前生後。二總顯深廣。三結屬所攝。今初<a 
name="0070b23" id="0070b23"></a>兩句。前句結前。謂前教攝中不別明攝者。<a 
name="0070b24" id="0070b24"></a>以五教中第五圓教。指於此經義當已攝。<a 
name="0070b25" id="0070b25"></a>況諸師立教。皆以華嚴為圓故知圓攝。後<a 
name="0070b26" id="0070b26"></a>未知下。一句生後。</p><p style="text-indent: 0em; margin-left: 0em"><span class="linehead"></span>疏。然此教海下。第二總<a 
name="0070b27" id="0070b27"></a>明深廣。有法喻合。令初至方顯深廣。法<a 
name="0070b28" id="0070b28"></a>說也。初二句總標。宏大也。即是廣義。色空交<a 
name="0070b29" id="0070b29"></a>映德用重重。釋深義也。然上二句言含<a 
name="0070c01" id="0070c01"></a>法喻。如海傍無邊涯連天一色。空徹海底。<a 
name="0070c02" id="0070c02"></a>海映空天。即下四門之二。總攝歸真。並皆<a 
name="0070c03" id="0070c03"></a>空淨。理事無礙。即色空交映。色不礙空。<a 
name="0070c04" id="0070c04"></a>空不礙色也。德用重重。即唯明深義。具十<a 
name="0070c05" id="0070c05"></a>玄門。重重無盡。即事事無礙。如海十德互相<a 
name="0070c06" id="0070c06"></a>周遍。</p><p style="text-indent: 0em; margin-left: 0em"><span class="linehead"></span>疏。語其橫收下。釋上廣也。如下二<a 
name="0070c07" id="0070c07"></a>地中。說人天十善等。即其文也。總無下。雙<a 
name="0070c08" id="0070c08"></a>結深廣。疏。其猶下。喻明可知。</p><p style="text-indent: 0em; margin-left: 0em"><span class="linehead"></span>疏。前之四<a 
name="0070c09" id="0070c09"></a>教下。法合。以四教合於百川。圓教合於大<a 
name="0070c10" id="0070c10"></a>海。於中先正合。後解妨。今初。言尚非三四<a 
name="0070c11" id="0070c11"></a>況初二者。合前故隨一滴&#x9008;異百川。即舉<a 
name="0070c12" id="0070c12"></a>勝顯劣。三即終教。四即頓教。初二即小乘<a 
name="0070c13" id="0070c13"></a>及與始教。雖有戒善。是圓教戒善。尚不同<a 
name="0070c14" id="0070c14"></a>終頓之勝。以彼不能事事無礙故。況初二<a 
name="0070c15" id="0070c15"></a>之劣。以彼尚不得二空。及事理無礙等故。<a 
name="0070c16" id="0070c16"></a>其猶大海尚異江河。況於溝洫。</p><p style="text-indent: 0em; margin-left: 0em"><span class="linehead"></span>疏。斯則有<a 
name="0070c17" id="0070c17"></a>其所通。無其所局者。二釋妨也。謂有難言。<a 
name="0070c18" id="0070c18"></a>先則總收。後則總揀。二義天隔何以會通。故<a 
name="0070c19" id="0070c19"></a>為此釋。總收者。約其所通。如圓教中有小<a 
name="0070c20" id="0070c20"></a>乘戒善之法四諦因緣。有始教中十地十<a 
name="0070c21" id="0070c21"></a>如八識四智。有終教中事理無礙。有頓教中<a 
name="0070c22" id="0070c22"></a>言思斯絕等。如海有百川之水。水義同也。<a 
name="0070c23" id="0070c23"></a>後總揀者。約無其所局。如小乘唯人空自<a 
name="0070c24" id="0070c24"></a>利。始教五性三乘。終教不說德用該收。頓<a 
name="0070c25" id="0070c25"></a>教一向事理雙絕等。如彼百川不同鹹味。<a 
name="0070c26" id="0070c26"></a>不具十德。海則具之。一次二不宿三餘<a 
name="0070c27" id="0070c27"></a>水入中四普同五無六深七廣八大身九潮十<a 
name="0070c28" id="0070c28"></a>普受大雨。</p><p style="text-indent: 0em; margin-left: 0em"><span class="linehead"></span>疏。故此圓教下。結屬所攝。於中<a 
name="0070c29" id="0070c29"></a>三。初總顯深廣。次一乘有二下。別釋深義。<a 
name="0071a01" id="0071a01"></a>後通妨。二中言同教者。謂終頓二教。雖說<a 
name="0071a02" id="0071a02"></a>一性一相無二無三。不辯圓融具德。事事<a 
name="0071a03" id="0071a03"></a>無礙故非別教。而別教中有一性一相事理<a 
name="0071a04" id="0071a04"></a>無礙。言思斯絕。同彼二教。</p><p style="text-indent: 0em; margin-left: 0em"><span class="linehead"></span>疏。以別該同下。<a 
name="0071a05" id="0071a05"></a>三通妨難。謂有難言。既同頓同實。何異頓<a 
name="0071a06" id="0071a06"></a>實。故此通云。即此同中必有別義。如事理<a 
name="0071a07" id="0071a07"></a>無礙。必有事事無礙耳。猶彼江水入海亦<a 
name="0071a08" id="0071a08"></a>鹹。</p><p style="text-indent: 0em; margin-left: 0em"><span class="linehead"></span>疏。今顯別教下。第二開章別釋中二。先<a 
name="0071a09" id="0071a09"></a>標章。後初中下。依章別釋。釋初章中三。初<a 
name="0071a10" id="0071a10"></a>具列。次略釋。後結廣從略。疏教即能詮下<a 
name="0071a11" id="0071a11"></a>二略釋也。但釋教義理事．二對。言乃至光<a 
name="0071a12" id="0071a12"></a>香等者。謂諸法顯義體。但能詮理並為教<a 
name="0071a13" id="0071a13"></a>體。如下教體中明。有以光明而為佛事<a 
name="0071a14" id="0071a14"></a>等是也。義即所詮。即五教等一切義理者。<a 
name="0071a15" id="0071a15"></a>如前立教中約所詮。差別七十五法八識等<a 
name="0071a16" id="0071a16"></a>義。十對法等皆是義也。疏。理即生空等者。<a 
name="0071a17" id="0071a17"></a>具五教理。生空所顯。是小乘教理。二空所<a 
name="0071a18" id="0071a18"></a>顯。是始教理。無性真如。是終教理。而言等<a 
name="0071a19" id="0071a19"></a>者。等餘二教之理。謂頓教理亦即無性真如。<a 
name="0071a20" id="0071a20"></a>體絕安立。如性雙遣。亦不離如。圓教之理。<a 
name="0071a21" id="0071a21"></a>總融諸理。無有障礙耳。</p><p style="text-indent: 0em; margin-left: 0em"><span class="linehead"></span>疏。事即色心等<a 
name="0071a22" id="0071a22"></a>者。等取其餘事類。如身廣有多義。謂六道<a 
name="0071a23" id="0071a23"></a>四聖等。若事門中無不此攝。</p><p style="text-indent: 0em; margin-left: 0em"><span class="linehead"></span>疏。餘可思<a 
name="0071a24" id="0071a24"></a>者。即餘八門。謂三境智者。即五教所觀之境。<a 
name="0071a25" id="0071a25"></a>能觀之智。總收不出二諦二智。別即初小乘<a 
name="0071a26" id="0071a26"></a>四諦涅槃為境。無漏淨慧為智。及他心等<a 
name="0071a27" id="0071a27"></a>十智。始教亦通四諦二諦等為境。加行根<a 
name="0071a28" id="0071a28"></a>本後得等智。終教則是三諦等境。權實無礙<a 
name="0071a29" id="0071a29"></a>等智。頓教則無境為境。絕智為智。圓教則<a 
name="0071b01" id="0071b01"></a>無盡之境。無盡之智。四行位者。五教。修行不<a 
name="0071b02" id="0071b02"></a>同得位差別。位通因通果。五因果自互<a 
name="0071b03" id="0071b03"></a>不通。如七方便等為因。須陀洹等為果。等<a 
name="0071b04" id="0071b04"></a>覺已下皆因妙覺為果等。六依即國土。正<a 
name="0071b05" id="0071b05"></a>即佛身等。七體則法報。用則應化等。八<a 
name="0071b06" id="0071b06"></a>人則覺者等。法則菩提等。九逆則婆須無厭<a 
name="0071b07" id="0071b07"></a>等。順則觀音正趣等。十應即赴感。佛及菩薩<a 
name="0071b08" id="0071b08"></a>等。感即當機。菩薩眾生等。各隨五教以<a 
name="0071b09" id="0071b09"></a>辯差別。諸教具有故云可思。又此十對初<a 
name="0071b10" id="0071b10"></a>一為總。後後漸略。若辯次第者。如來說<a 
name="0071b11" id="0071b11"></a>能詮之教。所詮之理。則無法不盡。法有教<a 
name="0071b12" id="0071b12"></a>理行果。行果並在所詮理中故。二就所詮<a 
name="0071b13" id="0071b13"></a>理。雖復眾多不出事之與理。即性及相無<a 
name="0071b14" id="0071b14"></a>法不攝。三理該下八。且置而勿論。就其事<a 
name="0071b15" id="0071b15"></a>中不出境智。四智觀於境。便有造修之行。<a 
name="0071b16" id="0071b16"></a>所成之位。五行位。未極總屬因收。極則為<a 
name="0071b17" id="0071b17"></a>果。六果中多法不出依正。因亦有之。七隨<a 
name="0071b18" id="0071b18"></a>依正中皆有體用。如正中體者法報。用者<a 
name="0071b19" id="0071b19"></a>應化。依中體者法性等剎。用者應物隨現。交<a 
name="0071b20" id="0071b20"></a>入無礙因門例然。八正中自有人法不同。以<a 
name="0071b21" id="0071b21"></a>法成人。以人弘法。九於人中逆化順化。<a 
name="0071b22" id="0071b22"></a>十人之逆順必有感應。宜逆化感之。則婆<a 
name="0071b23" id="0071b23"></a>須等應之。宜順化感之。則文殊等應之。<a 
name="0071b24" id="0071b24"></a>若依後後開一成二。則法彌多矣。謂如果<a 
name="0071b25" id="0071b25"></a>分依正為二。因亦如之。則有四矣。正有<a 
name="0071b26" id="0071b26"></a>體用。依亦如之。則成八矣。如是相望展轉<a 
name="0071b27" id="0071b27"></a>成多。不必全爾。是故疏中不為此釋耳。<a 
name="0071b28" id="0071b28"></a>又此十對。就其正意總相該收。以為十玄<a 
name="0071b29" id="0071b29"></a>所依體事。若以義取。隨一事中即有十<a 
name="0071c01" id="0071c01"></a>對。如下勝音蓮華處說。故下但約一塵即<a 
name="0071c02" id="0071c02"></a>具十對。</p><p style="text-indent: 0em; margin-left: 0em"><span class="linehead"></span>疏。第二攝歸真實者。疏文有三。初<a 
name="0071c03" id="0071c03"></a>標章。次真空絕相者。即指法之本後。後經云<a 
name="0071c04" id="0071c04"></a>下。引文證成。二中。然杜順和尚法界觀中。<a 
name="0071c05" id="0071c05"></a>總有三觀。一真空絕相觀。二事理無礙觀。三<a 
name="0071c06" id="0071c06"></a>周遍含容觀。即是今疏四門之中。後之三<a 
name="0071c07" id="0071c07"></a>門。初攝歸真實。即真空絕相觀也。於中自<a 
name="0071c08" id="0071c08"></a>有四句十門。一會色歸空觀。二明空即色觀。<a 
name="0071c09" id="0071c09"></a>三空色無礙觀。四泯絕無寄觀。此為四句。<a 
name="0071c10" id="0071c10"></a>前二各四。故為十門。初句四門者。前三同<a 
name="0071c11" id="0071c11"></a>言色不即空。以即空故。釋則不同。一色即<a 
name="0071c12" id="0071c12"></a>空。明不即斷空。以即真空故。二色不<a 
name="0071c13" id="0071c13"></a>空。明青黃等不即真空。以青黃無體故。即<a 
name="0071c14" id="0071c14"></a>是真空。三色不即空。空中無色可即。故<a 
name="0071c15" id="0071c15"></a>云不即空。以會色歸空。無有體故。即是<a 
name="0071c16" id="0071c16"></a>真空。上三以法揀情。四色即是空。以無性<a 
name="0071c17" id="0071c17"></a>故。如色既然。萬法皆爾。第二明空即色觀<a 
name="0071c18" id="0071c18"></a>亦四門。前之三門。準前釋言同釋別。但翻<a 
name="0071c19" id="0071c19"></a>云空不即色。以即色故。亦有三義。一空不<a 
name="0071c20" id="0071c20"></a>即色。斷空不即色。以真空必不異色故。<a 
name="0071c21" id="0071c21"></a>二空不即色。以空理非青黃故非色。青<a 
name="0071c22" id="0071c22"></a>黃之真。必不異青黃。故云即色。三空不<a 
name="0071c23" id="0071c23"></a>即色。空是所依故不即色。必與能依為<a 
name="0071c24" id="0071c24"></a>所依。故云即色也。上三揀情。四空即是色。<a 
name="0071c25" id="0071c25"></a>凡是真空。必不異色故。第三空色無礙觀<a 
name="0071c26" id="0071c26"></a>者。謂色舉體是真空故。色不盡而空現。空<a 
name="0071c27" id="0071c27"></a>舉體不異色故。空即色而空不隱。是故二<a 
name="0071c28" id="0071c28"></a>法無礙一味。第四泯絕無寄觀者。謂此真空<a 
name="0071c29" id="0071c29"></a>不可言即色不即色即空不即空。一切法<a 
name="0072a01" id="0072a01"></a>皆不可。不可亦不可。此語亦不受。&#x9008;絕無<a 
name="0072a02" id="0072a02"></a>寄。言解不及。以生心動念乖法體故。以<a 
name="0072a03" id="0072a03"></a>前八門揀情顯理。第三門解終趣行。第四<a 
name="0072a04" id="0072a04"></a>門正成行體。由解成行。行起解絕。上皆法<a 
name="0072a05" id="0072a05"></a>界觀義。所以疏中。不廣引者。以第三色空<a 
name="0072a06" id="0072a06"></a>無礙。濫於第二事理無礙觀故。彼所以立<a 
name="0072a07" id="0072a07"></a>者。以第四泯絕無寄。泯前三故。故名真空<a 
name="0072a08" id="0072a08"></a>絕相。今但取一門總意。亦即泯絕無寄。又欲<a 
name="0072a09" id="0072a09"></a>令四門成四種法界故。初門即事。次門即<a 
name="0072a10" id="0072a10"></a>理。三即事理無礙。四即事事無礙。故第三事<a 
name="0072a11" id="0072a11"></a>理無礙觀中。疏文分三。初總標。二一理遍於<a 
name="0072a12" id="0072a12"></a>事下。別釋。三上之十事下。總結。今初。言十<a 
name="0072a13" id="0072a13"></a>對皆無礙者。謂一教義無礙。二事理無礙。<a 
name="0072a14" id="0072a14"></a>三行位無礙。乃至十應感無礙。今且約事<a 
name="0072a15" id="0072a15"></a>理者。事理是所詮法中之總故。又諸處多<a 
name="0072a16" id="0072a16"></a>明理事無礙故。為成四法界故。</p><p style="text-indent: 0em; margin-left: 0em"><span class="linehead"></span>疏。一理遍<a 
name="0072a17" id="0072a17"></a>於事下。第二別釋十門即為十別。一一門<a 
name="0072a18" id="0072a18"></a>中多先正釋。後會前義。即前性相。不同中十<a 
name="0072a19" id="0072a19"></a>對之義。或一門會一義。或二門同會一義。<a 
name="0072a20" id="0072a20"></a>或一門以會多義。至文當知。又十對中唯<a 
name="0072a21" id="0072a21"></a>會法性。以是同教一乘義理分齊故。如前<a 
name="0072a22" id="0072a22"></a>云三乘一乘別。今但會一乘五性一性別。<a 
name="0072a23" id="0072a23"></a>今但會一性。十對皆然。今初。第一門不會。<a 
name="0072a24" id="0072a24"></a>至第二門。一時會故。疏中三。初標門。次謂<a 
name="0072a25" id="0072a25"></a>無分限下。正釋。謂理不可分故無分限。事<a 
name="0072a26" id="0072a26"></a>隨緣別故。分位歷然。而不相雜。故得相<a 
name="0072a27" id="0072a27"></a>遍。今明理不異事故遍事中。後故一一纖<a 
name="0072a28" id="0072a28"></a>塵下。結成遍義。若不全遍則理可分。事<a 
name="0072a29" id="0072a29"></a>不全攝亦不即理。如一纖塵。事事皆爾。正<a 
name="0072b01" id="0072b01"></a>遍此時。不妨遍餘。故亦非餘處無理。全<a 
name="0072b02" id="0072b02"></a>此全彼。亦非二理。</p><p style="text-indent: 0em; margin-left: 0em"><span class="linehead"></span>疏。二事遍於理門者。文<a 
name="0072b03" id="0072b03"></a>中二。先正明。後會前。前中所以要全同<a 
name="0072b04" id="0072b04"></a>者。以事無別體。還如理故。若不全同。則<a 
name="0072b05" id="0072b05"></a>不如理。色不異空義不極成。然相遍二門<a 
name="0072b06" id="0072b06"></a>超情難見。何者。謂事既有分。理即無分。<a 
name="0072b07" id="0072b07"></a>如何得遍。若塵遍法界。塵應非小。理遍<a 
name="0072b08" id="0072b08"></a>同事。應如小塵。今明由事與理。有非<a 
name="0072b09" id="0072b09"></a>一非異義故。以非異故全同。以非一故<a 
name="0072b10" id="0072b10"></a>不壞。分別則事理兩分。如海之波。一波<a 
name="0072b11" id="0072b11"></a>全遍大海。以同海故。大海全在小波。以海<a 
name="0072b12" id="0072b12"></a>無二故。全在一波。亦全在諸波。同一海<a 
name="0072b13" id="0072b13"></a>故。</p><p style="text-indent: 0em; margin-left: 0em"><span class="linehead"></span>疏。由上二義下。二會前義。於中二。先會<a 
name="0072b14" id="0072b14"></a>一性。後會一乘。前中三。初明一性五性。二<a 
name="0072b15" id="0072b15"></a>明成佛不成佛。三明無性即佛性。初中先正<a 
name="0072b16" id="0072b16"></a>明。後引證。前中謂事有分限。理無分限。五<a 
name="0072b17" id="0072b17"></a>性約事。一性約理。今理遍事。則一性之<a 
name="0072b18" id="0072b18"></a>理。全在五性之中。事遍於理。五性即是一<a 
name="0072b19" id="0072b19"></a>性。故云互該徹故皆同一性。</p><p style="text-indent: 0em; margin-left: 0em"><span class="linehead"></span>疏。故出現下。<a 
name="0072b20" id="0072b20"></a>二引證。此文釋通二義。一正是事事無礙義。<a 
name="0072b21" id="0072b21"></a>以眾生及佛皆是事故。今取釋文皆同一性<a 
name="0072b22" id="0072b22"></a>之義故。證事理無礙。由理遍事故眾生<a 
name="0072b23" id="0072b23"></a>隨理而在佛中。</p><p style="text-indent: 0em; margin-left: 0em"><span class="linehead"></span>疏。理遍事故一成一切成<a 
name="0072b24" id="0072b24"></a>下。第二明成佛不成佛義。謂理無二實。故<a 
name="0072b25" id="0072b25"></a>該多事而皆成也。理如虛空故事同理而<a 
name="0072b26" id="0072b26"></a>無成矣。經云。譬如虛空下。引證。亦出現品<a 
name="0072b27" id="0072b27"></a>成正覺中義引之耳。文云。佛子。譬如虛空<a 
name="0072b28" id="0072b28"></a>一切世界若成若壞。常無增減。何以故。虛空<a 
name="0072b29" id="0072b29"></a>無生故。諸佛菩提亦復如是。若成正覺不<a 
name="0072c01" id="0072c01"></a>成正覺亦無增減。何以故。菩提無相無非<a 
name="0072c02" id="0072c02"></a>相。無一無種種故。即無所成義由上二義。<a 
name="0072c03" id="0072c03"></a>欲成則念念常成。欲不成則十方三際無<a 
name="0072c04" id="0072c04"></a>成佛者。故成與不成自在無礙。</p><p style="text-indent: 0em; margin-left: 0em"><span class="linehead"></span>疏。一性無<a 
name="0072c05" id="0072c05"></a>性即是佛性者。第三會佛性義。先正會。後故<a 
name="0072c06" id="0072c06"></a>涅槃下。引證。以第一義空即佛性故。大意<a 
name="0072c07" id="0072c07"></a>秖爾。欲窮法源。故復略引。然此經二十七。<a 
name="0072c08" id="0072c08"></a>師子吼品。問於佛性。總有六問。一問云何<a 
name="0072c09" id="0072c09"></a>為佛性<span class="note">(一問體性)</span>二以何義故。名說佛性<span class="note">(二問<a 
name="0072c10" id="0072c10"></a>性名義)</span>三何故復名常樂我淨<span class="note">(三問性德)</span>四若一<a 
name="0072c11" id="0072c11"></a>切眾生有佛性者。何故不見一切眾生所有<a 
name="0072c12" id="0072c12"></a>佛性<span class="note">(四問眾生不見所以)</span>五十住菩薩住何等法。不<a 
name="0072c13" id="0072c13"></a>得了了見於佛性。佛住何等法而了了<a 
name="0072c14" id="0072c14"></a>見<span class="note">(五問住法差別)</span>六十住菩薩以何等眼不了了<a 
name="0072c15" id="0072c15"></a>見。佛何眼而了了見<span class="note">(六問用眼不同)</span>答中答第一<a 
name="0072c16" id="0072c16"></a>問經云。佛性者。名第一義空。第一義空名<a 
name="0072c17" id="0072c17"></a>為智慧。所言空者。不見空與不空。智者<a 
name="0072c18" id="0072c18"></a>見空及與不空。常與無常。苦之與樂。我與<a 
name="0072c19" id="0072c19"></a>無我。空者。一切生死。不空者。謂大涅槃。乃<a 
name="0072c20" id="0072c20"></a>至云。無我者。即是生死。我者。謂大涅槃。見<a 
name="0072c21" id="0072c21"></a>一切空。不見不空。不名中道。乃至云。見<a 
name="0072c22" id="0072c22"></a>一切無我。不見我者。不名中道。中道者。名<a 
name="0072c23" id="0072c23"></a>為佛性。以是義故佛性常恒無有變異。無<a 
name="0072c24" id="0072c24"></a>明覆故。令諸眾生不能得見。薦福釋云。然<a 
name="0072c25" id="0072c25"></a>佛性有二。一性得。二修得。佛性名第一義<a 
name="0072c26" id="0072c26"></a>空。第一義空名為智慧。智慧者。即性得中<a 
name="0072c27" id="0072c27"></a>道智慧覺性。如密嚴云。如來清淨藏。亦名<a 
name="0072c28" id="0072c28"></a>無垢智。常住無始終。離四句言說。亦如<a 
name="0072c29" id="0072c29"></a>下經云無相智無礙智。具足在於眾生身<a 
name="0073a01" id="0073a01"></a>中等。非是從緣智慧。名智慧也有自性<a 
name="0073a02" id="0073a02"></a>遍照法界光明義。故名智慧也。從所言空<a 
name="0073a03" id="0073a03"></a>下。明修得性。修得覺性。觀第一義空。不見<a 
name="0073a04" id="0073a04"></a>空與不空。離有無相故。從智者見空下。<a 
name="0073a05" id="0073a05"></a>明見中道之人。智者即佛及菩薩也。從空<a 
name="0073a06" id="0073a06"></a>者下。明空有等法也。空即遍計依他。不空<a 
name="0073a07" id="0073a07"></a>即圓成實性。下文云。一切諸法皆是虛假。隨<a 
name="0073a08" id="0073a08"></a>其滅處。即是第一義空等。故知第一義空。是<a 
name="0073a09" id="0073a09"></a>不空如來藏。非空如來藏。諸佛菩薩真俗雙<a 
name="0073a10" id="0073a10"></a>觀。有無齊照。故名中道。又準下文云。佛<a 
name="0073a11" id="0073a11"></a>性云何為空。第一義空故。云何非空。以其<a 
name="0073a12" id="0073a12"></a>常故。云何非空非非空。能與善法作種<a 
name="0073a13" id="0073a13"></a>子故。準此經文。第一義空。不是空如來藏。<a 
name="0073a14" id="0073a14"></a>上即薦福意。亦有深理。今正釋者。與上少<a 
name="0073a15" id="0073a15"></a>異。初云佛性者。名第一義空。第一義空。名<a 
name="0073a16" id="0073a16"></a>為智慧者。即雙標空智。以第一義空該通<a 
name="0073a17" id="0073a17"></a>心境故。明即是智慧。揀異瓦礫非情。從所<a 
name="0073a18" id="0073a18"></a>言空者下。經自雙釋二義。所言空者。即是<a 
name="0073a19" id="0073a19"></a>牒上第一義空。以空有雙絕。方名第一義<a 
name="0073a20" id="0073a20"></a>空。故云不見空與不空。智者見空及與不空<a 
name="0073a21" id="0073a21"></a>下。釋上智慧。經文稍略。若具應云所言智<a 
name="0073a22" id="0073a22"></a>慧者。能見於空及與不空。故此中者字。非<a 
name="0073a23" id="0073a23"></a>是人也。秖是牒詞。此中言見。非約修見。但<a 
name="0073a24" id="0073a24"></a>明性見。本有智性。能了空義及不空故。若<a 
name="0073a25" id="0073a25"></a>無本智。誰知空不空耶。我無我等亦爾。約<a 
name="0073a26" id="0073a26"></a>修見者。自在下經。佛答第五六問中。及<a 
name="0073a27" id="0073a27"></a>無明覆下。方論見不見耳。今以即智明<a 
name="0073a28" id="0073a28"></a>空。故名第一義空。即空之智。方是常恒智<a 
name="0073a29" id="0073a29"></a>性。不生故常。不滅故恒。古德引下經空等二<a 
name="0073b01" id="0073b01"></a>門。證成第一義空。非空如來藏。今觀所<a 
name="0073b02" id="0073b02"></a>引。正證是空如來藏義。云何非空已下。方<a 
name="0073b03" id="0073b03"></a>證名為智慧之義。空智相成方為真佛性<a 
name="0073b04" id="0073b04"></a>義。則知。二藏亦不相離。以其佛性妄法不<a 
name="0073b05" id="0073b05"></a>染。故名為空。具恒沙妙德。故名不空。要<a 
name="0073b06" id="0073b06"></a>空諸妄方顯不空之德。故不相離思之。又<a 
name="0073b07" id="0073b07"></a>言第一義空者。第一義諦上論空故。明知<a 
name="0073b08" id="0073b08"></a>空性智性無二性也。故初言即是第一義<a 
name="0073b09" id="0073b09"></a>空。又云。見一切空。不見不空。不名中道。<a 
name="0073b10" id="0073b10"></a>中道者名為佛性。若爾雙見。方有佛性。不<a 
name="0073b11" id="0073b11"></a>雙見時。應無佛性。故知一切空不空等言<a 
name="0073b12" id="0073b12"></a>含於能所。約其所見空與不空。即是中道<a 
name="0073b13" id="0073b13"></a>佛性。約其能見即是智慧。若不雙見不<a 
name="0073b14" id="0073b14"></a>識佛性。若見中道名見佛性。餘如彼經<a 
name="0073b15" id="0073b15"></a>及疏。</p><p style="text-indent: 0em; margin-left: 0em"><span class="linehead"></span>疏。又出現云。無一眾生下。第二會一<a 
name="0073b16" id="0073b16"></a>乘無不有者。釋成一乘之義。若有一人無<a 
name="0073b17" id="0073b17"></a>智慧性。即有二乘三乘耳。三依理成事門<a 
name="0073b18" id="0073b18"></a>中二。先總釋。後會前。前中言要因理成者。<a 
name="0073b19" id="0073b19"></a>以諸緣起皆無自性故。由無性理事方成<a 
name="0073b20" id="0073b20"></a>故。故中論云。以有空義故。一切法得成。又<a 
name="0073b21" id="0073b21"></a>離真心無別體故。疏於中有二下。第二會<a 
name="0073b22" id="0073b22"></a>上二義。由前離真心外無別體故。成初<a 
name="0073b23" id="0073b23"></a>具分唯識。由前無性理成。故成真如隨緣<a 
name="0073b24" id="0073b24"></a>之義。今初。言具分者。以不生滅與生滅。<a 
name="0073b25" id="0073b25"></a>和合非一非異名阿賴耶識。即是具分。以<a 
name="0073b26" id="0073b26"></a>具有生滅不生滅故。不生滅即如來藏。即<a 
name="0073b27" id="0073b27"></a>會前唯心真妄別中即通真心也。若不全<a 
name="0073b28" id="0073b28"></a>依真心。事不依理故。唯約生滅。便非具<a 
name="0073b29" id="0073b29"></a>分。有云。影外有質為半頭唯識。質影俱彰<a 
name="0073c01" id="0073c01"></a>為具分者。此乃唯識宗中之具分耳。次引<a 
name="0073c02" id="0073c02"></a>證言覺林偈。即夜摩宮中偈讚品。先有喻<a 
name="0073c03" id="0073c03"></a>云。譬如工畫師。分布諸彩色。虛妄取異色。<a 
name="0073c04" id="0073c04"></a>大種無差別等。疏所引偈。即合上半。初句<a 
name="0073c05" id="0073c05"></a>合譬如工畫師。下三句皆合分布諸彩色。次<a 
name="0073c06" id="0073c06"></a>引證具分偈亦合分布諸彩色。並如夜摩<a 
name="0073c07" id="0073c07"></a>偈讚品釋。</p><p style="text-indent: 0em; margin-left: 0em"><span class="linehead"></span>疏。二明真如隨緣成故者。即會前<a 
name="0073c08" id="0073c08"></a>真如隨緣凝然別中隨緣義也。緣從真起。故<a 
name="0073c09" id="0073c09"></a>依理成。離如來藏一切諸法不可得故。如<a 
name="0073c10" id="0073c10"></a>問明品釋。</p><p style="text-indent: 0em; margin-left: 0em"><span class="linehead"></span>疏。四事能顯理門中分二。先正<a 
name="0073c11" id="0073c11"></a>明。後引證。前中謂由事攬理成者。躡前第三<a 
name="0073c12" id="0073c12"></a>門也。故事虛而理實者。由攬理成事。離<a 
name="0073c13" id="0073c13"></a>理無事故。事即虛理則實也。以事虛故能<a 
name="0073c14" id="0073c14"></a>顯實理。事若有實。實理則隱。以事虛故。全<a 
name="0073c15" id="0073c15"></a>事中之理。挺然露現。如波相虛令水現也。<a 
name="0073c16" id="0073c16"></a>以波攬水成。故波虛而水實。是故波能顯<a 
name="0073c17" id="0073c17"></a>水。若離波說水。即事外明空。疏。依他無<a 
name="0073c18" id="0073c18"></a>性等者。釋成上義。即是會前依他空有即離<a 
name="0073c19" id="0073c19"></a>別中即義。既云無性即是圓成。明非但無<a 
name="0073c20" id="0073c20"></a>遍計妄性。別有圓成。是所顯理。後夜摩下。<a 
name="0073c21" id="0073c21"></a>引證。總引三文。初夜摩偈。即力林菩薩偈。<a 
name="0073c22" id="0073c22"></a>三偈連綿。二引十忍品。即如嚮忍。三引須<a 
name="0073c23" id="0073c23"></a>彌偈。即勝慧菩薩偈。下半云。如是解法性。<a 
name="0073c24" id="0073c24"></a>即見盧舍那。此前有一偈。反釋云。迷惑無<a 
name="0073c25" id="0073c25"></a>知者。妄取五蘊相。不了彼真性。是人不見<a 
name="0073c26" id="0073c26"></a>佛。其中深旨如隨經疏文。</p><p style="text-indent: 0em; margin-left: 0em"><span class="linehead"></span>疏。五以理奪事<a 
name="0073c27" id="0073c27"></a>門等者。於中分二。先正釋。後會前。今初。<a 
name="0073c28" id="0073c28"></a>言事既全理即事盡無遺者。以離真理外<a 
name="0073c29" id="0073c29"></a>無片事可得故。斯則水存。已壞波矣。</p><p style="text-indent: 0em; margin-left: 0em"><span class="linehead"></span>疏。<a 
name="0074a01" id="0074a01"></a>故說生佛不增不減下。二會前也。於中三。<a 
name="0074a02" id="0074a02"></a>初正會。次引證。後非約一分眾生下。揀異權<a 
name="0074a03" id="0074a03"></a>宗。</p><p style="text-indent: 0em; margin-left: 0em"><span class="linehead"></span>疏。出現品云下。引證。略引二經。初引出<a 
name="0074a04" id="0074a04"></a>現云。乃至云設一切等者。其乃至中合云。<a 
name="0074a05" id="0074a05"></a>菩提無相無非相。無一無種種故。佛子。假<a 
name="0074a06" id="0074a06"></a>使有人能化作恒河沙等心。一一心復化作<a 
name="0074a07" id="0074a07"></a>恒河沙等佛。皆無色無形無相。如是盡恒<a 
name="0074a08" id="0074a08"></a>河沙劫無有休息。佛子。於汝意云何。此<a 
name="0074a09" id="0074a09"></a>人化心化作如來。凡有幾何如來性起。妙<a 
name="0074a10" id="0074a10"></a>德菩薩言。如我解於仁所說義。化與不化<a 
name="0074a11" id="0074a11"></a>等無有異。云何問言凡有幾何。普賢菩薩<a 
name="0074a12" id="0074a12"></a>言。善哉佛子。如汝所說。設一切眾生下同<a 
name="0074a13" id="0074a13"></a>疏。末後云皆以無相平等故者。義引合云<a 
name="0074a14" id="0074a14"></a>等無有異。何以故。菩提無相故。若無有相<a 
name="0074a15" id="0074a15"></a>則無增減。</p><p style="text-indent: 0em; margin-left: 0em"><span class="linehead"></span>疏。不增不減經下。二引他經。言<a 
name="0074a16" id="0074a16"></a>雖小異而文義多同。</p><p style="text-indent: 0em; margin-left: 0em"><span class="linehead"></span>疏。六事能隱理門。即<a 
name="0074a17" id="0074a17"></a>隨緣之中別義。以隨緣成事。此事遍於真<a 
name="0074a18" id="0074a18"></a>理故。事顯理隱也。</p><p style="text-indent: 0em; margin-left: 0em"><span class="linehead"></span>疏。故法身下。引證。即法<a 
name="0074a19" id="0074a19"></a>身經。疏。財首偈云者。即問明品。未曾有<a 
name="0074a20" id="0074a20"></a>一法得入於法性。釋曰。妄想體虛無可入<a 
name="0074a21" id="0074a21"></a>故。七真理即事門者。以事必依理虛無體<a 
name="0074a22" id="0074a22"></a>故。是故此理舉體皆事。方為真理。如水即<a 
name="0074a23" id="0074a23"></a>波。無動而非濕。故水即波也。</p><p style="text-indent: 0em; margin-left: 0em"><span class="linehead"></span>疏。法性不違<a 
name="0074a24" id="0074a24"></a>法相等故者。等字。等於餘文。具云法性不<a 
name="0074a25" id="0074a25"></a>違相。法相不違性。生不違法性。法性<a 
name="0074a26" id="0074a26"></a>不違生。此兩對明事理無違相。不違性。<a 
name="0074a27" id="0074a27"></a>生不違性。自屬事能顯理。及第八事法即<a 
name="0074a28" id="0074a28"></a>理門故。但略引性不違相一句。即第二十<a 
name="0074a29" id="0074a29"></a>九經。</p><p style="text-indent: 0em; margin-left: 0em"><span class="linehead"></span>疏。上之二門下。併合七八二門。會前<a 
name="0074b01" id="0074b01"></a>五義。一會二諦空有即離別中相即義也。濕<a 
name="0074b02" id="0074b02"></a>喻真諦。波喻俗諦。夜摩偈者。即精進林菩<a 
name="0074b03" id="0074b03"></a>薩偈。彼初偈云。諸法無差別。無有能知者。<a 
name="0074b04" id="0074b04"></a>唯佛與佛知。智慧究竟故。次文即云。如金<a 
name="0074b05" id="0074b05"></a>與金色。其性無差別。法非法亦然。體性無<a 
name="0074b06" id="0074b06"></a>有異。然法非法。有其二義。一善法為法。惡<a 
name="0074b07" id="0074b07"></a>法為非法。此順標中諸法無差別。二者法相<a 
name="0074b08" id="0074b08"></a>為法。法性為非法。即金喻法性。色喻法相。<a 
name="0074b09" id="0074b09"></a>今文正用後意。故證事法即理。二諦相即。</p><a 
name="0074b10" id="0074b10"></a><p style="text-indent: 0em; margin-left: 0em"><span class="linehead"></span>疏。此亦喻於如來之藏。與阿賴耶展轉無別<a 
name="0074b11" id="0074b11"></a>者。二重會前唯心真妄別中通真心義。即<a 
name="0074b12" id="0074b12"></a>金喻如來藏。色喻生死等。故密嚴云。如來<a 
name="0074b13" id="0074b13"></a>清淨藏。世間阿賴耶。如金與指環。展轉無<a 
name="0074b14" id="0074b14"></a>差別。由前第三門中已會故。致亦言。</p><p style="text-indent: 0em; margin-left: 0em"><span class="linehead"></span>疏。又<a 
name="0074b15" id="0074b15"></a>由事即理下。會不斷常亦是二諦門中開出。</p><a 
name="0074b16" id="0074b16"></a><p style="text-indent: 0em; margin-left: 0em"><span class="linehead"></span>疏。又由理事相即故。起滅同時者。會四相<a 
name="0074b17" id="0074b17"></a>時一前後別中一時之義。事全同理。故事<a 
name="0074b18" id="0074b18"></a>即滅也。以事虛無體故引偈。即善慧菩薩。</p><a 
name="0074b19" id="0074b19"></a><p style="text-indent: 0em; margin-left: 0em"><span class="linehead"></span>疏。亦令究竟下。會能所斷證。即離別中相<a 
name="0074b20" id="0074b20"></a>即義也。然引十地斷惑經文。但初一句是<a 
name="0074b21" id="0074b21"></a>斷惑相。三時無斷方說斷故。後之一句是般<a 
name="0074b22" id="0074b22"></a>若相。今以般若亦為能斷故。因便引之。<a 
name="0074b23" id="0074b23"></a>故論釋此句云。即是觀行相。謂無分別智體<a 
name="0074b24" id="0074b24"></a>絕名言。真智內發。不同聲聞依聲而悟。故<a 
name="0074b25" id="0074b25"></a>既為真智。故可斷惑。疏。迴向品云無有智<a 
name="0074b26" id="0074b26"></a>外如者。亦證斷惑能所不二。義如前說。上<a 
name="0074b27" id="0074b27"></a>所引經。皆至下本文自當曉了。</p><p style="text-indent: 0em; margin-left: 0em"><span class="linehead"></span>疏。九真理<a 
name="0074b28" id="0074b28"></a>非事門者。謂即事之理而非是事。以真妄<a 
name="0074b29" id="0074b29"></a>異故。實非虛故。所依非能依故。如即波<a 
name="0074c01" id="0074c01"></a>之水非波。以濕非動故。是則不異有之真<a 
name="0074c02" id="0074c02"></a>空。空存也。</p><p style="text-indent: 0em; margin-left: 0em"><span class="linehead"></span>疏。十事法非理門者。謂全理之<a 
name="0074c03" id="0074c03"></a>事。而恒非理。以性相異故。能依非所依<a 
name="0074c04" id="0074c04"></a>故。是故舉體全理。而事相宛然。如全水之<a 
name="0074c05" id="0074c05"></a>波。波恒非水。以動非濕故。是則不異空之<a 
name="0074c06" id="0074c06"></a>幻事。事存也疏。上七八二門下。用前四門<a 
name="0074c07" id="0074c07"></a>會前佛身無為。有為別中無為義也。然大品<a 
name="0074c08" id="0074c08"></a>亦云。須菩提白佛言世尊。若是法平等無<a 
name="0074c09" id="0074c09"></a>有高下。為是有為為是無為。佛言。非有<a 
name="0074c10" id="0074c10"></a>為法。非無為法。何以故。離有為法。無為法<a 
name="0074c11" id="0074c11"></a>不可得。離無為法。有為法不可得。須菩<a 
name="0074c12" id="0074c12"></a>提。有為無為不合不散。皆其義也。</p><p style="text-indent: 0em; margin-left: 0em"><span class="linehead"></span>疏。上之<a 
name="0074c13" id="0074c13"></a>十事下。第三總結。即結釋十門。於中二。先<a 
name="0074c14" id="0074c14"></a>總標。後約理望事下。別束十門以成八字。<a 
name="0074c15" id="0074c15"></a>理望於事有成有壞有即有離者。一有<a 
name="0074c16" id="0074c16"></a>成者。即第三依理成事門。二有壞者。即第<a 
name="0074c17" id="0074c17"></a>五以理奪事門。既奪彼事事則壞也。三有<a 
name="0074c18" id="0074c18"></a>即者。即第七真理即事門。四有離者。即第九<a 
name="0074c19" id="0074c19"></a>真理非事門。疏。事望於理有顯有隱有一<a 
name="0074c20" id="0074c20"></a>有異者。亦有四門。一有顯者。即第四事能顯<a 
name="0074c21" id="0074c21"></a>理門。二有隱者。即第六事能隱理門。三有<a 
name="0074c22" id="0074c22"></a>一者。即第八事法即理門。四有異者。即第十<a 
name="0074c23" id="0074c23"></a>事法非理門。此上言成壞等者。就功能說<a 
name="0074c24" id="0074c24"></a>如有成者。是理成事。非理自成。則一一門。<a 
name="0074c25" id="0074c25"></a>皆有事理無礙。故云約理望事。約事望理。<a 
name="0074c26" id="0074c26"></a>餘可思之。上來相參。故有四對八義。而初<a 
name="0074c27" id="0074c27"></a>相遍二門。今不會者。以相遍之義。義皆相<a 
name="0074c28" id="0074c28"></a>似。非如一成一壞等故。故不顯之。又相遍<a 
name="0074c29" id="0074c29"></a>者。即後八門之所以。故謂由相遍方有成壞<a 
name="0075a01" id="0075a01"></a>等耳。若欲攝者。即事理相即二義所。收後<a 
name="0075a02" id="0075a02"></a>之不即二門。即不壞能所方有相遍。有相<a 
name="0075a03" id="0075a03"></a>遍故。方論不即。疏。逆順自在等者。事理相<a 
name="0075a04" id="0075a04"></a>望。各四義中。皆二義逆。二義順。謂依理成<a 
name="0075a05" id="0075a05"></a>事。真理即事順也。以理奪事。真理非事逆也。<a 
name="0075a06" id="0075a06"></a>事能顯理。事法即理順也。事能隱理。事法非<a 
name="0075a07" id="0075a07"></a>理逆也。欲成即成。欲壞即壞。故云自在。成<a 
name="0075a08" id="0075a08"></a>不礙壞。壞不礙成。顯不礙隱。隱不礙顯。<a 
name="0075a09" id="0075a09"></a>故云無礙。正當成時即是壞等。故得同<a 
name="0075a10" id="0075a10"></a>時。四對皆無前後。故云頓起。又上四對。<a 
name="0075a11" id="0075a11"></a>何以約理望事。但云成等。不云顯等。約<a 
name="0075a12" id="0075a12"></a>事望理。但云顯等。不云成等。深有所以。<a 
name="0075a13" id="0075a13"></a>何者事從理生。可許云成。理非新有。但可<a 
name="0075a14" id="0075a14"></a>言顯。事成必滅。故得云壞。真理常住。故但<a 
name="0075a15" id="0075a15"></a>云隱。其即之與一。離之與異。大旨即同。<a 
name="0075a16" id="0075a16"></a>細明亦異。理無形相。但可即事。而事有萬<a 
name="0075a17" id="0075a17"></a>差。故可言與理冥一。理絕諸相。故云離<a 
name="0075a18" id="0075a18"></a>事。事有差異。異云異理。上約義別。有此<a 
name="0075a19" id="0075a19"></a>不同。若統收者。應成五對無礙之義。一相<a 
name="0075a20" id="0075a20"></a>遍對。二相成對。三相害對。四相即對。五不即<a 
name="0075a21" id="0075a21"></a>對。五中前四。明事理不離。後一明事理不<a 
name="0075a22" id="0075a22"></a>即。又五對中共有三義。成顯二義一對。是<a 
name="0075a23" id="0075a23"></a>事理相作義。奪隱及不即二對。是事理相違<a 
name="0075a24" id="0075a24"></a>義。相遍及相即二對。是事理不相礙義。又由<a 
name="0075a25" id="0075a25"></a>第二相作故。有第四相即。由相即故。所<a 
name="0075a26" id="0075a26"></a>以相遍。由有第三相害故。有第五不即。<a 
name="0075a27" id="0075a27"></a>又若無不即。無可相遍。故說真空妙有。各<a 
name="0075a28" id="0075a28"></a>有四義。約理望事。即真空四義。一廢己成<a 
name="0075a29" id="0075a29"></a>他義。即依理成事門。二泯他顯己義。即真理<a 
name="0075b01" id="0075b01"></a>奪事門。三自他俱存義。即真理非事門。四自<a 
name="0075b02" id="0075b02"></a>他俱泯義。即真理即事門。由其即故。而互<a 
name="0075b03" id="0075b03"></a>泯也。又初及三。即理遍於事。門以自存故<a 
name="0075b04" id="0075b04"></a>舉體成他。故遍他也。後約事望理。即妙有<a 
name="0075b05" id="0075b05"></a>四義。一顯他自盡義。即事能顯理門。二自顯<a 
name="0075b06" id="0075b06"></a>隱他義。即事能隱理門。三自他俱存義。即事<a 
name="0075b07" id="0075b07"></a>法非理門。四自他俱泯義。即事法即理門。又<a 
name="0075b08" id="0075b08"></a>初及三。即事遍於理門。以自存故而能顯<a 
name="0075b09" id="0075b09"></a>他。故遍他也。故說約法存亡無礙真空隱<a 
name="0075b10" id="0075b10"></a>顯自在。第四周遍含容觀。於中二。先標舉<a 
name="0075b11" id="0075b11"></a>章門。後依章別釋。今初。然此觀名。即法<a 
name="0075b12" id="0075b12"></a>界觀中之名。以當事事無礙。以理有普遍<a 
name="0075b13" id="0075b13"></a>廣容二義。融於諸事。皆能周遍含容。眾多義<a 
name="0075b14" id="0075b14"></a>門。皆悉由此二義而有。然法界觀立十觀<a 
name="0075b15" id="0075b15"></a>名。與十玄不同。故今疏云。且依古德顯十<a 
name="0075b16" id="0075b16"></a>玄門。即依藏和尚也。至相已有而小有不<a 
name="0075b17" id="0075b17"></a>同。於中文二下。開章。疏今初一同時下。二依<a 
name="0075b18" id="0075b18"></a>章別釋。釋其二章。即為二別。今釋初章。疏<a 
name="0075b19" id="0075b19"></a>文有三。初列名總顯。二指事別明。三結例<a 
name="0075b20" id="0075b20"></a>成益。今初十名全依賢首。是故上云。且依<a 
name="0075b21" id="0075b21"></a>古德就列名中。其第二廣狹自在門。同法<a 
name="0075b22" id="0075b22"></a>界觀中廣容普遍之義。而名小異此門。賢首<a 
name="0075b23" id="0075b23"></a>新立以替至相十玄。諸藏純雜具德門。意云<a 
name="0075b24" id="0075b24"></a>一行為純。萬行為雜等。即事事無礙義。若<a 
name="0075b25" id="0075b25"></a>一理為純。萬行為雜。即事理無礙。恐濫事<a 
name="0075b26" id="0075b26"></a>理無礙。所以改之。主伴一門至相所無。而<a 
name="0075b27" id="0075b27"></a>有唯心迴轉善成門。今為玄門所以。故不<a 
name="0075b28" id="0075b28"></a>立之。而列名次。亦異於彼。彼云。一同時具<a 
name="0075b29" id="0075b29"></a>足相應門。二因陀羅網境界門。三祕密隱顯<a 
name="0075c01" id="0075c01"></a>俱成門。四微細相容安立門。五十世隔法異<a 
name="0075c02" id="0075c02"></a>成門。六諸藏純雜具德門。七一多相容不同<a 
name="0075c03" id="0075c03"></a>門。八諸法相即自在門。九唯心迴轉善成門。<a 
name="0075c04" id="0075c04"></a>十託事顯法生解門。今此十門不依至相<a 
name="0075c05" id="0075c05"></a>者。以賢首所立有次第故。一同時具足相<a 
name="0075c06" id="0075c06"></a>應門。以是總故。冠於九門之初。二廣狹門<a 
name="0075c07" id="0075c07"></a>別中先辯此者。是別門之由。由上事理無<a 
name="0075c08" id="0075c08"></a>礙中。事理相遍故。生下諸門。且約事如理<a 
name="0075c09" id="0075c09"></a>遍故廣。不壞事相故狹。故為事事無礙之<a 
name="0075c10" id="0075c10"></a>始。三由廣狹無礙故。所遍有多。以一望<a 
name="0075c11" id="0075c11"></a>多故。有一多相容。相容則二體俱存。但力<a 
name="0075c12" id="0075c12"></a>用交徹耳。四由此容彼。彼便即此。由此遍<a 
name="0075c13" id="0075c13"></a>彼。此便即彼等故。有相即門。五由互相攝。<a 
name="0075c14" id="0075c14"></a>則互有隱顯。謂攝他時。他可見故。有相<a 
name="0075c15" id="0075c15"></a>入門。又攝他時。他無體故。有相即門。攝<a 
name="0075c16" id="0075c16"></a>他他雖存。而不可見故。有隱顯門。以為<a 
name="0075c17" id="0075c17"></a>門別故。故此三門皆由相攝而有。相入則<a 
name="0075c18" id="0075c18"></a>如二鏡互照。相即則如波水相收。隱顯則<a 
name="0075c19" id="0075c19"></a>如片月相映。六由此攝他。一切齊攝。彼攝<a 
name="0075c20" id="0075c20"></a>亦然。故有微細相容安立門。七由互攝重<a 
name="0075c21" id="0075c21"></a>重故。有帝網無盡。八由既如帝網。隨一即<a 
name="0075c22" id="0075c22"></a>是一切無盡故。有託事顯法生解門。九由<a 
name="0075c23" id="0075c23"></a>上八皆是所依。所依之法既融。次辯能依。<a 
name="0075c24" id="0075c24"></a>能依之時亦爾。十由法法皆然故。隨舉其<a 
name="0075c25" id="0075c25"></a>一。則便為主。連帶緣起。便有主伴。廣如<a 
name="0075c26" id="0075c26"></a>下釋。然刊定記。則分德相業用。各有十玄。<a 
name="0075c27" id="0075c27"></a>德相十者。一同時具足相應德。二相即德。三<a 
name="0075c28" id="0075c28"></a>相在德。四隱顯德。五主伴德。六同體成即<a 
name="0075c29" id="0075c29"></a>德。七具足無盡德。八純雜德。九微細德。十因<a 
name="0076a01" id="0076a01"></a>陀羅網德。二業用十者。一同時具足相應用。<a 
name="0076a02" id="0076a02"></a>二相即用。三相在用。四相入用。五相作用。六<a 
name="0076a03" id="0076a03"></a>純雜用。七隱顯用。八主伴用。九微細用。十因<a 
name="0076a04" id="0076a04"></a>陀羅網用。其德相門中。無業用門中四五<a 
name="0076a05" id="0076a05"></a>二門。業用門中無德相六七二門。彼師<a 
name="0076a06" id="0076a06"></a>意云。業用是應機施設故。有相入相作。以<a 
name="0076a07" id="0076a07"></a>本不入今見入故。本來眾生非佛。今生<a 
name="0076a08" id="0076a08"></a>佛相作故。故是業用。德相不爾。故無相作<a 
name="0076a09" id="0076a09"></a>相入。其德相本具故。有同體即一切法德。<a 
name="0076a10" id="0076a10"></a>及具足無盡德。業用不爾。故無此二。此四<a 
name="0076a11" id="0076a11"></a>互出故各有十。歷門備舉。便成二十。今明<a 
name="0076a12" id="0076a12"></a>德相業用雖異。不妨同一十玄。無不該<a 
name="0076a13" id="0076a13"></a>攝。德相。亦有相入相作故。故彼相在。即<a 
name="0076a14" id="0076a14"></a>相入也。彼相作者。乃相即也。名異義同今<a 
name="0076a15" id="0076a15"></a>見出入。即業用門。常相涉入如鏡互照。即<a 
name="0076a16" id="0076a16"></a>德相門。以眾生為佛。生即佛也。以佛作眾<a 
name="0076a17" id="0076a17"></a>生。佛即生也。故知相作即是相即。若約對<a 
name="0076a18" id="0076a18"></a>機而作。名業用門。本來相即。是名德相<a 
name="0076a19" id="0076a19"></a>門。依此而分。非無小異。統其體事。更無<a 
name="0076a20" id="0076a20"></a>別也。是知相即相作。二名雖異。而無兩門。<a 
name="0076a21" id="0076a21"></a>入在小殊始終一致。又德相不能入作。真如<a 
name="0076a22" id="0076a22"></a>則闕此德。不應有普攝諸法之德。及遍一<a 
name="0076a23" id="0076a23"></a>切法德亦應無有能安立德及能持世間。<a 
name="0076a24" id="0076a24"></a>成就一切諸佛菩薩之德。故常作入於理無<a 
name="0076a25" id="0076a25"></a>違。如有頌言。諸佛猶如淨明鏡。我身一<a 
name="0076a26" id="0076a26"></a>似摩尼珠。諸佛常來入我體。我身遍入諸<a 
name="0076a27" id="0076a27"></a>佛軀。即常入也。又真如隨緣成一切法。何無<a 
name="0076a28" id="0076a28"></a>作耶。若隨情見作入。則但有業用義也。其<a 
name="0076a29" id="0076a29"></a>同體成即德乃是。此中託事顯法生解門。但<a 
name="0076b01" id="0076b01"></a>名異耳。故彼自釋云。一一即是一切諸法也。<a 
name="0076b02" id="0076b02"></a>故與下釋託事義同。其具足無盡德。即帝<a 
name="0076b03" id="0076b03"></a>網門。亦微細門攝。並如下會。又彼不存廣<a 
name="0076b04" id="0076b04"></a>狹而存純雜。亦如下會。而彼無十世隔法<a 
name="0076b05" id="0076b05"></a>異成門。彼以時為所依體事故。故彼體事。<a 
name="0076b06" id="0076b06"></a>亦有十種。謂色心時處身方教義行位。則攝<a 
name="0076b07" id="0076b07"></a>法無遺。斯亦有理。今明時無別體故。不<a 
name="0076b08" id="0076b08"></a>為所依。但依法立故入玄門耳。亦如下<a 
name="0076b09" id="0076b09"></a>會。</p><p style="text-indent: 0em; margin-left: 0em"><span class="linehead"></span>疏。今且於前十中下。第二指事別明。分<a 
name="0076b10" id="0076b10"></a>二。先總辯所依。即於前彰無礙中一事法。<a 
name="0076b11" id="0076b11"></a>後如下文中。一蓮華葉下。別顯十門。即為<a 
name="0076b12" id="0076b12"></a>十別。初即同時具足相應門。以近初列故<a 
name="0076b13" id="0076b13"></a>不標次。文中先正明。後引證。前中又二。初<a 
name="0076b14" id="0076b14"></a>明當門中具。後明具餘九門。疏。則具教等<a 
name="0076b15" id="0076b15"></a>十對。同時相應具足圓滿者。初當門中具也。<a 
name="0076b16" id="0076b16"></a>此中正意。則明具前教義。理事境智行位因<a 
name="0076b17" id="0076b17"></a>果等十對之法。前十對法無法不包故。此頓<a 
name="0076b18" id="0076b18"></a>具則無所不具。所以具者。廣有十因。略<a 
name="0076b19" id="0076b19"></a>而言之。法界融故。然古德就一華之上義<a 
name="0076b20" id="0076b20"></a>有此十。探玄記云。此一蓮華。表令生解為<a 
name="0076b21" id="0076b21"></a>能詮教。則是所詮乃名為義。如下勝音菩<a 
name="0076b22" id="0076b22"></a>薩蓮華處說。二華相為事。華體為理。三華<a 
name="0076b23" id="0076b23"></a>是所觀。亦即是能觀。以此經中可以內行<a 
name="0076b24" id="0076b24"></a>為外事故。四行事之華。結成位故。如淨<a 
name="0076b25" id="0076b25"></a>行品。五因事之華。攬成果故。六華臺所依亦<a 
name="0076b26" id="0076b26"></a>入正故。如國土身等。七華體同真。用應機<a 
name="0076b27" id="0076b27"></a>故。八全攬為人。恒是法故。九逆同五熱。順<a 
name="0076b28" id="0076b28"></a>同十度故。十應赴群機。亦能感故。如一<a 
name="0076b29" id="0076b29"></a>華事既爾。餘一切事準以知之。如事法既<a 
name="0076c01" id="0076c01"></a>爾。餘教義等一切皆然。準思可見。如具自<a 
name="0076c02" id="0076c02"></a>十對既爾。彼一華葉具十門亦。然。釋曰若<a 
name="0076c03" id="0076c03"></a>依古德。此義則一事華上。已有此十義。前<a 
name="0076c04" id="0076c04"></a>十對上。復各有十。令一事華頓具十十。亦<a 
name="0076c05" id="0076c05"></a>有斯理。今此疏意。但令頓具前十。已無不<a 
name="0076c06" id="0076c06"></a>收耳。</p><p style="text-indent: 0em; margin-left: 0em"><span class="linehead"></span>疏。亦具後之九門及彼門中所具教等。<a 
name="0076c07" id="0076c07"></a>以是總故者。此第二明具餘九門。亦釋成總<a 
name="0076c08" id="0076c08"></a>義。若唯具當門。不成總故。而言所具教等<a 
name="0076c09" id="0076c09"></a>者。下九門各有教義理事境智等故。今能具<a 
name="0076c10" id="0076c10"></a>門既全在初門。門門所具。居然在此。然九門<a 
name="0076c11" id="0076c11"></a>具教等雖同。於義各別。謂如廣狹門。則<a 
name="0076c12" id="0076c12"></a>十皆廣狹。謂教廣狹。義廣狹。理廣狹。事廣狹<a 
name="0076c13" id="0076c13"></a>等。若相入門。則十皆相入。下七例然。</p><p style="text-indent: 0em; margin-left: 0em"><span class="linehead"></span>疏。故<a 
name="0076c14" id="0076c14"></a>下文云下。第二引證。於中有二。先引妙嚴<a 
name="0076c15" id="0076c15"></a>品。即普智眼廣果天王偈。彼偈下半云。如是<a 
name="0076c16" id="0076c16"></a>法性佛所說。智眼能明此方便。此明一門中<a 
name="0076c17" id="0076c17"></a>具無盡法。則無不具足也。後引華藏偈<a 
name="0076c18" id="0076c18"></a>下半云。寶光現佛如雲集。此是如來剎自<a 
name="0076c19" id="0076c19"></a>在。今但引於塵含法界。便是總義以教義<a 
name="0076c20" id="0076c20"></a>理事境智。及廣狹相入等即法界故。問但<a 
name="0076c21" id="0076c21"></a>言法界。寧知非是理法界耶。答曰。以下半<a 
name="0076c22" id="0076c22"></a>云寶光現佛如雲集。此是如來剎自在。明知<a 
name="0076c23" id="0076c23"></a>是含事法界耳。疏。一塵尚具況一葉者。<a 
name="0076c24" id="0076c24"></a>舉細況&#x9E81;。釋成玄妙耳。又妙嚴品。喻佛<a 
name="0076c25" id="0076c25"></a>身云。譬如虛空具含眾像。此舉佛身具足<a 
name="0076c26" id="0076c26"></a>諸法也。人晉經性起品云。三世一切劫佛<a 
name="0076c27" id="0076c27"></a>剎及諸法。諸根心心所。一切虛妄法。於一<a 
name="0076c28" id="0076c28"></a>佛身中。此法皆悉現。是故說菩提無量無<a 
name="0076c29" id="0076c29"></a>有邊。亦約佛身心具也。又普賢三昧品云。<a 
name="0077a01" id="0077a01"></a>能令一切國土所有微塵。悉能容受無邊<a 
name="0077a02" id="0077a02"></a>法界。據能令之言。但以業用。總由德相。<a 
name="0077a03" id="0077a03"></a>本自具足。即是德相。令物見之。即為業用。<a 
name="0077a04" id="0077a04"></a>下業用準之。第十行云。此菩薩於其身中。<a 
name="0077a05" id="0077a05"></a>現一切剎。一切眾生。一切諸佛。八十云。善<a 
name="0077a06" id="0077a06"></a>財見普賢一一身分。一一毛孔。皆有十方<a 
name="0077a07" id="0077a07"></a>一切世界。三千界中地水等輪。諸山河海<a 
name="0077a08" id="0077a08"></a>人天宮殿。種種時劫。諸佛菩薩。如見現<a 
name="0077a09" id="0077a09"></a>在世界。如是前際後際。一切世界中悉亦<a 
name="0077a10" id="0077a10"></a>明見。乃至十方剎塵中。現三世一切境界。一<a 
name="0077a11" id="0077a11"></a>切佛剎。一切眾生。一切佛出興一切菩薩。及<a 
name="0077a12" id="0077a12"></a>聞佛菩薩眾會言音。斯並同時具足相應門<a 
name="0077a13" id="0077a13"></a>也。</p><p style="text-indent: 0em; margin-left: 0em"><span class="linehead"></span>疏。二即彼華葉普周法界而不壞本位下。<a 
name="0077a14" id="0077a14"></a>二廣狹自在無礙門。於中二。先正明廣狹。<a 
name="0077a15" id="0077a15"></a>後會通純雜。前中有三。初正明。次引證。後<a 
name="0077a16" id="0077a16"></a>句數。今初。上二句出廣狹相。言以分即無<a 
name="0077a17" id="0077a17"></a>分無分即分者。出其所以。由華是事分限<a 
name="0077a18" id="0077a18"></a>歷然。而即同真性。故無分限。便廣無際。以<a 
name="0077a19" id="0077a19"></a>事如理故。無分即分者。明廣即狹。以不壞<a 
name="0077a20" id="0077a20"></a>相故。</p><p style="text-indent: 0em; margin-left: 0em"><span class="linehead"></span>疏。十定品下。二引證。即第十無礙輪<a 
name="0077a21" id="0077a21"></a>三昧之文。當四十三。有一蓮華盡十方際。即<a 
name="0077a22" id="0077a22"></a>是經文。然其猶略。具云佛子。菩薩摩訶薩<a 
name="0077a23" id="0077a23"></a>有一蓮華。其華廣大盡十方際。以不可說<a 
name="0077a24" id="0077a24"></a>葉不可說寶不可說香。而為莊嚴等。次云<a 
name="0077a25" id="0077a25"></a>而不妨外有可見者。乃是義引。彼經具云。<a 
name="0077a26" id="0077a26"></a>眾生見者無不禮敬。故知亦有外相可見<a 
name="0077a27" id="0077a27"></a>也。七十七經。善財歎樓閣云。不動本處<a 
name="0077a28" id="0077a28"></a>而能普詣一切佛剎者之所住處。七十六<a 
name="0077a29" id="0077a29"></a>經。摩耶夫人云。又善男子。彼妙光明入我<a 
name="0077b01" id="0077b01"></a>身時。我身形量雖不踰本。然其實已超<a 
name="0077b02" id="0077b02"></a>過世間。所以者何。我身爾時量同虛空。<a 
name="0077b03" id="0077b03"></a>悉能容受十方菩薩受生莊嚴諸宮殿故。如<a 
name="0077b04" id="0077b04"></a>是等文。皆廣狹自在也。</p><p style="text-indent: 0em; margin-left: 0em"><span class="linehead"></span>疏。是故或唯廣下。<a 
name="0077b05" id="0077b05"></a>三句數分別。初事如理故廣。二不壞本相<a 
name="0077b06" id="0077b06"></a>故狹。三此二同時。故有即廣即狹。四同時<a 
name="0077b07" id="0077b07"></a>互奪。故有俱泯。五具前四一時照了。故云<a 
name="0077b08" id="0077b08"></a>解境行起解絕。故有第六。總絕前五。誰復<a 
name="0077b09" id="0077b09"></a>以廣狹存泯當其方寸。</p><p style="text-indent: 0em; margin-left: 0em"><span class="linehead"></span>疏。然此廣狹亦名<a 
name="0077b10" id="0077b10"></a>純雜下。二會純雜門。以古十玄有此名<a 
name="0077b11" id="0077b11"></a>故。賢首意云。萬行純雜。有通事理無礙。及<a 
name="0077b12" id="0077b12"></a>單約事說故廢之耳。謂同一法界故純。不<a 
name="0077b13" id="0077b13"></a>壞事相故雜。此即事理無礙也。一行長行故<a 
name="0077b14" id="0077b14"></a>純。不妨餘行故雜。此但約事也。故昔廢之<a 
name="0077b15" id="0077b15"></a>而立廣狹。今欲會取即事同理而遍故純。<a 
name="0077b16" id="0077b16"></a>不壞一多故雜。則亦有事事無礙義耳。如<a 
name="0077b17" id="0077b17"></a>以入門取之。則一切皆入故純。入中有多<a 
name="0077b18" id="0077b18"></a>法門。故名為雜。如妙嚴品說。諸眾海各各<a 
name="0077b19" id="0077b19"></a>唯得一解脫門純也。普賢菩薩得不思議解<a 
name="0077b20" id="0077b20"></a>脫門雜也。六十五經慈行童女云。我於三<a 
name="0077b21" id="0077b21"></a>十六恒河沙佛所。修得此法。彼諸如來各<a 
name="0077b22" id="0077b22"></a>以異門。令我入是般若波羅蜜普莊嚴門。<a 
name="0077b23" id="0077b23"></a>即純雜無礙也。又善財童子所求諸善知識<a 
name="0077b24" id="0077b24"></a>各言。我唯知此一法門故。又云多劫唯<a 
name="0077b25" id="0077b25"></a>修此一門者。即純門也。諸善知識皆推進<a 
name="0077b26" id="0077b26"></a>云。如諸菩薩種種知見。種種修行。種種證<a 
name="0077b27" id="0077b27"></a>得者。此雜門也。自言知一推他有多。自他<a 
name="0077b28" id="0077b28"></a>雖異然屬一義。此亦純雜無礙門也。又善<a 
name="0077b29" id="0077b29"></a>財普獲諸善知識解行德證。亦雜門也。然上<a 
name="0077c01" id="0077c01"></a>所引數處經文。多皆約行。一行多行為純<a 
name="0077c02" id="0077c02"></a>雜故並通。及單約事明。然通德相。若準<a 
name="0077c03" id="0077c03"></a>無著無縛解脫迴向云。以無著無縛解脫<a 
name="0077c04" id="0077c04"></a>心。於一門中示現。經不可說不可說劫無<a 
name="0077c05" id="0077c05"></a>有窮盡。令一切眾生皆得悟入。以無著無<a 
name="0077c06" id="0077c06"></a>縛解脫心。成就普賢自在力。於種種門<a 
name="0077c07" id="0077c07"></a>示現。經不可說不可說劫無有窮盡。令一<a 
name="0077c08" id="0077c08"></a>切眾生皆得悟入。其身普現一切佛前者。<a 
name="0077c09" id="0077c09"></a>即約用純雜也。</p><p style="text-indent: 0em; margin-left: 0em"><span class="linehead"></span>疏。萬行例然者。即約行說<a 
name="0077c10" id="0077c10"></a>純雜。通於事理事事無礙。及單約事行也。<a 
name="0077c11" id="0077c11"></a>約事事無礙者。如一施行一切皆施名純。<a 
name="0077c12" id="0077c12"></a>施中具於諸行名雜。第三一多相容不同<a 
name="0077c13" id="0077c13"></a>門。於中有三。初正明。次引證。後重料揀。<a 
name="0077c14" id="0077c14"></a>初中有二。先正釋。即如理之遍。如理之包。<a 
name="0077c15" id="0077c15"></a>後舒攝同時下。句數料揀。例上廣狹。故云<a 
name="0077c16" id="0077c16"></a>思之。若具作者。一或唯入。以一入一切故。<a 
name="0077c17" id="0077c17"></a>二或唯攝。以一攝一切故。三即入即攝。同<a 
name="0077c18" id="0077c18"></a>時無礙故。四非入非攝。以入即攝故非入。<a 
name="0077c19" id="0077c19"></a>攝即入故非攝。五或具前四。以是解境故。<a 
name="0077c20" id="0077c20"></a>六或絕前五。以是行境行起解絕故。疏下<a 
name="0077c21" id="0077c21"></a>云。以一佛土滿十方。十方入一亦無餘者。引<a 
name="0077c22" id="0077c22"></a>證。即德相之文其下半云。世界本相亦不<a 
name="0077c23" id="0077c23"></a>壞。無比功德故能爾。上即晉經依賢首引。<a 
name="0077c24" id="0077c24"></a>即當華藏偈云。以一剎種入一切。一切入<a 
name="0077c25" id="0077c25"></a>一亦無餘。體相如本無差別。無等無量悉<a 
name="0077c26" id="0077c26"></a>周遍。第八迴向云。此菩薩於一毛孔中。普能<a 
name="0077c27" id="0077c27"></a>容納一切國土。第九迴向云。於一身中悉<a 
name="0077c28" id="0077c28"></a>能包納。盡法界不可說不可說身。而眾生界<a 
name="0077c29" id="0077c29"></a>無增無減。如一身乃至遍法界一切身。<a 
name="0078a01" id="0078a01"></a>悉亦如是。十定品第二定云。三千大千世界<a 
name="0078a02" id="0078a02"></a>微塵數三千大千世界。悉入是菩薩身。是菩<a 
name="0078a03" id="0078a03"></a>薩身亦入是諸世界。第七定云。菩薩自見其<a 
name="0078a04" id="0078a04"></a>身往彼眾會。亦見自身普入諸地。普賢<a 
name="0078a05" id="0078a05"></a>行品。有十種普入。謂一切世界入一毛道。一<a 
name="0078a06" id="0078a06"></a>毛道入一切世界等。上來經文。並通德相<a 
name="0078a07" id="0078a07"></a>業用。離世間品十種無礙用中。亦說。眾生一<a 
name="0078a08" id="0078a08"></a>多相入。六十經云。上方菩薩以自在力。令<a 
name="0078a09" id="0078a09"></a>一切世界展轉相入。六十一經云。此諸菩薩<a 
name="0078a10" id="0078a10"></a>入一切無諍境界。乃至能令大小相入。以<a 
name="0078a11" id="0078a11"></a>一切方普入一方等。十行品云。能於一一<a 
name="0078a12" id="0078a12"></a>三昧中。普入無數諸三昧。無量無邊諸國土。<a 
name="0078a13" id="0078a13"></a>悉令共入一微塵。如是等文。多約業用。<a 
name="0078a14" id="0078a14"></a>明相入義。或通德用。或各局一。可以意得。</p><a 
name="0078a15" id="0078a15"></a><p style="text-indent: 0em; margin-left: 0em"><span class="linehead"></span>疏。若一與一切對辯下。三重料揀。謂上來<a 
name="0078a16" id="0078a16"></a>約一華葉望餘。但有一入一攝。多入多攝<a 
name="0078a17" id="0078a17"></a>之義。故今更對餘一多等。皆有攝入。於中<a 
name="0078a18" id="0078a18"></a>有二。先明相入。後辯相攝。初中言一入<a 
name="0078a19" id="0078a19"></a>一切者。如前初句。第二一切入一者。即以<a 
name="0078a20" id="0078a20"></a>多法來入此一華。第三一入一者。即以一<a 
name="0078a21" id="0078a21"></a>華隨對一法。如一華葉入一佛身。第四一<a 
name="0078a22" id="0078a22"></a>切入一切者。獨用一華此句不成。即將多<a 
name="0078a23" id="0078a23"></a>華及諸佛諸菩薩等。別入餘華諸佛等也。</p><a 
name="0078a24" id="0078a24"></a><p style="text-indent: 0em; margin-left: 0em"><span class="linehead"></span>疏。互攝亦然者。後例辯相攝也。上之四句。<a 
name="0078a25" id="0078a25"></a>但明入義。今攝亦四。第一句一攝一切者。謂<a 
name="0078a26" id="0078a26"></a>以一華普攝一切諸法。第二句一切攝一<a 
name="0078a27" id="0078a27"></a>者。謂以餘一切華。攝此一華等。第三句一<a 
name="0078a28" id="0078a28"></a>攝一者。即以一華但攝一佛等。第四句一<a 
name="0078a29" id="0078a29"></a>切攝一切者。即以多華多佛等。攝餘多華多<a 
name="0078b01" id="0078b01"></a>佛等也。此二種四句相隱。故疏說之。隨一<a 
name="0078b02" id="0078b02"></a>四句中。復應更有具四絕五。皆以成六<a 
name="0078b03" id="0078b03"></a>句。例前可思。故略不顯。然相入門。刊定記<a 
name="0078b04" id="0078b04"></a>主。德相不立。謂業用則有。德相之中即有<a 
name="0078b05" id="0078b05"></a>相在。此公意謂。相入相在二相別故。今明入<a 
name="0078b06" id="0078b06"></a>即在義。如一鏡影在多鏡中。豈非入耶。若<a 
name="0078b07" id="0078b07"></a>常相入。即屬德相。今見相入。即是業用。曾<a 
name="0078b08" id="0078b08"></a>何大殊。</p>◎<a 
name="0078b09" id="0078b09"></a><p><span class="juanname">大方廣佛華嚴經隨疏演義鈔卷第十</span></p>
<hr>【經文資訊】大正藏第 36 冊 No. 1736 大方廣佛華嚴經隨疏演義鈔<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2f7b.html?index=T36n1736" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T36n1736_010 by HTTrack Website Copier/3.x [XR&CO'2014], Tue, 07 Jun 2016 06:54:29 GMT -->
</html>
