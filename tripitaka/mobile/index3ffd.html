<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T17n0797b001 by HTTrack Website Copier/3.x [XR&CO'2014], Tue, 07 Jun 2016 06:48:13 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=164271434&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT17n0797b&amp;utmp=%2Fmobile%2Findex.php%3Findex%3DT17n0797b001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第17冊<br/>No.797b 佛說貧窮老公經 (1卷)<br/>【劉宋 慧簡譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T17">
<div class="root" id="0797b" sutra_name="佛說貧窮老公經" sutra_juan="[卷1]">　
<a 
name="0743b21" id="0743b21"></a><a 
name="0743b22" id="0743b22"></a><p><span class="juanname">佛說貧窮老公經</span></p><a 
name="0743b23" id="0743b23"></a><a 
name="0743b24" id="0743b24"></a><p style="margin-left: 4em"><span class="byline">宋沙門釋慧簡譯</span></p><a 
name="0743b25" id="0743b25"></a><p style="text-indent: 0em; margin-left: 0em"><span class="linehead"></span>聞如是：</p><p style="text-indent: 0em; margin-left: 0em"><span class="linehead"></span>一時，佛在舍衛國精舍中坐，與二<a 
name="0743b26" id="0743b26"></a>千比丘俱。</p><p style="text-indent: 0em; margin-left: 0em"><span class="linehead"></span>時有一貧窮老公，年二百歲，眉<a 
name="0743b27" id="0743b27"></a>生秀毛，耳出於頭，齒如齊貝，手過於膝，貌<a 
name="0743b28" id="0743b28"></a>而視之，似如有相。而貧窮辛苦，衣不蓋形，<a 
name="0743b29" id="0743b29"></a>五體裸露，腹恒飢虛，行步時動，小有氣息，<a 
name="0743c01" id="0743c01"></a>扶杖而來，求欲見佛。</p><p style="text-indent: 0em; margin-left: 0em"><span class="linehead"></span>釋梵侍門，&#x52C5;不通之。<a 
name="0743c02" id="0743c02"></a>老公因大喚曰：「吾雖貧賤，民之廝下，千載<a 
name="0743c03" id="0743c03"></a>有幸，今得值佛，欲問罪福，求離眾苦。我聞<a 
name="0743c04" id="0743c04"></a>世尊仁慈普逮，萬物蒙賴，莫不受恩，是以<a 
name="0743c05" id="0743c05"></a>遠來，乞一示見。而卿斷我，既違我願，有誤<a 
name="0743c06" id="0743c06"></a>聖意，豈宜可爾乎？」</p><p style="text-indent: 0em; margin-left: 0em"><span class="linehead"></span>佛以知之，顧語阿難：「汝<a 
name="0743c07" id="0743c07"></a>寧見長壽耆年有相老公，而罪未畢者乎？」</p><a 
name="0743c08" id="0743c08"></a><p style="text-indent: 0em; margin-left: 0em"><span class="linehead"></span>阿難叉手白佛言：「安有相福耆壽，而有罹<a 
name="0743c09" id="0743c09"></a>罪？罹罪之人，豈復有相？今在何許？生所<a 
name="0743c10" id="0743c10"></a>未見。」</p><p style="text-indent: 0em; margin-left: 0em"><span class="linehead"></span>佛言：「近在門外。釋梵斷之，可喚使<a 
name="0743c11" id="0743c11"></a>前。」</p><p style="text-indent: 0em; margin-left: 0em"><span class="linehead"></span>於是，老公匍匐寸進，為佛作禮，悲喜交<a 
name="0743c12" id="0743c12"></a>流，而白佛言：「我生世不幸，貧窮辛苦飢餓<a 
name="0743c13" id="0743c13"></a>寒凍，求死不得，活無所賴，人命至重，不能<a 
name="0743c14" id="0743c14"></a>自棄。聞佛在世，心獨歡喜，晝夜發心，願一<a 
name="0743c15" id="0743c15"></a>奉顏，由來十年，今始得果。向在門外，久<a 
name="0743c16" id="0743c16"></a>不得前。計欲還去，氣力不堪，進退無路，<a 
name="0743c17" id="0743c17"></a>但恐命絕，穢污聖門，重增其罪。不悟天尊，<a 
name="0743c18" id="0743c18"></a>已哀矜之，得蒙前進，不奪本願，如此而死，<a 
name="0743c19" id="0743c19"></a>無復恨矣！惟欲速終，畢罪後世，願得垂恩，<a 
name="0743c20" id="0743c20"></a>施其上慧。」</p><p style="text-indent: 0em; margin-left: 0em"><span class="linehead"></span>佛言：「人之受生，生死因緣，以多<a 
name="0743c21" id="0743c21"></a>因緣，致有罪根。今我為汝，說其本源。卿前<a 
name="0743c22" id="0743c22"></a>世時，生豪強大國明慧王家。時為太子，憍<a 
name="0743c23" id="0743c23"></a>貴非凡，上為父母所愛，下為臣民所敬。用<a 
name="0743c24" id="0743c24"></a>此恣意，輕凌於人，高目大視，矜抗邈然，財<a 
name="0743c25" id="0743c25"></a>寶億萬，皆是民物。百姓貧弊，皆坐課歛，<a 
name="0743c26" id="0743c26"></a>惟知聚積財物，不肯布施。</p><p style="text-indent: 0em; margin-left: 0em"><span class="linehead"></span>「時有貧寒沙<a 
name="0743c27" id="0743c27"></a>門，名曰靜志，從遠國來，故往詣卿，所求不<a 
name="0743c28" id="0743c28"></a>多，惟法衣耳。而卿了不當，接遇之甚惡，既<a 
name="0743c29" id="0743c29"></a>不乞衣，又不與食，空坐著前，去復不聽。晝<a 
name="0744a01" id="0744a01"></a>夜七日，水漿永絕，亦有氣息，命在轉燭。而<a 
name="0744a02" id="0744a02"></a>卿見此，方大歡喜，聚人看之，以為快樂。邊<a 
name="0744a03" id="0744a03"></a>有侍臣，而諫卿曰：『太子莫爾！沙門慈恭，道<a 
name="0744a04" id="0744a04"></a>德內合，凍之不寒、餓之不飢，所以來乞，欲<a 
name="0744a05" id="0744a05"></a>為福耳。既不施與，安可窮逼？幸發遣之，勿<a 
name="0744a06" id="0744a06"></a>招其罪。』</p><p style="text-indent: 0em; margin-left: 0em"><span class="linehead"></span>「太子答曰：『此是何人，詐稱道德，試<a 
name="0744a07" id="0744a07"></a>小困之。纔令不死。正爾放去，無所憂也。』即<a 
name="0744a08" id="0744a08"></a>便遣去驅逐出國。</p><p style="text-indent: 0em; margin-left: 0em"><span class="linehead"></span>「未出國界，十餘里中，逢<a 
name="0744a09" id="0744a09"></a>遭飢賊，欲殺噉之。沙門言曰：『我貧凍沙門，<a 
name="0744a10" id="0744a10"></a>羸瘦骨立，肉既腥臊，不中噉也，空當見殺，<a 
name="0744a11" id="0744a11"></a>而無所任。』</p><p style="text-indent: 0em; margin-left: 0em"><span class="linehead"></span>「餓賊又曰：『我餓困累日，但食<a 
name="0744a12" id="0744a12"></a>土耳，卿雖小瘦，故是肉也。終不相放，但當<a 
name="0744a13" id="0744a13"></a>就死。』如此前&#x5374;，紛紜良久。</p><p style="text-indent: 0em; margin-left: 0em"><span class="linehead"></span>「太子得知，便往<a 
name="0744a14" id="0744a14"></a>救曰：『我以不能乞其衣食，寧當復令賊殺<a 
name="0744a15" id="0744a15"></a>之耶？』賊見太子，皆叩頭首過謝罪，放沙門<a 
name="0744a16" id="0744a16"></a>去。</p><p style="text-indent: 0em; margin-left: 0em"><span class="linehead"></span>「時沙門者，今彌勒菩薩是；憍貴太子<a 
name="0744a17" id="0744a17"></a>者，今卿是也。故卿今日受此貧窮之罪，坐<a 
name="0744a18" id="0744a18"></a>慳貪也；所以得長壽者，救活沙門之命也。<a 
name="0744a19" id="0744a19"></a>罪福報應，亦如影響。」</p><p style="text-indent: 0em; margin-left: 0em"><span class="linehead"></span>老公白佛：「去事已爾，<a 
name="0744a20" id="0744a20"></a>願畢於今，乞得以垂殘之命，得作沙門，<a 
name="0744a21" id="0744a21"></a>後生世世，常侍佛邊。」</p><p style="text-indent: 0em; margin-left: 0em"><span class="linehead"></span>佛言：「善哉！」</p><p style="text-indent: 0em; margin-left: 0em"><span class="linehead"></span>應時，老公<a 
name="0744a22" id="0744a22"></a>鬚髮墮地，法衣在身，體氣強健，耳目聰明，<a 
name="0744a23" id="0744a23"></a>即得上慧，入三昧門。以偈讚佛：</p><a 
name="0744a24" id="0744a24"></a><p><span class="lg">「我昔為太子，　　不識仁義方，<a 
name="0744a25" id="0744a25"></a><br>　憍貴自放恣，　　恃為大國王，<a 
name="0744a26" id="0744a26"></a><br>　自謂無罪福，　　此以可保常。<a 
name="0744a27" id="0744a27"></a><br>　豈悟生死對，　　於今受其殃？<a 
name="0744a28" id="0744a28"></a><br>　從罪復蒙福，　　得&#x89A9;天中天，<a 
name="0744a29" id="0744a29"></a><br>　能脫既往罪，　　垂命入法門，<a 
name="0744b01" id="0744b01"></a><br>　永離慳貪心，　　長受智慧根，<a 
name="0744b02" id="0744b02"></a><br>　世世侍佛邊，　　保持萬劫存。」</span></p><a 
name="0744b03" id="0744b03"></a><p style="text-indent: 0em; margin-left: 0em"><span class="linehead"></span>於是老公比丘，說是偈已，禮佛而去。</p><a 
name="0744b04" id="0744b04"></a><p><span class="juanname">佛說貧窮老公經</span></p>
<hr>【經文資訊】大正藏第 17 冊 No. 0797b 佛說貧窮老公經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，Monica 大德輸入，CBETA 自行掃瞄辨識，Jasmine 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf34e.html?index=T17n0797b" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T17n0797b001 by HTTrack Website Copier/3.x [XR&CO'2014], Tue, 07 Jun 2016 06:48:13 GMT -->
</html>
