<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T50n2060_005 by HTTrack Website Copier/3.x [XR&CO'2014], Tue, 07 Jun 2016 07:00:21 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1604706450&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT50n2060&amp;utmp=%2Fmobile%2Findex.php%3Findex%3DT50n2060_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexf13a.html?index=T50n2060_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第50冊<br/>No.2060 續高僧傳 (30卷)<br/>【唐 道宣撰】<br/>第 5 卷</p>
	<a href="indexa002-2.html?index=T50n2060_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T50">
<div class="root" id="2060" sutra_name="續高僧傳" sutra_juan="[卷5]">　
<a 
name="0459c11" id="0459c11"></a><a 
name="0459c12" id="0459c12"></a><a 
name="0459c13" id="0459c13"></a><p><span class="juanname">續高僧傳卷第五</span></p><a 
name="0459c14" id="0459c14"></a><a 
name="0459c15" id="0459c15"></a><p style="margin-left: 4em"><span class="byline">大唐西明寺沙門釋道宣撰</span></p><a 
name="0459c16" id="0459c16"></a><p style="margin-left: 2em"><span class="headname">義解篇初　本傳十二　附見一十九</span></p><a 
name="0459c17" id="0459c17"></a><p style="text-indent: 0em; margin-left: 1em"><span class="linehead"></span>梁楊都安樂寺沙門釋法申傳一<span class="note">(道達　慧命)</span></p><a 
name="0459c18" id="0459c18"></a><p style="text-indent: 0em; margin-left: 1em"><span class="linehead"></span>梁楊都建元寺沙門釋僧韶傳二<span class="note">(法朗　法亮)</span></p><a 
name="0459c19" id="0459c19"></a><p style="text-indent: 0em; margin-left: 1em"><span class="linehead"></span>梁楊都建元寺沙門釋法護傳三<span class="note">(智遠　僧達)</span></p><a 
name="0459c20" id="0459c20"></a><p style="text-indent: 0em; margin-left: 1em"><span class="linehead"></span>梁鍾山宋熙寺沙門釋智欣傳四</p><a 
name="0459c21" id="0459c21"></a><p style="text-indent: 0em; margin-left: 1em"><span class="linehead"></span>梁吳郡虎丘山沙門釋僧若傳五<span class="note">(僧令　法度<a 
name="0459c22" id="0459c22"></a>　慧梵　慧朗)</span></p><a 
name="0459c23" id="0459c23"></a><p style="text-indent: 0em; margin-left: 1em"><span class="linehead"></span>梁楊都宣武寺沙門釋法寵傳六<span class="note">(智果　僧淑)</span></p><a 
name="0459c24" id="0459c24"></a><p style="text-indent: 0em; margin-left: 1em"><span class="linehead"></span>梁楊都靈根寺沙門釋僧遷傳七</p><a 
name="0459c25" id="0459c25"></a><p style="text-indent: 0em; margin-left: 1em"><span class="linehead"></span>梁楊都莊嚴寺沙門釋僧旻傳八<span class="note">(道超)</span></p><a 
name="0459c26" id="0459c26"></a><p style="text-indent: 0em; margin-left: 1em"><span class="linehead"></span>梁楊都光宅寺沙門釋法雲傳九</p><a 
name="0459c27" id="0459c27"></a><p style="text-indent: 0em; margin-left: 1em"><span class="linehead"></span>梁南海隨喜寺沙門釋慧澄傳十<span class="note">(慧朗　慧略<a 
name="0459c28" id="0459c28"></a>　法生　慧武)</span></p><a 
name="0459c29" id="0459c29"></a><p style="text-indent: 0em; margin-left: 1em"><span class="linehead"></span>梁鍾山上定林寺沙門釋法令傳十一<span class="note">(慧泰慧纂)</span></p><a 
name="0460a01" id="0460a01"></a><p style="text-indent: 0em; margin-left: 1em"><span class="linehead"></span>梁鍾山開善寺沙門釋智藏傳十二</p><a 
name="0460a02" id="0460a02"></a><p style="text-indent: 0em; margin-left: 0em"><span class="linehead"></span>釋法申。本姓呂。任城人也。祖世寓居青州。<a 
name="0460a03" id="0460a03"></a>申幼出家。夙懷儒素廣學經論。妙思獨<a 
name="0460a04" id="0460a04"></a>遠彌歷年祀。規空畫有日夜惆悵。隱士平<a 
name="0460a05" id="0460a05"></a>原明曇聊嘲之曰。三陽在節明辰淑景。何<a 
name="0460a06" id="0460a06"></a>不飲美酒賦新詩。而終日竟歲瞪視四壁。<a 
name="0460a07" id="0460a07"></a>百年俄頃。知得成儒素以不。答曰。蓋是平<a 
name="0460a08" id="0460a08"></a>生鄙好。何論得失。頃之而大明成論。譽美<a 
name="0460a09" id="0460a09"></a>州鄉值宋太始之初莊嚴寺法集。&#x52C5;請度江<a 
name="0460a10" id="0460a10"></a>住安樂寺。累當師匠道俗欽賞。建元之中<a 
name="0460a11" id="0460a11"></a>遭本親遠喪。道途迴岨有礙北歸。因爾屏<a 
name="0460a12" id="0460a12"></a>絕人事杜塞講說。逮齊竟陵王蕭子良永明<a 
name="0460a13" id="0460a13"></a>之中。請二十法師。弘宣講授苦相徵屈。辭不<a 
name="0460a14" id="0460a14"></a>獲免。當斯之盛無與友者。兼又淳厚仁<a 
name="0460a15" id="0460a15"></a>慧不出厲言。安閑守素不狎人世。以天<a 
name="0460a16" id="0460a16"></a>監二年卒。春秋七十有四。時復有道達慧<a 
name="0460a17" id="0460a17"></a>命。並以勤學顯名。達姓裴。河東聞喜人。住<a 
name="0460a18" id="0460a18"></a>廣陵永福精舍。少以孝行知名。拯濟危險<a 
name="0460a19" id="0460a19"></a>道閏江濆。永明中為南兗州僧正在職廉<a 
name="0460a20" id="0460a20"></a>潔雅有治才。罷任之日唯有紙故五束。慧<a 
name="0460a21" id="0460a21"></a>命廣陵人。住安樂寺。開濟篤素。專以成實<a 
name="0460a22" id="0460a22"></a>見知。</p><a 
name="0460a23" id="0460a23"></a><p style="text-indent: 0em; margin-left: 0em"><span class="linehead"></span>釋僧韶。姓王。齊國高安人。幼願拔俗。弱年<a 
name="0460a24" id="0460a24"></a>從志斂服。道俗恭敬師宗。美姿制善舉止。<a 
name="0460a25" id="0460a25"></a>情性溫和韻調清雅。好弘經數名顯州壤。<a 
name="0460a26" id="0460a26"></a>專以毘曇擅業。元徽之初始來皇邑住建<a 
name="0460a27" id="0460a27"></a>元寺。寬厚閑澹不妄交游。宋季澆薄體裁<a 
name="0460a28" id="0460a28"></a>無准。物競目前榮枯俄頃。韶閑房自守。狀<a 
name="0460a29" id="0460a29"></a>若無人。及齊氏開泰禮教夙被。白黑鑽仰講<a 
name="0460b01" id="0460b01"></a>說頻仍。後學知宗前修改觀。毘曇一部化流<a 
name="0460b02" id="0460b02"></a>海內。諮聽之徒常有百數。齊文惠及竟陵<a 
name="0460b03" id="0460b03"></a>王蕭子良。雅相欽禮。清河崔慧。親從北面諮<a 
name="0460b04" id="0460b04"></a>承餘誨。以天監三年卒于住寺。春秋五十有<a 
name="0460b05" id="0460b05"></a>八。時建元又有法朗。兼以慧學知名。本<a 
name="0460b06" id="0460b06"></a>姓沈氏。吳興武康人。家遭世禍因住建業。<a 
name="0460b07" id="0460b07"></a>大明七年與兄法亮。被&#x52C5;紹繼慧益出家。<a 
name="0460b08" id="0460b08"></a>初住藥王寺。亮履行高潔經數修明。朗稟性<a 
name="0460b09" id="0460b09"></a>&#x758E;率不事威儀。聲轉有聞義解傳譽。集注<a 
name="0460b10" id="0460b10"></a>涅槃勒成部帙。而言謔調笑不擇交遊。高<a 
name="0460b11" id="0460b11"></a>人勝己見必齒錄。並卒于天監中。</p><a 
name="0460b12" id="0460b12"></a><p style="text-indent: 0em; margin-left: 0em"><span class="linehead"></span>釋法護。姓張。東平人。初以廉直居性不耐<a 
name="0460b13" id="0460b13"></a>貪叨。年始十三而善於草&#x96B7;。其師道邕亦有<a 
name="0460b14" id="0460b14"></a>清風。撫其首曰。觀汝意氣必能振發遺法。<a 
name="0460b15" id="0460b15"></a>及至受戒仍遭父憂。居喪房內經涉四<a 
name="0460b16" id="0460b16"></a>載不預法事。禮畢羸瘠不堪隨眾。宋孝建<a 
name="0460b17" id="0460b17"></a>中。來都遊觀住建元寺。雅好博古多講經<a 
name="0460b18" id="0460b18"></a>論。常以毘曇命家。弗尚流俗言去浮華。<a 
name="0460b19" id="0460b19"></a>不求適會趣通文理。從其學者百有餘人。<a 
name="0460b20" id="0460b20"></a>齊竟陵王。總校玄釋定其虛實。仍於法雲<a 
name="0460b21" id="0460b21"></a>寺建&#x7AEA;義齋。以護為標領。解釋膠結每<a 
name="0460b22" id="0460b22"></a>無遺滯。物益懷之。遠有曠度不交榮俗。<a 
name="0460b23" id="0460b23"></a>凡所遊往必皆名輩。齊侍中陳留阮韜。光祿<a 
name="0460b24" id="0460b24"></a>阮晦。中書侍郎汝南周顒。並虛心禮待未嘗<a 
name="0460b25" id="0460b25"></a>廢也。自從天子至于侯伯。不與一人遊<a 
name="0460b26" id="0460b26"></a>狎。皎然獨坐勗勵門徒。無營苟利。惟以經<a 
name="0460b27" id="0460b27"></a>數仁義存懷。以天監六年卒于住所。春秋<a 
name="0460b28" id="0460b28"></a>六十有九。時新安寺智遠。天保寺僧達。並以<a 
name="0460b29" id="0460b29"></a>勤學有功。遠幼懷清靜守志不競。講說<a 
name="0460c01" id="0460c01"></a>大乘好修福務。達平和開拓頗自矜尚。</p><a 
name="0460c02" id="0460c02"></a><p style="text-indent: 0em; margin-left: 0em"><span class="linehead"></span>釋智欣。姓潘。丹陽建康人也。稚而聰警稟懷<a 
name="0460c03" id="0460c03"></a>變躁。率爾形儀過無修整。年七八歲。世間<a 
name="0460c04" id="0460c04"></a>近事經耳不妄。曾入栖靜寺正值上講。聞<a 
name="0460c05" id="0460c05"></a>十二因緣義。云生死輪轉無有窮已。便慨然<a 
name="0460c06" id="0460c06"></a>有離俗之志。他日即就栖靜僧審禪師求<a 
name="0460c07" id="0460c07"></a>出家焉。篤好博學多集近事。師訓之曰。<a 
name="0460c08" id="0460c08"></a>觀汝神明人非率爾。所可習學皆非奧遠<a 
name="0460c09" id="0460c09"></a>何耶。答曰。欲廣其節目耳。及具足後。從<a 
name="0460c10" id="0460c10"></a>東安寺道猛聽成實論。四遍雖周未曾注<a 
name="0460c11" id="0460c11"></a>記。結帙而反亭然獨悟。莫與為群不交當<a 
name="0460c12" id="0460c12"></a>世。無因得參其門者也。及至講說文<a 
name="0460c13" id="0460c13"></a>義精悉。四眾推服。聽者八百餘人。陳心序<a 
name="0460c14" id="0460c14"></a>事貴在可解不務才華有異流俗。客問未<a 
name="0460c15" id="0460c15"></a>申酬答已罷。皆美其豐贍名重四海。齊永<a 
name="0460c16" id="0460c16"></a>明末。太子數幸東田。&#x643A;諸內侍亟經住<a 
name="0460c17" id="0460c17"></a>寺。欣因謝病鍾山居宋熙寺。確然自得不<a 
name="0460c18" id="0460c18"></a>與富貴遊往。行不苟合交不委親。<span class="gaiji">嚫<!--gaiji,嚫,1[貝*親],2&#x478B;,3--></span>施<a 
name="0460c19" id="0460c19"></a>之物構改住寺。以天鑑五年卒。春秋六十<a 
name="0460c20" id="0460c20"></a>一。葬于山墓。</p><a 
name="0460c21" id="0460c21"></a><p style="text-indent: 0em; margin-left: 0em"><span class="linehead"></span>釋僧若。莊嚴寺僧璩之兄子也。璩以律行清<a 
name="0460c22" id="0460c22"></a>嚴見之前傳。若少而廉靜。邑里推之。十五<a 
name="0460c23" id="0460c23"></a>出家。住虎丘東山精舍。事師恭孝與人友<a 
name="0460c24" id="0460c24"></a>善。性好勤學。出都住治城寺二十餘年。經<a 
name="0460c25" id="0460c25"></a>數通達。道俗器賞。太常卿吳郡陸惠曉左氏<a 
name="0460c26" id="0460c26"></a>尚書陸澄深相待接。年三十二。志絕風塵末<a 
name="0460c27" id="0460c27"></a>東返虎丘。栖身幽室簡出人世。披文翫古<a 
name="0460c28" id="0460c28"></a>自足雲霞。雖復茹菜不充單複不贍。隨宜<a 
name="0460c29" id="0460c29"></a>任運罕復經懷。瑯&#x7458;王斌守吳。每延法集。<a 
name="0461a01" id="0461a01"></a>還都謂知己曰。在郡賴得若公言謔大妄<a 
name="0461a02" id="0461a02"></a>衰老。見其比歲放生為業。仁逮蟲魚愛及<a 
name="0461a03" id="0461a03"></a>飛走。講說雖&#x758E;津梁不絕。何必滅&#x8FF9;巖岫<a 
name="0461a04" id="0461a04"></a>方謂為道。但出處不失其機。彌覺其德高<a 
name="0461a05" id="0461a05"></a>也。天監八年&#x52C5;為彼郡僧正。親當元師。猶<a 
name="0461a06" id="0461a06"></a>肆意山內。故失匡救之美。致有貪慢之<a 
name="0461a07" id="0461a07"></a>謗。未必加諸己。要亦有貶暮齡。以普通<a 
name="0461a08" id="0461a08"></a>元年卒。春秋七十。復有僧令者。若之兄也。<a 
name="0461a09" id="0461a09"></a>亦以碩學知名。少而俊警長益廉退。經律<a 
name="0461a10" id="0461a10"></a>通明不永早世。復有法度者。住定林寺。沈<a 
name="0461a11" id="0461a11"></a>審其性言不卒暴。先行而後從焉。時莊嚴<a 
name="0461a12" id="0461a12"></a>寺又有慧梵慧朗。並以內外通博期標<a 
name="0461a13" id="0461a13"></a>聲譽。梵本吳氏。剡人。剛決強斷不事形名。<a 
name="0461a14" id="0461a14"></a>朗肌貌霜潔。時人目為白朗。屢講眾經頗<a 
name="0461a15" id="0461a15"></a>入能例。</p><a 
name="0461a16" id="0461a16"></a><p style="text-indent: 0em; margin-left: 0em"><span class="linehead"></span>釋法寵。姓馮氏。南陽冠軍人。後遭世難寓<a 
name="0461a17" id="0461a17"></a>居海鹽。少有絕俗之志。二親愛而弗許。執<a 
name="0461a18" id="0461a18"></a>志固請。乃曰。須待為汝婚竟隨意所欲。<a 
name="0461a19" id="0461a19"></a>十八納妻。經始半年。捨家服道住光興寺。<a 
name="0461a20" id="0461a20"></a>成辦法式習學威儀。其後出都住興皇寺。<a 
name="0461a21" id="0461a21"></a>又從道猛曇濟學成實論。二公雅相歎賞。<a 
name="0461a22" id="0461a22"></a>日夜辛勤不以寒暑動意。吳郡張融與周<a 
name="0461a23" id="0461a23"></a>顒書曰。古人遺放故留兒女。法寵法師絕<a 
name="0461a24" id="0461a24"></a>塵如棄唾。若斯之志大矣遠矣。又從長樂<a 
name="0461a25" id="0461a25"></a>寺僧周學。通雜心及法勝毘曇。又從莊嚴<a 
name="0461a26" id="0461a26"></a>曇斌歷聽眾經。探玄析奧妙盡深極。高<a 
name="0461a27" id="0461a27"></a>難所指罕不倒戈。昔吐蘊藉風神秀舉。齊<a 
name="0461a28" id="0461a28"></a>竟陵王子良。甚加禮遇。嘗於西邸義集選<a 
name="0461a29" id="0461a29"></a>諸名學。事委治城智秀。而競者尤多。秀謂<a 
name="0461b01" id="0461b01"></a>寵曰。當此應對卿何如我。答曰。先悅後拒<a 
name="0461b02" id="0461b02"></a>我不及卿。詮名定賞卿不及我。秀有慚<a 
name="0461b03" id="0461b03"></a>色。年三十八。正勝寺法願道人善通樊許<a 
name="0461b04" id="0461b04"></a>之術。謂寵曰。君年滿四十當死。無可避<a 
name="0461b05" id="0461b05"></a>處。唯有祈誠諸佛懺悔先愆。趒脫或可冀<a 
name="0461b06" id="0461b06"></a>耳。寵因引鏡驗之。見面有黑氣。於是貨<a 
name="0461b07" id="0461b07"></a>賣衣&#x9262;資餘。併市香供。飛舟東逝。直至海<a 
name="0461b08" id="0461b08"></a>鹽居在光興。閉房禮懺杜絕人物。晝忘食<a 
name="0461b09" id="0461b09"></a>息夜不解衣。迄年四十。歲暮之夕忽覺兩<a 
name="0461b10" id="0461b10"></a>耳腫痛。彌生怖懅。其夜懺禮已達四更。聞<a 
name="0461b11" id="0461b11"></a>戶外有人言曰。君死業已盡。遽即開戶都無<a 
name="0461b12" id="0461b12"></a>所見。明晨借問僉言黑氣都除。兩耳乃是生<a 
name="0461b13" id="0461b13"></a>骨。斯實懺蕩之基。功不虛也。末又從東夏<a 
name="0461b14" id="0461b14"></a>慧基聽其講導。言論往復旬日之間。文疑理<a 
name="0461b15" id="0461b15"></a>滯反啟其志。又鼓棹西歸住道林寺。開宇<a 
name="0461b16" id="0461b16"></a>臨&#x78F5;敞軒映水。解帙尋經每自惆悵而不<a 
name="0461b17" id="0461b17"></a>能已。及東昏在位。多請遊於北山。因而移<a 
name="0461b18" id="0461b18"></a>寓天保寺。天監七年齊隆寺法鏡徂歿。僧<a 
name="0461b19" id="0461b19"></a>正惠超啟寵鎮之。&#x52C5;曰。法寵法師造次舉動<a 
name="0461b20" id="0461b20"></a>不逾律儀。不俠性欲不事形勢。慈仁愷<a 
name="0461b21" id="0461b21"></a>悌雅有君子之風。匡政寺廟信得其人矣。<a 
name="0461b22" id="0461b22"></a>上每義集以禮致之。略其年臘&#x52C5;常居坐<a 
name="0461b23" id="0461b23"></a>首。不呼其名號為上座法師。請為家僧。&#x52C5;<a 
name="0461b24" id="0461b24"></a>施車牛人力衣服飲食。四時不絕。寺本陜<a 
name="0461b25" id="0461b25"></a>小。帝為宣武王修福。下&#x52C5;王人繕改張<a 
name="0461b26" id="0461b26"></a>飾以待寵焉。因立名為宣武寺也。門<span class="corr" title='[徙&gt;徒]'>徒</span>敦<a 
name="0461b27" id="0461b27"></a>厚常百許人。普通四年忽感風疾不能執<a 
name="0461b28" id="0461b28"></a>捉。舒經格上晝夜不休。赴諸法事坐輿講<a 
name="0461b29" id="0461b29"></a>說。未疾禮佛常以百拜為限。後不能起<a 
name="0461c01" id="0461c01"></a>居。猶於床上依時百過俯仰虔敬。所懺所<a 
name="0461c02" id="0461c02"></a>願與本無異。後疾甚中使參候相望於道。<a 
name="0461c03" id="0461c03"></a>以普通五年三月十六日卒。春秋七十四。皇<a 
name="0461c04" id="0461c04"></a>上傷悼道俗悲戀。&#x52C5;葬定林寺墓。一切凶事<a 
name="0461c05" id="0461c05"></a>天府供給。舍人主書監視訖事。復有沙門智<a 
name="0461c06" id="0461c06"></a>果。管氏。吳人。住海鹽光興寺。清直平簡善<a 
name="0461c07" id="0461c07"></a>諸經術。又剡縣公車寺沙門僧淑。捃採眾師<a 
name="0461c08" id="0461c08"></a>並為己任。隨問隨答思慮周廣。雖有徵覈<a 
name="0461c09" id="0461c09"></a>而未盡其要妙。</p><a 
name="0461c10" id="0461c10"></a><p style="text-indent: 0em; margin-left: 0em"><span class="linehead"></span>釋僧遷。姓樂氏。襄陽杜人。幼出家。進忠退<a 
name="0461c11" id="0461c11"></a>儉早協州鄉。晚遊都邑住靈根寺。&#x5374;掃一<a 
name="0461c12" id="0461c12"></a>房淨若仙觀。潔整衣服塵水不染。從靈味<a 
name="0461c13" id="0461c13"></a>寺寶亮諮學經論。文理通達籍甚知名。性<a 
name="0461c14" id="0461c14"></a>方稜不撓高自崇遇。若非意得罕所賓接。<a 
name="0461c15" id="0461c15"></a>武帝以家僧引之。吳平侯蕭昺。亦遇之以<a 
name="0461c16" id="0461c16"></a>禮。天監十六年夏。帝嘗夜見沙門慧詡。他<a 
name="0461c17" id="0461c17"></a>日因計法會。遷問詡曰。御前夜何所道。詡<a 
name="0461c18" id="0461c18"></a>曰。卿何忽問此。而言氣甚厲。遷抗聲曰。我<a 
name="0461c19" id="0461c19"></a>與卿同出西州俱為沙門。卿一時邀逢天<a 
name="0461c20" id="0461c20"></a>接。便欲陵駕儕黨。我惟事佛。視卿輩蔑<a 
name="0461c21" id="0461c21"></a>如也。眾人滿坐詡有慚忒。其為梗正皆類<a 
name="0461c22" id="0461c22"></a>此也。以普通四年卒。春秋五十九矣。</p><a 
name="0461c23" id="0461c23"></a><p style="text-indent: 0em; margin-left: 0em"><span class="linehead"></span>釋僧旻。姓孫氏。家于吳郡之富春。有吳開國<a 
name="0461c24" id="0461c24"></a>大皇帝其先也。幼孤養能言而樂道。七歲出<a 
name="0461c25" id="0461c25"></a>家。住虎丘西山寺。為僧回弟子。從回受五<a 
name="0461c26" id="0461c26"></a>經。一聞能記。精神洞出標群獨秀。每與同<a 
name="0461c27" id="0461c27"></a>輩言謔及諸典禮。未嘗不慨慨然欲為<a 
name="0461c28" id="0461c28"></a>己任。宋吏部郎吳郡張辯謂之曰。沙彌何姓<a 
name="0461c29" id="0461c29"></a>家在何處。旻曰。貧道姓釋。家于此山。辯甚<a 
name="0462a01" id="0462a01"></a>異之。特進張緒見而歎曰。松&#x6822;雖小已有<a 
name="0462a02" id="0462a02"></a>陵雲之氣。由是顯譽。年十三隨回出都<a 
name="0462a03" id="0462a03"></a>住白馬寺。寺僧多以轉讀唱導為業。旻風<a 
name="0462a04" id="0462a04"></a>韻清遠了不厝意。年十六而回亡。哀容俯仰<a 
name="0462a05" id="0462a05"></a>率由自至。喪禮畢移住莊嚴師仰曇景。景<a 
name="0462a06" id="0462a06"></a>久居寺任。雅有風軌。大小和從。寺給僧足。<a 
name="0462a07" id="0462a07"></a>旻安貧好學。與同寺法雲禪崗法開。稟學<a 
name="0462a08" id="0462a08"></a>柔次達亮四公經論。夕則合帔而臥。晝則<a 
name="0462a09" id="0462a09"></a>假衣而行。往返諮詢不避炎雪。其精力篤<a 
name="0462a10" id="0462a10"></a>課如此。大明數論究統經律。原始要終望<a 
name="0462a11" id="0462a11"></a>表知裏。內鑒諸己旁啟同志。前疑往結靡<a 
name="0462a12" id="0462a12"></a>不&#x6C37;泮。雖命世碩學有是非之辯。旻居中<a 
name="0462a13" id="0462a13"></a>振發曾無擁滯。光緒既著風猷弘遠。齊文惠<a 
name="0462a14" id="0462a14"></a>帝竟陵王子良。深相貴敬請遺連接。尚書令<a 
name="0462a15" id="0462a15"></a>王儉。延請僧宗講涅槃經。旻扣問聯環言<a 
name="0462a16" id="0462a16"></a>皆摧敵。儉曰。昔竺道生入長安。姚興於逍<a 
name="0462a17" id="0462a17"></a>遙園見之。使難道融義。往復百翻言無不<a 
name="0462a18" id="0462a18"></a>切。眾皆&#x89A9;其風神服其英秀。今此旻法師<a 
name="0462a19" id="0462a19"></a>超悟天體。性極照窮言必典詣。能使前無橫<a 
name="0462a20" id="0462a20"></a>陣。便是過之遠矣。文宣嘗請柔次二法師。<a 
name="0462a21" id="0462a21"></a>於普弘寺共講成實。大致通勝冠蓋成陰。<a 
name="0462a22" id="0462a22"></a>旻於末席論議。詞旨清新致言宏邈。往復神<a 
name="0462a23" id="0462a23"></a>應聽者傾屬。次公乃放麈尾而歎曰。老子<a 
name="0462a24" id="0462a24"></a>受業於彭城。精思此之五聚。有十五番以<a 
name="0462a25" id="0462a25"></a>為難窟。每恨不逢勍敵。必欲研盡。自至<a 
name="0462a26" id="0462a26"></a>金陵累年始見竭於今日矣。且試思之晚講<a 
name="0462a27" id="0462a27"></a>當答。及晚上講裁復數交詞義遂擁。次公動<a 
name="0462a28" id="0462a28"></a>容顧四坐曰。後生可畏。斯言信矣。年二十<a 
name="0462a29" id="0462a29"></a>六。永明十年始於興福寺講成實論。先輩<a 
name="0462b01" id="0462b01"></a>法師高視當世排競下筵。其會如市山栖<a 
name="0462b02" id="0462b02"></a>邑寺莫不掩扉畢集。衣冠士子四衢輻湊。<a 
name="0462b03" id="0462b03"></a>坐皆重膝不謂為迮。言雖竟日無起疲<a 
name="0462b04" id="0462b04"></a>倦。皆仰之如日月矣。希風慕德者不遠<a 
name="0462b05" id="0462b05"></a>萬里相造。自晉宋相承凡論議者。多高談<a 
name="0462b06" id="0462b06"></a>大語競相誇罩。及旻為師範。稜落秀上機<a 
name="0462b07" id="0462b07"></a>變如神。言氣典正。座無洪聲之侶。重又性<a 
name="0462b08" id="0462b08"></a>多謙讓。未常以理勝加人。處眾澄眸如<a 
name="0462b09" id="0462b09"></a>入禪定。其為道俗所推如此。時人稱曰。<a 
name="0462b10" id="0462b10"></a>折剖磐隱通古無例。條貫始終受者易<a 
name="0462b11" id="0462b11"></a>悟。庶方蕩諸異論大同正法矣。於是名振<a 
name="0462b12" id="0462b12"></a>日下。聽眾千餘。孜孜善誘曾無告倦。晉安<a 
name="0462b13" id="0462b13"></a>太守彭城劉業。嘗謂旻曰。法師經論通博。何<a 
name="0462b14" id="0462b14"></a>以立義多儒。答曰。宋世貴道生。開頓悟以<a 
name="0462b15" id="0462b15"></a>通經。齊時重僧柔。影毘曇以講論。貧道謹<a 
name="0462b16" id="0462b16"></a>依經文。文玄則玄。文儒則儒耳。時竟陵王世<a 
name="0462b17" id="0462b17"></a>子蕭照胄。出守會稽。要旻共往。征虜別<a 
name="0462b18" id="0462b18"></a>之。旻曰。吾止講席。相識未嘗修詣。承其<a 
name="0462b19" id="0462b19"></a>得郡。便狼狽遠別。意所不欲。眾因是亦止。<a 
name="0462b20" id="0462b20"></a>永元元年。&#x52C5;僧局請三十僧。入華林園<a 
name="0462b21" id="0462b21"></a>夏講。僧正擬旻為法主。旻止之。或曰何故。<a 
name="0462b22" id="0462b22"></a>答曰。此乃內潤法師。不能外益學士。非<a 
name="0462b23" id="0462b23"></a>謂講者。由是譽傳遐邇名動京師。瑯&#x7458;王<a 
name="0462b24" id="0462b24"></a>仲寶。吳人張思光。學冠當時清貞獨絕。並投<a 
name="0462b25" id="0462b25"></a>分請交申以縞帶。年立之後頻事開解蔚<a 
name="0462b26" id="0462b26"></a>為宗匠。九部五時若指諸掌。玄理伏難坦<a 
name="0462b27" id="0462b27"></a>然夷易。故緇素結轍華俗邀延往復屯萃<a 
name="0462b28" id="0462b28"></a>矣。時有令聞夙成負先來之風。耆年素望<a 
name="0462b29" id="0462b29"></a>懷新舊之恥。設伏者比肩翹關者間出。旻<a 
name="0462c01" id="0462c01"></a>隨方領會。弘量有餘。皆銜璧輿櫬響然<a 
name="0462c02" id="0462c02"></a>風靡者一人而已。值齊曆橫流道屬昏詖。時<a 
name="0462c03" id="0462c03"></a>寵小人世嫉君子。因避地徐部。仍受請入<a 
name="0462c04" id="0462c04"></a>吳。法輪繼轉勝幢屢建。皆隨根獲潤有<a 
name="0462c05" id="0462c05"></a>聲南北。皇梁膺運乃翻然自遠言從帝則。<a 
name="0462c06" id="0462c06"></a>以天監五年遊于都輦。天下禮接下筵亟<a 
name="0462c07" id="0462c07"></a>深睠悅。&#x52C5;僧正慧超銜詔至房。欲屈與<a 
name="0462c08" id="0462c08"></a>法寵法雲汝南周捨等。時入華林園講<a 
name="0462c09" id="0462c09"></a>論道義。自茲已後優位日隆。六年制注般<a 
name="0462c10" id="0462c10"></a>若經。以通大訓。朝貴皆思弘厥典。又請京<a 
name="0462c11" id="0462c11"></a>邑五大法師。於五寺首講。以旻道居其右。<a 
name="0462c12" id="0462c12"></a>迺眷帝情深見悅可。因請為家僧。四事供<a 
name="0462c13" id="0462c13"></a>給。又&#x52C5;於慧輪殿講勝鬘經。帝自臨聽。仍<a 
name="0462c14" id="0462c14"></a>選才學道俗釋僧智僧晃臨川王記室東莞<a 
name="0462c15" id="0462c15"></a>劉勰等三十人。同集上定林寺。抄一切經<a 
name="0462c16" id="0462c16"></a>論以類相從。凡八十卷。皆令取衷於旻。十<a 
name="0462c17" id="0462c17"></a>一年春忽感風疾後雖小間。心猶忘誤言語<a 
name="0462c18" id="0462c18"></a>遲蹇。旻曰。自登座講說已二十年。如見此<a 
name="0462c19" id="0462c19"></a>病例無平復。講事盡矣。乃修飾房內隔立<a 
name="0462c20" id="0462c20"></a>道場日夜禮懺。後吳郡太守張充。吳興太守<a 
name="0462c21" id="0462c21"></a>謝覽。各遣僚左至都表上延請。有&#x52C5;給船<a 
name="0462c22" id="0462c22"></a>仗資糧發遣。二郡迎候舟&#x6A9D;滿川。京師學士<a 
name="0462c23" id="0462c23"></a>雲隨霧合。中途守宰莫不郊迎。晉陵太守蔡<a 
name="0462c24" id="0462c24"></a>撙。出侯門迎之歎曰。昔仲尼素王於周。今<a 
name="0462c25" id="0462c25"></a>旻公又素王於梁矣。天監末年。下&#x52C5;於莊<a 
name="0462c26" id="0462c26"></a>嚴寺。建八座法輪。講者五僧以年臘相次。<a 
name="0462c27" id="0462c27"></a>旻最處後。眾徒彌盛。莊嚴講堂。宋世祖所<a 
name="0462c28" id="0462c28"></a>立。欒櫨增映延袤遐遠。至於是日不容聽<a 
name="0462c29" id="0462c29"></a>眾。執事啟聞。有&#x52C5;聽停講五日。悉移&#x7A93;<a 
name="0463a01" id="0463a01"></a>戶四出檐霤。又進給床五十張。猶為迫迮。<a 
name="0463a02" id="0463a02"></a>桄桯摧折日有十數。得人之盛皆此類焉。<a 
name="0463a03" id="0463a03"></a>旻因捨什物嚫施擬立大堂。慮未周用<a 
name="0463a04" id="0463a04"></a>付庫生長傳付後僧。又於簡靜寺講十<a 
name="0463a05" id="0463a05"></a>地經。堂宇先有五間。慮有迫迮又於堂前<a 
name="0463a06" id="0463a06"></a>權起五間。合而為一。及至就講寺內悉<a 
name="0463a07" id="0463a07"></a>滿。斯感化之來殆非意矣。少與齊人張融<a 
name="0463a08" id="0463a08"></a>謝眺友善。天下才學通人莫不致禮。雖<a 
name="0463a09" id="0463a09"></a>居重名不嘉榮勢。閑處一室簡通豪右。<a 
name="0463a10" id="0463a10"></a>眾人多恨之。唯吳郡陸倕。博學自居。名位<a 
name="0463a11" id="0463a11"></a>通顯早崇禮敬。旻亦密相器重。時為太子中<a 
name="0463a12" id="0463a12"></a>庶。儐從到房。旻稱疾不見。倕欣然曰。此誠<a 
name="0463a13" id="0463a13"></a>弟子所望也。人皆推倕之愛名德也。彌重<a 
name="0463a14" id="0463a14"></a>旻之不趣於世。暨普通之後。先疾連發彌<a 
name="0463a15" id="0463a15"></a>懷退靜。夜還虎丘人無知者。時蕭昂出守<a 
name="0463a16" id="0463a16"></a>吳興。欲過山展禮。山主智遷先知以告旻。<a 
name="0463a17" id="0463a17"></a>旻曰。吾山藪病人。無事見貴二千石。昔戴<a 
name="0463a18" id="0463a18"></a>顒隱居北嶺。宋江夏王入山詣之。高臥牖<a 
name="0463a19" id="0463a19"></a>下不與相見。吾雖德薄請附戴公之事矣。<a 
name="0463a20" id="0463a20"></a>及蕭至旻從後門而遁。其年皇太子。遣通<a 
name="0463a21" id="0463a21"></a>事舍人何思澄。銜命致禮。贈以几杖鑪奩<a 
name="0463a22" id="0463a22"></a>褥席麈尾拂扇等。五年下&#x52C5;延還移住開善。<a 
name="0463a23" id="0463a23"></a>使所在備禮發遣。不得循常以稽天望。於<a 
name="0463a24" id="0463a24"></a>路增劇未堪止寺。權停莊嚴因遂彌留以<a 
name="0463a25" id="0463a25"></a>至大漸。良醫上藥備于寺內。中使參侯相<a 
name="0463a26" id="0463a26"></a>望馳道。以大通八年二月一日清旦。卒于寺<a 
name="0463a27" id="0463a27"></a>房。春秋六十一。天子悲惜儲君嗟惋。&#x52C5;以其<a 
name="0463a28" id="0463a28"></a>月六日。窆於鍾山之開善墓所。喪事大小隨<a 
name="0463a29" id="0463a29"></a>由備辦。隱士陳留阮孝緒。為著墓誌。弟子<a 
name="0463b01" id="0463b01"></a>智學慧慶等。建立三碑。其二碑。皇太子<a 
name="0463b02" id="0463b02"></a>湘東王。並為製文樹于墓側。徵士何胤。著<a 
name="0463b03" id="0463b03"></a>文立於本寺。初旻嘗樂於禪默。乃依所立<a 
name="0463b04" id="0463b04"></a>義試遍安心。旬日之間遂得入定。問諸禪<a 
name="0463b05" id="0463b05"></a>師皆云。門戶雖殊造寂不異。又嘗於講日<a 
name="0463b06" id="0463b06"></a>謂眾曰。昔彌天釋道安。每講於定坐後。常<a 
name="0463b07" id="0463b07"></a>使都講等為含靈轉經三契。此事久廢。既<a 
name="0463b08" id="0463b08"></a>是前修勝業。欲屈大眾各誦觀世音經一<a 
name="0463b09" id="0463b09"></a>遍。於是合坐欣然遠近相習。爾後道俗捨物<a 
name="0463b10" id="0463b10"></a>乞講前誦經。由此始也。時有靈根寺道超<a 
name="0463b11" id="0463b11"></a>比丘。勤學自勵。願明解如旻。夢有人言。僧<a 
name="0463b12" id="0463b12"></a>旻法師毘婆尸佛。已能講說。君始修習。云何<a 
name="0463b13" id="0463b13"></a>可等。但自加功。不患不達。隨分得解。<a 
name="0463b14" id="0463b14"></a>後大領悟。旻嘗造彌勒佛并諸供具。朝夕禮<a 
name="0463b15" id="0463b15"></a>謁。乃夢見彌勒佛遣化菩薩送菩提樹與<a 
name="0463b16" id="0463b16"></a>之。菩薩曰。菩提樹者。梁言道場樹也。弟子<a 
name="0463b17" id="0463b17"></a>頗宣其言。旻聞而勗之曰。禮有六夢。正夢<a 
name="0463b18" id="0463b18"></a>唯一。乃是好惡之先徵。故周立占夢之官。<a 
name="0463b19" id="0463b19"></a>後代廢之。正以俗人澆薄亟多假託。吾前<a 
name="0463b20" id="0463b20"></a>所夢乃心想耳。汝勿傳之。以莊嚴寺門及<a 
name="0463b21" id="0463b21"></a>諸牆宇古製不工。又吳虎丘山西寺朽壞日<a 
name="0463b22" id="0463b22"></a>久。並加繕改事盡弘麗。旻所造經像全不<a 
name="0463b23" id="0463b23"></a>封附。須者便給。放生布施未嘗倦廢。弟子諮<a 
name="0463b24" id="0463b24"></a>曰。和上所修功德誠多。未始建大齋會。恐<a 
name="0463b25" id="0463b25"></a>福事未圓。旻曰。大齋乃有一時發起之益。<a 
name="0463b26" id="0463b26"></a>吾寡乏人力難得盡理。又且米菜醬酢樵<a 
name="0463b27" id="0463b27"></a>水湯灰踐踰澆炙。信傷害微蟲豈有數量。<a 
name="0463b28" id="0463b28"></a>慮有此事故不敢為也。始復求寄王官<a 
name="0463b29" id="0463b29"></a>官府有勢之家。使役雖多彌難盡意。近識<a 
name="0463c01" id="0463c01"></a>觀之藉此開悟。智者窺人有求名之誚。<a 
name="0463c02" id="0463c02"></a>要請法俗侵星早到。若不專至有乖素<a 
name="0463c03" id="0463c03"></a>心。若現斯言猶涉譏笑。故吾不為也。旻<a 
name="0463c04" id="0463c04"></a>美言笑善舉止。吐納膏油自生顧眄風<a 
name="0463c05" id="0463c05"></a>&#x98C8;滿室。凡所施為不為名利。勤注教勗形<a 
name="0463c06" id="0463c06"></a>於言晤。先人後己常若不及。常有餘師<a 
name="0463c07" id="0463c07"></a>言弟子不恭者。旻呼與相見為設飲食。方便<a 
name="0463c08" id="0463c08"></a>誘喻遂成善士。生無左道卜筮。不妄同惑<a 
name="0463c09" id="0463c09"></a>凡人。又不假託奇怪以誑近識。貴人君子<a 
name="0463c10" id="0463c10"></a>皆景慕焉。營居負販者亦望風而畏敬。聞其<a 
name="0463c11" id="0463c11"></a>名者偽夫正鄙夫立。所著論疏雜集。四聲指<a 
name="0463c12" id="0463c12"></a>歸詩譜決疑等。百有餘卷流世。</p><a 
name="0463c13" id="0463c13"></a><p style="text-indent: 0em; margin-left: 0em"><span class="linehead"></span>釋法雲。姓周氏。宜興陽羡人。晉平西將軍處<a 
name="0463c14" id="0463c14"></a>之七世也。母吳氏。初產在草。見雲氣滿<a 
name="0463c15" id="0463c15"></a>室。因以名之。七歲出家。更名法雲。從師<a 
name="0463c16" id="0463c16"></a>住莊嚴寺。為僧成玄趣寶亮弟子。而俊朗英<a 
name="0463c17" id="0463c17"></a>秀卓絕時世。年十三始就受業。大昌僧宗<a 
name="0463c18" id="0463c18"></a>莊嚴僧達。甚相稱讚。寶亮每曰。我之神明殊<a 
name="0463c19" id="0463c19"></a>不及也。方將必當棟梁大法矣。齊永明中。<a 
name="0463c20" id="0463c20"></a>僧柔東歸。於道林寺發講。雲諮決累日。詞<a 
name="0463c21" id="0463c21"></a>旨激揚。眾所歎異。年小坐遠聲聞難敘。命<a 
name="0463c22" id="0463c22"></a>置小床處之於前共盡往復。由是顯名。<a 
name="0463c23" id="0463c23"></a>與同寺僧旻。等年臘齊名譽。歷採眾師且<a 
name="0463c24" id="0463c24"></a>經且論四時遊聽寒暑不輟。或講前講末初<a 
name="0463c25" id="0463c25"></a>夜後夜覆述文義。間隙遊習於路思義。輒<a 
name="0463c26" id="0463c26"></a>不自覺行過所造。其勤勵專至類皆如此。<a 
name="0463c27" id="0463c27"></a>曾觀長樂寺法調講論。出而顧曰。震旦天子<a 
name="0463c28" id="0463c28"></a>之都衣冠之富。動靜威儀勿易為也。前後法<a 
name="0463c29" id="0463c29"></a>師或有詞無義。或有義無詞。或俱有詞義<a 
name="0464a01" id="0464a01"></a>而過無威儀。今日法坐俱已闕矣。皆由習學<a 
name="0464a02" id="0464a02"></a>不優未應講也。及年登三十。建武四年夏。<a 
name="0464a03" id="0464a03"></a>初於妙音寺開法華淨名二經。序正條源<a 
name="0464a04" id="0464a04"></a>群分名類。學徒海湊四眾盈堂。僉謂理因<a 
name="0464a05" id="0464a05"></a>言盡紙卷空存。及至為賓。構擊縱橫比類<a 
name="0464a06" id="0464a06"></a>紛鯁。機辯若疾風。應變如行雨。當其鋒<a 
name="0464a07" id="0464a07"></a>者罕不心務。賓主咨嗟朋僚胥悅。時人呼<a 
name="0464a08" id="0464a08"></a>為作幻法師矣。講經之妙獨步當時。齊中<a 
name="0464a09" id="0464a09"></a>書周顒。瑯&#x7458;王融。彭城劉繪。東莞徐孝嗣等。<a 
name="0464a10" id="0464a10"></a>一代名貴。並投莫逆之交。孝嗣每日。見雲<a 
name="0464a11" id="0464a11"></a>公俊發自顧缺然。而性靈誠孝勞於色養。及<a 
name="0464a12" id="0464a12"></a>居母憂毀瘠過禮。累日不食殆不勝喪。<a 
name="0464a13" id="0464a13"></a>僧旻謂曰。聖人制禮。賢者俯就。不賢者企<a 
name="0464a14" id="0464a14"></a>及。且毀不滅性尚出儒宗。況佛有至言。欲<a 
name="0464a15" id="0464a15"></a>報生恩。近則時奉顏儀使物生悅。遠則<a 
name="0464a16" id="0464a16"></a>啟發菩提以道神識。又云。恩愛重賊不<a 
name="0464a17" id="0464a17"></a>可寬放。寬放此者及所親愛墮於惡道。<a 
name="0464a18" id="0464a18"></a>唯有智者以方便力善能治制。則惠兼存<a 
name="0464a19" id="0464a19"></a>沒入諸善趣矣。宜思遠理使有成津。何<a 
name="0464a20" id="0464a20"></a>可恣情同於細近耶。雲乃割裂哀情微<a 
name="0464a21" id="0464a21"></a>進飲粥。永元元年。曾受毘陵郡請。道俗傾<a 
name="0464a22" id="0464a22"></a>家異端必集。弘振風猷道被京城。鼓舞知<a 
name="0464a23" id="0464a23"></a>歸巾褐識反。及梁氏高臨甚相欽禮。天監<a 
name="0464a24" id="0464a24"></a>二年。&#x52C5;使長召出入諸殿。影響弘通之端。<a 
name="0464a25" id="0464a25"></a>囋揚利益之漸。皇高亟延義集。未曾不&#x52C5;<a 
name="0464a26" id="0464a26"></a>令雲先入後下詔令。時諸名德各撰成實<a 
name="0464a27" id="0464a27"></a>義疏。雲乃經論合撰。有四十科為四十二<a 
name="0464a28" id="0464a28"></a>卷。俄尋究了。又&#x52C5;於寺三遍敷講。廣請義<a 
name="0464a29" id="0464a29"></a>學充諸堂宇。&#x52C5;給傳詔。車牛吏力皆備足<a 
name="0464b01" id="0464b01"></a>焉。至七年制注大品。朝貴請雲講之。辭<a 
name="0464b02" id="0464b02"></a>疾不赴。帝云。弟子既當今日之位。法師是<a 
name="0464b03" id="0464b03"></a>後來名德。流通無寄。不可不自力為講也。<a 
name="0464b04" id="0464b04"></a>因從之。尋又下詔禮為家僧。資給優厚。&#x52C5;<a 
name="0464b05" id="0464b05"></a>為光宅寺主。創立僧制雅為後則。皇太子<a 
name="0464b06" id="0464b06"></a>留情內外。選請十僧入於玄圃。經於兩夏<a 
name="0464b07" id="0464b07"></a>不止講經。而亦懸談文外。雲居上首偏加<a 
name="0464b08" id="0464b08"></a>供施。自從王侯逮于榮貴莫不欽敬。至<a 
name="0464b09" id="0464b09"></a>於吉凶慶弔不避寒暑。時人頗謂之遊俠。<a 
name="0464b10" id="0464b10"></a>而動必弘法。不以此言關懷。中書郎順<a 
name="0464b11" id="0464b11"></a>陽范軫。著神滅論。群僚未詳其理。先以奏<a 
name="0464b12" id="0464b12"></a>聞。有&#x52C5;令雲答之。以宣示臣下。雲乃遍與<a 
name="0464b13" id="0464b13"></a>朝士書論之。文采雖異而理義倫通。又與<a 
name="0464b14" id="0464b14"></a>少傅沈約書曰。主上令答神滅論。今遣相<a 
name="0464b15" id="0464b15"></a>呈。夫神妙寂寥。可知而不可說。義經丘而<a 
name="0464b16" id="0464b16"></a>未曉。理涉旦而猶昏。至人凝照。有本襲道。<a 
name="0464b17" id="0464b17"></a>赴機垂審。臣下旨訓周密。孝享之祀既彰。<a 
name="0464b18" id="0464b18"></a>桀懷曾史之慕。三世之言復闡。紂綴波崙<a 
name="0464b19" id="0464b19"></a>之情。預非草木。誰不歔欷。同挹風猷。共<a 
name="0464b20" id="0464b20"></a>加弘贊也。約答曰。神本不滅深所伏膺。<a 
name="0464b21" id="0464b21"></a>神滅之談良用駭惕。近約法師。殿內亦蒙&#x52C5;<a 
name="0464b22" id="0464b22"></a>答一本。歡受頂戴尋覽忘疲。豈徒伏斯外<a 
name="0464b23" id="0464b23"></a>道可以永離眾魔。孔釋兼弘於是乎在。實<a 
name="0464b24" id="0464b24"></a>不刊之弘旨。百代之舟航。弟子亦即彼論<a 
name="0464b25" id="0464b25"></a>微厝疑覈。比展具以呈也。雲以天監末年。<a 
name="0464b26" id="0464b26"></a>欲報施主之恩。於秣陵縣同下里中造寺<a 
name="0464b27" id="0464b27"></a>一所。&#x52C5;以法師建造。可仍以法師為名。即<a 
name="0464b28" id="0464b28"></a>禪崗之西山也。郊郭內地實為爽塏。結宇<a 
name="0464b29" id="0464b29"></a>孤巖北面城市。懷<span class="gaiji">澗<!--gaiji,澗,1[澗-日+月],2&#x3D4E;,3--></span>隱嶺。窮人野之致。<a 
name="0464c01" id="0464c01"></a>終日論談曾無休廢。天監將末。扶南國獻<a 
name="0464c02" id="0464c02"></a>經三部。&#x52C5;雲譯之。詳決梁梵。皆理明意顯。<a 
name="0464c03" id="0464c03"></a>狀若親承。帝抄諸方等經。撰受菩薩法。<a 
name="0464c04" id="0464c04"></a>構等覺道場。請草堂寺慧約法師以為智<a 
name="0464c05" id="0464c05"></a>者。躬受大戒以自莊嚴。自茲厥後。王侯朝<a 
name="0464c06" id="0464c06"></a>士法俗傾都。或有年臘過於智者。皆望風<a 
name="0464c07" id="0464c07"></a>奄附啟受戒法。雲曰。戒終是一先已同稟。<a 
name="0464c08" id="0464c08"></a>今重受者誠非所異。有若趣時。於是固<a 
name="0464c09" id="0464c09"></a>執。帝累勸獎每加說喻。答曰。當先發願。若<a 
name="0464c10" id="0464c10"></a>得相應然後從受。雲欲發起。中表菩提之<a 
name="0464c11" id="0464c11"></a>心。捨己身外嚫施之物。通啟於華林園光華<a 
name="0464c12" id="0464c12"></a>殿設千僧大會。分此諸物為五種功德。上<a 
name="0464c13" id="0464c13"></a>帝隨喜警梵從時。鏘金候旭百和<span class="gaiji">[氳-囚+米]<!--gaiji,,1[氳-囚+米],2,3--></span>氳。眾妓<a 
name="0464c14" id="0464c14"></a>繁會觀者傾城莫不稱歎。普通六年&#x52C5;為<a 
name="0464c15" id="0464c15"></a>大僧正。於同泰寺設千僧會。廣集諸寺知<a 
name="0464c16" id="0464c16"></a>事。及學行名僧。羯磨拜授置位羽儀。眾皆見<a 
name="0464c17" id="0464c17"></a>所未聞。得未曾有。爾後雖遘疾時序。而<a 
name="0464c18" id="0464c18"></a>講說無廢。及於扶接登座。弊劇乃止。至御<a 
name="0464c19" id="0464c19"></a>幸同泰開大涅槃。&#x52C5;許乘輿上殿憑几<a 
name="0464c20" id="0464c20"></a>聽講。及遭父憂由是疾篤至于大漸。以<a 
name="0464c21" id="0464c21"></a>大通三年三月二十七日初夜。卒于住房。春<a 
name="0464c22" id="0464c22"></a>秋六十有三。二宮悲惜為之流慟。&#x52C5;給東園<a 
name="0464c23" id="0464c23"></a>祕器。凡百喪事皆從王府。下&#x52C5;令葬定林<a 
name="0464c24" id="0464c24"></a>寺側。太子中庶瑯&#x7458;王筠。為作銘誌。弟子周<a 
name="0464c25" id="0464c25"></a>長胤等。有猶子之慕。創造二碑立于墓所。<a 
name="0464c26" id="0464c26"></a>湘東王蕭繹各為製文。初雲年在息慈雅<a 
name="0464c27" id="0464c27"></a>尚經術。於妙法華研精累思。品酌理義<a 
name="0464c28" id="0464c28"></a>始末照覽。乃往幽巖獨講斯典。&#x7AEA;石為<a 
name="0464c29" id="0464c29"></a>人松葉為拂。自唱自導兼通難解。所以垂<a 
name="0465a01" id="0465a01"></a>名梁代誠績有聞。而文疏稠疊前後繁映。<a 
name="0465a02" id="0465a02"></a>致依講誦有阻恒功。嘗於一寺講散此<a 
name="0465a03" id="0465a03"></a>經。忽感天華狀如飛雪。滿空而下延于堂<a 
name="0465a04" id="0465a04"></a>內。昇空不墜訖講方去。有保誌神僧。道超<a 
name="0465a05" id="0465a05"></a>方外。罕有得其情者。與雲互相敬愛。呼為<a 
name="0465a06" id="0465a06"></a>大林法師。每來雲所輒停住信宿。嘗言。欲<a 
name="0465a07" id="0465a07"></a>解師子吼。請法師為說。即為剖析。誌便彈<a 
name="0465a08" id="0465a08"></a>指讚曰。善哉微妙微妙矣。儀同陳郡袁昂云。<a 
name="0465a09" id="0465a09"></a>有常供養僧學雲法華。日夜發願望得慧<a 
name="0465a10" id="0465a10"></a>解等之。忽夢有異僧曰。雲法師燈明佛時<a 
name="0465a11" id="0465a11"></a>已講此經。那可卒敵也。每於講次有送<a 
name="0465a12" id="0465a12"></a>錢物乞誦經者。多獲徵應。及得善夢如<a 
name="0465a13" id="0465a13"></a>別記述。夷陵縣漁人。於網中得經一卷。是<a 
name="0465a14" id="0465a14"></a>泥洹四法品。末題云。宋元徽二年。王寶勝<a 
name="0465a15" id="0465a15"></a>敬造奉光宅寺法雲法師。以事勘校。時雲年<a 
name="0465a16" id="0465a16"></a>始十歲。名未遠布寺無光宅。而此品正則。<a 
name="0465a17" id="0465a17"></a>初云弘法次斷魚肉。驗今意行頗用相符。<a 
name="0465a18" id="0465a18"></a>其有機神變化。人莫敢競其類者。雲得此<a 
name="0465a19" id="0465a19"></a>告彌深弘演云爾。</p><a 
name="0465a20" id="0465a20"></a><p style="text-indent: 0em; margin-left: 0em"><span class="linehead"></span>釋慧澄。姓蘭氏。番禺高要人。十四出家。依<a 
name="0465a21" id="0465a21"></a>和上道達住隨喜寺。而在性貞苦立素齋戒。<a 
name="0465a22" id="0465a22"></a>魚肉葷辛畢世未視。當齊氏之季。百工輟<a 
name="0465a23" id="0465a23"></a>業。澄閉戶禮誦不修聞達。天監初建開闡<a 
name="0465a24" id="0465a24"></a>學校。白黑樂求皆得其志。澄深懷願望以<a 
name="0465a25" id="0465a25"></a>日為歲。世始廓清南路猶梗。負笈踟&#x8E70;欲<a 
name="0465a26" id="0465a26"></a>前未進。親舊諫曰。何不就饒聚糧貨待<a 
name="0465a27" id="0465a27"></a>路好通。為爾栖栖橫生憂苦。澄曰。榮華賄<a 
name="0465a28" id="0465a28"></a>貨此何見關。日月如電時不待人耳。於是<a 
name="0465a29" id="0465a29"></a>間行寄託遂至京室。憩莊嚴寺。仍從僧旻<a 
name="0465b01" id="0465b01"></a>以伸北面。勤苦下帷專攻一事。且經且律<a 
name="0465b02" id="0465b02"></a>或數或論。十餘年中鉤深索隱。猶晦&#x8FF9;下<a 
name="0465b03" id="0465b03"></a>筵而名聞日遠。桂陽王蕭象。聞風欽悅延請<a 
name="0465b04" id="0465b04"></a>入第。頂禮歸依求屈講說。親自&#x98E1;服遂使遠<a 
name="0465b05" id="0465b05"></a>近投集。聞者斐然。後桂陽出鎮南岳。請與同<a 
name="0465b06" id="0465b06"></a>行。瀟湘道俗重增歸敬。法席繼興善誘忘倦。<a 
name="0465b07" id="0465b07"></a>澄以違親歲久誓暫定省而番禺四眾向<a 
name="0465b08" id="0465b08"></a>風欽德。迎請重疊年年轉倍。以普通四年<a 
name="0465b09" id="0465b09"></a>隨使南返。中途危阻素情無憚。食值飢客<a 
name="0465b10" id="0465b10"></a>合盤施之。船人更辦不肯復受。又見單<a 
name="0465b11" id="0465b11"></a>薄解衣賑之。及至南海復停隨喜。七眾屯<a 
name="0465b12" id="0465b12"></a>結其會如林。讚請法施頻仍累&#x8FF9;。理喻精<a 
name="0465b13" id="0465b13"></a>微淺深無隱。新舊學望如草偃焉。於斯五<a 
name="0465b14" id="0465b14"></a>載法利無限。未及旋都遇疾而卒。春秋<a 
name="0465b15" id="0465b15"></a>五十有二。即大通元年也。時復有慧朗慧略<a 
name="0465b16" id="0465b16"></a>法生慧武等。皆從僧旻受學。雖復廣綜諸<a 
name="0465b17" id="0465b17"></a>部。並以成實擅名。朗居貧好學博達多通。<a 
name="0465b18" id="0465b18"></a>久當師匠巧於傳述。略聰明俊警宣講有<a 
name="0465b19" id="0465b19"></a>則。品別支條分籍甚有嘉譽。生尋訪異聞。<a 
name="0465b20" id="0465b20"></a>博述經論。銓次祕奧物益奇之。武振揚文<a 
name="0465b21" id="0465b21"></a>義省約不繁。宣流未廣蘭摧中葉。年三<a 
name="0465b22" id="0465b22"></a>十餘卒。</p><a 
name="0465b23" id="0465b23"></a><p style="text-indent: 0em; margin-left: 0em"><span class="linehead"></span>釋法令。姓董氏。未詳何人。家遭世禍因寓<a 
name="0465b24" id="0465b24"></a>建康。少出家住定林上寺。立操貞堅廉和寡<a 
name="0465b25" id="0465b25"></a>欲。博覽經論多所通達。善涅槃大小品。尤<a 
name="0465b26" id="0465b26"></a>精法華阿毘曇心。登師子座發無畏辯。先<a 
name="0465b27" id="0465b27"></a>標綱要&#x5374;<span class="corr" title='[泒&gt;派] cf.【麗】'>派</span>條流。言約旨遠馳名京學。兼<a 
name="0465b28" id="0465b28"></a>好禪寂以息攀緣。但多疹瘵亟為廢替。自<a 
name="0465b29" id="0465b29"></a>責先身執相分別起諸違害今受殃咎。因<a 
name="0465c01" id="0465c01"></a>誦大品一部用祛封滯。清淨調和隨從梵<a 
name="0465c02" id="0465c02"></a>行。足不下山三十三載。葷辛不食弊衣畢<a 
name="0465c03" id="0465c03"></a>世。以天監五年卒。春秋六十有九。時寺復<a 
name="0465c04" id="0465c04"></a>有慧泰慧纂。並以學聞。泰剋己修身篤<a 
name="0465c05" id="0465c05"></a>勤禪智偏能談授。纂心性清率不務形<a 
name="0465c06" id="0465c06"></a>骸。貞實抱素雅有國士之器。</p><a 
name="0465c07" id="0465c07"></a><p style="text-indent: 0em; margin-left: 0em"><span class="linehead"></span>釋智藏。姓顧氏。本名淨藏。吳郡吳人。吳少<a 
name="0465c08" id="0465c08"></a>傅曜之八世也。高祖彭年司農卿。曾祖淳錢<a 
name="0465c09" id="0465c09"></a>唐令。祖瑤之員外郎。父映奉朝請。早亡其<a 
name="0465c10" id="0465c10"></a>母嘗夢。出繞吳城一匝。密雲四布而天中<a 
name="0465c11" id="0465c11"></a>開朗。眾星墜地取而吞之。因而有娠焉。及<a 
name="0465c12" id="0465c12"></a>生藏也。少而聰敏。常懷退讓。果食衣服爰<a 
name="0465c13" id="0465c13"></a>及威儀皆新華。先讓而處下末。由此擊譽<a 
name="0465c14" id="0465c14"></a>鄉閭敬而尚重。年十六代宋明帝出家。以<a 
name="0465c15" id="0465c15"></a>泰初六年&#x52C5;住興皇寺。事師上定林寺僧遠<a 
name="0465c16" id="0465c16"></a>僧祐天安寺弘宗。此諸名德傳如前述。藏稟<a 
name="0465c17" id="0465c17"></a>依訓範敬義弘隆。嘗遇師疾甚不食多日。<a 
name="0465c18" id="0465c18"></a>藏亦從之。待師進飲藏還進飲。乃至平復<a 
name="0465c19" id="0465c19"></a>方從師好。自是戒德堅明學業通奧。眾所<a 
name="0465c20" id="0465c20"></a>知識超於夷等。當時柔次二公玄宗蓋世。<a 
name="0465c21" id="0465c21"></a>初從受學。挹酌經論統辯精理。及其開<a 
name="0465c22" id="0465c22"></a>關延敵。莫能涉其津者。藏洞曉若神微<a 
name="0465c23" id="0465c23"></a>言每吐。預有比蹤罔不折伏。於是二僧歎<a 
name="0465c24" id="0465c24"></a>揖。自以弗及之也。齊太尉文憲王公。深懷<a 
name="0465c25" id="0465c25"></a>欽悅爰請安居。常歎相知之晚。太宰文宣<a 
name="0465c26" id="0465c26"></a>王。建立正典紹隆釋教。將講淨名選窮上<a 
name="0465c27" id="0465c27"></a>首。乃招集精解二十餘僧。探授符策乃得<a 
name="0465c28" id="0465c28"></a>於藏。年臘最小獨居末坐。敷述義理罔或<a 
name="0465c29" id="0465c29"></a>抗衡。道俗翕然彌崇高譽。先是會稽慎法<a 
name="0466a01" id="0466a01"></a>師。志欲宣通妙法。乃請文宣方求講匠。<a 
name="0466a02" id="0466a02"></a>以藏名稱普聞允當僉屬。遂流連會稽多<a 
name="0466a03" id="0466a03"></a>歷年祀伏膺鼓篋寔繫有徒。但以律部未<a 
name="0466a04" id="0466a04"></a>精重遊京輦。信同瓶喻有似燈傳。俄而十<a 
name="0466a05" id="0466a05"></a>誦明了諸部薄究。未還吳郡道流生地。<a 
name="0466a06" id="0466a06"></a>學人裹糧隨之不少。永元二年重遊禹穴。<a 
name="0466a07" id="0466a07"></a>居法華山結眾弘業。及齊德將謝。王室<a 
name="0466a08" id="0466a08"></a>大騷。天地既閉經籍道廢。遂翻然高舉。欲<a 
name="0466a09" id="0466a09"></a>終焉禹穴。逮有梁革命。大弘正法。皇華繼<a 
name="0466a10" id="0466a10"></a>至。方遊京輦。天子下禮承修。榮貴莫不竦<a 
name="0466a11" id="0466a11"></a>敬。聖僧寶誌遷神。窀穸于鍾阜。於墓前建<a 
name="0466a12" id="0466a12"></a>塔。寺名開善。&#x52C5;藏居之。初藏未受具戒。<a 
name="0466a13" id="0466a13"></a>遇誌於定林上寺。遂推令居前。垂示崇敬<a 
name="0466a14" id="0466a14"></a>之&#x8FF9;。識知德望有歸告之先見矣。時梁武<a 
name="0466a15" id="0466a15"></a>崇信釋門。宮闕恣其遊踐。主者以負扆南<a 
name="0466a16" id="0466a16"></a>面域中一人。議以御坐之法唯天子所升。<a 
name="0466a17" id="0466a17"></a>沙門一不霑預。藏聞之勃然厲色。即入金<a 
name="0466a18" id="0466a18"></a>門上正殿踞法座抗聲曰。貧道昔為吳<a 
name="0466a19" id="0466a19"></a>中顧郎。尚不慚御榻。況復迺祖定光。金輪<a 
name="0466a20" id="0466a20"></a>釋子也。檀越若殺貧道即殺。不慮無受生<a 
name="0466a21" id="0466a21"></a>之處。若付在尚方。獄中不妨行道。即拂<a 
name="0466a22" id="0466a22"></a>衣而起。帝遂罷&#x52C5;任從前法。斯跨略天子<a 
name="0466a23" id="0466a23"></a>高岸釋門。皆此類也。有野姥者。工相人也。<a 
name="0466a24" id="0466a24"></a>為記吉凶百不失一。謂藏曰。法師聰辯蓋<a 
name="0466a25" id="0466a25"></a>世天下流名。但恨年命不長。可至三十一<a 
name="0466a26" id="0466a26"></a>矣。時年二十有九。聞斯促報講解頓息。竭<a 
name="0466a27" id="0466a27"></a>精修道發大誓願足不出門。遂探經<a 
name="0466a28" id="0466a28"></a>藏得金剛般若。受持讀誦畢命奉之。至<a 
name="0466a29" id="0466a29"></a>所危暮年香湯洗浴淨室誦經以待死至。俄<a 
name="0466b01" id="0466b01"></a>而聞空中聲曰。善男子。汝往年三十一者。<a 
name="0466b02" id="0466b02"></a>是報盡期。由般若經力得倍壽矣。藏後出<a 
name="0466b03" id="0466b03"></a>山試過前相者。乃大驚起曰。何因尚在世<a 
name="0466b04" id="0466b04"></a>也。前見短壽之相。今了一無。沙門誠不可<a 
name="0466b05" id="0466b05"></a>相矣。藏問。今得至幾。答云。色相骨法年六<a 
name="0466b06" id="0466b06"></a>十餘。藏曰。五十為命。已不為夭。況復過<a 
name="0466b07" id="0466b07"></a>也。乃以由緣告之。相者欣服。竟以畢年辭<a 
name="0466b08" id="0466b08"></a>世。終如相言。於是江左道俗。競誦此經。多<a 
name="0466b09" id="0466b09"></a>有徵應。乃至于今日有光大。感通屢結。逮<a 
name="0466b10" id="0466b10"></a>梁大同中。敬重三寶利動昏心。澆波之儔。<a 
name="0466b11" id="0466b11"></a>肆情下達。僧正憲網無施於過門。帝欲自<a 
name="0466b12" id="0466b12"></a>御僧官維任法侶。&#x52C5;主書遍令許者署<a 
name="0466b13" id="0466b13"></a>名。于時盛哲無敢抗者。匿然投筆。後以<a 
name="0466b14" id="0466b14"></a>&#x758E;聞藏。藏以筆橫轢之告曰。佛法大海非<a 
name="0466b15" id="0466b15"></a>俗人所知。帝覽之不以介意。斯亦拒懷<a 
name="0466b16" id="0466b16"></a>略萬乘季代一人。而帝意彌盛。事將施行<a 
name="0466b17" id="0466b17"></a>於世。雖藏後未同。而&#x52C5;已先被。晚於華光<a 
name="0466b18" id="0466b18"></a>殿設會。眾僧大集。後藏方至。帝曰。比見僧<a 
name="0466b19" id="0466b19"></a>尼多未誦習。白衣僧正不解科條。俗法<a 
name="0466b20" id="0466b20"></a>治之傷於過重。弟子暇日欲自為白衣僧<a 
name="0466b21" id="0466b21"></a>正亦依律立法。此雖是法師之事。然佛亦<a 
name="0466b22" id="0466b22"></a>復付囑國王。向來與諸僧共論。咸言不異。<a 
name="0466b23" id="0466b23"></a>法師意旨如何。藏曰。陛下欲自臨僧事。實<a 
name="0466b24" id="0466b24"></a>光顯正法。但僧尼多不如律。所願垂慈矜<a 
name="0466b25" id="0466b25"></a>恕此事為後。帝曰。弟子此意豈欲苦眾僧<a 
name="0466b26" id="0466b26"></a>耶。正謂俗愚過重。自可依律定之。法師乃<a 
name="0466b27" id="0466b27"></a>令矜恕。此意何在。答曰。陛下誠欲降重從<a 
name="0466b28" id="0466b28"></a>輕。但末代眾僧難皆如律。故敢乞矜恕。帝<a 
name="0466b29" id="0466b29"></a>曰。請問諸僧犯罪。佛法應治之不。答曰。竊<a 
name="0466c01" id="0466c01"></a>以佛理深遠教有出沒。意謂亦治不治。帝<a 
name="0466c02" id="0466c02"></a>曰。惟見付囑國王治之。何處有不治之<a 
name="0466c03" id="0466c03"></a>說。答曰。調達親是其事。如來置之不治。<a 
name="0466c04" id="0466c04"></a>帝曰。法師意謂。調達何人。答曰。調達乃<a 
name="0466c05" id="0466c05"></a>誠不可測。夫示&#x8FF9;正欲顯教。若不可不<a 
name="0466c06" id="0466c06"></a>治。聖人何容示此。若一向治之。則眾僧不<a 
name="0466c07" id="0466c07"></a>立。一向不治亦復不立。帝動容追停前&#x52C5;。<a 
name="0466c08" id="0466c08"></a>諸僧震懼相率啟請。帝曰。藏法師是大丈夫<a 
name="0466c09" id="0466c09"></a>心。謂是則道是。言非則道非。致詞宏大。<a 
name="0466c10" id="0466c10"></a>不以形命相累。諸法師非大丈夫。意實不<a 
name="0466c11" id="0466c11"></a>同言則不異。弟子向與藏法師碩諍。而諸<a 
name="0466c12" id="0466c12"></a>法師默然無見助者。豈非意在不同耳。事<a 
name="0466c13" id="0466c13"></a>遂獲寢。藏出告諸徒屬曰。國王欲以佛法<a 
name="0466c14" id="0466c14"></a>為己任。乃是大士用心。然衣冠一家子弟十<a 
name="0466c15" id="0466c15"></a>數。未必稱意。況復眾僧。五方混雜未易<a 
name="0466c16" id="0466c16"></a>辯明。正須去其甚泰耳。且如來戒律布在<a 
name="0466c17" id="0466c17"></a>世間。若能遵用足相綱理。僧正非但無益<a 
name="0466c18" id="0466c18"></a>為損弘多。常欲勸令罷之。豈容贊成此<a 
name="0466c19" id="0466c19"></a>事。或曰。理極如此。當萬乘之怒何能夷然。<a 
name="0466c20" id="0466c20"></a>藏笑曰。此實可畏。但吾年老。縱復荷旨附<a 
name="0466c21" id="0466c21"></a>會。終不長生。然死本所不惜。故安之耳。後<a 
name="0466c22" id="0466c22"></a>法雲謂眾曰。帝於義理之中未能相謝。<a 
name="0466c23" id="0466c23"></a>一日之事真可愧服不久&#x52C5;於彭城寺講<a 
name="0466c24" id="0466c24"></a>成實。聽侶千餘。皆一時翹秀。學觀榮之。又<a 
name="0466c25" id="0466c25"></a>&#x52C5;於慧輪殿講波若經。別&#x52C5;大德三十人<a 
name="0466c26" id="0466c26"></a>預座。藏開釋發趣各有清拔皆著私記擬<a 
name="0466c27" id="0466c27"></a>後傳習。天監末年春捨身大懺。招集道俗。并<a 
name="0466c28" id="0466c28"></a>自講金剛般若以為極悔。惟留衣&#x9262;。餘<a 
name="0466c29" id="0466c29"></a>者傾盡一無遺餘。陳郡謝幾卿。指掛衣竹<a 
name="0467a01" id="0467a01"></a>戲曰。猶留此物尚有意耶。藏曰。身猶未滅<a 
name="0467a02" id="0467a02"></a>意何由盡。而尚懷靖處託意山林。還居開<a 
name="0467a03" id="0467a03"></a>善因不履世。時或&#x52C5;會。乃上啟辭曰。夙昔<a 
name="0467a04" id="0467a04"></a>顧省心惑不調。欲依佛一語於空閑自<a 
name="0467a05" id="0467a05"></a>制。而從緣流二十餘載。在乎少壯故可推<a 
name="0467a06" id="0467a06"></a>斥。今既老病身心俱減。若復退一毫。便不<a 
name="0467a07" id="0467a07"></a>堪自課。故願言靜處少自營衛。非敢傲世<a 
name="0467a08" id="0467a08"></a>求名。非欲從閑自誕。是常人近情。懼前<a 
name="0467a09" id="0467a09"></a>逕之已迫耳。帝手&#x52C5;喻曰。求空自閑依空<a 
name="0467a10" id="0467a10"></a>入慧。高蹈養神實是勝樂。不違三乘。亦以<a 
name="0467a11" id="0467a11"></a>隨喜。惟別之際能無悵然。岐路贈言古人<a 
name="0467a12" id="0467a12"></a>所重。猶勸法師。行無礙心。大悲為首方便<a 
name="0467a13" id="0467a13"></a>利益。隨時用舍不宜頓杜。以隔礙心行菩<a 
name="0467a14" id="0467a14"></a>薩道無有是處。&#x52C5;往反頻。仍久之然持操<a 
name="0467a15" id="0467a15"></a>不改。帝將受菩薩戒&#x52C5;僧正牒老宿德望。<a 
name="0467a16" id="0467a16"></a>時超正略牒法深慧約智藏三人。而帝意在<a 
name="0467a17" id="0467a17"></a>於智者。仍取之矣。皇太子尤相敬接。將致<a 
name="0467a18" id="0467a18"></a>北面之禮。肅恭虔往。朱輪徐動鳴笳啟路。<a 
name="0467a19" id="0467a19"></a>降尊下禮就而謁之。從遵戒範永為師傅。<a 
name="0467a20" id="0467a20"></a>又請於寺講大涅槃。親臨幄坐爰命諮質。<a 
name="0467a21" id="0467a21"></a>朝賢時彥道俗盈堂。法筵之盛未之前聞。又<a 
name="0467a22" id="0467a22"></a>於北閣更延談論。皆歎曰。陪預勝席未曾<a 
name="0467a23" id="0467a23"></a>有也。藏任吹虛舟真行平等。毀譽不動榮<a 
name="0467a24" id="0467a24"></a>利未干。宴坐空閑毅然山立。雖神<span class="gaiji">宇<!--gaiji,宇,1[宋-木+禹],2&#x3762;,3--></span>凝隔<a 
name="0467a25" id="0467a25"></a>風韻清高。其應物也汲汲然如有不足。可<a 
name="0467a26" id="0467a26"></a>謂望儼即溫。君子之變者矣。自現處巖岫<a 
name="0467a27" id="0467a27"></a>晦形人世。又於寺外山曲別立頭陀之舍<a 
name="0467a28" id="0467a28"></a>六所。並是茅茨容膝而已。皇太子聞而遊<a 
name="0467a29" id="0467a29"></a>覽。各賦詩而返。其後章云。非曰樂逸遊。<a 
name="0467b01" id="0467b01"></a>意欲識箕潁。藏結心世表。常行懺悔。每於<a 
name="0467b02" id="0467b02"></a>六時翹仰靈相。口云。理味深玄淺思斟酌自<a 
name="0467b03" id="0467b03"></a>抱疑礙。恐乖聖意多僻。因而懇惻詞淚俱<a 
name="0467b04" id="0467b04"></a>發。嘗宿靈曜寺。夜行暫用心。見有金光照<a 
name="0467b05" id="0467b05"></a>曜。一室洞明。人問其故。答曰。此中奇妙未可<a 
name="0467b06" id="0467b06"></a>得言。是旦遘疾至于大漸。帝及儲君中使<a 
name="0467b07" id="0467b07"></a>相望。四部白黑日夜參候。&#x52C5;為建齊手製<a 
name="0467b08" id="0467b08"></a>願文。并繼以醫藥。而天子不整。唯增不<a 
name="0467b09" id="0467b09"></a>降。臨終詞色詳正。遺言唯在弘法。以普通<a 
name="0467b10" id="0467b10"></a>三年九月十日卒于寺房。春秋六十有五。<a 
name="0467b11" id="0467b11"></a>&#x52C5;葬獨龍之山。赴送盈道同為建碑。墳所<a 
name="0467b12" id="0467b12"></a>寺內各一。新安太守蕭機製文。湘東王繹製<a 
name="0467b13" id="0467b13"></a>銘。太子中庶子陳郡殷鈞為立墓誌。初藏<a 
name="0467b14" id="0467b14"></a>常夢見金粟如來入室共談執二<span class="corr" title='[塵&gt;麈]'>麈</span>尾。其<a 
name="0467b15" id="0467b15"></a>一寶裝。其一者素。留素者與藏。又徵士廬<a 
name="0467b16" id="0467b16"></a>江何胤。居吳郡虎丘。遇一神僧。捉一函<a 
name="0467b17" id="0467b17"></a>書云。有人來寄語頃失之。及開函視全<a 
name="0467b18" id="0467b18"></a>不識其文詞。後訪魏僧云。是大莊嚴論中<a 
name="0467b19" id="0467b19"></a>間兩紙也。時人咸謂藏之所致。又彭城劉混<a 
name="0467b20" id="0467b20"></a>之罪當從戮。藏時處後堂。為帝述四等義。<a 
name="0467b21" id="0467b21"></a>外奏聞之。帝曰。今為國事不得道四等<a 
name="0467b22" id="0467b22"></a>義如何。藏曰。言行乘機也。今機發而不中。<a 
name="0467b23" id="0467b23"></a>失在何人。四等之舉義非徒設。帝遂捨而不<a 
name="0467b24" id="0467b24"></a>問。竟以獲免。劉氏終亦不委斯由。其潛濟<a 
name="0467b25" id="0467b25"></a>益被率多如此。凡講大小品涅槃般若法<a 
name="0467b26" id="0467b26"></a>華十地金光明成實百論阿毘曇心等。各著<a 
name="0467b27" id="0467b27"></a>義疏行世。</p><a 
name="0467b28" id="0467b28"></a><p><span class="juanname">續高僧傳卷第五</span></p>
<hr>【經文資訊】大正藏第 50 冊 No. 2060 續高僧傳<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7bbb.html?index=T50n2060" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T50n2060_005 by HTTrack Website Copier/3.x [XR&CO'2014], Tue, 07 Jun 2016 07:00:21 GMT -->
</html>
