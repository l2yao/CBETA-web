<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T16n0658_002 by HTTrack Website Copier/3.x [XR&CO'2014], Tue, 07 Jun 2016 06:47:54 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=319917105&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT16n0658&amp;utmp=%2Fmobile%2Findex.php%3Findex%3DT16n0658_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index347b.html?index=T16n0658_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第16冊<br/>No.658 寶雲經 (7卷)<br/>【梁 曼陀羅仙譯】<br/>第 2 卷</p>
	<a href="indexdafb-2.html?index=T16n0658_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T16">
<div class="root" id="0658" sutra_name="寶雲經" sutra_juan="[卷2]">　
<a 
name="0215a20" id="0215a20"></a><a 
name="0215a21" id="0215a21"></a><a 
name="0215a22" id="0215a22"></a><p><span class="juanname">寶雲經卷第二</span></p><a 
name="0215a23" id="0215a23"></a><a 
name="0215a24" id="0215a24"></a><p style="margin-left: 4em"><span class="byline">梁扶南三藏曼陀羅仙譯</span></p><a 
name="0215a25" id="0215a25"></a><p style="text-indent: 0em; margin-left: 0em"><span class="linehead"></span>「◎善男子！菩薩摩訶薩復有十法名具禪波<a 
name="0215a26" id="0215a26"></a>羅蜜。何等為十？多集福德、深厭諸惡、能勤精<a 
name="0215a27" id="0215a27"></a>進、具於多聞、不顛倒解、解法向法、利根聰明、<a 
name="0215a28" id="0215a28"></a>有純善心、善解定智、不著禪相。</p><p style="text-indent: 0em; margin-left: 0em"><span class="linehead"></span>「云何名為多<a 
name="0215a29" id="0215a29"></a>集福德？久於大乘積集善根，在所生處常護<a 
name="0215b01" id="0215b01"></a>持善戒、遇善知識，世世恒生種族剎利、大姓<a 
name="0215b02" id="0215b02"></a>婆羅門、大家居士，生處恒生正見家增長善<a 
name="0215b03" id="0215b03"></a>法，憶所修善方便不捨，常不離善知識、菩薩、<a 
name="0215b04" id="0215b04"></a>諸佛。</p><p style="text-indent: 0em; margin-left: 0em"><span class="linehead"></span>「漸漸增長觀察諸法：『世間大苦，常為災<a 
name="0215b05" id="0215b05"></a>患之所逼惱無有暫停，長為眾苦、無明所盲，<a 
name="0215b06" id="0215b06"></a>皆因愛欲。欲為根本，我今不應同於凡夫親<a 
name="0215b07" id="0215b07"></a>近於欲。欲者，諸佛世尊說從妄想生，無量因<a 
name="0215b08" id="0215b08"></a>緣毀訾過患，譬如以木貫人心腎。欲如利戟、<a 
name="0215b09" id="0215b09"></a>欲如劍刃、欲如毒蛇、欲如鋒焰、欲如膿爛，不<a 
name="0215b10" id="0215b10"></a>可觸近；欲如聚沫、欲如熱焰、欲如幻化、欲如<a 
name="0215b11" id="0215b11"></a>夢想；欲為不淨，令人臭穢，欲如熟癰、欲如腐<a 
name="0215b12" id="0215b12"></a>敗爛肉。』作如是厭惡欲想，剃除鬚髮，捨離產<a 
name="0215b13" id="0215b13"></a>業，出家學道，被服法衣而作沙門。</p><p style="text-indent: 0em; margin-left: 0em"><span class="linehead"></span>「正法出<a 
name="0215b14" id="0215b14"></a>家，信家非家，出家學道，發大精進，未得善法<a 
name="0215b15" id="0215b15"></a>者能令使得、未得智者能令得智、未得證者<a 
name="0215b16" id="0215b16"></a>當令得證。</p><p style="text-indent: 0em; margin-left: 0em"><span class="linehead"></span>「如是因、如是緣，以是事故即得多<a 
name="0215b17" id="0215b17"></a>聞，於世諦第一義諦悉能宣說，善知世諦即<a 
name="0215b18" id="0215b18"></a>第一義諦，善知不顛倒法如法體相。</p><p style="text-indent: 0em; margin-left: 0em"><span class="linehead"></span>「何者是<a 
name="0215b19" id="0215b19"></a>善知法相？正見、正志、正語、正業、正命、正方便、<a 
name="0215b20" id="0215b20"></a>正念、正定。</p><p style="text-indent: 0em; margin-left: 0em"><span class="linehead"></span>「得見正道，利根轉勝，心常在道；以<a 
name="0215b21" id="0215b21"></a>利根故，多生厭惡，遠離大眾憒&#x9599;之處，遠離<a 
name="0215b22" id="0215b22"></a>欲覺、貪瞋、邪見、殘害之心，遠離眷屬、遠離名<a 
name="0215b23" id="0215b23"></a>聞利養、遠離一切身心。</p><p style="text-indent: 0em; margin-left: 0em"><span class="linehead"></span>「常念自觀察己心，<a 
name="0215b24" id="0215b24"></a>為念善、不善、無記。若念善，應念勝善。念勝善<a 
name="0215b25" id="0215b25"></a>者，心生歡喜，起發信樂。云何是勝善心？三十<a 
name="0215b26" id="0215b26"></a>七品。云何是三十七品？四念處、四正勤、四如<a 
name="0215b27" id="0215b27"></a>意足、五根、五力、七覺分、八正道法，是名勝善，<a 
name="0215b28" id="0215b28"></a>是真道支。</p><p style="text-indent: 0em; margin-left: 0em"><span class="linehead"></span>「心猶不善，極生厭惡。多作觀察，勤<a 
name="0215b29" id="0215b29"></a>行方便，斷於不善。何等不善？貪欲、瞋恚、愚癡。<a 
name="0215c01" id="0215c01"></a>貪欲有三種：上、中、下。何者是上貪欲？欲心逼<a 
name="0215c02" id="0215c02"></a>身，正見衰損；離欲心少，離於慚愧。云何離慚<a 
name="0215c03" id="0215c03"></a>愧心？若攝身靜念獨處林野，爾時思惟欲覺<a 
name="0215c04" id="0215c04"></a>增長熾盛，貴於欲覺、讚歎欲覺，以欲覺故，作<a 
name="0215c05" id="0215c05"></a>是思惟時無有愧心。云何無慚？以欲業、欲<a 
name="0215c06" id="0215c06"></a>作、欲因緣，於父母所生懟恨語、於尊重處而<a 
name="0215c07" id="0215c07"></a>無畏難，亦不羞愧自現有德。以是欲故，命終<a 
name="0215c08" id="0215c08"></a>之時墮於惡趣，是名上欲。云何名為中欲？若<a 
name="0215c09" id="0215c09"></a>受欲已，心生厭離、或起悔心，是名中欲。云何<a 
name="0215c10" id="0215c10"></a>名為下欲？若摩觸之時欲想即息、或共言語<a 
name="0215c11" id="0215c11"></a>雖有染想生念即滅、或見欲時欲想亦息，是<a 
name="0215c12" id="0215c12"></a>名下欲。欲者，一切衣服、飲食、供身之具悉名<a 
name="0215c13" id="0215c13"></a>為欲。</p><p style="text-indent: 0em; margin-left: 0em"><span class="linehead"></span>「瞋恚亦有三種：上、中、下。何者為上瞋？若<a 
name="0215c14" id="0215c14"></a>惱彼時深生忿怒，或作五逆、或五逆中作一<a 
name="0215c15" id="0215c15"></a>一逆、或誹謗正法等。如是之罪非算數譬喻<a 
name="0215c16" id="0215c16"></a>之所能及，身壞命終墮大地獄受罪，餘報得<a 
name="0215c17" id="0215c17"></a>生人中，膚體黑瘦、兩目皆赤、志逞常怒、多<a 
name="0215c18" id="0215c18"></a>懷擾害。以是義故，名為上瞋。云何名為中<a 
name="0215c19" id="0215c19"></a>瞋？所作諸惡速疾變悔，即修對治之法，是名<a 
name="0215c20" id="0215c20"></a>中瞋。云何名為下瞋？或出惡言、或起譏訶、或<a 
name="0215c21" id="0215c21"></a>集微惡業、或時時起發，尋生對治，是名下<a 
name="0215c22" id="0215c22"></a>瞋。</p><p style="text-indent: 0em; margin-left: 0em"><span class="linehead"></span>「愚癡亦有三種：上、中、下。何者為上癡？作惡<a 
name="0215c23" id="0215c23"></a>不悔、不生慚愧、心無厭時，如是名為上癡。云<a 
name="0215c24" id="0215c24"></a>何名為中癡？身作惡時尋生變悔，於同梵行<a 
name="0215c25" id="0215c25"></a>邊發露懺悔、不顯己德，是名中癡。云何名為<a 
name="0215c26" id="0215c26"></a>下癡？依如來所制非性重罪少有所犯，是故<a 
name="0215c27" id="0215c27"></a>名為下癡。</p><p style="text-indent: 0em; margin-left: 0em"><span class="linehead"></span>「菩薩摩訶薩善心起時，能迴貪瞋<a 
name="0215c28" id="0215c28"></a>癡、能除欲愛、能除欲樂、能除欲著。以善心故，<a 
name="0215c29" id="0215c29"></a>令欲不起。</p><p style="text-indent: 0em; margin-left: 0em"><span class="linehead"></span>「云何名為無記心？此心起時，不緣<a 
name="0216a01" id="0216a01"></a>外、不緣內，不緣善、不緣不善，不從定、不從智。<a 
name="0216a02" id="0216a02"></a>如從眠起目視不了，不緣善、惡，名為無記。若<a 
name="0216a03" id="0216a03"></a>無記心生時，菩薩方便自策發起善心，令生<a 
name="0216a04" id="0216a04"></a>歡喜、安住於善，是名菩薩得於善心。以善心<a 
name="0216a05" id="0216a05"></a>故，觀察一切諸法如幻、如夢、如熱時焰、如呼<a 
name="0216a06" id="0216a06"></a>聲響，此是善法、此非善法，此法跡乘、此法不<a 
name="0216a07" id="0216a07"></a>跡乘。</p><p style="text-indent: 0em; margin-left: 0em"><span class="linehead"></span>「菩薩摩訶薩觀於一切法發起善心，以<a 
name="0216a08" id="0216a08"></a>法為想、心為先導，當善持其心調順其心、善<a 
name="0216a09" id="0216a09"></a>持諸法調伏諸法。見正法已，以是緣故便得<a 
name="0216a10" id="0216a10"></a>寂定。心為境界，以心繫心漸入寂定、以心住<a 
name="0216a11" id="0216a11"></a>心正住三昧。心寂定故便能專一；心專一故，<a 
name="0216a12" id="0216a12"></a>次第無間；得定心故心常寂靜；心寂靜故<a 
name="0216a13" id="0216a13"></a>心生喜樂，便除欲愛、諸惡、不善。</p><p style="text-indent: 0em; margin-left: 0em"><span class="linehead"></span>「有覺有觀定<a 
name="0216a14" id="0216a14"></a>生喜樂，成就初禪；無覺少觀定生喜樂，成就<a 
name="0216a15" id="0216a15"></a>二禪；除喜、得樂、念捨，得第三禪；離喜樂、行捨<a 
name="0216a16" id="0216a16"></a>心，得第四禪；除我見、離憂喜、捨苦樂，淨念捨<a 
name="0216a17" id="0216a17"></a>行四禪。一切解脫離色相，如虛空，眾生心<a 
name="0216a18" id="0216a18"></a>相、虛空相等作一解脫觀。以是故，色相滅，<a 
name="0216a19" id="0216a19"></a>空相生；惱壞相已滅，無邊虛空相成。從<a 
name="0216a20" id="0216a20"></a>無邊虛空相以次觀識，識無邊故，虛空相<a 
name="0216a21" id="0216a21"></a>滅。觀識漸損乃至少識，名為不用處；復觀此<a 
name="0216a22" id="0216a22"></a>識若有、若無，是名非想非非想處；滅諸想、受，<a 
name="0216a23" id="0216a23"></a>是名滅定。菩薩雖入滅定而不捨教化眾生，<a 
name="0216a24" id="0216a24"></a>亦不永樂滅定以為寂靜，不捨滅定而能慈<a 
name="0216a25" id="0216a25"></a>悲普覆眾生；於滅定中乃至起悲、喜、捨心亦<a 
name="0216a26" id="0216a26"></a>復如是。</p><p style="text-indent: 0em; margin-left: 0em"><span class="linehead"></span>「菩薩爾時便獲五神通，而不以十二<a 
name="0216a27" id="0216a27"></a>門禪、五神通等以為自足，方求上法阿耨多<a 
name="0216a28" id="0216a28"></a>羅三藐三菩提，莊嚴之具，功德滿足。</p><p style="text-indent: 0em; margin-left: 0em"><span class="linehead"></span>「善男子！<a 
name="0216a29" id="0216a29"></a>具此十事是名菩薩具禪波羅蜜。</p><a 
name="0216b01" id="0216b01"></a><p style="text-indent: 0em; margin-left: 0em"><span class="linehead"></span>「善男子！菩薩復有十法名為智慧滿足。何等<a 
name="0216b02" id="0216b02"></a>為十？具無我善、善解業報、善解有為法、善<a 
name="0216b03" id="0216b03"></a>解生死相續不絕、善解生死出要之法、善解<a 
name="0216b04" id="0216b04"></a>聲聞辟支二乘之法、善解摩訶衍、善解遮魔<a 
name="0216b05" id="0216b05"></a>業智慧、不顛倒智慧、無等智慧。</p><p style="text-indent: 0em; margin-left: 0em"><span class="linehead"></span>「善男子！云何<a 
name="0216b06" id="0216b06"></a>具無我善？菩薩以智觀察色、受、想、行、識，觀色<a 
name="0216b07" id="0216b07"></a>不生、不起、不見起因，受亦不生、不起、不見起<a 
name="0216b08" id="0216b08"></a>因，想亦不生、不起、不見起因，行亦不生、不起、<a 
name="0216b09" id="0216b09"></a>不見起因，識亦不生、不起、不見起因，滅亦不<a 
name="0216b10" id="0216b10"></a>生、不起、不見起因，第一義諦亦不見、不生、不<a 
name="0216b11" id="0216b11"></a>起。世諦、第一義諦，但有假名而無實體。雖知<a 
name="0216b12" id="0216b12"></a>諸法虛寂而不捨於精進，深矜一切眾生，<a 
name="0216b13" id="0216b13"></a>如救頭然、如救衣裳然，勤修方便，不懈、不捨。<a 
name="0216b14" id="0216b14"></a>為一切眾生故而求阿耨多羅三藐三菩提<a 
name="0216b15" id="0216b15"></a>果，莊嚴具足，是名菩薩無我善根。</p><p style="text-indent: 0em; margin-left: 0em"><span class="linehead"></span>「云何名菩<a 
name="0216b16" id="0216b16"></a>薩善知業報？菩薩選擇觀察一切眾生皆如<a 
name="0216b17" id="0216b17"></a>幻相、如乾闥婆城、水中之月，體性空寂。一切<a 
name="0216b18" id="0216b18"></a>眾生染著我見及我所見，以是因緣不見正<a 
name="0216b19" id="0216b19"></a>道。眾生作如是想：『若無我、無人、無眾生、無壽<a 
name="0216b20" id="0216b20"></a>命、無丈夫者，若悉皆無，誰受善惡、六趣差<a 
name="0216b21" id="0216b21"></a>別？』菩薩摩訶薩雖知業報不斷、不常，而受不<a 
name="0216b22" id="0216b22"></a>捨，是名菩薩善知業報。</p><p style="text-indent: 0em; margin-left: 0em"><span class="linehead"></span>「云何名菩薩善知有<a 
name="0216b23" id="0216b23"></a>為而不取有為相？如實正見，知有為法迅速<a 
name="0216b24" id="0216b24"></a>不停，念念流動猶華上露、如山<span class="gaiji">澗<!--gaiji,澗,1[澗-日+月],2&#x3D4E;,3--></span>水駃流赴<a 
name="0216b25" id="0216b25"></a>下，間無暫息，亦如沙鹵無有牢固，何有智者<a 
name="0216b26" id="0216b26"></a>當生樂著而戀親愛？見有為法如是之相，云<a 
name="0216b27" id="0216b27"></a>何智者而生憂悲？以是因緣，深樂涅槃、厭惡<a 
name="0216b28" id="0216b28"></a>生死，是名菩薩善知有為法。</p><p style="text-indent: 0em; margin-left: 0em"><span class="linehead"></span>「云何名菩薩善<a 
name="0216b29" id="0216b29"></a>解生死流轉？菩薩觀察一切眾生，無明所盲、<a 
name="0216c01" id="0216c01"></a>漂流生死、恒為愛&#x7F82;諸結所縛，以是因緣故<a 
name="0216c02" id="0216c02"></a>受，以受故造善惡業，以業因緣故有，有因<a 
name="0216c03" id="0216c03"></a>緣故生，生因緣故死，憂、悲、苦、惱眾苦聚集。生、<a 
name="0216c04" id="0216c04"></a>死流轉互為上下，猶如火輪。是故，菩薩正觀<a 
name="0216c05" id="0216c05"></a>生死如實而知，是名菩薩善解生死流轉。</p><p style="text-indent: 0em; margin-left: 0em"><span class="linehead"></span>「云<a 
name="0216c06" id="0216c06"></a>何名菩薩善解生死出要之法？無無明則無<a 
name="0216c07" id="0216c07"></a>行，無行則無識，無識則無名色，無名色則<a 
name="0216c08" id="0216c08"></a>無六入，無六入則無觸，無觸則無受，無受則<a 
name="0216c09" id="0216c09"></a>無愛，無愛則無取，無取則無有，無有則無生，<a 
name="0216c10" id="0216c10"></a>無生則無老、死、憂、悲、苦、惱眾苦聚集。菩薩以<a 
name="0216c11" id="0216c11"></a>如實知見十二因緣，是名菩薩善解生死出<a 
name="0216c12" id="0216c12"></a>要之法。</p><p style="text-indent: 0em; margin-left: 0em"><span class="linehead"></span>「云何名菩薩善解聲聞、辟支二乘之<a 
name="0216c13" id="0216c13"></a>法？菩薩觀察如此法時成須陀洹、成斯陀<a 
name="0216c14" id="0216c14"></a>含、成阿那含、成阿羅漢，斷諸結漏得成辟支<a 
name="0216c15" id="0216c15"></a>佛，成辟支佛已如犀一角，善解聲聞、辟支佛<a 
name="0216c16" id="0216c16"></a>法而不取證。何以故？我攝受一切眾生故，作<a 
name="0216c17" id="0216c17"></a>師子吼而作是言：『我當拔一切眾生曠野生死<a 
name="0216c18" id="0216c18"></a>之苦，以是故我今不應獨出生死。』是名菩薩<a 
name="0216c19" id="0216c19"></a>善解聲聞、辟支佛法。</p><p style="text-indent: 0em; margin-left: 0em"><span class="linehead"></span>「云何名菩薩善解摩訶<a 
name="0216c20" id="0216c20"></a>衍法？菩薩善學一切諸法而不得諸法相、善<a 
name="0216c21" id="0216c21"></a>修學道而不得是道相，不見能行者、不見所<a 
name="0216c22" id="0216c22"></a>行法亦不見所至到處，以是因緣相貌而不<a 
name="0216c23" id="0216c23"></a>墮於斷見，是名菩薩善解摩訶衍。</p><p style="text-indent: 0em; margin-left: 0em"><span class="linehead"></span>「云何名菩<a 
name="0216c24" id="0216c24"></a>薩善知遮魔業智慧？菩薩善知不親近惡知<a 
name="0216c25" id="0216c25"></a>識亦不至惡國，而常遠離世俗談話，不樂親<a 
name="0216c26" id="0216c26"></a>近諸餘非法、不求利養，亦於此法不生欣樂，<a 
name="0216c27" id="0216c27"></a>一切結使能障菩提者悉皆遠離，善知對治<a 
name="0216c28" id="0216c28"></a>法，是名菩薩善知遮魔業智慧。</p><p style="text-indent: 0em; margin-left: 0em"><span class="linehead"></span>「云何名菩薩<a 
name="0216c29" id="0216c29"></a>不顛倒智慧？善學世諦、第一義諦，及諸經論、<a 
name="0217a01" id="0217a01"></a>善學世間雜論，為成熟眾生故。雖廣聞多學<a 
name="0217a02" id="0217a02"></a>而不為於顯己功德，但為成熟眾生；雖明知<a 
name="0217a03" id="0217a03"></a>世典而常尊佛法以為最勝，終不染於外道<a 
name="0217a04" id="0217a04"></a>邪見，是名菩薩不顛倒智慧。</p><p style="text-indent: 0em; margin-left: 0em"><span class="linehead"></span>「云何名菩薩無<a 
name="0217a05" id="0217a05"></a>等智慧？不見若天、若人、沙門、婆羅門、諸外道<a 
name="0217a06" id="0217a06"></a>與菩薩智慧等者，除諸如來、世尊、等正覺，餘<a 
name="0217a07" id="0217a07"></a>天、人、阿修羅無有能及菩薩智者，是名菩薩<a 
name="0217a08" id="0217a08"></a>無等智慧。</p><p style="text-indent: 0em; margin-left: 0em"><span class="linehead"></span>「善男子！具此十事是名菩薩滿足<a 
name="0217a09" id="0217a09"></a>智慧。</p><a 
name="0217a10" id="0217a10"></a><p style="text-indent: 0em; margin-left: 0em"><span class="linehead"></span>「善男子！菩薩復有十法名滿足方便。何等為<a 
name="0217a11" id="0217a11"></a>十？善解方便迴向、善迴外道諸見、善迴五塵、<a 
name="0217a12" id="0217a12"></a>善除疑悔、善救護眾生、善知眾生濟命、善受<a 
name="0217a13" id="0217a13"></a>供養、善移聲聞辟支二乘學者入於大乘、善<a 
name="0217a14" id="0217a14"></a>知示教利喜、善知供養恭敬。</p><p style="text-indent: 0em; margin-left: 0em"><span class="linehead"></span>「云何名菩薩善<a 
name="0217a15" id="0217a15"></a>解方便迴向？一切所有，若華、若果、若香、若香<a 
name="0217a16" id="0217a16"></a>樹、若寶、若寶樹、若疊、若疊樹、一切空澤曠<a 
name="0217a17" id="0217a17"></a>野，無主、非我所諸物，盡皆晝三時、夜三時迴<a 
name="0217a18" id="0217a18"></a>心施佛，以是善根迴向阿耨多羅三藐三菩<a 
name="0217a19" id="0217a19"></a>提。於修多羅經中讚歎供養三寶之處深生<a 
name="0217a20" id="0217a20"></a>隨喜，十方世界一切菩薩及諸眾生若起一<a 
name="0217a21" id="0217a21"></a>念善根，身心隨喜悉皆迴向。香華供養諸佛<a 
name="0217a22" id="0217a22"></a>形像、塔廟，以是善根願令一切眾生悉除破<a 
name="0217a23" id="0217a23"></a>戒、非法臭穢，當使一切眾生皆得諸佛戒香<a 
name="0217a24" id="0217a24"></a>之身。若有掃塔塗地，願使一切眾生悉得端<a 
name="0217a25" id="0217a25"></a>正莊嚴之具；若以華蓋供養佛塔，願一切眾<a 
name="0217a26" id="0217a26"></a>生除煩惱熱；若入僧坊、塔寺，願一切眾生入<a 
name="0217a27" id="0217a27"></a>涅槃城；若出塔寺，願一切眾生永離生死；若<a 
name="0217a28" id="0217a28"></a>開門時，願一切眾生開善趣門；若閉門時，願<a 
name="0217a29" id="0217a29"></a>一切眾生閉惡趣門；若欲坐時，願一切眾生<a 
name="0217b01" id="0217b01"></a>當坐道場；若欲起時，願一切眾生於煩惱淤<a 
name="0217b02" id="0217b02"></a>&#x57FF;悉令超出；若右&#x8107;臥時，願一切眾生得<a 
name="0217b03" id="0217b03"></a>右&#x8107;涅槃；若著衣時，願一切眾生著慚愧衣；<a 
name="0217b04" id="0217b04"></a>若捉&#x9262;時，願一切眾生滿足佛法；若欲食時，<a 
name="0217b05" id="0217b05"></a>願一切眾生悉得法食；若大小便利時，願一<a 
name="0217b06" id="0217b06"></a>切眾生蠲除垢穢，無婬、怒、癡；若洗手時，當願<a 
name="0217b07" id="0217b07"></a>眾生悉離染穢；若洗&#x811A;時，願一切眾生除煩惱<a 
name="0217b08" id="0217b08"></a>垢；若嚼楊枝時，願一切眾生種種垢穢皆悉<a 
name="0217b09" id="0217b09"></a>得除；若身行止及舉動時，願一切眾生悉得<a 
name="0217b10" id="0217b10"></a>安樂；若禮塔寺時，願一切眾生亦皆敬禮。是<a 
name="0217b11" id="0217b11"></a>名菩薩善解方便迴向。</p><p style="text-indent: 0em; margin-left: 0em"><span class="linehead"></span>「云何名菩薩善迴外道<a 
name="0217b12" id="0217b12"></a>諸見？能令異學九十六種調伏出家，欲調伏<a 
name="0217b13" id="0217b13"></a>時而不貢高為作師範，要先恭事現為弟子<a 
name="0217b14" id="0217b14"></a>然後調伏。隨諸外道所有威儀、法則，悉皆習<a 
name="0217b15" id="0217b15"></a>學，究盡勝彼。令調伏已而反制之，使為弟子<a 
name="0217b16" id="0217b16"></a>信受其語，爾時便為說言：『汝先所學法無有<a 
name="0217b17" id="0217b17"></a>離欲，亦無出要。』乃以正道誘化其心令立佛<a 
name="0217b18" id="0217b18"></a>法，是名菩薩善調外道諸見。</p><p style="text-indent: 0em; margin-left: 0em"><span class="linehead"></span>「云何名菩薩善<a 
name="0217b19" id="0217b19"></a>迴五塵？見諸眾生貪欲熾盛，為化彼故現作<a 
name="0217b20" id="0217b20"></a>女身，端正殊妙超諸女人，使彼染著；即復現<a 
name="0217b21" id="0217b21"></a>身變為死屍，&#x8196;脹臭爛。眾生見者悉生驚怖，<a 
name="0217b22" id="0217b22"></a>即便厭惡：『我今云何疾得遠離臭穢之身？』菩<a 
name="0217b23" id="0217b23"></a>薩爾時即復本形而說法要，皆令堅固無上<a 
name="0217b24" id="0217b24"></a>道心，是名菩薩善迴五塵。</p><p style="text-indent: 0em; margin-left: 0em"><span class="linehead"></span>「云何名菩薩善除<a 
name="0217b25" id="0217b25"></a>疑悔？若見眾生作五逆罪及餘諸惡，菩薩<a 
name="0217b26" id="0217b26"></a>即語眾生言：『汝今何為愁苦如是？』彼人答言：<a 
name="0217b27" id="0217b27"></a>『我作五逆罪愁憂悔恨，捨此身已當久受苦<a 
name="0217b28" id="0217b28"></a>惱，長夜衰損，無有義利。』菩薩為現神變適其<a 
name="0217b29" id="0217b29"></a>心念，令彼信服便生信敬愛樂。菩薩又復化<a 
name="0217c01" id="0217c01"></a>作父母而加逆害，彼作是念：『菩薩神足威力<a 
name="0217c02" id="0217c02"></a>無量猶害父母，況我愚癡而能不作？』菩薩答<a 
name="0217c03" id="0217c03"></a>言：『我真汝伴，同作逆罪。』菩薩便為說種種<a 
name="0217c04" id="0217c04"></a>法，令彼逆罪即得輕微猶如蚊翅，是名菩薩<a 
name="0217c05" id="0217c05"></a>善除疑悔。</p><p style="text-indent: 0em; margin-left: 0em"><span class="linehead"></span>「云何名菩薩善能救拔眾生？菩薩<a 
name="0217c06" id="0217c06"></a>觀彼眾生堪為法器而造諸惡，菩薩即為現<a 
name="0217c07" id="0217c07"></a>形種種說法：應現王身得度者，即現王等<a 
name="0217c08" id="0217c08"></a>身；應現剎利身得度者，即現剎利身；應現<a 
name="0217c09" id="0217c09"></a>婆羅門身得度者，即現婆羅門身；應現天<a 
name="0217c10" id="0217c10"></a>身得度者，即現天身；應現金剛力士身得度<a 
name="0217c11" id="0217c11"></a>者，即現金剛力士身；應現恐怖身得度者，<a 
name="0217c12" id="0217c12"></a>即現恐怖身；應見繫閉鞭打驚怖身得度者，<a 
name="0217c13" id="0217c13"></a>即現繫閉鞭打驚怖身；應見親友愛樂身得<a 
name="0217c14" id="0217c14"></a>度者，即現親友愛樂身；所應見者皆為現之，<a 
name="0217c15" id="0217c15"></a>是名菩薩善能救拔眾生。</p><p style="text-indent: 0em; margin-left: 0em"><span class="linehead"></span>「云何名菩薩善知<a 
name="0217c16" id="0217c16"></a>眾生濟命？菩薩摩訶薩見眾生無所堪任、不<a 
name="0217c17" id="0217c17"></a>識正法，惟知貪欲、飲食、衣服，更無餘求。菩薩<a 
name="0217c18" id="0217c18"></a>爾時為示算數、醫方、種種伎術，如是善者皆<a 
name="0217c19" id="0217c19"></a>令學習，悉令不乏衣服、飲食，是名菩薩善知<a 
name="0217c20" id="0217c20"></a>眾生濟命。</p><p style="text-indent: 0em; margin-left: 0em"><span class="linehead"></span>「云何名菩薩善解受供？<a 
name="0217c21" id="0217c21"></a>菩薩爾時得大寶聚，如須彌山悉能受之；若<a 
name="0217c22" id="0217c22"></a>得少施，微毫縷綖亦皆受用。菩薩以何緣故<a 
name="0217c23" id="0217c23"></a>大小皆受？見眾生慳貪、嫉&#x59AC;、無有施心，又見<a 
name="0217c24" id="0217c24"></a>眾生出沒生死如水中魚，深愍眾生漂溺巨<a 
name="0217c25" id="0217c25"></a>海，為作利益令使快樂，受財寶已為供養佛<a 
name="0217c26" id="0217c26"></a>法僧、給施窮乏，隨所施處而為說法，皆發阿<a 
name="0217c27" id="0217c27"></a>耨多羅三藐三菩提心，是名菩薩善解受供。</p><a 
name="0217c28" id="0217c28"></a><p style="text-indent: 0em; margin-left: 0em"><span class="linehead"></span>「云何名菩薩善能移於二乘入於大乘？菩薩<a 
name="0217c29" id="0217c29"></a>見眾生堪任大器，乃至作聲聞、辟支佛二乘，<a 
name="0218a01" id="0218a01"></a>精進勤修、苦行。爾時菩薩令住大乘，及其徒<a 
name="0218a02" id="0218a02"></a>眾悉皆令轉，捨於小心；為繼佛種、不斷三寶<a 
name="0218a03" id="0218a03"></a>故。是名菩薩移於二乘安住大乘。</p><p style="text-indent: 0em; margin-left: 0em"><span class="linehead"></span>「云何名菩<a 
name="0218a04" id="0218a04"></a>薩善能示教利喜？未發菩提心者能令發心；<a 
name="0218a05" id="0218a05"></a>懈怠懶墮者令勤精進；若以少善而自足者，<a 
name="0218a06" id="0218a06"></a>方便發起，令具諸善；若有虧損、少戒、生大障<a 
name="0218a07" id="0218a07"></a>礙而心遠離一切諸善者，菩薩即為說法，令<a 
name="0218a08" id="0218a08"></a>其歡喜具修戒行；是名菩薩善能示教利喜。</p><a 
name="0218a09" id="0218a09"></a><p style="text-indent: 0em; margin-left: 0em"><span class="linehead"></span>「云何名菩薩善能恭敬供養三寶？出家菩薩<a 
name="0218a10" id="0218a10"></a>少欲知足、不積財寶，唯以法施為利。爾時，在<a 
name="0218a11" id="0218a11"></a>閑靜處獨坐思惟：『我今何為不作供養佛想？』<a 
name="0218a12" id="0218a12"></a>即自思惟種種運心供養諸佛，如是思惟已<a 
name="0218a13" id="0218a13"></a>便能具足六度。云何具足六度？以種種供養<a 
name="0218a14" id="0218a14"></a>而具檀波羅蜜，恒與一切眾生善是名尸波<a 
name="0218a15" id="0218a15"></a>羅蜜，歡喜忍樂是名羼提波羅蜜，心身不<a 
name="0218a16" id="0218a16"></a>懈是名毘梨耶波羅蜜，專心不散是名禪波<a 
name="0218a17" id="0218a17"></a>羅蜜，莊嚴眾行皆悉具足是名般若波羅蜜。<a 
name="0218a18" id="0218a18"></a>菩薩如是靜處思惟時能具六波羅蜜，是名<a 
name="0218a19" id="0218a19"></a>菩薩善解恭敬供養三寶。</p><p style="text-indent: 0em; margin-left: 0em"><span class="linehead"></span>「善男子！具此十事<a 
name="0218a20" id="0218a20"></a>是名菩薩具足方便。</p>◎<a 
name="0218a21" id="0218a21"></a><p style="text-indent: 0em; margin-left: 0em"><span class="linehead"></span>「◎善男子！菩薩復有十法名方便發願。何等<a 
name="0218a22" id="0218a22"></a>為十？不作卑下發願、不畏生死發願、出過<a 
name="0218a23" id="0218a23"></a>一切眾生發願、一切諸佛讚歎發願、能摧伏<a 
name="0218a24" id="0218a24"></a>一切魔發願、不為他教故發願、無邊發願、不<a 
name="0218a25" id="0218a25"></a>恐畏發願、無憂發願、具足發願。</p><p style="text-indent: 0em; margin-left: 0em"><span class="linehead"></span>「云何名菩薩<a 
name="0218a26" id="0218a26"></a>不卑下發願？菩薩摩訶薩不為三有受樂故<a 
name="0218a27" id="0218a27"></a>發願，是名菩薩不卑下發願。</p><p style="text-indent: 0em; margin-left: 0em"><span class="linehead"></span>「云何名菩薩不<a 
name="0218a28" id="0218a28"></a>畏生死發願？不求二乘，不為厭惡生死、不為<a 
name="0218a29" id="0218a29"></a>滅除生死故發願，是名菩薩不畏生死發願。</p><a 
name="0218b01" id="0218b01"></a><p style="text-indent: 0em; margin-left: 0em"><span class="linehead"></span>「云何名菩薩出過一切眾生發願？菩薩願使<a 
name="0218b02" id="0218b02"></a>一切四生眾生悉成菩提如般涅槃，而我或<a 
name="0218b03" id="0218b03"></a>入涅槃或不入涅槃，是名菩薩出過一切眾<a 
name="0218b04" id="0218b04"></a>生發願。</p><p style="text-indent: 0em; margin-left: 0em"><span class="linehead"></span>「云何名菩薩一切諸佛讚歎發願？菩<a 
name="0218b05" id="0218b05"></a>薩發願：『我化一切眾生皆發阿耨多羅三藐<a 
name="0218b06" id="0218b06"></a>三菩提心，行菩薩道乃至坐於道場，我當勸<a 
name="0218b07" id="0218b07"></a>請令轉法輪；佛若入涅槃，我當勸請令久住<a 
name="0218b08" id="0218b08"></a>世利益眾生。』是名菩薩一切諸佛讚歎發願。</p><a 
name="0218b09" id="0218b09"></a><p style="text-indent: 0em; margin-left: 0em"><span class="linehead"></span>「云何名菩薩摧伏一切諸魔發願？菩薩願使<a 
name="0218b10" id="0218b10"></a>一切眾生成佛時國土不聞惡魔名字，是名<a 
name="0218b11" id="0218b11"></a>菩薩摧伏一切諸魔發願。</p><p style="text-indent: 0em; margin-left: 0em"><span class="linehead"></span>「云何名菩薩不為<a 
name="0218b12" id="0218b12"></a>他教故發願？終不受他教故，發阿耨多羅三<a 
name="0218b13" id="0218b13"></a>藐三菩提心；自以智慧觀察世界眾生受無<a 
name="0218b14" id="0218b14"></a>量苦，為拔濟故，發阿耨多羅三藐三菩提心；<a 
name="0218b15" id="0218b15"></a>是名菩薩不為他教故發願。</p><p style="text-indent: 0em; margin-left: 0em"><span class="linehead"></span>「云何名菩薩無<a 
name="0218b16" id="0218b16"></a>邊發願？菩薩不為方所少緣發願。菩薩整其<a 
name="0218b17" id="0218b17"></a>衣服，右膝著地，叉手合掌，心生厭惡：『於十方<a 
name="0218b18" id="0218b18"></a>一切世界所有菩薩，若坐道場勤修苦行、初成<a 
name="0218b19" id="0218b19"></a>佛者、轉法輪者，當悉觀察照見我心，勸請隨<a 
name="0218b20" id="0218b20"></a>喜願轉法輪。一切十方菩薩，從初發意行六<a 
name="0218b21" id="0218b21"></a>波羅蜜皆作無量難行苦行，及至坐於道場<a 
name="0218b22" id="0218b22"></a>降魔成佛及轉法輪，於此一一善心，我皆隨<a 
name="0218b23" id="0218b23"></a>喜發阿耨多羅三藐三菩提心。』是名菩薩無<a 
name="0218b24" id="0218b24"></a>邊發願。</p><p style="text-indent: 0em; margin-left: 0em"><span class="linehead"></span>「云何名菩薩不恐畏發願？菩薩從初<a 
name="0218b25" id="0218b25"></a>發心，聞深妙法不生驚畏、聞佛本行無量功<a 
name="0218b26" id="0218b26"></a>德不生驚畏、聞菩薩深遠遊戲神通不生驚<a 
name="0218b27" id="0218b27"></a>畏、聞菩薩深遠善權方便不生驚畏。菩薩作<a 
name="0218b28" id="0218b28"></a>是念：『佛菩提無量無邊、世界無量無邊、佛所<a 
name="0218b29" id="0218b29"></a>成熟眾生無量無邊，非我智力之所能知，惟<a 
name="0218c01" id="0218c01"></a>佛與佛乃能究竟。』是名菩薩不恐畏發願。</p><p style="text-indent: 0em; margin-left: 0em"><span class="linehead"></span>「云<a 
name="0218c02" id="0218c02"></a>何名菩薩無憂發願？菩薩見諸眾生癡無慧<a 
name="0218c03" id="0218c03"></a>目、<span class="gaiji">[怡-台+龍]<!--gaiji,,1[怡-台+龍],2&#x22931;,3--></span>悷難調不可降伏、破戒懶墮眾惡悉具，<a 
name="0218c04" id="0218c04"></a>為如此等深起厭心，求生淨土：『願令我等不<a 
name="0218c05" id="0218c05"></a>聞如是諸惡之名，當行慈悲、智慧具足。』菩薩<a 
name="0218c06" id="0218c06"></a>發心便作是念：『一切世界中少智眾生，愚癡、<a 
name="0218c07" id="0218c07"></a>瘖啞、無涅槃分、不生信心者，而為一切諸佛、<a 
name="0218c08" id="0218c08"></a>菩薩之所棄捨，如此眾生我皆調伏，乃至坐<a 
name="0218c09" id="0218c09"></a>於道場得阿耨多羅三藐三菩提。』發此心時，<a 
name="0218c10" id="0218c10"></a>一切魔宮悉皆震動，十方諸佛發聲讚歎：『莊<a 
name="0218c11" id="0218c11"></a>嚴淨土，速成正覺。』是名菩薩無憂發願。</p><p style="text-indent: 0em; margin-left: 0em"><span class="linehead"></span>「云何<a 
name="0218c12" id="0218c12"></a>名菩薩具足發願？菩薩發心誓願降魔、成阿<a 
name="0218c13" id="0218c13"></a>耨多羅三藐三菩提，是名菩薩具足發願。譬<a 
name="0218c14" id="0218c14"></a>如油&#x9262;若已平滿，更投一渧終不復受。菩薩<a 
name="0218c15" id="0218c15"></a>成佛，眾願滿足，亦復如是，更無減少一塵之<a 
name="0218c16" id="0218c16"></a>願。</p><p style="text-indent: 0em; margin-left: 0em"><span class="linehead"></span>「善男子！具此十事是名菩薩方便具足發<a 
name="0218c17" id="0218c17"></a>願。</p><a 
name="0218c18" id="0218c18"></a><p style="text-indent: 0em; margin-left: 0em"><span class="linehead"></span>「善男子！菩薩復有十法名力具足。何等為十？<a 
name="0218c19" id="0218c19"></a>人不輕力、不為他所伏力、具福業力、具智慧<a 
name="0218c20" id="0218c20"></a>力、具徒眾力、得神通力、自在之力、陀羅尼<a 
name="0218c21" id="0218c21"></a>力、菩薩定持不可動力、所言無二力。</p><p style="text-indent: 0em; margin-left: 0em"><span class="linehead"></span>「云何名<a 
name="0218c22" id="0218c22"></a>菩薩人不輕力？一切外道、聲聞二乘無能過<a 
name="0218c23" id="0218c23"></a>者，一切眾生亦無有與菩薩力等者，是名菩<a 
name="0218c24" id="0218c24"></a>薩人不輕力。</p><p style="text-indent: 0em; margin-left: 0em"><span class="linehead"></span>「云何名菩薩具福業力？無有世<a 
name="0218c25" id="0218c25"></a>間、出世間所修之福、功德莊嚴，能與菩薩力齊<a 
name="0218c26" id="0218c26"></a>等者，是名菩薩具福業力。</p><p style="text-indent: 0em; margin-left: 0em"><span class="linehead"></span>「云何名菩薩具智<a 
name="0218c27" id="0218c27"></a>慧力？菩薩智力有所舉動，於前、後際無有錯<a 
name="0218c28" id="0218c28"></a>謬，是名菩薩具智慧力。</p><p style="text-indent: 0em; margin-left: 0em"><span class="linehead"></span>「云何名菩薩具徒眾<a 
name="0218c29" id="0218c29"></a>力？菩薩徒眾不壞正見，無毀威儀，常修淨命，<a 
name="0219a01" id="0219a01"></a>所攝大眾皆同菩薩正直之行，是名菩薩具<a 
name="0219a02" id="0219a02"></a>徒眾力。</p><p style="text-indent: 0em; margin-left: 0em"><span class="linehead"></span>「云何名菩薩具神通力？菩薩以世俗<a 
name="0219a03" id="0219a03"></a>五通勝於聲聞二乘五通，能以一塵容閻浮<a 
name="0219a04" id="0219a04"></a>提及四天下，或千世界、或二千世界、或三千<a 
name="0219a05" id="0219a05"></a>大千世界，乃至恒河沙等三千大千世界，而<a 
name="0219a06" id="0219a06"></a>微塵不增、世界不減，其中眾生亦不迫迮、無<a 
name="0219a07" id="0219a07"></a>覺知想、不相妨礙，是名菩薩具神通力。</p><p style="text-indent: 0em; margin-left: 0em"><span class="linehead"></span>「云何<a 
name="0219a08" id="0219a08"></a>名菩薩得自在力？菩薩有自在力，欲使三千<a 
name="0219a09" id="0219a09"></a>大千世界種種珍寶遍滿其中，即如其意，是<a 
name="0219a10" id="0219a10"></a>名菩薩自在之力。</p><p style="text-indent: 0em; margin-left: 0em"><span class="linehead"></span>「云何名菩薩得陀羅尼力？<a 
name="0219a11" id="0219a11"></a>菩薩若聞無量無邊諸佛說法，異聞、異字，能<a 
name="0219a12" id="0219a12"></a>於一念種種音聲悉皆受持、思惟、修行，是名<a 
name="0219a13" id="0219a13"></a>菩薩陀羅尼力。</p><p style="text-indent: 0em; margin-left: 0em"><span class="linehead"></span>「云何名菩薩定持無戲動<a 
name="0219a14" id="0219a14"></a>力？一切眾生無能擾壞令其心亂，是名菩薩<a 
name="0219a15" id="0219a15"></a>定持不戲動力。</p><p style="text-indent: 0em; margin-left: 0em"><span class="linehead"></span>「云何名菩薩所言無二力？菩<a 
name="0219a16" id="0219a16"></a>薩心思後言，口無二語，惟除方便利益之<a 
name="0219a17" id="0219a17"></a>說，是名菩薩言無二力。若有記&#x8382;，終不錯<a 
name="0219a18" id="0219a18"></a>謬，一切眾生所有智慧，無能出過菩薩之者。</p><a 
name="0219a19" id="0219a19"></a><p style="text-indent: 0em; margin-left: 0em"><span class="linehead"></span>「善男子！具此十事是名菩薩得力具足。</p><a 
name="0219a20" id="0219a20"></a><p style="text-indent: 0em; margin-left: 0em"><span class="linehead"></span>「善男子！菩薩復有十法名具足智。何等為十？<a 
name="0219a21" id="0219a21"></a>知人無我智具足、知法無我智具足、遍知諸<a 
name="0219a22" id="0219a22"></a>方智具足、善知禪定境界處所具足、智持具<a 
name="0219a23" id="0219a23"></a>足、無等智具足、善知眾生根行智具足、無作<a 
name="0219a24" id="0219a24"></a>智具足、善知一切法相智具足、善知出世間<a 
name="0219a25" id="0219a25"></a>智具足。</p><p style="text-indent: 0em; margin-left: 0em"><span class="linehead"></span>「云何名菩薩知人無我？觀五陰不堅、<a 
name="0219a26" id="0219a26"></a>無牢固、虛妄、無真實，乃至滅謝亦不見有去。<a 
name="0219a27" id="0219a27"></a>菩薩作是念：『此五陰，無我、無眾生、無壽命、無<a 
name="0219a28" id="0219a28"></a>養育、無人。凡夫愚人謂實有我故妄取我想，<a 
name="0219a29" id="0219a29"></a>猶如鬼魅妖異所著。眾生妄計亦復如是，或<a 
name="0219b01" id="0219b01"></a>陰即是我、我即是陰，或陰是我所、我所是<a 
name="0219b02" id="0219b02"></a>陰。著虛妄我，不見真實，於生死中如旋火輪，<a 
name="0219b03" id="0219b03"></a>虛妄無實。』菩薩如實能知，是名菩薩知人無<a 
name="0219b04" id="0219b04"></a>我具足。</p><p style="text-indent: 0em; margin-left: 0em"><span class="linehead"></span>「云何名菩薩觀法無我知？如實相見<a 
name="0219b05" id="0219b05"></a>生、見滅，知一切物猶如假借，但有名用，假施<a 
name="0219b06" id="0219b06"></a>設生，無有實體。假施設法亦不斷、不常，但從<a 
name="0219b07" id="0219b07"></a>緣而生、從緣而滅。菩薩如實而知諸法真實，<a 
name="0219b08" id="0219b08"></a>是名觀法無我具足。</p><p style="text-indent: 0em; margin-left: 0em"><span class="linehead"></span>「云何名菩薩一切處遍<a 
name="0219b09" id="0219b09"></a>知？一切處遍知者，非一剎那中知、非一剎<a 
name="0219b10" id="0219b10"></a>那中不知，非此方知、彼方不知，而能普於十<a 
name="0219b11" id="0219b11"></a>方得無礙智，是名菩薩一切處遍知。</p><p style="text-indent: 0em; margin-left: 0em"><span class="linehead"></span>「云何名<a 
name="0219b12" id="0219b12"></a>菩薩善知禪定境界處所？知聲聞定、知辟支<a 
name="0219b13" id="0219b13"></a>佛定、知菩薩定、知諸佛定，如是諸定皆悉了<a 
name="0219b14" id="0219b14"></a>知。聲聞二乘但知自分境界，餘則不知；菩薩<a 
name="0219b15" id="0219b15"></a>定者知己境界，兼知二乘及如來禪定，究竟<a 
name="0219b16" id="0219b16"></a>定相以佛力故亦悉能知，是名菩薩善知禪<a 
name="0219b17" id="0219b17"></a>定境界處所。</p><p style="text-indent: 0em; margin-left: 0em"><span class="linehead"></span>「云何名菩薩智持具足？菩薩善<a 
name="0219b18" id="0219b18"></a>知聲聞持、辟支佛持、菩薩持，況餘眾生而不<a 
name="0219b19" id="0219b19"></a>能知？是名菩薩智持具足。</p><p style="text-indent: 0em; margin-left: 0em"><span class="linehead"></span>「云何名菩薩無等<a 
name="0219b20" id="0219b20"></a>智具足？一切外道二乘諸智無有能及菩薩<a 
name="0219b21" id="0219b21"></a>智者，惟除如來一切種智，是名菩薩無等智<a 
name="0219b22" id="0219b22"></a>具足。</p><p style="text-indent: 0em; margin-left: 0em"><span class="linehead"></span>「云何名菩薩善知眾生根行具足？菩薩<a 
name="0219b23" id="0219b23"></a>能以淨無礙智遍觀世界，有眾生能生菩<a 
name="0219b24" id="0219b24"></a>提、有眾生不能生菩提、有眾生滿足菩提、有<a 
name="0219b25" id="0219b25"></a>眾生不滿足菩提，有眾生住於初地乃至住<a 
name="0219b26" id="0219b26"></a>於十地，有眾生坐於道場、有成正覺、有轉法<a 
name="0219b27" id="0219b27"></a>輪乃至入般涅槃，有聲聞乘涅槃、有辟支佛<a 
name="0219b28" id="0219b28"></a>乘涅槃，有生善趣者、有生惡趣者，是名菩<a 
name="0219b29" id="0219b29"></a>薩善知眾生根行具足。</p><p style="text-indent: 0em; margin-left: 0em"><span class="linehead"></span>「云何名菩薩無作智<a 
name="0219c01" id="0219c01"></a>具足？於四威儀——行、住、坐、臥——念念無作，心恒成<a 
name="0219c02" id="0219c02"></a>就。譬如有人於出入息乃至睡眠常無所作。<a 
name="0219c03" id="0219c03"></a>菩薩如是，心無思惟亦非造作，而無礙智自<a 
name="0219c04" id="0219c04"></a>然成就，是名菩薩無作智具足。</p><p style="text-indent: 0em; margin-left: 0em"><span class="linehead"></span>「云何名菩薩<a 
name="0219c05" id="0219c05"></a>善知一切法相具足？了達諸法皆同一相。云<a 
name="0219c06" id="0219c06"></a>何一相？皆盡空相，如幻相、虛妄相，是名菩薩<a 
name="0219c07" id="0219c07"></a>善知一切法相具足。</p><p style="text-indent: 0em; margin-left: 0em"><span class="linehead"></span>「云何名菩薩善知出世<a 
name="0219c08" id="0219c08"></a>間智具足？菩薩知無漏智、出一切世間諸智，<a 
name="0219c09" id="0219c09"></a>是名菩薩出世間智具足。</p><p style="text-indent: 0em; margin-left: 0em"><span class="linehead"></span>「善男子！具此十事<a 
name="0219c10" id="0219c10"></a>是名菩薩得一切智滿足。</p><p style="text-indent: 0em; margin-left: 0em"><span class="linehead"></span>「善男子！菩薩復有<a 
name="0219c11" id="0219c11"></a>十法名得地三昧。何等為十？如地廣大無邊、<a 
name="0219c12" id="0219c12"></a>如地一切眾生依止存濟、如地於一切眾生<a 
name="0219c13" id="0219c13"></a>悉有育養之恩終不計恩、如地普能容受諸<a 
name="0219c14" id="0219c14"></a>大雲雨、能為一切眾生依止住處、能生善<a 
name="0219c15" id="0219c15"></a>種及一切種、如大寶器、能出一切大藥、不可<a 
name="0219c16" id="0219c16"></a>傾動、不驚不畏。</p><p style="text-indent: 0em; margin-left: 0em"><span class="linehead"></span>「云何名菩薩如地廣大無邊？<a 
name="0219c17" id="0219c17"></a>周匝十方，無邊無量；菩薩亦爾，功德、智慧、莊<a 
name="0219c18" id="0219c18"></a>嚴、願行無邊無量，是名菩薩如地廣大無邊。</p><a 
name="0219c19" id="0219c19"></a><p style="text-indent: 0em; margin-left: 0em"><span class="linehead"></span>「云何名菩薩如地一切眾生依止存濟？各從<a 
name="0219c20" id="0219c20"></a>所欲稱意拯給，周濟無礙；菩薩亦爾，施、戒、忍<a 
name="0219c21" id="0219c21"></a>辱、精進、禪、智，乃至眾具皆悉與之，而心無限<a 
name="0219c22" id="0219c22"></a>礙，是名菩薩如地一切眾生依止存濟。</p><p style="text-indent: 0em; margin-left: 0em"><span class="linehead"></span>「云何<a 
name="0219c23" id="0219c23"></a>名菩薩有育養之恩而不望報？猶如大地，等<a 
name="0219c24" id="0219c24"></a>無好惡，加報不欣、無亦不恨，是名菩薩育養<a 
name="0219c25" id="0219c25"></a>之恩而不望報。</p><p style="text-indent: 0em; margin-left: 0em"><span class="linehead"></span>「云何名菩薩如地普能容受<a 
name="0219c26" id="0219c26"></a>大法雲雨？亦如大地，天注雲雨，普皆容受，<a 
name="0219c27" id="0219c27"></a>無不堪持；菩薩摩訶薩亦復如是，一切諸佛<a 
name="0219c28" id="0219c28"></a>興大密雲普注法雨，如其所說悉能受持，是<a 
name="0219c29" id="0219c29"></a>名菩薩如地普能容受大法雲雨。</p><p style="text-indent: 0em; margin-left: 0em"><span class="linehead"></span>「云何名菩<a 
name="0220a01" id="0220a01"></a>薩能為一切眾生依止住處？又如大地，草、木、<a 
name="0220a02" id="0220a02"></a>叢林，一切眾生行、住、坐、臥皆依於地；菩薩亦<a 
name="0220a03" id="0220a03"></a>爾，一切眾生修行善趣、二乘學法及以涅槃，<a 
name="0220a04" id="0220a04"></a>一切皆因菩薩而有，是名菩薩能為一切眾<a 
name="0220a05" id="0220a05"></a>生依止住處。</p><p style="text-indent: 0em; margin-left: 0em"><span class="linehead"></span>「云何名菩薩善種子之所依處？<a 
name="0220a06" id="0220a06"></a>譬如大地，一切種子依地而生；菩薩亦爾，一<a 
name="0220a07" id="0220a07"></a>切善業天人種子皆依菩薩而生，是名菩薩<a 
name="0220a08" id="0220a08"></a>善種子之所依處。</p><p style="text-indent: 0em; margin-left: 0em"><span class="linehead"></span>「云何名菩薩如大寶器？譬<a 
name="0220a09" id="0220a09"></a>如大地能出眾寶，是諸寶物皆出於地；菩薩<a 
name="0220a10" id="0220a10"></a>摩訶薩亦復如是，功德、善寶、一切樂果悉出<a 
name="0220a11" id="0220a11"></a>菩薩，是名菩薩如大寶器。</p><p style="text-indent: 0em; margin-left: 0em"><span class="linehead"></span>「云何名菩薩能出<a 
name="0220a12" id="0220a12"></a>一切大藥？譬如大地，出眾妙藥能治種種諸<a 
name="0220a13" id="0220a13"></a>病；菩薩摩訶薩亦復如是，能出一切諸妙法<a 
name="0220a14" id="0220a14"></a>藥、能除一切諸煩惱病，是名菩薩能出一切<a 
name="0220a15" id="0220a15"></a>大法藥器。</p><p style="text-indent: 0em; margin-left: 0em"><span class="linehead"></span>「云何名菩薩不可傾動？譬如大地，<a 
name="0220a16" id="0220a16"></a>風不能動，蠅、蚋、蚤、蝎不能<span class="gaiji">[虛*予]<!--gaiji,,1[虛*予],2,3--></span>損；菩薩摩訶<a 
name="0220a17" id="0220a17"></a>薩亦復如是，一切內外諸緣逼惱不能擾動，<a 
name="0220a18" id="0220a18"></a>是名菩薩不可傾動。</p><p style="text-indent: 0em; margin-left: 0em"><span class="linehead"></span>「云何名菩薩不驚不畏？<a 
name="0220a19" id="0220a19"></a>譬如大地，師子、虎、狼、龍、象、雷電哮吼，不能驚<a 
name="0220a20" id="0220a20"></a>畏；菩薩摩訶薩亦復如是，一切外道九十六<a 
name="0220a21" id="0220a21"></a>種所不能動，是名菩薩不驚不畏。</p><p style="text-indent: 0em; margin-left: 0em"><span class="linehead"></span>「善男子！具<a 
name="0220a22" id="0220a22"></a>此十事是名菩薩得地三昧。</p><a 
name="0220a23" id="0220a23"></a><p style="text-indent: 0em; margin-left: 0em"><span class="linehead"></span>「善男子！菩薩復有十法譬如大水。何等為十？<a 
name="0220a24" id="0220a24"></a>如水流注溉潤赴下、能生眾生善芽種子、欣<a 
name="0220a25" id="0220a25"></a>樂敬信、浸爛一切煩惱根芽、如水清淨不濁、<a 
name="0220a26" id="0220a26"></a>除滅一切熾熱之患、能除貪欲愛心之渴、深<a 
name="0220a27" id="0220a27"></a>廣難度、如水澆溉高下皆滿、能除一切諸結<a 
name="0220a28" id="0220a28"></a>塵垢。</p><p style="text-indent: 0em; margin-left: 0em"><span class="linehead"></span>「云何名菩薩如水流注溉潤赴下？生長<a 
name="0220a29" id="0220a29"></a>草木而各滋茂；菩薩亦復如是，以諸功德如<a 
name="0220b01" id="0220b01"></a>水溉下，流潤微善亦令增長，是名菩薩如水<a 
name="0220b02" id="0220b02"></a>流注溉潤赴下。</p><p style="text-indent: 0em; margin-left: 0em"><span class="linehead"></span>「云何名菩薩能生眾生善芽<a 
name="0220b03" id="0220b03"></a>種子？如水能潤草木、叢林，悉得生長；菩薩以<a 
name="0220b04" id="0220b04"></a>禪定水澆潤覺意、正直道支令得增長，漸漸<a 
name="0220b05" id="0220b05"></a>長養成一切智樹，是名菩薩能生善牙種子。<a 
name="0220b06" id="0220b06"></a>以若干種諸佛法果利益眾生，菩薩摩訶薩<a 
name="0220b07" id="0220b07"></a>亦復如是，以清淨法增長流潤，是名菩薩能<a 
name="0220b08" id="0220b08"></a>生善牙種子。</p><p style="text-indent: 0em; margin-left: 0em"><span class="linehead"></span>「云何名菩薩欣樂敬信？如水<a 
name="0220b09" id="0220b09"></a>自濕，亦能濕彼；菩薩亦復如是，身自恭敬信<a 
name="0220b10" id="0220b10"></a>樂，亦能令他恭敬信樂，是名菩薩恭敬信樂。</p><a 
name="0220b11" id="0220b11"></a><p style="text-indent: 0em; margin-left: 0em"><span class="linehead"></span>「云何名菩薩浸爛一切煩惱根牙？譬如大水<a 
name="0220b12" id="0220b12"></a>能浸草木根牙令使爛壞；菩薩摩訶薩亦復<a 
name="0220b13" id="0220b13"></a>如是，修禪定水浸煩惱根牙令悉爛壞，乃<a 
name="0220b14" id="0220b14"></a>至結使、習氣、垢穢悉皆無餘，是名菩薩浸爛<a 
name="0220b15" id="0220b15"></a>一切煩惱根芽。</p><p style="text-indent: 0em; margin-left: 0em"><span class="linehead"></span>「云何名菩薩如水清淨不濁？<a 
name="0220b16" id="0220b16"></a>水之體性常恒不濁；菩薩摩訶薩亦復如是，<a 
name="0220b17" id="0220b17"></a>體性不濁。云何菩薩體性不濁？結使、貪欲、瞋<a 
name="0220b18" id="0220b18"></a>恚、愚癡悉斷無餘，善護諸根清淨如水，是名<a 
name="0220b19" id="0220b19"></a>菩薩如水清淨不濁。</p><p style="text-indent: 0em; margin-left: 0em"><span class="linehead"></span>「云何名菩薩除滅一切<a 
name="0220b20" id="0220b20"></a>熾熱之患？譬如夏月，以水洗浴身則清涼；菩<a 
name="0220b21" id="0220b21"></a>薩亦復如是，能以法水除煩惱熱，是名菩薩<a 
name="0220b22" id="0220b22"></a>除滅一切熾熱之患。</p><p style="text-indent: 0em; margin-left: 0em"><span class="linehead"></span>「云何名菩薩能除貪欲<a 
name="0220b23" id="0220b23"></a>愛心之渴？譬諸泉水能除人渴；菩薩摩訶薩<a 
name="0220b24" id="0220b24"></a>亦復如是，能以法水悉除眾生五欲之渴，是<a 
name="0220b25" id="0220b25"></a>名菩薩能除貪欲愛心之渴。</p><p style="text-indent: 0em; margin-left: 0em"><span class="linehead"></span>「云何名菩薩深<a 
name="0220b26" id="0220b26"></a>廣難渡？禪定智水，一切眾魔及諸外道無能<a 
name="0220b27" id="0220b27"></a>度者，是名菩薩深廣難度。</p><p style="text-indent: 0em; margin-left: 0em"><span class="linehead"></span>「云何名菩薩如水<a 
name="0220b28" id="0220b28"></a>澆溉高下皆滿？菩薩亦復如是，於善惡眾生<a 
name="0220b29" id="0220b29"></a>以法水普潤令不苦惱，是名菩薩如水澆溉<a 
name="0220c01" id="0220c01"></a>高下皆滿。</p><p style="text-indent: 0em; margin-left: 0em"><span class="linehead"></span>「云何名菩薩能除一切諸結塵垢？<a 
name="0220c02" id="0220c02"></a>菩薩以禪定水淹灑六塵，諸根清淨，色、聲不<a 
name="0220c03" id="0220c03"></a>染，是名菩薩能除一切諸結塵垢。</p><p style="text-indent: 0em; margin-left: 0em"><span class="linehead"></span>「善男子！具<a 
name="0220c04" id="0220c04"></a>此十事是名菩薩譬如大水。</p><a 
name="0220c05" id="0220c05"></a><p style="text-indent: 0em; margin-left: 0em"><span class="linehead"></span>「善男子！菩薩復有十法譬如大火。何等為十？<a 
name="0220c06" id="0220c06"></a>能燒一切結使之薪、能成熟一切佛法、能乾<a 
name="0220c07" id="0220c07"></a>煩惱淤&#x57FF;、如炬火聚、如火照明、能令驚怖、<a 
name="0220c08" id="0220c08"></a>能令安慰、若有利養與眾共之、為人供養、人<a 
name="0220c09" id="0220c09"></a>不敢輕。</p><p style="text-indent: 0em; margin-left: 0em"><span class="linehead"></span>「云何名菩薩能燒一切結使之薪？如<a 
name="0220c10" id="0220c10"></a>火能燒草木及諸叢林；菩薩亦爾，以智慧火<a 
name="0220c11" id="0220c11"></a>能燒煩惱、結使叢林，是名菩薩能燒一切結<a 
name="0220c12" id="0220c12"></a>使之薪。</p><p style="text-indent: 0em; margin-left: 0em"><span class="linehead"></span>「云何名菩薩如火能成熟一切諸物？<a 
name="0220c13" id="0220c13"></a>菩薩亦復如是，以智慧火悉能成熟一切佛<a 
name="0220c14" id="0220c14"></a>法、堅固不壞，是名菩薩成熟一切佛法。</p><p style="text-indent: 0em; margin-left: 0em"><span class="linehead"></span>「云何<a 
name="0220c15" id="0220c15"></a>名菩薩能乾煩惱淤泥？如火能乾濕物；菩薩<a 
name="0220c16" id="0220c16"></a>亦爾，能以智火乾有漏淤泥，是名菩薩能乾<a 
name="0220c17" id="0220c17"></a>煩惱淤&#x57FF;。</p><p style="text-indent: 0em; margin-left: 0em"><span class="linehead"></span>「云何名菩薩如炬火聚？若人為寒<a 
name="0220c18" id="0220c18"></a>所逼，得火則除；菩薩亦復如是，見諸眾生為<a 
name="0220c19" id="0220c19"></a>於煩惱寒苦所逼，菩薩以智慧火能令悉暖，<a 
name="0220c20" id="0220c20"></a>是名菩薩如炬火聚。</p><p style="text-indent: 0em; margin-left: 0em"><span class="linehead"></span>「云何名菩薩如火照明？<a 
name="0220c21" id="0220c21"></a>譬如有人在雪山頂然大炬火，周匝百里及<a 
name="0220c22" id="0220c22"></a>二百里皆悉照明；菩薩摩訶薩亦復如是，於<a 
name="0220c23" id="0220c23"></a>無明山頂然智慧火聚，於百千世界皆得照<a 
name="0220c24" id="0220c24"></a>明，是名菩薩如火照明。</p><p style="text-indent: 0em; margin-left: 0em"><span class="linehead"></span>「云何名菩薩能令驚<a 
name="0220c25" id="0220c25"></a>怖？譬如獐、鹿、虎、豹見火驚恐，皆悉遠走；若<a 
name="0220c26" id="0220c26"></a>天、若魔及魔眷屬、見菩薩智火威德皆悉遠<a 
name="0220c27" id="0220c27"></a>走，是名菩薩能令驚怪。</p><p style="text-indent: 0em; margin-left: 0em"><span class="linehead"></span>「云何名菩薩能令安<a 
name="0220c28" id="0220c28"></a>慰？譬如有人在曠野黑闇中迷失方所，遙見<a 
name="0220c29" id="0220c29"></a>火聚便往趣之，或值聚落、放牧人處，得到彼<a 
name="0221a01" id="0221a01"></a>已，恐怖悉除，心得安慰；菩薩摩訶薩亦復如<a 
name="0221a02" id="0221a02"></a>是，眾生於生死曠野黑闇之中迷失方所，遙<a 
name="0221a03" id="0221a03"></a>見菩薩火聚而往趣之，到已，煩惱、怖畏悉得<a 
name="0221a04" id="0221a04"></a>消除，是名菩薩能令安慰。</p><p style="text-indent: 0em; margin-left: 0em"><span class="linehead"></span>「云何名菩薩利養<a 
name="0221a05" id="0221a05"></a>與眾共有？譬如大火，能令王、若王等、旃陀羅、<a 
name="0221a06" id="0221a06"></a>男、女等悉得火熅；菩薩摩訶薩亦復如是，與<a 
name="0221a07" id="0221a07"></a>一切眾生——王、若王等、若旃陀羅、男、女等——以智<a 
name="0221a08" id="0221a08"></a>慧火消煩惱&#x6C37;，悉令得熅，是名菩薩利養與<a 
name="0221a09" id="0221a09"></a>眾共有。</p><p style="text-indent: 0em; margin-left: 0em"><span class="linehead"></span>「云何名菩薩為人供養？譬如大火，剎<a 
name="0221a10" id="0221a10"></a>利、婆羅門、城邑、聚落悉皆供養；菩薩摩訶薩<a 
name="0221a11" id="0221a11"></a>亦復如是，為天、人、阿修羅及魔眷屬悉皆恭<a 
name="0221a12" id="0221a12"></a>敬供養如世尊像、是名菩薩為人供養。</p><p style="text-indent: 0em; margin-left: 0em"><span class="linehead"></span>「云何<a 
name="0221a13" id="0221a13"></a>名菩薩人不敢輕？譬如有人得一少火，以能<a 
name="0221a14" id="0221a14"></a>燒故，心不敢輕；菩薩摩訶薩亦復如是，初發<a 
name="0221a15" id="0221a15"></a>一念之善未有大力，天、人、阿修羅及魔眷屬<a 
name="0221a16" id="0221a16"></a>無能敢輕者。何以故？是人不久當坐道場成<a 
name="0221a17" id="0221a17"></a>阿耨多羅三藐三菩提，是名菩薩人不敢輕。</p><a 
name="0221a18" id="0221a18"></a><p style="text-indent: 0em; margin-left: 0em"><span class="linehead"></span>「善男子！具此十事是名菩薩譬如大火。</p><a 
name="0221a19" id="0221a19"></a><p style="text-indent: 0em; margin-left: 0em"><span class="linehead"></span>「善男子！菩薩復有十法猶如虛空。何等為十？<a 
name="0221a20" id="0221a20"></a>廣大無礙、寂滅無相、無邊空智、無邊空慧、廣<a 
name="0221a21" id="0221a21"></a>大如法界、知一切法、相如虛空、一切法不住、<a 
name="0221a22" id="0221a22"></a>出過一切形相、出過一切思議量數。善男子！<a 
name="0221a23" id="0221a23"></a>具此十事是名菩薩猶如虛空。</p><a 
name="0221a24" id="0221a24"></a><p style="text-indent: 0em; margin-left: 0em"><span class="linehead"></span>「善男子！菩薩復有十法心如虛空。何等為十？<a 
name="0221a25" id="0221a25"></a>若心所喜樂亦不著、心不喜樂亦不瞋，於色、<a 
name="0221a26" id="0221a26"></a>聲、香、味、觸亦不著、不瞋，乃至於一切法亦不<a 
name="0221a27" id="0221a27"></a>著、不瞋，於利衰、毀譽、稱譏、苦樂，於此四法亦<a 
name="0221a28" id="0221a28"></a>不著、不瞋。善男子！具此十事是名菩薩心如<a 
name="0221a29" id="0221a29"></a>虛空。</p><p style="text-indent: 0em; margin-left: 0em"><span class="linehead"></span>「善男子！菩薩復有十法猶如滿月。何等<a 
name="0221b01" id="0221b01"></a>為十？能使一切眾生得清涼樂、見者愛樂、<a 
name="0221b02" id="0221b02"></a>能使善法日日漸增、能令惡法日日損減、如<a 
name="0221b03" id="0221b03"></a>月盛滿、體相勝妙體性清淨、得無上乘、常自<a 
name="0221b04" id="0221b04"></a>莊嚴、得法喜樂、乘第一乘有大神通威德自<a 
name="0221b05" id="0221b05"></a>在。</p><p style="text-indent: 0em; margin-left: 0em"><span class="linehead"></span>「云何名菩薩能與一切眾生作清涼樂？如<a 
name="0221b06" id="0221b06"></a>月天子初出之時，悉與眾生清淨快樂，而眾<a 
name="0221b07" id="0221b07"></a>樂觀，心無疲厭；菩薩之月亦復如是，除其煩<a 
name="0221b08" id="0221b08"></a>惱&#x6B1D;蒸之熱，皆令眾生得清涼樂，歡喜愛樂，<a 
name="0221b09" id="0221b09"></a>是名菩薩能與一切眾生作清涼樂。</p><p style="text-indent: 0em; margin-left: 0em"><span class="linehead"></span>「云何名<a 
name="0221b10" id="0221b10"></a>菩薩見者愛樂？如月初出，眾生喜見利快<a 
name="0221b11" id="0221b11"></a>樂；菩薩之月亦復如是，初出之時，眾生喜見，<a 
name="0221b12" id="0221b12"></a>無不悅樂，諸根寂定，如水澄清，威儀具足，是<a 
name="0221b13" id="0221b13"></a>名菩薩見者愛樂。</p><p style="text-indent: 0em; margin-left: 0em"><span class="linehead"></span>「云何名菩薩能使善法日<a 
name="0221b14" id="0221b14"></a>日增長？如月初出，日日圓滿；菩薩之月亦復<a 
name="0221b15" id="0221b15"></a>如是，從初發心漸漸增長，乃至菩提坐道樹<a 
name="0221b16" id="0221b16"></a>下功德滿足，是名菩薩能使善法日日增長。</p><a 
name="0221b17" id="0221b17"></a><p style="text-indent: 0em; margin-left: 0em"><span class="linehead"></span>「云何名菩薩能令惡法日日損減？譬如黑月，<a 
name="0221b18" id="0221b18"></a>圓滿光明以漸損減，至月盡時光明悉滅，隱<a 
name="0221b19" id="0221b19"></a>蔽不現；菩薩一切眾惡次第漸滅，乃至菩提<a 
name="0221b20" id="0221b20"></a>悉皆除盡，是名菩薩能令惡法日日損減。</p><p style="text-indent: 0em; margin-left: 0em"><span class="linehead"></span>「云<a 
name="0221b21" id="0221b21"></a>何名菩薩如月盛滿？如從月初至盛滿時，眾<a 
name="0221b22" id="0221b22"></a>所瞻仰，剎利、婆羅門、城邑、聚落、一切男女無<a 
name="0221b23" id="0221b23"></a>不稱讚；菩薩之月亦復如是，常為天、人、一切<a 
name="0221b24" id="0221b24"></a>眾生皆悉稱讚，是名菩薩如月盛滿。</p><p style="text-indent: 0em; margin-left: 0em"><span class="linehead"></span>「云何名<a 
name="0221b25" id="0221b25"></a>菩薩體相清淨？如月天子身相清淨，是本業<a 
name="0221b26" id="0221b26"></a>果報；菩薩摩訶薩亦復如是，無垢清淨從化<a 
name="0221b27" id="0221b27"></a>而生，不由父母精氣而生，從法而生，是名菩<a 
name="0221b28" id="0221b28"></a>薩體相清淨。</p><p style="text-indent: 0em; margin-left: 0em"><span class="linehead"></span>「云何名菩薩得無上乘？如月天<a 
name="0221b29" id="0221b29"></a>子乘於淨乘照四天下；菩薩摩訶薩亦復如<a 
name="0221c01" id="0221c01"></a>是，乘於大乘，能使無量百千萬億世界眾生<a 
name="0221c02" id="0221c02"></a>悉皆照明，是名菩薩得無上乘。</p><p style="text-indent: 0em; margin-left: 0em"><span class="linehead"></span>「云何名菩薩<a 
name="0221c03" id="0221c03"></a>常自莊嚴？如月天子華鬘顯現；菩薩摩訶薩<a 
name="0221c04" id="0221c04"></a>亦復如是，常以功德瓔珞而自莊嚴，是名菩<a 
name="0221c05" id="0221c05"></a>薩常自莊嚴。</p><p style="text-indent: 0em; margin-left: 0em"><span class="linehead"></span>「云何名菩薩得法喜樂？如月天<a 
name="0221c06" id="0221c06"></a>子遊戲五欲，心常樂著；菩薩亦復如是，遊戲<a 
name="0221c07" id="0221c07"></a>諸法，心常喜樂，不染五欲，是名菩薩得法喜<a 
name="0221c08" id="0221c08"></a>樂。</p><p style="text-indent: 0em; margin-left: 0em"><span class="linehead"></span>「云何名菩薩有大神通威德自在？如月天<a 
name="0221c09" id="0221c09"></a>子有大威德；菩薩亦復如是，具諸功德、自在<a 
name="0221c10" id="0221c10"></a>智慧、神通變化，隨意無礙，是名菩薩有大神<a 
name="0221c11" id="0221c11"></a>通。</p><p style="text-indent: 0em; margin-left: 0em"><span class="linehead"></span>「善男子！具此十事是名菩薩如月天子。</p>◎<a 
name="0221c12" id="0221c12"></a><p><span class="juanname">寶雲經卷第二</span></p>
<hr>【經文資訊】大正藏第 16 冊 No. 0658 寶雲經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安、廖予慈大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8ea7.html?index=T16n0658" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T16n0658_002 by HTTrack Website Copier/3.x [XR&CO'2014], Tue, 07 Jun 2016 06:47:54 GMT -->
</html>
