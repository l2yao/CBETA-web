<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J36nB359_001 by HTTrack Website Copier/3.x [XR&CO'2014], Tue, 07 Jun 2016 07:13:28 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1030374345&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ36nB359&amp;utmp=%2Fmobile%2Findex.php%3Findex%3DJ36nB359_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第36冊<br/>No.B359 百愚禪師語錄 (20卷)<br/>【清 淨斯說　智操．智海等編語錄　智朴．方拱乾等編蔓堂集　附蔓堂集】<br/>第 1 卷</p>
	<a href="indexdb3e.html?index=J36nB359_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J36">
<div class="root" id="B359" sutra_name="百愚禪師語錄" sutra_juan="[卷1]">　
<a 
name="0617a01" id="0617a01"></a><p style="margin-left: 2em"><span class="headname">百愚斯禪師說法之圖</span></p><a 
name="0617a02" id="0617a02"></a><p style="text-indent: 0em; margin-left: 0em"><span class="linehead"></span><img src="../cb_tripitaka_web/figures/J/J36p0617_01.gif" alt="J36p0617_01.gif"/></p><a 
name="0617a03" id="0617a03"></a><a 
name="0617a04" id="0617a04"></a><a 
name="0617a05" id="0617a05"></a><a 
name="0617a06" id="0617a06"></a><a 
name="0617a07" id="0617a07"></a><a 
name="0617a08" id="0617a08"></a><a 
name="0617a09" id="0617a09"></a><a 
name="0617a10" id="0617a10"></a><a 
name="0617a11" id="0617a11"></a><p style="text-indent: 0em; margin-left: 0em"><span class="linehead"></span>師諱淨斯號百愚南陽桐柏谷氏子生萬曆庚戌廿<a 
name="0617a12" id="0617a12"></a>一脫白明年圓具參瑞白雪老人聞鐘聲大悟記&#x8382;<a 
name="0617a13" id="0617a13"></a>時年已四八矣後五載開法&#x7581;之昭慶壬寅主善權<a 
name="0617a14" id="0617a14"></a>陞維揚之善慶乙巳中秋盡散衣缽越旬二日上堂<a 
name="0617a15" id="0617a15"></a>辭眾翌晨書偈擲筆而逝頂煖徹日夜壽元七八臘<a 
name="0617a16" id="0617a16"></a>終五七嗣法四十有二遺命塔造善權茶毘獲大小<a 
name="0617a17" id="0617a17"></a>舍利不可勝數鎖子靈骨五色斕斑齒牙目睛全如<a 
name="0617a18" id="0617a18"></a>故辛亥建塔寺東北萬松嶺後坤艮向銘為方學士<a 
name="0617a19" id="0617a19"></a>拱乾所撰乙卯築禮菴守護塔左八坐名藍九會說<a 
name="0617a20" id="0617a20"></a>法語錄廿卷梓送楞嚴隨藏流通。</p><p style="text-indent: 0em; margin-left: 0em"><span class="linehead"></span>門人智操拜記</p><a 
name="0617a21" id="0617a21"></a><div class="xu"><div class="xu"><p style="margin-left: 3em"><span class="headname">百愚斯禪師語錄序</span></p><a 
name="0617a22" id="0617a22"></a><p style="text-indent: 0em; margin-left: 0em"><span class="linehead"></span>一千七百則之先有公案否前此矣前此則何以一<a 
name="0617a23" id="0617a23"></a>千七百則獨傳發端焉耳發端則有廣之者矣諸家<a 
name="0617a24" id="0617a24"></a>語錄是也語錄者語言文字之屬也前此舉語言文<a 
name="0617a25" id="0617a25"></a>字而掃之矣以為佛法之障也繼此可得而掃之否<a 
name="0617a26" id="0617a26"></a>曰存之則語言文字為佛法之障掃之則佛法又為<a 
name="0617a27" id="0617a27"></a>語言文字之障矣然而掃與存果何居則貴乎其人<a 
name="0617a28" id="0617a28"></a>焉爾其人存則其政舉語言文字皆神奇也其人亡<a 
name="0617a29" id="0617a29"></a>則其政熄語言文字皆臭腐也以臭腐之語而出於<a 
name="0617a30" id="0617a30"></a>佛祖之口則佛祖之矣以神奇之句而出於野狐之<a 
name="0617b01" id="0617b01"></a>口則野狐之矣吾故曰貴乎其人也然而其人則難<a 
name="0617b02" id="0617b02"></a>言之矣求其人於佛法之季則益難之矣吾則以仰<a 
name="0617b03" id="0617b03"></a>百愚大師足以當之大師開悟最早操履至醇譬之<a 
name="0617b04" id="0617b04"></a>帷燈匣劍其光鍔以韜<span class="corr" title='[歛&gt;斂]'>斂</span>為奇及其苦心為人而寶<a 
name="0617b05" id="0617b05"></a>珠肆應全體大用有不可得而掩者其嗣存焉睿公<a 
name="0617b06" id="0617b06"></a>以語錄見示余曰吾將求大師之人則大師之語言<a 
name="0617b07" id="0617b07"></a>文字舉此矣夫大師之人諸方所共仰或以為泰山<a 
name="0617b08" id="0617b08"></a>喬岳或以為威鳳祥麟或以為光風霽月或以為烈<a 
name="0617b09" id="0617b09"></a>日秋霜而要其感人以誠遇物以恕律己以孤峻處<a 
name="0617b10" id="0617b10"></a>事以平等不離真實者近是經云惟此一真實餘二<a 
name="0617b11" id="0617b11"></a>則非真以大師之實求大師之人以云傳也以大師<a 
name="0617b12" id="0617b12"></a>之人存大師之語言文字以云救也。</p><a 
name="0617b13" id="0617b13"></a><p style="text-indent: 0em; margin-left: 5em"><span class="linehead"></span>山陰雲隱弟子祁熊佳頓首拜題</p></div><a 
name="0617b14" id="0617b14"></a><a 
name="0617b15" id="0617b15"></a><a 
name="0617b16" id="0617b16"></a><a 
name="0617b17" id="0617b17"></a><a 
name="0617b18" id="0617b18"></a><a 
name="0617b19" id="0617b19"></a><a 
name="0617b20" id="0617b20"></a><a 
name="0617b21" id="0617b21"></a><div class="xu"><p style="margin-left: 3em"><span class="headname">百愚斯禪師語錄序</span></p><a 
name="0617b22" id="0617b22"></a><p style="text-indent: 0em; margin-left: 0em"><span class="linehead"></span>禪師俗姓谷氏河南南陽桐柏縣人自出世後以向<a 
name="0617b23" id="0617b23"></a>上鉗錘學者凡八主道場始暢於昭慶圓寂於善慶<a 
name="0617b24" id="0617b24"></a>建塔於善權善權者吾邑溪山最勝處歷代祖師僊<a 
name="0617b25" id="0617b25"></a>靈窟宅也先是邑中蔣晦齋先生以宰官為釋氏護<a 
name="0617b26" id="0617b26"></a>法念茲山自洊更兵燹來榛莽之所叢生獾豕之所<a 
name="0617b27" id="0617b27"></a>嗥嘯法席非得人不可於是不徇名不懾勢特迎師<a 
name="0617b28" id="0617b28"></a>主是山師至則攘幽剔薉復故拓新寺大治繼師者<a 
name="0617b29" id="0617b29"></a>即師法嗣寒松公公神明警秀威音肅然其語錄詩<a 
name="0617b30" id="0617b30"></a>文亦久為世重師沒後寒公手輯其語錄為二十餘<a 
name="0617c01" id="0617c01"></a>卷藏寺中寒公嘗為余言師為人清沖簡劭是支道<a 
name="0617c02" id="0617c02"></a>林竺法深一流人及讀龍眠先生所為師塔銘條分<a 
name="0617c03" id="0617c03"></a>縷柝寒公之言益信既又讀師語錄龍駒蹙蹋天馬<a 
name="0617c04" id="0617c04"></a>脫羈時而說法熾然時而拈花微笑竊歎自一花五<a 
name="0617c05" id="0617c05"></a>葉以還青原南嶽而下提唱兼行然未有颯爽森張<a 
name="0617c06" id="0617c06"></a>單提直入如禪師之踸踸者也則吾於寒公之言益<a 
name="0617c07" id="0617c07"></a>大信噫吾見今之執拂而踞上座者矣其上者剽竊<a 
name="0617c08" id="0617c08"></a>古德傳燈單文隻字支離撏撦嚼蠟捕風輒揚揚然<a 
name="0617c09" id="0617c09"></a>詡於人曰我某宗嫡傳也是與王謝家不慧子弟專<a 
name="0617c10" id="0617c10"></a>以門閱上人者何異甚或牽綴權勢憑藉貴游攫人<a 
name="0617c11" id="0617c11"></a>之田廬而魚肉之猶曰我為祖塔司糞除也五宗嚴<a 
name="0617c12" id="0617c12"></a>支派也識與不識無不從而嘔噦之聞禪師之風亦<a 
name="0617c13" id="0617c13"></a>庶幾自媿矣余涉秋行國山道中憩善權寺門松巷<a 
name="0617c14" id="0617c14"></a>屈指疇昔則禪師既寂晦齋繼<span class="corr" title='[▆&gt;歾]'>歾</span>即寒公亦席不暇<a 
name="0617c15" id="0617c15"></a>暖他徙問其寺則<span class="corr" title='[己&gt;已]'>已</span>為豪有力者主之矣驚飆所及<a 
name="0617c16" id="0617c16"></a>林無靜柯俛仰之閒能無慨然於中乎因至師塔下<a 
name="0617c17" id="0617c17"></a>汲澗水一盂而飲之風霜刻轢泉香而石瘦則猶能<a 
name="0617c18" id="0617c18"></a>想見師之為人。</p><a 
name="0617c19" id="0617c19"></a><p style="text-indent: 0em; margin-left: 5em"><span class="linehead"></span>荊溪法弟子陳維崧頓首謹拜撰</p></div></div><a 
name="0617c20" id="0617c20"></a><a 
name="0617c21" id="0617c21"></a><p style="margin-left: 2em"><span class="headname">百愚斯禪師語錄目次</span></p><a 
name="0617c22" id="0617c22"></a><ul><li>像傳</li><a 
name="0617c23" id="0617c23"></a><li>序文</li><a 
name="0617c24" id="0617c24"></a><li>第一卷<a 
name="0617c25" id="0617c25"></a><ul><li>住嘉定古昭慶禪寺語錄</li></ul></li><a 
name="0617c26" id="0617c26"></a><li>第二卷<a 
name="0617c27" id="0617c27"></a><ul><li>住雲間青龍隆福寺語錄</li></ul></li><a 
name="0617c28" id="0617c28"></a><li>第三卷<a 
name="0617c29" id="0617c29"></a><ul><li>住湖州弁山龍華寺語錄</li></ul></li><a 
name="0617c30" id="0617c30"></a><li>第四卷<a 
name="0618a01" id="0618a01"></a><ul><li>住湖州弁山龍華寺語錄</li></ul></li><a 
name="0618a02" id="0618a02"></a><li>第五卷<a 
name="0618a03" id="0618a03"></a><ul><li>載住青龍隆福禪寺語錄</li></ul></li><a 
name="0618a04" id="0618a04"></a><li>第六卷<a 
name="0618a05" id="0618a05"></a><ul><li>載住青龍隆福禪寺語錄</li></ul></li><a 
name="0618a06" id="0618a06"></a><li>第七卷<a 
name="0618a07" id="0618a07"></a><ul><li>住越州大能仁禪寺語錄</li></ul></li><a 
name="0618a08" id="0618a08"></a><li>第八卷<a 
name="0618a09" id="0618a09"></a><ul><li>住越州雲門顯聖寺語錄</li></ul></li><a 
name="0618a10" id="0618a10"></a><li>第九卷<a 
name="0618a11" id="0618a11"></a><ul><li>住越州雲門顯聖寺語錄</li></ul></li><a 
name="0618a12" id="0618a12"></a><li>第十卷<a 
name="0618a13" id="0618a13"></a><ul><li>住杭州皋亭佛日寺語錄</li></ul></li><a 
name="0618a14" id="0618a14"></a><li>第十一卷<a 
name="0618a15" id="0618a15"></a><ul><li>住宜興國山善權寺語錄</li></ul></li><a 
name="0618a16" id="0618a16"></a><li>第十二卷<a 
name="0618a17" id="0618a17"></a><ul><li>住維揚江都善慶院語錄</li></ul></li><a 
name="0618a18" id="0618a18"></a><li>第十三卷<a 
name="0618a19" id="0618a19"></a><ul><li>示眾</li><a 
name="0618a20" id="0618a20"></a><li>小參</li></ul></li><a 
name="0618a21" id="0618a21"></a><li>第十四卷<a 
name="0618a22" id="0618a22"></a><ul><li>晚參</li></ul></li><a 
name="0618a23" id="0618a23"></a><li>第十五卷<a 
name="0618a24" id="0618a24"></a><ul><li>普說</li><a 
name="0618a25" id="0618a25"></a><li>拈古</li></ul></li><a 
name="0618a26" id="0618a26"></a><li>第十六卷<a 
name="0618a27" id="0618a27"></a><ul><li>頌古</li></ul></li><a 
name="0618a28" id="0618a28"></a><li>第十七卷<a 
name="0618a29" id="0618a29"></a><ul><li>源流頌</li><a 
name="0618a30" id="0618a30"></a><li>經旨頌</li></ul></li><a 
name="0618b01" id="0618b01"></a><li>第十八卷<a 
name="0618b02" id="0618b02"></a><ul><li>機緣</li><a 
name="0618b03" id="0618b03"></a><li>問荅</li><a 
name="0618b04" id="0618b04"></a><li>垂問</li><a 
name="0618b05" id="0618b05"></a><li>垂代</li><a 
name="0618b06" id="0618b06"></a><li>法語</li><a 
name="0618b07" id="0618b07"></a><li>題贊</li></ul></li><a 
name="0618b08" id="0618b08"></a><li>第十九卷<a 
name="0618b09" id="0618b09"></a><ul><li>書復</li><a 
name="0618b10" id="0618b10"></a><li>雜著</li></ul></li><a 
name="0618b11" id="0618b11"></a><li>第二十卷<a 
name="0618b12" id="0618b12"></a><ul><li>佛事</li><a 
name="0618b13" id="0618b13"></a><li>塔銘</li></ul></li><a 
name="0618b14" id="0618b14"></a><li>蔓堂集附<span class="note">(四卷六十四葉)</span></li></ul><a 
name="0618b15" id="0618b15"></a><a 
name="0618b16" id="0618b16"></a><a 
name="0618b17" id="0618b17"></a><a 
name="0618b18" id="0618b18"></a><a 
name="0618b19" id="0618b19"></a><a 
name="0618b20" id="0618b20"></a><a 
name="0618b21" id="0618b21"></a><a 
name="0618b22" id="0618b22"></a><a 
name="0618b23" id="0618b23"></a><a 
name="0618b24" id="0618b24"></a><a 
name="0618b25" id="0618b25"></a><a 
name="0618b26" id="0618b26"></a><a 
name="0618b27" id="0618b27"></a><a 
name="0618b28" id="0618b28"></a><a 
name="0618b29" id="0618b29"></a><a 
name="0618b30" id="0618b30"></a><a 
name="0618c01" id="0618c01"></a><p><span class="juanname">百愚斯禪師語錄卷第一</span></p><a 
name="0618c02" id="0618c02"></a><p style="margin-left: 4em"><span class="byline">住國山善權寺嗣法門人智操<a 
name="0618c03" id="0618c03"></a>住青龍隆福寺嗣法門人智湛　編次</span></p><a 
name="0618c04" id="0618c04"></a><p style="margin-left: 2em"><span class="headname">住蘇州嘉定昭慶寺語錄</span></p><a 
name="0618c05" id="0618c05"></a><p style="text-indent: 0em; margin-left: 0em"><span class="linehead"></span>順治丙戌冬在雲間青龍隆福寺受請入院。</p><a 
name="0618c06" id="0618c06"></a><p style="text-indent: 0em; margin-left: 0em"><span class="linehead"></span>三門者箇大解脫門今為諸人八字打開了也且作<a 
name="0618c07" id="0618c07"></a>麼生入喝一喝獅子窟中無異獸象王行處絕狐蹤<a 
name="0618c08" id="0618c08"></a>彌勒殿盡道當來下生緣何卻在者裏便好奪卻布<a 
name="0618c09" id="0618c09"></a>袋趁出山門顧左右云今且放過一著遂禮三拜。</p><a 
name="0618c10" id="0618c10"></a><p style="text-indent: 0em; margin-left: 0em"><span class="linehead"></span>方丈玄關把斷搜空罔象之珠寶鏡高懸照破野狐<a 
name="0618c11" id="0618c11"></a>之膽直饒釋迦維摩到來也要按過何故卓拄杖云<a 
name="0618c12" id="0618c12"></a>假雞聲韻難瞞我未肯糢糊放過關。</p><a 
name="0618c13" id="0618c13"></a><p style="text-indent: 0em; margin-left: 0em"><span class="linehead"></span>開堂拈疏字字鐵酸餡句句木札羹還委悉麼其或<a 
name="0618c14" id="0618c14"></a>未委仰煩宣過。</p><a 
name="0618c15" id="0618c15"></a><p style="text-indent: 0em; margin-left: 0em"><span class="linehead"></span>法座此是寶華王座未審須彌登王在甚麼處且看<a 
name="0618c16" id="0618c16"></a>斯上座指模畫樣去也陞座拈香此一瓣香明如舜<a 
name="0618c17" id="0618c17"></a>日曠若堯天祝延<br><a 
name="0618c18" id="0618c18"></a>聖躬萬歲萬歲萬萬歲伏願金輪永鎮玉燭常調壽<a 
name="0618c19" id="0618c19"></a>踰百億須彌化洽大千沙界此一瓣香經天緯地貫<a 
name="0618c20" id="0618c20"></a>古通今奉為滿朝文武闔國公卿府縣尊官遠近檀<a 
name="0618c21" id="0618c21"></a>護惟冀永作生民怙恃恒為佛法金湯此一瓣香非<a 
name="0618c22" id="0618c22"></a>正非偏非玄非要穿卻諸佛鼻孔換卻衲僧眼睛供<a 
name="0618c23" id="0618c23"></a>養前住越州雲門顯聖堂上傳曹洞正宗二十八世<a 
name="0618c24" id="0618c24"></a>瑞白雪大和尚用酬法乳之恩就座維那白椎云法<a 
name="0618c25" id="0618c25"></a>筵龍象眾當觀第一義師云若論者箇第一義黃面<a 
name="0618c26" id="0618c26"></a>瞿曇插觜無分碧眼胡僧退身有地縱饒德山有棒<a 
name="0618c27" id="0618c27"></a>只堪打豬打狗臨濟有口只好喝驢喝馬雖然威音<a 
name="0618c28" id="0618c28"></a>那畔休話如何曲為今時繇人施設舉拂子云者裏<a 
name="0618c29" id="0618c29"></a>會去不妨竿木隨身逢場作戲饑餐無米飯渴飲不<a 
name="0618c30" id="0618c30"></a>溼羹打鞦韆於猛虎頷下翻筋斗於毒蛇口中磅礡<a 
name="0619a01" id="0619a01"></a>虛空紛紜宇宙橫抽寶劍截諸見之稠林玅協弘通<a 
name="0619a02" id="0619a02"></a>翦異端之穿鑿世諦道諦隨處周圓佛恩皇恩一時<a 
name="0619a03" id="0619a03"></a>酬足正眼看來未是衲僧行履處且作麼生是衲僧<a 
name="0619a04" id="0619a04"></a>行履處隱身不必須嵒谷闤闠堆堆睹者稀維那結<a 
name="0619a05" id="0619a05"></a>椎云諦觀法王法法王法如是下座。</p><a 
name="0619a06" id="0619a06"></a><p style="text-indent: 0em; margin-left: 0em"><span class="linehead"></span>元旦上堂柳眼垂青窺破江心紅日冷梅腮發笑驚<a 
name="0619a07" id="0619a07"></a>回塔畔曉風高冰河發燄以騰輝枯木生花而散彩<a 
name="0619a08" id="0619a08"></a>遷喬黃鳥弄格外之真機出谷白雲呈現前之玅用<a 
name="0619a09" id="0619a09"></a>煙光溢目淑氣盈空可謂應時納佑慶無不宜正恁<a 
name="0619a10" id="0619a10"></a>麼時父子團圞君臣會合又且如何良久云干戈偃<a 
name="0619a11" id="0619a11"></a>處狼煙息萬里歌謠賀太平。</p><a 
name="0619a12" id="0619a12"></a><p style="text-indent: 0em; margin-left: 0em"><span class="linehead"></span>至南翔白鶴寺請上堂世尊拈花老不識羞迦葉微<a 
name="0619a13" id="0619a13"></a>笑承虛接響致使後代兒孫向曲彔床上指東話西<a 
name="0619a14" id="0619a14"></a>正法眼藏未曾有一人動著山僧路見不平傍為鏟<a 
name="0619a15" id="0619a15"></a>削卓拄杖云正法眼藏被昭慶百雜碎了也一時化<a 
name="0619a16" id="0619a16"></a>作無量無邊清淨摩尼寶珠凡在會者不論僧俗男<a 
name="0619a17" id="0619a17"></a>女貧富貴賤賢愚老幼一齊布施直下咸知此珠在<a 
name="0619a18" id="0619a18"></a>凡不減在聖不增人人具足箇箇圓成濟人施物應<a 
name="0619a19" id="0619a19"></a>用無虧敢問諸人即今珠在甚麼處喝一喝云罔象<a 
name="0619a20" id="0619a20"></a>到時光燦爛離婁行處浪<span class="corr" title='[淊&gt;滔]'>滔</span>天問接物利生即不問<a 
name="0619a21" id="0619a21"></a>如何是第一句師云當空杲日人皆見如何是第二<a 
name="0619a22" id="0619a22"></a>句師云白雲片片過前川如何是第三句師云鴛鴦<a 
name="0619a23" id="0619a23"></a>飛過洞庭湖進云日麗風和鶯語細天空雲淡水聲<a 
name="0619a24" id="0619a24"></a>清師云休來者裏念篇章。</p><a 
name="0619a25" id="0619a25"></a><p style="text-indent: 0em; margin-left: 0em"><span class="linehead"></span>上堂昨夜三更澍大雨今朝覿面為相舉依依柳色<a 
name="0619a26" id="0619a26"></a>吐黃金片片梅花流玉乳大地群萌盡獲恩森羅萬<a 
name="0619a27" id="0619a27"></a>象皆歡舞莫沉吟急薦取若能於此絕狐疑直下翻<a 
name="0619a28" id="0619a28"></a>身超佛祖。</p><a 
name="0619a29" id="0619a29"></a><p style="text-indent: 0em; margin-left: 0em"><span class="linehead"></span>上堂喝一喝云大眾還識者金剛寶劍麼擬則傷鋒<a 
name="0619a30" id="0619a30"></a>犯手觸則喪身失命三世諸佛不敢正眼覷著歷代<a 
name="0619b01" id="0619b01"></a>祖師那容佇足傍觀若是箇漢信手拈來纖毫不犯<a 
name="0619b02" id="0619b02"></a>直下劃開情塵見網當陽擊碎金鎖玄關予奪縱橫<a 
name="0619b03" id="0619b03"></a>殺活自在隨處作主遇緣即宗正好挽祖風於末運<a 
name="0619b04" id="0619b04"></a>捧佛日於天心世出世間一大丈夫然猶是建化門<a 
name="0619b05" id="0619b05"></a>中事且不落功勳一句作麼生道手指空時天地轉<a 
name="0619b06" id="0619b06"></a>回途石馬出紗籠。</p><a 
name="0619b07" id="0619b07"></a><p style="text-indent: 0em; margin-left: 0em"><span class="linehead"></span>結制上堂十五日已前卒風暴雨十五日已後朗月<a 
name="0619b08" id="0619b08"></a>晴空所以道把住則黃金失色放行則瓦礫生光放<a 
name="0619b09" id="0619b09"></a>行把住即不問汝諸人正當十五日又且如何話會<a 
name="0619b10" id="0619b10"></a>○於此洞徹不妨做箇灑灑落落衲僧去否則且向<a 
name="0619b11" id="0619b11"></a>三條椽下七尺單前高挂缽囊壁立萬仞內脫身心<a 
name="0619b12" id="0619b12"></a>外遺世界一念萬年萬年一念不以程途為限直須<a 
name="0619b13" id="0619b13"></a>以悟為期誠能如是上不負於諸聖下不辜於己靈<a 
name="0619b14" id="0619b14"></a>然後於祖師門下扶豎宗乘接待往來未為分外雖<a 
name="0619b15" id="0619b15"></a>然若到昭慶門前打拆腳脛何故不見道清光照眼<a 
name="0619b16" id="0619b16"></a>似迷家明白轉身還墮位。</p><a 
name="0619b17" id="0619b17"></a><p style="text-indent: 0em; margin-left: 0em"><span class="linehead"></span>說戒上堂祖印高懸凡聖絕跡樓閣門開別峰相見<a 
name="0619b18" id="0619b18"></a>若是恁麼事須是者般人昔法眼問永明潛云古人<a 
name="0619b19" id="0619b19"></a>道隔壁聞釵釧聲即名破戒現睹金銀合雜朱紫駢<a 
name="0619b20" id="0619b20"></a>闐且道是破戒不是破戒潛云好箇入處眼云子向<a 
name="0619b21" id="0619b21"></a>後有五百毳徒為王侯所重在乃云即今香花羅列<a 
name="0619b22" id="0619b22"></a>鐘鼓交參海眾雲臻人天普集眾中有得箇入處者<a 
name="0619b23" id="0619b23"></a>不妨攢眉便去掩耳即行花街柳巷任意逍遙歌管<a 
name="0619b24" id="0619b24"></a>樓臺隨緣放曠擲大千於界外納劫火於腹中若到<a 
name="0619b25" id="0619b25"></a>者箇田地名真持戒苟或遲疑應須諦聽。</p><a 
name="0619b26" id="0619b26"></a><p style="text-indent: 0em; margin-left: 0em"><span class="linehead"></span>弁山先老和尚忌日上堂維那未白椎已前先師向<a 
name="0619b27" id="0619b27"></a>諸人眉毛尖上轉大根本法輪說甚深修多羅使未<a 
name="0619b28" id="0619b28"></a>信者信未解者解未安者安未悟者悟未得涅槃者<a 
name="0619b29" id="0619b29"></a>得涅槃一音演唱隨類各解所謂一切智智清淨無<a 
name="0619b30" id="0619b30"></a>二無二分無別無斷故然後又向諸人眉毛尖上復<a 
name="0619c01" id="0619c01"></a>入寂光三昧大眾見麼縱饒見得更有末後句子未<a 
name="0619c02" id="0619c02"></a>曾道在昭慶今日要與諸人道破去也良久云寧可<a 
name="0619c03" id="0619c03"></a>截舌不犯國諱。</p><a 
name="0619c04" id="0619c04"></a><p style="text-indent: 0em; margin-left: 0em"><span class="linehead"></span>上堂雲門餅趙州茶打發閒神野鬼秘魔叉石鞏箭<a 
name="0619c05" id="0619c05"></a>驚駭泥豬癩狗五位三玄是甚破艸鞋六義圓相是<a 
name="0619c06" id="0619c06"></a>甚繫驢橛正眼看來總是一場笑具昭慶曾無一法<a 
name="0619c07" id="0619c07"></a>與人無禪道可參無佛法可學亦不教你明心見性<a 
name="0619c08" id="0619c08"></a>亦不教你超佛越祖只要饑來喫飯困來打眠熱時<a 
name="0619c09" id="0619c09"></a>乘涼寒時向火者裏會得人人鼻孔撩天設或未然<a 
name="0619c10" id="0619c10"></a>箇箇腳跟點地。</p><a 
name="0619c11" id="0619c11"></a><p style="text-indent: 0em; margin-left: 0em"><span class="linehead"></span>誕日上堂舉韓文公參大顛因緣乃云大顛老漢雖<a 
name="0619c12" id="0619c12"></a>有撥亂之謀且無定安之策有問昭慶春秋多少但<a 
name="0619c13" id="0619c13"></a>道庚戌生的待他曰不會更道今年三十八當時大<a 
name="0619c14" id="0619c14"></a>顛若下得者兩語不惟免得首座受屈亦不教者俗<a 
name="0619c15" id="0619c15"></a>漢看破山僧如此舉揚與古人是同是別良久云青<a 
name="0619c16" id="0619c16"></a>山只解磨今古流水何曾洗是非。</p><a 
name="0619c17" id="0619c17"></a><p style="text-indent: 0em; margin-left: 0em"><span class="linehead"></span>解制上堂雨霽雲收處處青山呈舊面涼生暑退紛<a 
name="0619c18" id="0619c18"></a>紛黃葉墜新機秋水澂玻璃之色銀蟾吐寶鏡之輝<a 
name="0619c19" id="0619c19"></a>物物全彰頭頭獨露會得前是結制不會今又解制<a 
name="0619c20" id="0619c20"></a>其結也魚躍鳶飛星馳電卷疾燄過風奔流度刃臨<a 
name="0619c21" id="0619c21"></a>濟德山到來只得吞聲飲氣其解也龍吟霧起虎嘯<a 
name="0619c22" id="0619c22"></a>風生凡聖交參人天普會情與無情同圓種智雖然<a 
name="0619c23" id="0619c23"></a>有結有解猶是今世門頭事只如無解無結又作麼<a 
name="0619c24" id="0619c24"></a>生&#x7581;城壘壘超今古練水滔滔絕去來問百二十期<a 
name="0619c25" id="0619c25"></a>今已解臨筵朢日事如何師云海闊從魚躍進云一<a 
name="0619c26" id="0619c26"></a>輪撲落須彌倒透出虛空甚麼人師云天空任鳥飛<a 
name="0619c27" id="0619c27"></a>進云圓缺缺圓空界月再三吞吐始應知師云只恐<a 
name="0619c28" id="0619c28"></a>不是玉進云得力須忘飽休糧更不饑師云是玉也<a 
name="0619c29" id="0619c29"></a>大奇。</p><a 
name="0619c30" id="0619c30"></a><p style="text-indent: 0em; margin-left: 0em"><span class="linehead"></span>至青浦縣眾縉紳請上堂秋風拂拂送輕舟昨泛青<a 
name="0620a01" id="0620a01"></a>溪浪裏遊撒箇漫天無縫網魚龍蝦蟹一齊收顧左<a 
name="0620a02" id="0620a02"></a>右云還有翀霄彩鳳透網金鱗麼有則今日功不浪<a 
name="0620a03" id="0620a03"></a>施無則不免撥轉船頭別行一路去也拈拄杖云只<a 
name="0620a04" id="0620a04"></a>如教中道若能轉物即同如來者箇拄杖是物作麼<a 
name="0620a05" id="0620a05"></a>生轉得同如來去者箇是如來作麼生轉得同物去<a 
name="0620a06" id="0620a06"></a>如能轉得不妨於拄杖頭上現百億須彌百億日月<a 
name="0620a07" id="0620a07"></a>百億四天下百億釋迦若轉不得卓拄杖云城市不<a 
name="0620a08" id="0620a08"></a>堪留錫久恐驚鶯囀畫樓前問世尊分衛化導眾生<a 
name="0620a09" id="0620a09"></a>和尚入城化箇甚麼師云蘆花兩岸雪進云還有承<a 
name="0620a10" id="0620a10"></a>當得的麼師云江水一天秋進云當空紅日照崑崙<a 
name="0620a11" id="0620a11"></a>師云莫向言中覓須從句外求一僧纔禮拜師云好<a 
name="0620a12" id="0620a12"></a>生問話僧一喝師便打僧又喝師亦打僧豎起拳云<a 
name="0620a13" id="0620a13"></a>長安大道向者裏去也師云教休不肯休進云悄然<a 
name="0620a14" id="0620a14"></a>黃葉落不獨一天秋師又打云直待雨淋頭。</p><a 
name="0620a15" id="0620a15"></a><p style="text-indent: 0em; margin-left: 0em"><span class="linehead"></span>至上海縣龍華寺請上堂黃浦波浪浴日滔天窣堵<a 
name="0620a16" id="0620a16"></a>簷牙拏雲攫霧轉輪殿覿面全提藏經樓橫空獨露<a 
name="0620a17" id="0620a17"></a>會得者一任轉天關捩地軸施一機地震山搖行一<a 
name="0620a18" id="0620a18"></a>令神驚鬼懼非惟報佛恩德亦不辜負方丈主人打<a 
name="0620a19" id="0620a19"></a>鳳羅龍一片婆心忽有人曰和尚者般說話亦是擔<a 
name="0620a20" id="0620a20"></a>水河頭賣昭慶向他道不因漁父引怎得見波濤問<a 
name="0620a21" id="0620a21"></a>十五已前缺了圓十五已後圓了缺正當十五是圓<a 
name="0620a22" id="0620a22"></a>是缺師云一任鑽龜打瓦進云萬吉碧潭空撈摝未<a 
name="0620a23" id="0620a23"></a>曾驚覺莫能知師云且喜沒交涉問正偏回互即不<a 
name="0620a24" id="0620a24"></a>問賓主交參事若何師云昨日雨今日風進云如是<a 
name="0620a25" id="0620a25"></a>則寒山逢拾得鼓掌笑欣欣師云也不辜負闍黎。</p><a 
name="0620a26" id="0620a26"></a><p style="text-indent: 0em; margin-left: 0em"><span class="linehead"></span>至周浦鎮永定寺請上堂永定寺中考鐘伐鼓周浦<a 
name="0620a27" id="0620a27"></a>市上賣狗懸羊歌管樓臺總是衲僧境界花街柳巷<a 
name="0620a28" id="0620a28"></a>無非慈氏家風盤山睹割肉而明心樓子聞唱歌而<a 
name="0620a29" id="0620a29"></a>悟道普化搖鈴鐸全提向上機關善慧販魚羹直指<a 
name="0620a30" id="0620a30"></a>當陽玅用所以人能弘道非道弘人到者裏誰分城<a 
name="0620b01" id="0620b01"></a>市山林那管魔宮佛國任運逍遙隨緣放曠舒卷不<a 
name="0620b02" id="0620b02"></a>落功勳去來了無變易雖然如是須知更有轉身一<a 
name="0620b03" id="0620b03"></a>路始得還知轉身一路麼良久云知音不用頻頻舉<a 
name="0620b04" id="0620b04"></a>達者須知暗裏驚問大行普賢超格外凝然苦行事<a 
name="0620b05" id="0620b05"></a>如何師云古井含新月進云樹凋葉落金風露衲破<a 
name="0620b06" id="0620b06"></a>衣穿作麼生師云殘枝帶晚霞進云髼頭林下為閑<a 
name="0620b07" id="0620b07"></a>客跣足人閒作野僧師云再道一句看進云石人頭<a 
name="0620b08" id="0620b08"></a>上插金花師云相隨來也。</p><a 
name="0620b09" id="0620b09"></a><p style="text-indent: 0em; margin-left: 0em"><span class="linehead"></span>結制上堂拈拄杖云把住六門關撥開大火聚聖凡<a 
name="0620b10" id="0620b10"></a>無處逃佛祖豈能避直得大地平沉千差路絕海水<a 
name="0620b11" id="0620b11"></a>逆流須彌倒卓鶻眼龍睛不敢覷著銅頭鐵額那容<a 
name="0620b12" id="0620b12"></a>近前正恁麼時便乃點鐵成金轉凡為聖變娑婆為<a 
name="0620b13" id="0620b13"></a>極樂翻荊棘為栴檀驢乳牛乳盡為無上醍醐有情<a 
name="0620b14" id="0620b14"></a>無情共證不二真覺箇箇如獅子兒哮吼一聲驚天<a 
name="0620b15" id="0620b15"></a>動地縱饒到此正好喫棒復卓一卓云權威黑帝令<a 
name="0620b16" id="0620b16"></a>尤切那許東風弄柳狂問一雨均施三根普潤如何<a 
name="0620b17" id="0620b17"></a>是類墮師云何處不稱尊如何是隨墮師云步步不<a 
name="0620b18" id="0620b18"></a>沾塵如何是尊貴墮師云覿面無相識進云恁麼則<a 
name="0620b19" id="0620b19"></a>迥迥雪山千古秀<span class="corr" title='[淊淊&gt;滔滔]'>滔滔</span>洞水萬年流師云三墮外更<a 
name="0620b20" id="0620b20"></a>道一句看僧禮拜師便打。</p><a 
name="0620b21" id="0620b21"></a><p style="text-indent: 0em; margin-left: 0em"><span class="linehead"></span>冬至上堂天得一以清地得一以寧神得一以靈君<a 
name="0620b22" id="0620b22"></a>王得一以治天下拈拄杖云只如木上座能殺能活<a 
name="0620b23" id="0620b23"></a>能縱能奪或時現大充滿法界或時現小在一微塵<a 
name="0620b24" id="0620b24"></a>縱橫自在變化無拘且道他得箇甚麼卻能如是千<a 
name="0620b25" id="0620b25"></a>尋海底泥牛舞萬仞峰頭玉鳳鳴問琉璃界外不知<a 
name="0620b26" id="0620b26"></a>蹤娑婆國內無名姓且道此人具甚麼手眼師云步<a 
name="0620b27" id="0620b27"></a>步冰花結進云還許他參學也無師云言言徹骨寒<a 
name="0620b28" id="0620b28"></a>進云仲冬嚴寒伏惟和尚珍重師云放你三十棒。</p><a 
name="0620b29" id="0620b29"></a><p style="text-indent: 0em; margin-left: 0em"><span class="linehead"></span>上堂第一義為君決面赤不如語直巧言不如實說<a 
name="0620b30" id="0620b30"></a>秤錘軟似綿團燈心硬似鐵橛石女歌木童拍萬象<a 
name="0620c01" id="0620c01"></a>森羅笑不歇彌勒惺惺總不知釋迦依然猶未瞥洞<a 
name="0620c02" id="0620c02"></a>山五位那能該臨濟三玄收不得若信得及師恩親<a 
name="0620c03" id="0620c03"></a>恩一時酬畢如信不及雨過曉風清月明秋水白。</p><a 
name="0620c04" id="0620c04"></a><p style="text-indent: 0em; margin-left: 0em"><span class="linehead"></span>上堂凜凜朔風遍界寒千林葉落水成斑透肌徹骨<a 
name="0620c05" id="0620c05"></a>誰能委惟有梅花笑破顏明舉似莫瞞盰剔起眉毛<a 
name="0620c06" id="0620c06"></a>仔細看豎拂子云大眾見麼凍雞啼處家園曉隱隱<a 
name="0620c07" id="0620c07"></a>行人過雪山。</p><a 
name="0620c08" id="0620c08"></a><p style="text-indent: 0em; margin-left: 0em"><span class="linehead"></span>佛成道日上堂世尊臘八於正覺山前夜睹明星悟<a 
name="0620c09" id="0620c09"></a>道喟然歎曰奇哉一切眾生具有如來智慧德相但<a 
name="0620c10" id="0620c10"></a>以妄想執著而不證得喝一喝云是何言歟大小世<a 
name="0620c11" id="0620c11"></a>尊眼空四海傍若無人者等說話只好欺壓流俗誑<a 
name="0620c12" id="0620c12"></a>惑愚人二千年後難免簡點只如離兜率降王宮豈<a 
name="0620c13" id="0620c13"></a>不是妄想執著耶入胎降生大驚小怪指天指地豈<a 
name="0620c14" id="0620c14"></a>不是妄想執著耶棄金輪之位舍萬乘之國豈不是<a 
name="0620c15" id="0620c15"></a>妄想執著耶詣雪山餐麻麥睹星悟道豈不是妄想<a 
name="0620c16" id="0620c16"></a>執著耶乃至說頓說漸說偏說圓說空說有靈山會<a 
name="0620c17" id="0620c17"></a>上拈一枝花謂之教外別傳豈不是妄想執著耶正<a 
name="0620c18" id="0620c18"></a>眼看來何異好肉穵瘡總不如昭慶肚饑喫飯身冷<a 
name="0620c19" id="0620c19"></a>加衣任運騰騰灑灑落落亦無明星可睹亦無禪道<a 
name="0620c20" id="0620c20"></a>可悟復何妄想執著之有哉山僧如是告報大眾直<a 
name="0620c21" id="0620c21"></a>下無疑不妨與釋迦老子同證同悟同時成道更或<a 
name="0620c22" id="0620c22"></a>擬議滄江波動因風起瓦灶無薪火不然。</p><a 
name="0620c23" id="0620c23"></a><p style="text-indent: 0em; margin-left: 0em"><span class="linehead"></span>祈嗣請上堂乾坤之內宇宙之間中有一寶秘在形<a 
name="0620c24" id="0620c24"></a>山卓拄杖云形山粉碎了也若能見得世出世間靡<a 
name="0620c25" id="0620c25"></a>有過於此者輪王得之以御天下龍女獻之而獲授<a 
name="0620c26" id="0620c26"></a>記以此懺罪無罪不滅以此祈福無福不臻隨心所<a 
name="0620c27" id="0620c27"></a>欲無不具足天人群生類皆承此恩力更有承紹家<a 
name="0620c28" id="0620c28"></a>業又如何道庭前玉樹花開早世世芬芳亙古今。</p><a 
name="0620c29" id="0620c29"></a><p style="text-indent: 0em; margin-left: 0em"><span class="linehead"></span>薦嚴慈請上堂豎拂云只者箇圓陀陀光爍爍淨裸<a 
name="0620c30" id="0620c30"></a>裸赤灑灑虛空包不住大地載不起無去無來冥通<a 
name="0621a01" id="0621a01"></a>三際亙古亙今體遍十方二聽莫聞其響五目安睹<a 
name="0621a02" id="0621a02"></a>其容不可得而親不可得而疏舉心即錯動念即乖<a 
name="0621a03" id="0621a03"></a>還有承當領略者麼若能如是處生死流若驪珠獨<a 
name="0621a04" id="0621a04"></a>耀於滄海踞涅槃岸似桂輪孤朗於碧天三代祖禰<a 
name="0621a05" id="0621a05"></a>以此而超生累世親緣仗此而度脫可懺不懺之咎<a 
name="0621a06" id="0621a06"></a>以報不報之恩苟非其人未免重說偈言遂合掌云<a 
name="0621a07" id="0621a07"></a>惟願無限勝良因回向法界真實際一念無私證無<a 
name="0621a08" id="0621a08"></a>生直入如來不退地八德池中任遨遊九蓮臺上恣<a 
name="0621a09" id="0621a09"></a>嬉戲如此了知三世法於諸如來無有異無去無來<a 
name="0621a10" id="0621a10"></a>亙古今不生不滅無淪墜一塵普現一切剎一切剎<a 
name="0621a11" id="0621a11"></a>在一塵內種種方便度眾生盡未來際作佛事過去<a 
name="0621a12" id="0621a12"></a>菩薩如是學現在菩薩得授記未來菩薩亦復然共<a 
name="0621a13" id="0621a13"></a>證如來平等智回向法界諸有情是則名為不思議<a 
name="0621a14" id="0621a14"></a>問如何是正中偏師云臘月藕花鮮如何是偏中正<a 
name="0621a15" id="0621a15"></a>師云殘雲籠古徑如何是正中來師云泥猿嘯月臺<a 
name="0621a16" id="0621a16"></a>如何是兼中至師云鍼來與線去如何是兼中到師<a 
name="0621a17" id="0621a17"></a>云虛空開口笑僧禮拜師便打。</p><a 
name="0621a18" id="0621a18"></a><p style="text-indent: 0em; margin-left: 0em"><span class="linehead"></span>上堂仰之彌高鑽之彌堅瞻之在前忽焉在後昭慶<a 
name="0621a19" id="0621a19"></a>如是舉揚大眾作麼商量謂是佛法卻是顏子道底<a 
name="0621a20" id="0621a20"></a>謂是儒書又在山僧口裏說出於此分析明白不妨<a 
name="0621a21" id="0621a21"></a>奇特有者便謂儒教不殊於禪教世法無異於佛法<a 
name="0621a22" id="0621a22"></a>天地一指萬物一馬凡聖一體三界一心彼此一致<a 
name="0621a23" id="0621a23"></a>恁麼解會料掉沒交涉若是大丈夫直下截斷葛藤<a 
name="0621a24" id="0621a24"></a>掀翻情識孤迥迥露堂堂高超三界獨步大方無可<a 
name="0621a25" id="0621a25"></a>不可無在不在不動等覺而建立諸法還有恁麼人<a 
name="0621a26" id="0621a26"></a>麼山僧不妨下箇註腳仰之彌高不隔纖毫大鵬展<a 
name="0621a27" id="0621a27"></a>翅廓爾沖霄鑽之彌堅亙古如然白雲片片皓月娟<a 
name="0621a28" id="0621a28"></a>娟瞻之在前迥脫言詮揚眉瞬目如隔天淵忽焉在<a 
name="0621a29" id="0621a29"></a>後忒煞漏逗臘月梅花馨香依舊。</p><a 
name="0621a30" id="0621a30"></a><p style="text-indent: 0em; margin-left: 0em"><span class="linehead"></span>元旦上堂翡翠簾前九夏霜花滿地琉璃殿上三更<a 
name="0621b01" id="0621b01"></a>旭日盈門木雞啼而千林曉玉犬吠而萬戶春藏香<a 
name="0621b02" id="0621b02"></a>象於不萌草裏盛活蛇於無底籃中燕尾船兒日越<a 
name="0621b03" id="0621b03"></a>清風羊頭車子夜推明月不容那畔寧落今時所以<a 
name="0621b04" id="0621b04"></a>道靈苗瑞草野父愁耘露地白牛道人懶牧太平豈<a 
name="0621b05" id="0621b05"></a>有象何妨麟集鳳翔造化本無私一任龍吟虎嘯正<a 
name="0621b06" id="0621b06"></a>恁麼時且道承誰恩力野老不知黃屋貴六街慵聽<a 
name="0621b07" id="0621b07"></a>靜鞭聲。</p><a 
name="0621b08" id="0621b08"></a><p style="text-indent: 0em; margin-left: 0em"><span class="linehead"></span>至弁山蕃光和尚請上堂雲封弁嶽人天景仰無門<a 
name="0621b09" id="0621b09"></a>月照華林龍象參尋有路花石澗恒演長舌之音彌<a 
name="0621b10" id="0621b10"></a>勒峰獨現大人之相塵塵祖意盈眸剎剎真風覿面<a 
name="0621b11" id="0621b11"></a>豎拂子云大眾者裏會得一任胸藏武庫肘佩靈符<a 
name="0621b12" id="0621b12"></a>渾融正偏迭為賓主驗龍蛇於杖頭分玉石於言下<a 
name="0621b13" id="0621b13"></a>掀翻日月別立乾坤十地聞之魂驚三賢見之膽戰<a 
name="0621b14" id="0621b14"></a>不是神通玅用亦非法爾如然雖則如是若在衲僧<a 
name="0621b15" id="0621b15"></a>分中未為奇特須知我洞山門下別有尊貴一路始<a 
name="0621b16" id="0621b16"></a>得作麼生是尊貴一路良久云不須此外尋堂奧諸<a 
name="0621b17" id="0621b17"></a>向華林問主人問昨日設供報師恩今朝說法利群<a 
name="0621b18" id="0621b18"></a>生說法利生則且置報恩一句請師宣師云青龍岡<a 
name="0621b19" id="0621b19"></a>上雲靄靄進云和尚設供先老人還來受供也無師<a 
name="0621b20" id="0621b20"></a>云象王峰畔霧騰騰進云與麼則和尚未離昭慶先<a 
name="0621b21" id="0621b21"></a>老人早已受供了也師云切忌妄通消息。</p><a 
name="0621b22" id="0621b22"></a><p style="text-indent: 0em; margin-left: 0em"><span class="linehead"></span>上堂舉實性大師因芙蓉訓禪師至上堂以右手拈<a 
name="0621b23" id="0621b23"></a>拄杖倚左邊良久曰此事若非芙蓉師兄也大難委<a 
name="0621b24" id="0621b24"></a>悉便下座乃云實大師雖則人情佛法一時周備檢<a 
name="0621b25" id="0621b25"></a>點將來大似向福建人前賣荔枝未免傍觀者哂。</p><a 
name="0621b26" id="0621b26"></a><p style="text-indent: 0em; margin-left: 0em"><span class="linehead"></span>至玉峰請上堂玉峰突兀獨露萬象之中寶塔玲瓏<a 
name="0621b27" id="0621b27"></a>勢出層霄之外彌勒閣無殊兜率曇華亭迥異人間<a 
name="0621b28" id="0621b28"></a>梵宇參差影沉碧水松杉錯落韻奏笙簧處處車馬<a 
name="0621b29" id="0621b29"></a>駢闐時時朱紫合雜雲封雉堞偏正何分月照閭閻<a 
name="0621b30" id="0621b30"></a>主賓莫辨於斯會得無邊剎海自他不隔於毫端於<a 
name="0621c01" id="0621c01"></a>斯不會十世古今始終不離於當念舉拂子云分明<a 
name="0621c02" id="0621c02"></a>月在梅花上看到梅花早<span class="corr" title='[己&gt;已]'>已</span>遲。</p><a 
name="0621c03" id="0621c03"></a><p style="text-indent: 0em; margin-left: 0em"><span class="linehead"></span>至雲間貝多菴請上堂只者第一義以太虛為紙大<a 
name="0621c04" id="0621c04"></a>地為硯九峰為毫三泖為墨直教宋石門趙文度董<a 
name="0621c05" id="0621c05"></a>玄宰陳眉公竭其心力殫其精巧寫到彌勒下生以<a 
name="0621c06" id="0621c06"></a>至盡未來際不能加一毫於其間須知語言文字之<a 
name="0621c07" id="0621c07"></a>所未及世智辨聰之所未窮故曰口欲譚而辭喪心<a 
name="0621c08" id="0621c08"></a>欲緣而慮亡貴在言前領荷格外翻身四五百條花<a 
name="0621c09" id="0621c09"></a>柳巷正好調心二三千處管絃樓一任放浪乃吾人<a 
name="0621c10" id="0621c10"></a>之固有非性分之強為不然明朝五月端陽節看取<a 
name="0621c11" id="0621c11"></a>龍舟奪錦標。</p><a 
name="0621c12" id="0621c12"></a><p style="text-indent: 0em; margin-left: 0em"><span class="linehead"></span>誕日上堂年年此日此日年年見有流動物無變遷<a 
name="0621c13" id="0621c13"></a>天外白雲兮乍來乍去江心明月兮或缺或圓松自<a 
name="0621c14" id="0621c14"></a>直棘自曲鵠自白烏自黑彌勒釋迦誰後誰先豎拂<a 
name="0621c15" id="0621c15"></a>子云只者箇三世諸佛不敢譚著歷代祖師不敢覷<a 
name="0621c16" id="0621c16"></a>著迎之不見其首隨之不見其後大眾會麼一種風<a 
name="0621c17" id="0621c17"></a>流人不識新婦騎驢阿家牽。</p><a 
name="0621c18" id="0621c18"></a><p style="text-indent: 0em; margin-left: 0em"><span class="linehead"></span>上堂今朝六月十九普門大士垂手盡謂降伏群魔<a 
name="0621c19" id="0621c19"></a>也是拏棒喚狗昭慶卻不然拈拄杖云不見道見怪<a 
name="0621c20" id="0621c20"></a>不怪其怪自壞。</p><a 
name="0621c21" id="0621c21"></a><p style="text-indent: 0em; margin-left: 0em"><span class="linehead"></span>上堂床頭蟋蟀舉古驗今檻外芭蕉敲風弄月所以<a 
name="0621c22" id="0621c22"></a>道真機無隱大道全該不待睹影逢渠玅見無情說<a 
name="0621c23" id="0621c23"></a>法雖然還有究竟者麼秋色滿園人不薦哀哀孤鴈<a 
name="0621c24" id="0621c24"></a>又南飛。</p><a 
name="0621c25" id="0621c25"></a><p style="text-indent: 0em; margin-left: 0em"><span class="linehead"></span>上堂&#x7581;城磊落磨今古練水瀠洄絕往還薦得目前<a 
name="0621c26" id="0621c26"></a>無別法迥然直透祖師關。</p><a 
name="0621c27" id="0621c27"></a><p style="text-indent: 0em; margin-left: 0em"><span class="linehead"></span>至化城菴請上堂化城雖設策進駑駘寶所非遙翻<a 
name="0621c28" id="0621c28"></a>騰龍象到者裏言方便而了無方便立程途而迥絕<a 
name="0621c29" id="0621c29"></a>程途直欲人人同登毘盧樓閣其人如來覺場果是<a 
name="0621c30" id="0621c30"></a>知有的人時時奉重畢竟如何是奉重的事夜半庭<a 
name="0622a01" id="0622a01"></a>前紅日冷不萌花下舞春風。</p><a 
name="0622a02" id="0622a02"></a><p style="text-indent: 0em; margin-left: 0em"><span class="linehead"></span>至婁塘西資菴請上堂法無定相道絕方隅赴感隨<a 
name="0622a03" id="0622a03"></a>機由人施設大眾還委悉麼落木蕭蕭練水寒扁舟<a 
name="0622a04" id="0622a04"></a>隨處且垂竿楊柳岸蓼花灘得盤桓處且盤桓等閒<a 
name="0622a05" id="0622a05"></a>唱箇漁家樂鉤盡滄浪月一灣。</p><a 
name="0622a06" id="0622a06"></a><p style="text-indent: 0em; margin-left: 0em"><span class="linehead"></span>薦亡請上堂欲識無生旨分明在目前芙蓉含露笑<a 
name="0622a07" id="0622a07"></a>楓葉醉霜眠剎剎光明藏頭頭極樂天不須向外覓<a 
name="0622a08" id="0622a08"></a>喝一喝云擬議隔三千。</p><a 
name="0622a09" id="0622a09"></a><p style="text-indent: 0em; margin-left: 0em"><span class="linehead"></span>至獅子林請上堂鬱密獅林深可藏橫溪一室儼如<a 
name="0622a10" id="0622a10"></a>航梳風細柳千條碧灑雪殘梅幾片香東閣觀潮知<a 
name="0622a11" id="0622a11"></a>水信西林坐月覺天涼即心即佛誰相委<span title="未知的文字">▆</span><span title="未知的文字">▆</span>波中<a 
name="0622a12" id="0622a12"></a>蕩夕陽。</p><a 
name="0622a13" id="0622a13"></a><p style="text-indent: 0em; margin-left: 0em"><span class="linehead"></span>上堂舉歸宗因僧問如何是佛宗曰欲向汝道恐汝<a 
name="0622a14" id="0622a14"></a>不信僧曰和尚重言焉敢不信宗曰即汝便是僧曰<a 
name="0622a15" id="0622a15"></a>如何保任宗曰一翳在目空花亂墜乃云赤眼歸宗<a 
name="0622a16" id="0622a16"></a>雖則機辨縱橫卷舒自在仔細較量猶涉唇吻當時<a 
name="0622a17" id="0622a17"></a>若問昭慶如何是佛即向他道你是抱贓叫屈漢再<a 
name="0622a18" id="0622a18"></a>問如何保任和聲便打非唯使者僧別有機關亦不<a 
name="0622a19" id="0622a19"></a>教他閨閣中作活計大眾畢竟歸宗道的是昭慶道<a 
name="0622a20" id="0622a20"></a>的是儻若躊躇君向瀟湘我向秦。</p><a 
name="0622a21" id="0622a21"></a><p style="text-indent: 0em; margin-left: 0em"><span class="linehead"></span>薦亡請上堂滿林秋色正芬芳帶醉芙蓉笑夕陽識<a 
name="0622a22" id="0622a22"></a>得嚴親真面目分明格外好風光好風光端的別彌<a 
name="0622a23" id="0622a23"></a>陀不在安養國既不在安養國即今在甚麼處畫○<a 
name="0622a24" id="0622a24"></a>云長空雲散家家月。</p><a 
name="0622a25" id="0622a25"></a><p style="text-indent: 0em; margin-left: 0em"><span class="linehead"></span>上堂佛法本來無可說何須特地更饒舌今朝恰遇<a 
name="0622a26" id="0622a26"></a>小陽春也要山僧應時節擊拂云大眾者是甚麼時<a 
name="0622a27" id="0622a27"></a>節香嚴擊竹也不離者時節靈雲見桃花也不離者<a 
name="0622a28" id="0622a28"></a>時節洞山睹影也不離者時節玄沙<span class="gaiji">[祝/土]<!--gaiji,,1[祝/土],2&#x213BA;,3--></span>指也不離者<a 
name="0622a29" id="0622a29"></a>時節乃至見色明心聞聲悟道觸著磕著一念相應<a 
name="0622a30" id="0622a30"></a>心華發現總不離者時節只如不落因緣時節又作<a 
name="0622b01" id="0622b01"></a>麼生擊拂云不離當處常湛然覓即知君不可見。</p><a 
name="0622b02" id="0622b02"></a><p style="text-indent: 0em; margin-left: 0em"><span class="linehead"></span>至蘆菴請上堂法離見聞覺知若求見聞覺知是見<a 
name="0622b03" id="0622b03"></a>聞覺知非求法也直饒過去古佛猶不免抱橋柱洗<a 
name="0622b04" id="0622b04"></a>腳山僧則不然豎拂云大眾看看只者箇不落見聞<a 
name="0622b05" id="0622b05"></a>覺知迥超情識意想三世諸佛歷代祖師以及一切<a 
name="0622b06" id="0622b06"></a>眾生莫不承此恩光作諸佛事大眾還見麼見與不<a 
name="0622b07" id="0622b07"></a>見拈過一邊只如昨夜<span class="corr" title='[陜&gt;陝]'>陝</span>府鐵牛與嘉州大象廝撲<a 
name="0622b08" id="0622b08"></a>嚇得無邊身菩薩走向三千里外躲入藕絲孔中且<a 
name="0622b09" id="0622b09"></a>道是箇甚麼意旨良久云識法者懼。</p><a 
name="0622b10" id="0622b10"></a><p style="text-indent: 0em; margin-left: 0em"><span class="linehead"></span>至廣福鎮請上堂紛紛細雨偏麗乳酪於長空冽冽<a 
name="0622b11" id="0622b11"></a>霜風密布寒夙於大地水流雲與共演不二之法門<a 
name="0622b12" id="0622b12"></a>猿啼鶴唳競談一乘之玅旨到者裏人人是佛箇箇<a 
name="0622b13" id="0622b13"></a>是祖本來現成阿誰無分又那管城市山林鄉村野<a 
name="0622b14" id="0622b14"></a>店正好拖泥帶水隨處為人雖然當知我衲僧家有<a 
name="0622b15" id="0622b15"></a>超佛越祖一大奇特事在如何是奇特事顧左右云<a 
name="0622b16" id="0622b16"></a>因甚鍼眼魚吞卻占波國。</p><a 
name="0622b17" id="0622b17"></a><p style="text-indent: 0em; margin-left: 0em"><span class="linehead"></span>至江灣保寧寺請上堂古殿崔嵬昔日之真風不墜<a 
name="0622b18" id="0622b18"></a>層樓突兀今時之氣象彌新路接雲衢而車馬絡繹<a 
name="0622b19" id="0622b19"></a>門連江浦而歌棹頻聞左之右之無殊玅莊嚴海舉<a 
name="0622b20" id="0622b20"></a>足下足何異菩提覺場到者裏正好全身擔荷竭力<a 
name="0622b21" id="0622b21"></a>提持轉自己歸山河大地將山河大地轉歸自己自<a 
name="0622b22" id="0622b22"></a>己與山河大地無別無二大眾還委悉麼知音不必<a 
name="0622b23" id="0622b23"></a>輕彈指千里同風始是奇復舉昔世尊一日因食時<a 
name="0622b24" id="0622b24"></a>命阿難入城持缽復云當依七佛儀式阿難云如何<a 
name="0622b25" id="0622b25"></a>是七佛儀式世尊遂喚阿難阿難即應諾世尊云持<a 
name="0622b26" id="0622b26"></a>缽去乃云大小瞿曇也是無風起浪慶喜尊者無端<a 
name="0622b27" id="0622b27"></a>被人點破面門正眼看來二俱狼籍山僧與他據款<a 
name="0622b28" id="0622b28"></a>結案揮拂子云輕舠箬笠曉風寒深淺何妨便下竿<a 
name="0622b29" id="0622b29"></a>一曲滄浪人不薦且隨白鷺過江灣。</p><a 
name="0622b30" id="0622b30"></a><p style="text-indent: 0em; margin-left: 0em"><span class="linehead"></span>至南翔彌陀殿請上堂當陽一句迥絕遮攔格外真<a 
name="0622c01" id="0622c01"></a>機了無背向到者裏通身是口談之不及渾身是眼<a 
name="0622c02" id="0622c02"></a>見之不到所以釋迦掩室於摩竭淨名杜口於毘耶<a 
name="0622c03" id="0622c03"></a>須菩提無說而顯道釋梵王絕聽而散花若是箇超<a 
name="0622c04" id="0622c04"></a>群拔萃漢不妨掩耳即行有甚麼事有麼有麼若無<a 
name="0622c05" id="0622c05"></a>更向葛藤裏薦取舉昔王荊公謂同僚曰我得雪峰<a 
name="0622c06" id="0622c06"></a>和尚一句子直至而今為宰相同僚請益公豎起拳<a 
name="0622c07" id="0622c07"></a>云者箇是甚麼同僚罔測乃云荊公之器小哉若論<a 
name="0622c08" id="0622c08"></a>者一句子輝天鑑地括古囊今諸佛得之而成正覺<a 
name="0622c09" id="0622c09"></a>菩薩得之而行六度聲聞得之而證四諦君得之而<a 
name="0622c10" id="0622c10"></a>為堯舜禹湯臣得之而為皋陶伊尹父得之而慈子<a 
name="0622c11" id="0622c11"></a>得之而孝朋友得之而信世出世間之事無有不從<a 
name="0622c12" id="0622c12"></a>者一句而得豈止為宰相而已大眾且道畢竟是那<a 
name="0622c13" id="0622c13"></a>一句子顧左右云寧可截舌不犯國諱。</p><a 
name="0622c14" id="0622c14"></a><p style="text-indent: 0em; margin-left: 0em"><span class="linehead"></span>至清風菴上堂卓拄杖云只者箇有眼不可睹睹之<a 
name="0622c15" id="0622c15"></a>如盲有耳不可聞聞之如聾乃至不可嗅不可談不<a 
name="0622c16" id="0622c16"></a>可觸不可思從本已來離言說相離名字相離心緣<a 
name="0622c17" id="0622c17"></a>相離非有相非無相非非無相非非有相非有無俱<a 
name="0622c18" id="0622c18"></a>相非一相非異相非一異俱相可謂言語道斷心行<a 
name="0622c19" id="0622c19"></a>處滅雖然只如泥牛銜月木馬嘶風露柱罵燈籠山<a 
name="0622c20" id="0622c20"></a>門騎佛殿且道是甚麼人境界復卓拄杖云孤舟棹<a 
name="0622c21" id="0622c21"></a>出婁江月下載清風付與誰。</p><a 
name="0622c22" id="0622c22"></a><p style="text-indent: 0em; margin-left: 0em"><span class="linehead"></span>至茜涇福林庵上堂薰風至而殿閣涼生柳陰濃而<a 
name="0622c23" id="0622c23"></a>池塘綠暗茜水舒諸佛之長舌福林彰衲僧之巴鼻<a 
name="0622c24" id="0622c24"></a>明明獨露卓卓全該迥絕言詮安容穿鑿直得生佛<a 
name="0622c25" id="0622c25"></a>一體愚智一如無高無下無古無今正好於祖師門<a 
name="0622c26" id="0622c26"></a>下各出隻手扶豎正教共挽頹風光我法幢且道誰<a 
name="0622c27" id="0622c27"></a>是其人若真獅子兒哮吼也驚群。</p><a 
name="0622c28" id="0622c28"></a><p style="text-indent: 0em; margin-left: 0em"><span class="linehead"></span>重九上堂蕭蕭落木逐風飛鴻鴈銜蘆塞外歸借問<a 
name="0622c29" id="0622c29"></a>而今何節屆東籬黃菊逗新機大眾若道今是重陽<a 
name="0622c30" id="0622c30"></a>不免隨境逐物若道不是重陽亦是違時失候直須<a 
name="0623a01" id="0623a01"></a>坐斷兩途出人一頭地始得不隨時變不逐境遷處<a 
name="0623a02" id="0623a02"></a>富貴而不為樂居患難而不為憂坐臥聲色差排古<a 
name="0623a03" id="0623a03"></a>今於一切法而得自在然後可以為明為導為綱為<a 
name="0623a04" id="0623a04"></a>領於此門中共出隻手建大法幢互興佛事豈不謂<a 
name="0623a05" id="0623a05"></a>世出世間第一勝事於中還有其人麼大風吹落石<a 
name="0623a06" id="0623a06"></a>人帽拾得寒山笑不休。</p><a 
name="0623a07" id="0623a07"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　<span class="note">(安樂院智安備資敬刻<br><a 
name="0623a08" id="0623a08"></a>　　　百老和尚語錄第一卷)</span></p></div></div><a 
name="0623a09" id="0623a09"></a><a 
name="0623a10" id="0623a10"></a><p><span class="juanname">百愚斯禪師語錄卷第一</span></p>
<hr>【經文資訊】嘉興藏第 36 冊 No. B359 百愚禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index584f.html?index=J36nB359" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J36nB359_001 by HTTrack Website Copier/3.x [XR&CO'2014], Tue, 07 Jun 2016 07:13:29 GMT -->
</html>
