<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J35nB343_007 by HTTrack Website Copier/3.x [XR&CO'2014], Tue, 07 Jun 2016 07:13:22 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=271685910&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ35nB343&amp;utmp=%2Fmobile%2Findex.php%3Findex%3DJ35nB343_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe0ed.html?index=J35nB343_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第35冊<br/>No.B343 廣福山勝覺寺密印禪師語錄 (12卷)<br/>【清 真傳說　如暐等編】<br/>第 7 卷</p>
	<a href="index4d86.html?index=J35nB343_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J35">
<div class="root" id="B343" sutra_name="廣福山勝覺寺密印禪師語錄" sutra_juan="[卷7]">　
<a 
name="0838a01" id="0838a01"></a><p><span class="juanname">廣福山勝覺寺密印禪師語錄卷第七</span></p><a 
name="0838a02" id="0838a02"></a><p style="margin-left: 4em"><span class="byline">門人如暐等編</span></p><a 
name="0838a03" id="0838a03"></a><p style="margin-left: 2em"><span class="headname">法語</span></p><a 
name="0838a04" id="0838a04"></a><p style="margin-left: 3em"><span class="headname">示了凡大德</span></p><a 
name="0838a05" id="0838a05"></a><p style="text-indent: 0em; margin-left: 0em"><span class="linehead"></span>九旬一休凍天地廓然春光明無向背全是法王身<a 
name="0838a06" id="0838a06"></a>具眼者見此法身光明一色清淨無有壞雜無有錯<a 
name="0838a07" id="0838a07"></a>亂無有分別在家菩薩雖則不能契合全憑依此一<a 
name="0838a08" id="0838a08"></a>段光明操家治業林下衲子依此一段光明究古窮<a 
name="0838a09" id="0838a09"></a>今歷代祖師依此一段光明傳佛心印十聖三賢依<a 
name="0838a10" id="0838a10"></a>此一段光明接物利生既然一色清淨無有壞雜因<a 
name="0838a11" id="0838a11"></a>甚麼十個有九不知落處為佗隨相而轉故生分別<a 
name="0838a12" id="0838a12"></a>棄塵勞覓佛事翻本子便有法無言說亦非道皆然<a 
name="0838a13" id="0838a13"></a>一義認為兩則也所以先賢明知後人錯處謂云至<a 
name="0838a14" id="0838a14"></a>道無難惟嫌揀擇但莫憎愛洞然明白若是達道高<a 
name="0838a15" id="0838a15"></a>人不住岐路之上直下覷破憎愛雙忘連此光明起<a 
name="0838a16" id="0838a16"></a>處了不可得遇人逼到無吐氣處方知老拳一起喝<a 
name="0838a17" id="0838a17"></a>下翻騰其或未能莽鹵不得。</p><a 
name="0838a18" id="0838a18"></a><p style="margin-left: 3em"><span class="headname">示谷穎禪人</span></p><a 
name="0838a19" id="0838a19"></a><p style="text-indent: 0em; margin-left: 0em"><span class="linehead"></span>上古尊宿以有矜式凡欲出來整頓頹綱扶持末運<a 
name="0838a20" id="0838a20"></a>者每常見人墮在知解網中舉步不能出得臨時故<a 
name="0838a21" id="0838a21"></a>有勦絕方成利器現今尚有隨言逐句者就將心意<a 
name="0838a22" id="0838a22"></a>識來領會蘊在其中如傷食人未能消化日久成疾<a 
name="0838a23" id="0838a23"></a>不若常存一口寶劍休問佛來魔來抽出便斬向這<a 
name="0838a24" id="0838a24"></a>裏攃手不疑者任佗宇宙橫行不被風隔雨阻遇著<a 
name="0838a25" id="0838a25"></a>皮下無血之流眼內無珠之輩貴乎者直下承當不<a 
name="0838a26" id="0838a26"></a>貴乎者一任推脫豈在敲磚打瓦祭鬼燒錢所以圜<a 
name="0838a27" id="0838a27"></a>悟老人道如引上萬丈懸巖上打一推令佗命斷你<a 
name="0838a28" id="0838a28"></a>若在平地上推到彌勒下生也只不解命斷如人在<a 
name="0838a29" id="0838a29"></a>夢欲覺不覺是也而今人下得這番惡手腳不獨令<a 
name="0838a30" id="0838a30"></a>佗漆桶子破要且不失住持大柄方可提得古人心<a 
name="0838b01" id="0838b01"></a>印揭露今時向上一著豈能令人住在智識裏面只<a 
name="0838b02" id="0838b02"></a>恐多多和和將將就就縱歷金鎖玄關終是返成滯<a 
name="0838b03" id="0838b03"></a>殢莫道與他開通正路累得個個東倚西立日久則<a 
name="0838b04" id="0838b04"></a>長途路上難覓一個不落佛後之人也凡據此位者<a 
name="0838b05" id="0838b05"></a>先須己眼自正不被妖異以塗糊何也譬如碧海而<a 
name="0838b06" id="0838b06"></a>相似萬象到此影質莫能所逃也豈不見臨濟侍立<a 
name="0838b07" id="0838b07"></a>德山次山云困濟云老漢寱語作麼山便打濟掀倒<a 
name="0838b08" id="0838b08"></a>禪床山便休看佗二老用處迅如閃速如風若非頂<a 
name="0838b09" id="0838b09"></a><span class="gaiji">[寧*頁]<!--gaiji,,1[寧*頁],2&#x29573;,3--></span>破裂眼光脫落障礙消融見佗古人猶如紗羅帳<a 
name="0838b10" id="0838b10"></a>裏觀月到得這般田地如獅子王得大無畏然不避<a 
name="0838b11" id="0838b11"></a>忌碩大光明真丈夫也豈徒然哉。</p><a 
name="0838b12" id="0838b12"></a><p style="margin-left: 3em"><span class="headname">示出凡王居士</span></p><a 
name="0838b13" id="0838b13"></a><p style="text-indent: 0em; margin-left: 0em"><span class="linehead"></span>個中事不假造作成不假安排就先從自<span class="corr" title='[已&gt;己]'>己</span>了得妥<a 
name="0838b14" id="0838b14"></a>當始識不受人謾所以上古先賢未獲妥當處終日<a 
name="0838b15" id="0838b15"></a>怕怖生死如救倒懸不惟現世無常回觀無量劫來<a 
name="0838b16" id="0838b16"></a>受盡多少苦楚多少煎心為甚麼跳不出這個網子<a 
name="0838b17" id="0838b17"></a>故佗先有如是知非如是厭患然後純一向道不逐<a 
name="0838b18" id="0838b18"></a>多言就將這個知非底心當下頓除便至如來不動<a 
name="0838b19" id="0838b19"></a>之地那其間方知此道坦然會得不曾增蹉過不曾<a 
name="0838b20" id="0838b20"></a>減從前妄想顛倒流轉生死底事如空中花及第二<a 
name="0838b21" id="0838b21"></a>月試問賢公王居士這個知非底心即今向甚麼處<a 
name="0838b22" id="0838b22"></a>頓除舉起筆云試道看須向這裏進得一步驀直到<a 
name="0838b23" id="0838b23"></a>地穩坐長安更不疑也何足論哉。</p><a 
name="0838b24" id="0838b24"></a><p style="margin-left: 3em"><span class="headname">示斷崖禪人</span></p><a 
name="0838b25" id="0838b25"></a><p style="text-indent: 0em; margin-left: 0em"><span class="linehead"></span>迦葉印心<span class="corr" title='[巳&gt;已]'>已</span>前達磨直指已後西域的的相承東震<a 
name="0838b26" id="0838b26"></a>密密符契事不獲已道個直指人心見性成佛殊不<a 
name="0838b27" id="0838b27"></a>知這一句子令人提起也求生不得放下也求死不<a 
name="0838b28" id="0838b28"></a>得是佗屋裏人方知落處若是汾陽道底定如掉棒<a 
name="0838b29" id="0838b29"></a>打月所以道向上一路千聖不傳學者勞形如猿捉<a 
name="0838b30" id="0838b30"></a>影貴在當人捨卻荷負跳出支離到那赤條條地不<a 
name="0838c01" id="0838c01"></a>挂一絲一毫千人羅籠不住萬人呼喚不回方向那<a 
name="0838c02" id="0838c02"></a>邊履踐過來覿面驅耕夫之牛奪虎口之食正眼觀<a 
name="0838c03" id="0838c03"></a>來都是奴兒婢子邊事亦非大善知識可為到此境<a 
name="0838c04" id="0838c04"></a>界做佗兒孫決不謬矣奈何一種強癡兒不受師教<a 
name="0838c05" id="0838c05"></a>不依古行不肯上前不自了卻隨佗性去策子裏逐<a 
name="0838c06" id="0838c06"></a>日尋討謂之學事背地下三三兩兩亂將古人直切<a 
name="0838c07" id="0838c07"></a>公案委曲議論如個論主相似殊不知這分人最難<a 
name="0838c08" id="0838c08"></a>盡未來劫不成大器所以神鼎諲和尚憐愍此輩道<a 
name="0838c09" id="0838c09"></a>箇參須實參悟須實悟閻羅大王不怕多語而今說<a 
name="0838c10" id="0838c10"></a>箇悟之一字亦是為拔沉淪之語蓋為眾生無始以<a 
name="0838c11" id="0838c11"></a>來不能覷破五蘊隨順三毒捉水中影以為實事流<a 
name="0838c12" id="0838c12"></a>入諸趣不能了休教佗捨迷向悟若是夙植德本一<a 
name="0838c13" id="0838c13"></a>出頭來落在真善知識座前境風搖佗不動煩惱礙<a 
name="0838c14" id="0838c14"></a>佗不著如個死了一般相似輕輕撥動心地開通軸<a 
name="0838c15" id="0838c15"></a>軸展開性天朗耀謂之向悟捨迷既然迷悟了不可<a 
name="0838c16" id="0838c16"></a>得頓徹達磨心髓亦無心髓形段到這裏從前一切<a 
name="0838c17" id="0838c17"></a>五蘊三毒煩惱境風猶如空中片雲相似來無所黏<a 
name="0838c18" id="0838c18"></a>去無所綴佛法世法打成一片菩提煩惱放下兩頭<a 
name="0838c19" id="0838c19"></a>謂之不疑之地近來也有一類半醒半醉底方解道<a 
name="0838c20" id="0838c20"></a>個本來不迷有何所悟逼著問佗無迷悟處依然退<a 
name="0838c21" id="0838c21"></a>身不得現出醜來似這等人便是塗達磨之眼目壞<a 
name="0838c22" id="0838c22"></a>釋迦之慧命安可同日而語哉參學人須要大徹法<a 
name="0838c23" id="0838c23"></a>眼何故明鏡當臺妍醜自分耳。</p><a 
name="0838c24" id="0838c24"></a><p style="margin-left: 3em"><span class="headname">示湛輝大德</span></p><a 
name="0838c25" id="0838c25"></a><p style="text-indent: 0em; margin-left: 0em"><span class="linehead"></span>圜頓法門量如虛空非論佛之與祖凡之與聖並及<a 
name="0838c26" id="0838c26"></a>六道四生本來具此一段大事因緣故以諸佛諸祖<a 
name="0838c27" id="0838c27"></a>出現世間為佗了卻頭頭法法盡是一雲所出一味<a 
name="0838c28" id="0838c28"></a>之水為諸艸木而有差別隨佗根器受潤故有三乘<a 
name="0838c29" id="0838c29"></a>漸次之說果有悟入佛之知見者其實皆一道也蓋<a 
name="0838c30" id="0838c30"></a>為眾生多劫不能悟入落在迷真逐妄此時或聞是<a 
name="0839a01" id="0839a01"></a>語不能透徹落在捨妄尋真所以道言妄顯諸真妄<a 
name="0839a02" id="0839a02"></a>真同二妄又云真非真恐迷我常不開演正好在此<a 
name="0839a03" id="0839a03"></a>一刀兩段真妄情消一種平懷泯然自盡小出大遇<a 
name="0839a04" id="0839a04"></a>受用現前應物邊事恰如掌中拈出亦非外法或時<a 
name="0839a05" id="0839a05"></a>放下凝然湛湛寂爾無痕如座須彌山相似而欲報<a 
name="0839a06" id="0839a06"></a>佗深恩唯有南泉臨教銜艸一則始得。</p><a 
name="0839a07" id="0839a07"></a><p style="margin-left: 3em"><span class="headname">示淨然徐居士</span></p><a 
name="0839a08" id="0839a08"></a><p style="text-indent: 0em; margin-left: 0em"><span class="linehead"></span>習世間藝精世間業梢子用心不到處則不能成求<a 
name="0839a09" id="0839a09"></a>出世間道達出世間法無你用心處無你計較處人<a 
name="0839a10" id="0839a10"></a>多於此蹉過專向情見日長縈纏把捉空花認為實<a 
name="0839a11" id="0839a11"></a>事故爾先聖愍之權將金彈子而博泥彈子誰知後<a 
name="0839a12" id="0839a12"></a>來人吞在肚裏不能消化若是決定人不拘是泥是<a 
name="0839a13" id="0839a13"></a>金連膽一齊嘔出個裏一點然著不得廓蕩蕩寂靈<a 
name="0839a14" id="0839a14"></a>靈道眼無礙佛境現前凡皆風吹樹動雨灑花飛塵<a 
name="0839a15" id="0839a15"></a>塵剎剎無一不從本地而彰若到此間分明治世語<a 
name="0839a16" id="0839a16"></a>言資生業等皆順正法也。</p><a 
name="0839a17" id="0839a17"></a><p style="margin-left: 3em"><span class="headname">示古風禪人</span></p><a 
name="0839a18" id="0839a18"></a><p style="text-indent: 0em; margin-left: 0em"><span class="linehead"></span>學道心直如弦透關眼明似鏡非是張乖賣俏而可<a 
name="0839a19" id="0839a19"></a>得成必須珍重一番透到無有纖毫所礙處堪以出<a 
name="0839a20" id="0839a20"></a>頭利人非是偶然得個豁蕩蕩地管取艸艸匆匆就<a 
name="0839a21" id="0839a21"></a>教行得具眼宗師難以相保藻鑑之家求其不上若<a 
name="0839a22" id="0839a22"></a>不急早覺察必成過患矣所以永嘉道豁達空撥因<a 
name="0839a23" id="0839a23"></a>果莽莽蕩蕩招殃禍此即是也試看當時香林和尚<a 
name="0839a24" id="0839a24"></a>在雲門作侍者十八年凡得一機半語錄於紙衣而<a 
name="0839a25" id="0839a25"></a>下方知古人不獨重法久久熏成大器透出表裏之<a 
name="0839a26" id="0839a26"></a>外始得八面通霄乃獅子窟中真獅子也莫不上從<a 
name="0839a27" id="0839a27"></a>德山雪峰老人一脈源深之所流長歟故所是大根<a 
name="0839a28" id="0839a28"></a>器必經晚成昔日雲門一宗當代行道只有香林一<a 
name="0839a29" id="0839a29"></a>派最勝香林後來接得智門智門下復出雪竇轉見<a 
name="0839a30" id="0839a30"></a>不同愈和愈峻愈唱愈高卓然孤絕天下無雙自古<a 
name="0839b01" id="0839b01"></a>傳於至今至今淺見之流擬欲履佗行徑而不能下<a 
name="0839b02" id="0839b02"></a>足<span class="corr" title='[巳&gt;已]'>已</span>退矣又如此庵和尚首參圜悟老人深藏眾中<a 
name="0839b03" id="0839b03"></a>未嘗露出絲言片語求人所知縱有許多龍象不能<a 
name="0839b04" id="0839b04"></a>深辨得出為佗眼闊似海量如虛空劃破銀山鐵壁<a 
name="0839b05" id="0839b05"></a>會盡物我一如故爾不肯將將就就便去羅張裏李<a 
name="0839b06" id="0839b06"></a>終日窮究腳跟下事只待時緣一至天龍捧出著著<a 
name="0839b07" id="0839b07"></a>拈來貫通今古能令遙聞近瞻傾心歸伏嘆近來佯<a 
name="0839b08" id="0839b08"></a>佯之類善不存誠立志折伏身心逐日炮焦火燎未<a 
name="0839b09" id="0839b09"></a>見一星涼氣雖然作詩做偈盡是一味熱烝攃向明<a 
name="0839b10" id="0839b10"></a>眼人前大似七顛八倒或時說話有始過後立志無<a 
name="0839b11" id="0839b11"></a>終專檢別人長短不覺自己香臭返道人不合我假<a 
name="0839b12" id="0839b12"></a>使這些毛病不除莫道一人二人盡世間人總合不<a 
name="0839b13" id="0839b13"></a>得合與不合還量得過又將昔日古德林下作務行<a 
name="0839b14" id="0839b14"></a>由喚作瞞人喚作虛事喚作無益惜哉到這裏甚可<a 
name="0839b15" id="0839b15"></a>悲矣不忖良心傾喪更擬破敗別人可見獅子身中<a 
name="0839b16" id="0839b16"></a>蟲自食獅子肉又為破和合僧使聖道不行似這般<a 
name="0839b17" id="0839b17"></a>人千佛出世難以懺悔還想甚麼出世因緣今我古<a 
name="0839b18" id="0839b18"></a>風禪者勘破如是薄德之徒來到此間堪為大量從<a 
name="0839b19" id="0839b19"></a>此已後明說一丈不如密行一尺不待汝去表揚自<a 
name="0839b20" id="0839b20"></a>然吹出林外一動一靜人皆信受一勞一苦莫挂口<a 
name="0839b21" id="0839b21"></a>頭一言一語出乎實地一願一力終歸到底一是一<a 
name="0839b22" id="0839b22"></a>非拋出門外看惜叢林如自眼目慕念勤勞如作依<a 
name="0839b23" id="0839b23"></a>怙道行若高龍虎自伏德澤若重鬼神自欽不在安<a 
name="0839b24" id="0839b24"></a>心用意施計行權如龍行處自有雲隨穩重如山風<a 
name="0839b25" id="0839b25"></a>吹不動欲求出世並無紆曲者哉。</p><a 
name="0839b26" id="0839b26"></a><p style="margin-left: 3em"><span class="headname">示淨凡張居士</span></p><a 
name="0839b27" id="0839b27"></a><p style="text-indent: 0em; margin-left: 0em"><span class="linehead"></span>凡上進人一起一止定不隨情牽引頭出頭沒定不<a 
name="0839b28" id="0839b28"></a>被境遮瞞若乃隨佗而去轉見相違遂不能入須當<a 
name="0839b29" id="0839b29"></a>發大勇猛必欲截斷生死路頭了達未生一著到此<a 
name="0839b30" id="0839b30"></a>田地五欲八風撼搖不動人我是非收攝不得彌天<a 
name="0839c01" id="0839c01"></a>雲盡至道全彰猶如星中皓月照耀世間不擇淨不<a 
name="0839c02" id="0839c02"></a>擇穢不分高不分下無所不周無所不普無邊世界<a 
name="0839c03" id="0839c03"></a>總在光中發現所以盤山道心月孤懸光吞萬象光<a 
name="0839c04" id="0839c04"></a>非照境境亦非存光境俱忘復是何物直在這兩句<a 
name="0839c05" id="0839c05"></a>下須是臨機不滯者始得截斷生死根塵了達未生<a 
name="0839c06" id="0839c06"></a>一著若復擬議思量則天地懸隔矣。</p><a 
name="0839c07" id="0839c07"></a><p style="margin-left: 3em"><span class="headname">示明然大德</span></p><a 
name="0839c08" id="0839c08"></a><p style="text-indent: 0em; margin-left: 0em"><span class="linehead"></span>入門棒與喝承當者亦非開口談玅義領會者便錯<a 
name="0839c09" id="0839c09"></a>何況就地翻藤隔山呼喚以為究竟者殊不知送入<a 
name="0839c10" id="0839c10"></a>深宅遠窟裏所以玄沙道直饒得似秋潭月影靜夜<a 
name="0839c11" id="0839c11"></a>鐘聲隨扣擊以無虧觸波瀾而不散猶是生死岸頭<a 
name="0839c12" id="0839c12"></a>事設使恁麼道底免得生死也無既免不得合喫迴<a 
name="0839c13" id="0839c13"></a>龍手裏棒若乃頓超方便者始獲傾盡無餘當知佛<a 
name="0839c14" id="0839c14"></a>未出世已前一段大事原非修證耳何干伎倆哉。</p><a 
name="0839c15" id="0839c15"></a><p style="margin-left: 3em"><span class="headname">示泯凡李居士</span></p><a 
name="0839c16" id="0839c16"></a><p style="text-indent: 0em; margin-left: 0em"><span class="linehead"></span>凡所有相皆是虛妄若見諸相非相即見如來要且<a 
name="0839c17" id="0839c17"></a>山不是山水不是水若向這裏會得當時祇園一會<a 
name="0839c18" id="0839c18"></a>儼然未散便是達磨直指心宗衲僧放身命處並無<a 
name="0839c19" id="0839c19"></a>兩般矣從來傳授不得惟獨自契自悟悟到無虛妄<a 
name="0839c20" id="0839c20"></a>所一咬便斷攃手歸來依然山又是山水又是水且<a 
name="0839c21" id="0839c21"></a>道這個傳授不得底在甚麼處到此逢人不得錯舉<a 
name="0839c22" id="0839c22"></a>纔涉路徑總不可得。</p><a 
name="0839c23" id="0839c23"></a><p style="margin-left: 3em"><span class="headname">示雪嵋禪人</span></p><a 
name="0839c24" id="0839c24"></a><p style="text-indent: 0em; margin-left: 0em"><span class="linehead"></span>夙有般若近善知識實非細事縱然深達此道開言<a 
name="0839c25" id="0839c25"></a>進語不得妄談微露手眼要有來歷非是倚艸附木<a 
name="0839c26" id="0839c26"></a>之輩無主孤魂專在第六識裏得水便弄泥團塞人<a 
name="0839c27" id="0839c27"></a>耳目引得盲人猶如夜裏持物相似雖然在手不辨<a 
name="0839c28" id="0839c28"></a>赤黃上下渾然遞相鈍置故有習氣深入難改舊時<a 
name="0839c29" id="0839c29"></a>行履且道錯在何處蓋為從前自己了不徹底昔時<a 
name="0839c30" id="0839c30"></a>遇人來處不清復到明眼人前如鏡照妖近旁不得<a 
name="0840a01" id="0840a01"></a>或經一年半載忿起煩惱依然走向背地捏怪效設<a 
name="0840a02" id="0840a02"></a>師位欺誑盲俗有始無終遭人貶剝試看當時高峰<a 
name="0840a03" id="0840a03"></a>和尚忽被雪巖老人一句逼得口啞自發誓云我拌<a 
name="0840a04" id="0840a04"></a>一生作個癡獃定要見這一著子明白經及五年一<a 
name="0840a05" id="0840a05"></a>日寓菴宿睡覺正疑之間忽同宿道友推枕子墮地<a 
name="0840a06" id="0840a06"></a>作聲驀然打破疑團如在羅網中跳出自古迄今不<a 
name="0840a07" id="0840a07"></a>獨高峰和尚前輩仰山香巖相見溈山並無兩般矣<a 
name="0840a08" id="0840a08"></a>可見他是真法王子善不小小便了焉敢造次承當<a 
name="0840a09" id="0840a09"></a>怎似這般瞎見人妄披獅子皮就作野豻鳴只圖說<a 
name="0840a10" id="0840a10"></a>得快便是禪打得贏便是道也學棒下翻身不脫口<a 
name="0840a11" id="0840a11"></a>裏水漉漉地為佗當時初得見處著向見邊見邊不<a 
name="0840a12" id="0840a12"></a>脫專愛說玄說玅賣弄蹤跡謂之為人事業殊不知<a 
name="0840a13" id="0840a13"></a>正是障蔽黃面底魔子也所以雲門道光不透脫有<a 
name="0840a14" id="0840a14"></a>兩般病一切處不明面前有物是一又透得一切法<a 
name="0840a15" id="0840a15"></a>空隱隱地似有個物相似亦是光不透脫而然是也<a 
name="0840a16" id="0840a16"></a>假使黃粱夢斷閨閤情忘尚與古人徹證無別依還<a 
name="0840a17" id="0840a17"></a>不得強作主宰不見白雲老人道悟了須遇人始得<a 
name="0840a18" id="0840a18"></a>若不遇人只是個無尾巴猢猻纔弄出來有人便笑<a 
name="0840a19" id="0840a19"></a>近時看來覓個別有長處底人正如天上擇月諦觀<a 
name="0840a20" id="0840a20"></a>此道愈漸可憐近日雪嵋禪者昔在融徹處來經及<a 
name="0840a21" id="0840a21"></a>數載不憚勞倦誠肯用意殊不知我儂門下並無甚<a 
name="0840a22" id="0840a22"></a>麼奇特直將這個千聖近旁不得底萬靈景仰無門<a 
name="0840a23" id="0840a23"></a>底速捨身命便與從前古人併作一阬後來有人向<a 
name="0840a24" id="0840a24"></a>汝手中乞命那時節方知此話實不誣矣脫或未能<a 
name="0840a25" id="0840a25"></a>從前有箇撞死老鼠瞎貓切莫效樣。</p><a 
name="0840a26" id="0840a26"></a><p style="margin-left: 3em"><span class="headname">示全一禪人</span></p><a 
name="0840a27" id="0840a27"></a><p style="text-indent: 0em; margin-left: 0em"><span class="linehead"></span>當明此事不假多程一念纔興關山萬里故不能合<a 
name="0840a28" id="0840a28"></a>佛知見達祖心源所以道正說知見時知見即是心<a 
name="0840a29" id="0840a29"></a>當心即知見知見即如今從上歷代先賢總不出這<a 
name="0840a30" id="0840a30"></a>一見下頓忘所知方與諸佛同孔出氣始獲無二也<a 
name="0840b01" id="0840b01"></a>奈何靈利者多有蹉過樸實者多有難入難入者必<a 
name="0840b02" id="0840b02"></a>生退屈蹉過者必生矯亂未嘗不有也雖有言句概<a 
name="0840b03" id="0840b03"></a>是胡卜亂度得來將去瞞神蓋鬼吐向無眼人前不<a 
name="0840b04" id="0840b04"></a>辨來風方道祖師門下不過如斯也遇著明眼作家<a 
name="0840b05" id="0840b05"></a>輕輕挑動猶如醬缸蟲子相似所以教中道如聾奏<a 
name="0840b06" id="0840b06"></a>音樂悅彼不自聞於法不修行多聞亦如是上根之<a 
name="0840b07" id="0840b07"></a>人見月忘指中下之人依語作務凡看佛教覽群書<a 
name="0840b08" id="0840b08"></a>者先明其本然後則有少分相應也。</p><a 
name="0840b09" id="0840b09"></a><p style="margin-left: 3em"><span class="headname">示省凡羅居士</span></p><a 
name="0840b10" id="0840b10"></a><p style="text-indent: 0em; margin-left: 0em"><span class="linehead"></span>直心向道不假佗力須要當人有大信根但於二六<a 
name="0840b11" id="0840b11"></a>時中裏行住坐臥處時時返照切切提撕看是甚麼<a 
name="0840b12" id="0840b12"></a>道理豁向一毛端頭覷得徹去在聖位中亦如是凡<a 
name="0840b13" id="0840b13"></a>夫地中也亦然所以道三世諸佛共法界眾生盡是<a 
name="0840b14" id="0840b14"></a>摩訶般若光光未發時汝等諸人向甚麼處委到這<a 
name="0840b15" id="0840b15"></a>裏有心莫能測有語莫能宣正宣雖不得觸著又現<a 
name="0840b16" id="0840b16"></a>前管取一動一靜便與先佛世尊圜一受用也。</p><a 
name="0840b17" id="0840b17"></a><p style="margin-left: 3em"><span class="headname">示越為禪人</span></p><a 
name="0840b18" id="0840b18"></a><p style="text-indent: 0em; margin-left: 0em"><span class="linehead"></span>徹明此事非在捨鬧而趣靜背境以觀心若作如是<a 
name="0840b19" id="0840b19"></a>見解則成大病也舉世莫能醫但看觸境逢緣覿面<a 
name="0840b20" id="0840b20"></a>放過當知落在第二義邊驀直拈來舉向山僧無藥<a 
name="0840b21" id="0840b21"></a>對治定然一棒打折你腰教你伸也不可得縮也不<a 
name="0840b22" id="0840b22"></a>可得痛也不可得癢也不可得病然出體絲點無存<a 
name="0840b23" id="0840b23"></a>通身暢快本不相干設若未能又成毛病矣毛病既<a 
name="0840b24" id="0840b24"></a>不除一味業識茫茫無本可據專在意識裏卜度情<a 
name="0840b25" id="0840b25"></a>解中思想朝吟暮詠不生厭繁無有收拾無有斷絕<a 
name="0840b26" id="0840b26"></a>一生至老總不得力返被一切善惡境界包含順逆<a 
name="0840b27" id="0840b27"></a>因緣籠罩欲逃無所逃欲避無所避過在這一點子<a 
name="0840b28" id="0840b28"></a>了不乾淨未達罪福本空一著正在此也復拈法語<a 
name="0840b29" id="0840b29"></a>云空得這個麼越無語師云若向這裏倒斷出來方<a 
name="0840b30" id="0840b30"></a>為獅子吼其或未能依舊野豻鳴。</p><a 
name="0840c01" id="0840c01"></a><p style="margin-left: 3em"><span class="headname">示眾法語維那融通請</span></p><a 
name="0840c02" id="0840c02"></a><p style="text-indent: 0em; margin-left: 0em"><span class="linehead"></span>然未入湖海必先通澗谿出言須穩當得語見端倪<a 
name="0840c03" id="0840c03"></a>起首先明目頌中要合題事存堪借境理極莫黏泥<a 
name="0840c04" id="0840c04"></a>通達理相應圜融事並齊理偏事未正縱悟返成迷<a 
name="0840c05" id="0840c05"></a>雖是無文印莫將容易提預申玄學士高步必從低<a 
name="0840c06" id="0840c06"></a>欲作人天眼嶮中更架梯松門須應過竹徑要常棲<a 
name="0840c07" id="0840c07"></a>信步行將去無闌阻玉騠追風千里勢出眾越群黎<a 
name="0840c08" id="0840c08"></a>嬾出茅簷矣何霑雨露兮披雲斑起豹翫月文生犀<a 
name="0840c09" id="0840c09"></a>憤起凌雲志猶如貫日霓橫空色相壯不被矮人擠。</p><a 
name="0840c10" id="0840c10"></a><p style="margin-left: 2em"><span class="headname">牧牛頌古<span class="note">(原頌只一因後屢而誘之故以成三予得之並錄補入於此也)</span></span></p><a 
name="0840c11" id="0840c11"></a><p style="margin-left: 3em"><span class="headname">撥艸尋牛</span></p><a 
name="0840c12" id="0840c12"></a><p><span class="lg">彷彿林中逐日攀奔波那討片時閒困來臥向青莎<a 
name="0840c13" id="0840c13"></a>裏醒後依然隔萬山</span></p><a 
name="0840c14" id="0840c14"></a><p><span class="lg">天將日暮鳥歸啼尋出山林竟過谿只聽聲聲頻噪<a 
name="0840c15" id="0840c15"></a>晚茫然不覺又沉西</span></p><a 
name="0840c16" id="0840c16"></a><p><span class="lg">埜牛豈受直繩牽專在沙阬艸裏眠兩兩三三翻不<a 
name="0840c17" id="0840c17"></a>見一齊孤負艸鞋錢</span></p><a 
name="0840c18" id="0840c18"></a><p style="margin-left: 3em"><span class="headname">驀然見跡</span></p><a 
name="0840c19" id="0840c19"></a><p><span class="lg">寒雲日布鎖山階蔭蔽難尋去又來幸遇微風輕掃<a 
name="0840c20" id="0840c20"></a>蕩端然遺跡印蒼苔</span></p><a 
name="0840c21" id="0840c21"></a><p><span class="lg">瞻風撥艸過山巔行到谿邊甚皎然便把狂情一歇<a 
name="0840c22" id="0840c22"></a>下不隨流水過前川</span></p><a 
name="0840c23" id="0840c23"></a><p><span class="lg">雲外山高水又深披星戴月少追尋無風若見垂楊<a 
name="0840c24" id="0840c24"></a>舞莫向前村問信音</span></p><a 
name="0840c25" id="0840c25"></a><p style="margin-left: 3em"><span class="headname">捕步見牛</span></p><a 
name="0840c26" id="0840c26"></a><p><span class="lg">舉目相逢覿面觀朗然越格出幽巒明明蹄角全彰<a 
name="0840c27" id="0840c27"></a>露水繞山旋受曲盤</span></p><a 
name="0840c28" id="0840c28"></a><p><span class="lg">紅日方中一見清眼非色相耳非聲頻呼幽谷連相<a 
name="0840c29" id="0840c29"></a>應愧殺當初涉遠程</span></p><a 
name="0840c30" id="0840c30"></a><p><span class="lg">捕影描蹤甚日休峛山曠路使人愁而今退到無攀<a 
name="0841a01" id="0841a01"></a>處<span class="gaiji">[囗@力]<!--gaiji,,1[囗@力],2&#x361E;,3--></span>地一聲迸出頭</span></p><a 
name="0841a02" id="0841a02"></a><p style="margin-left: 3em"><span class="headname">得牛貫鼻</span></p><a 
name="0841a03" id="0841a03"></a><p><span class="lg">信手曳來把鼻穿尋常緊著過山田疏狂謬道吾拘<a 
name="0841a04" id="0841a04"></a>束體性柔和豈用鞭</span></p><a 
name="0841a05" id="0841a05"></a><p><span class="lg">翠擁嵐光映水流一谿兩岸好田疇初回恐犯人苗<a 
name="0841a06" id="0841a06"></a>稼驀直收來不外遊</span></p><a 
name="0841a07" id="0841a07"></a><p><span class="lg">全身現在錦江邊得意童兒自儼然兩孔分明一白<a 
name="0841a08" id="0841a08"></a>練何勞分外把繩牽</span></p><a 
name="0841a09" id="0841a09"></a><p style="margin-left: 3em"><span class="headname">牧護調馴</span></p><a 
name="0841a10" id="0841a10"></a><p><span class="lg">百花香噴染深雲青艸池塘漸漸溫不負家山時節<a 
name="0841a11" id="0841a11"></a>至每餐直到日斜曛</span></p><a 
name="0841a12" id="0841a12"></a><p><span class="lg">牧久純時不待牽白雲影裏任從眠年年山下出頭<a 
name="0841a13" id="0841a13"></a>放一度春來一度鮮</span></p><a 
name="0841a14" id="0841a14"></a><p><span class="lg">谷暖陽和解歲寒靈芽芳遍水漫漫何方不是東君<a 
name="0841a15" id="0841a15"></a>道一味無餘任飽餐</span></p><a 
name="0841a16" id="0841a16"></a><p style="margin-left: 3em"><span class="headname">騎牛歸家</span></p><a 
name="0841a17" id="0841a17"></a><p><span class="lg">形儀脆美笑呵呵並不違時豈用拖意欲騎來先有<a 
name="0841a18" id="0841a18"></a>趣一聲麥笛過煙蘿</span></p><a 
name="0841a19" id="0841a19"></a><p><span class="lg">回頭穩步出雲霞詣路歌歡興轉奢重疊關山留不<a 
name="0841a20" id="0841a20"></a>住昂然迅步直歸家</span></p><a 
name="0841a21" id="0841a21"></a><p><span class="lg">水艸均充俊不饑日斜倒影慕歸時揚鞭詠動還鄉<a 
name="0841a22" id="0841a22"></a>曲到跨牛兒恨步遲</span></p><a 
name="0841a23" id="0841a23"></a><p style="margin-left: 3em"><span class="headname">忘牛存人</span></p><a 
name="0841a24" id="0841a24"></a><p><span class="lg">遂把鞭繩放下時俄然攃手便如癡有人問道牛何<a 
name="0841a25" id="0841a25"></a>在對面忘形總不知</span></p><a 
name="0841a26" id="0841a26"></a><p><span class="lg">無影山前獨自閒和雲一片白其間於今頓脫皮毛<a 
name="0841a27" id="0841a27"></a>外俗眼何曾識故顏</span></p><a 
name="0841a28" id="0841a28"></a><p><span class="lg">笠蓑高挂兩相違無事童兒絕是非啼鳥新催花滿<a 
name="0841a29" id="0841a29"></a>地恬然不展俏巍巍</span></p><a 
name="0841a30" id="0841a30"></a><p style="margin-left: 3em"><span class="headname">人牛雙忘</span></p><a 
name="0841b01" id="0841b01"></a><p><span class="lg">金井梧桐一葉飄停雲卷盡便青霄冰輪移過西峰<a 
name="0841b02" id="0841b02"></a>去不見秋光水面搖</span></p><a 
name="0841b03" id="0841b03"></a><p><span class="lg">一不存兮二不容虛無一點甚難窮凄凄一陣金風<a 
name="0841b04" id="0841b04"></a>起帶水拖泥盡絕蹤</span></p><a 
name="0841b05" id="0841b05"></a><p><span class="lg">葉落秋來萬樹空普天匝地起清風寥寥碧漢廓無<a 
name="0841b06" id="0841b06"></a>際非是馴調作用功</span></p><a 
name="0841b07" id="0841b07"></a><p style="margin-left: 3em"><span class="headname">返本還原</span></p><a 
name="0841b08" id="0841b08"></a><p><span class="lg">萬象森羅一鑑周全彰過後影何留隨情逐見如毛<a 
name="0841b09" id="0841b09"></a>者聚首紛紛喚作牛</span></p><a 
name="0841b10" id="0841b10"></a><p><span class="lg">嗥吼一聲出外緣愧乎巴掌浪為拳來朝更有山前<a 
name="0841b11" id="0841b11"></a>事正眼何曾認得牷</span></p><a 
name="0841b12" id="0841b12"></a><p><span class="lg">不分異類復原由非是童兒非是牛到此分中無向<a 
name="0841b13" id="0841b13"></a>背白雲明月兩悠悠</span></p><a 
name="0841b14" id="0841b14"></a><p style="margin-left: 3em"><span class="headname">入廛垂手</span></p><a 
name="0841b15" id="0841b15"></a><p><span class="lg">了此無疑罷問程問時隨指落深阬其中有個知歸<a 
name="0841b16" id="0841b16"></a>者不待揚眉掉臂行</span></p><a 
name="0841b17" id="0841b17"></a><p><span class="lg">鹿隊羊群莫亂猜非甘力壯會能開各人一片閒田<a 
name="0841b18" id="0841b18"></a>地據在威音分付來</span></p><a 
name="0841b19" id="0841b19"></a><p><span class="lg">凡聖同圜一路休丙丁尋火不須求春來處處花開<a 
name="0841b20" id="0841b20"></a>苑夜靜家家月滿樓</span></p><a 
name="0841b21" id="0841b21"></a><p style="margin-left: 2em"><span class="headname">十無語頌</span></p><a 
name="0841b22" id="0841b22"></a><p style="margin-left: 3em"><span class="headname">無為國</span></p><a 
name="0841b23" id="0841b23"></a><p><span class="lg">涉罷長安路歸來出正躔谿山情坦蕩雲月炳皆然<a 
name="0841b24" id="0841b24"></a>道泰不傳令時清豈用權涼回一葉落三島共壺天</span></p><a 
name="0841b25" id="0841b25"></a><p style="margin-left: 3em"><span class="headname">無星秤</span></p><a 
name="0841b26" id="0841b26"></a><p><span class="lg">衡上無錙銖權邊有重輕任持千兩至移就一般平<a 
name="0841b27" id="0841b27"></a>不較泥團子惟稱耀日晶定盤原分外相混實難明</span></p><a 
name="0841b28" id="0841b28"></a><p style="margin-left: 3em"><span class="headname">無根樹</span></p><a 
name="0841b29" id="0841b29"></a><p><span class="lg">蕭疏標地錦秀麗壯嘉猷若過三冬雪能成萬古幽<a 
name="0841b30" id="0841b30"></a>輕煙垂玉帶新月挂銀鉤滴露含圜相通明一概秋</span></p><a 
name="0841c01" id="0841c01"></a><p style="margin-left: 3em"><span class="headname">無底缽</span></p><a 
name="0841c02" id="0841c02"></a><p><span class="lg">宛然一缽用分外轉求何但只隨豐儉曷須苦恁麼<a 
name="0841c03" id="0841c03"></a>德山拓不到臨濟太行過拈卻匙頭看還嫌一味多</span></p><a 
name="0841c04" id="0841c04"></a><p style="margin-left: 3em"><span class="headname">無底船</span></p><a 
name="0841c05" id="0841c05"></a><p><span class="lg">休逐東流去優游撥轉行煙綸結網篆風鼓助潮聲<a 
name="0841c06" id="0841c06"></a>野渡同秋碧蘆花共雪明和光常得玅無底沒深阬</span></p><a 
name="0841c07" id="0841c07"></a><p style="margin-left: 3em"><span class="headname">無絃琴</span></p><a 
name="0841c08" id="0841c08"></a><p><span class="lg">執玅猶天遠捐功就位操無絃超異見有用辨秋毫<a 
name="0841c09" id="0841c09"></a>展拓家風俊平彈格調高山寒雲斷處此義在甄陶</span></p><a 
name="0841c10" id="0841c10"></a><p style="margin-left: 3em"><span class="headname">無鬚鎖</span></p><a 
name="0841c11" id="0841c11"></a><p><span class="lg">鎖斷人天戶禁封佛祖喉聖凡無出路報化有來由<a 
name="0841c12" id="0841c12"></a>得遇方能透難逢必定愁昭然通此竅寶藏一時周</span></p><a 
name="0841c13" id="0841c13"></a><p style="margin-left: 3em"><span class="headname">無孔笛</span></p><a 
name="0841c14" id="0841c14"></a><p><span class="lg">非在聲中巧當風一曲親洞明三際旨調轉萬家春<a 
name="0841c15" id="0841c15"></a>吹入水窮處坐觀雲起辰未聞聞聽得抖出耳中塵</span></p><a 
name="0841c16" id="0841c16"></a><p style="margin-left: 3em"><span class="headname">無孔鎚</span></p><a 
name="0841c17" id="0841c17"></a><p><span class="lg">信手拈來用蛟龍不敢吞敲穿潭底月粉碎鏡中痕<a 
name="0841c18" id="0841c18"></a>若乃除心病自然徹頂門水雲思湊泊到此實難論</span></p><a 
name="0841c19" id="0841c19"></a><p style="margin-left: 3em"><span class="headname">無縫塔</span></p><a 
name="0841c20" id="0841c20"></a><p><span class="lg">物我無殊境自佗總一般窗開常寂照戶閉永沉謾<a 
name="0841c21" id="0841c21"></a>周匝一光耀玲瓏八面寬當階攃手進豈礙一毫端</span></p><a 
name="0841c22" id="0841c22"></a><p style="margin-left: 3em"><span class="headname">無底籃</span></p><a 
name="0841c23" id="0841c23"></a><p><span class="lg">工夫圜得到提出定光輝能納四天下不差半粒微<a 
name="0841c24" id="0841c24"></a>摝浮浮趣向救溺溺來歸魚鱉翻身過成龍帶霧飛</span></p><a 
name="0841c25" id="0841c25"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　<span class="note">(菩薩戒弟子如聆號月菴廓耀號法藏元見捐刻<br><a 
name="0841c26" id="0841c26"></a>　　密印禪師語錄第七卷伏願苦海浪裏共遇直截<br><a 
name="0841c27" id="0841c27"></a>　　舟航暗昧林中同睹皎潔慧燄<br><a 
name="0841c28" id="0841c28"></a>　康熙二十一年壬<span class="corr" title='[戍&gt;戌]'>戌</span>歲季秋月板入浙江嘉興府楞<br><a 
name="0841c29" id="0841c29"></a>　　嚴寺般若坊附藏流通本郡信士吳知先書梓士<br><a 
name="0841c30" id="0841c30"></a>　　倪天章刊)</span></p></div></div><a 
name="0841c31" id="0841c31"></a><p><span class="juanname">密印禪師語錄卷第七<span class="note">(終)</span></span></p>
<hr>【經文資訊】嘉興藏第 35 冊 No. B343 廣福山勝覺寺密印禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexbeaf.html?index=J35nB343" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J35nB343_007 by HTTrack Website Copier/3.x [XR&CO'2014], Tue, 07 Jun 2016 07:13:22 GMT -->
</html>
