<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T50n2060_009 by HTTrack Website Copier/3.x [XR&CO'2014], Tue, 07 Jun 2016 07:00:21 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1130825495&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT50n2060&amp;utmp=%2Fmobile%2Findex.php%3Findex%3DT50n2060_009&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index6865.html?index=T50n2060_008" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第50冊<br/>No.2060 續高僧傳 (30卷)<br/>【唐 道宣撰】<br/>第 9 卷</p>
	<a href="index1773.html?index=T50n2060_010" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T50">
<div class="root" id="2060" sutra_name="續高僧傳" sutra_juan="[卷9]">　
<a 
name="0492b03" id="0492b03"></a><a 
name="0492b04" id="0492b04"></a><a 
name="0492b05" id="0492b05"></a><p><span class="juanname">續高僧傳卷第九</span></p><a 
name="0492b06" id="0492b06"></a><a 
name="0492b07" id="0492b07"></a><p style="margin-left: 4em"><span class="byline">大唐西明寺沙門釋道宣撰</span></p><a 
name="0492b08" id="0492b08"></a><p style="margin-left: 2em"><span class="headname">義解篇五　正紀十四　附見六</span></p><a 
name="0492b09" id="0492b09"></a><p style="text-indent: 0em; margin-left: 1em"><span class="linehead"></span>周益州謝鎮寺釋寶海傳一</p><a 
name="0492b10" id="0492b10"></a><p style="text-indent: 0em; margin-left: 1em"><span class="linehead"></span>隋益州龍淵寺釋智方傳二</p><a 
name="0492b11" id="0492b11"></a><p style="text-indent: 0em; margin-left: 1em"><span class="linehead"></span>隋荊州龍泉寺釋羅雲傳三</p><a 
name="0492b12" id="0492b12"></a><p style="text-indent: 0em; margin-left: 1em"><span class="linehead"></span>隋荊州等界寺釋法安傳四</p><a 
name="0492b13" id="0492b13"></a><p style="text-indent: 0em; margin-left: 1em"><span class="linehead"></span>隋襄州龍泉寺釋慧哲傳五<span class="note">(道瓊　洪哲　慧嚮　慧嵩)</span></p><a 
name="0492b14" id="0492b14"></a><p style="text-indent: 0em; margin-left: 1em"><span class="linehead"></span>隋江表徐方中寺釋慧&#x6685;傳六</p><a 
name="0492b15" id="0492b15"></a><p style="text-indent: 0em; margin-left: 1em"><span class="linehead"></span>隋常州安國寺釋慧弼傳七</p><a 
name="0492b16" id="0492b16"></a><p style="text-indent: 0em; margin-left: 1em"><span class="linehead"></span>隋相州演空寺釋靈裕傳八</p><a 
name="0492b17" id="0492b17"></a><p style="text-indent: 0em; margin-left: 1em"><span class="linehead"></span>隋西京空觀道場釋慧藏傳九</p><a 
name="0492b18" id="0492b18"></a><p style="text-indent: 0em; margin-left: 1em"><span class="linehead"></span>隋東都內慧日道場釋智脫傳十</p><a 
name="0492b19" id="0492b19"></a><p style="text-indent: 0em; margin-left: 1em"><span class="linehead"></span>隋東都內慧日道場釋法澄傳十一</p><a 
name="0492b20" id="0492b20"></a><p style="text-indent: 0em; margin-left: 1em"><span class="linehead"></span>隋東都內慧日道場釋道莊傳十二</p><a 
name="0492b21" id="0492b21"></a><p style="text-indent: 0em; margin-left: 1em"><span class="linehead"></span>隋東都內慧日道場釋法論傳十三</p><a 
name="0492b22" id="0492b22"></a><p style="text-indent: 0em; margin-left: 1em"><span class="linehead"></span>隋京師大興善道場釋僧粲傳十四<span class="note">(僧鸞　僧鳳)</span></p><a 
name="0492b23" id="0492b23"></a><p style="text-indent: 0em; margin-left: 0em"><span class="linehead"></span>釋寶海。姓龔。巴西閬中人。少出家有遠志。<a 
name="0492b24" id="0492b24"></a>承楊都佛法崇盛。便決誓下峽。既至金陵。<a 
name="0492b25" id="0492b25"></a>依雲法師聽習成實。旁經諸席亟發清譽。<a 
name="0492b26" id="0492b26"></a>乃引眾別講徒屬兼多。于時梁高重法自<a 
name="0492b27" id="0492b27"></a>講涅槃。命海論佛性義。便昇論榻。雖往返<a 
name="0492b28" id="0492b28"></a>言晤而執&#x936E;石香爐。帝曰。法師雖斷慳貪。<a 
name="0492b29" id="0492b29"></a>香爐非&#x936E;不執。海應聲曰。陛下位居宸<a 
name="0492c01" id="0492c01"></a>極。帽簪非纛不戴。帝大悅。眾咸驚歎。及後<a 
name="0492c02" id="0492c02"></a>還蜀住謝鎮寺。大弘講肆。武陵王紀作<a 
name="0492c03" id="0492c03"></a>鎮井絡。敬愛無已。每就海宿清談玄理。<a 
name="0492c04" id="0492c04"></a>乃忘晝夜。至旦王將灌手。日影初出。王<a 
name="0492c05" id="0492c05"></a>曰。日暉粉壁狀似城中。風動剎鈴方知寺<a 
name="0492c06" id="0492c06"></a>裏。其晨車蓋迎王。馬復嘶鳴。海曰。遙看蓋<a 
name="0492c07" id="0492c07"></a>動喜遇陳思。忽聽馬鳴慶逢龍樹。相與<a 
name="0492c08" id="0492c08"></a>欣笑而出。王昇車謂御從曰。聽海法師言<a 
name="0492c09" id="0492c09"></a>詞。令我盤桓而不能去。其辯給無方為<a 
name="0492c10" id="0492c10"></a>此例也。周氏跨躡梁益。庸公鎮方。彌加深<a 
name="0492c11" id="0492c11"></a>敬越於恒伍。時年八十。謂門人法明曰。吾<a 
name="0492c12" id="0492c12"></a>死至矣。一無前慮。但悲去後圖塔湮滅耳。<a 
name="0492c13" id="0492c13"></a>當露屍以遺鳥狩。及建武之年果被除<a 
name="0492c14" id="0492c14"></a>屏。令院宇荒蕪。惟餘一堂容像存焉。</p><a 
name="0492c15" id="0492c15"></a><p style="text-indent: 0em; margin-left: 0em"><span class="linehead"></span>釋智方。蜀川資中人。其先東吳。遠祖宦於西<a 
name="0492c16" id="0492c16"></a>蜀。遂乃家焉。童稚出家止州廓龍淵寺輪法<a 
name="0492c17" id="0492c17"></a>師所。早與寶海周。旋同往楊都雲法師講<a 
name="0492c18" id="0492c18"></a>下。而機辯爽利播名楊越。每講商略詞義<a 
name="0492c19" id="0492c19"></a>清雅泉飛。故使士俗執紙抄撮者常數百人。<a 
name="0492c20" id="0492c20"></a>初講法華。至寶塔品高妙。遂序王釋義了<a 
name="0492c21" id="0492c21"></a>乃曰。何必昔佛國土有此高妙。即楊都福地<a 
name="0492c22" id="0492c22"></a>亦甚莊嚴。至如彌天七級共日月爭光。同<a 
name="0492c23" id="0492c23"></a>泰九層與煙霞競色。方井則倒垂荷葉。圓<a 
name="0492c24" id="0492c24"></a>桶則側布蓮華。似安住之居南。類尼佉之<a 
name="0492c25" id="0492c25"></a>鎮北。耳聞目見庶可聯衡。錄得者祕以齎<a 
name="0492c26" id="0492c26"></a>歸益部。吁嗟歎為驚絕。故其語出成章狀<a 
name="0492c27" id="0492c27"></a>如宿構。寶海頻來擊難發其聲彩。故海問<a 
name="0492c28" id="0492c28"></a>曰。三變此方改穢成淨。亦能變凡成聖<a 
name="0492c29" id="0492c29"></a>不。答曰。化佛甚多狹故須廣。凡聖自爾何<a 
name="0493a01" id="0493a01"></a>勞改變。又難。若爾則六十小劫謂如食頃。<a 
name="0493a02" id="0493a02"></a>但是聖&#x89A9;凡不能&#x89A9;。凡聖俱&#x89A9;凡聖俱聖。方<a 
name="0493a03" id="0493a03"></a>笑曰。高坐何曾道此。乃是自道自難耳。海覺<a 
name="0493a04" id="0493a04"></a>言失乃調曰。三隅木升何謂智方。尋聲報<a 
name="0493a05" id="0493a05"></a>曰。瓦礫洿池那稱寶海。眾大笑而散。及疾<a 
name="0493a06" id="0493a06"></a>甚。海恒來看慰。乃謝曰。智方不能攝養致<a 
name="0493a07" id="0493a07"></a>此沈痾。仰勞仁者數來垂問。願生善處常<a 
name="0493a08" id="0493a08"></a>與同遊。俄而異香滿室。中夜卒於益部。年<a 
name="0493a09" id="0493a09"></a>九十餘。</p><a 
name="0493a10" id="0493a10"></a><p style="text-indent: 0em; margin-left: 0em"><span class="linehead"></span>釋羅雲。姓邢氏。南郡松滋人。初從上明東<a 
name="0493a11" id="0493a11"></a>寺出家。志操所懷附參成德。承金陵道王<a 
name="0493a12" id="0493a12"></a>索隱者若林。遂輕千里遠追勝侶。會楊都<a 
name="0493a13" id="0493a13"></a>道朗盛業興皇。乃傾首法筵鑽仰徽烈。一<a 
name="0493a14" id="0493a14"></a>乘四論大剖津途。于時常令學徒括究幽<a 
name="0493a15" id="0493a15"></a>隱。雲年十六。甫在幼沖。銳志前驅。問常無<a 
name="0493a16" id="0493a16"></a>常義。而容色無撓。賓主綽然眾咸嘉賞。朗乃<a 
name="0493a17" id="0493a17"></a>以所服帔處眾贈之。自此名稱踰遠所在<a 
name="0493a18" id="0493a18"></a>傳之。而樂法不窮如愚莫滯。自朗遷後廣<a 
name="0493a19" id="0493a19"></a>訊所聞。又從福緣寺&#x4E98;法師採酌遺逸。<a 
name="0493a20" id="0493a20"></a>&#x4E98;縱解無遺任其鑽仰。雲以三論奧義未<a 
name="0493a21" id="0493a21"></a>被荊南二障多阻。誓當弘演。有&#x62EA;禪寺陟<a 
name="0493a22" id="0493a22"></a>禪師。定慧兼修注心開剖。于時六合混壹三<a 
name="0493a23" id="0493a23"></a>楚全盛。眾若稻麻人多<span class="corr" title='[[木*巳]&gt;杞]'>杞</span>梓。雲創還鄉寺。<a 
name="0493a24" id="0493a24"></a>乘此應機。居端座為請益之師。吐清言<a 
name="0493a25" id="0493a25"></a>為住法之首。總管宜陽公王世積。詔使舍人<a 
name="0493a26" id="0493a26"></a>蕭子寶。躬臨法席咸誦德音。有龍泉寺。<a 
name="0493a27" id="0493a27"></a>地隔囂塵心存閑曠。乃居之五十餘年。<a 
name="0493a28" id="0493a28"></a>修緝棟宇常坐不臥。領徒五百時呈翹<a 
name="0493a29" id="0493a29"></a>楚。煬帝承名有&#x52C5;追入。避&#x8FF9;鑿坏以病而<a 
name="0493b01" id="0493b01"></a>退。昔釋道安於上州東寺造堂七間。曇翼<a 
name="0493b02" id="0493b02"></a>後造五間。連甍接棟橫列十二。雲此堂中<a 
name="0493b03" id="0493b03"></a>講四經三論各數十遍。不於文外別有撰<a 
name="0493b04" id="0493b04"></a>述。皆心思口演&#x6C37;釋理順。故得空有兩忘教<a 
name="0493b05" id="0493b05"></a>義雙舉。時松滋有道士姓俞<span class="note">(抽祐反)</span>者。學冠<a 
name="0493b06" id="0493b06"></a>李宗業該儒史。常講莊老私用內經。雲命<a 
name="0493b07" id="0493b07"></a>門人慧成道勝曰。彼道士蜂飛蟻聚掠牛盜<a 
name="0493b08" id="0493b08"></a>法。情實難容。爾傳吾旨摧彼邪蹤。成等<a 
name="0493b09" id="0493b09"></a>詣彼而坐。道士曰。人天交接兩得相見。成<a 
name="0493b10" id="0493b10"></a>曰。脫珍御服著弊垢衣。習近窮迷將開漸<a 
name="0493b11" id="0493b11"></a>化。時以為名答。成前呼俞為先生。俞瞋曰。<a 
name="0493b12" id="0493b12"></a>我非俗士。那詺我為先生。成曰。汝既諱<a 
name="0493b13" id="0493b13"></a>喚先生。請除先字。還依舊姓名曰俞生。<a 
name="0493b14" id="0493b14"></a>所以句句之中常銜俞生。于時大眾欣笑無<a 
name="0493b15" id="0493b15"></a>已。道士負慚折角。雲奉執高尚雅鎮時俗。<a 
name="0493b16" id="0493b16"></a>迎送慶弔一無預焉。或負榮傲道者聞而往<a 
name="0493b17" id="0493b17"></a>造。及見參禮汗流心戰。生緣在神山之下。<a 
name="0493b18" id="0493b18"></a>一夏居止靜處思玄。母日自齎登上供設。<a 
name="0493b19" id="0493b19"></a>有問其故。答曰。即此為報母之劬勞也。昔<a 
name="0493b20" id="0493b20"></a>朱粲寇擾荊南。寺多焚毀。惟雲所造龍泉獨<a 
name="0493b21" id="0493b21"></a>存。以賊中總管雲曾授戒。所以尊師重法。<a 
name="0493b22" id="0493b22"></a>寺獲存焉。雲兄弟五人。皆為法師。而雲最<a 
name="0493b23" id="0493b23"></a>小神彩特達。入室弟子十人。椿詵澄憩等。傳<a 
name="0493b24" id="0493b24"></a>道開化。岷蜀江淮故未敘歷。以隋大業<a 
name="0493b25" id="0493b25"></a>十二年四月二十三日。端坐遷於寺房。春秋<a 
name="0493b26" id="0493b26"></a>七十五。中書令岑文本製碑。沙門道顒即雲<a 
name="0493b27" id="0493b27"></a>之兄也。學通大小名聞道俗。於上明東寺<a 
name="0493b28" id="0493b28"></a>起重閣。在安公驢廟北。傳云。安公乘赤<a 
name="0493b29" id="0493b29"></a>驢從上明往襄州檀溪。一夕返覆撿挍兩<a 
name="0493c01" id="0493c01"></a>寺并四層三所人今重之名為驢廟。此廟<a 
name="0493c02" id="0493c02"></a>即繫驢處也。</p><a 
name="0493c03" id="0493c03"></a><p style="text-indent: 0em; margin-left: 0em"><span class="linehead"></span>釋法安。姓田。枝江人。神彩俊越見稱僮幼。<a 
name="0493c04" id="0493c04"></a>年十八遊學金陵。初聽成實。後學中觀於<a 
name="0493c05" id="0493c05"></a>興皇座下。十有餘年庶乎屢空智乎特秀。三<a 
name="0493c06" id="0493c06"></a>千學侶獨標三絕之名。形長八尺風儀挺特<a 
name="0493c07" id="0493c07"></a>一也。解義窮深二也。精進潔己三也。時聽<a 
name="0493c08" id="0493c08"></a>涅槃每立異義。令眾難之。人雖巨眾無<a 
name="0493c09" id="0493c09"></a>能屈者。由是聲聞楚越。一時朗公知其穎<a 
name="0493c10" id="0493c10"></a>拔令論義。應命搆擊問領如嚮。往復既<a 
name="0493c11" id="0493c11"></a>久便止。朗曰。爾義窮乎。對曰。義若恒沙何<a 
name="0493c12" id="0493c12"></a>可盡也。時學門名安者多。目之為沙安。<a 
name="0493c13" id="0493c13"></a>三論四經皆講制廣初章及鹿角章等。理致<a 
name="0493c14" id="0493c14"></a>宏遠流傳江漢。年過不惑。迴情在定更不<a 
name="0493c15" id="0493c15"></a>談說。時往成禪師所共論定道。琢磨心<a 
name="0493c16" id="0493c16"></a>性。動經晨夕。而不噉僧食。不飲濁漿。春<a 
name="0493c17" id="0493c17"></a>秋六十五終於等界寺。寺在私洲之上。<a 
name="0493c18" id="0493c18"></a>西望沙洲。即劉&#x866C;注法華之地。今經臺餘<a 
name="0493c19" id="0493c19"></a>基尚在。</p><a 
name="0493c20" id="0493c20"></a><p style="text-indent: 0em; margin-left: 0em"><span class="linehead"></span>釋慧哲。姓趙氏。襄陽人。識度弘朗業操清遠。<a 
name="0493c21" id="0493c21"></a>出家已後南趣楊都。會陳國文昌載隆三寶。<a 
name="0493c22" id="0493c22"></a>僧正瓊公精理入神淨行純備。微<span class="gaiji">[銜-金+缶]<!--gaiji,,1[銜-金+缶],2&#x4616;,3--></span>紫相。<a 
name="0493c23" id="0493c23"></a>世號烏瓊。帝尚重焉。奉為大僧正也。監護<a 
name="0493c24" id="0493c24"></a>法城為物依止。陳氏王族歸戒所投。自餘<a 
name="0493c25" id="0493c25"></a>槐棘無敢造者。住建初寺。禎明元年忽然坐<a 
name="0493c26" id="0493c26"></a>逝。葬樓湖之山。天子哀之。以黃麾諸杖。衛<a 
name="0493c27" id="0493c27"></a>送墓所。初未結頃。所住寺塔三日光現因而<a 
name="0493c28" id="0493c28"></a>告終。道俗異焉。時彭城寺寶瓊者。善講說<a 
name="0493c29" id="0493c29"></a>有風采。形相奇白世號白瓊。事見別傳。哲<a 
name="0494a01" id="0494a01"></a>初參聽其講大開令業。聚徒講說。屢發新<a 
name="0494a02" id="0494a02"></a>聲。以慧悟自矜頗懷傲誕。承興皇道朗神<a 
name="0494a03" id="0494a03"></a>辯若劍罕有當鋒。因而從其言晤。往復移<a 
name="0494a04" id="0494a04"></a>時答對逾遠。哲大異之。即從伏聽。沈隱微<a 
name="0494a05" id="0494a05"></a>密自然通解。而威容自矜動止懷法。曾於行<a 
name="0494a06" id="0494a06"></a>路忽遇雷雨霈汪　哲從容如常不失規<a 
name="0494a07" id="0494a07"></a>矩。時瀉靴水安行達寺。行步詳序視瞻<a 
name="0494a08" id="0494a08"></a>不眄。轉身徐顧無妄乖越。時人呼為象王<a 
name="0494a09" id="0494a09"></a>哲也。又善護根門節量口腹。便利滌沐罕<a 
name="0494a10" id="0494a10"></a>有延濫。所以召請俗舍信宿經時。皆不<a 
name="0494a11" id="0494a11"></a>&#x89A9;其流穢。歎美增盛。及講三論俊朗之響<a 
name="0494a12" id="0494a12"></a>重光先價。引眾泝流屆于本邑。住城西望<a 
name="0494a13" id="0494a13"></a>楚山光福禪房下龍泉寺。常以弘法為務。<a 
name="0494a14" id="0494a14"></a>涅槃三論遞互相續。學士三百餘人。成器傳<a 
name="0494a15" id="0494a15"></a>燈可有五十。即惠品法粲智嵩法同慧<span class="gaiji">璿<!--gaiji,璿,1[王*(虍-七+(一/八/八/目))],2,3--></span><a 
name="0494a16" id="0494a16"></a>慧楞等是也。各領徒屬所在通化。開皇十七<a 
name="0494a17" id="0494a17"></a>年四月卒于龍泉。時年五十有九。葬于四<a 
name="0494a18" id="0494a18"></a>望山寺。弟子惠嵩等&#x7AEA;碑于本住。沙門惠<a 
name="0494a19" id="0494a19"></a>嚮製文。嚮有奇才。思力遒壯。為總管<a 
name="0494a20" id="0494a20"></a>薛道衡所重。嵩有學聲多所遊貫。今<a 
name="0494a21" id="0494a21"></a>住京都頻揚講說。時周邑有洪哲者。統<a 
name="0494a22" id="0494a22"></a>閑大小每開法肆。以達解之望徵延慧<a 
name="0494a23" id="0494a23"></a>日故。西楚傳號為前後兩哲云。</p><a 
name="0494a24" id="0494a24"></a><p style="text-indent: 0em; margin-left: 0em"><span class="linehead"></span>釋慧&#x6685;。姓周氏。其先家本汝南。漢末分崩避<a 
name="0494a25" id="0494a25"></a>地江左。小震是宅多歷年世。今為義興陽<a 
name="0494a26" id="0494a26"></a>羨人也。祖韶齊殿中將軍。父覆梁長水校尉。<a 
name="0494a27" id="0494a27"></a>並偃仰衡門不求聞達。優遊卒歲易農而<a 
name="0494a28" id="0494a28"></a>仕。&#x6685;穎悟冥來挺操童幼。鑽求六經略通<a 
name="0494a29" id="0494a29"></a>大義蓋家教之常習非其好也。年十八乃喟<a 
name="0494b01" id="0494b01"></a>然歎曰。服膺周孔。以仁義為先。歸心黃<a 
name="0494b02" id="0494b02"></a>老。以虛無為貴。而往來生死出入塵勞。<a 
name="0494b03" id="0494b03"></a>乃域中之累業非出世之要道也。既發希有<a 
name="0494b04" id="0494b04"></a>之志。仍感非常之應。夢見一塔累級五層。<a 
name="0494b05" id="0494b05"></a>畫釆莊嚴迢然峻峙。因而禮拜願昇此塔。<a 
name="0494b06" id="0494b06"></a>少選之頃俄上相輪。當時身心快樂未曾有<a 
name="0494b07" id="0494b07"></a>也。於是將遊京邑。途次朱方。遇竹林寺詡<a 
name="0494b08" id="0494b08"></a>法師。雅相嗟賞。乃依止出家為十戒和上。<a 
name="0494b09" id="0494b09"></a>尋出都住甘露鼓寺。進具已後從靜眾&#x5CEF;<a 
name="0494b10" id="0494b10"></a>師受十誦律。又聽龍光綽師成實。自綽化<a 
name="0494b11" id="0494b11"></a>往更採眾師。屬意毘曇并八揵度。將欲並<a 
name="0494b12" id="0494b12"></a>遊祕奧盡掇菁華。還從龍光學士大僧都<a 
name="0494b13" id="0494b13"></a>舒法師研精成論。及舒物故親受遺囑。<a 
name="0494b14" id="0494b14"></a>值梁室版蕩京寺荒殘。乃裂裳杖錫來止<a 
name="0494b15" id="0494b15"></a>南徐。寔報地恩兼修法事。陳武在田朱方<a 
name="0494b16" id="0494b16"></a>歷試。夙承高譽雅相欽重。司空侯公次牧<a 
name="0494b17" id="0494b17"></a>此州。虛心頂戴。永定三年侯公入輔。乃請<a 
name="0494b18" id="0494b18"></a>出都。於白馬寺講涅槃經及成實論。學徒<a 
name="0494b19" id="0494b19"></a>雲結不遠千里。揮汗鼓袂風雨生焉。法筵<a 
name="0494b20" id="0494b20"></a>之盛莫或斯擬。天嘉二年學士寶持等二<a 
name="0494b21" id="0494b21"></a>百七十人。請講於湘宮寺。太建四年。宣帝&#x52C5;<a 
name="0494b22" id="0494b22"></a>請徙講東安。後主昔在春坊。亟經義集曾<a 
name="0494b23" id="0494b23"></a>屬。才辯雄遠特所溢心及嗣寶位深惟<a 
name="0494b24" id="0494b24"></a>敬仰。至德元年。下詔為京邑大僧都。四年<a 
name="0494b25" id="0494b25"></a>轉大僧正。及天下混一來止徐方。緣會敷<a 
name="0494b26" id="0494b26"></a>弘無替時序。以開皇九年七月十日遷於<a 
name="0494b27" id="0494b27"></a>中寺。春秋七十有五。其月二十八日。窆於鍾<a 
name="0494b28" id="0494b28"></a>山之巖。惟&#x6685;行業清高靈祇嚮應。神通感召<a 
name="0494b29" id="0494b29"></a>不可思也。昔在陳朝。每年夏中常請於樂<a 
name="0494c01" id="0494c01"></a>遊苑。為陳氏七祖及楊都六廟諸神。發涅槃<a 
name="0494c02" id="0494c02"></a>大品經。並延神坐俱在講筵。所以翠旌孔<a 
name="0494c03" id="0494c03"></a>蓋羽服霓裳。交亂人物驚神眩目。而往來<a 
name="0494c04" id="0494c04"></a>迎送必降雲雨。冥期無爽十有餘載。常於<a 
name="0494c05" id="0494c05"></a>食後講前假寐偃息。及講時將至。輒見朱<a 
name="0494c06" id="0494c06"></a>衣人。喚曰。法師好起也。陳領軍將軍任忠。<a 
name="0494c07" id="0494c07"></a>少為將帥。雅好畋遊。然宿植勝因。善機將<a 
name="0494c08" id="0494c08"></a>發。庖&#x53A8;饔餼悉放奇光。&#x89A9;而怪之。竊懷憂<a 
name="0494c09" id="0494c09"></a>懼。夜夢異人來謂己曰。如請東安講。則所<a 
name="0494c10" id="0494c10"></a>見必當無憂。既而覺悟。歡喜踊躍。罝罦矰<a 
name="0494c11" id="0494c11"></a>繳一時焚燼。仍屈兩夏。於府講說。因此懺<a 
name="0494c12" id="0494c12"></a>悔承持二經受不殺戒。故靈&#x8FF9;寔繁未陳<a 
name="0494c13" id="0494c13"></a>萬一。凡講成實玄義六十三遍。論文十五<a 
name="0494c14" id="0494c14"></a>遍。涅槃大品各二十餘遍。五十許年法事相<a 
name="0494c15" id="0494c15"></a>接。自餘眾部略而不載。菩薩戒弟子司空吳<a 
name="0494c16" id="0494c16"></a>明徹等。公侯將相貴遊朝士數千餘人。難<a 
name="0494c17" id="0494c17"></a>以勝記。弟子智瑜等。以音儀永謝餘論將空<a 
name="0494c18" id="0494c18"></a>非彼豐碑無陳聲實。乃勒銘于寺中。菩薩<a 
name="0494c19" id="0494c19"></a>戒弟子著作郎瑯&#x7458;王胄製文。</p><a 
name="0494c20" id="0494c20"></a><p style="text-indent: 0em; margin-left: 0em"><span class="linehead"></span>釋慧弼。姓蔣氏。常州義興人也。祖玄略以忠<a 
name="0494c21" id="0494c21"></a>孝登朝。父元貺以才華待詔。咸佩印綬<a 
name="0494c22" id="0494c22"></a>並奏弦歌。季父元舉陳世公功。庭列鼓<a 
name="0494c23" id="0494c23"></a>鍾路橫驂駟。車馬之客填階。琴嘯之賓盈<a 
name="0494c24" id="0494c24"></a>席。見弼青襟之年神爽。咸異嗟曰。此子若<a 
name="0494c25" id="0494c25"></a>逢鳳德。終為王佐之才。既挺龍頤。必有封<a 
name="0494c26" id="0494c26"></a>侯之應。弼情存出俗。因而答曰。無為之貴<a 
name="0494c27" id="0494c27"></a>可以娛情。有待之煩徒勞人耳。於即蔬素<a 
name="0494c28" id="0494c28"></a>&#x62EA;遲便思脫&#x8EA7;。陳武龍飛大興元福。永定<a 
name="0494c29" id="0494c29"></a>二年。躬行袞冕為剪周羅。三衣什物一時<a 
name="0495a01" id="0495a01"></a>通給。乃伏業於惠殿寺領法師為弟子。領<a 
name="0495a02" id="0495a02"></a>東南竹箭震澤風聲。王族望僧塗香是屬。弼<a 
name="0495a03" id="0495a03"></a>親承雅訓聽受成實。年登弱冠握錐淮<a 
name="0495a04" id="0495a04"></a>海。值寶梁明上盛弘新實。天宮晃公又敷<a 
name="0495a05" id="0495a05"></a>心論。遂窮神追討務盡教源。所以六足八揵<a 
name="0495a06" id="0495a06"></a>四真五聚。明若指掌罔或有遺。天嘉元年<a 
name="0495a07" id="0495a07"></a>遊諸講肆。旁求俊烈備見百梁。悟茅茨<a 
name="0495a08" id="0495a08"></a>之陋。頻涉三休。恨土階之鄙。乃去小從<a 
name="0495a09" id="0495a09"></a>大徙轍舊章。聽紹隆哲公弘持四論。纔經<a 
name="0495a10" id="0495a10"></a>一悟功倍常徒。研味數旬精通玄極。是知<a 
name="0495a11" id="0495a11"></a>大智本行。與日月而齊明。名稱普聞。將風<a 
name="0495a12" id="0495a12"></a>雲而共遠。然其神思沈&#x6B1D;詞吐抑揚。剪萬古<a 
name="0495a13" id="0495a13"></a>之盤根。朗百年之闇室。浙左飲德更甚江<a 
name="0495a14" id="0495a14"></a>東。太建十年。下&#x52C5;於長城報德寺。講涅槃<a 
name="0495a15" id="0495a15"></a>法華。瓶錫盈堂簪裾滿席。質疑請道接踵<a 
name="0495a16" id="0495a16"></a>成林。稟戒承歸排肩如市。莫不謂百步<a 
name="0495a17" id="0495a17"></a>之香草或千年之聖人。爰至哲公將乎大<a 
name="0495a18" id="0495a18"></a>漸。仍遣使者召還京室。鸞几麈尾經書<a 
name="0495a19" id="0495a19"></a>義疏。預是講儀一皆付囑。欲令法輪不斷<a 
name="0495a20" id="0495a20"></a>佛種相仍。弼頂受遺令時滿六年。敷演論<a 
name="0495a21" id="0495a21"></a>經各盈十遍。傳授之美復見伊人。隋師伐<a 
name="0495a22" id="0495a22"></a>罪陳運受終。思報地恩言旋故里。安國寺<a 
name="0495a23" id="0495a23"></a>者陳武所營。基趾仍存房廡彫壞。弼蒙<a 
name="0495a24" id="0495a24"></a>犯霜露振錫揚煙。廣率良朋願言修理。故<a 
name="0495a25" id="0495a25"></a>得寺宇光華門房儼麗。故真觀法師製寺<a 
name="0495a26" id="0495a26"></a>碑曰。花塼錦石更累平階。夏藻秋蓮還莊<a 
name="0495a27" id="0495a27"></a>竦塔。月臨月殿。粉壁照於金波。雲映雲臺。<a 
name="0495a28" id="0495a28"></a>畫梁承於玉葉是也。至於經像繕修鍾磬<a 
name="0495a29" id="0495a29"></a>鎔範。其為法利胡可勝言。以開皇十九年<a 
name="0495b01" id="0495b01"></a>正月。忽抱氣疾便覺彌留。至三月半午時<a 
name="0495b02" id="0495b02"></a>從化。春秋六十有三。窆于華陽之山。學士<a 
name="0495b03" id="0495b03"></a>慧方陪隨歲久。義解鉤深。堪任傳燈。咸以<a 
name="0495b04" id="0495b04"></a>付囑。乃立碑於寺云。</p><a 
name="0495b05" id="0495b05"></a><p style="text-indent: 0em; margin-left: 0em"><span class="linehead"></span>釋靈裕。俗姓趙。定州鉅鹿曲陽人也。年居<a 
name="0495b06" id="0495b06"></a>童幼異行感人。每見儀像沙門必形心隨<a 
name="0495b07" id="0495b07"></a>敬。聞屠殺聲相亦切愴胸懷。致使鄉黨傳<a 
name="0495b08" id="0495b08"></a>芳親緣為之止殺。年登六歲便知受戒。父<a 
name="0495b09" id="0495b09"></a>母強之誓心無毀。尋授章本及以千文。不<a 
name="0495b10" id="0495b10"></a>盈晦朔。書誦俱了。至於孝經論語。纔讀文<a 
name="0495b11" id="0495b11"></a>詞兼明注解。由是二親偏愛望嗣門風。年<a 
name="0495b12" id="0495b12"></a>七歲啟父出家。父以慧解夙成。意宗繼世<a 
name="0495b13" id="0495b13"></a>決誓不許。唯令俗學專尋世務礙之道法。<a 
name="0495b14" id="0495b14"></a>裕嘆曰。不得七歲出家。一生壞矣。遂通覽<a 
name="0495b15" id="0495b15"></a>群籍資於父兄。並包括異同深契幽賾。唯<a 
name="0495b16" id="0495b16"></a>老莊及易。未預承傳。年十五潛欲逃世。會<a 
name="0495b17" id="0495b17"></a>丁父艱。便從世疾苫塊縈轉。杖而能起<a 
name="0495b18" id="0495b18"></a>服畢厭俗。心猛不敢辭母。默往趙郡應覺<a 
name="0495b19" id="0495b19"></a>寺。投明寶二禪師而出家焉。其人亦東川之<a 
name="0495b20" id="0495b20"></a>摽領也。既初染大法&#x52C5;令誦經。裕執卷而<a 
name="0495b21" id="0495b21"></a>誓曰。我今將學必先要心。三藏微言定當<a 
name="0495b22" id="0495b22"></a>窮旨。終無處中下之流。暨於儒釋兩教。遍<a 
name="0495b23" id="0495b23"></a>須通曉也。年始弱冠。聞慧光律師英猷<a 
name="0495b24" id="0495b24"></a>鄴下。即往歸稟。會已歿世纔經七日。獨嗟<a 
name="0495b25" id="0495b25"></a>無遇。戒約何依。乃迴投憑師聽於地論。荏<a 
name="0495b26" id="0495b26"></a>苒法席終于三年。二十有二方進具戒。還<a 
name="0495b27" id="0495b27"></a>從明寶二德求為本師。乃皆辭曰。吾為汝<a 
name="0495b28" id="0495b28"></a>緣吾非汝師。可往勝上所也。遂赴定州<a 
name="0495b29" id="0495b29"></a>而受大戒。即誦四分僧祇二戒。自寫其文。<a 
name="0495c01" id="0495c01"></a>八日之中書誦俱了。有定州刺史侯景。訪裕<a 
name="0495c02" id="0495c02"></a>道行奏請度之。隸入公名甚相器重。後南<a 
name="0495c03" id="0495c03"></a>遊漳滏。於隱公所偏學四分。隨聞尋記五<a 
name="0495c04" id="0495c04"></a>卷行之。又以地論初興。惠光開悟之元<a 
name="0495c05" id="0495c05"></a>匠。流衍弘導。道憑即光師之所親承。憑光<a 
name="0495c06" id="0495c06"></a>並有別傳。裕依憑法席。晨夜幽通發奇剖<a 
name="0495c07" id="0495c07"></a>新者。皆共推揖。有齊宣帝盛弘釋典。大統<a 
name="0495c08" id="0495c08"></a>法上勢覆群英。學者望風。嚮附用津僥倖。<a 
name="0495c09" id="0495c09"></a>唯裕仗節專貞。卓然不偶倫類。但慮未聞<a 
name="0495c10" id="0495c10"></a>所聞。用為翹結耳。後上統深委高亮欽而<a 
name="0495c11" id="0495c11"></a>敬之。自此專業華嚴涅槃地論律部。皆博<a 
name="0495c12" id="0495c12"></a>尋舊解穿鑿新異。唯大集般若觀經遺教等<a 
name="0495c13" id="0495c13"></a>疏。拔思胸襟非師講授。又從安遊榮等三<a 
name="0495c14" id="0495c14"></a>師聽雜心義。嵩林二師學成實論。功將一<a 
name="0495c15" id="0495c15"></a>紀解貫二乘。綱領有存皆備科舉。而精爽<a 
name="0495c16" id="0495c16"></a>弘贍理相兼通。曾與諸僧共談儒教。旁有<a 
name="0495c17" id="0495c17"></a>講席。參涉間聞兩聽同散。竟以相聞覆述句<a 
name="0495c18" id="0495c18"></a>義並無一遺。由此鄴下擅名遐邇馳譽。且<a 
name="0495c19" id="0495c19"></a>而剛梗嚴毅守節自專。至於都講覆述勵<a 
name="0495c20" id="0495c20"></a>懷非任。世供道望銷聲避隱。有事不獲已<a 
name="0495c21" id="0495c21"></a>者。讓而受之。夏居十二。鄴京創講名節既著。<a 
name="0495c22" id="0495c22"></a>言令若新。預聽歸依遂號為裕菩薩也。皆<a 
name="0495c23" id="0495c23"></a>從受戒三聚。大法自此廣焉。因以導物為<a 
name="0495c24" id="0495c24"></a>恒務矣。意存綱領不在章句。致有前後<a 
name="0495c25" id="0495c25"></a>重解言義不同。亡筌者會其宗歸。循文者<a 
name="0495c26" id="0495c26"></a>失其宏趣。會齊后染患願講華嚴。昭玄諸<a 
name="0495c27" id="0495c27"></a>統舉裕以當法主。四方一會雅為稱先。時<a 
name="0495c28" id="0495c28"></a>有雄雞一頭常隨眾聽。逮于講散乃大鳴<a 
name="0495c29" id="0495c29"></a>高飛。西南樹上經夜而終。俄爾疾遂有瘳。<a 
name="0496a01" id="0496a01"></a>斯亦通感之明應也。內宮由是施袈裟三百<a 
name="0496a02" id="0496a02"></a>領。裕受而散之。文宣之世立寺非一。&#x52C5;召<a 
name="0496a03" id="0496a03"></a>德望並處其中。國俸所資隆重相架。裕時<a 
name="0496a04" id="0496a04"></a>&#x6B1D;為稱首。令住官寺。乃固讓曰。國意深重<a 
name="0496a05" id="0496a05"></a>德非其人。幸以此利授堪受者。其高謝榮<a 
name="0496a06" id="0496a06"></a>時為類若此。有善生法供則受而無憚。其<a 
name="0496a07" id="0496a07"></a>攝引陶化又若此也。故其所行藏。不為世<a 
name="0496a08" id="0496a08"></a>情之所同測矣。年四十有七。將&#x96A3;知命。便<a 
name="0496a09" id="0496a09"></a>即澄一心想禪慮巖阿。未盈炎溽。范陽盧<a 
name="0496a10" id="0496a10"></a>氏聞風遠請。裕乘時弘濟不滯行理。便往<a 
name="0496a11" id="0496a11"></a>赴焉。至止講供。常溢千人。聽徒嘉慶前後<a 
name="0496a12" id="0496a12"></a>重疊。後還鄴下。與諸法師連座談說。齊安<a 
name="0496a13" id="0496a13"></a>東王婁叡。致敬諸僧次至裕前。不覺怖而<a 
name="0496a14" id="0496a14"></a>流汗。退問知其異度。即奉為戒師。寶山<a 
name="0496a15" id="0496a15"></a>一寺裕之經始。叡為施主傾撒金貝。其潛<a 
name="0496a16" id="0496a16"></a>德感人又此類也。周氏滅齊。二教淪沒。乃<a 
name="0496a17" id="0496a17"></a>潛形世壤。衣以斬縗三升之布。頭絰麻帶如<a 
name="0496a18" id="0496a18"></a>喪考妣。誓得佛法更始方襲舊儀。引同侶<a 
name="0496a19" id="0496a19"></a>二十餘人居于聚落。夜談正理書讀俗書。<a 
name="0496a20" id="0496a20"></a>學既探幽隨覽綴述。各有部類。名如後列。<a 
name="0496a21" id="0496a21"></a>時屬儉歲糧粒無路。造卜書一卷。令占之<a 
name="0496a22" id="0496a22"></a>取價。日米二升以為恒調。既而言若知來。<a 
name="0496a23" id="0496a23"></a>疑者叢鬧。得米遂多。裕曰。先民有言。舐蜜<a 
name="0496a24" id="0496a24"></a>刃傷。驗於今矣。索取卜書對眾焚之。日<a 
name="0496a25" id="0496a25"></a>別自往。須臾獲價。卷席而歸。所得食調及<a 
name="0496a26" id="0496a26"></a>時將返。用供同厄遂達有年。大隋運興。載<a 
name="0496a27" id="0496a27"></a>昌釋教。裕德光先彥即預搜揚。開皇三年<a 
name="0496a28" id="0496a28"></a>相州刺史樊叔略。創弘講會延請諸僧。並<a 
name="0496a29" id="0496a29"></a>立節前標遺法明寄。一期影嚮千計盈門。<a 
name="0496b01" id="0496b01"></a>裕當元帝允副玄望。有&#x52C5;令立僧官。略<a 
name="0496b02" id="0496b02"></a>乃舉為都統。因語略曰。統都之德。裕德非<a 
name="0496b03" id="0496b03"></a>其德。統都之用。裕用非其用。既其德用非<a 
name="0496b04" id="0496b04"></a>器。事理難從。僉謂。捨於此人則薦失綱<a 
name="0496b05" id="0496b05"></a>要。後更伸請。乃潛遊燕趙。五年行化道振<a 
name="0496b06" id="0496b06"></a>兩河。開皇十年在洺州靈通寺。夜於庭中<a 
name="0496b07" id="0496b07"></a>得書一牒。言述命報厄在咸陽。初莫測其<a 
name="0496b08" id="0496b08"></a>然也。至于明年。文帝崇仰釋門遠訊髦彥。<a 
name="0496b09" id="0496b09"></a>皆云。裕德覆時望矣。因下詔曰。敬問相州<a 
name="0496b10" id="0496b10"></a>大慈寺靈裕法師。朕遵崇三寶歸向情深。恒<a 
name="0496b11" id="0496b11"></a>願闡揚大乘護持正法。法師梵行精淳理<a 
name="0496b12" id="0496b12"></a>義淵遠。弘通玄教開導聾瞽。道俗欽仰思<a 
name="0496b13" id="0496b13"></a>作福田。京師天下具瞻四方輻湊。故遠召<a 
name="0496b14" id="0496b14"></a>法師共營功業。宜知朕意早入京也。裕<a 
name="0496b15" id="0496b15"></a>得書惟曰。咸陽之厄驗於斯矣。然命有隨<a 
name="0496b16" id="0496b16"></a>遭。可辭以疾。又曰業緣至矣。聖亦難違。乃<a 
name="0496b17" id="0496b17"></a>步入長安不乘官乘。時年七十有四。&#x52C5;遣<a 
name="0496b18" id="0496b18"></a>勞待令住興善。仍詔所司咸集僧望評<a 
name="0496b19" id="0496b19"></a>立國統。眾議咸屬莫有異詞。裕笑曰。當相<a 
name="0496b20" id="0496b20"></a>通委何用云云。遂表辭請還。置言詳覈。帝<a 
name="0496b21" id="0496b21"></a>覽表究情。依即聽返。僕射高&#x9834;等。意存統<a 
name="0496b22" id="0496b22"></a>重。又表請留。帝即下&#x52C5;。令且住此。裕曰。一<a 
name="0496b23" id="0496b23"></a>國之主義無二言。今復重留情所未可。告<a 
name="0496b24" id="0496b24"></a>門人曰。王臣親附久有誓言。近則侮人輕<a 
name="0496b25" id="0496b25"></a>法。退則不無遙敬。故吾斟酌向背耳。尋復<a 
name="0496b26" id="0496b26"></a>三&#x52C5;固邀。裕較執如上。帝語蘇威曰。朕<a 
name="0496b27" id="0496b27"></a>知裕師綱正。是自在人。誠不可屈節。乃<a 
name="0496b28" id="0496b28"></a>&#x52C5;左僕射高&#x9834;右僕射蘇威納言虞慶則總<a 
name="0496b29" id="0496b29"></a>管賀若弼等諸公詣寺宣旨。代帝受戒懺<a 
name="0496c01" id="0496c01"></a>罪。并送綾錦衣服絹三百段。助營山寺。御<a 
name="0496c02" id="0496c02"></a>自注額可號靈泉。資送優給有逾常准。<a 
name="0496c03" id="0496c03"></a>力步而歸達于本邑。顧而言曰。往返之弊厄<a 
name="0496c04" id="0496c04"></a>不亡乎。由是&#x52C5;問屢馳。<span class="gaiji">嚫<!--gaiji,嚫,1[貝*親],2&#x478B;,3--></span>錫重沓。稽疑請<a 
name="0496c05" id="0496c05"></a>決者不遠而至餐風沐道者復結於前矣。<a 
name="0496c06" id="0496c06"></a>裕末又住演空寺。相州治西。秉操彌堅履<a 
name="0496c07" id="0496c07"></a>行逾肅。帝聞之又下詔曰。敬問演空寺大<a 
name="0496c08" id="0496c08"></a>德靈裕法師。朕遵仰聖教重興三寶。欲使<a 
name="0496c09" id="0496c09"></a>生靈咸蒙福力。法師捨離塵俗投旨法門。精<a 
name="0496c10" id="0496c10"></a>誠若此。深副朕懷。其為國主思問如此類<a 
name="0496c11" id="0496c11"></a>也。及仁壽中年。分布舍利諸州起塔。多有<a 
name="0496c12" id="0496c12"></a>變瑞。時人咸嘉為吉徵也。裕聞而歎曰。此<a 
name="0496c13" id="0496c13"></a>相禍福兼表矣。由雜白花白樹白塔白雲。相<a 
name="0496c14" id="0496c14"></a>現吉緣。所為凶兆。眾初不信之也。俄而獻<a 
name="0496c15" id="0496c15"></a>后文帝相次昇遐。一國素衣。斯言有據。相<a 
name="0496c16" id="0496c16"></a>州刺史內陽公薛胄所住堂礎忽變為玉。胄<a 
name="0496c17" id="0496c17"></a>謂為善徵也。設齋慶之。裕曰。斯琉璃耳。宜<a 
name="0496c18" id="0496c18"></a>慎之戒之。可禳之以福。胄不從其言。<a 
name="0496c19" id="0496c19"></a>後楊諒起逆。事有相緣。乃流之邊裔。追悔<a 
name="0496c20" id="0496c20"></a>昔言不慎之晚矣。又於寒陵山所造九級<a 
name="0496c21" id="0496c21"></a>浮圖。仁壽末歲止營四層。裕一旦急催曰。一<a 
name="0496c22" id="0496c22"></a>切無常事有障絕。通夜累構將結八重。命<a 
name="0496c23" id="0496c23"></a>令斷作。僅得施座安橙。值晉陽事故。生<a 
name="0496c24" id="0496c24"></a>民無措其手足。裕命復懸於後載。其先見之<a 
name="0496c25" id="0496c25"></a>明皆若此也。於時鄴下昌言。裕師將過世<a 
name="0496c26" id="0496c26"></a>矣。道俗雲合同稟歸戒。訪傳音之無從。裕<a 
name="0496c27" id="0496c27"></a>亦信福命之云盡。乃示誨善惡勵諸門人。<a 
name="0496c28" id="0496c28"></a>從覺不愈。至第七日援筆制詩二首。<a 
name="0496c29" id="0496c29"></a>初篇哀速終曰。今日坐高堂。明朝臥長棘。<a 
name="0497a01" id="0497a01"></a>一生聊已竟。來報將何息。其二悲永殞曰<a 
name="0497a02" id="0497a02"></a>命斷辭人路。骸送鬼門前。從今一別後。更<a 
name="0497a03" id="0497a03"></a>會幾何年。至夜告侍者曰。痛今在背。吾將<a 
name="0497a04" id="0497a04"></a>去矣。至于三更忽覺異香滿室。內外驚<a 
name="0497a05" id="0497a05"></a>之。裕靜慮口緣念佛。相繼達于明相。奄<a 
name="0497a06" id="0497a06"></a>終于演空寺焉。春秋八十有八。即大業元年<a 
name="0497a07" id="0497a07"></a>正月二十二日也。哀動山世。即殯於寶山<a 
name="0497a08" id="0497a08"></a>靈泉寺側。起塔崇焉。初裕清貞潔己正氣<a 
name="0497a09" id="0497a09"></a>雲霄。器識堅明抗&#x8FF9;塵表。師資傳授斯寄得<a 
name="0497a10" id="0497a10"></a>人。身佩白光映照幽晦。眄睞高視瞻見遠<a 
name="0497a11" id="0497a11"></a>近。而奉禁自守杜絕世煩。虔虔附道克念<a 
name="0497a12" id="0497a12"></a>齊聖。母病綿篤追赴已終。中路聞之竟不<a 
name="0497a13" id="0497a13"></a>親對。嗟曰。我來看母今何所看。宜歸鄴寺<a 
name="0497a14" id="0497a14"></a>為生來福耳。割略親愛如此之類。至於<a 
name="0497a15" id="0497a15"></a>弘法軌模。萬代宗轄。志存遠大不<span class="gaiji">[戶@句]<!--gaiji,,1[戶@句],2&#x22A41;,3--></span>偏<a 
name="0497a16" id="0497a16"></a>授。故有單講雙時。雅為恒度。略文對講生<a 
name="0497a17" id="0497a17"></a>常不經必有傳講。要須延請供承顒仰方<a 
name="0497a18" id="0497a18"></a>登法座。嘗有一處敷演將半。因行遊觀乃<a 
name="0497a19" id="0497a19"></a>近&#x97EE;園問其本緣云。是講主所有。裕曰。<a 
name="0497a20" id="0497a20"></a>弘法之始為遣過原。惡業未傾清通焉在。<a 
name="0497a21" id="0497a21"></a>此講不可再也。宜即散之。便執錫持衣徑<a 
name="0497a22" id="0497a22"></a>辭而出。講主曰。法師但講。此業易除耳。復<a 
name="0497a23" id="0497a23"></a>未足憂之。便借倩村民犁具。一時耕殺四<a 
name="0497a24" id="0497a24"></a>十畝&#x97EE;。擬種穀田。斯道俗相依。言行無越。<a 
name="0497a25" id="0497a25"></a>一人而已。其講悟也始微終著。聲氣雄遠辯<a 
name="0497a26" id="0497a26"></a>對無滯言罕重宣。或一字盤桓動移數日。<a 
name="0497a27" id="0497a27"></a>或一上之中便銷數卷。及至後講更改前<a 
name="0497a28" id="0497a28"></a>科。增減出沒乘機顯晦致學者疑焉。裕曰。<a 
name="0497b01" id="0497b01"></a>此大士之宏規也。豈可以恒情而斷之。故<a 
name="0497b02" id="0497b02"></a>十夏初登。而為領袖傾敬。或大德同集間<a 
name="0497b03" id="0497b03"></a>以謔情。及裕之臨席。無不肅然自持諠鬧<a 
name="0497b04" id="0497b04"></a>攸靜。所以下座尼眾莫敢面參。而性剛威<a 
name="0497b05" id="0497b05"></a>爽服章&#x9E81;弊。貴達之與廝下。承對一焉。去來<a 
name="0497b06" id="0497b06"></a>自彼曾無迎送。故通儒開士積疑請決。藝<a 
name="0497b07" id="0497b07"></a>術異能抱策呈解。皆頂受絕歎。言不寫情。<a 
name="0497b08" id="0497b08"></a>可謂坐鎮雅俗於斯人矣。故鄴下諺曰衍法<a 
name="0497b09" id="0497b09"></a>師伏道不伏俗。裕法師道俗俱伏。誠其應<a 
name="0497b10" id="0497b10"></a>對無思發言成論故也。又營諸福業。寺宇<a 
name="0497b11" id="0497b11"></a>靈儀。後於寶山造石龕一所。名為金剛。性<a 
name="0497b12" id="0497b12"></a>力住持。那羅延窟面別鑴法滅之相。山幽林<a 
name="0497b13" id="0497b13"></a>竦言切事彰。每春遊山之僧。皆往尋其文理。<a 
name="0497b14" id="0497b14"></a>讀者莫不歔欷而持操矣。其遺&#x8FF9;感人如<a 
name="0497b15" id="0497b15"></a>此。自前後行施悲敬兼之。袈裟為惠出過<a 
name="0497b16" id="0497b16"></a>千領。疾苦所及醫療繁多。但得厚味先必<a 
name="0497b17" id="0497b17"></a>奉僧。身預倫伍片無貯納。講授之隙正面<a 
name="0497b18" id="0497b18"></a>西方。凡所涕&#x6DB6;返而咽之。一報無棄。形<a 
name="0497b19" id="0497b19"></a>不妄涉口不淨詞。人畜訓誨絕於呵捶。<a 
name="0497b20" id="0497b20"></a>乃至責問童稚誡約門人。自述己名彼號<a 
name="0497b21" id="0497b21"></a>仁者。苦言切斷聞者淚流。自有師資希附<a 
name="0497b22" id="0497b22"></a>斯軌年登耳順養眾兩堂。簡以未具異室<a 
name="0497b23" id="0497b23"></a>將撫。言行有濫即令出眾。非律所許。寺<a 
name="0497b24" id="0497b24"></a>法不停女人尼眾。誓不授戒。及所住房由<a 
name="0497b25" id="0497b25"></a>來禁約不令登踐斯勵俗後代之弘略也。<a 
name="0497b26" id="0497b26"></a>沙彌受具和上德難。故盡報不行。自餘師<a 
name="0497b27" id="0497b27"></a>證至時臨眾。若授以三聚則七眾備傳。故<a 
name="0497b28" id="0497b28"></a>使弘法之時方聽女眾入寺。並後入先出直<a 
name="0497b29" id="0497b29"></a>往無留。致有法席清嚴嚮傳<span class="gaiji">宇<!--gaiji,宇,1[宋-木+禹],2&#x3762;,3--></span>內。侍者供<a 
name="0497c01" id="0497c01"></a>給不預沙彌。僧制澄正無論主客。內惟護<a 
name="0497c02" id="0497c02"></a>法外肅愆過。身服清修不御綾綺。垂裙踝<a 
name="0497c03" id="0497c03"></a>上四指。衫袖僅與肘齊。祇支極長至脛而<a 
name="0497c04" id="0497c04"></a>已。設見衣制過度則處眾割之。故方裙正<a 
name="0497c05" id="0497c05"></a>背大氈被褥。皮革上色錢寶等物。並不入<a 
name="0497c06" id="0497c06"></a>房。何況身履而為資具。斯又處儉之後教<a 
name="0497c07" id="0497c07"></a>矣。常服五條由來以布。縱有繒帛成施。終<a 
name="0497c08" id="0497c08"></a>以惠人。祇支亦爾。餘則弊納而已。世有激<a 
name="0497c09" id="0497c09"></a>刺。頗用以為邀名者。時或達之。裕曰。吾聞<a 
name="0497c10" id="0497c10"></a>君子爭名小人爭利。復何辭乎。或曰。名本<a 
name="0497c11" id="0497c11"></a>利緣耳。裕曰。吾得利便失名矣。又曰。此乃<a 
name="0497c12" id="0497c12"></a>詐為善相。答曰。猶勝真心為罪也。時人以<a 
name="0497c13" id="0497c13"></a>為佳言。其志行之儀可垂世範。故傳者不<a 
name="0497c14" id="0497c14"></a>漏其節焉。自年三十即存著述。初造十地<a 
name="0497c15" id="0497c15"></a>疏四卷。地持維摩波若疏各兩卷。華嚴疏及<a 
name="0497c16" id="0497c16"></a>旨歸合九卷。涅槃疏六卷。大集疏八卷。四分<a 
name="0497c17" id="0497c17"></a>律疏五卷。大乘義章四卷。勝鬘央掘壽觀仁<a 
name="0497c18" id="0497c18"></a>王毘尼母往生論上下生遺教等諸經各為<a 
name="0497c19" id="0497c19"></a>疏記。成實毘曇智論各抄五卷。聖&#x8FF9;記兩卷<a 
name="0497c20" id="0497c20"></a>佛法東行記眾經宗要譯經體式受菩薩戒法<a 
name="0497c21" id="0497c21"></a>并戒本首尾注華嚴等經論序大小乘同異論<a 
name="0497c22" id="0497c22"></a>舍利目連傳御眾法等。各有聚類。宗要可<a 
name="0497c23" id="0497c23"></a>傳。又製安民論陶神論各十卷。勸信釋宗論<a 
name="0497c24" id="0497c24"></a><span class="gaiji">[穀-禾+卵]<!--gaiji,,1[穀-禾+卵],2&#x3C89;,3--></span>卵成殺論字本七卷。莊記老綱式經兆緯<a 
name="0497c25" id="0497c25"></a>相錄醫決符禁法文斷水蟲序齊世三寶記滅<a 
name="0497c26" id="0497c26"></a>法記光師弟子十德記僧制寺誥十怨十志頌<a 
name="0497c27" id="0497c27"></a>齊亡消日頌觸事申情頌寺破報應記孝經義<a 
name="0497c28" id="0497c28"></a>記三行四去頌詩評并雜集等五十餘卷。久行<a 
name="0497c29" id="0497c29"></a>於世。言無華侈。微涉古製。略情取理者久<a 
name="0498a01" id="0498a01"></a>而味之。又凡授法意專行用。有返斯趣<a 
name="0498a02" id="0498a02"></a>者。告曰。原聖人垂教教被行人。人既不行<a 
name="0498a03" id="0498a03"></a>還同不學。有違者驅出。斯又重法成人者<a 
name="0498a04" id="0498a04"></a>也。觀裕安民陶神二論。意在傳燈惠流民<a 
name="0498a05" id="0498a05"></a>品。篤識高行此焉攸屬。有黃龍沙門。鄴中<a 
name="0498a06" id="0498a06"></a>同聽經論。禪律罔不吞委行解相貫。學者<a 
name="0498a07" id="0498a07"></a>傳之將返燕郡。故來別裕。乃致請曰。願<a 
name="0498a08" id="0498a08"></a>垂示一言要法所謂即解即行而能長益沙<a 
name="0498a09" id="0498a09"></a>門道行者。裕曰。必如來言臨別相告。後將<a 
name="0498a10" id="0498a10"></a>首路。裕曰。經誥禪律恐雜聖心。高僧一傳即<a 
name="0498a11" id="0498a11"></a>凡景行。輒以相酬可為神用耳。其人欣戴齎<a 
name="0498a12" id="0498a12"></a>傳還鄉。斯寔殷鑒物表機悟有宗也。又生<a 
name="0498a13" id="0498a13"></a>常處眾必先端首。說戒羯磨無傳欲法。諷<a 
name="0498a14" id="0498a14"></a>諫之術聞者如流。當於京輦入淨影寺。正<a 
name="0498a15" id="0498a15"></a>值布薩徑坐堂中。見遠公說欲。裕抗聲<a 
name="0498a16" id="0498a16"></a>曰。慧遠讀疏而云。法事因緣眾僧聽戒。可<a 
name="0498a17" id="0498a17"></a>是魔說。合座驚起怪斥其言。識者告遠。遠<a 
name="0498a18" id="0498a18"></a>趨而詣堂。裕曰。聞仁弘法身令易傳。凡<a 
name="0498a19" id="0498a19"></a>習尚欣。聖禁寧准。遠頂禮自誡銜泣受之。<a 
name="0498a20" id="0498a20"></a>由是至終遠常赴集。其生物信順皆若此<a 
name="0498a21" id="0498a21"></a>焉。自東夏法流。化儀異等。至於立教施行<a 
name="0498a22" id="0498a22"></a>取信千載者。裕其一矣。</p><a 
name="0498a23" id="0498a23"></a><p style="text-indent: 0em; margin-left: 0em"><span class="linehead"></span>釋慧藏。姓郝氏。趙國平棘人。十一出家即<a 
name="0498a24" id="0498a24"></a>流聽視。未登冠具屢講涅槃。剖折深奇<a 
name="0498a25" id="0498a25"></a>符契文旨。及律儀圓備更業毘尼。行等明<a 
name="0498a26" id="0498a26"></a>珠解逾前達。未聽智論十地華嚴般若等<a 
name="0498a27" id="0498a27"></a>經論博見之舉人誰肯推。但深窮性體義<a 
name="0498a28" id="0498a28"></a>難抑伏。皆仰謝高斷罕不師焉。年登不惑<a 
name="0498a29" id="0498a29"></a>乃潛于鵲山。木食泉漿澄心玄奧。研詳雖<a 
name="0498b01" id="0498b01"></a>廣而以華嚴為本宗。洞盡幽微未測邪<a 
name="0498b02" id="0498b02"></a>正。仰託聖助希示是非。登即夜降靈感。空<a 
name="0498b03" id="0498b03"></a>中聲言是是。既聞斯告因撰義疏。躬自傳<a 
name="0498b04" id="0498b04"></a>揚。絓預學流普皆餐揖。齊主武成降書邀<a 
name="0498b05" id="0498b05"></a>請。於太極殿開闡華嚴。法侶雲繁士族咸<a 
name="0498b06" id="0498b06"></a>集。時共榮之。為大觀之盛也。自爾專弘此<a 
name="0498b07" id="0498b07"></a>部。傳習彌布。屬周毀經道。&#x5257;&#x8FF9;人間。&#x62EA;息<a 
name="0498b08" id="0498b08"></a>煙霞保護承網。隋初開法即預出家。講散<a 
name="0498b09" id="0498b09"></a>幽旨歸途開悟。化自東川風行草偃。行成<a 
name="0498b10" id="0498b10"></a>達義德以誘仁。&#x6C37;玉方心松筠等質。故法<a 
name="0498b11" id="0498b11"></a>雨常流仁風普扇。致使道俗慶其來蘇。蒙<a 
name="0498b12" id="0498b12"></a>心重其開獎。開皇七年。文帝承敬德音遠<a 
name="0498b13" id="0498b13"></a>遣徵請。蒲輪既降無爽綸言。藏乘機立教<a 
name="0498b14" id="0498b14"></a>利見大人。杖錫京輩仍即謁帝承明。亟陳<a 
name="0498b15" id="0498b15"></a>奧旨。凡所陶誘允副天心。即六大德之一<a 
name="0498b16" id="0498b16"></a>也。有&#x52C5;加之殊禮。故二紀之內四時不墜。<a 
name="0498b17" id="0498b17"></a>後以般若釋論群唱者。多至於契賞皆無<a 
name="0498b18" id="0498b18"></a>與尚。時有沙門智穩僧朗法彥等。並京室德<a 
name="0498b19" id="0498b19"></a>望神慧&#x5CEF;起。祖承舊習希奉新文乃請開<a 
name="0498b20" id="0498b20"></a>講金剛般若論。藏氣截雲霞。智隆時烈。將<a 
name="0498b21" id="0498b21"></a>欲救拯焚溺。即而演之。于時年屬秋方。思<a 
name="0498b22" id="0498b22"></a>力虛廓。但控舉綱致。標異新理。統結詞義。<a 
name="0498b23" id="0498b23"></a>言無浮汎。故稟益之徒恐其聲止。皆崇而<a 
name="0498b24" id="0498b24"></a>敬焉。以大業元年十一月二十九日。遘疾卒<a 
name="0498b25" id="0498b25"></a>於空觀寺。春秋八十有四。臨終誠心曠<a 
name="0498b26" id="0498b26"></a>濟。累屬露骸。弟子奉謹遺訣。陳屍林麓。<a 
name="0498b27" id="0498b27"></a>掩骸修塔。樹于終南山至相寺之前&#x5CEF;焉。<a 
name="0498b28" id="0498b28"></a>立銘表德鐫於塔。後沙門明則為製碑文。<a 
name="0498b29" id="0498b29"></a>見之別集。</p><a 
name="0498c01" id="0498c01"></a><p style="text-indent: 0em; margin-left: 0em"><span class="linehead"></span>釋智脫。俗姓蔡氏。其先濟陽考城人也。後因<a 
name="0498c02" id="0498c02"></a>流宦故復為江都郡人焉。祖平齊新昌太<a 
name="0498c03" id="0498c03"></a>守。父遠珍梁北兗州司馬。脫初誕之夕神光<a 
name="0498c04" id="0498c04"></a>照室。旬日之間枯泉自涌。斯蓋智炬欲明法<a 
name="0498c05" id="0498c05"></a>流將導之徵也。然其幼而風儀&#x9834;秀氣調清<a 
name="0498c06" id="0498c06"></a>遠。七歲出家。為鄴下&#x9834;法師帝子。&#x9834;法侶鴛<a 
name="0498c07" id="0498c07"></a>鴻釋門龍象。華嚴十地冠絕漳流。乃專經請<a 
name="0498c08" id="0498c08"></a>道分陰無棄。宮牆重仞咸得其門。久之<a 
name="0498c09" id="0498c09"></a>又&#x89A9;強師成實及毘曇論。分流異<span class="corr" title='[泒&gt;派] cf.【麗】'>派</span>濫觴必<a 
name="0498c10" id="0498c10"></a>盡。盤根錯節遊刃有餘。即於大眾便事覆<a 
name="0498c11" id="0498c11"></a>講。寫瓶珠貫驗在於茲。緇素嗟服咸高<a 
name="0498c12" id="0498c12"></a>神略。時丹陽莊嚴寺<span class="gaiji">皭<!--gaiji,皭,1[日*爵],2&#x3B2D;,3--></span>法師。成論之美名<a 
name="0498c13" id="0498c13"></a>實騰涌。遠近朝宗獨步江表。脫乃服義下風<a 
name="0498c14" id="0498c14"></a>思餐法味。既適金陵研幾幽旨。精統詞<a 
name="0498c15" id="0498c15"></a>理馳譽兩都。每宴居避席請談玄論。<span class="gaiji">皭<!--gaiji,皭,1[日*爵],2&#x3B2D;,3--></span><a 
name="0498c16" id="0498c16"></a>師深加賞讚。稱為重器。及高座云亡三千<a 
name="0498c17" id="0498c17"></a>咸在。爰命門徒以相付囑。乃續敷義席常<a 
name="0498c18" id="0498c18"></a>轉法輪。莊嚴之部於斯榮盛。既揖論主之<a 
name="0498c19" id="0498c19"></a>知人。又歎傳燈之弘教。故彫琢門侶無輟<a 
name="0498c20" id="0498c20"></a>於時。眾侶百餘一期俊<span class="corr" title='[又&gt;乂] cf.【麗】'>乂</span>。成其器者九十<a 
name="0498c21" id="0498c21"></a>許人。據此敷揚之功。今古罕類也。陳至德<a 
name="0498c22" id="0498c22"></a>中。帝請入內。講說開悟亟動神機。自鄱陽<a 
name="0498c23" id="0498c23"></a>王伯山兄弟僕射王克中書王固等。敬仰惟<a 
name="0498c24" id="0498c24"></a>深並伸北面。隋祖留心法寶闡揚至教。<a 
name="0498c25" id="0498c25"></a>於岐陽宮建齋發講。有詔於脫先昇寶<a 
name="0498c26" id="0498c26"></a>座。乃遣舍人崔君德宣旨曰。昔獨步一方<a 
name="0498c27" id="0498c27"></a>未足為貴。今為四海論主始見英才云<a 
name="0498c28" id="0498c28"></a>云。脫即發言抗論剖斷如流。莫不緘口卷<a 
name="0498c29" id="0498c29"></a>舌迴車復路。冕旒清耳屢動晬容。群辟解<a 
name="0499a01" id="0499a01"></a>頤日仄忘倦。煬帝作牧<span class="gaiji">[邱-丘+千]<!--gaiji,,1[邱-丘+千],2&#x48B4;,3--></span>江。初建慧日<a 
name="0499a02" id="0499a02"></a>盛搜異藝。海岳搜揚。脫以慧業超悟。爰始<a 
name="0499a03" id="0499a03"></a>霑預。既處齊衡功倍勵業。日夕相係通眄<a 
name="0499a04" id="0499a04"></a>諸部。而標勇無前出言成論。鼓激支派深<a 
name="0499a05" id="0499a05"></a>有會宗。故道場英賢學門崇仰而脫雅為論<a 
name="0499a06" id="0499a06"></a>士眾所推焉。後隨帝入京。住日嚴寺。遣<a 
name="0499a07" id="0499a07"></a>學士諸葛&#x9834;齎教書請講。於即奉命成化<a 
name="0499a08" id="0499a08"></a>宣譽天朝。自江南成實並述義章。至於論<a 
name="0499a09" id="0499a09"></a>文曾無顧涉。脫憤激先達。創問其論。命<a 
name="0499a10" id="0499a10"></a>筆制疏消散有聞。更使德溢由來。重新其<a 
name="0499a11" id="0499a11"></a>美自帝居望苑大緝玄猷。以脫譽動物<a 
name="0499a12" id="0499a12"></a>情。下令使修論疏。素已條貫卷帙將成。乃<a 
name="0499a13" id="0499a13"></a>結為四十卷。尋用奏聞。及獻后既崩福事宏<a 
name="0499a14" id="0499a14"></a>顯。乃召日嚴英達五十許人。承明內殿連時<a 
name="0499a15" id="0499a15"></a>行道。尋又下令講淨名經。儲后親臨時為<a 
name="0499a16" id="0499a16"></a>盛集。沙門吉藏命章元坐。詞鋒奮發掩蓋玄<a 
name="0499a17" id="0499a17"></a>儒。道俗翕然莫不傾首。脫以同法相讓。未<a 
name="0499a18" id="0499a18"></a>得盡言。藏乃顯德自矜。微相指斥。文至三<a 
name="0499a19" id="0499a19"></a>解脫門。脫問曰。三解脫門以何箭射。藏曰。<a 
name="0499a20" id="0499a20"></a>未解彎弧。何論放箭。脫即引據徵勘超拔<a 
name="0499a21" id="0499a21"></a>新奇。遂使投解莫從處坐緘默。殿下乃分<a 
name="0499a22" id="0499a22"></a>品量德依位演之。既即席端便盡胸臆。<a 
name="0499a23" id="0499a23"></a>仍令與道莊法師遞昇高座共談玄理。<a 
name="0499a24" id="0499a24"></a>賓主無竭貴達咸欣。嗣后嗟味載形音旨。<a 
name="0499a25" id="0499a25"></a>頻遣庶子張衡。殷勤稱敘曰。法師才學鉤<a 
name="0499a26" id="0499a26"></a>深。古今罕例。仰觀談說稱實不虛。覽所<a 
name="0499a27" id="0499a27"></a>撰論疏。光溢心目。可更造淨名疏及大小<a 
name="0499a28" id="0499a28"></a>名教。便給書吏尋錄勒成。釋二乘名教四<a 
name="0499a29" id="0499a29"></a>卷。淨名疏十卷。常自披翫。又遣畫工圖其<a 
name="0499b01" id="0499b01"></a>形於寶臺供養。每彫輦來儀。未嘗不鞠<a 
name="0499b02" id="0499b02"></a>躬致敬。瞻仰遺塵有若真對。初梁代琰法<a 
name="0499b03" id="0499b03"></a>師。撰成論玄義十七卷。文詞繁富難於尋<a 
name="0499b04" id="0499b04"></a>閱。學者相傳莫敢刪正。脫乃研詳領要演<a 
name="0499b05" id="0499b05"></a>暢惟新。理在忘筌義深功倍。卷軸因舊宗<a 
name="0499b06" id="0499b06"></a>旨不殊。當世盛行無不欣慶。斯可謂懸鏡<a 
name="0499b07" id="0499b07"></a>拂而逾明。寶珠鎣而加彩是也。仁壽末年<a 
name="0499b08" id="0499b08"></a>龍飛之始。以脫夙昔敦厚情在深衷。賜帛<a 
name="0499b09" id="0499b09"></a>四百段。用隆厥德也。大業元年隨駕雒邑。<a 
name="0499b10" id="0499b10"></a>二年暮冬見身有疾。自強不息猶事法筵。<a 
name="0499b11" id="0499b11"></a>三年正月九日。弟子智翔智僔侍疾。忽有異<a 
name="0499b12" id="0499b12"></a>香滿室赤光照牖。即夜香水盥漱。遺疏周<a 
name="0499b13" id="0499b13"></a>悉。端坐正念以至無常。時年六十有七乘輿<a 
name="0499b14" id="0499b14"></a>震悼賻贈優厚。&#x52C5;施物三百段。喪事所須隨<a 
name="0499b15" id="0499b15"></a>由供給。又&#x52C5;黃門侍郎張衡監護。自脫之<a 
name="0499b16" id="0499b16"></a>傳道也。聲辯清徹眾莫之諠。標宗控引咸<a 
name="0499b17" id="0499b17"></a>有聯類。章疏雖古陳解若新。每至隱括必<a 
name="0499b18" id="0499b18"></a>重疊研覈。預在講肆永<span class="corr" title='[袪&gt;祛]'>祛</span>昏漠求文檢<a 
name="0499b19" id="0499b19"></a>義功不虛筵。自見弘誘而成清範者。罕<a 
name="0499b20" id="0499b20"></a>繼斯塵矣。初脫每開講題。必夢與優填<a 
name="0499b21" id="0499b21"></a>瑞像齊立。豈非住持三寶功用均也。又諸<a 
name="0499b22" id="0499b22"></a>有疑義昔所未了。輒見梵僧隨方解釋。未<a 
name="0499b23" id="0499b23"></a>亡之前夢一童子。手執蓮華云。天帝釋遣<a 
name="0499b24" id="0499b24"></a>來請講。臨終之日又見此相。觀其叡思通<a 
name="0499b25" id="0499b25"></a>微名高宇內妙感靈應。夫豈徒然。凡講大<a 
name="0499b26" id="0499b26"></a>品涅槃淨名思益各三十許遍。成論文玄各<a 
name="0499b27" id="0499b27"></a>五十遍。傳業學士慧詮道灌詮聲德雙揚灌<a 
name="0499b28" id="0499b28"></a>復立貞梗。各踵敷弘知名當世。又以其年<a 
name="0499b29" id="0499b29"></a>二月二十五日。式建方墳於雒陽縣金谷里<a 
name="0499c01" id="0499c01"></a>之北邙山。樹碑于側。其文隋祕書郎會稽虞<a 
name="0499c02" id="0499c02"></a>世南撰<span class="note">(大業中年。脫之亡後。昔與藏公素情不狎。乃託形於病僧惠畟具述前緣。藏聞而見<a 
name="0499c03" id="0499c03"></a>之。與共論議。傾心盡禮願託舊情。故幽明不墜其緒云)</span>。</p><a 
name="0499c04" id="0499c04"></a><p style="text-indent: 0em; margin-left: 0em"><span class="linehead"></span>釋法澄。吳郡人。少機警善談論。文章書史頗<a 
name="0499c05" id="0499c05"></a>皆綜涉。初從興皇朗公講釋三論。至於教<a 
name="0499c06" id="0499c06"></a>旨乖競者。皆條理而通暢焉。末聚徒立講<a 
name="0499c07" id="0499c07"></a>於江都開善寺。常聽二百餘僧。化洽吳楚<a 
name="0499c08" id="0499c08"></a>傳譽淮海。負帙相趨日增位席。晉王置四<a 
name="0499c09" id="0499c09"></a>道場。澄被召入。安時悟物弘導無絕。仁<a 
name="0499c10" id="0499c10"></a>壽三年。奉令關壤居于日嚴。廣流視聽<a 
name="0499c11" id="0499c11"></a>憲章新致。披講智論聲望彌重。京師碩學<a 
name="0499c12" id="0499c12"></a>咸謁問之。煬帝徙駕東都定鼎伊雒。從出<a 
name="0499c13" id="0499c13"></a>淆右。因疾而終。時年七十餘矣。</p><a 
name="0499c14" id="0499c14"></a><p style="text-indent: 0em; margin-left: 0em"><span class="linehead"></span>釋道莊。楊州建業人。遊踐經史聽習玄論。<a 
name="0499c15" id="0499c15"></a>皆會其標詣。而儀止弘雅立性滔然。故少為<a 
name="0499c16" id="0499c16"></a>同倫所尚。初聽彭城寺瓊法師。稟受成實。<a 
name="0499c17" id="0499c17"></a>宗匠師表門學所推。瓊後年疾相侵。將欲傳<a 
name="0499c18" id="0499c18"></a>緒。通召學徒宗猷顧命。眾咸揖謝於莊。<a 
name="0499c19" id="0499c19"></a>允當遺寄。瓊曰。莊公學業優奧。誠如弘選。<a 
name="0499c20" id="0499c20"></a>理副諸望。用光於後。然其首大足小。終無<a 
name="0499c21" id="0499c21"></a>後成。恐其徙轍餘宗耳。遂不行眾議。莊後<a 
name="0499c22" id="0499c22"></a>果鄙小乘歸崇大法。從興皇朗法師。聽酌<a 
name="0499c23" id="0499c23"></a>四論。一聞神悟挺慧孤超。後入內道場時聲<a 
name="0499c24" id="0499c24"></a>法鼓。一寺榮望無不預筵。諮謁前疑披解<a 
name="0499c25" id="0499c25"></a>無滯年德既富皆敬而推焉。帝昔處蕃。致<a 
name="0499c26" id="0499c26"></a>書禮問。詩論嘉篇每令扣擊。詞采豐逸屢<a 
name="0499c27" id="0499c27"></a>動人心。末又追入京師。住日嚴寺。頻蒙謁<a 
name="0499c28" id="0499c28"></a>見酬抗新敘。引處宮圍令其講授。言悟清<a 
name="0499c29" id="0499c29"></a>華玄儒總萃。皆歎其博要也。晚出曲池日<a 
name="0500a01" id="0500a01"></a>嚴本室。又講法華。直敘綱致不存文句。<a 
name="0500a02" id="0500a02"></a>著疏三卷。皆風骨雅趣。師者眾焉。煬帝初臨<a 
name="0500a03" id="0500a03"></a>以莊留連風雅道味所流。賜帛五百段氈<a 
name="0500a04" id="0500a04"></a>四十領。隨駕東指。因疾而卒於洛陽。時年<a 
name="0500a05" id="0500a05"></a>八十一矣。即大業之初也。有集數十卷多<a 
name="0500a06" id="0500a06"></a>在淮南。少流北壤。</p><a 
name="0500a07" id="0500a07"></a><p style="text-indent: 0em; margin-left: 0em"><span class="linehead"></span>釋法論。姓孟氏。南郡人。初住荊州天皇寺。<a 
name="0500a08" id="0500a08"></a>博通內外。詞理鋒挺。隱淪青溪之覆舟山。<a 
name="0500a09" id="0500a09"></a>味重成實研洞文采。談敘之暇命筆題篇<a 
name="0500a10" id="0500a10"></a>梁明帝重其雅素厚禮徵召。而性在虛閑<a 
name="0500a11" id="0500a11"></a>不流世供。葛屨蒲服用卒生年。隋煬在蕃<a 
name="0500a12" id="0500a12"></a>遠聞令德。召入道場晨夕賞對。王有新文<a 
name="0500a13" id="0500a13"></a>頌集。皆共詢謀。處俗傳揚亟移歲序。後入<a 
name="0500a14" id="0500a14"></a>京輦住日嚴寺。文帝時幸仁壽。論往謁見<a 
name="0500a15" id="0500a15"></a>特蒙接對。躬事展禮。帝美其清悟。為設淨<a 
name="0500a16" id="0500a16"></a>饌於大寶殿。登即在坐。上詩敘談帝德宮<a 
name="0500a17" id="0500a17"></a>觀宏麗今古。高祖重加歎賞。及晉王之處<a 
name="0500a18" id="0500a18"></a>春坊。優禮彌厚。中使慰沃啟疏相尋。大業元<a 
name="0500a19" id="0500a19"></a>年將移東闕。下&#x52C5;賜千秋樹皮袈裟十領<a 
name="0500a20" id="0500a20"></a>帛五百段氈四十領。皇后賜狐掖皮坐褥及<a 
name="0500a21" id="0500a21"></a>法服等物。故其道望帝后咸供之隆重為<a 
name="0500a22" id="0500a22"></a>類此也。因隨駕至洛。不久而終。時年七十<a 
name="0500a23" id="0500a23"></a>八矣。皇上哀悼賻贈有加。仍&#x52C5;所在。傳送<a 
name="0500a24" id="0500a24"></a>葬于荊楚。自論爰初蒞法。崇尚文府。雖外<a 
name="0500a25" id="0500a25"></a>涉玄儒。而內弘佛教。所以綴採篇什。皆<a 
name="0500a26" id="0500a26"></a>敘釋風。當即纘敘名僧。將成卷帙。未就<a 
name="0500a27" id="0500a27"></a>而卒。本遂不行。顧惟高德有墜者眾矣。有<a 
name="0500a28" id="0500a28"></a>別集八卷行世。</p><a 
name="0500a29" id="0500a29"></a><p style="text-indent: 0em; margin-left: 0em"><span class="linehead"></span>釋僧粲。姓孫氏。汴州陳留人也幼年尚道遊<a 
name="0500b01" id="0500b01"></a>學為務。河北江南東西關隴。觸地皆履靡<a 
name="0500b02" id="0500b02"></a>不通經。故涉歷三國備齊陳周。諸有法<a 
name="0500b03" id="0500b03"></a>肆無有虛踐。工難問善博尋。調逸古今<a 
name="0500b04" id="0500b04"></a>風徽遐邇。自號為三國論師。機譎動人是<a 
name="0500b05" id="0500b05"></a>所長也。開皇十年迎入帝里。&#x52C5;住興善。頻<a 
name="0500b06" id="0500b06"></a>經寺任。緝諧法眾治績著聲。十七年下<a 
name="0500b07" id="0500b07"></a>&#x52C5;。補為二十五眾第一摩訶衍匠。故著十<a 
name="0500b08" id="0500b08"></a>種大乘論。一通二平三逆四順五接六挫七<a 
name="0500b09" id="0500b09"></a>迷八夢九相即十中道。並據量經論。大開軌<a 
name="0500b10" id="0500b10"></a>轍亦初學之巧便也。仍於總化寺敷通此<a 
name="0500b11" id="0500b11"></a>論以攝學眾。又著十地論兩卷。窮討幽致<a 
name="0500b12" id="0500b12"></a>散決積疑。仁壽二年文帝下&#x52C5;置塔諸州。<a 
name="0500b13" id="0500b13"></a>所司量遣大德多非暮齒。粲欲開闡佛種<a 
name="0500b14" id="0500b14"></a>廣布皇風。躬率同倫洪遵律師等。參預使<a 
name="0500b15" id="0500b15"></a>任。及將發京輦面別帝庭。天子親授靈<a 
name="0500b16" id="0500b16"></a>骨。慰問優渥。粲曰。陛下屬當佛寄弘演聖<a 
name="0500b17" id="0500b17"></a>蹤。粲等仰會慈明。不勝欣幸。豈以朽老用<a 
name="0500b18" id="0500b18"></a>辭朝望。帝大悅曰。法師等豈又不以欲還<a 
name="0500b19" id="0500b19"></a>鄉壤親事弘化。宜令所司備禮各送本州。<a 
name="0500b20" id="0500b20"></a>粲因奉&#x52C5;。送舍利于汴州福廣寺。初達公<a 
name="0500b21" id="0500b21"></a>&#x8218;。異香滿院充塞如煙。及將下塔。還動香<a 
name="0500b22" id="0500b22"></a>氣如前蓬勃。又放青光映覆寶帳。寺有舍<a 
name="0500b23" id="0500b23"></a>利亦放青光。與今送者光色相&#x7CFA;。又現赤<a 
name="0500b24" id="0500b24"></a>光當佛殿上可高五尺。復現青赤雜光在<a 
name="0500b25" id="0500b25"></a>寺門上。三色交映良久乃沒。粲具表聞。詳<a 
name="0500b26" id="0500b26"></a>于別傳。仁壽年末。又&#x52C5;置塔於滑州修德<a 
name="0500b27" id="0500b27"></a>寺。初停&#x8218;宇。夜放黃光遍滿一室。千人同<a 
name="0500b28" id="0500b28"></a>見。後放五色食頃方滅。自爾求者輒現。不<a 
name="0500b29" id="0500b29"></a>可殫言。及至塔寺夜別放光。乃照一寺。<a 
name="0500c01" id="0500c01"></a>與晝無別。有趙威德者。患目積年。蒙照<a 
name="0500c02" id="0500c02"></a>平復。當下塔日又放光明。塔上空雲五色<a 
name="0500c03" id="0500c03"></a>間錯。或如賢聖仙人龍鳳林樹等象。峙于<a 
name="0500c04" id="0500c04"></a>雲內。數萬士女嗟詠成音。前後往使皆感靈<a 
name="0500c05" id="0500c05"></a>瑞。文帝歎重更加敬仰。時李宗有道士<span class="gaiji">&#x7987;<!--gaiji,褚,1[示*者],2&#x7987;,3--></span>揉<a 
name="0500c06" id="0500c06"></a>者。鄉本江表。陳破入京。既處玄都。道左之<a 
name="0500c07" id="0500c07"></a>望探微辯妙擬闡三玄。學&#x5C20;宗師情無<a 
name="0500c08" id="0500c08"></a>推尚。每講莊老粲必聽臨。或以義求或以<a 
name="0500c09" id="0500c09"></a>機責隨揉聲相即勢沈浮。注辯若懸泉。起<a 
name="0500c10" id="0500c10"></a>囀如風卷。故王公大人莫不解頤撫髀訝<a 
name="0500c11" id="0500c11"></a>斯權變。常下&#x52C5;令揉講老經。公卿畢至。<a 
name="0500c12" id="0500c12"></a>惟沙門不許預坐。粲聞之不忍其術。乃<a 
name="0500c13" id="0500c13"></a>率其門人十餘。&#x643A;以行床徑至&#x8218;所。防衛<a 
name="0500c14" id="0500c14"></a>嚴設都無畏憚。直入講會人不敢遮。揉序<a 
name="0500c15" id="0500c15"></a>王將了。都無命及。粲因其不命。抗言激<a 
name="0500c16" id="0500c16"></a>刺。詞若俳謔義寔張詮。既無以通。講席因<a 
name="0500c17" id="0500c17"></a>散。群僚以事聞上。帝曰。斯朕之福也。得<a 
name="0500c18" id="0500c18"></a>與之同時。隋齊王<span class="gaiji">[日*東]<!--gaiji,,1[日*東],2,3--></span>。見禮下筵欽茲歎咽。<a 
name="0500c19" id="0500c19"></a>常欲見其談說。故致於法會。有沙門吉藏<a 
name="0500c20" id="0500c20"></a>者。神辯飛玄望重當世。王每懷摧削將傾<a 
name="0500c21" id="0500c21"></a>折之。以大業五年於西京本第盛引論士<a 
name="0500c22" id="0500c22"></a>三十餘人。令藏登座咸承群難。時眾以為<a 
name="0500c23" id="0500c23"></a>榮會也。皆參預焉。粲為論士。英華命章標<a 
name="0500c24" id="0500c24"></a>問義筵。聽者謂藏無以酬及。牒難接解。謂<a 
name="0500c25" id="0500c25"></a>粲無以嗣。往還抗敘四十餘翻。藏猶開析不<a 
name="0500c26" id="0500c26"></a>滯。王止之。更令次座接難。義聲纔卷。粲又<a 
name="0500c27" id="0500c27"></a>續前難。勢更延累。問還得二三十翻終于<a 
name="0500c28" id="0500c28"></a>下座莫不齊爾。時人異藏通贍坐制勍敵<a 
name="0500c29" id="0500c29"></a>重粲繼接他詞慧發鋒挺。從午至夕無何<a 
name="0501a01" id="0501a01"></a>而退。王起執粲手而謝曰。名不虛稱。見之<a 
name="0501a02" id="0501a02"></a>今日矣。躬奉麈尾什物。用顯其辯功焉。而<a 
name="0501a03" id="0501a03"></a>行攝專貞不貪華望及禪定&#x6B1D;起名德待<a 
name="0501a04" id="0501a04"></a>之。道行既隆最初&#x52C5;命。粲以高位厚味沈累<a 
name="0501a05" id="0501a05"></a>者多。苦辭不就。以大業九年卒於興善。春<a 
name="0501a06" id="0501a06"></a>秋八十有五。弟子僧鸞僧鳳。並以繼軌馳<a 
name="0501a07" id="0501a07"></a>名。鸞本姓王。名為大業。八歲通禮。十歲講<a 
name="0501a08" id="0501a08"></a>傳於江都。夙有驚俗之譽。及投簪佛種。經<a 
name="0501a09" id="0501a09"></a>論有聞。隋末返俗。唐初出仕。位至給事中。<a 
name="0501a10" id="0501a10"></a>鳳有別傳。自光徽績。</p><a 
name="0501a11" id="0501a11"></a><p><span class="juanname">續高僧傳卷第九</span></p>
<hr>【經文資訊】大正藏第 50 冊 No. 2060 續高僧傳<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7bbb.html?index=T50n2060" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T50n2060_009 by HTTrack Website Copier/3.x [XR&CO'2014], Tue, 07 Jun 2016 07:00:21 GMT -->
</html>
