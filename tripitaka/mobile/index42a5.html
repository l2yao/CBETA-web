<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J38nB406_004 by HTTrack Website Copier/3.x [XR&CO'2014], Tue, 07 Jun 2016 07:14:12 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1271827251&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ38nB406&amp;utmp=%2Fmobile%2Findex.php%3Findex%3DJ38nB406_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index59e2.html?index=J38nB406_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第38冊<br/>No.B406 廬山天然禪師語錄 (12卷)<br/>【明 函昰說　今辯重編（依駒本印）】<br/>第 4 卷</p>
	<a href="index3776.html?index=J38nB406_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J38">
<div class="root" id="B406" sutra_name="廬山天然禪師語錄" sutra_juan="[卷4]">　
<a 
name="0144c01" id="0144c01"></a><p><span class="juanname">天然是禪師語錄卷第四</span></p><a 
name="0144c02" id="0144c02"></a><p style="margin-left: 4em"><span class="byline">嗣法門人今辯重編</span></p><a 
name="0144c03" id="0144c03"></a><p style="margin-left: 2em"><span class="headname">普說</span></p><a 
name="0144c04" id="0144c04"></a><p style="text-indent: 0em; margin-left: 0em"><span class="linehead"></span>除夕。普說。今夕是除夕。盡一年之日謂之除。古人比<a 
name="0144c05" id="0144c05"></a>之人之死日。盡一人之生謂之死。所以道臘月三十<a 
name="0144c06" id="0144c06"></a>日到來。一年自正月初一日起。直至除夕。那一年有<a 
name="0144c07" id="0144c07"></a>無得失。至除夕交結明白。過此夕便是來年事。人生<a 
name="0144c08" id="0144c08"></a>自出胎至捨壽。那一生善惡苦樂。至死日交結明白。<a 
name="0144c09" id="0144c09"></a>過此日便是第二生事。古人又道。臘月三十日到來<a 
name="0144c10" id="0144c10"></a>你作麼生做手腳。正說我和你。未到死日。一切善惡<a 
name="0144c11" id="0144c11"></a>猶有轉變。所當勉力。不可臨時著忙。若到死時入悶<a 
name="0144c12" id="0144c12"></a>絕位。便要做主張不得。從悶絕位出。又有中陰後陰。<a 
name="0144c13" id="0144c13"></a>既隔了陰。便同醉夢。正如人今生不能復憶前生底<a 
name="0144c14" id="0144c14"></a>事。你作麼生措辦一切。眾生遇得良友。善見善聞。以<a 
name="0144c15" id="0144c15"></a>此見聞。在順逆境便會生起那欣慕警懼底心。一般<a 
name="0144c16" id="0144c16"></a>做起善事來。祇是後來遇著惡友。那惡知惡見便會<a 
name="0144c17" id="0144c17"></a>把前時善心一退退沒了。謂之為善不終。那做惡底<a 
name="0144c18" id="0144c18"></a>打頭亦祇遇著惡友。發起愛憎。便會為惡。若是遇得<a 
name="0144c19" id="0144c19"></a>好人。聞得些子因果干係。一回回頭。便會向聖賢路<a 
name="0144c20" id="0144c20"></a>上。此皆現生現知現見。不似他生難做手腳。大眾。何<a 
name="0144c21" id="0144c21"></a>不趁著色力康健。祇消得你一念憬覺。那一念憬覺<a 
name="0144c22" id="0144c22"></a>不但把一生底業緣一劃劃斷。就是無始劫來千生<a 
name="0144c23" id="0144c23"></a>萬死。一切業緣亦祇在者一念憬覺。如湯沃冰。大眾。<a 
name="0144c24" id="0144c24"></a>一生如是。千生萬生亦祇如是。總由迷妄起諸過咎。<a 
name="0144c25" id="0144c25"></a>迷自己覺念合一切塵緣。妄起惑業。如夢如幻。都不<a 
name="0144c26" id="0144c26"></a>可得。雖不可得。而此迷妄馳逐不<span class="corr" title='[巳&gt;已]'>已</span>。不能自返。要待<a 
name="0144c27" id="0144c27"></a>緣起。若能藉良友因緣。忽然憬覺。此一念憬覺能滅<a 
name="0144c28" id="0144c28"></a>三祇業因。最是有力。不同迷妄。隨境顛倒。無有真實。<a 
name="0144c29" id="0144c29"></a>大眾。然雖如是。儘有一般憬覺。不過幾時便見退失。<a 
name="0144c30" id="0144c30"></a>你道病在那裏。祇由你不曾向自己根源上徹底識<a 
name="0145a01" id="0145a01"></a>得。所以不能立得那決定底心。大眾。作麼生是根源。<a 
name="0145a02" id="0145a02"></a>根源又如何徹底。大眾。者事不得容易。亦不可作艱<a 
name="0145a03" id="0145a03"></a>難想。老僧今晚打開寶藏。任諸人趁販。不必定要十<a 
name="0145a04" id="0145a04"></a>年五年。你若伶俐。驀直向前。老僧看你立地構去。大<a 
name="0145a05" id="0145a05"></a>眾。祇如諸人現前。遇著寒你便知去穿衣。饑便知食<a 
name="0145a06" id="0145a06"></a>飯。逢人贊歎你便生欣喜。被人呵責你便生煩惱。者<a 
name="0145a07" id="0145a07"></a>一段明白靈妙不是我有你沒底。就是三世諸佛。歷<a 
name="0145a08" id="0145a08"></a>代祖師。古今善知識亦不曾多了你分毫。祇是你從<a 
name="0145a09" id="0145a09"></a>來不曾一日識取。祇管將者靈妙底心向外邊境緣<a 
name="0145a10" id="0145a10"></a>上生愛生憎。妄取繩縛。于今若肯回頭。向那知寒知<a 
name="0145a11" id="0145a11"></a>暖。知好知歹底一回承當。不教你更有等待。是你此<a 
name="0145a12" id="0145a12"></a>心從無始來。千生萬生。在六道三塗中千般惑業。萬<a 
name="0145a13" id="0145a13"></a>種升沈。到于今不曾少欠者知寒知暖。知好知歹底。<a 
name="0145a14" id="0145a14"></a>與老僧無異。與諸佛諸祖無異。你祇須直下承當。直<a 
name="0145a15" id="0145a15"></a>下體認。你者箇明白靈妙之心。從本以來與一切境<a 
name="0145a16" id="0145a16"></a>界元不相到。一切境界埋沒你不得。一切境界流轉<a 
name="0145a17" id="0145a17"></a>你不得。你既徹底識得那根源了。便當就那根源上<a 
name="0145a18" id="0145a18"></a>立一箇決定之心。大眾。那決定之心又如何立。你豈<a 
name="0145a19" id="0145a19"></a>不是徹底識得那根源本不與一切境界相到。你于<a 
name="0145a20" id="0145a20"></a>今就當隨順著那根源。決定不與一切境界相到。你<a 
name="0145a21" id="0145a21"></a>豈不是徹底識得那根源。不為一切境界埋沒。不隨<a 
name="0145a22" id="0145a22"></a>一切境界流轉。你于今就隨順著那根源。決定不為<a 
name="0145a23" id="0145a23"></a>一切境界埋沒。決定不隨一切境界流轉。者箇喚做<a 
name="0145a24" id="0145a24"></a>頭正尾正。古人云。有頭無尾。終是不貴。便是者箇道<a 
name="0145a25" id="0145a25"></a>理。達磨云。行解相應。名之曰祖。解到十分。便能行到<a 
name="0145a26" id="0145a26"></a>十分。行到十分。方是解到十分。所謂以始覺合還本<a 
name="0145a27" id="0145a27"></a>覺。本始合一。無古無今。不同莽蕩。妄招殃禍。大眾。你<a 
name="0145a28" id="0145a28"></a>道于今說禪底差別在那裏。他一般說徹底識得根<a 
name="0145a29" id="0145a29"></a>源。他一般說識得那根源不與一切境界相到。不為<a 
name="0145a30" id="0145a30"></a>一切境界埋沒。不隨一切境界流轉。說便說了。到得<a 
name="0145b01" id="0145b01"></a>境界當前。一般從前起惑。一般從前作業。既有惑業。<a 
name="0145b02" id="0145b02"></a>難逃苦繫。大眾。那一種人弄到差別境上。他還不肯<a 
name="0145b03" id="0145b03"></a>慚愧。更說道我雖到差別境上。亦元不與我根源相<a 
name="0145b04" id="0145b04"></a>到。那一切境界埋沒我不得。流轉我不得。是亦便是。<a 
name="0145b05" id="0145b05"></a>祇如今世間作業底人亦未嘗與那根源相到。那一<a 
name="0145b06" id="0145b06"></a>切業緣埋沒得到那裏。流轉得到那裏。祇是目前奈<a 
name="0145b07" id="0145b07"></a>何不得。一切眾生業緣如夢如幻。因既夢幻。果亦復<a 
name="0145b08" id="0145b08"></a>然。雖然因果同是夢幻。若無一回真實著到。一回決<a 
name="0145b09" id="0145b09"></a>定倒斷。那無始俱生不與你一時干休。你者虛知虛<a 
name="0145b10" id="0145b10"></a>解亦同夢幻。與那無始俱生抵敵不過。所謂道力不<a 
name="0145b11" id="0145b11"></a>勝業力也。似者等亦說擔荷如來。豈不慚愧。大眾。從<a 
name="0145b12" id="0145b12"></a>來歷代祖師。古今善知識不是別有長處。亦祇是徹<a 
name="0145b13" id="0145b13"></a>底識得那一箇根源不與一切境界相到。便直下隨<a 
name="0145b14" id="0145b14"></a>順決定不與一切境界相到。徹底識得那一箇根源<a 
name="0145b15" id="0145b15"></a>不為一切境界埋沒。不隨一切境界流轉。便直下隨<a 
name="0145b16" id="0145b16"></a>順決定不為一切境界埋沒。不隨一切境界流轉。於<a 
name="0145b17" id="0145b17"></a>一切日用自既如是。以此為人亦復如是。逢人問著<a 
name="0145b18" id="0145b18"></a>如何是佛。便云麻三觔。如何是祖師西來意。便云庭<a 
name="0145b19" id="0145b19"></a>前柏樹子。者箇正是從徹底根源上立決定心一箇<a 
name="0145b20" id="0145b20"></a>大榜樣也。于今人聞說麻三觔。庭前柏樹子。他便作<a 
name="0145b21" id="0145b21"></a>一箇不思議會。或作現成會。或作隨處都是會。或作<a 
name="0145b22" id="0145b22"></a>全身裏許會。你說恁麼見識。亦當得徹底麼。既不徹<a 
name="0145b23" id="0145b23"></a>底。遇一切差別境界自然露出手腳。所謂佛法與身<a 
name="0145b24" id="0145b24"></a>心打作兩橛。你諸人行腳一番。須要具眼。遇著真實<a 
name="0145b25" id="0145b25"></a>去處。切不可錯過。真實師友難得。好山水難值。于今<a 
name="0145b26" id="0145b26"></a>既聚在一塊。大須努力。老僧不要你參什麼禪。不要<a 
name="0145b27" id="0145b27"></a>你學什麼道。祇教你自己將現前知寒知暖。知好知<a 
name="0145b28" id="0145b28"></a>歹底那一箇直捷根源直下承當。你試體究看。你無<a 
name="0145b29" id="0145b29"></a>始來至于今日祇有者一箇靈妙底心。經不可說不<a 
name="0145b30" id="0145b30"></a>可說生死升沈。不曾少欠毫釐。你者知寒知暖。知好<a 
name="0145c01" id="0145c01"></a>知歹底元不曾與一切境界相到。既徹底識得。你便<a 
name="0145c02" id="0145c02"></a>隨順他。決定不與一切境界相到。你者知寒知暖。知<a 
name="0145c03" id="0145c03"></a>好知歹底元不曾為一切境界埋沒。不曾隨一切境<a 
name="0145c04" id="0145c04"></a>界流轉。你便隨順他。決定不為一切境界埋沒。不隨<a 
name="0145c05" id="0145c05"></a>一切境界流轉。者一箇徹底決定底心源。不但了卻<a 
name="0145c06" id="0145c06"></a>者一生生死。直教無始劫來。百千萬億生死一時了<a 
name="0145c07" id="0145c07"></a>卻。就把者了一切生死底心。正要你向一切生死海<a 
name="0145c08" id="0145c08"></a>裏頭出頭沒。建立祖宗一切法門。為一切眾生開百<a 
name="0145c09" id="0145c09"></a>億方便。如水中月。如鏡裏華。無出無沒。無染無雜。入<a 
name="0145c10" id="0145c10"></a>三塗六道。為一切眾生作了因。不作生因。乘願力。不<a 
name="0145c11" id="0145c11"></a>隨業力。你若自不能了。如何了得他人。迷情未盡。於<a 
name="0145c12" id="0145c12"></a>三界內一定無自由分。莫開大口。瞞老僧不過底。老<a 
name="0145c13" id="0145c13"></a>僧祇教你在根源上徹底立一箇決定心。祇將此心<a 
name="0145c14" id="0145c14"></a>無有不辦。即將此心入一切生死。做出一箇華嚴法<a 
name="0145c15" id="0145c15"></a>界來。大眾。你看那華嚴菩薩十信滿心。且道信箇什<a 
name="0145c16" id="0145c16"></a>麼。亦祇是信得箇自己根源。徹頭徹腦。就者根源上<a 
name="0145c17" id="0145c17"></a>立決定心。便入住位。經云。佛子住此地。即是佛受用。<a 
name="0145c18" id="0145c18"></a>常在於其中。經行及坐臥。所以十住初心便與佛齊。<a 
name="0145c19" id="0145c19"></a>了無階級。你道為箇什麼。祇為者一箇根源十方三<a 
name="0145c20" id="0145c20"></a>世。一切如來。同行同住。同入一切法界。作一切佛事。<a 
name="0145c21" id="0145c21"></a>更無差別。若入住位。便起行向。以理入事。還向於理。<a 
name="0145c22" id="0145c22"></a>事理交融。步步實踐。如入十地。從初至十。悲智相扶。<a 
name="0145c23" id="0145c23"></a>把自利底事向利他處圓滿。卻把利他底事向自利<a 
name="0145c24" id="0145c24"></a>處融釋。至十一地全悲無智。直至成佛。以後一切行<a 
name="0145c25" id="0145c25"></a>願皆從悲起。十方三世。一切法界無聖無凡。無自無<a 
name="0145c26" id="0145c26"></a>他。無延無促。無不是普賢行願處。無不是普賢放身<a 
name="0145c27" id="0145c27"></a>命處。你說到者田地。轟天轟地。不是神通變化。亦非<a 
name="0145c28" id="0145c28"></a>法爾如然。卻元來祇是我和你于今現前一箇直捷<a 
name="0145c29" id="0145c29"></a>根源。更無他事。到者裏實無華嚴境界可得。亦無什<a 
name="0145c30" id="0145c30"></a>麼悲智。亦無十地境界。亦無行向可得。無有住與不<a 
name="0146a01" id="0146a01"></a>住。信與不信。亦無徹底不徹底。決定不決定。亦無說<a 
name="0146a02" id="0146a02"></a>與麼事底。亦無聽與麼話底。大眾。今夕是除夕。各各<a 
name="0146a03" id="0146a03"></a>向衣缽下坐地報鐘起來。與你新年相見。只是還有<a 
name="0146a04" id="0146a04"></a>一句。遂豎拄杖云。切不得動著者箇。卓一卓。</p><a 
name="0146a05" id="0146a05"></a><p style="text-indent: 0em; margin-left: 0em"><span class="linehead"></span>解夏。普說。老僧兩三月來彊半是患舌瘡。少與諸人<a 
name="0146a06" id="0146a06"></a>說話。今日自恣。且問諸人。還曾構得者箇事麼。若道<a 
name="0146a07" id="0146a07"></a>一切現成。豈不一夏虛過。若必有所構。作麼生又說<a 
name="0146a08" id="0146a08"></a>箇本有。大眾。本有本不有。本無本不無。本無本不無。<a 
name="0146a09" id="0146a09"></a>所以鹽官道。一切眾生皆有佛性。本有本不有。所以<a 
name="0146a10" id="0146a10"></a>溈山道。一切眾生皆無佛性。到者裏伶俐衲僧不難<a 
name="0146a11" id="0146a11"></a>識解依通。然須悟始得。昔我世尊拈青蓮華。在百萬<a 
name="0146a12" id="0146a12"></a>人天中顧視大眾。且道是何等徽猷。古今商量。都向<a 
name="0146a13" id="0146a13"></a>舉起處會。金色頭陀破顏微笑。又向笑裏承當。此豈<a 
name="0146a14" id="0146a14"></a>不是解。後來阿難尊者問迦葉尊者云。師兄。世尊傳<a 
name="0146a15" id="0146a15"></a>錦襴袈裟外。別傳何事。迦葉喚阿難。阿難應諾。迦葉<a 
name="0146a16" id="0146a16"></a>云。倒卻門前剎竿著。于今人也都在迦葉喚處。阿難<a 
name="0146a17" id="0146a17"></a>應處作箇直捷根源。謂有者箇直捷根源。卻教向目<a 
name="0146a18" id="0146a18"></a>前動用裏流通去。所以道倒卻門前剎竿著。若果如<a 
name="0146a19" id="0146a19"></a>是。為什麼趙州有僧問云。學人乍入叢林。乞師指示。<a 
name="0146a20" id="0146a20"></a>趙州云。喫粥了也未。僧云。喫粥了也。州云。洗缽盂去。<a 
name="0146a21" id="0146a21"></a>他何曾有什麼直捷根源。亦便就目前動用處指示。<a 
name="0146a22" id="0146a22"></a>有底卻云。直捷根源即在目前動用裏。目前動用也<a 
name="0146a23" id="0146a23"></a>即有直捷根源。又引青原行思禪師見六祖話。當時<a 
name="0146a24" id="0146a24"></a>行思禪師初到曹溪。便問當何所務。即不落階級。曹<a 
name="0146a25" id="0146a25"></a>溪云。汝曾作什麼來。思云。聖諦亦不為。曹溪云。落何<a 
name="0146a26" id="0146a26"></a>階級。思云。聖諦尚不為。何階級之有。曹溪深肯之。大<a 
name="0146a27" id="0146a27"></a>眾。你看聖諦亦不為正是沒量大人八識一刀底手<a 
name="0146a28" id="0146a28"></a>段。你若在者裏下得那一刀。便能一切時。一切處。一<a 
name="0146a29" id="0146a29"></a>切念。直得自由自在。蕩蕩無礙。于今人卻道聖邊事<a 
name="0146a30" id="0146a30"></a>拈過一邊。直教他在目前聲色裏倒臥橫眠始得。又<a 
name="0146b01" id="0146b01"></a>和會。僧問青原云。如何是祖師西來意。原云。廬陵米<a 
name="0146b02" id="0146b02"></a>作麼價。豈不是目前一句子囫圇。無你思量處。無你<a 
name="0146b03" id="0146b03"></a>站腳處。又引證石頭示藥山云。恁麼也不得。不恁麼<a 
name="0146b04" id="0146b04"></a>也不得。恁麼不恁麼總不得。者便是一句子目前囫<a 
name="0146b05" id="0146b05"></a>圇。不可思量。不可站腳底道理。所以藥山不會。後參<a 
name="0146b06" id="0146b06"></a>馬祖。祖云。我有時教伊揚眉瞬目。有時不教伊揚眉<a 
name="0146b07" id="0146b07"></a>瞬目。有時道揚眉瞬目者是。有時道揚眉瞬目者不<a 
name="0146b08" id="0146b08"></a>是。一時言下豁然。此正是囫圇一句子。在目前動用<a 
name="0146b09" id="0146b09"></a>處點睛飛去也。又云。石頭是箇人境俱奪。馬祖是箇<a 
name="0146b10" id="0146b10"></a>人境俱不奪。總與麼批判。且道有什麼妙悟處。又引<a 
name="0146b11" id="0146b11"></a>睦州有僧問云。以一重去一重即不問。不以一重去<a 
name="0146b12" id="0146b12"></a>一重時如何。睦州云。昨日栽茄子。今朝種冬瓜。又是<a 
name="0146b13" id="0146b13"></a>目前一句子囫圇話了也。大眾。我丹霞以一重去一<a 
name="0146b14" id="0146b14"></a>重絕無其人。不以一重去一重滿目而是。何以故。茄<a 
name="0146b15" id="0146b15"></a>子今年種得遲。冬瓜秋後看。大慧云。茄子一任諸人<a 
name="0146b16" id="0146b16"></a>橫咬豎咬。冬瓜上試道將一句來。我丹霞茄子冬瓜<a 
name="0146b17" id="0146b17"></a>總任諸人橫咬豎咬。祇是要下口不得。大眾。既總任<a 
name="0146b18" id="0146b18"></a>諸人橫咬豎咬。為什麼卻下口不得。作麼生是下口<a 
name="0146b19" id="0146b19"></a>不得底道理。不可亦是目前囫圇一句子麼。莫總作<a 
name="0146b20" id="0146b20"></a>與麼解會。解一任你解。祇是無利益。為什麼無利益。<a 
name="0146b21" id="0146b21"></a>大眾。悟之與解極相似。其實如雲泥之異。祇為你作<a 
name="0146b22" id="0146b22"></a>與麼解了。二六時中有幾種用不著處。那聲色關頭<a 
name="0146b23" id="0146b23"></a>逢著便黏。即不黏亦費許多撥置。是一。又方寸裏生<a 
name="0146b24" id="0146b24"></a>滅亦有許多拈一放一底時節。又道理上亦有許多<a 
name="0146b25" id="0146b25"></a>杜譔與杜譔不得。一時胸臆放不過底去處。者亦是<a 
name="0146b26" id="0146b26"></a>用不著。既用不著。不可又從頭問人。只得推作行履<a 
name="0146b27" id="0146b27"></a>不到。噫。佛法不是者箇道理。古人也有行履底話。卻<a 
name="0146b28" id="0146b28"></a>是他悟得底即是他行底。行底即是他悟得底。未有<a 
name="0146b29" id="0146b29"></a>悟處不曾圓滿。卻向行履上圓滿。譬如人家有一百<a 
name="0146b30" id="0146b30"></a>畝田。饒你耕耘得十分勤力。灌溉得十分及時。到成<a 
name="0146c01" id="0146c01"></a>熟時亦只是一百畝田底稻子。終不成耕出二百畝<a 
name="0146c02" id="0146c02"></a>來。人之學道亦復如是。汝打頭見處如是。饒你精勤<a 
name="0146c03" id="0146c03"></a>踐履。亦不過純熟得所見底。未有見不圓滿。卻靠著<a 
name="0146c04" id="0146c04"></a>行履圓滿。所以道打頭不遇作家。到老終成骨董。作<a 
name="0146c05" id="0146c05"></a>家宗師就是十分老婆。他方便裏亦自然有宗門手<a 
name="0146c06" id="0146c06"></a>段。你看歸宗當時有僧問。如何是佛。宗云。我向汝道。<a 
name="0146c07" id="0146c07"></a>只恐汝不信。僧云。和尚誠言。安敢不信。宗云。汝便是。<a 
name="0146c08" id="0146c08"></a>大眾。汝看歸宗又不道汝怎底怎底便是。怎底怎底<a 
name="0146c09" id="0146c09"></a>便不是。但云汝便是。真可謂渾金璞玉。不曾有些子<a 
name="0146c10" id="0146c10"></a>逗遛。亦無毛頭許剩義。豈不是垂手處便有劋絕底<a 
name="0146c11" id="0146c11"></a>道理。其僧卻云。如何保任。可惜一鍋湯被一顆老鼠<a 
name="0146c12" id="0146c12"></a>矢污卻。猶幸歸宗始終是箇大人。復云。一翳在目。空<a 
name="0146c13" id="0146c13"></a>華亂墜。者一句子從頂門上霹靂一聲。直得湊泊無<a 
name="0146c14" id="0146c14"></a>路。于今人聞說汝便是。卻向五蘊識田裏認箇主宰。<a 
name="0146c15" id="0146c15"></a>一認認著。向行住坐臥處體貼一回。又向古人冊子<a 
name="0146c16" id="0146c16"></a>上比量一回。自然撞到箇穿不過底所在。一定回頭。<a 
name="0146c17" id="0146c17"></a>在靜地裏打點潔淨。所謂一翳在目。空華亂墜。喚做<a 
name="0146c18" id="0146c18"></a>悟後保任。又引證馬祖云。自從胡亂後。三十年不少<a 
name="0146c19" id="0146c19"></a>鹽醬。卻道馬祖是祖師中過量底。他打發此事三十<a 
name="0146c20" id="0146c20"></a>年猶費淨治之力。大眾。佛法不是者箇道理。深山裏<a 
name="0146c21" id="0146c21"></a>清水白米。阿誰無分。祇要你是箇人。你若是箇人。自<a 
name="0146c22" id="0146c22"></a>然合他古轍。又何勞續鳧截鶴。不見南泉云。我有一<a 
name="0146c23" id="0146c23"></a>頭水牯牛。擬向東溪牧。不免犯國王水草。擬向西溪<a 
name="0146c24" id="0146c24"></a>牧。也不免犯國王水草。不如隨分喫些些。總不見得。<a 
name="0146c25" id="0146c25"></a>大眾。汝看隨分喫些些。總不見得。正是當時南泉悟<a 
name="0146c26" id="0146c26"></a>得底一箇大總持。即在一切時。一切處得。與麼跛跛<a 
name="0146c27" id="0146c27"></a>挈挈。他見人家男女不識好惡。東溪西溪牽來放去。<a 
name="0146c28" id="0146c28"></a>終日不得著便。不得<span class="corr" title='[巳&gt;已]'>已</span>露布箇消息。于今人卻說那<a 
name="0146c29" id="0146c29"></a>邊者邊。打成一塊。要人向黑漆桶裏橫衝直撞。撞來<a 
name="0146c30" id="0146c30"></a>撞去。撞到差別境界。尚不知非。卻謂大用現前。不存<a 
name="0147a01" id="0147a01"></a>軌則。更引什麼古人過量話。劋絕向上話。殊不知者<a 
name="0147a02" id="0147a02"></a>箇事無有向上向下。一向不曾知痛痒底一回掉得。<a 
name="0147a03" id="0147a03"></a>自是有箇入處。若果有箇真消息。他亦自知轉變。所<a 
name="0147a04" id="0147a04"></a>謂到家罷問程。作家相見。一語便知得失。不是別有<a 
name="0147a05" id="0147a05"></a>箇什麼喚做向上。何不看靈雲禪師當時見桃花悟<a 
name="0147a06" id="0147a06"></a>道。便有偈云。三十年來尋劍客。幾回落葉又抽枝。自<a 
name="0147a07" id="0147a07"></a>從一見桃花後。直至于今更不疑。玄沙云。諦當甚諦<a 
name="0147a08" id="0147a08"></a>當。敢保老兄未徹在。後來有箇老宿云。且道玄沙徹<a 
name="0147a09" id="0147a09"></a>也未。覺範禪師云。靈雲一見不再見。紅白枝枝不著<a 
name="0147a10" id="0147a10"></a>花。叵耐釣魚船上客。卻來平地摝魚蝦。你看者箇偈。<a 
name="0147a11" id="0147a11"></a>便知作家相見語句自有來由。如兩鏡相對。更無差<a 
name="0147a12" id="0147a12"></a>互。不是只管大話。只管掠虛。祇如有箇婆子供養一<a 
name="0147a13" id="0147a13"></a>箇老僧二十年。當令二八女子送供。一日命女子抱<a 
name="0147a14" id="0147a14"></a>住云。正當恁麼時如何。老僧云。枯木倚寒巖。三冬無<a 
name="0147a15" id="0147a15"></a>煖氣。女還報婆。婆云。我二十年只供養得箇俗漢。遂<a 
name="0147a16" id="0147a16"></a>趁出。燒卻菴。大眾。此作家相見。主賓縱奪。自然可觀。<a 
name="0147a17" id="0147a17"></a>汝若不悟。且勿錯解。于今人卻道。老僧是箇沈空守<a 
name="0147a18" id="0147a18"></a>寂底。觀他枯木倚寒巖。三冬無煖氣。語意可見。所以<a 
name="0147a19" id="0147a19"></a>婆子趁出。燒卻菴。又有解云。老僧者話是箇句中無<a 
name="0147a20" id="0147a20"></a>意底。如麻三觔。庭前柏樹子。有什麼移動處。祇是者<a 
name="0147a21" id="0147a21"></a>婆子大有出格手段。大眾。恁麼則佛法有兩般。有箇<a 
name="0147a22" id="0147a22"></a>移動不得底。又有箇出格底。若不如是。又成互異。且<a 
name="0147a23" id="0147a23"></a>仔細看。勿只趁口快。又臺山下有箇婆子。在臺山路<a 
name="0147a24" id="0147a24"></a>旁結箇草菴。接待往來。凡有僧問臺山路向什麼處<a 
name="0147a25" id="0147a25"></a>去。便云。驀直去。待僧去。卻云。好箇師僧。又恁麼去也。<a 
name="0147a26" id="0147a26"></a>如此一二十年。有人傳到趙州。州云。待我勘過來。州<a 
name="0147a27" id="0147a27"></a>便去。如前問。婆子亦如前荅。州遂還上堂云。臺山婆<a 
name="0147a28" id="0147a28"></a>子我為汝諸人勘破了也。大眾。且作麼生是趙州勘<a 
name="0147a29" id="0147a29"></a>破婆子處。也須向自<span class="corr" title='[已&gt;己]'>己</span>本分上折合看。于今人都謂<a 
name="0147a30" id="0147a30"></a>趙州眼睛爍破四天下。面前不許人站地在。就是黃<a 
name="0147b01" id="0147b01"></a>面老子也須喫他一摑。說只管說。畢竟本分上那裏<a 
name="0147b02" id="0147b02"></a>是不許人站地處。莫只管隨人生解。若是一向開大<a 
name="0147b03" id="0147b03"></a>口。不管落處。我且問你。祇如琅琊和尚有舉上座來<a 
name="0147b04" id="0147b04"></a>參。便問云。在那裏來。舉云。淛中。琊云。船來陸來。舉云。<a 
name="0147b05" id="0147b05"></a>船來。琊云。船在那裏。舉云。步下。琊云。不涉程途一句<a 
name="0147b06" id="0147b06"></a>作麼生道。舉以坐具摵兩摵云。杜譔長老。如麻似粟。<a 
name="0147b07" id="0147b07"></a>便出。後琅琊問侍者云。者箇是甚麼人。者云。就是舉<a 
name="0147b08" id="0147b08"></a>師叔。琊便下堂。人事云。適來莫怪觸犯。舉云。我在淛<a 
name="0147b09" id="0147b09"></a>中。久聞汝名。原來見解只如此。何得名播寰宇。琊云。<a 
name="0147b10" id="0147b10"></a>慧覺罪過。似琅琊祇麼退屈。豈不是輸卻舉上座麼。<a 
name="0147b11" id="0147b11"></a>有底云。琅琊到是主。舉上座只做得箇賓。大眾。者又<a 
name="0147b12" id="0147b12"></a>是大慧曾道過底。于今知解之流多是回人餘唾將<a 
name="0147b13" id="0147b13"></a>為己解。試打點自己分上。畢竟作麼生退屈處到是<a 
name="0147b14" id="0147b14"></a>主。本分上作麼折合。莫祇靠人說話。自己無自由分。<a 
name="0147b15" id="0147b15"></a>大眾。此事須是妙悟。若論見解。莫道杜譔。就是有箇<a 
name="0147b16" id="0147b16"></a>理會。不到真悟真證。不免為作家簡點。記得老僧少<a 
name="0147b17" id="0147b17"></a>年曾入一箇保社。聞兩僧夜話。一箇云。真是怪事。僧<a 
name="0147b18" id="0147b18"></a>問趙州狗子還有佛性也無。州云無。蠢動含靈皆有<a 
name="0147b19" id="0147b19"></a>佛性。為什麼狗子卻無。一僧云。你不可作有無之無。<a 
name="0147b20" id="0147b20"></a>趙州將出一柄劍光爍爍地。汝纔覷著。便瞎卻汝眼。<a 
name="0147b21" id="0147b21"></a>觸著便橫屍萬里。前僧云。審如是。後來有僧亦如是<a 
name="0147b22" id="0147b22"></a>問趙州。卻云有。又作麼生。後僧云。凡看語錄不可太<a 
name="0147b23" id="0147b23"></a>板煞。須是斷章取義。汝若到有句。又當作一切眾生<a 
name="0147b24" id="0147b24"></a>皆有佛性會纔是。我當時不覺失笑。後問一老宿。宿<a 
name="0147b25" id="0147b25"></a>云。總不可在有無二字上作道理。你只須看趙州舉<a 
name="0147b26" id="0147b26"></a>處。就如大隨。有僧問。劫火洞然。大千俱壞。未審者箇<a 
name="0147b27" id="0147b27"></a>壞不壞。大隨云。壞。僧云。恁麼則隨他去也。隨云。隨他<a 
name="0147b28" id="0147b28"></a>去。祇如壞與隨他去。不可亦在者兩句作道理。亦只<a 
name="0147b29" id="0147b29"></a>須看大隨舉處。我當時不曾回他。但肚裏思量。果如<a 
name="0147b30" id="0147b30"></a>是。則趙州大隨道法亦未見長處。于今三四十年了。<a 
name="0147c01" id="0147c01"></a>所謂海內名宿。大衲見解。亦何能出得者箇圈繢。可<a 
name="0147c02" id="0147c02"></a>見妙悟之難。就如黃檗。當時有箇黃面淛子三度問<a 
name="0147c03" id="0147c03"></a>佛法的的大意。三度被打。你看老婆心切。直是沒頭<a 
name="0147c04" id="0147c04"></a>腦。無你分雪處。無你死活處。恁地作略。可謂絕諸攀<a 
name="0147c05" id="0147c05"></a>仰。于今人卻教人棒下會。喚做棒頭指處。果爾則臨<a 
name="0147c06" id="0147c06"></a>濟之道掃地而盡。安得復有今日。又我洞上。你道五<a 
name="0147c07" id="0147c07"></a>位在那裏來。在价祖過水睹影偈。渠今正是我。我今<a 
name="0147c08" id="0147c08"></a>不是渠。正是尊貴一路。虛玄大道。無著真宗。你若在<a 
name="0147c09" id="0147c09"></a>那裏會得。一位即一切位。一切位即一位。一時具足。<a 
name="0147c10" id="0147c10"></a>無有深淺。亦無前後。就如老僧于今在法堂上。有時<a 
name="0147c11" id="0147c11"></a>亦在方丈。有時亦在各堂寮。你道那裏是深。那裏是<a 
name="0147c12" id="0147c12"></a>淺。那裏是前。那裏是後。寶鏡三昧云。重離六爻。偏正<a 
name="0147c13" id="0147c13"></a>回互。此古人借世典相似處令人易曉。于今人卻作<a 
name="0147c14" id="0147c14"></a>實法。那一爻如何如何。者一爻又如何如何。引伸觸<a 
name="0147c15" id="0147c15"></a>類。不休不歇。說到說得玄妙。祇是去道愈遠。大眾。者<a 
name="0147c16" id="0147c16"></a>事不是如此。達磨來正要你離言說相。離心緣相。為<a 
name="0147c17" id="0147c17"></a>何反刺頭入膠盤裏。饒爾學過五車。才供二筆。亦祇<a 
name="0147c18" id="0147c18"></a>是箇讀書人。若是祖宗門下未夢見在。祇為者箇事<a 
name="0147c19" id="0147c19"></a>極是平等。自天子以至編戶。各各具足。不是我有你<a 
name="0147c20" id="0147c20"></a>無底。祇要你直下知他著落。筆頭裏筆頭裏著落。钁<a 
name="0147c21" id="0147c21"></a>頭裏钁頭裏著落。你若知他著落。自為為人。隨家豐<a 
name="0147c22" id="0147c22"></a>儉。不要你勉彊外學。你若勉彊外學。者箇叫做捨黃<a 
name="0147c23" id="0147c23"></a>金。逐土塊。取笑識者。大眾。者事全貴真悟。不道我住<a 
name="0147c24" id="0147c24"></a>山人不重文字。到是沒文字底悟得一分便是一分<a 
name="0147c25" id="0147c25"></a>受用。且無如許多文字道理障礙。大眾。悟得底拈來<a 
name="0147c26" id="0147c26"></a>便用得。解得極好。總是人家屋裏事。與你無干。老僧<a 
name="0147c27" id="0147c27"></a>在首座寮時曾見一箇老參。喚做遍照。渠曾遍參黃<a 
name="0147c28" id="0147c28"></a>檗雲門壽昌博山。至五六十歲<span class="corr" title='[巳&gt;已]'>已</span>隱林下。渠在博山。<a 
name="0147c29" id="0147c29"></a>曾與先師有舊。聞先師住華首。卻來相看。我老僧見<a 
name="0147c30" id="0147c30"></a>他老參。常與相過。一日坐石。偶及云。老師遍歷諸大<a 
name="0148a01" id="0148a01"></a>老門。殘羹餿飯。拈放一邊。畢竟還有商量處麼。遍云。<a 
name="0148a02" id="0148a02"></a>衲子家捨此亦無可語者。不嫌絡索。試污眼看。遂出<a 
name="0148a03" id="0148a03"></a>偈相示。卻把二十八宿編成四句。我當時讀過。但笑。<a 
name="0148a04" id="0148a04"></a>遍云。不可只笑。亦須有箇可否。我見他再三再四。言<a 
name="0148a05" id="0148a05"></a>色卻是真實。便云。偈卻是。只是汝未是。遍云。為什麼<a 
name="0148a06" id="0148a06"></a>偈是我卻非&#x807B;。老僧云。公遍參知識。耳朵裏聽得多<a 
name="0148a07" id="0148a07"></a>了。冊子上見得亦多了。方寸裏安排亦無有不盡了。<a 
name="0148a08" id="0148a08"></a>作偈下語。豈復有不妥處。只是道人須貴自知。不可<a 
name="0148a09" id="0148a09"></a>只管互相瞞昧。遍乃定眼看老僧。良久忽起合掌云。<a 
name="0148a10" id="0148a10"></a>真獅子兒。難逃慧鑑。真不謬為華首首座矣。大眾。者<a 
name="0148a11" id="0148a11"></a>箇正是悟與解之別。于今人豈真自欺。只是我見難<a 
name="0148a12" id="0148a12"></a>忘。生怕人說他不會禪。咦。出家行腳一番圖箇什麼。<a 
name="0148a13" id="0148a13"></a>難道者些虛名尚看不破。過了一夏又過一夏。須臾<a 
name="0148a14" id="0148a14"></a>便是二三十夏。轉盼老到即病到。病到即死到。著甚<a 
name="0148a15" id="0148a15"></a>來由。只管馱箇包子。到處向人屋簷下覷左覷右。何<a 
name="0148a16" id="0148a16"></a>不見有好山水可住只管住。有師友可商量只管商<a 
name="0148a17" id="0148a17"></a>量。苦死遮頭蓋面。有什麼著緊處。試思量看。珍重。</p><a 
name="0148a18" id="0148a18"></a><p style="text-indent: 0em; margin-left: 0em"><span class="linehead"></span>普說。壯色不停。喻如奔馬。人命無常。過於山水。結夏<a 
name="0148a19" id="0148a19"></a>以來。不覺不知<span class="corr" title='[巳&gt;已]'>已</span>過七十餘日。老僧足疾。久不與大<a 
name="0148a20" id="0148a20"></a>眾相見。念大眾大事因緣。今日分明普告。法華經云。<a 
name="0148a21" id="0148a21"></a>諸佛世尊唯以一大事因緣。故出現於世。云何名諸<a 
name="0148a22" id="0148a22"></a>佛世尊唯以一大事因緣。故出現於世。諸佛世尊欲<a 
name="0148a23" id="0148a23"></a>令眾生開佛知見。使得清淨。故出現于世。欲示眾生<a 
name="0148a24" id="0148a24"></a>佛之知見。故出現于世。欲令眾生悟佛知見。故出現<a 
name="0148a25" id="0148a25"></a>於世。欲令眾生入佛知見道。故出現於世。大眾。作麼<a 
name="0148a26" id="0148a26"></a>生是眾生佛之知見。祇如諸人適來聞鼓聲上法堂。<a 
name="0148a27" id="0148a27"></a>禮拜拱立。聽老僧說法。豈不是汝諸人佛之知見。佛<a 
name="0148a28" id="0148a28"></a>之知見既是眾生。各各具足。何用更開。正是眾生各<a 
name="0148a29" id="0148a29"></a>各具有佛之知見。不能自開。不能自示。不能自悟。不<a 
name="0148a30" id="0148a30"></a>能自入。便日日將佛之知見從眼門出。為一切色塵<a 
name="0148b01" id="0148b01"></a>之所留礙。從耳門出。為一切聲塵之所留礙。從鼻門<a 
name="0148b02" id="0148b02"></a>出。為一切香塵之所留礙。從舌門出。為一切味塵之<a 
name="0148b03" id="0148b03"></a>所留礙。從身門出。為一切觸塵之所留礙。從意門出。<a 
name="0148b04" id="0148b04"></a>為一切法塵之所留礙。大眾。根塵無知。識心自異。佛<a 
name="0148b05" id="0148b05"></a>頂經云。根塵同源。縛脫無二。識性虛妄。猶若空華。六<a 
name="0148b06" id="0148b06"></a>祖大師亦云。色類自有道。各不相妨惱。祇是眾生直<a 
name="0148b07" id="0148b07"></a>下不曾識得自己佛之知見。必不能安住。降伏于塵<a 
name="0148b08" id="0148b08"></a>境上。妄生分別。既生分別。便起愛憎。既成愛憎。便有<a 
name="0148b09" id="0148b09"></a>取捨。從生至生。輪轉不<span class="corr" title='[巳&gt;已]'>已</span>。即我佛亦不能就在六根<a 
name="0148b10" id="0148b10"></a>門頭使之自認。何以故。眾生沈迷<span class="corr" title='[巳&gt;已]'>已</span>久。雖在目前。物<a 
name="0148b11" id="0148b11"></a>我不分。動涉塵境。故我佛但說六塵是空是苦。皆由<a 
name="0148b12" id="0148b12"></a>識心招搖積集。使之知苦斷集。證滅修道。其實為一<a 
name="0148b13" id="0148b13"></a>佛乘。故眾生不知方便。誤為真實。佛之知見卻成聲<a 
name="0148b14" id="0148b14"></a>聞知見。說十二因緣。說因緣所生法。此有即彼有。使<a 
name="0148b15" id="0148b15"></a>之離塵寂靜。亦祇為一佛乘。故眾生不知方便。誤為<a 
name="0148b16" id="0148b16"></a>真實佛之知見。又為辟支佛知見。說六波羅蜜為眾<a 
name="0148b17" id="0148b17"></a>生慳貪心。故菩薩以布施度為眾生淫逸心。故菩薩<a 
name="0148b18" id="0148b18"></a>以持戒度為眾生麤獷心。故菩薩以忍辱度為眾生<a 
name="0148b19" id="0148b19"></a>懶怠心。故菩薩以精進度為眾生散亂心。故菩薩以<a 
name="0148b20" id="0148b20"></a>禪定度為眾生愚癡心。故菩薩以智慧度。亦祇為一<a 
name="0148b21" id="0148b21"></a>佛乘。故眾生不知方便。誤為真實佛之知見。于是又<a 
name="0148b22" id="0148b22"></a>為菩薩知見。大眾。須知自人天聲聞。緣覺菩薩總無<a 
name="0148b23" id="0148b23"></a>第二人。亦無第二法。但於方便中微有所重。便成種<a 
name="0148b24" id="0148b24"></a>性。豈惟聲聞緣覺菩薩。即西天此土。一切外道亦不<a 
name="0148b25" id="0148b25"></a>曾於佛之知見外別有所從。祇為錯亂修習。遂成邪<a 
name="0148b26" id="0148b26"></a>見。不見數論師所立冥初生覺。覺生我心。此覺此心。<a 
name="0148b27" id="0148b27"></a>亦非別事。祇是不能徹知本源自性。真寂滅地。無有<a 
name="0148b28" id="0148b28"></a>初終。亦無囂寂。妄認目前緣慮。以有生滅折念歸空。<a 
name="0148b29" id="0148b29"></a>泯絕聞見。極于冥然。以為本所生處。還歸于此。即此<a 
name="0148b30" id="0148b30"></a>土老子亦云。杳杳冥冥。其中有精。昏昏默默。其中有<a 
name="0148c01" id="0148c01"></a>物。此之精物。即彼覺心。此謂杳冥昏默。即同冥始。總<a 
name="0148c02" id="0148c02"></a>之奈目前不得。別取靜默。以自依托。終成斷滅。即如<a 
name="0148c03" id="0148c03"></a>莊子。亦是老子之流。時人愛其議論出格。文章高妙。<a 
name="0148c04" id="0148c04"></a>此正莊嚴世論能障正知見。先佛所禁。曾見十年前<a 
name="0148c05" id="0148c05"></a>有一長老。迺以拈提宗門徒見儒門孔子。我法判為<a 
name="0148c06" id="0148c06"></a>儒童菩薩。便相比例。不知菩薩有冥權。有顯權。所謂<a 
name="0148c07" id="0148c07"></a>冥權者隱其所有而以糠秕。因眾生根欲隨時設教。<a 
name="0148c08" id="0148c08"></a>此在菩薩內祕外現。有如是事而指方便。以為真實。<a 
name="0148c09" id="0148c09"></a>擇法何在。若因時教所宗。諂曲媚人。以干時譽。此心<a 
name="0148c10" id="0148c10"></a>此行。路人知之。老僧嘗謂據座之人須是徹見法源。<a 
name="0148c11" id="0148c11"></a>方許辨別倒正。參議權實。至于立心。猶當正大道人<a 
name="0148c12" id="0148c12"></a>所為。脫落名利。復何所圖。上承祖道。下式後昆。豈得<a 
name="0148c13" id="0148c13"></a>濫觴至此。近見海內禪席所謂見性明宗。亦只認目<a 
name="0148c14" id="0148c14"></a>前鑑覺置之聲色。如衣敗絮。行荊棘中。<span class="corr" title='[巳&gt;已]'>已</span>見敗闕。一<a 
name="0148c15" id="0148c15"></a>回憬覺。然後提撕。即使推向無生國裏。豈為究竟。如<a 
name="0148c16" id="0148c16"></a>此見識。與外道何異。更有莽蕩招殃。以為一切念皆<a 
name="0148c17" id="0148c17"></a>非他念。一切境皆非他境。引證經語。謂貪瞋癡即是<a 
name="0148c18" id="0148c18"></a>戒定慧。大眾。此圓覺直指之語。須是情窮理盡。得大<a 
name="0148c19" id="0148c19"></a>總持。方堪覷著。法華云。佛所成就第一希有難解之<a 
name="0148c20" id="0148c20"></a>法。唯佛與佛方能究盡諸法實相。所謂諸法如是相。<a 
name="0148c21" id="0148c21"></a>如是性。如是體。如是作。如是力。如是因。如是緣。如是<a 
name="0148c22" id="0148c22"></a>果。如是報。如是本末究竟等。大眾。一切善法惡法。聖<a 
name="0148c23" id="0148c23"></a>法凡法。皆有箇實相。汝若悟知實相。戒定慧且不可<a 
name="0148c24" id="0148c24"></a>得。何況貪瞋癡。古人說箇貪瞋癡即是戒定慧。要人<a 
name="0148c25" id="0148c25"></a>當下聖凡情盡。取捨頓忘。今人說箇貪瞋癡即是戒<a 
name="0148c26" id="0148c26"></a>定慧。祇是隨順凡心。恣情生滅。楞伽云。受淫怒癡性<a 
name="0148c27" id="0148c27"></a><span class="corr" title='[巳&gt;已]'>已</span>。然後妄想計著。淫怒癡性非性。明明是箇異色因。<a 
name="0148c28" id="0148c28"></a>安得不作異色因果。如來說名為可憐愍。大眾。此事<a 
name="0148c29" id="0148c29"></a>極是直捷。極是現成。祇是汝一時不肯擔荷。便擬擔<a 
name="0148c30" id="0148c30"></a>荷。又成錯過。不見我洞上价祖當時辭雲巖云。他日<a 
name="0149a01" id="0149a01"></a>有人問。還邈得師真麼。教某甲如何祇對。雲巖良久。<a 
name="0149a02" id="0149a02"></a>大眾。還會麼。老僧謂橫亙十方。豎窮三際。于中世出<a 
name="0149a03" id="0149a03"></a>世間。一切理。一切事。有情無情。是法非法。總不出一<a 
name="0149a04" id="0149a04"></a>箇良久。眼孔定動。總沒交涉。你看雲巖復云。祇者是。<a 
name="0149a05" id="0149a05"></a>亦是老婆心切。亦是一箇探子。果然价祖涉疑。巖便<a 
name="0149a06" id="0149a06"></a>云。承當箇事。大須審細。後過水睹影。迺有偈云。渠今<a 
name="0149a07" id="0149a07"></a>正是我。我今不是渠。大眾。要知者兩句消息。即是汝<a 
name="0149a08" id="0149a08"></a>諸人適來聞鼓聲上法堂。禮拜拱立。聽老僧說法底<a 
name="0149a09" id="0149a09"></a>時節。便擬趨向。蚤卻不是了也。還更湊泊得麼。又不<a 
name="0149a10" id="0149a10"></a>見德山一日上堂云。今夜不荅話。問話者三十棒。真<a 
name="0149a11" id="0149a11"></a>箇滿口道盡。兩手分付。一僧纔出。山便打。直是痛快。<a 
name="0149a12" id="0149a12"></a>僧云。某甲尚未問話。和尚何故打某甲。山見拏到賊。<a 
name="0149a13" id="0149a13"></a>不肯供招。卻要他納些贓本。便問。汝是何處人。僧云。<a 
name="0149a14" id="0149a14"></a>新羅。山云。未跨船舷。好與三十棒。若是者僧在那裏<a 
name="0149a15" id="0149a15"></a>會得。蚤遲八刻。何況&#x61E1;<span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>。又不見南嶽云。此事如牛<a 
name="0149a16" id="0149a16"></a>駕車。車若不行。打車即是。打牛即是。者箇話真如在<a 
name="0149a17" id="0149a17"></a>千仞洪巖上驀面一推。全死在那裏。全活亦在那裏。<a 
name="0149a18" id="0149a18"></a>馬祖是箇根熟底。時節到來。如桶底脫相似。後來有<a 
name="0149a19" id="0149a19"></a>箇大慧卻云。于今人皆云心喻牛。法喻車。不可除法。<a 
name="0149a20" id="0149a20"></a>只是除心。且喜沒交涉。者又是大慧老婆心切。要向<a 
name="0149a21" id="0149a21"></a>人容心處一回剷卻。直教攀仰俱絕。方堪紹續。然雖<a 
name="0149a22" id="0149a22"></a>如是。亦只作死馬醫。我老僧道。自佛及祖。天下一切<a 
name="0149a23" id="0149a23"></a>善知識。所有多言少語。若深妙。若劋絕。總不曾道著<a 
name="0149a24" id="0149a24"></a>箇事一毫頭許。汝諸人還信得及麼。就如老僧今日<a 
name="0149a25" id="0149a25"></a>一場忉怛。若有伶俐衲僧上來推倒禪床。拽向階前。<a 
name="0149a26" id="0149a26"></a>痛捶一頓。亦怪他不得。有麼。試出來下手看。良久云。<a 
name="0149a27" id="0149a27"></a>如無。老僧自起還合自倒去也。喝一喝云。自首免供。<a 
name="0149a28" id="0149a28"></a>卓拄杖。下座。</p><a 
name="0149a29" id="0149a29"></a><p style="text-indent: 0em; margin-left: 0em"><span class="linehead"></span>普說。吾宗門全貴真悟。若不到真悟田地。雖說至十<a 
name="0149a30" id="0149a30"></a>成。理窮極則。要與此事無干。我達磨初祖未來東土。<a 
name="0149b01" id="0149b01"></a>難道沒有大乘上師麼。此皆得教乘秘密。各有深證。<a 
name="0149b02" id="0149b02"></a>就其發明甚深摩訶衍法。與吾宗極口理談。亦不能<a 
name="0149b03" id="0149b03"></a>過。然轉身向上那一著子。畢竟尚須一籌。所謂三乘<a 
name="0149b04" id="0149b04"></a>膽戰。十地魂驚。實非虛語。蓋以那一著子非理可詮。<a 
name="0149b05" id="0149b05"></a>非意可構。故自六祖以後易為機語。使人自悟。悟則<a 
name="0149b06" id="0149b06"></a>句句皆真詮。不悟則言言皆糟粕。所以云。我說是我<a 
name="0149b07" id="0149b07"></a>底。終不關汝事。故有同一句子我說則是。汝說則不<a 
name="0149b08" id="0149b08"></a>是。此豈重欺吾人。煞有旨趣。不可不諦信也。雜華首<a 
name="0149b09" id="0149b09"></a>列十信次。十住次。十行。十迴向。十地。終於等覺妙覺。<a 
name="0149b10" id="0149b10"></a>共五十二位。豈不是行布儼然。無可踰越。乃古德云。<a 
name="0149b11" id="0149b11"></a>纔入信門。便登祖位。夫歷代祖師傳佛心印。與佛無<a 
name="0149b12" id="0149b12"></a>殊。而此以一信等無優劣。良由雜華十信位中。雖具<a 
name="0149b13" id="0149b13"></a>足凡夫。便灼然信得決定取佛大菩提果。灼然信得<a 
name="0149b14" id="0149b14"></a>十方諸佛不動智與自心無異。灼然信得十方諸佛<a 
name="0149b15" id="0149b15"></a>根本智與自身無異。灼然信得十方諸佛十住十行。<a 
name="0149b16" id="0149b16"></a>十迴向。十地。我亦能行。灼然信得十方諸佛三昧。十<a 
name="0149b17" id="0149b17"></a>方諸佛神通。十方諸佛智慧。十方諸佛大悲。十方諸<a 
name="0149b18" id="0149b18"></a>佛自在。我悉當得。乃至信得十方諸佛經無量劫所<a 
name="0149b19" id="0149b19"></a>修功德行滿位齊。不移一念。具此十心。方滿信門。李<a 
name="0149b20" id="0149b20"></a>長者云。十住初心。便登聖性。體齊諸佛。此皆從十信<a 
name="0149b21" id="0149b21"></a>滿心入住初位。故云初發心住便成正覺也。于今天<a 
name="0149b22" id="0149b22"></a>下善知識從最初發明此事。應與十信滿心無二無<a 
name="0149b23" id="0149b23"></a>別。若不確然悟得自心與佛平等。一切位中智慧德<a 
name="0149b24" id="0149b24"></a>相於自心中自信自肯。其敢妄認法王。自取僭竊耶。<a 
name="0149b25" id="0149b25"></a>若能自信自肯。謂之無神通菩薩。蹤跡不可尋。何以<a 
name="0149b26" id="0149b26"></a>故。祇為他者一著子千穩萬穩。腳跟下如水上葫蘆<a 
name="0149b27" id="0149b27"></a>相似。按著便轉轆轆地。方寸裏豈更有不相應法流<a 
name="0149b28" id="0149b28"></a>至第二念麼。須知理與事合。解與行齊。尚不當事。何<a 
name="0149b29" id="0149b29"></a>況更大。不見當時有箇亮座主初參馬祖。祖問云。見<a 
name="0149b30" id="0149b30"></a>說座主大講得經論。是否。主云。不敢。祖云。將什麼講。<a 
name="0149c01" id="0149c01"></a>主云。將心講。祖云。心如工技兒。意如和技者。爭解講<a 
name="0149c02" id="0149c02"></a>得。主抗聲云。心既講不得。虛空莫講得麼。祖云。卻是<a 
name="0149c03" id="0149c03"></a>虛空講得。主不肯。便出。將下階。祖召云。座主。主回首。<a 
name="0149c04" id="0149c04"></a>祖云。是什麼。主豁然大悟。便禮拜。祖云。者鈍根阿師。<a 
name="0149c05" id="0149c05"></a>禮拜作麼。主云。某甲所講經論將謂無人能及。今日<a 
name="0149c06" id="0149c06"></a>被大師一問。生平功業一時冰釋。大眾你看。馬大師<a 
name="0149c07" id="0149c07"></a>何曾有什麼大法小法與他作解作會。只是喚他一<a 
name="0149c08" id="0149c08"></a>聲。他便云。平生功業一時冰釋。者箇便是三賢十地。<a 
name="0149c09" id="0149c09"></a>一切神通妙用。總在者一喚裏。一時具足。無欠無餘。<a 
name="0149c10" id="0149c10"></a>莫聞與麼道。又向虛空裏著橛子。自己生事。無人能<a 
name="0149c11" id="0149c11"></a>代。又龍潭下有箇周金剛。平日淹貫性相。講金剛經。<a 
name="0149c12" id="0149c12"></a>註有青龍疏鈔。語同學云。一毛吞海。海性無虧。纖芥<a 
name="0149c13" id="0149c13"></a>投鋒。鋒利不動。學與無學。惟我知焉。聞南方禪席。氣<a 
name="0149c14" id="0149c14"></a>為不平。嘗曰。出家兒千劫學威儀。萬劫學細行。不得<a 
name="0149c15" id="0149c15"></a>成佛。南方魔子敢言直指人心。見性成佛。我當摟其<a 
name="0149c16" id="0149c16"></a>巢穴。以報佛恩。遂荷疏鈔出蜀。途中見婆子賣餅。便<a 
name="0149c17" id="0149c17"></a>擬點心。婆曰。擔底是什麼。周云。青龍疏鈔。婆曰。講何<a 
name="0149c18" id="0149c18"></a>經。周云。金剛。婆云。我有一問。若荅得便施點心。若荅<a 
name="0149c19" id="0149c19"></a>不得請往別處。經中云。過去心不可得。現在心不可<a 
name="0149c20" id="0149c20"></a>得。未來心不可得。上座點那箇心。周無語。遂抵龍潭。<a 
name="0149c21" id="0149c21"></a>徑上法堂云。久嚮龍潭。及乎到來。潭也不見。龍也不<a 
name="0149c22" id="0149c22"></a>現。潭云。子親到龍潭。周不能荅。一夕侍立次。潭曰。更<a 
name="0149c23" id="0149c23"></a>深。何不下去。周珍重便出。卻回曰。外面黑。潭點紙燭<a 
name="0149c24" id="0149c24"></a>度與。周纔接。潭便吹滅。周於此大悟。便禮拜。潭云。子<a 
name="0149c25" id="0149c25"></a>見箇什麼。周云。從今向去。更不疑天下老和尚舌頭<a 
name="0149c26" id="0149c26"></a>也。來日龍潭陞座。謂眾云。可中有箇漢子。牙如劍樹。<a 
name="0149c27" id="0149c27"></a>口似血盤。一棒打不回頭。他時向孤峰頂上立吾道<a 
name="0149c28" id="0149c28"></a>去在。周便將疏鈔堆法堂前。舉火炬曰。窮諸玄辯。若<a 
name="0149c29" id="0149c29"></a>一毫置於太虛。竭世樞機。似一滴投於巨壑。大眾。者<a 
name="0149c30" id="0149c30"></a>又是第二箇纔得者一著子下落。便解倒嶽傾湫。向<a 
name="0150a01" id="0150a01"></a>無名理處掀翻義海。向無言說處把絕咽喉。若非親<a 
name="0150a02" id="0150a02"></a>從葛藤窠一回掣斷。又安知吾宗門痛快直截。大出<a 
name="0150a03" id="0150a03"></a>常情。大眾。此猶是教中轉入宗乘。更須知吾宗機要<a 
name="0150a04" id="0150a04"></a>亦有關捩。若不真悟真證。得大總持。往往於無理可<a 
name="0150a05" id="0150a05"></a>伸。無言可對處橫屍萬里。又何能獨步丹霄。出頭天<a 
name="0150a06" id="0150a06"></a>外。昔洛浦在臨濟會下學得箇賓主句。便搖頭擺尾<a 
name="0150a07" id="0150a07"></a>向夾山山前盤結草菴。目視雲霄。夾山知其未了。一<a 
name="0150a08" id="0150a08"></a>日遣人致書。浦纔接得。便坐卻。更伸手索取。其僧無<a 
name="0150a09" id="0150a09"></a>語。浦云。回去舉似和尚。僧回舉似。山云。他若開書。三<a 
name="0150a10" id="0150a10"></a>日後必來。若不開書。救此人不得。後三日。密遣人往。<a 
name="0150a11" id="0150a11"></a>伺出菴。便與燒卻。浦不回顧。徑抵夾山。法堂上叉手<a 
name="0150a12" id="0150a12"></a>而立。山云。雞棲鳳巢。非其同類。出去。浦云。自遠趨風。<a 
name="0150a13" id="0150a13"></a><span title="未知的文字">▆</span>師一接。山云。目前無闍黎。此間無老僧。浦便喝。山<a 
name="0150a14" id="0150a14"></a>云。住。住。且莫草草匆匆。雲月是同。溪山各別。截斷天<a 
name="0150a15" id="0150a15"></a>下人舌頭則不無。爭教無舌人解語。大眾。洛浦一喝。<a 
name="0150a16" id="0150a16"></a>何曾有過。為什麼被夾山幾句閒言語便自困折。畢<a 
name="0150a17" id="0150a17"></a>竟作麼生是無舌人語。莫是麻三觔。乾矢橛麼。須知<a 
name="0150a18" id="0150a18"></a>者一句子亦有差別。驀擊竹篦云。若與麼會便不是<a 
name="0150a19" id="0150a19"></a>了也。又擊云。須是祇麼始得。不見真點胸在慈明處<a 
name="0150a20" id="0150a20"></a><span class="corr" title='[巳&gt;已]'>已</span>稱了事。惟善侍者知其未徹。一日山行。善取一片<a 
name="0150a21" id="0150a21"></a>瓦置石上云。真兄。你若在者裏下得一轉語。便見穩<a 
name="0150a22" id="0150a22"></a>當。真不能荅。遽歸見慈明。明云。衲僧家當知時節。解<a 
name="0150a23" id="0150a23"></a>夏未久便到此。著甚死急。真云。被善兄礙塞人。明云。<a 
name="0150a24" id="0150a24"></a>來。來。我問你。如何是佛法切要句。真云。無雲生嶺上。<a 
name="0150a25" id="0150a25"></a>有月落波心。明遂詬罵云。牙黃齒豁。猶作者箇見識。<a 
name="0150a26" id="0150a26"></a>真淚下交頤。不敢仰視。明云。你問我。真理前問。明云。<a 
name="0150a27" id="0150a27"></a>無雲生嶺上。有月落波心。真乃大悟。言下禮拜汗下。<a 
name="0150a28" id="0150a28"></a>大眾。者一則因緣是真點胸當時始用得著。為伊平<a 
name="0150a29" id="0150a29"></a>日在裏許。千不移易。萬不移易。纔問著<span class="corr" title='[巳&gt;已]'>已</span>自全盤打<a 
name="0150a30" id="0150a30"></a>動。更被逼拶十分。<span class="corr" title='[巳&gt;已]'>已</span>死到九分九釐。還丹入口。全身<a 
name="0150b01" id="0150b01"></a>活轉。若是今時師弟子口耳相遞。似此等機緣不知<a 
name="0150b02" id="0150b02"></a>幾時早<span class="corr" title='[巳&gt;已]'>已</span>按下。暫聞舉起便與一狀領過。且道有什<a 
name="0150b03" id="0150b03"></a>麼交涉。所以學人貴得真法器師家。方有鉗錘分。若<a 
name="0150b04" id="0150b04"></a>真法器最初行腳。蚤辦了一箇要了生死底志趣。一<a 
name="0150b05" id="0150b05"></a>切名聞利養總不干懷。稍知痛痒。便從頭打算。那裏<a 
name="0150b06" id="0150b06"></a>是我得力處。那裏是我放不過處。無始俱生習氣。那<a 
name="0150b07" id="0150b07"></a>一件是我輕底。那一件是我重底。境緣到時。我還作<a 
name="0150b08" id="0150b08"></a>得主麼。若作主不得。此事便休題了。若作得主。箇裏<a 
name="0150b09" id="0150b09"></a>須有皂白。試從心窩裏自己體驗。果能如石人花鳥<a 
name="0150b10" id="0150b10"></a>麼。抑或以理遣情。若是以理遣情。于今現在佛法裏<a 
name="0150b11" id="0150b11"></a>知休知咎。不免尚憑他力。若到一口氣不來。他生隔<a 
name="0150b12" id="0150b12"></a>陰。現今得力底還用得著麼。豈不是依前受人差排。<a 
name="0150b13" id="0150b13"></a>切莫引古人現成語云。天堂地獄是老僧家常茶飯。<a 
name="0150b14" id="0150b14"></a>說則由你說。說了時自己不妨從長。畢竟還是汝悟<a 
name="0150b15" id="0150b15"></a>底不濟事。不可但道我行履未到。須信悟不徹底無<a 
name="0150b16" id="0150b16"></a>你行履分。終日閉著眼坐。坐到一箇念頭起來。便一<a 
name="0150b17" id="0150b17"></a>箇念頭打發。勤坐多幾日。心識稍停。目前見得恬靜。<a 
name="0150b18" id="0150b18"></a>便自歡喜。忽然有因緣放下。幾時便自不堪。似與麼<a 
name="0150b19" id="0150b19"></a>行履。行到彌勒下生亦未到你打成一片在。大眾。不<a 
name="0150b20" id="0150b20"></a>妨平實商量。若是大了當人必不如是。不謂大了當<a 
name="0150b21" id="0150b21"></a>人。便無行履。行履自別。非汝境界。說與汝不得。既說<a 
name="0150b22" id="0150b22"></a>不得。只得教汝從頭悟去。悟到徹底。與古人把手同<a 
name="0150b23" id="0150b23"></a>行時。一切時。一切處。自知下落。不合問人。如或未然。<a 
name="0150b24" id="0150b24"></a>且當廣諮先輩。不可硬作主張。莫道悟不徹。即使悟<a 
name="0150b25" id="0150b25"></a>得有來由。及乎行處。淆訛不少。何況麻三觔話。尚不<a 
name="0150b26" id="0150b26"></a>知前頭背後。便自點胸點額。請看風穴和尚居常自<a 
name="0150b27" id="0150b27"></a>嘆云。不意先師之道至我而絕。時念法華在旁云。某<a 
name="0150b28" id="0150b28"></a>甲可人子麼。穴云。祇怕你放者部經不下。華云。此亦<a 
name="0150b29" id="0150b29"></a>易事。明日穴陞座。纔云。釋迦不說說。迦葉不聞聞。華<a 
name="0150b30" id="0150b30"></a>便珍重下去。至晚入室。仍命著語。華云。動容揚古路。<a 
name="0150c01" id="0150c01"></a>不墮悄然機。適真園頭至穴。亦教著語。真云。鵓鳩樹<a 
name="0150c02" id="0150c02"></a>上鳴。穴云。你作許多癡福作麼。何不看念法華下語。<a 
name="0150c03" id="0150c03"></a>大眾。鵓鳩樹上鳴一等是箇語話。那裏是他作癡福<a 
name="0150c04" id="0150c04"></a>處。祇如動容揚古路。不墮悄然機。語脈亦自可曉。且<a 
name="0150c05" id="0150c05"></a>那裏是他長處。後來有箇妙喜禪師卻云。鵓鳩樹上<a 
name="0150c06" id="0150c06"></a>鳴是箇有殺有活。有照有用。容易承當不得。若是動<a 
name="0150c07" id="0150c07"></a>容揚古路。不墮悄然機。且要自救。還未了在。大眾。你<a 
name="0150c08" id="0150c08"></a>看風穴妙喜皆是古來大老。何故一取一不取。且道<a 
name="0150c09" id="0150c09"></a>眼孔在什麼處。若向者裏得箇權衡。方能批判古今。<a 
name="0150c10" id="0150c10"></a>入佛入魔。皆有出身之路。所以沒量大人自宗明白。<a 
name="0150c11" id="0150c11"></a>讀教乘便知言外之旨。不為教理所縛。辨宗趣便知<a 
name="0150c12" id="0150c12"></a>從上來事。不為當機所乘。至於大小諸教。同異得失。<a 
name="0150c13" id="0150c13"></a>或同而實異。得而實失。無不燎然。如數黑白。若不如<a 
name="0150c14" id="0150c14"></a>是。不但不能垂手他教。甚且反為他教之所頇顢。附<a 
name="0150c15" id="0150c15"></a>會名言。迷罔後學。即如莊子云。以指喻指之非指。不<a 
name="0150c16" id="0150c16"></a>若以非指喻指之非指。以馬喻馬之非馬。不若以非<a 
name="0150c17" id="0150c17"></a>馬喻馬之非馬。莊子本意在即指而會非指。即馬而<a 
name="0150c18" id="0150c18"></a>會非馬。而乃曰以指喻不如以非指喻。以馬喻不如<a 
name="0150c19" id="0150c19"></a>以非馬喻。是猶不能即指會非指。即馬會非馬。若能<a 
name="0150c20" id="0150c20"></a>即指會非指。即馬會非馬。則何必以指喻。不如以非<a 
name="0150c21" id="0150c21"></a>指喻。以馬喻。不如以非馬喻。是其胸中確然。見指之<a 
name="0150c22" id="0150c22"></a>不如非指。故不欲以指喻而以非指喻。見馬之不如<a 
name="0150c23" id="0150c23"></a>非馬。故不欲以馬喻而以非馬喻。甚矣。當生不生之<a 
name="0150c24" id="0150c24"></a>難言也。吾教以舍妄求真之非至理。故有即妄明真<a 
name="0150c25" id="0150c25"></a>之說。豈知即妄明真。猶為權示。而況尚不至于即妄<a 
name="0150c26" id="0150c26"></a>明真乎。所以他教即擬議。逼真其說。至于即妄明真<a 
name="0150c27" id="0150c27"></a>而止。然說不及證。以非證則說必不了。古人云語證<a 
name="0150c28" id="0150c28"></a>則不可示人。說理則非證不了。莊子意在即指非指。<a 
name="0150c29" id="0150c29"></a>即馬非馬。而以指喻不如以非指喻。以馬喻不如以<a 
name="0150c30" id="0150c30"></a>非馬喻。則豈非其不能親證。故其說不圓。吾宗門見<a 
name="0151a01" id="0151a01"></a>解暫到而腳跟浮逼。生滅流注。尚有打發不得去處。<a 
name="0151a02" id="0151a02"></a>況他教耶。夫他教恍惚聖言。實從識解依通。確有源<a 
name="0151a03" id="0151a03"></a>本。遞代相傳。如莊子原本老子。老子云。常無欲以觀<a 
name="0151a04" id="0151a04"></a>其妙。常有欲以觀其徼。亦即有而無。即無而有之理。<a 
name="0151a05" id="0151a05"></a>與吾教不落有無之旨。似是而非。彼以有無相生。此<a 
name="0151a06" id="0151a06"></a>以有無俱遣。相去殆百千倍矣。不見云。窅窅冥冥。其<a 
name="0151a07" id="0151a07"></a>中有精。昏昏默默。其中有物。豈非以精物出於窅冥<a 
name="0151a08" id="0151a08"></a>昏默耶。是無知能生有知。與西域冥初生覺何異。則<a 
name="0151a09" id="0151a09"></a>與此土無極生太極。太極生兩儀何異。由老子而上。<a 
name="0151a10" id="0151a10"></a>溯危微精。一亦依稀此說。故吾嘗謂神農黃帝堯舜<a 
name="0151a11" id="0151a11"></a>之道。其初與老子無兩學術。後世雜以治道。遂有仁<a 
name="0151a12" id="0151a12"></a>義道德之紛然於外。至於魯論。所謂戒慎不睹。恐懼<a 
name="0151a13" id="0151a13"></a>不聞。則又從外以原本乎內。此孔氏大為儒術之宗<a 
name="0151a14" id="0151a14"></a>也。嘗味其誨。由以知則曰知之為知之。不知為不知。<a 
name="0151a15" id="0151a15"></a>是知也。夫知是與物相及。不知是與物不相及。相及<a 
name="0151a16" id="0151a16"></a>不相及皆境也。而知無與焉。此與吾教離諸分別。別<a 
name="0151a17" id="0151a17"></a>有自性。豈不相近。殊不知知與不知皆為所知。為知<a 
name="0151a18" id="0151a18"></a>為不知即屬能知。能所必不相離。離所存能。根塵未<a 
name="0151a19" id="0151a19"></a>脫。即為生死根本。故楞嚴阿難云。而我以心推窮尋<a 
name="0151a20" id="0151a20"></a>逐。此能推者我將為心。世尊所為咄之曰。此非汝心<a 
name="0151a21" id="0151a21"></a>也。孔子又曰。吾有知乎哉。無知也。有鄙夫問於我。空<a 
name="0151a22" id="0151a22"></a>空如也。我叩其兩端而竭焉。此則知前知後。所去能<a 
name="0151a23" id="0151a23"></a>謝。與吾教覺海湛然。常照常寂。像來鏡現。像去鏡空。<a 
name="0151a24" id="0151a24"></a>體固無二。然始問而空。既叩而竭。則未問時依於空<a 
name="0151a25" id="0151a25"></a>寂。若離空寂。豈不茫然。此亦一大關捩。正須驗過始<a 
name="0151a26" id="0151a26"></a>得。總之諸教聖賢皆從性命自治發心。當無是非而<a 
name="0151a27" id="0151a27"></a>有深淺。淺者為一世之教。為事理函蓋。為心境合一。<a 
name="0151a28" id="0151a28"></a>為聖凡之別。為智愚之分。過此以往。非其境界矣。故<a 
name="0151a29" id="0151a29"></a>吾最不喜諸教附會。亦最不喜諸教相非。但就淺深<a 
name="0151a30" id="0151a30"></a>各自諦當。不獨深者知其淺之非別事。淺者亦復知<a 
name="0151b01" id="0151b01"></a>其深之未易造詣。孔子云。吾見老子。其猶龍乎。又曰。<a 
name="0151b02" id="0151b02"></a>西方有大聖人。不治而不亂。不言而信。所謂既登其<a 
name="0151b03" id="0151b03"></a>堂。則必知其奧之尊深也。吾願天下人各安其教。以<a 
name="0151b04" id="0151b04"></a>求至極。然後旁通他教。內外始終。本末大小。虛其心<a 
name="0151b05" id="0151b05"></a>以互相低昂。其為廢然豁然者不一而足矣。又不但<a 
name="0151b06" id="0151b06"></a>他教。即吾宗門亦自有解。有悟。有證。自見不及方能<a 
name="0151b07" id="0151b07"></a>有所大及。若恃聰明。反成愚拙。生死事大。時不待人。<a 
name="0151b08" id="0151b08"></a>自欺自賺。於人何與。努力。</p>
<hr>【經文資訊】嘉興藏第 38 冊 No. B406 廬山天然禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index33c7.html?index=J38nB406" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J38nB406_004 by HTTrack Website Copier/3.x [XR&CO'2014], Tue, 07 Jun 2016 07:14:12 GMT -->
</html>
