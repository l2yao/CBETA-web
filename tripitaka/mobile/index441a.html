<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X61n1163_003 by HTTrack Website Copier/3.x [XR&CO'2014], Tue, 07 Jun 2016 07:35:24 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=390171735&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX61n1163&amp;utmp=%2Fmobile%2Findex.php%3Findex%3DX61n1163_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexf627-2.html?index=X61n1163_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第61冊<br/>No.1163 西方直指 (3卷)<br/>【明 一念編】<br/>第 3 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X61">
<div class="root" id="1163" sutra_name="西方直指" sutra_juan="[卷3]">　
<a 
name="0637b01" id="0637b01"></a><p><span class="juanname">西方直指卷之下</span></p><a 
name="0637b02" id="0637b02"></a><p style="margin-left: 4em"><span class="byline">一念居士　編</span></p><a 
name="0637b03" id="0637b03"></a><p style="margin-left: 2em"><span class="headname">往生證驗</span></p><a 
name="0637b04" id="0637b04"></a><p style="margin-left: 3em"><span class="headname">誦經往生<span class="note">(見蓮池疏鈔)</span></span></p><a 
name="0637b05" id="0637b05"></a><p style="text-indent: 0em; margin-left: 0em"><span class="linehead"></span>誦此經者如舌根不壞天樂西迎方解冤而往生未<a 
name="0637b06" id="0637b06"></a>終卷而坐脫歸如入定終&#x89A9;白蓮銀臺而易金臺麤<a 
name="0637b07" id="0637b07"></a>樂而來細樂。</p><a 
name="0637b08" id="0637b08"></a><p style="text-indent: 0em; margin-left: 1em"><span class="linehead"></span>舌根不壞者智論云有比丘誦彌陀經命欲終時<a 
name="0637b09" id="0637b09"></a>語弟子言阿彌陀佛與諸大眾俱來迎我後從火<a 
name="0637b10" id="0637b10"></a>化舌根不<span class="gaiji">&#x7070;<!--gaiji,灰,1[厂@火],2&#x7070;,3--></span>色相自若天樂西迎者宋唐世良誦<a 
name="0637b11" id="0637b11"></a>彌陀經十萬過一日謂家人曰佛來迎我言<span class="corr" title='[巳&gt;已]'>已</span>作<a 
name="0637b12" id="0637b12"></a>禮坐逝其夜有利行人在道味山上夢西方異光<a 
name="0637b13" id="0637b13"></a>旛華繽紛音樂嘹喨空中聲云唐世良<span class="corr" title='[巳&gt;已]'>已</span>生淨土<a 
name="0637b14" id="0637b14"></a>解冤往生者宋上虞民馮&#x73C9;少事遊獵見巨蛇持<a 
name="0637b15" id="0637b15"></a>稍將往刺之時蛇在岩下欲噬黃犢&#x73C9;推岩石壓<a 
name="0637b16" id="0637b16"></a>之至死蛇屢為崇&#x73C9;修懺念佛經年蛇不能害一<a 
name="0637b17" id="0637b17"></a>日請同社淨侶誦彌陀經合掌而化未終坐脫者<a 
name="0637b18" id="0637b18"></a>晉智仙法師號真教住白蓮寺十三年西向十念<a 
name="0637b19" id="0637b19"></a>十二時不暫廢一夕微疾命觀堂行人誦彌陀經<a 
name="0637b20" id="0637b20"></a>未終卷安然坐脫歸如入定者宋釋處謙精修淨<a 
name="0637b21" id="0637b21"></a>土一夕誦彌陀經畢稱讚淨土告眾曰吾以無生<a 
name="0637b22" id="0637b22"></a>而生淨土如入禪定奄然而化終&#x89A9;白蓮者宋嘉<a 
name="0637b23" id="0637b23"></a>禾郡鍾嫗日誦彌陀經十&#x5FA7;念佛不輟一日語其<a 
name="0637b24" id="0637b24"></a>子曰見白蓮華無數眾聖迎我遂端坐聳身化去<a 
name="0637c01" id="0637c01"></a>銀臺金臺者懷玉禪師台州人布衣一食常坐不<a 
name="0637c02" id="0637c02"></a>臥精進念佛誦彌陀經三十萬&#x5FA7;一日見西方聖<a 
name="0637c03" id="0637c03"></a>眾多若恒沙一擎銀臺從&#x7A93;而入玉曰吾一生精<a 
name="0637c04" id="0637c04"></a>進誓取金臺何為得此銀臺遂隱玉感激倍復精<a 
name="0637c05" id="0637c05"></a>進三七日後見佛滿空中乃謂弟子曰金臺來迎<a 
name="0637c06" id="0637c06"></a>吾生淨土矣說偈含笑而逝郡守段公異之作詩<a 
name="0637c07" id="0637c07"></a>讚美有枝低只為罣金臺之句云麤樂細樂者元<a 
name="0637c08" id="0637c08"></a>子華禪師大曆九年於潤州觀音寺誦彌陀經六<a 
name="0637c09" id="0637c09"></a>月忽得疾夜聞香氣樂音空中告曰麤樂<span class="corr" title='[巳&gt;已]'>已</span>過細<a 
name="0637c10" id="0637c10"></a>樂續來君當往生良久念佛而化異香連日不散。</p><a 
name="0637c11" id="0637c11"></a><p style="text-indent: 0em; margin-left: 0em"><span class="linehead"></span>又若書寫則化被蒼生講演則祥符白<span class="gaiji">鶴<!--gaiji,鶴,1[鴳-女+隹],2,3--></span>。</p><a 
name="0637c12" id="0637c12"></a><p style="text-indent: 0em; margin-left: 1em"><span class="linehead"></span>書寫者唐善導大師凡得嚫施用寫彌陀經十萬<a 
name="0637c13" id="0637c13"></a>卷勸人受持亦有讀誦至十萬&#x5FA7;者五十萬&#x5FA7;者<a 
name="0637c14" id="0637c14"></a>僧俗歸仰至有感極焚身供養得念佛三昧者不<a 
name="0637c15" id="0637c15"></a>可勝紀講演者宋沈三郎晚歲回心念佛因病請<a 
name="0637c16" id="0637c16"></a>僧講彌陀經易衣而終縮膝欲起二子局于名教<a 
name="0637c17" id="0637c17"></a>以易龕為難曳其脛直之將入殮忽舉首出衣被<a 
name="0637c18" id="0637c18"></a>矍然而坐舉家大驚二子急前扶衛乃以肘節捶<a 
name="0637c19" id="0637c19"></a>之子曰助父坐脫耳竟坐逝茶毗有白<span class="gaiji">鶴<!--gaiji,鶴,1[鴳-女+隹],2,3--></span>二十九<a 
name="0637c20" id="0637c20"></a>隻飛鳴雲表久之西去。</p><a 
name="0637c21" id="0637c21"></a><p style="text-indent: 0em; margin-left: 0em"><span class="linehead"></span>現前感應則寶地遙觀&#x5C05;取往生則涅槃非比如斯<a 
name="0637c22" id="0637c22"></a>感應屢見古今。</p><a 
name="0637c23" id="0637c23"></a><p style="text-indent: 0em; margin-left: 1em"><span class="linehead"></span>寶地遙觀者唐大行禪師初修普賢懺後入大藏<a 
name="0637c24" id="0637c24"></a>隨手取卷得彌陀經日夜誦&#x548F;至三七日&#x89A9;琉璃<a 
name="0638a01" id="0638a01"></a>地上佛及二大士現前僖宗聞其事詔入內庭賜<a 
name="0638a02" id="0638a02"></a>號常精進菩薩後琉璃地復見即日命終異香經<a 
name="0638a03" id="0638a03"></a>旬肉身不壞涅槃非比者梁道珍法師講涅槃經<a 
name="0638a04" id="0638a04"></a>天監中憩錫廬山慕遠公淨業禪坐中忽見海上<a 
name="0638a05" id="0638a05"></a>數百人乘寶舫前邁師問何之答曰往極樂國因<a 
name="0638a06" id="0638a06"></a>求附載報云法師雖善講涅槃經亦大不可思議<a 
name="0638a07" id="0638a07"></a>然未誦彌陀經豈得同往師遂廢講念佛誦彌陀<a 
name="0638a08" id="0638a08"></a>經及二萬&#x5FA7;將終四七日前夜四更見西方銀臺<a 
name="0638a09" id="0638a09"></a>來至空中皎如白日聲云法師當乘此臺往生時<a 
name="0638a10" id="0638a10"></a>眾咸聞天樂異香數日香猶未散其夜峰頂寺僧<a 
name="0638a11" id="0638a11"></a>遙見谷口火炬數十明燎徹夜次日乃知師逝如<a 
name="0638a12" id="0638a12"></a>上所錄皆修因證果此感彼應疊見層出自古及<a 
name="0638a13" id="0638a13"></a>今未易枚舉。</p><a 
name="0638a14" id="0638a14"></a><p style="margin-left: 3em"><span class="headname">持名往生</span></p><a 
name="0638a15" id="0638a15"></a><p style="text-indent: 0em; margin-left: 0em"><span class="linehead"></span>若持名者或一念而飛一光或一聲而出一佛或響<a 
name="0638a16" id="0638a16"></a>彌林谷或音徹宮闈或六時繫念而依正盈空或十<a 
name="0638a17" id="0638a17"></a>字標心而聖賢入會洎于昭代續有名流。</p><a 
name="0638a18" id="0638a18"></a><p style="text-indent: 0em; margin-left: 1em"><span class="linehead"></span>此正明執持名號也淨業諸賢多不繁載姑舉昭<a 
name="0638a19" id="0638a19"></a>灼世人耳目者一二以為激勸飛光者唐善導大<a 
name="0638a20" id="0638a20"></a>師人問念佛得生淨土否答曰如汝所念遂汝所<a 
name="0638a21" id="0638a21"></a>願于是導乃自念阿彌陀佛一聲則有一光從其<a 
name="0638a22" id="0638a22"></a>口出十聲至百光亦如之光明滿室帝聞其事&#x52D1;<a 
name="0638a23" id="0638a23"></a>所居為光明寺後登柳樹端坐而化出佛者少康<a 
name="0638a24" id="0638a24"></a>法師在鳥龍山建淨土道場勸人念佛眾見師念<a 
name="0638b01" id="0638b01"></a>佛一聲口出一佛至于十念十佛次出猶若連珠<a 
name="0638b02" id="0638b02"></a>臨終之日口旋異光數道奄然而逝響彌者唐道<a 
name="0638b03" id="0638b03"></a>綽禪師平居為眾講無量壽經將二百&#x5FA7;人各搯<a 
name="0638b04" id="0638b04"></a>珠口稱佛號或時散席聲播林谷音徹者唐法照<a 
name="0638b05" id="0638b05"></a>於并州五會念佛感代宗皇帝宮中聞念佛聲遣<a 
name="0638b06" id="0638b06"></a>使遙尋見師勸化之盛遂詔入宮宮人念佛亦及<a 
name="0638b07" id="0638b07"></a>五會號五會法師六時者晉慧遠法師居廬山製<a 
name="0638b08" id="0638b08"></a>蓮華漏六時念佛澄心繫想後十九年七月晦夕<a 
name="0638b09" id="0638b09"></a>於般若臺方從定起見阿彌陀佛身&#x5FA7;&#x8657;空圓光<a 
name="0638b10" id="0638b10"></a>之中無量化佛及菩薩眾水流光明演說妙法佛<a 
name="0638b11" id="0638b11"></a>言我以本願力故來安慰汝汝七日後當生我國<a 
name="0638b12" id="0638b12"></a>至期端坐而逝十字者宋長蘆宗賾禪師禪理洞<a 
name="0638b13" id="0638b13"></a>悟宗說兼通而遠遵廬阜之規建蓮華勝會其法<a 
name="0638b14" id="0638b14"></a>日念阿彌陀佛或千聲萬聲各千日下以十字記<a 
name="0638b15" id="0638b15"></a>之一夕夢一男子烏巾白衣風貌清美謂賾曰欲<a 
name="0638b16" id="0638b16"></a>入公彌陀會乞書一名賾問公何名曰普慧又云<a 
name="0638b17" id="0638b17"></a>家兄普賢亦乞登名言訖遂隱賾覺而語諸尊宿<a 
name="0638b18" id="0638b18"></a>皆云華嚴離世間品有二菩薩名乃知聖賢幽贊<a 
name="0638b19" id="0638b19"></a>以二大士書於錄首昭代者今代也如西齊空谷<a 
name="0638b20" id="0638b20"></a>天奇毒峰等皆近世高僧篤信精修匹休前古相<a 
name="0638b21" id="0638b21"></a>續不絕稍詳往生集中&#x8462;千萬中紀其一二而<span class="corr" title='[巳&gt;已]'>已</span>。</p><a 
name="0638b22" id="0638b22"></a><p style="text-indent: 0em; margin-left: 0em"><span class="linehead"></span>至於感護則宿冤得度惡鬼不侵靈應則瞽目重明<a 
name="0638b23" id="0638b23"></a>俘囚脫難。</p><a 
name="0638b24" id="0638b24"></a><p style="text-indent: 0em; margin-left: 1em"><span class="linehead"></span>冤度者唐邵彪鎮江人為諸生時夢至一公府主<a 
name="0638c01" id="0638c01"></a>者問汝知所以不第否彪對不知因使人引彪前<a 
name="0638c02" id="0638c02"></a>行見大鑊中有蛤蜊作人語呼彪名彪怖遂念阿<a 
name="0638c03" id="0638c03"></a>彌陀佛蛤蜊變黃<span class="gaiji">雀<!--gaiji,雀,1[少/隹],2,3--></span>飛去彪後及第官至安撫使<a 
name="0638c04" id="0638c04"></a>鬼&#x5374;者佛世有一國鄰於羅剎羅剎食人無度王<a 
name="0638c05" id="0638c05"></a>約自今國中家以一人次第送與勿得枉殺有奉<a 
name="0638c06" id="0638c06"></a>佛家止生一子次第充行父母哀號囑令至心念<a 
name="0638c07" id="0638c07"></a>佛以佛威力鬼不得近明晨往視見子尚在將之<a 
name="0638c08" id="0638c08"></a>而還自是羅剎之患遂息目明者宋崇氏女雙瞽<a 
name="0638c09" id="0638c09"></a>念佛三年精勤不替雙目重明如故難脫者元末<a 
name="0638c10" id="0638c10"></a>張士誠攻湖州江浙丞相與戰擒四十人囚檻送<a 
name="0638c11" id="0638c11"></a>戮夜宿西湖烏巢寺大猷謀禪師徐步廊下囚見<a 
name="0638c12" id="0638c12"></a>師神觀閒雅持誦不輟因求救<span class="gaiji">拔<!--gaiji,拔,1[托-七+友],2&#x39DE;,3--></span>師教令至心念<a 
name="0638c13" id="0638c13"></a>南無救苦救難阿彌陀佛中有三人信受其語念<a 
name="0638c14" id="0638c14"></a>不絕口天曉發囚易枷鎖至三人刑具不足惟繫<a 
name="0638c15" id="0638c15"></a>以繩既而審鞫知良民被虜者遂得釋。</p><a 
name="0638c16" id="0638c16"></a><p style="text-indent: 0em; margin-left: 0em"><span class="linehead"></span>又復惡人則善和十念地獄現而化佛空迎畜生則<a 
name="0638c17" id="0638c17"></a>鴝鵒稱名形骸掩而蓮華地發何況身無重慝報在<a 
name="0638c18" id="0638c18"></a>最靈信願薰修寧成&#x8657;棄。</p><a 
name="0638c19" id="0638c19"></a><p style="text-indent: 0em; margin-left: 1em"><span class="linehead"></span>惡人者唐張善和屠牛為業臨終見&#x7FA3;牛索命於<a 
name="0638c20" id="0638c20"></a>是大怖喚其妻云速延僧為我念佛僧至論云經<a 
name="0638c21" id="0638c21"></a>中說臨終惡相現者至心念佛即得往生和云地<a 
name="0638c22" id="0638c22"></a>獄至急取香爐來即以右手擎火左手拈香面西<a 
name="0638c23" id="0638c23"></a>專切念佛未滿十聲自言佛來迎我即化去畜生<a 
name="0638c24" id="0638c24"></a>者宋黃岩正等寺觀公畜鴝鵒常念佛不絕一日<a 
name="0639a01" id="0639a01"></a>立化籠上觀&#x585F;之<span class="corr" title='[巳&gt;已]'>已</span>而土土出紫蓮華一朵尋土<a 
name="0639a02" id="0639a02"></a>中則華從舌端而發靈芝照律師為之讚有立亡<a 
name="0639a03" id="0639a03"></a>籠閑渾閑事化紫蓮華也太奇之句慝者惡之匿<a 
name="0639a04" id="0639a04"></a>於心者也最靈者人為萬物之靈也未復結言惡<a 
name="0639a05" id="0639a05"></a>人念佛尚得往生何況惡未必如善和畜生念佛<a 
name="0639a06" id="0639a06"></a>尚得往生何況靈而號為人類以此比況知必生<a 
name="0639a07" id="0639a07"></a>也信願熏修所作唐捐無有是處。</p><a 
name="0639a08" id="0639a08"></a><p style="margin-left: 2em"><span class="headname">往生持戒</span></p><a 
name="0639a09" id="0639a09"></a><p style="margin-left: 3em"><span class="headname">口業勸戒</span></p><a 
name="0639a10" id="0639a10"></a><p style="text-indent: 0em; margin-left: 0em"><span class="linehead"></span>龍舒王居士曰人生不過身口意業殺盜婬為身三<a 
name="0639a11" id="0639a11"></a>業妄言綺語兩舌惡口為口四業貪嗔癡為意三業<a 
name="0639a12" id="0639a12"></a>總之十惡若持而不犯乃謂之十善據佛所言口業<a 
name="0639a13" id="0639a13"></a>果報多于身意二業以發意則未必形于外出口則<a 
name="0639a14" id="0639a14"></a>遂見矣舉身為惡猶有時而難阻不若口之易發故<a 
name="0639a15" id="0639a15"></a>也未問隔世之事且以現世言之今人有一言稱人<a 
name="0639a16" id="0639a16"></a>其人終身受賜福及子孫者有一言陷人其人終身<a 
name="0639a17" id="0639a17"></a>受害累及子孫者口業豈不重哉。</p><a 
name="0639a18" id="0639a18"></a><p style="margin-left: 3em"><span class="headname">永嘉集淫戒</span></p><a 
name="0639a19" id="0639a19"></a><p style="text-indent: 0em; margin-left: 0em"><span class="linehead"></span>於諸女色心無染&#x7740;凡夫顛倒為欲所醉&#x8EAD;荒迷亂<a 
name="0639a20" id="0639a20"></a>不知其過如提華莖不悟毒蛇智人觀之毒蛇之口<a 
name="0639a21" id="0639a21"></a>熊豹之手猛火熱鐵不以為喻銅柱鐵&#x7240;燋背爛腸<a 
name="0639a22" id="0639a22"></a>血肉縻潰痛徹心髓作如是觀唯苦無樂革囊盛糞<a 
name="0639a23" id="0639a23"></a>膿血之聚外假香塗內惟臭穢不淨流溢蛆蟲住處<a 
name="0639a24" id="0639a24"></a>鮑肆廁孔亦所不及　智者觀之但見髮毛爪齒薄<a 
name="0639b01" id="0639b01"></a>皮厚皮血肉汗淚涕唾膿脂筋&#x8109;腦膜黃痰白痰肝<a 
name="0639b02" id="0639b02"></a>膽骨髓肺脾腎胃心膏膀胱大腸小腸生藏熟藏屎<a 
name="0639b03" id="0639b03"></a>尿&#x81F0;處如是等物一一非人識風鼓擊妄生言語<a 
name="0639b04" id="0639b04"></a>　詐為親友其實怨&#x59AC;敗德障道為過至重應當遠離<a 
name="0639b05" id="0639b05"></a>如避冤賊　是故智者觀之如毒蛇想寧近毒蛇不<a 
name="0639b06" id="0639b06"></a>親女色何以故毒蛇殺人一死一生女色繫縛百千<a 
name="0639b07" id="0639b07"></a>萬劫種種楚毒苦痛無窮諦察深思難可附近。</p><a 
name="0639b08" id="0639b08"></a><p style="text-indent: 0em; margin-left: 1em"><span class="linehead"></span>經云若更有一惑如淫慾大地眾生無一人得道。</p><a 
name="0639b09" id="0639b09"></a><p style="margin-left: 3em"><span class="headname">戒殺臆說</span></p><a 
name="0639b10" id="0639b10"></a><p style="text-indent: 0em; margin-left: 0em"><span class="linehead"></span>雲棲和尚曰天地生物以供人食如種種穀種種果<a 
name="0639b11" id="0639b11"></a>種種蔬&#x83D3;可謂千足萬足何苦復將同有血氣同有<a 
name="0639b12" id="0639b12"></a>子母同有知覺覺痛覺痒覺生覺死之物而殺食之<a 
name="0639b13" id="0639b13"></a>豈理也哉尋常說只要心好不在齋素嗟乎戮其身<a 
name="0639b14" id="0639b14"></a>而啖其肉天下之言凶心慘心毒心惡心孰甚焉好<a 
name="0639b15" id="0639b15"></a>心當在何處此數語最為痛切余請申之夫釋氏之<a 
name="0639b16" id="0639b16"></a>所為齋者以眾生造殺業者定招殺報故於十戒中<a 
name="0639b17" id="0639b17"></a>首重戒殺即救此殺命之人非特慈心於物<span class="corr" title='[巳&gt;己]'>己</span>也且<a 
name="0639b18" id="0639b18"></a>六畜總皆我屢世眷屬不應以物命視之故不應食<a 
name="0639b19" id="0639b19"></a>肉今且就世情論之人非木石豈不知愛惜物命亦<a 
name="0639b20" id="0639b20"></a>非不念及輪迴乃不能持素其故有二一者&#x8EAD;芻豢<a 
name="0639b21" id="0639b21"></a>之悅口二者慮藜藿之損身<span class="note">(此二語出蓮池師)</span>豈知養德養<a 
name="0639b22" id="0639b22"></a>身皆宜食素&#x8462;滋養胃氣全憑水穀魚肉動火本艸<a 
name="0639b23" id="0639b23"></a>言之甚詳孫真人著衛生歌流行于世並未齒及于<a 
name="0639b24" id="0639b24"></a>肉如云鴈有序兮犬有義黑鯉朝北知臣禮人無禮<a 
name="0639c01" id="0639c01"></a>義反食之天地神明皆不喜此等議論為何如乎近<a 
name="0639c02" id="0639c02"></a>時好事者籍口養老廣述殺命等事刊成書冊混行<a 
name="0639c03" id="0639c03"></a>於世殊可痛恨蓋七十非肉不飽之說乃孟夫子論<a 
name="0639c04" id="0639c04"></a>王道中之一語非如本艸等書專門之論也不然七<a 
name="0639c05" id="0639c05"></a>十者不應衣帛耶五十者不應食肉耶其意若謂衣<a 
name="0639c06" id="0639c06"></a>帛食肉後生家不可享用惟五十以上乃可耳然未<a 
name="0639c07" id="0639c07"></a>&#x751E;教人恣意殺戮極窮口腹如今人之所為者縱使<a 
name="0639c08" id="0639c08"></a>殺命養命壽過彭祖然且仁者不為況無益而有損<a 
name="0639c09" id="0639c09"></a>乎究竟而論人與萬物皆屬上帝生靈上帝好生豈<a 
name="0639c10" id="0639c10"></a>有生物養人之理惟是洪荒之世禽獸逼人天生人<a 
name="0639c11" id="0639c11"></a>以養萬物者不知幾世代矣後世聖人始教人網<span class="gaiji">罟<!--gaiji,罟,1[(ㄇ@人)/古],2,3--></span><a 
name="0639c12" id="0639c12"></a>以&#x6B52;禽獸不意流毒至今殺害無厭有俗人所不忍<a 
name="0639c13" id="0639c13"></a>聞者詎可令聖人見耶且人食虎虎亦食人人食&#x86AB;<a 
name="0639c14" id="0639c14"></a>&#x86AB;亦傷人今日且然何論洪荒生物養人之說不辨<a 
name="0639c15" id="0639c15"></a>而自明矣余&#x751E;竊思末劫瘟疫流行痘症酷烈皆是<a 
name="0639c16" id="0639c16"></a>殺氣上于天知亦是殺冤業報而人猶不悟苦哉苦<a 
name="0639c17" id="0639c17"></a>哉或曰汝極陳殺生之戒似矣惟肉不養人之說實<a 
name="0639c18" id="0639c18"></a>難遷就&#x8462;食肉人肥食菜人瘦汝不能食肉便禁人<a 
name="0639c19" id="0639c19"></a>食肉人誰汝信予曰非肉能肥人以肥人能食肉耳<a 
name="0639c20" id="0639c20"></a>譬之健漢能行淫非淫慾能健人也又不見山中有<a 
name="0639c21" id="0639c21"></a>辟&#x7CD3;神仙市井無百歲屠行世人一日不再飯則餓<a 
name="0639c22" id="0639c22"></a>終年不食肉未死此予所自信者雖聖人復起不易<a 
name="0639c23" id="0639c23"></a>吾言矣惟是富貴之家習慣不能遽革一飯無肉便<a 
name="0639c24" id="0639c24"></a>覺氣餒此由自心非關肉故如藥本對症而病人惑<a 
name="0640a01" id="0640a01"></a>于人言自起疑惑則藥便不靈無肉覺餒亦復如是<a 
name="0640a02" id="0640a02"></a>豈惟飲食一切山河大地皆由心變如大河水人視<a 
name="0640a03" id="0640a03"></a>為水鬼視為火水族如居宅諸天如琉璃即自人論<a 
name="0640a04" id="0640a04"></a>病熱則思水病寒則惡水水性本同而眾生業感不<a 
name="0640a05" id="0640a05"></a>同故所見亦異須知一切世間可愛憎物原無可愛<a 
name="0640a06" id="0640a06"></a>憎者作如是觀名為正觀古今戒殺文字不啻牛毛<a 
name="0640a07" id="0640a07"></a>繭絲慚余狂瞽無能宣揚萬一惟諸名公進而教之。</p><a 
name="0640a08" id="0640a08"></a><a 
name="0640a09" id="0640a09"></a><p><span class="juanname">西方直指卷之下</span></p><a 
name="0640a10" id="0640a10"></a><a 
name="0640a11" id="0640a11"></a><div class="xu"><p style="margin-left: 2em"><span class="headname">No. 1163-C<a 
name="0640a12" id="0640a12"></a> 題西方直指</span></p><a 
name="0640a13" id="0640a13"></a><a 
name="0640a14" id="0640a14"></a><p style="text-indent: 0em; margin-left: 0em"><span class="linehead"></span>余病痰晝寢而應門忽以淥田一念居士所撰西方<a 
name="0640a15" id="0640a15"></a>直指三卷傳來曰子其弁之蓋病夫當強艾年亦大<a 
name="0640a16" id="0640a16"></a>有意於西方而今久荒此課得居士此提真於我心<a 
name="0640a17" id="0640a17"></a>有戚戚焉雖不斐亦當出游夏一贊詞夫此經不但<a 
name="0640a18" id="0640a18"></a>以帶業往生下品歆博地凡夫亦究竟一生補處菩<a 
name="0640a19" id="0640a19"></a>薩多從此出而近有執著六祖壇經及方山合論之<a 
name="0640a20" id="0640a20"></a>權說者輒小淨土一門等諸禪門之空觀菩薩以為<a 
name="0640a21" id="0640a21"></a>未入最上一乘則古德既有四料簡矣曰有禪無淨<a 
name="0640a22" id="0640a22"></a>土十人九蹉路無禪有淨土萬修萬人去有禪有淨<a 
name="0640a23" id="0640a23"></a>土猶如帶角虎現世為人師將來作佛祖此不易之<a 
name="0640a24" id="0640a24"></a>論也然此案固重修淨尤重禪淨兼修以愚膚見竊<a 
name="0640b01" id="0640b01"></a>有味於孔門志於道志於仁兩案真見其一而二二<a 
name="0640b02" id="0640b02"></a>而一也道非毗盧性海乎仁者道中之一德而仁外<a 
name="0640b03" id="0640b03"></a>實無餘道也故曰元者善之長也舍唯心淨土之外<a 
name="0640b04" id="0640b04"></a>別求毗盧性海亦無是處故孔聖之教志仁乃所以<a 
name="0640b05" id="0640b05"></a>志於道也志於道者恐道其所道入於外道小道而<a 
name="0640b06" id="0640b06"></a>志仁&#x5374;有實德可據況據德而依仁人則必無道其<a 
name="0640b07" id="0640b07"></a>所道之虞西方直指一書其出世依仁之案乎在吾<a 
name="0640b08" id="0640b08"></a>儒則不但是志於道之大因亦游於藝之一助也當<a 
name="0640b09" id="0640b09"></a>知居士學道愛人仕優而提此指蓋有深至之意云。</p><a 
name="0640b10" id="0640b10"></a><p style="text-indent: 0em; margin-left: 1em"><span class="linehead"></span>萬曆丙午孟冬乙卯管志道子登甫題</p></div>
<hr>【經文資訊】卍新續藏第 61 冊 No. 1163 西方直指<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7d63.html?index=X61n1163" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X61n1163_003 by HTTrack Website Copier/3.x [XR&CO'2014], Tue, 07 Jun 2016 07:35:24 GMT -->
</html>
