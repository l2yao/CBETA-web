<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X37n0673_001 by HTTrack Website Copier/3.x [XR&CO'2014], Tue, 07 Jun 2016 07:24:54 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=4848009&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX37n0673&amp;utmp=%2Fmobile%2Findex.php%3Findex%3DX37n0673_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">卍新纂大日本續藏經　第37冊<br/>No.673 八大人覺經疏 (1卷)<br/>【清 續法述】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X37">
<div class="root" id="0673" sutra_name="八大人覺經疏" sutra_juan="[卷1]">　
<a 
name="0738c01" id="0738c01"></a><a 
name="0738c02" id="0738c02"></a><a 
name="0738c03" id="0738c03"></a><a 
name="0738c04" id="0738c04"></a><a 
name="0738c05" id="0738c05"></a><div class="xu"><p style="margin-left: 2em"><span class="headname">No. 673-A<a 
name="0738c06" id="0738c06"></a> 佛說八大人覺經疏序<a 
name="0738c07" id="0738c07"></a>〔龍植〕</span></p><a 
name="0738c08" id="0738c08"></a><a 
name="0738c09" id="0738c09"></a><p style="text-indent: 0em; margin-left: 0em"><span class="linehead"></span>眾生迷而不覺。諸佛覺而不迷。世間&#x8657;而不實。法性<a 
name="0738c10" id="0738c10"></a>實而不&#x8657;。即生心而見佛心。即世界而成法界者。其<a 
name="0738c11" id="0738c11"></a>惟八大人覺經焉。不考其文。罔徵迷悟之本。不研其<a 
name="0738c12" id="0738c12"></a>義。靡測真妄之源。小人不可大受而可小知。於雞園<a 
name="0738c13" id="0738c13"></a>應語小乘。君子不可小知而可大受。為佛子宜揚大<a 
name="0738c14" id="0738c14"></a>覺。少欲知足。顯頭陀之妙行。發心博施。示菩薩之初<a 
name="0738c15" id="0738c15"></a>因。清白翻乎世染。聞慧轉乎顓愚。精進治疲怠之病。<a 
name="0738c16" id="0738c16"></a>苦空化極樂之<span class="gaiji">邦<!--gaiji,邦,1[邱-丘+(看-目)],2,3--></span>。佛若不闡。三界九類曷能乘法身<a 
name="0738c17" id="0738c17"></a>之航。經或不傳。六道四生無以至涅槃之岸。幸承世<a 
name="0738c18" id="0738c18"></a>高奉譯聖教宣明。自漢迄今。未蒙訓解<span class="note">(續法)</span>避靜泉<a 
name="0738c19" id="0738c19"></a>石。養疾山川。偶閱斯文。隨修其疏。庶令八大覺門。如<a 
name="0738c20" id="0738c20"></a>杲日之昭乎中天。五尊勝益。似甘霖之潤乎稿木。凡<a 
name="0738c21" id="0738c21"></a>見聞隨喜者。宜勸勉啟&#x5EF8;焉。</p><a 
name="0738c22" id="0738c22"></a><p style="text-indent: 0em; margin-left: 0em"><span class="linehead"></span>康&#x7188;二十九年歲次庚午五月端陽節日灌頂行者<a 
name="0738c23" id="0738c23"></a>續法題於崇壽紫竹林間</p></div><a 
name="0738c24" id="0738c24"></a><a 
name="0739a01" id="0739a01"></a><a 
name="0739a02" id="0739a02"></a><p style="margin-left: 2em"><span class="juannum">No. 673</span></p><a 
name="0739a03" id="0739a03"></a><p><span class="juanname">佛說八大人覺經疏</span></p><a 
name="0739a04" id="0739a04"></a><a 
name="0739a05" id="0739a05"></a><p style="margin-left: 4em"><span class="byline">清　淅水崇壽沙門　灌頂續法　集</span></p><a 
name="0739a06" id="0739a06"></a><p style="text-indent: 0em; margin-left: 1em"><span class="linehead"></span>△疏此經義。文分為二。先略標章門。</p><a 
name="0739a07" id="0739a07"></a><p style="text-indent: 0em; margin-left: 1em"><span class="linehead"></span>將釋此經。五門分別。一教起因緣。二藏乘教攝。三<a 
name="0739a08" id="0739a08"></a>宗趣通局。四略釋題名。五詳解文義。</p><a 
name="0739a09" id="0739a09"></a><p style="text-indent: 0em; margin-left: 1em"><span class="linehead"></span>△後廣釋義相五。初教起因緣。</p><a 
name="0739a10" id="0739a10"></a><p style="text-indent: 0em; margin-left: 1em"><span class="linehead"></span>初教起因緣者。法華云。諸佛唯以一大事因緣出<a 
name="0739a11" id="0739a11"></a>現於世。起信云。有如是等八種因緣所以造論。今<a 
name="0739a12" id="0739a12"></a>此教興。略開為十。一為了世法&#x8657;幻故。二為顯無<a 
name="0739a13" id="0739a13"></a>為真常故。三為破惡惱修慧故。四為離欲患淨行<a 
name="0739a14" id="0739a14"></a>故。五為示耐苦守道故。六為勸解怨興慈故。七為<a 
name="0739a15" id="0739a15"></a>明大乘心願故。八為圓諸佛果覺故。九為度眾生<a 
name="0739a16" id="0739a16"></a>離苦故。十為施教化與樂故。</p><a 
name="0739a17" id="0739a17"></a><p style="text-indent: 0em; margin-left: 1em"><span class="linehead"></span>△二藏乘教攝。</p><a 
name="0739a18" id="0739a18"></a><p style="text-indent: 0em; margin-left: 1em"><span class="linehead"></span>二藏乘教攝者。藏有二。一三藏。經律論也。佛為弟<a 
name="0739a19" id="0739a19"></a>子說八大覺。經藏所攝。二二藏。菩薩聲聞也。此是<a 
name="0739a20" id="0739a20"></a>諸佛菩薩大人之所覺悟。菩薩藏藏攝。乘有二。一<a 
name="0739a21" id="0739a21"></a>五乘。人天聲聞辟支菩薩也。今教菩薩常念。菩薩<a 
name="0739a22" id="0739a22"></a>乘攝。二四乘。小乘羊車。中乘鹿車。大乘牛車。一乘<a 
name="0739a23" id="0739a23"></a>大白牛車也。經云。八事乃是佛菩薩覺。大乘一乘<a 
name="0739a24" id="0739a24"></a>所攝。教有三。一十二分教。契經。重頌。授記。諷頌。因<a 
name="0739b01" id="0739b01"></a>緣。自說。本事。本生。方廣。未曾有。譬喻。論議也。今此<a 
name="0739b02" id="0739b02"></a>契經自說二分所攝。二化儀十教。本末差別。依本<a 
name="0739b03" id="0739b03"></a>起末。攝末歸本。本末無礙。隨機不定。顯密同時。一<a 
name="0739b04" id="0739b04"></a>時頓演。寂寞無言。該通三際。重重無盡也。今屬本<a 
name="0739b05" id="0739b05"></a>末差別教中本分所攝。一經始終唯大人覺定無<a 
name="0739b06" id="0739b06"></a>異故。三化法五教。小始終頓圓也。經云苦空無我。<a 
name="0739b07" id="0739b07"></a>初教空宗所攝。又云精進廣學。分教相宗所攝。又<a 
name="0739b08" id="0739b08"></a>云進趣菩提。性宗實教所攝。又云速登正覺。頓教<a 
name="0739b09" id="0739b09"></a>所攝。又云念念滅罪普濟一切永斷常樂。圓教所<a 
name="0739b10" id="0739b10"></a>攝。是知此經之義廣大深遠也矣。</p><a 
name="0739b11" id="0739b11"></a><p style="text-indent: 0em; margin-left: 1em"><span class="linehead"></span>△三宗趣通局。</p><a 
name="0739b12" id="0739b12"></a><p style="text-indent: 0em; margin-left: 1em"><span class="linehead"></span>三宗趣通局者。通辨諸宗。儒教孔子宗於五常。意<a 
name="0739b13" id="0739b13"></a>以修身慎行。齊家治國。揚名後代也。道教老子宗<a 
name="0739b14" id="0739b14"></a>於自然。意以融蕩是非。齊平生死。終歸&#x8657;無也。釋<a 
name="0739b15" id="0739b15"></a>教世尊宗於因緣。意以識心達本。斷惑證真。稱體<a 
name="0739b16" id="0739b16"></a>起用也。小乘以生滅因緣為宗。大乘以無性因緣<a 
name="0739b17" id="0739b17"></a>為宗。因緣即空空宗也。因緣即假相宗也。因緣即<a 
name="0739b18" id="0739b18"></a>中性宗終頓圓也。存二以顯中終義。泯二以顯中<a 
name="0739b19" id="0739b19"></a>頓義。混融以顯中圓義。故一代佛教通宗因緣也。<a 
name="0739b20" id="0739b20"></a>局論此經。復有總別。總以覺觀事法修心聖道為<a 
name="0739b21" id="0739b21"></a>宗。進趣菩提普濟一切令諸眾生悉以大樂為趣。<a 
name="0739b22" id="0739b22"></a>別有五對。一教義。教誦八大人覺文字為宗。了達<a 
name="0739b23" id="0739b23"></a>所詮八門義旨為趣。二事理。舉八重事相為宗。顯<a 
name="0739b24" id="0739b24"></a>八法理性為趣。三境智。所緣真俗諦境為宗。能緣<a 
name="0739c01" id="0739c01"></a>權實觀智為趣。四修證。精進修道梵行高遠為宗。<a 
name="0739c02" id="0739c02"></a>直趣菩提速登正覺為趣。五體用。圓滿菩提還歸<a 
name="0739c03" id="0739c03"></a>覺體常住快樂為宗。全大覺體發真如用普化一<a 
name="0739c04" id="0739c04"></a>切為趣。如是五對展轉相因而為生起也。</p><a 
name="0739c05" id="0739c05"></a><p style="text-indent: 0em; margin-left: 1em"><span class="linehead"></span>△四略釋題名二。初經題。</p><a 
name="0739c06" id="0739c06"></a><p style="text-indent: 0em; margin-left: 0em"><span class="linehead"></span>佛說八大人覺經</p><a 
name="0739c07" id="0739c07"></a><p style="text-indent: 0em; margin-left: 1em"><span class="linehead"></span>四略釋題名者。先隨相釋。佛者。梵語佛陀。此云覺<a 
name="0739c08" id="0739c08"></a>者。準起信論具有三義。一本覺。即所證理。二始覺。<a 
name="0739c09" id="0739c09"></a>即能證智。三究竟覺。即智與理冥始本不二也。又<a 
name="0739c10" id="0739c10"></a>一者自覺。覺於我空。異凡夫也。二者覺他。覺於法<a 
name="0739c11" id="0739c11"></a>空。異二乘也。三者覺滿。覺於俱空。異菩薩也。楞嚴<a 
name="0739c12" id="0739c12"></a>云。自覺<span class="corr" title='[巳&gt;己]'>己</span>圓能覺他者如來應世。即本師釋迦牟<a 
name="0739c13" id="0739c13"></a>尼佛也。說者悅也。八音四辨暢本懷故。中論云。佛<a 
name="0739c14" id="0739c14"></a>依二諦為眾生說。法義無礙。莫不歡悅。揀非餘人<a 
name="0739c15" id="0739c15"></a>說也。八者法數。一苦空。二少欲。三知足。四精進。五<a 
name="0739c16" id="0739c16"></a>多聞。六布施。七梵行。八心願。即見定思進語業念<a 
name="0739c17" id="0739c17"></a>命八正道也。亦即理斷智位教因行果八法門也。<a 
name="0739c18" id="0739c18"></a>大人者。菩薩稱為大道心眾生。如來稱為大覺世<a 
name="0739c19" id="0739c19"></a>尊。覺者覺悟證知也。先覺後覺自覺覺他名大人<a 
name="0739c20" id="0739c20"></a>覺。高出凡夫二乘唯自覺者。華嚴云。奇哉大導師。<a 
name="0739c21" id="0739c21"></a>自覺能覺他。孟子曰。大人者正<span class="corr" title='[巳&gt;己]'>己</span>而物正者也。八<a 
name="0739c22" id="0739c22"></a>大人覺者。經云。如此八事乃是諸佛菩薩大人之<a 
name="0739c23" id="0739c23"></a>所覺悟。復還生死度脫眾生。以前八事開導一切。<a 
name="0739c24" id="0739c24"></a>寶積亦云。菩薩成就八法於諸佛前蓮華化生。經<a 
name="0740a01" id="0740a01"></a>者。梵語修多羅。此云契經。契謂契理契機。經謂貫<a 
name="0740a02" id="0740a02"></a>說攝生也。案五印土呼綵線席經井索聖教。皆名<a 
name="0740a03" id="0740a03"></a>修多羅。線能貫華。經能持緯。索能汲水。教能詮義。<a 
name="0740a04" id="0740a04"></a>敵對翻之。應名聖教。古德見此方聖說為經。賢說<a 
name="0740a05" id="0740a05"></a>為傳。遂分借席經一義。以目西方佛說名修多羅。<a 
name="0740a06" id="0740a06"></a>菩薩羅漢說名阿毗達磨。又恐濫席經名。更加契<a 
name="0740a07" id="0740a07"></a>字揀之。故名契經。甚為允當。次作對釋。共有六義。<a 
name="0740a08" id="0740a08"></a>一通別。經字通也。通餘經故。佛等別也。別諸部故。<a 
name="0740a09" id="0740a09"></a>二人法。佛說人也。八覺法也。三一多就法中。八者<a 
name="0740a10" id="0740a10"></a>多也。大人覺一也。不離一覺觀故。四能所。人為能。<a 
name="0740a11" id="0740a11"></a>覺為所。經云。大人之所覺悟。五名德。人則共有&#x8657;<a 
name="0740a12" id="0740a12"></a>名。大乃獨成實德。六應感就人中。佛者應也。顯我<a 
name="0740a13" id="0740a13"></a>能應法主也。說者感也。悅彼所感機宜也。三離合<a 
name="0740a14" id="0740a14"></a>釋。佛之說經。依主釋。佛說有八大人覺經。有財釋。<a 
name="0740a15" id="0740a15"></a>八大人覺經。帶數釋。八大人覺即經。持業釋。佛說<a 
name="0740a16" id="0740a16"></a>八大人覺經。非法華論四分律。相違釋也。四立名<a 
name="0740a17" id="0740a17"></a>釋。諸經得名。或人或處。或法或喻。乍單乍複。乍具<a 
name="0740a18" id="0740a18"></a>乍缺。此經以人法受稱也。則一題名具四門義。釋<a 
name="0740a19" id="0740a19"></a>題尚爾。況經文耶。</p><a 
name="0740a20" id="0740a20"></a><p style="text-indent: 0em; margin-left: 1em"><span class="linehead"></span>△二譯人。</p><a 
name="0740a21" id="0740a21"></a><p style="text-indent: 0em; margin-left: 0em"><span class="linehead"></span>後漢安息國沙門安世高譯</p><a 
name="0740a22" id="0740a22"></a><p style="text-indent: 0em; margin-left: 1em"><span class="linehead"></span>後漢標朝代。對前高祖稱名曰後。安息出處所。揀<a 
name="0740a23" id="0740a23"></a>非餘國土也。沙門人也。此言功勞。修八正道有多<a 
name="0740a24" id="0740a24"></a>功勞故。秦言勤行。勤行八覺進取涅槃故。安世高<a 
name="0740b01" id="0740b01"></a>字也。譯者翻譯。謂翻梵天之語。轉成漢地之言。音<a 
name="0740b02" id="0740b02"></a>雖似別。義則大同也。傳云。姓安。名清。字世高。安息<a 
name="0740b03" id="0740b03"></a>國王子也。當嗣位。讓國於叔。而求出家。博曉經綸。<a 
name="0740b04" id="0740b04"></a>七曜五行醫方異術無不綜達。既而遊方。&#x5FA7;歷諸<a 
name="0740b05" id="0740b05"></a>國。行見&#x7FA3;燕。忽謂伴曰。燕云應有送食者。頃之果<a 
name="0740b06" id="0740b06"></a>有致焉。漢桓帝建和二年來到中夏。通習華言。宣<a 
name="0740b07" id="0740b07"></a>譯佛經二十九部凡一伯七十六卷。多有神&#x8FF9;。自<a 
name="0740b08" id="0740b08"></a>稱先身<span class="corr" title='[巳&gt;已]'>已</span>經出家。有一同學多瞋。乃與辭訣云。我<a 
name="0740b09" id="0740b09"></a>當往廣畢宿世之對。既而適廣州。路逢一少年。唾<a 
name="0740b10" id="0740b10"></a>手拔刀。乃延頸受刃無懼。少年殺之。觀者駭異。<span class="corr" title='[巳&gt;已]'>已</span><a 
name="0740b11" id="0740b11"></a>而神識還為安息王子。今來遊化。度昔同學。靈帝<a 
name="0740b12" id="0740b12"></a>建寧四年關洛擾亂。乃附舟過廬山。行達<span class="gaiji">[邱-丘+共]<!--gaiji,,1[邱-丘+共],2&#x48BC;,3--></span>亭湖。<a 
name="0740b13" id="0740b13"></a>廟神極靈。能分風送。往來之舟。會同旅三十餘船。<a 
name="0740b14" id="0740b14"></a>奉牲請福。神降祝曰。舟有沙門。請來入廟。告高云。<a 
name="0740b15" id="0740b15"></a>吾昔與子出家學道。好行布施。而性多瞋。今為<span class="gaiji">[邱-丘+共]<!--gaiji,,1[邱-丘+共],2&#x48BC;,3--></span><a 
name="0740b16" id="0740b16"></a>亭廟神。此湖千里皆吾所轄。壽盡旦夕。當墮惡道。<a 
name="0740b17" id="0740b17"></a>有絹千疋并雜寶物。可為立法營塔使生善處。高<a 
name="0740b18" id="0740b18"></a>向之梵語數番。即取絹物辭別。便達豫章。遂以廟<a 
name="0740b19" id="0740b19"></a>物為造東寺。名曰大安。乃江淮寺。塔之始也。暮有<a 
name="0740b20" id="0740b20"></a>一少年。長跽高前。受其&#x546A;願。高謂眾曰。向之少年<a 
name="0740b21" id="0740b21"></a>即<span class="gaiji">[邱-丘+共]<!--gaiji,,1[邱-丘+共],2&#x48BC;,3--></span>亭廟神。得生善處。離醜惡形矣。後於山西澤<a 
name="0740b22" id="0740b22"></a>中見一死蟒頭尾數里<span class="note">(今潯陽郡大蛇村是)</span>。高後復到廣州。<a 
name="0740b23" id="0740b23"></a>尋前害<span class="corr" title='[巳&gt;己]'>己</span>少年。時少年尚在。高投其家。說昔日償<a 
name="0740b24" id="0740b24"></a>對之事。歡喜相向。謂云。吾猶有餘報。今當往會稽<a 
name="0740c01" id="0740c01"></a>畢對。廣州客悟高非凡。豁然意解。追悔前愆。厚相<a 
name="0740c02" id="0740c02"></a>資供。隨高東遊。遂達會稽。至便入市。正值&#x7FA3;&#x9B2A;。誤<a 
name="0740c03" id="0740c03"></a>傷高首。應時殞命。廣客頻驗二報。遂發心出家。精<a 
name="0740c04" id="0740c04"></a>懃佛法。弘傳八大人覺經。具說世高事緣。遠近聞<a 
name="0740c05" id="0740c05"></a>知。莫不歎伏。</p><a 
name="0740c06" id="0740c06"></a><p style="text-indent: 0em; margin-left: 1em"><span class="linehead"></span>△五詳解文義。</p><a 
name="0740c07" id="0740c07"></a><p style="text-indent: 0em; margin-left: 1em"><span class="linehead"></span>道安三分。今古同遵。考此文意。似有正宗而無序<a 
name="0740c08" id="0740c08"></a>通。今以義判仍分為三。初標八法誦念以發起。</p><a 
name="0740c09" id="0740c09"></a><p style="text-indent: 0em; margin-left: 0em"><span class="linehead"></span>為佛弟子。常於晝夜。至心誦念八大人覺。</p><a 
name="0740c10" id="0740c10"></a><p style="text-indent: 0em; margin-left: 1em"><span class="linehead"></span>三分中。此當序分。屬發起。非證信也。八大覺事佛<a 
name="0740c11" id="0740c11"></a>菩薩本。故不待問而自教誡。文有四句。初句人作<a 
name="0740c12" id="0740c12"></a>成曰為。妙覺曰佛。解後曰弟。從生曰子。然有五位。<a 
name="0740c13" id="0740c13"></a>一本性。二名字。三相似。四隨分。五究竟。今屬名字。<a 
name="0740c14" id="0740c14"></a>依佛為師。更不皈依邪魔外道。允成大乘佛弟子<a 
name="0740c15" id="0740c15"></a>也。次句時。晝夜約日。晝三夜三也。常者約年。盡形<a 
name="0740c16" id="0740c16"></a>不懈也。三四句法。先行也。至心意業行。誦念身口<a 
name="0740c17" id="0740c17"></a>行。後教也。八種法門。諸佛菩薩大人之所覺者。服<a 
name="0740c18" id="0740c18"></a>佛之服。誦佛之言。行佛之行。是佛而<span class="corr" title='[巳&gt;已]'>已</span>矣。若晝夜<a 
name="0740c19" id="0740c19"></a>不念八大人覺。豈稱佛弟子哉。</p><a 
name="0740c20" id="0740c20"></a><p style="text-indent: 0em; margin-left: 1em"><span class="linehead"></span>△二詳八大法相以成宗。分二。先別釋八法以起<a 
name="0740c21" id="0740c21"></a>信解八。初覺身心無常觀念真常。</p><a 
name="0740c22" id="0740c22"></a><p style="text-indent: 0em; margin-left: 0em"><span class="linehead"></span>第一覺悟世間無常。國土危脆。四大苦空。五陰無我。<a 
name="0740c23" id="0740c23"></a>生滅變異。&#x8657;偽無主。是心惡源。形為罪藪。如是觀察。<a 
name="0740c24" id="0740c24"></a>漸離生死。</p><a 
name="0741a01" id="0741a01"></a><p style="text-indent: 0em; margin-left: 1em"><span class="linehead"></span>此下八門當正宗也。初門分二。先覺知事相非真。<a 
name="0741a02" id="0741a02"></a>明而不昧謂之覺。知而不迷謂之悟。於中有八。一<a 
name="0741a03" id="0741a03"></a>三世。世為遷流。流數有三。過去未來現在也。無常<a 
name="0741a04" id="0741a04"></a>有二。一者敗壞無常。二者念念無常。過去諸法恍<a 
name="0741a05" id="0741a05"></a>惚如夢。現在諸法猶如電光。未來諸法如雲&#x6B58;起。<a 
name="0741a06" id="0741a06"></a>賢首疏云。過去則無體難追。現在則剎那不住。未<a 
name="0741a07" id="0741a07"></a>來則本無積聚。故曰無常。楞嚴云。豈惟年變亦兼<a 
name="0741a08" id="0741a08"></a>月化。何直月化兼又日遷。沉思諦觀。剎那剎那念<a 
name="0741a09" id="0741a09"></a>念之間不得停住。二十方。國土橫&#x5FA7;十方故。界為<a 
name="0741a10" id="0741a10"></a>方位。方位有十。四方四維上下也。總收國界。略為<a 
name="0741a11" id="0741a11"></a>八類。謂淨穢小大麤妙廣狹。不安曰危。&#x8657;浮曰脆。<a 
name="0741a12" id="0741a12"></a>三界不安。猶如火宅。塵剎&#x8657;浮。喻同朝露。經云。假<a 
name="0741a13" id="0741a13"></a>使妙高山。劫盡皆散壞。大海深無底。亦復有枯竭。<a 
name="0741a14" id="0741a14"></a>大地及日月。時至皆皈盡。未曾有一事不被無常<a 
name="0741a15" id="0741a15"></a>吞。三四大。堅相為地大。潤濕為水大。煖觸為火大。<a 
name="0741a16" id="0741a16"></a>動搖為風大。內四大為苦。外四大為空。經云。水火<a 
name="0741a17" id="0741a17"></a>風土旋令覺知。四大各離。誰和合者。則內四大皆<a 
name="0741a18" id="0741a18"></a>苦空也。又云。火乃燒於色。水復為爛壞。風能令散<a 
name="0741a19" id="0741a19"></a>滅。四大互相違。堅濕煖動法。假名無有實。大種本<a 
name="0741a20" id="0741a20"></a>無生。故無所造色。則外四大亦苦空也。四五陰。根<a 
name="0741a21" id="0741a21"></a>塵名色。質礙為義。違順名受。領納為義。苦樂名想。<a 
name="0741a22" id="0741a22"></a>取像為義。善惡名行。造作為義。是非名識。了別為<a 
name="0741a23" id="0741a23"></a>義。皆曰陰者。&#x8462;覆真性故。無我者。謂五陰中都無<a 
name="0741a24" id="0741a24"></a>我主。但形骸色思慮心耳。楞伽云。諸蘊業因和合<a 
name="0741b01" id="0741b01"></a>而起。離我我所。是名行空。圭山云。色有地水火風。<a 
name="0741b02" id="0741b02"></a>心有受想行識。若皆是我。即成八我。翻覆推析。皆<a 
name="0741b03" id="0741b03"></a>不可得。便悟此身眾緣和合。似我人相。元無我人。<a 
name="0741b04" id="0741b04"></a>欲求出離。修無我觀。斷分別我執。證我空真如。即<a 
name="0741b05" id="0741b05"></a>知五陰皆空無我也。五生死。生滅是生死之因。生<a 
name="0741b06" id="0741b06"></a>死為生滅之果。天如云。那箇生死業根。只在汝一<a 
name="0741b07" id="0741b07"></a>念生滅之間。變異者。遷改也。經云。我此之身雖未<a 
name="0741b08" id="0741b08"></a>曾滅。我觀前念念遷謝。新新不住。如火成<span class="gaiji">&#x7070;<!--gaiji,灰,1[厂@火],2&#x7070;,3--></span>。&#x51B3;知<a 
name="0741b09" id="0741b09"></a>此身當從滅盡。然四相遷流。有一期剎那二種之<a 
name="0741b10" id="0741b10"></a>別。以理推之。生如石女懷兒。住若陽燄翻浪。異同<a 
name="0741b11" id="0741b11"></a>浮雲千變。滅猶狂華謝空。六煩惱。&#x8657;妄相想為&#x8657;。<a 
name="0741b12" id="0741b12"></a>假名無明為偽。無主者。謂此無明。妄想因緣和合<a 
name="0741b13" id="0741b13"></a>而有。實無自性。亦無有我。觀此想念屬誰誰。便是<a 
name="0741b14" id="0741b14"></a>煩惱想歷歷見。此一念想中無有主宰。即人空慧。<a 
name="0741b15" id="0741b15"></a>如幻化相。即法空慧。頌曰。一切妄想中。因緣空無<a 
name="0741b16" id="0741b16"></a>主。七內心。心六識也。惡十惱三毒也。根塵為緣。識<a 
name="0741b17" id="0741b17"></a>生其中。聚緣內搖。趣外奔逸。昏昏擾擾以為性相。<a 
name="0741b18" id="0741b18"></a>是故心為功之首惡之魁也。六識頌曰。動身發語<a 
name="0741b19" id="0741b19"></a>獨為最。引滿能招業力牽。息心達本無善無惡。是<a 
name="0741b20" id="0741b20"></a>一真源如如不動心矣。八外身形。身口也。罪七支<a 
name="0741b21" id="0741b21"></a>四種業也。本末續生。遞相為種。喻如草木生長不<a 
name="0741b22" id="0741b22"></a>絕。故云藪也。遺教云。此是罪惡之物。假名為身。沒<a 
name="0741b23" id="0741b23"></a>在老病生死大海。智者除之。如殺怨賊。如是下。次<a 
name="0741b24" id="0741b24"></a>觀察法相對治。五識照矚曰觀。意識尋伺曰察。如<a 
name="0741c01" id="0741c01"></a>是結上八種覺悟。上乃別明。此句總攝。謂世間國<a 
name="0741c02" id="0741c02"></a>土五陰生滅&#x8657;偽心形。皆為惡源罪藪。無常苦空<a 
name="0741c03" id="0741c03"></a>危脆無我變滅無主者也。漸離者。舉第五生死。以<a 
name="0741c04" id="0741c04"></a>該餘七也。若對翻之。轉無常壽命。以成十世真常。<a 
name="0741c05" id="0741c05"></a>轉危脆家產。以成性土悠久。苦空大種成五大。圓<a 
name="0741c06" id="0741c06"></a>融無我陰處成法身真我。變異生死成不滅不生。<a 
name="0741c07" id="0741c07"></a>無主&#x8657;想成無位真人。翻惡源之心而為菩提道<a 
name="0741c08" id="0741c08"></a>心。翻罪藪之身而為涅槃法身。如此最勝法益。非<a 
name="0741c09" id="0741c09"></a>觀察覺悟。不能得成也。</p><a 
name="0741c10" id="0741c10"></a><p style="text-indent: 0em; margin-left: 1em"><span class="linehead"></span>△二覺貪欲為苦觀念少欲。</p><a 
name="0741c11" id="0741c11"></a><p style="text-indent: 0em; margin-left: 0em"><span class="linehead"></span>第二覺知。多欲為苦。生死疲勞從貪欲起。少欲無為<a 
name="0741c12" id="0741c12"></a>身心自在。</p><a 
name="0741c13" id="0741c13"></a><p style="text-indent: 0em; margin-left: 1em"><span class="linehead"></span>先覺事相非真。初一句現招苦惱。唯識云。云何為<a 
name="0741c14" id="0741c14"></a>欲。於所樂境希望為性。欲境有五。謂財色名食睡。<a 
name="0741c15" id="0741c15"></a>今約希望。欲心不一而足曰多。經云。常求諸欲境。<a 
name="0741c16" id="0741c16"></a>苦者。五苦中求不得苦也。遺教云。多欲之人多求<a 
name="0741c17" id="0741c17"></a>利故苦惱亦多。次二句當感生死。生死果也。疲勞<a 
name="0741c18" id="0741c18"></a>輪轉不休故。貪欲因也。唯識云。云何為貪。於有有<a 
name="0741c19" id="0741c19"></a>具染著為性。貪愛為本。欲樂為末。圓覺云。一切眾<a 
name="0741c20" id="0741c20"></a>生從無始際。由有種種恩愛貪欲。故有轉迴。佛名。</p><a 
name="0741c21" id="0741c21"></a><p style="text-indent: 0em; margin-left: 1em"><span class="linehead"></span>經云。有愛則生。愛盡則滅。故知生死貪愛為本。<span class="note">(文)</span><a 
name="0741c22" id="0741c22"></a>若去貪欲之因。生死苦輪之報息矣。少欲下。次觀<a 
name="0741c23" id="0741c23"></a>法相對治。初句無為樂則無苦惱。少欲而外無所<a 
name="0741c24" id="0741c24"></a>貪。無為而內無所作。豈不逍遙暢快。次句自在樂<a 
name="0742a01" id="0742a01"></a>則無生死。身離生老病死。心離生住異滅。豈不解<a 
name="0742a02" id="0742a02"></a>脫自在。經云。少欲之人則無諂曲以求人意。亦復<a 
name="0742a03" id="0742a03"></a>不為諸根所牽。行少欲者。心則坦然無所憂畏。有<a 
name="0742a04" id="0742a04"></a>少欲者則有涅槃。少欲既能生諸功德。無欲更受<a 
name="0742a05" id="0742a05"></a>無盡益矣。</p><a 
name="0742a06" id="0742a06"></a><p style="text-indent: 0em; margin-left: 1em"><span class="linehead"></span>△三覺多求增罪觀念知足。</p><a 
name="0742a07" id="0742a07"></a><p style="text-indent: 0em; margin-left: 0em"><span class="linehead"></span>第三覺知。心無厭足。惟得多求。增長罪惡。菩薩不爾。<a 
name="0742a08" id="0742a08"></a>常念知足。安貧守道。惟慧是業。</p><a 
name="0742a09" id="0742a09"></a><p style="text-indent: 0em; margin-left: 1em"><span class="linehead"></span>先覺事非真也。初句內存無厭足心。次句外惟多<a 
name="0742a10" id="0742a10"></a>求境物。三漸增惡求罪過。梵網云。自為飲食錢財<a 
name="0742a11" id="0742a11"></a>利養名譽故。親近王臣。恃作形勢。橫取錢物。名為<a 
name="0742a12" id="0742a12"></a>惡求。菩薩下。次觀法對治。菩薩心者。利人為先。豈<a 
name="0742a13" id="0742a13"></a>有惡求多求。故云不爾。念知足如迦葉頭陀。無厭<a 
name="0742a14" id="0742a14"></a>斷矣。貧樂道若顏回陋巷。多求滅矣。此則惑障除<a 
name="0742a15" id="0742a15"></a>也。空慧業猶善現阿蘭那行。罪惡消矣。此則業障<a 
name="0742a16" id="0742a16"></a>除也。惑業之因既絕。苦報之果何來。故遺教云。汝<a 
name="0742a17" id="0742a17"></a>等若欲脫諸苦惱。當觀知足。知足之法即是富樂<a 
name="0742a18" id="0742a18"></a>安隱之處<span class="note">(念知足也)</span>。知足之人雖臥地上猶為安樂。不<a 
name="0742a19" id="0742a19"></a>知足者雖處天堂亦不稱意。不知足者。雖富而貧。<a 
name="0742a20" id="0742a20"></a>知足之人雖貧而富<span class="note">(貧樂道也)</span>。不知足者常為五欲所<a 
name="0742a21" id="0742a21"></a>牽。為知足者之所憐愍<span class="note">(惟以二空觀慧為事業也)</span>。</p><a 
name="0742a22" id="0742a22"></a><p style="text-indent: 0em; margin-left: 1em"><span class="linehead"></span>△四覺懈怠墜落觀念精進。</p><a 
name="0742a23" id="0742a23"></a><p style="text-indent: 0em; margin-left: 0em"><span class="linehead"></span>第四覺知懈怠墜落。常行精進破煩惱惡。摧伏四魔<a 
name="0742a24" id="0742a24"></a>出陰界獄。</p><a 
name="0742b01" id="0742b01"></a><p style="text-indent: 0em; margin-left: 1em"><span class="linehead"></span>先覺事相。懈則根身疲倦。怠則心識恣放。墜則墮<a 
name="0742b02" id="0742b02"></a>下難上。落則退後不前。由此上弘下化之功。自利<a 
name="0742b03" id="0742b03"></a>利他之德。皆喪失矣。華嚴云。如鑽燧求火。未出而<a 
name="0742b04" id="0742b04"></a>數息。火勢隨止滅。懈怠者亦然。遺教云。行者之心<a 
name="0742b05" id="0742b05"></a>數數懈。廢譬如鑽火未熱而息。雖欲得火。火難可<a 
name="0742b06" id="0742b06"></a>得。清涼疏。約三慧。以辨懈怠。聞則聽習。數息明解<a 
name="0742b07" id="0742b07"></a>不生。思則決擇。數息真智不生。修則定慧。數息聖<a 
name="0742b08" id="0742b08"></a>道不生。懈怠之過豈細小哉。常下。次觀治法。初一<a 
name="0742b09" id="0742b09"></a>句總。純一不雜曰精。勇往直前曰進。常行者。一生<a 
name="0742b10" id="0742b10"></a>不退也。起信云。一切時一切處所有眾善。隨<span class="corr" title='[巳&gt;己]'>己</span>堪<a 
name="0742b11" id="0742b11"></a>能。不捨修學。遺教云。若勤精進則事無難。是故汝<a 
name="0742b12" id="0742b12"></a>等當勤精進。譬如小水常流則能穿石。次三句別。<a 
name="0742b13" id="0742b13"></a>初即唯識論中攝善精進。以諸十善破十惱惡。八<a 
name="0742b14" id="0742b14"></a>萬法行破八萬塵勞。&#x8462;此精進觀中法不欲其精。<a 
name="0742b15" id="0742b15"></a>無行不欲其進故。亦即起信論明勤勇精進。文云。<a 
name="0742b16" id="0742b16"></a>於諸善事心不懈退。淨名云。譬如勝怨乃可名勇。<a 
name="0742b17" id="0742b17"></a>此明見思無明怨賊皆悉破也。二即唯識論中被<a 
name="0742b18" id="0742b18"></a>甲精進。四魔者。一天魔。二煩惱魔。三五陰魔。四生<a 
name="0742b19" id="0742b19"></a>死魔。摧伏者。以知生死定為苦故。佛果決然樂故。<a 
name="0742b20" id="0742b20"></a>眾生與<span class="corr" title='[巳&gt;己]'>己</span>足可度故。由是志堅不怯。必定取辦。與<a 
name="0742b21" id="0742b21"></a>五陰魔煩惱魔死魔共戰。有大功勳。滅三毒。出三<a 
name="0742b22" id="0742b22"></a>界。破魔網。亦即起信論明難壞精進。文云。立志堅<a 
name="0742b23" id="0742b23"></a>強。遠離怯弱。寶藏論云。決歸者不顧其疲。決戰者<a 
name="0742b24" id="0742b24"></a>不顧其死。決學者不顧其身。決道者不重其事。此<a 
name="0742c01" id="0742c01"></a>其難壞相也。後即唯識論中利樂精進。陰即五陰。<a 
name="0742c02" id="0742c02"></a>界即三界。獄者三界五陰如牢獄桎梏故。出者&#x5C05;<a 
name="0742c03" id="0742c03"></a><span class="corr" title='[巳&gt;己]'>己</span>造修。唯日不足。直至超出陰界得大利樂。而後<a 
name="0742c04" id="0742c04"></a><span class="corr" title='[巳&gt;已]'>已</span>也。亦即起信論明無足精進。文云。念過去久遠<a 
name="0742c05" id="0742c05"></a><span class="corr" title='[巳&gt;已]'>已</span>來。&#x8657;受一切身心大苦。無有利益。是故應勤修<a 
name="0742c06" id="0742c06"></a>諸功德。自利利他。速離眾苦。此明練磨其心。修二<a 
name="0742c07" id="0742c07"></a>利行。堅固熾然。總無厭足。畢竟超出成最勝樂也。<a 
name="0742c08" id="0742c08"></a>破治怠失。摧治懈失。出治墜失。精進法門廣矣大<a 
name="0742c09" id="0742c09"></a>矣。</p><a 
name="0742c10" id="0742c10"></a><p style="text-indent: 0em; margin-left: 1em"><span class="linehead"></span>△五覺愚癡無智觀念多聞。</p><a 
name="0742c11" id="0742c11"></a><p style="text-indent: 0em; margin-left: 0em"><span class="linehead"></span>第五覺悟愚癡生死。菩薩常念廣學多聞。增長智慧。<a 
name="0742c12" id="0742c12"></a>成就辨才。教化一切。悉以大樂。</p><a 
name="0742c13" id="0742c13"></a><p style="text-indent: 0em; margin-left: 1em"><span class="linehead"></span>先覺事相。六識茫昧無知曰愚。五根昏迷不曉曰<a 
name="0742c14" id="0742c14"></a>癡。愚為惑惱之首。癡是惡業之元因也。無明事理。<a 
name="0742c15" id="0742c15"></a>從冥入冥。生死險道受苦不斷。背去三寶。貧無福<a 
name="0742c16" id="0742c16"></a>慧。不識苦盡道。不知求解脫果也。菩薩下。次觀治<a 
name="0742c17" id="0742c17"></a>法。廣學博究三藏也。多聞聽講十二部也。增慧無<a 
name="0742c18" id="0742c18"></a>觀不習故。成辯無經不誦故。聞即聞慧。身根聰也。<a 
name="0742c19" id="0742c19"></a>智即思慧。意識通也。辯即修慧。口舌利也。上三句。<a 
name="0742c20" id="0742c20"></a>自度。此教化句度他。一切不揀。道俗賢愚五性三<a 
name="0742c21" id="0742c21"></a>根。普皆化導也。末一句。自他均利也。他得開通佛<a 
name="0742c22" id="0742c22"></a>法樂。自得增明教觀樂。又自他現得六根通利樂。<a 
name="0742c23" id="0742c23"></a>當得三德安住樂。並以出世大道。揀非世間小果。<a 
name="0742c24" id="0742c24"></a>故云大也。四弘對之。聞即法門。智即煩惱。教即眾<a 
name="0743a01" id="0743a01"></a>生。樂即佛道。前二治愚癡。後二治生死。</p><a 
name="0743a02" id="0743a02"></a><p style="text-indent: 0em; margin-left: 1em"><span class="linehead"></span>△六覺貧苦結怨觀念施善。</p><a 
name="0743a03" id="0743a03"></a><p style="text-indent: 0em; margin-left: 0em"><span class="linehead"></span>第六覺知貧苦多怨。橫結惡緣。菩薩布施。等念怨親。<a 
name="0743a04" id="0743a04"></a>不念舊惡。不憎惡人。</p><a 
name="0743a05" id="0743a05"></a><p style="text-indent: 0em; margin-left: 1em"><span class="linehead"></span>先覺事。財產缺乏為貧。饑寒逼迫為苦。多怨者。上<a 
name="0743a06" id="0743a06"></a>則怨天。下則怨人。內則怨於父母妻子。外則怨於<a 
name="0743a07" id="0743a07"></a>師友親&#x96A3;。書云。貧而無怨難。結惡緣者。苦境怨心<a 
name="0743a08" id="0743a08"></a>一時交接。諸惡業緣無不備造。所謂慳惜<span class="corr" title='[巳&gt;己]'>己</span>物。貪<a 
name="0743a09" id="0743a09"></a>求人財。嫉&#x59AC;其富。瞋恨其貴。起諸邪見。撥無因果。<a 
name="0743a10" id="0743a10"></a>好勇&#x9B2A;狠。欺長凌幼。由此父子不和。夫妻反目。孟<a 
name="0743a11" id="0743a11"></a>子曰。無恒產而有恒心者。惟士為能。若民則無恒<a 
name="0743a12" id="0743a12"></a>產因無恒心。苟無恒心。放辟邪侈。無不為<span class="corr" title='[巳&gt;己]'>己</span>。而云<a 
name="0743a13" id="0743a13"></a>橫者。儒云。死生有命。富貴在天。佛云。今感貧富貴<a 
name="0743a14" id="0743a14"></a>賤之報。皆因前世慳施敬慢之業。與人結諸怨尤。<a 
name="0743a15" id="0743a15"></a>豈不枉造空作惡耶。菩薩下次觀法。孔子曰。貧與<a 
name="0743a16" id="0743a16"></a>賤。是人之所惡也。不以其道得之不去也。<span class="corr" title='[盂&gt;孟]'>孟</span>子曰。<a 
name="0743a17" id="0743a17"></a>古之人修其天爵。而人爵從之。仁義忠信樂善不<a 
name="0743a18" id="0743a18"></a>倦。此天爵也。公卿大夫。此人爵也。今開四法。即是<a 
name="0743a19" id="0743a19"></a>去貧之道。得爵之術也。一布施。經言。為人貧困從<a 
name="0743a20" id="0743a20"></a>慳貪中來。為人大富從布施中來。故以施治貧也。<a 
name="0743a21" id="0743a21"></a>有二財。則四事七珍。乃至一縷一麻。法則五教三<a 
name="0743a22" id="0743a22"></a>乘。片言片行。老子曰。富貴者送人以財。仁人者送<a 
name="0743a23" id="0743a23"></a>人以言。一言可以興<span class="gaiji">邦<!--gaiji,邦,1[邱-丘+(看-目)],2,3--></span>。則法施之拔苦與樂。識不<a 
name="0743a24" id="0743a24"></a>可較量也。二等念。經言。有親則有怨。離親即離怨。<a 
name="0743b01" id="0743b01"></a>今以同體慈悲怨親平等觀之。善與人同。樂取於<a 
name="0743b02" id="0743b02"></a>人。求仁得仁。何怨之有。孟子云。不怨勝<span class="corr" title='[巳&gt;己]'>己</span>者。反求<a 
name="0743b03" id="0743b03"></a>諸<span class="corr" title='[巳&gt;己]'>己</span>而<span class="corr" title='[巳&gt;已]'>已</span>矣。故以等治怨也。三不念。如伯夷叔齊。<a 
name="0743b04" id="0743b04"></a>不念舊惡。怨是用希。是以有舊惡者。當與勸釋不<a 
name="0743b05" id="0743b05"></a>得加報也。四不憎。如子張之尊賢容眾嘉善而矜<a 
name="0743b06" id="0743b06"></a>不能。老子曰。善人不善人之師。不善人善人之資。<a 
name="0743b07" id="0743b07"></a>孔子曰。三人行必有我師焉。擇其善者而從之。其<a 
name="0743b08" id="0743b08"></a>不善者而改之。是以見惡逆者。當與教誡。不得痛<a 
name="0743b09" id="0743b09"></a>絕也。三四治結惡。四法一修。貧苦無不離矣。</p><a 
name="0743b10" id="0743b10"></a><p style="text-indent: 0em; margin-left: 1em"><span class="linehead"></span>△七覺五欲過患觀念梵行。</p><a 
name="0743b11" id="0743b11"></a><p style="text-indent: 0em; margin-left: 0em"><span class="linehead"></span>第七覺悟五欲過患。雖為俗人不染世樂。常念三衣<a 
name="0743b12" id="0743b12"></a>瓦&#x9262;法器。志願出家。守道清白。梵行高遠。慈悲一切。</p><a 
name="0743b13" id="0743b13"></a><p style="text-indent: 0em; margin-left: 1em"><span class="linehead"></span>初覺事。五欲者五塵欲也。過患者煩惱過也。欲是<a 
name="0743b14" id="0743b14"></a>境。患是心。由外塵欲。牽起愛心。瑜伽云。欲有二種。<a 
name="0743b15" id="0743b15"></a>一事境欲。二煩惱欲。經云。由於欲境。起諸違順。老<a 
name="0743b16" id="0743b16"></a>子曰。五色令人目盲。五音令人耳聾。五味令人口<a 
name="0743b17" id="0743b17"></a>爽。馳騁田獵。令人心發狂。難得之貨令人行妨。如<a 
name="0743b18" id="0743b18"></a>五百仙。聞甄陀女歌而失禪定。一角老為婬女騎<a 
name="0743b19" id="0743b19"></a>頸而無神通。夏以妹喜。商以姐<span class="corr" title='[巳&gt;己]'>己</span>。周以褒似。並亡<a 
name="0743b20" id="0743b20"></a>其國。凡為道者。須知過罪。當訶責也。世樂有十。謂<a 
name="0743b21" id="0743b21"></a>女色。財寶。聲名。飲食。睡眠。家宅。田園。衣服。眷屬。官<a 
name="0743b22" id="0743b22"></a>貴。圓覺疏開為四相。一內愛欲。緣自身形。按拭摩<a 
name="0743b23" id="0743b23"></a>觸。起諸染著。二外愛欲。緣他男女姿態妖&#x8276;。念念<a 
name="0743b24" id="0743b24"></a>貪愛。三內外愛欲。於自他身柔&#x8F2D;細滑。攀緣不捨。<a 
name="0743c01" id="0743c01"></a>四遍一切處愛欲。緣於一切五欲塵境。生結縛心。<a 
name="0743c02" id="0743c02"></a>不染者。猶如蓮華不著水。亦如日月不住空也。大<a 
name="0743c03" id="0743c03"></a>論云。五欲無樂。如狗嚙骨。五欲增諍。如鳥競肉。五<a 
name="0743c04" id="0743c04"></a>欲燒人。如執風炬。五欲害人。如踐毒蛇。五欲無實。<a 
name="0743c05" id="0743c05"></a>如夢所得。五欲不久。如繫石火。禪經偈云。智者應<a 
name="0743c06" id="0743c06"></a>觀身。不貪染世樂。無累無所欲。是名真涅槃。豈可<a 
name="0743c07" id="0743c07"></a>入道則淨。涉俗便染耶。常下次觀法有五。一衣&#x9262;。<a 
name="0743c08" id="0743c08"></a>迦葉受頭陀法。衣但糞掃三衣。食常次第乞食。器<a 
name="0743c09" id="0743c09"></a>即香爐鍚杖念珠澡瓶。梵網云。菩薩行頭陀時。此<a 
name="0743c10" id="0743c10"></a>十八物。常隨其身。二出家。阿蘭若處離於聚落。放<a 
name="0743c11" id="0743c11"></a>牧聲絕。無諸憒&#x9599;。此則出五欲塵染之家。入一真<a 
name="0743c12" id="0743c12"></a>寂靜之家。曰志願者。身雖俗家。心實佛家也。四句<a 
name="0743c13" id="0743c13"></a>揀之。一心形俱不出家。二心形俱出家。三心出形<a 
name="0743c14" id="0743c14"></a>不出。四形出心不出。今當第三句。此二治為俗。四<a 
name="0743c15" id="0743c15"></a>十二章經云。受道法者。去世資財。乞求取足。日中<a 
name="0743c16" id="0743c16"></a>一食。樹下一宿。慎勿再矣。使人愚蔽者。愛與欲也。<a 
name="0743c17" id="0743c17"></a>三守道。謂守涅槃清淨之道。出離生死濁海。守菩<a 
name="0743c18" id="0743c18"></a>提潔白之道。解脫煩惱淤泥。此一治五欲過患。四<a 
name="0743c19" id="0743c19"></a>梵行有三。一明悟欲心。二潔淨欲身。三不犯欲塵。<a 
name="0743c20" id="0743c20"></a>出世第一。如梵天行。高超六欲。遠越釋天。如諸佛<a 
name="0743c21" id="0743c21"></a>所說。一心一意行。數息在禪定。是名行頭陀。此一<a 
name="0743c22" id="0743c22"></a>治不染世樂。五慈悲。慈與一切之樂。悲拔一切之<a 
name="0743c23" id="0743c23"></a>苦。若非一味法雨。何能三根普潤。此句總治三種<a 
name="0743c24" id="0743c24"></a>也。配四法門。初二理。三果。四行。五教也。問。二七何<a 
name="0744a01" id="0744a01"></a>別。答。二約能緣莫起多欲心也。七約所緣莫染五<a 
name="0744a02" id="0744a02"></a>塵欲也。</p><a 
name="0744a03" id="0744a03"></a><p style="text-indent: 0em; margin-left: 1em"><span class="linehead"></span>△八覺生死苦惱觀念心願。</p><a 
name="0744a04" id="0744a04"></a><p style="text-indent: 0em; margin-left: 0em"><span class="linehead"></span>第八覺知生死熾然。苦惱無量。發大乘心。普濟一切。<a 
name="0744a05" id="0744a05"></a>願代眾生受無量苦。令諸眾生畢竟大樂。</p><a 
name="0744a06" id="0744a06"></a><p style="text-indent: 0em; margin-left: 1em"><span class="linehead"></span>先覺事相生死者。三界內外。有二種生死。稱為苦<a 
name="0744a07" id="0744a07"></a>海。第一分段生死。即六道眾生。四大所成身體。有<a 
name="0744a08" id="0744a08"></a>分齊段落。受其生生滅滅。第二變易生死。即聲聞<a 
name="0744a09" id="0744a09"></a>菩薩。雖離分段之身。未得圓證法身常寂。不免四<a 
name="0744a10" id="0744a10"></a>相遷流。因移果易。熾然者。楞嚴云。生死死生。生生<a 
name="0744a11" id="0744a11"></a>死死。如旋火輪未有休息。苦惱無量者。苦有三苦<a 
name="0744a12" id="0744a12"></a>八苦一百一十苦。惱有六惱十惱八萬四千惱。問<a 
name="0744a13" id="0744a13"></a>前後何別。答。初明一切生死&#x8657;幻不實。二明自他<a 
name="0744a14" id="0744a14"></a>生死因貪欲起。五明自<span class="corr" title='[巳&gt;己]'>己</span>生死愚迷癡受。八明眾<a 
name="0744a15" id="0744a15"></a>生生死發心普濟。又四明自<span class="corr" title='[巳&gt;己]'>己</span>多欲便多苦惱。六<a 
name="0744a16" id="0744a16"></a>明自他貧苦多怨結惡。七明一切五欲皆有過患。<a 
name="0744a17" id="0744a17"></a>八明眾生苦惱誓願代受。故前後不同也。四句揀<a 
name="0744a18" id="0744a18"></a>之。謂一人受一生死苦惱。一人受多生死苦惱。多<a 
name="0744a19" id="0744a19"></a>人受一生死苦惱。多人受多生死苦惱。復有四句。<a 
name="0744a20" id="0744a20"></a>謂同業同報。別業別報。同業別報。別業同報。故如<a 
name="0744a21" id="0744a21"></a>火之熾然。空之無量。發下次觀法相。初二句發心。<a 
name="0744a22" id="0744a22"></a>濟一切出生死。自未得度先度人者。菩薩發心。三<a 
name="0744a23" id="0744a23"></a>心四願。乃菩薩之初因也。起信云。發心盡於未來。<a 
name="0744a24" id="0744a24"></a>化度一切眾生使無有餘。皆令究竟無餘涅槃。故<a 
name="0744b01" id="0744b01"></a>云普濟。次願代二句立願。代眾生受苦惱。還源觀<a 
name="0744b02" id="0744b02"></a>云。普代眾生受苦者。謂修諸行法。不為自身。但欲<a 
name="0744b03" id="0744b03"></a>廣利&#x7FA3;生。冤親平等。普令斷惡。備修萬行。速證菩<a 
name="0744b04" id="0744b04"></a>提。又菩薩大悲大願。以身為質。於三惡趣。救贖一<a 
name="0744b05" id="0744b05"></a>切受苦眾生。惡令得樂。盡未來際心無退屈。不於<a 
name="0744b06" id="0744b06"></a>眾生希望毛髮報恩之心。問。眾生無量。業苦無邊。<a 
name="0744b07" id="0744b07"></a>云何菩薩而能普代眾生受苦。答。菩薩代眾生受<a 
name="0744b08" id="0744b08"></a>苦者。由大悲方便力故。但以眾生妄執。不了業體<a 
name="0744b09" id="0744b09"></a>從妄而生。無由出苦。菩薩教令修止觀兩門。心無<a 
name="0744b10" id="0744b10"></a>暫替。因亡果喪。苦業無由得生。但令不入三途。名<a 
name="0744b11" id="0744b11"></a>為普代眾生受苦惱也。後令諸二句。誓令與無上<a 
name="0744b12" id="0744b12"></a>二果樂。起信云。為令眾生離一切苦。得究竟樂。非<a 
name="0744b13" id="0744b13"></a>求世間名利恭敬故。賢首疏云。苦者二死煩惱苦<a 
name="0744b14" id="0744b14"></a>也。樂者無上菩提覺法樂。無上涅槃寂靜樂。非求<a 
name="0744b15" id="0744b15"></a>者。非欲令其求於後世人天利樂。長水記云。凡諸<a 
name="0744b16" id="0744b16"></a>菩薩有所作為。皆為眾生離苦得樂。此令轉滅煩<a 
name="0744b17" id="0744b17"></a>惱生死。得此菩提涅槃。一得永得。大患永滅。超度<a 
name="0744b18" id="0744b18"></a>四流。不亦樂乎。然上離苦。是菩薩大悲。此令得樂。<a 
name="0744b19" id="0744b19"></a>是菩薩大慈。至覺之心於焉備矣。</p><a 
name="0744b20" id="0744b20"></a><p style="text-indent: 0em; margin-left: 1em"><span class="linehead"></span>△後總結三覺以成行證。</p><a 
name="0744b21" id="0744b21"></a><p style="text-indent: 0em; margin-left: 0em"><span class="linehead"></span>如此八事。乃是諸佛菩薩大人之所覺悟。精進行道<a 
name="0744b22" id="0744b22"></a>慈悲修慧。乘法身船至涅槃岸。復還生死度脫眾生。<a 
name="0744b23" id="0744b23"></a>以前八事開導一切。令諸眾生覺生死苦。捨離五欲。<a 
name="0744b24" id="0744b24"></a>修心聖道。</p><a 
name="0744c01" id="0744c01"></a><p style="text-indent: 0em; margin-left: 1em"><span class="linehead"></span>先結前八事。有大人之事。有小人之事。前七自利。<a 
name="0744c02" id="0744c02"></a>第八利他。故屬諸佛一乘。菩薩大乘之事。非比自<a 
name="0744c03" id="0744c03"></a>利小乘界內人天乘輕細事也。孟子曰。從其大體<a 
name="0744c04" id="0744c04"></a>為大人。從其小體為小人。然事為所觀境。覺為能<a 
name="0744c05" id="0744c05"></a>知心。佛是滿覺先覺果地覺。菩薩是始覺後覺因<a 
name="0744c06" id="0744c06"></a>地覺也。精下次起後三覺。初四句自覺。復還下覺<a 
name="0744c07" id="0744c07"></a>他。合則三覺圓矣。又精進四法。行道正助道品也。<a 
name="0744c08" id="0744c08"></a>三法慈悲。七法修慧。二空觀知也。五法法身。無為<a 
name="0744c09" id="0744c09"></a>法性也。經云夫為道者。猶木在水。尋流而行。不觸<a 
name="0744c10" id="0744c10"></a>兩岸。不為洄流。吾保此木決定入海。學道之人不<a 
name="0744c11" id="0744c11"></a>為情欲所惑。不為眾邪所嬈。精進無為。吾保此人<a 
name="0744c12" id="0744c12"></a>必得道矣。當第一涅槃秦言滅度。義翻圓寂。唯識<a 
name="0744c13" id="0744c13"></a>明四種。一性淨涅槃。二有餘涅槃。三無餘涅槃。四<a 
name="0744c14" id="0744c14"></a>無住涅槃。今屬後二也。當第二復還生死海。代受<a 
name="0744c15" id="0744c15"></a>苦惱八也。度脫惡眾生怨親平等六也。上乃自覺。<a 
name="0744c16" id="0744c16"></a>八事下以前等覺他。八事開導五六也。覺苦一八<a 
name="0744c17" id="0744c17"></a>也。離欲二七也。修道三四也。修習自心入於聖道<a 
name="0744c18" id="0744c18"></a>故。肇師曰。佛者何也。&#x8462;窮理盡性大覺之稱也。生<a 
name="0744c19" id="0744c19"></a>死長寢莫能自覺。自覺覺彼其唯佛也。佛地論云。<a 
name="0744c20" id="0744c20"></a>於一切法一切種相。能自開覺。亦能開覺一切有<a 
name="0744c21" id="0744c21"></a>情。故名為佛。今依八事覺之。豈有不成正覺也哉。</p><a 
name="0744c22" id="0744c22"></a><p style="text-indent: 0em; margin-left: 1em"><span class="linehead"></span>△三結八門利益以廣通。</p><a 
name="0744c23" id="0744c23"></a><p style="text-indent: 0em; margin-left: 0em"><span class="linehead"></span>若佛弟子誦此八事。於念念中。滅無量罪。進趣菩提。<a 
name="0744c24" id="0744c24"></a>速登正覺。永斷生死。常住快樂。</p><a 
name="0745a01" id="0745a01"></a><p style="text-indent: 0em; margin-left: 1em"><span class="linehead"></span>此當流通分也。初舉能修法行。於念下次顯所獲<a 
name="0745a02" id="0745a02"></a>勝益。略開有五。一滅罪。罪業為因。苦報為果。修行<a 
name="0745a03" id="0745a03"></a>斷惑。罪滅福生矣。二趣果。五十五位真菩提路。必<a 
name="0745a04" id="0745a04"></a>須多聞廣慧而進。今誦八大人覺。自到菩提覺道。</p><a 
name="0745a05" id="0745a05"></a><p style="text-indent: 0em; margin-left: 1em"><span class="linehead"></span>經云。觀靈覺即菩提。如是知識得道疾矣。三成覺。<a 
name="0745a06" id="0745a06"></a>迅疾曰速。成證曰登。中直曰正。種智曰覺。過五十<a 
name="0745a07" id="0745a07"></a>五菩提路<span class="corr" title='[巳&gt;已]'>已</span>。方盡妙覺。成無上道。坐華王座。名登<a 
name="0745a08" id="0745a08"></a>正覺。四斷死。五住究盡二死永亡也。五住樂。約三<a 
name="0745a09" id="0745a09"></a>身釋。法性身土。無為不動真常樂故。受用身土。具<a 
name="0745a10" id="0745a10"></a>足無量快樂相故。變化身土。相續不斷諸法樂故。<a 
name="0745a11" id="0745a11"></a>廣開為八。一二果成證樂。二依正常然樂。三恒見<a 
name="0745a12" id="0745a12"></a>諸佛樂。四時聞妙法樂。五賢聖相會樂。六眾生離<a 
name="0745a13" id="0745a13"></a>苦樂。七願行廣大樂。八本覺真常樂。三德配之。念<a 
name="0745a14" id="0745a14"></a>念滅罪解脫德也。菩提正覺般若德也。永斷常樂<a 
name="0745a15" id="0745a15"></a>法身德也。三德五益唯此經為然。可不誦習而力<a 
name="0745a16" id="0745a16"></a>行之。</p><a 
name="0745a17" id="0745a17"></a><a 
name="0745a18" id="0745a18"></a><p><span class="juanname">佛說八大人覺經疏<span class="note">(終)</span></span></p><a 
name="0745a19" id="0745a19"></a><a 
name="0745a20" id="0745a20"></a><div class="w"><div style="margin-left: 1em"><p style="margin-left: 2em"><span class="headname">音釋</span></p><a 
name="0745a21" id="0745a21"></a><div class="entry" style="text-indent: 0em; margin-left: 0em"><p><span class="gaiji">[邱-丘+共]<!--gaiji,,1[邱-丘+共],2&#x48BC;,3--></span></p><p style="text-indent: 0em; margin-left: 1em"><span class="linehead"></span><span class="note">(九容切音恭亭名)</span>。</p></div><div class="entry" style="text-indent: 0em; margin-left: 0em"><p>轄</p><p style="text-indent: 0em; margin-left: 1em"><span class="linehead"></span><span class="note">(胡瞎切音&#x938B;)</span>。</p></div></div></div><a 
name="0745a22" id="0745a22"></a><a 
name="0745a23" id="0745a23"></a><a 
name="0745a24" id="0745a24"></a><a 
name="0745b01" id="0745b01"></a><a 
name="0745b02" id="0745b02"></a><a 
name="0745b03" id="0745b03"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>淨土三經論</p><a 
name="0745b04" id="0745b04"></a><a 
name="0745b05" id="0745b05"></a><p style="margin-left: 4em"><span class="byline">清　彭際清　述</span></p><a 
name="0745b06" id="0745b06"></a><p style="text-indent: 0em; margin-left: 1em"><span class="linehead"></span>卍云。無量壽經起信論。觀無量壽佛經約論。及阿<a 
name="0745b07" id="0745b07"></a>彌陀經約論之三般。合稱三經解。既分出別處。故<a 
name="0745b08" id="0745b08"></a>省于此。</p></div></div>
<hr>【經文資訊】卍新續藏第 37 冊 No. 0673 八大人覺經疏<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3fd3.html?index=X37n0673" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X37n0673_001 by HTTrack Website Copier/3.x [XR&CO'2014], Tue, 07 Jun 2016 07:24:54 GMT -->
</html>
