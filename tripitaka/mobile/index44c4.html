<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_019 by HTTrack Website Copier/3.x [XR&CO'2014], Tue, 07 Jun 2016 06:59:19 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=288046244&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48n2016&amp;utmp=%2Fmobile%2Findex.php%3Findex%3DT48n2016_019&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc7ee.html?index=T48n2016_018" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 19 卷</p>
	<a href="index7744.html?index=T48n2016_020" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷19]">　
<a 
name="0517c01" id="0517c01"></a><a 
name="0517c02" id="0517c02"></a><p><span class="juanname">宗鏡錄卷第十九</span></p><a 
name="0517c03" id="0517c03"></a><a 
name="0517c04" id="0517c04"></a><p style="margin-left: 4em"><span class="byline">慧日永明寺主智慧禪師延壽集</span></p><a 
name="0517c05" id="0517c05"></a><p style="text-indent: 0em; margin-left: 0em"><span class="linehead"></span>夫如上所說。祖教同詮。凡曰有心。皆得成佛。<a 
name="0517c06" id="0517c06"></a>如今現見眾生。何不成佛。</p><p style="text-indent: 0em; margin-left: 0em"><span class="linehead"></span>答。若以眾生眼<a 
name="0517c07" id="0517c07"></a>觀。只見眾生界有餘。若以佛眼觀。乃知諸佛<a 
name="0517c08" id="0517c08"></a>界無外。故知無明妄風。鼓心海而易動。本覺<a 
name="0517c09" id="0517c09"></a>真性。睡長夢而難惺。是以首楞嚴經云。汝之<a 
name="0517c10" id="0517c10"></a>心靈。一切明了。未曾暫昧。而迷者。目擊而不<a 
name="0517c11" id="0517c11"></a>知。如美玉沈泥。自埋高價。猶貞金混礫。空匿<a 
name="0517c12" id="0517c12"></a>光輝。如法華經云。我昔欲令汝得安樂。五欲<a 
name="0517c13" id="0517c13"></a>自恣。於某年月日。以無價寶珠。繫汝衣裏。今<a 
name="0517c14" id="0517c14"></a>故現在。而汝不知。勤苦憂惱。以求自活。甚為<a 
name="0517c15" id="0517c15"></a>癡也。汝今可以此寶。貿易所須。常可如意。無<a 
name="0517c16" id="0517c16"></a>所乏短。故知本覺常成。衣珠不失。若非圓頓<a 
name="0517c17" id="0517c17"></a>之教。何以直了自心。故圓覺經云。覺成就故。<a 
name="0517c18" id="0517c18"></a>當知菩薩不與法縛。不求法脫。不厭生死。不<a 
name="0517c19" id="0517c19"></a>愛涅槃。不敬持戒。不憎毀禁。不重久習。不輕<a 
name="0517c20" id="0517c20"></a>未學。何以故。一切覺故。是知一切眾生。皆<a 
name="0517c21" id="0517c21"></a>本覺成就。以不覺故。認隨染之覺。見勝劣之<a 
name="0517c22" id="0517c22"></a>境。起忻厭之心。但逐妄輪迴。頓迷真覺。然因<a 
name="0517c23" id="0517c23"></a>覺。有不覺。若無真。妄無所依。故如煙無火不<a 
name="0517c24" id="0517c24"></a>起。又覺因不覺。若隨器之金。還待器顯。事能<a 
name="0517c25" id="0517c25"></a>顯理故。所以唯真不立。單妄不成。唯真不立<a 
name="0517c26" id="0517c26"></a>者。佛果無生故。單妄不成者。無所依故。如先<a 
name="0517c27" id="0517c27"></a>德頌云。一切眾生金色界。白淨無垢智無壞。<a 
name="0517c28" id="0517c28"></a>寶珠自在內衣中。只欲長貧在門外。清淨寶<a 
name="0517c29" id="0517c29"></a>乘住四衢。文殊引導普賢扶。肥壯白牛甚多<a 
name="0518a01" id="0518a01"></a>力。一念遍遊無卷舒。如是寶乘不肯入。但樂<a 
name="0518a02" id="0518a02"></a>勤苦門前立。不覺自身常在中。遣上恒言我<a 
name="0518a03" id="0518a03"></a>不及。華嚴經頌云。欲求一切智。速成無上覺。<a 
name="0518a04" id="0518a04"></a>應以淨妙心。修習菩提行。又頌云。譬如良沃<a 
name="0518a05" id="0518a05"></a>田。所種必滋長。如是淨心地。出生諸佛法。是<a 
name="0518a06" id="0518a06"></a>知十方諸佛中。無有一佛不信此心成佛。二<a 
name="0518a07" id="0518a07"></a>十八祖內。無有一祖不見此性成祖。如今聞<a 
name="0518a08" id="0518a08"></a>而不成祖佛者。皆為信不及見不諦故。但學<a 
name="0518a09" id="0518a09"></a>其語。不照其心。但執其解。不深其法。何者。信。<a 
name="0518a10" id="0518a10"></a>即是道故。經云。信是道原功德母。見即無疑。<a 
name="0518a11" id="0518a11"></a>故經云。見苦諦。習亦除。何況現行。心外境界。<a 
name="0518a12" id="0518a12"></a>但入宗鏡。方悟前非。心光透時。餘瑕自盡。華<a 
name="0518a13" id="0518a13"></a>嚴出現品云。佛子。菩薩摩訶薩。應知自心。念<a 
name="0518a14" id="0518a14"></a>念常有佛成正覺。何以故。諸佛如來。不離此<a 
name="0518a15" id="0518a15"></a>心成正覺故。如自心。一切眾生心亦復如是。<a 
name="0518a16" id="0518a16"></a>悉有如來成等正覺。廣大周遍。無處不有。不<a 
name="0518a17" id="0518a17"></a>離不斷。無有休息。入不思議方便法門。古釋<a 
name="0518a18" id="0518a18"></a>云。不離此心成佛者。有二。一眾生身心。即佛<a 
name="0518a19" id="0518a19"></a>所證故。佛證眾生之體。用眾生之用。二全即<a 
name="0518a20" id="0518a20"></a>佛菩提性故。一性無異。此即他果在我之因。<a 
name="0518a21" id="0518a21"></a>以我因成他果故。名入不思議方便法門。是<a 
name="0518a22" id="0518a22"></a>以不得意者。作眾生思故。是亦不可。設作佛<a 
name="0518a23" id="0518a23"></a>思。是亦不可。即亦不可。非即亦不可。當淨智<a 
name="0518a24" id="0518a24"></a>眼。無取諸情。經云。佛子。令依此知。無幽不盡。<a 
name="0518a25" id="0518a25"></a>涅槃經云。二十五有有我者。自實名我。所謂<a 
name="0518a26" id="0518a26"></a>一切諸法體實。一切眾生。有如來藏。能為佛<a 
name="0518a27" id="0518a27"></a>因。名有佛性。如一切色中。皆有空性。然非獨<a 
name="0518a28" id="0518a28"></a>有情。具如來之正性。一切諸法中。皆有安樂<a 
name="0518a29" id="0518a29"></a>性。所以云。若以肉眼觀。無真不俗。若以法眼<a 
name="0518b01" id="0518b01"></a>觀。無俗不真。又云。法身流轉五道。名曰眾生。<a 
name="0518b02" id="0518b02"></a>但法身即是真如。流轉五道。即是隨緣。名曰<a 
name="0518b03" id="0518b03"></a>眾生。是差別義。又由隨緣即不變故。奪差別<a 
name="0518b04" id="0518b04"></a>令體空。則末寂也。由體空差別故。奪不變令<a 
name="0518b05" id="0518b05"></a>隨緣。故本寂也。以全本為末故。本便隱。全末<a 
name="0518b06" id="0518b06"></a>為本故。末便亡也。是則真如隨緣成眾生。未<a 
name="0518b07" id="0518b07"></a>曾失於真體。故令眾生非眾生也。眾生體空<a 
name="0518b08" id="0518b08"></a>即法身時。未曾無眾生故。非法身也。故二雙<a 
name="0518b09" id="0518b09"></a>絕。二既互絕。則真妄平等。無可異也。故云。隨<a 
name="0518b10" id="0518b10"></a>緣非有之法身。恒不異事而成立。寂滅非無<a 
name="0518b11" id="0518b11"></a>之眾生。常不異真而顯現。故知煩惱即菩提。<a 
name="0518b12" id="0518b12"></a>菩提即煩惱。所以勝天王般若經云。佛告勝<a 
name="0518b13" id="0518b13"></a>天王言。譬如無價如意寶珠。粧飾瑩治。皎潔<a 
name="0518b14" id="0518b14"></a>可愛。體圓極淨。無有垢濁。墮在淤泥。已經多<a 
name="0518b15" id="0518b15"></a>時。有人拾得。取而守護。不令墮落。法性亦爾。<a 
name="0518b16" id="0518b16"></a>雖在煩惱。不為所染。後復顯現。天王。諸佛如<a 
name="0518b17" id="0518b17"></a>來。悉知眾生自性清淨。客塵煩惱之所覆蔽。不<a 
name="0518b18" id="0518b18"></a>入自性。是故菩薩摩訶薩。行般若波羅蜜。應<a 
name="0518b19" id="0518b19"></a>作是念。我當勇猛。勤修精進。為諸眾生。說是<a 
name="0518b20" id="0518b20"></a>甚深般若波羅蜜。除其煩惱。一切眾生。皆有<a 
name="0518b21" id="0518b21"></a>性淨。是故於彼。勿生下劣。應當尊重。彼即我<a 
name="0518b22" id="0518b22"></a>師。如法恭敬。菩薩摩訶薩。作如是心。即生般<a 
name="0518b23" id="0518b23"></a>若。闍那大悲處胎經云。魔梵釋女。皆不捨身。<a 
name="0518b24" id="0518b24"></a>不受身。悉於現身得成佛故。偈云。法性如大<a 
name="0518b25" id="0518b25"></a>海。不說有是非。凡夫賢聖人。平等無高下。唯<a 
name="0518b26" id="0518b26"></a>在心垢滅。取證如反掌。華手經云。佛言。堅<a 
name="0518b27" id="0518b27"></a>意。無礙際者。即無邊際。無邊際者。即是一切<a 
name="0518b28" id="0518b28"></a>眾生性也。是名際門。入是際門。則能開演千<a 
name="0518b29" id="0518b29"></a>億法藏。此法藏者。即非藏也。堅意。如來眾法<a 
name="0518c01" id="0518c01"></a>藏中。有所說法。皆說是際。復有色藏。受想行<a 
name="0518c02" id="0518c02"></a>識藏。是藏非藏。不在自藏。是名諸藏。以阿<a 
name="0518c03" id="0518c03"></a>字門入。釋曰。阿字者。即無生義。若了心無生。<a 
name="0518c04" id="0518c04"></a>則無法可得。悟此唯識。乃入道之初門。所以<a 
name="0518c05" id="0518c05"></a>大品經云。無有一法可得。名曰眾生。夫言眾<a 
name="0518c06" id="0518c06"></a>生者。即法身義。如不增不減經言。舍利弗。即<a 
name="0518c07" id="0518c07"></a>此法身。過於恒沙。無量煩惱所纏。從無始來。<a 
name="0518c08" id="0518c08"></a>隨順世間。生死濤波。去來生滅。名為眾生。是<a 
name="0518c09" id="0518c09"></a>知。若云眾生即法身者。甚為難解。故先德引<a 
name="0518c10" id="0518c10"></a>大涅槃經云。若有人能藕中絲。懸須彌山。可思<a 
name="0518c11" id="0518c11"></a>議不。不也世尊。佛言。菩薩能以一念。稱量生<a 
name="0518c12" id="0518c12"></a>死。不可思議。今明圓理難曉。但仰信而已。如<a 
name="0518c13" id="0518c13"></a>聞生死有不可思議理。而但仰信。不能一心<a 
name="0518c14" id="0518c14"></a>即如來藏。故非圓意。文殊般若經云。佛告文<a 
name="0518c15" id="0518c15"></a>殊。若人問汝。有幾眾生界。汝云何答。文殊言。<a 
name="0518c16" id="0518c16"></a>眾生界數。如如來界。問。眾生界廣狹。答。如<a 
name="0518c17" id="0518c17"></a>佛界廣狹。問。一切眾生。繫在何界。答。如如來<a 
name="0518c18" id="0518c18"></a>繫。眾生亦爾。問。眾生界住何處。答。住涅槃<a 
name="0518c19" id="0518c19"></a>界。又云。文殊言。如虛空無數。眾生亦無數。<a 
name="0518c20" id="0518c20"></a>虛空不可得。眾生亦不可得。是以於不可得<a 
name="0518c21" id="0518c21"></a>中。隨世語言。有所建立。凡聖境界。方便說者。<a 
name="0518c22" id="0518c22"></a>是不可思議。廣大神變。如大寶積經云。文殊<a 
name="0518c23" id="0518c23"></a>師利菩薩云。復次法無出相。說出離法。是名<a 
name="0518c24" id="0518c24"></a>神變。法無差別。文字分別。是名神變。法無所<a 
name="0518c25" id="0518c25"></a>行。說有修行。是名神變。法無來去。說有來去。<a 
name="0518c26" id="0518c26"></a>是名神變。於一道證。建立諸果。是名神變。於<a 
name="0518c27" id="0518c27"></a>一味法。分別三乘。是名神變。一切諸佛。唯是<a 
name="0518c28" id="0518c28"></a>一佛。說無量佛。是名神變。一切佛土。唯一佛<a 
name="0518c29" id="0518c29"></a>土。說無量土。是名神變。無量眾生。即一眾生。<a 
name="0519a01" id="0519a01"></a>說無量眾生。是名神變。一切佛法。唯一佛法。<a 
name="0519a02" id="0519a02"></a>說無量法。是名神變。法不可示。顯示諸法。是<a 
name="0519a03" id="0519a03"></a>名神變。法無所得。修習作證。是名神變。乃至<a 
name="0519a04" id="0519a04"></a>爾時長老舍利弗。語商主天子言。汝聞此神<a 
name="0519a05" id="0519a05"></a>變。不驚怖耶。天子答言。我即神變。云何驚怖。<a 
name="0519a06" id="0519a06"></a>舍利弗言。天子。以何密意。而作是言。天曰。一<a 
name="0519a07" id="0519a07"></a>切諸法。若善不善。無動而動。名大神變。是故<a 
name="0519a08" id="0519a08"></a>舍利弗。作善業者。生於天上。有大威德。如是<a 
name="0519a09" id="0519a09"></a>善業。不可思議。一切眾生。往來生死。亦不可<a 
name="0519a10" id="0519a10"></a>思議。不可思議者。名大神變。如佛所說。四種<a 
name="0519a11" id="0519a11"></a>境界。不可思議。一者。業境界不可思議。二者。<a 
name="0519a12" id="0519a12"></a>龍境界不可思議。三者。禪境界不可思議。四<a 
name="0519a13" id="0519a13"></a>者。佛境界不可思議。以是義故。說一切法。名<a 
name="0519a14" id="0519a14"></a>大神變。不應驚怖。復次舍利弗。若如來說此<a 
name="0519a15" id="0519a15"></a>神變。虛空界寧有怖耶。答言。不也。天曰。若虛<a 
name="0519a16" id="0519a16"></a>空不怖。云何問言汝不驚怖。舍利弗言。汝豈<a 
name="0519a17" id="0519a17"></a>同虛空耶。天曰。如佛所說。若內空。外空。是虛<a 
name="0519a18" id="0519a18"></a>空不。答言。如是。天曰。是故一切眾生。是虛空<a 
name="0519a19" id="0519a19"></a>性。是知若一切有情無情。皆同虛空性者。何<a 
name="0519a20" id="0519a20"></a>處有凡聖之異。內外之殊。且虛空性。無有起<a 
name="0519a21" id="0519a21"></a>盡。何故更問成佛不成佛乎。入法界體性經<a 
name="0519a22" id="0519a22"></a>云。佛問文殊。汝知法界耶。如是。世尊。我知法<a 
name="0519a23" id="0519a23"></a>界。即是我界。又問。汝豈不樂法界耶。文殊<a 
name="0519a24" id="0519a24"></a>曰。世尊。我不見一法非法界者。更何所樂。持<a 
name="0519a25" id="0519a25"></a>世經云。若世間法。與出世間法異者。諸佛不<a 
name="0519a26" id="0519a26"></a>出於世也。何者。以覺一切法平等。故名為佛。<a 
name="0519a27" id="0519a27"></a>大集經云。諸眾生界及法界。若能平等觀無<a 
name="0519a28" id="0519a28"></a>異。不生分別一二數。是名菩薩不退印。又云。<a 
name="0519a29" id="0519a29"></a>若有菩薩。不離凡夫。能知聖法。以凡夫心。觀<a 
name="0519b01" id="0519b01"></a>察聖法。密嚴經云。如來法身。住於一切眾生<a 
name="0519b02" id="0519b02"></a>身中。光影外現。猶如淨綵裹摩尼珠。無所障<a 
name="0519b03" id="0519b03"></a>蔽。亦復如是。是故當知。如來法身。遍在一切<a 
name="0519b04" id="0519b04"></a>諸眾生中。如佛所說。乃至枯樹蕉木。亦悉皆<a 
name="0519b05" id="0519b05"></a>入。不應生害。況復餘類。是故不應稱量眾生。<a 
name="0519b06" id="0519b06"></a>除諸如來。無能知者。是以諸佛法身。遍一切<a 
name="0519b07" id="0519b07"></a>處。夫法身者。即自心也。是法家之身。群有之<a 
name="0519b08" id="0519b08"></a>性。該今徹古。遍界盈空。十方太虛。於自心內。<a 
name="0519b09" id="0519b09"></a>尚如一點之雲生。百千大海。向本覺中。猶若<a 
name="0519b10" id="0519b10"></a>一滴之漚起。豈況假名凡聖。而非我心乎。台<a 
name="0519b11" id="0519b11"></a>教云。佛者覺義。如寶篋經云。佛界眾生界。一<a 
name="0519b12" id="0519b12"></a>界無別界。此是圓智。圓覺諸法。遍一切處。無<a 
name="0519b13" id="0519b13"></a>不明了。雖五無間皆生解脫想。雖惛盲倒惑。<a 
name="0519b14" id="0519b14"></a>其理存焉。斯理灼然。世間常住。有佛不能益。<a 
name="0519b15" id="0519b15"></a>無佛不能損。得之不為高。失之不為下。故言<a 
name="0519b16" id="0519b16"></a>眾生即佛。此理佛也。華嚴論云。一切處文殊<a 
name="0519b17" id="0519b17"></a>師利。一切處金色世界。一切處不動智佛。今<a 
name="0519b18" id="0519b18"></a>之信者。當信自心無依住性妙慧解脫。是自<a 
name="0519b19" id="0519b19"></a>文殊。於心無依住中。無性妙理。有自在分別。<a 
name="0519b20" id="0519b20"></a>無性可動。名不動智佛。理智無二妙用自在。<a 
name="0519b21" id="0519b21"></a>是故號曰妙德菩薩。是故一切諸佛。從此信<a 
name="0519b22" id="0519b22"></a>生。故號文殊。為十方諸佛之母。亦號文殊。為<a 
name="0519b23" id="0519b23"></a>童子菩薩。為皆以信為初生故。信心成就。即<a 
name="0519b24" id="0519b24"></a>以定慧觀智力印之。契一念相應。名十住初<a 
name="0519b25" id="0519b25"></a>心。便成正覺。取能行行處。號曰普賢。取妙慧<a 
name="0519b26" id="0519b26"></a>無依處。號曰妙德。取善能分別知根之智。號<a 
name="0519b27" id="0519b27"></a>之為不動智佛。自契相應。名為正覺。且能信<a 
name="0519b28" id="0519b28"></a>處。號之曰信。自契相應。名為住心。為住佛所<a 
name="0519b29" id="0519b29"></a>住妙慧解脫相。盡無生法故。若心外有佛。不<a 
name="0519c01" id="0519c01"></a>名信心。名為邪見人也。一切諸佛。皆同自心。<a 
name="0519c02" id="0519c02"></a>一切眾生。皆同自性。性無依故。體無差別。智<a 
name="0519c03" id="0519c03"></a>慧一性。應如是知。以此同體妙慧。知諸佛心。<a 
name="0519c04" id="0519c04"></a>及眾生心。應如是信解。不自欺誑。是故此經<a 
name="0519c05" id="0519c05"></a>宗趣。為大心眾生設如斯法。諸佛自所乘門。<a 
name="0519c06" id="0519c06"></a>一乘妙典。法界道理。令大心眾生。入佛根本。<a 
name="0519c07" id="0519c07"></a>大智佛果故。一念契真。理智同現。即便佛故。<a 
name="0519c08" id="0519c08"></a>為法界道理。見則無初中後故。是以世人。唯<a 
name="0519c09" id="0519c09"></a>信諸佛境界。不可思議。不知眾生境界。亦不<a 
name="0519c10" id="0519c10"></a>可思議。以眾生界即佛界故。如論云。一切處<a 
name="0519c11" id="0519c11"></a>不動智佛者。夫一切之言。無處不遍。豈獨眾<a 
name="0519c12" id="0519c12"></a>生界耶。所以華嚴私記云。今多許人學。皆得<a 
name="0519c13" id="0519c13"></a>與釋尊等。亦與文殊等。一念即等。若不信。始<a 
name="0519c14" id="0519c14"></a>作少時努力。靜思惟看。故知一念平等。理事<a 
name="0519c15" id="0519c15"></a>無差。但靜思凝神。迴光內照。有何異法能為<a 
name="0519c16" id="0519c16"></a>隔越。唯自心想起。妄分高下耳。清涼疏云。佛<a 
name="0519c17" id="0519c17"></a>及眾生。若以性淨而說。現今平等。而不妨迷悟<a 
name="0519c18" id="0519c18"></a>之殊。是故三乘亦有差別。亦無差別。是則染<a 
name="0519c19" id="0519c19"></a>淨三世一切諸法。無不平等。況稱性互收。如<a 
name="0519c20" id="0519c20"></a>是解者。名為善住一切智地。如地能生。終歸<a 
name="0519c21" id="0519c21"></a>於地。萬法依於佛智。究竟。還至一切智。寶性<a 
name="0519c22" id="0519c22"></a>論偈云。譬如貧人舍。地有珍寶藏。彼人不能<a 
name="0519c23" id="0519c23"></a>知。寶又不能言。眾生亦如是。於自心舍中。有<a 
name="0519c24" id="0519c24"></a>不可思議。無盡法寶藏。雖有此寶藏。不能自<a 
name="0519c25" id="0519c25"></a>覺知。以不覺知故。受生死貧苦。譬如珍寶藏。<a 
name="0519c26" id="0519c26"></a>在彼貧人宅。人不言我貧。寶不言在此。如是<a 
name="0519c27" id="0519c27"></a>法寶藏。在眾生心中。眾生如貧人。佛性如寶<a 
name="0519c28" id="0519c28"></a>藏。為欲令眾生。得此珍寶故。彼諸佛如來。出<a 
name="0519c29" id="0519c29"></a>現於世間。無生義云。大師恒引如來藏經言。<a 
name="0520a01" id="0520a01"></a>眾生身中有佛三十二相。八十種好。坐寶蓮<a 
name="0520a02" id="0520a02"></a>華。與佛無異。但為煩惱所覆故。未能得用。此<a 
name="0520a03" id="0520a03"></a>是具有佛知見根性。未有知見用。即時猶故<a 
name="0520a04" id="0520a04"></a>愚。乃至譬如小兒。具有大人六根。與大人不<a 
name="0520a05" id="0520a05"></a>異。在其身中。而未能有大人用。至漸長大。復<a 
name="0520a06" id="0520a06"></a>須學問。乃有大人知見力用也。若根性是有。<a 
name="0520a07" id="0520a07"></a>作用。豈無。如種子本甘。結果非苦。只恐不知<a 
name="0520a08" id="0520a08"></a>有。自認作凡夫。真性常了然。未曾暫隱覆。如<a 
name="0520a09" id="0520a09"></a>佛言。如來實無祕藏。何以故。如秋滿月。處空<a 
name="0520a10" id="0520a10"></a>顯露。清淨。無翳。人皆&#x89A9;見。又祖師云。五陰本<a 
name="0520a11" id="0520a11"></a>來空。師子何曾在窟。故知但是眾生不了。自<a 
name="0520a12" id="0520a12"></a>稱為祕。然雖無祕藏。而有密語。密語難解。唯<a 
name="0520a13" id="0520a13"></a>智能知。如百丈和尚云。只如今語言。鑒照分<a 
name="0520a14" id="0520a14"></a>明。覓其形相不可得。是密語。所以宗鏡之光。<a 
name="0520a15" id="0520a15"></a>無時不照。常關日用。昧者不知。所以無所希<a 
name="0520a16" id="0520a16"></a>望。經偈云。眾生界悉等。平若虛空界。其能了<a 
name="0520a17" id="0520a17"></a>此等。成佛道不難。又偈云。其無所相者。一切<a 
name="0520a18" id="0520a18"></a>無所念。無心無所生。佛道不難得。月藏經云。<a 
name="0520a19" id="0520a19"></a>佛言。是故於法平等。思惟觀察。不離眾生有<a 
name="0520a20" id="0520a20"></a>法。不離法有眾生。如眾生體性。即是我體性。<a 
name="0520a21" id="0520a21"></a>如我體性。即是一切法體性。如一切法體性。<a 
name="0520a22" id="0520a22"></a>即是佛法體性。如是觀諸法平等時。眾生即<a 
name="0520a23" id="0520a23"></a>陰不可得。離陰不可得。和合不可得。離和合<a 
name="0520a24" id="0520a24"></a>亦不可得。非法非非法。是人如是得住無相。<a 
name="0520a25" id="0520a25"></a>是名法平等。是知一切法常成正覺。無有不<a 
name="0520a26" id="0520a26"></a>成正覺時。如經云。凡真實法。不捨自相。取於<a 
name="0520a27" id="0520a27"></a>餘相。若捨非正覺。成等正覺。則非真實。正覺<a 
name="0520a28" id="0520a28"></a>者。曾無有時不成正覺。故知一切眾生。皆住<a 
name="0520a29" id="0520a29"></a>覺地。非是捨不覺。而取正覺。則一覺一切覺。<a 
name="0520b01" id="0520b01"></a>常成正覺。無有不覺時。如虛空湛然。無有成<a 
name="0520b02" id="0520b02"></a>壞。若執有成不成。斯屬情見。若以智照。何往<a 
name="0520b03" id="0520b03"></a>不真。念念而常見法身。塵塵而盡成佛國。但<a 
name="0520b04" id="0520b04"></a>以自眼有&#x7796;。妙見不通。違背己靈沈溺家寶。<a 
name="0520b05" id="0520b05"></a>雖同一性。要以智明。如樂蘊奇音。指妙則宮<a 
name="0520b06" id="0520b06"></a>商應節。人懷覺性。智巧則動用冥真。得失在<a 
name="0520b07" id="0520b07"></a>人。精&#x9E81;任己。所以善逝按指。發海印之光。含<a 
name="0520b08" id="0520b08"></a>識舉心。現塵勞之相。如古釋眾生佛性。譬若<a 
name="0520b09" id="0520b09"></a>箜篌。具有五義。一有箜篌身。二有中間聲。三<a 
name="0520b10" id="0520b10"></a>有絃縚。四有彈箜篌人。五有所彈得曲。此五<a 
name="0520b11" id="0520b11"></a>是喻。我等五陰。似箜篌。身中真如佛性似聲。<a 
name="0520b12" id="0520b12"></a>六度萬行。似絃縚。巧便智慧。似彈箜篌人。我<a 
name="0520b13" id="0520b13"></a>等以巧便智修行六度。當來成佛。一塵一毛。<a 
name="0520b14" id="0520b14"></a>皆遍法界。似彈奏之曲也。故沈休文。佛知不<a 
name="0520b15" id="0520b15"></a>異眾生知義云。故知凡夫之知。與佛之知不<a 
name="0520b16" id="0520b16"></a>異。由於所知之事異。知不異也。沈約六道相<a 
name="0520b17" id="0520b17"></a>續作佛義云。相續不滅。所以能受知。若今生<a 
name="0520b18" id="0520b18"></a>陶練之功漸積。則來果所識之理轉精。轉精<a 
name="0520b19" id="0520b19"></a>之知來應。以至於佛。而不斷不鍊也。若今生<a 
name="0520b20" id="0520b20"></a>無明。則來果所識轉闇。轉闇之知亦來應。以<a 
name="0520b21" id="0520b21"></a>至於六趣也。故知眾生之識。相續不斷。但由<a 
name="0520b22" id="0520b22"></a>精&#x9E81;分其昇降耳。又古師計云。一切如來因<a 
name="0520b23" id="0520b23"></a>地發願。度盡眾生。生界不盡。不取正覺。現見<a 
name="0520b24" id="0520b24"></a>眾生沈淪九有。故知諸佛未合有成。成則違<a 
name="0520b25" id="0520b25"></a>誓。彼答不正。華嚴記中。約如實義釋。諸佛皆<a 
name="0520b26" id="0520b26"></a>有悲智二門。以大悲故。窮未來際無成佛時。<a 
name="0520b27" id="0520b27"></a>故菩薩闡提。不成佛也。以大智故。念念速成。<a 
name="0520b28" id="0520b28"></a>又欲化盡諸眾生界。自須速成。方能廣化。不<a 
name="0520b29" id="0520b29"></a>懼違昔。盡竟誠言。又了眾生之本如。故化而<a 
name="0520c01" id="0520c01"></a>無化。是則常成亦常不成。亦常化而常無化。<a 
name="0520c02" id="0520c02"></a>悲智自在。何局執耶。如上釋者。此猶是約理<a 
name="0520c03" id="0520c03"></a>事雙通。若直就宗明。如華嚴經云。如來初成<a 
name="0520c04" id="0520c04"></a>正覺時。於自身中。見一切眾生。已成佛竟。已<a 
name="0520c05" id="0520c05"></a>涅槃境。又經云。爾時世尊。復依一切住持<a 
name="0520c06" id="0520c06"></a>藏法如來之相。為菩薩宣說般若。一切有情<a 
name="0520c07" id="0520c07"></a>住持遍滿甚深理趣勝藏法門。謂一切有情。<a 
name="0520c08" id="0520c08"></a>皆如來藏。普賢菩薩。自體遍故。一切眾生。皆<a 
name="0520c09" id="0520c09"></a>金剛藏。以金剛藏。所灌灑故。一切眾生。皆正<a 
name="0520c10" id="0520c10"></a>法藏。一切皆依。正語轉故。一切眾生。皆妙業<a 
name="0520c11" id="0520c11"></a>藏。一切事業。加行依故。法華經云。舍利弗。當<a 
name="0520c12" id="0520c12"></a>知。我本立誓願。欲令一切眾。如我等無異。如<a 
name="0520c13" id="0520c13"></a>我昔所願。今者已滿足。化一切眾生。皆令入<a 
name="0520c14" id="0520c14"></a>佛道。斯則成佛度生。大願大化悉圓滿矣。如<a 
name="0520c15" id="0520c15"></a>有不信此說。自尚未成。焉能度彼。</p><p style="text-indent: 0em; margin-left: 0em"><span class="linehead"></span>問。眾生<a 
name="0520c16" id="0520c16"></a>即佛。佛即眾生。入一心門。因果交徹。故經云。<a 
name="0520c17" id="0520c17"></a>若彌勒得菩提者。一切眾生皆亦應得。此俱<a 
name="0520c18" id="0520c18"></a>成佛得菩提義。為是理成。為是事成。</p><p style="text-indent: 0em; margin-left: 0em"><span class="linehead"></span>答。三<a 
name="0520c19" id="0520c19"></a>乘多約理成。或云。法身即等。報化未圓。亦<a 
name="0520c20" id="0520c20"></a>云。一念成佛。皆從理說。今一乘宗。理事齊等。<a 
name="0520c21" id="0520c21"></a>古德云。此出自華嚴大意。難以取解。然諸眾<a 
name="0520c22" id="0520c22"></a>生。若於人天位中觀之。具足人法二我。小乘<a 
name="0520c23" id="0520c23"></a>唯是五蘊實法。大乘或說但心所現。或說幻<a 
name="0520c24" id="0520c24"></a>有即空。人法俱遣。或說唯如來藏。具恒沙性<a 
name="0520c25" id="0520c25"></a>德故。眾生即在纏法身。法身眾生。義一名異。<a 
name="0520c26" id="0520c26"></a>猶據理說。更有說言。相本自盡。性本自現。不<a 
name="0520c27" id="0520c27"></a>可說言。即佛不即佛等。若依華嚴宗。舊來成<a 
name="0520c28" id="0520c28"></a>竟。亦涅槃竟。非約同體。此成即是彼成。若爾。<a 
name="0520c29" id="0520c29"></a>何以現有眾生。非即佛耶。若就眾生見解位<a 
name="0521a01" id="0521a01"></a>看者。尚不見唯心即空。安見圓教中事。如迷<a 
name="0521a02" id="0521a02"></a>東為西。正執西故。若諸情頓破。則法界圓現。<a 
name="0521a03" id="0521a03"></a>無不已成。猶彼悟人。西處全東。是以善財龍<a 
name="0521a04" id="0521a04"></a>女。皆是凡夫一生親證。三乘權教信不及人。<a 
name="0521a05" id="0521a05"></a>稱為示現。如玄義格云。人謂善財龍女。是法<a 
name="0521a06" id="0521a06"></a>身菩薩。化為幻技。一時悅凡人。令自強不息<a 
name="0521a07" id="0521a07"></a>耳。議曰。若爾。聖有誑凡之愆。凡無即聖之分。<a 
name="0521a08" id="0521a08"></a>教門徒設。用學何為。故不然也。</p><p style="text-indent: 0em; margin-left: 0em"><span class="linehead"></span>問。若是實從<a 
name="0521a09" id="0521a09"></a>凡頓成佛者。何故經中唯此二人。別更無耶。</p><a 
name="0521a10" id="0521a10"></a><p style="text-indent: 0em; margin-left: 0em"><span class="linehead"></span>答。日月在天。盲者不見。經說一生成佛者。數<a 
name="0521a11" id="0521a11"></a>如微塵。五千卷經。卷卷有即生得道。只如達<a 
name="0521a12" id="0521a12"></a>磨禪師。傳佛心印。言下見性。便為得道。取相<a 
name="0521a13" id="0521a13"></a>之徒。指為外道。論云。金色世界不動智佛。一<a 
name="0521a14" id="0521a14"></a>切處。文殊。俱是自心法性。非外來物。又云。十<a 
name="0521a15" id="0521a15"></a>信。十住。十行。十向。十地。為華嚴。覺了自心。大<a 
name="0521a16" id="0521a16"></a>方廣。是佛。先自見性。為佛身心。齊修五位。為<a 
name="0521a17" id="0521a17"></a>莊飾也。亦同天台。初發心時。即觀涅槃行道。<a 
name="0521a18" id="0521a18"></a>比喻蓮華。華果同時義。同印即心成佛。鴦崛<a 
name="0521a19" id="0521a19"></a>魔羅經云。鴦崛魔羅與文殊師利。普詣十方。<a 
name="0521a20" id="0521a20"></a>各十世界諸如來所。問如是義。云何釋迦牟<a 
name="0521a21" id="0521a21"></a>尼佛。住娑婆世界。不般涅槃解脫之際。彼諸<a 
name="0521a22" id="0521a22"></a>如來。悉答我言。釋迦牟尼佛。即我等身。彼佛<a 
name="0521a23" id="0521a23"></a>自當決汝所疑。故知遍剎之身。只是一身。分<a 
name="0521a24" id="0521a24"></a>亦不多。聚亦非一。如首楞嚴三昧經云。若善<a 
name="0521a25" id="0521a25"></a>男子。善女人。求佛道者。聞首楞嚴三昧義趣。<a 
name="0521a26" id="0521a26"></a>信解不疑。當知是人。必於佛道不復退轉。何<a 
name="0521a27" id="0521a27"></a>況信已。受持讀誦。為他人說。如說修行。時諸<a 
name="0521a28" id="0521a28"></a>釋梵。護世天王。皆作是念。我等今者。當為如<a 
name="0521a29" id="0521a29"></a>來敷師子座。正法座大人座。大莊嚴座。大轉<a 
name="0521b01" id="0521b01"></a>法輪座。當令如來。於我此座。說首楞嚴三昧。<a 
name="0521b02" id="0521b02"></a>是中人人。各各自謂。唯我為佛敷師子座。餘<a 
name="0521b03" id="0521b03"></a>人不能。乃至須臾之間。於如來前。有八萬四<a 
name="0521b04" id="0521b04"></a>千億那由他寶師子座。悉於眾會無所妨礙。<a 
name="0521b05" id="0521b05"></a>一一天子。不見餘座。各作是念。我獨為佛。敷<a 
name="0521b06" id="0521b06"></a>師子座。佛當於我所敷座上。說首楞嚴三昧。<a 
name="0521b07" id="0521b07"></a>時釋梵護世天王。敷座已竟。各白佛言。唯願<a 
name="0521b08" id="0521b08"></a>如來。坐我座上。說首楞嚴三昧。即時世尊。現<a 
name="0521b09" id="0521b09"></a>大神力。遍坐八萬四千億那由他師子座上。<a 
name="0521b10" id="0521b10"></a>諸天各各見佛。坐其所敷座上。不見餘座。有<a 
name="0521b11" id="0521b11"></a>一帝釋。語餘釋言。汝觀如來。坐我座上。是釋<a 
name="0521b12" id="0521b12"></a>梵護世天王。各相謂言。汝觀如來。坐我座上。<a 
name="0521b13" id="0521b13"></a>有一釋言。如來今者。但在我座。不在汝座。乃<a 
name="0521b14" id="0521b14"></a>至時梵眾中。有一梵王。名曰等行。白佛言。世<a 
name="0521b15" id="0521b15"></a>尊。何等如來。為是真實。我座上是。餘座上是。<a 
name="0521b16" id="0521b16"></a>佛告等行。一切諸法。皆空如幻。從和合有。無<a 
name="0521b17" id="0521b17"></a>有作者。皆從憶想分別而起。無有主故。隨意<a 
name="0521b18" id="0521b18"></a>而出。是諸如來。皆是真實。云何為實。是諸如<a 
name="0521b19" id="0521b19"></a>來。本自不生。是故為實。是諸如來。今後亦無。<a 
name="0521b20" id="0521b20"></a>是故為實。是諸如來。非四天攝。是故為實。<a 
name="0521b21" id="0521b21"></a>諸陰界入。皆所不攝。是故為實。是諸如來。如<a 
name="0521b22" id="0521b22"></a>先中後。等無差別。是故為實。梵王。是諸如來。<a 
name="0521b23" id="0521b23"></a>等無差別。所以者何。是諸如來。以色如故等。<a 
name="0521b24" id="0521b24"></a>以受想行識如故等。以是故等。是諸如來。以<a 
name="0521b25" id="0521b25"></a>過去世如故等。以未來世如故等。以現在世<a 
name="0521b26" id="0521b26"></a>如故等。以如幻法故等。以如影法故等。以無<a 
name="0521b27" id="0521b27"></a>所有法故等。以無所從來。無所從去故等。是<a 
name="0521b28" id="0521b28"></a>故如來。名為平等。如一切法等。是諸如來。亦<a 
name="0521b29" id="0521b29"></a>復如是。釋曰。首楞嚴三昧者。即一切事究竟<a 
name="0521c01" id="0521c01"></a>堅固。何者。以能見心性。名為上定。信入此者。<a 
name="0521c02" id="0521c02"></a>亦名王三昧。以此三昧。歷一切事。豈非究竟<a 
name="0521c03" id="0521c03"></a>堅固耶。如釋梵護世諸天。各見佛坐自座。此<a 
name="0521c04" id="0521c04"></a>乃實證自心。所以經云。皆從憶想分別而起。<a 
name="0521c05" id="0521c05"></a>無有主故隨意而出。是諸如來皆是真實。云<a 
name="0521c06" id="0521c06"></a>何為實。是諸如來本自不生。是故為實者。以<a 
name="0521c07" id="0521c07"></a>諸如來。本自不生。即是自心生。然其自心。又<a 
name="0521c08" id="0521c08"></a>如幻夢。皆不出平等真如之性。所以經云。譬<a 
name="0521c09" id="0521c09"></a>如真金。雖復鍛磨。不失其性。是諸大士。亦復<a 
name="0521c10" id="0521c10"></a>如是。隨所試處。皆能示現不思議法性。寶性<a 
name="0521c11" id="0521c11"></a>論偈云。如彼毘&#x7460;璃。清淨大地中。天主帝釋<a 
name="0521c12" id="0521c12"></a>身。於中鏡像現。如是眾生心。清淨大地中。諸<a 
name="0521c13" id="0521c13"></a>佛如來身。於中鏡像現。故知即心而見佛者。<a 
name="0521c14" id="0521c14"></a>可謂現身成道矣。如禪要經云。佛言。善男子。<a 
name="0521c15" id="0521c15"></a>若外相求雖經劫數。終不能得。於內覺觀。如<a 
name="0521c16" id="0521c16"></a>一念頃。即得阿耨多羅三藐三菩提。是以行<a 
name="0521c17" id="0521c17"></a>位齊成。速登妙果。以凡聖同體。迷悟似分。若<a 
name="0521c18" id="0521c18"></a>信入之時。不從外得。所以云。生死與道合。如<a 
name="0521c19" id="0521c19"></a>明與暗合。故云水中鹹味。色裏膠青。李長者<a 
name="0521c20" id="0521c20"></a>論云。此華嚴經。十住為見道。十行十向十地<a 
name="0521c21" id="0521c21"></a>十一地為加行。修行令慣熟故。佛果於初。先<a 
name="0521c22" id="0521c22"></a>現以普賢悲願。令智悲大用。慣熟自在故。以<a 
name="0521c23" id="0521c23"></a>自如來根本普光明智先現故。始終本末。總<a 
name="0521c24" id="0521c24"></a>無延促時日分劑故。以法身根本智。如實而<a 
name="0521c25" id="0521c25"></a>言。不同三乘權教。情所解故。皆須約本而觀<a 
name="0521c26" id="0521c26"></a>之。畢竟佛果慣習已成。普賢行已滿。一往但<a 
name="0521c27" id="0521c27"></a>以教化一切眾生為常恒。從初至末。無始無<a 
name="0521c28" id="0521c28"></a>終。無成無壞。但以普遍十方一切六道。以智<a 
name="0521c29" id="0521c29"></a>對現利生。為永業也。從初發心。起信修行時。<a 
name="0522a01" id="0522a01"></a>發如是信樂。發如是志願。起如是志求見如<a 
name="0522a02" id="0522a02"></a>是道。從初發心住。以定觀力。契會法身。顯根<a 
name="0522a03" id="0522a03"></a>本普光明智。照知一切自他生死海。性自解<a 
name="0522a04" id="0522a04"></a>脫。但為教化眾生。令其破執。離妄想苦故。亦<a 
name="0522a05" id="0522a05"></a>不見自身成佛不成佛故。若也起心圖成佛<a 
name="0522a06" id="0522a06"></a>念。當知此人去佛道遠。若也但以法身無性<a 
name="0522a07" id="0522a07"></a>之力。自他性離。無成壞心。起方便力。興大願<a 
name="0522a08" id="0522a08"></a>力。起大悲門。無作而作。發無限志。願。教化一<a 
name="0522a09" id="0522a09"></a>切法界中。無性眾生。使令迷解。還令省得自<a 
name="0522a10" id="0522a10"></a>心無性之理。妄想繫著自無。不言成佛。不言<a 
name="0522a11" id="0522a11"></a>不成佛。不可作如是圖念之情。如此華嚴經。<a 
name="0522a12" id="0522a12"></a>安立五位教門。但為引接未得謂得。未至謂<a 
name="0522a13" id="0522a13"></a>至。未滿云滿。滯染淨障。於菩提道。及菩薩行。<a 
name="0522a14" id="0522a14"></a>有止足心。有休息想。安立五十重因果。一百<a 
name="0522a15" id="0522a15"></a>一十重法門。使不滯住。止息休廢之心。滿普<a 
name="0522a16" id="0522a16"></a>賢願行。至無盡極。又云。此華嚴經。直示本身<a 
name="0522a17" id="0522a17"></a>本法。出超情見。無始無終。三世相絕。一圓真<a 
name="0522a18" id="0522a18"></a>報。不生不滅。不常不斷。性相無礙。自在果海<a 
name="0522a19" id="0522a19"></a>法門。直授上上根人。教門行相。勢分如是。不<a 
name="0522a20" id="0522a20"></a>同權學。依次第漸漸而成。只如登&#x5CEF;九仞。不<a 
name="0522a21" id="0522a21"></a>可以絕其蹤。履十層之級者。不可亡其跡。常<a 
name="0522a22" id="0522a22"></a>見官階一品。但以為臣。聞古士夫。忽有身登<a 
name="0522a23" id="0522a23"></a>九五。明珠頓照。普見無方。澤霖大海。渧渧皆<a 
name="0522a24" id="0522a24"></a>滿。一塵空性。法界無差。品類有情強生留繫。<a 
name="0522a25" id="0522a25"></a>根器不等。權實不同。以此教門。千差萬別。須<a 
name="0522a26" id="0522a26"></a>知權實。識假修真。不可久滯權宗。迷其實教<a 
name="0522a27" id="0522a27"></a>者也。</p><p style="text-indent: 0em; margin-left: 0em"><span class="linehead"></span>故智儼法師問。一地即攝一切諸地功<a 
name="0522a28" id="0522a28"></a>德者。一法即具。何用餘門耶。</p><p style="text-indent: 0em; margin-left: 0em"><span class="linehead"></span>答曰。若無餘門。<a 
name="0522a29" id="0522a29"></a>一門。即不成故。如一升攝一斗。若無升時。此<a 
name="0522b01" id="0522b01"></a>斗即不成。</p><p style="text-indent: 0em; margin-left: 0em"><span class="linehead"></span>問。若無升。即無斗者。今舉一升。<a 
name="0522b02" id="0522b02"></a>即得一斗。以不得一升。不得斗者。一行不具<a 
name="0522b03" id="0522b03"></a>一切也。</p><p style="text-indent: 0em; margin-left: 0em"><span class="linehead"></span>答。十升合成一斗。既無其升時。將何<a 
name="0522b04" id="0522b04"></a>作斗。故知無升即無斗。有升即有斗。今舉升<a 
name="0522b05" id="0522b05"></a>即斗。斗升之外。無別升斗也。如龜毛兔角。不<a 
name="0522b06" id="0522b06"></a>可得也。初心即成佛。成外無別修。其相如虛<a 
name="0522b07" id="0522b07"></a>空故。是故初心成佛者。非謂不具諸功德。如<a 
name="0522b08" id="0522b08"></a>經說。普莊嚴童子。一生得聞善熏習。二生成<a 
name="0522b09" id="0522b09"></a>其解行。三生得入果海。同一緣起。而此三生。<a 
name="0522b10" id="0522b10"></a>只在一念。猶如遠行。到在初步。然此初步之<a 
name="0522b11" id="0522b11"></a>到。非謂無於後步。明。此童子得入果海。非不<a 
name="0522b12" id="0522b12"></a>久植善根。</p><p style="text-indent: 0em; margin-left: 0em"><span class="linehead"></span>問。既久修始得。云何言一念得耶。</p><a 
name="0522b13" id="0522b13"></a><p style="text-indent: 0em; margin-left: 0em"><span class="linehead"></span>答。言久修善根者。即在三乘教攝。從三乘入<a 
name="0522b14" id="0522b14"></a>一乘。即是一念始修具足。故經云。初發心時。<a 
name="0522b15" id="0522b15"></a>便成正覺。譬眾川入海。纔入一滴。即稱周大<a 
name="0522b16" id="0522b16"></a>海。無始無終。若餘百川水之極深。不及入大<a 
name="0522b17" id="0522b17"></a>海之一滴。即用三乘中修多劫。不及一乘之<a 
name="0522b18" id="0522b18"></a>一念。又此時劫不定。或一念即無量劫。無量<a 
name="0522b19" id="0522b19"></a>劫即一念。一生即無量生。無量生即一生。如<a 
name="0522b20" id="0522b20"></a>十玄門。時處無礙。又大乘明一念成佛義有<a 
name="0522b21" id="0522b21"></a>二。一者。會緣以入實。性無多少故。明一念成<a 
name="0522b22" id="0522b22"></a>佛。二者。行行纔滿。取最後念。名為一念成佛。<a 
name="0522b23" id="0522b23"></a>如人遠行。以後步為到。若一乘明一念成佛<a 
name="0522b24" id="0522b24"></a>者。如大乘取後一念成佛。即入一乘。以後<a 
name="0522b25" id="0522b25"></a>即初。初念即是成。何以故。以因果相即。同時<a 
name="0522b26" id="0522b26"></a>相應故。欲論其成者。成復成。成復成也。眾生<a 
name="0522b27" id="0522b27"></a>欲在後成者。在後復在後。在後復在後也。今<a 
name="0522b28" id="0522b28"></a>舉一念成者。即與佛同位。未具究竟故。復有<a 
name="0522b29" id="0522b29"></a>淺深之殊矣。如人始出門。及以久遊行他土。<a 
name="0522c01" id="0522c01"></a>雖同在空中。而遠近有別。是故十信十住等<a 
name="0522c02" id="0522c02"></a>五位。各各言成佛者。而復辯其淺深。此中須<a 
name="0522c03" id="0522c03"></a>善思之。心要牋云。心心作佛。無一心而非佛<a 
name="0522c04" id="0522c04"></a>心。處處道成。無一塵而非佛國。是故真妄物<a 
name="0522c05" id="0522c05"></a>我。舉一全收。心佛眾生。渾然齊致。是知迷則<a 
name="0522c06" id="0522c06"></a>人隨於法。法萬差而人不同。悟則法隨於人。<a 
name="0522c07" id="0522c07"></a>人一致而融萬境。止觀云。觀眾生相。如諸佛<a 
name="0522c08" id="0522c08"></a>相。眾生界量。如諸佛界量。眾生界住。如虛空<a 
name="0522c09" id="0522c09"></a>住。以不住法。以無相法。住般若中。不見凡法。<a 
name="0522c10" id="0522c10"></a>云何捨。不見聖法。云何取。但住實際。如此觀<a 
name="0522c11" id="0522c11"></a>眾生真佛法界。身子云。諦了此義。是名菩薩<a 
name="0522c12" id="0522c12"></a>摩訶薩。彌勒云。是人近佛座。佛覺此法故。文<a 
name="0522c13" id="0522c13"></a>殊云。聞此法不驚。即是見佛。佛云。即住不退<a 
name="0522c14" id="0522c14"></a>地。具六波羅蜜。具一切佛法矣。如上所說。教<a 
name="0522c15" id="0522c15"></a>理無虧。只是正解難生。信力不具。若信而不<a 
name="0522c16" id="0522c16"></a>解。則日夜長無明。若解而不信。則日夜長邪<a 
name="0522c17" id="0522c17"></a>見。信而且解。方契此宗。契此宗人。甚為希有。<a 
name="0522c18" id="0522c18"></a>不唯十方諸佛與我相應。大地山河一時同<a 
name="0522c19" id="0522c19"></a>證。如真覺大師歌云。法中王。最高勝。恒沙諸<a 
name="0522c20" id="0522c20"></a>佛同共證。我今解此如意珠。信受之者皆相<a 
name="0522c21" id="0522c21"></a>應。百丈和尚云。但是一切照用。任聽縱橫。啼<a 
name="0522c22" id="0522c22"></a>笑語言。皆成佛慧。如是解者。無一時不成佛。<a 
name="0522c23" id="0522c23"></a>無一人不得道。天真自然。何關造作。故法華<a 
name="0522c24" id="0522c24"></a>經云。又見諸如來。自然成佛道。法界印云。初<a 
name="0522c25" id="0522c25"></a>發心時便正覺。苦樂平等一味佛。又云。寂法<a 
name="0522c26" id="0522c26"></a>分別名眾生。舊來不動名為佛。融大師頌云。<a 
name="0522c27" id="0522c27"></a>法忍先將三毒共。佛性常與六情俱。但信研<a 
name="0522c28" id="0522c28"></a>心出妙寶。何煩衣外覓明珠。傅大士頌云。佛<a 
name="0522c29" id="0522c29"></a>亦不離心。心亦不離佛。心寂即涅槃。心能則<a 
name="0523a01" id="0523a01"></a>有物。物則變成魔。無物即見佛。若能如是用。<a 
name="0523a02" id="0523a02"></a>十八從何出。龐居士偈云。不用苦多聞。看他<a 
name="0523a03" id="0523a03"></a>彼上人。百億及日月。纂在一毛鱗。心但寂無<a 
name="0523a04" id="0523a04"></a>相。即出無明津。若能如是學。幾許省精神。寒<a 
name="0523a05" id="0523a05"></a>山子詩云。寄語諸仁者。復以何為懷。達道自<a 
name="0523a06" id="0523a06"></a>見性。見性即如來。天真元具足。修證轉差迴。<a 
name="0523a07" id="0523a07"></a>棄本&#x5374;逐末。只守一場獃。志公和尚歌云。佛<a 
name="0523a08" id="0523a08"></a>體本是心作。那得文字中覓。將佛求佛辛苦。<a 
name="0523a09" id="0523a09"></a>坐地自致徭役。一&#x9262;和尚歌云。莫更將身造<a 
name="0523a10" id="0523a10"></a>水泡。百毛流血是誰教。不如靜坐真如地。頂<a 
name="0523a11" id="0523a11"></a>上從他鵲作巢。萬代金輪聖王子。只者真如<a 
name="0523a12" id="0523a12"></a>靈覺是。菩提樹下度眾生。度盡眾生出生死。<a 
name="0523a13" id="0523a13"></a>不生死。真丈夫。無形無相大毘盧。塵勞滅盡<a 
name="0523a14" id="0523a14"></a>真如在。一顆圓明無價珠。布袋和尚歌云。只<a 
name="0523a15" id="0523a15"></a>箇心心心是佛。十方世界最靈物。縱橫妙用<a 
name="0523a16" id="0523a16"></a>可憐生。一切不如心真實。騰騰自在無所為。<a 
name="0523a17" id="0523a17"></a>閑閑究竟出家兒。若&#x89A9;目前真太道。不見纖<a 
name="0523a18" id="0523a18"></a>毫也大奇。萬法何殊心何異。何勞更用尋經<a 
name="0523a19" id="0523a19"></a>義。心王本自絕多知。智者只明無學地。</p><p style="text-indent: 0em; margin-left: 0em"><span class="linehead"></span>問。<a 
name="0523a20" id="0523a20"></a>凡聖皆同一心真性。成佛。云何見有前後。</p><a 
name="0523a21" id="0523a21"></a><p style="text-indent: 0em; margin-left: 0em"><span class="linehead"></span>答。見雖前後。性且不虧。&#x8FF9;任昇沈理亦無爽。<a 
name="0523a22" id="0523a22"></a>如昏睡心中有覺悟之性。以眠熟未惺故。寤<a 
name="0523a23" id="0523a23"></a>來即現。似嬰孩身內具大人之相。以力用未<a 
name="0523a24" id="0523a24"></a>充故。長成即備。一切眾生。以無明夢未惺。覺<a 
name="0523a25" id="0523a25"></a>道力未具。則佛性未現。法身未圓。豈是一切<a 
name="0523a26" id="0523a26"></a>含生。而不具如來藏性。</p><p style="text-indent: 0em; margin-left: 0em"><span class="linehead"></span>古德問云。佛性共有。<a 
name="0523a27" id="0523a27"></a>諸佛。成佛時。眾生盡合成佛。若言各別有。應<a 
name="0523a28" id="0523a28"></a>是無常。</p><p style="text-indent: 0em; margin-left: 0em"><span class="linehead"></span>答。佛性與一切眾生共有。所證是一。<a 
name="0523a29" id="0523a29"></a>能證有前後。是故諸佛成道。我等輪迴。前後<a 
name="0523b01" id="0523b01"></a>約時。性無本末。如昔人云。法身一相。瞻仰異<a 
name="0523b02" id="0523b02"></a>容。正教無偏。說聽殊旨。故攝論偈云。眾生<a 
name="0523b03" id="0523b03"></a>罪不現。如月於破器。遍滿諸世間。由法光<a 
name="0523b04" id="0523b04"></a>如日。釋云。如破器中。水不得住。水不住故。月<a 
name="0523b05" id="0523b05"></a>則不現。如是有情身中。無有奢摩他水。佛月<a 
name="0523b06" id="0523b06"></a>不現。佛雖不現。然遍一切施作佛事。譬如日<a 
name="0523b07" id="0523b07"></a>光。遍滿世間作諸佛事。成熟有情。又如今己<a 
name="0523b08" id="0523b08"></a>眼不明者。皆為執著凡聖。有所繫故。如萬迴<a 
name="0523b09" id="0523b09"></a>和尚歌云。黑白兩亡開佛眼。不繫一法出蓮<a 
name="0523b10" id="0523b10"></a>叢。真空不壞靈智性。妙用恒常無作功。聖智<a 
name="0523b11" id="0523b11"></a>本來成佛道。寂光非照自圓通。</p><a 
name="0523b12" id="0523b12"></a><p><span class="juanname">宗鏡錄卷第十九</span></p><a 
name="0523b13" id="0523b13"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　丙午歲分司大藏都監開板</p></div></div>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_019 by HTTrack Website Copier/3.x [XR&CO'2014], Tue, 07 Jun 2016 06:59:19 GMT -->
</html>
