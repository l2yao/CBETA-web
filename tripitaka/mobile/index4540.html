<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T49n2035_044 by HTTrack Website Copier/3.x [XR&CO'2014], Tue, 07 Jun 2016 06:59:58 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1126118330&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT49n2035&amp;utmp=%2Fmobile%2Findex.php%3Findex%3DT49n2035_044&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index831a.html?index=T49n2035_043" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第49冊<br/>No.2035 佛祖統紀 (54卷)<br/>【宋 志磐撰】<br/>第 44 卷</p>
	<a href="index9aa0.html?index=T49n2035_045" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T49">
<div class="root" id="2035" sutra_name="佛祖統紀" sutra_juan="[卷44]">　
<a 
name="0402a01" id="0402a01"></a><a 
name="0402a02" id="0402a02"></a><a 
name="0402a03" id="0402a03"></a><p><span class="juanname">佛祖統紀卷第四十四</span></p><a 
name="0402a04" id="0402a04"></a><a 
name="0402a05" id="0402a05"></a><p style="margin-left: 4em"><span class="byline">宋咸淳四明東湖沙門志磐撰</span></p><a 
name="0402a06" id="0402a06"></a><p style="margin-left: 3em"><span class="headname">法運通塞志十七之十一</span></p><a 
name="0402a07" id="0402a07"></a><p style="margin-left: 4em"><span class="headname">真宗<span class="note">(太宗第三子。母元德皇后李氏。十二月二日為承天節永定陵)</span></span></p><a 
name="0402a08" id="0402a08"></a><p style="text-indent: 0em; margin-left: 0em"><span class="linehead"></span>咸平元年。御製三藏聖教序。賜明教大師法<a 
name="0402a09" id="0402a09"></a>賢等。令置先帝聖教序後。沙門可升注序<a 
name="0402a10" id="0402a10"></a>進上○詔知制誥朱昂兼譯經潤文官○御<a 
name="0402a11" id="0402a11"></a>製崇釋論。其略云。奉乃十力<span class="note">(佛有十力)</span>。輔茲五<a 
name="0402a12" id="0402a12"></a>常。上法之以愛民。下遵之而遷善。誠可以<a 
name="0402a13" id="0402a13"></a>庇黎庶而登仁壽也。又曰。釋氏戒律之書<a 
name="0402a14" id="0402a14"></a>興周孔荀孟。&#x8FF9;異而道同。大指勸人之善<a 
name="0402a15" id="0402a15"></a>禁人之惡。不殺則仁矣。不盜則廉矣。不惑則<a 
name="0402a16" id="0402a16"></a>信矣。不妄則正矣。不醉則莊矣○中天竺沙<a 
name="0402a17" id="0402a17"></a>門&#x511E;尾抳等來朝。進佛舍利梵經菩提樹葉<a 
name="0402a18" id="0402a18"></a>菩提子數珠。賜紫衣○西天竺沙門佛護來<a 
name="0402a19" id="0402a19"></a>朝進梵經。賜紫衣○&#x52C5;史館編修贊寧充<a 
name="0402a20" id="0402a20"></a>右街僧錄。</p><a 
name="0402a21" id="0402a21"></a><p style="text-indent: 0em; margin-left: 0em"><span class="linehead"></span>二年禮部侍郎陣恕言。譯經院久費供億。乞<a 
name="0402a22" id="0402a22"></a>罷之。上以先朝盛典不許○&#x52C5;史館編修<a 
name="0402a23" id="0402a23"></a>贊寧遷左街僧錄。三年八月。試光祿卿天息<a 
name="0402a24" id="0402a24"></a>災亡。<span class="corr" title='[謚&gt;諡]'>諡</span>慧辯法師。&#x52C5;有司具禮送終○慈<a 
name="0402a25" id="0402a25"></a>照聰禪師<span class="note">(見首山)</span>住襄州石門。郡守以事笞<a 
name="0402a26" id="0402a26"></a>之。暨歸首座問訊曰。守無故屈辱和上。師<a 
name="0402a27" id="0402a27"></a>以手指地曰。教他平地起骨堆。即見隨指<a 
name="0402a28" id="0402a28"></a>起一堆土。守全家以病死<span class="note">(大慧武庫)</span>。</p><a 
name="0402a29" id="0402a29"></a><p style="text-indent: 0em; margin-left: 0em"><span class="linehead"></span>四年五月。試鴻臚卿法賢亡。<span class="corr" title='[謚&gt;諡]'>諡</span>玄覺法師。&#x52C5;<a 
name="0402b01" id="0402b01"></a>送終如慧辯禮○史館修撰左右街僧錄贊<a 
name="0402b02" id="0402b02"></a>寧亡。學士王禹偁序其文曰。師年八十二。<a 
name="0402b03" id="0402b03"></a>視聽不衰。歷京師十四朝吳越四世。終能<a 
name="0402b04" id="0402b04"></a>受洪範嚮用之福。處浮圖具瞻之地。所謂必<a 
name="0402b05" id="0402b05"></a>得其壽必得其位者乎。師所述內典錄百<a 
name="0402b06" id="0402b06"></a>五十卷。外學集四十九卷。覽其文知其道<a 
name="0402b07" id="0402b07"></a>矣。師嘗著通論有駁董仲舒難王充斥<a 
name="0402b08" id="0402b08"></a>顏師古。證蔡邕非史通等。禹偁見之大服<a 
name="0402b09" id="0402b09"></a>其說。作書與師曰。辰借通論。日殆三復。使<a 
name="0402b10" id="0402b10"></a>聖人之道無傷於明夷儒家者流不致於<a 
name="0402b11" id="0402b11"></a>迷。復自周秦以降作者眾矣。至於斥楊墨<a 
name="0402b12" id="0402b12"></a>而尊姬孔。不無其人。如此歷詆諸家丕<a 
name="0402b13" id="0402b13"></a>顯聖道者。吾未之見也。師胡為而來哉。得<a 
name="0402b14" id="0402b14"></a>非天祚素王而假手於我師者與。不然天<a 
name="0402b15" id="0402b15"></a>下冠章甫而衣逢掖者。豈遂無其人也<a 
name="0402b16" id="0402b16"></a><span class="note">(禮記孔子曰。予少居魯。衣逢掖之衣。長居宋。冠章甫之冠。逢猶大也。大袂禪衣。章甫殷冠。宋殷後。<a 
name="0402b17" id="0402b17"></a>孔子祖於宋也。逢如宋。掖音亦。袂彌蔽反。袖也。禪單同)</span>。僕雖不佞亦<a 
name="0402b18" id="0402b18"></a>嘗從事於斯矣。每欲厲墨兵而討百氏<a 
name="0402b19" id="0402b19"></a>俘於儒宮。且取其小道亂常之甚者。孥戮<a 
name="0402b20" id="0402b20"></a>之。俾乎祖述憲章之道與天比崇。然後知<a 
name="0402b21" id="0402b21"></a>夫子之尊也。區區此懷為日斯久。今茲&#x89A9;<a 
name="0402b22" id="0402b22"></a>師通論之作。所謂時雨降矣。日月出矣。溉灌<a 
name="0402b23" id="0402b23"></a>爝火復何為哉<span class="note">(莊子日月出矣。爝火不息。爝音爵。火炬也。見王氏小畜集)</span>師<a 
name="0402b24" id="0402b24"></a>述僧史略三卷。凡法門事始因革莫不畢<a 
name="0402b25" id="0402b25"></a>錄。臺閣之士。欲通練內外典故者。皆於此<a 
name="0402b26" id="0402b26"></a>觀之。</p><a 
name="0402b27" id="0402b27"></a><p style="text-indent: 0em; margin-left: 1em"><span class="linehead"></span>述曰。道法師序僧史略稱。內翰王公觝<a 
name="0402b28" id="0402b28"></a>排釋氏。過於韓子。而獨於寧通慧推服<a 
name="0402b29" id="0402b29"></a>之不暇。蓋其學行才識有可取也。今觀<a 
name="0402c01" id="0402c01"></a>小畜集。其修僧史則贈以七言。撰聖賢<a 
name="0402c02" id="0402c02"></a>錄則賀以五言。歸葬錢唐則誌其墓。所<a 
name="0402c03" id="0402c03"></a>著內外集則冠以序。而於通論之作。贊<a 
name="0402c04" id="0402c04"></a>之以書。且盛稱其駁董難王斥顏非<a 
name="0402c05" id="0402c05"></a>史歷詆諸家自周秦已來未之見。是知<a 
name="0402c06" id="0402c06"></a>王公之於通慧不敢排以佛。而獨有取<a 
name="0402c07" id="0402c07"></a>於學識之高。可謂能誠服矣。至於通慧道<a 
name="0402c08" id="0402c08"></a>德之盛。則王公未學。不足以知。非如梁<a 
name="0402c09" id="0402c09"></a>敬之之知荊溪柳子厚之知重巽也。</p><a 
name="0402c10" id="0402c10"></a><p style="text-indent: 0em; margin-left: 0em"><span class="linehead"></span>六年。知開封府陳恕言。僧徒往西天取經<a 
name="0402c11" id="0402c11"></a>者。臣嘗召問。皆罕習經業。而質狀庸陋。或<a 
name="0402c12" id="0402c12"></a>往諸藩必招輕慢。自今宜試經業察人<a 
name="0402c13" id="0402c13"></a>材。擇其可者令往。詔可○二月詔隋智者<a 
name="0402c14" id="0402c14"></a>禪師科教類次刊牘。凡百五十四部。賜召<a 
name="0402c15" id="0402c15"></a>天台總錄。譯館請繫開元東土集傳。制曰可。</p><a 
name="0402c16" id="0402c16"></a><p style="text-indent: 0em; margin-left: 0em"><span class="linehead"></span>景德元年。日本國沙門寂照來。進無量壽佛<a 
name="0402c17" id="0402c17"></a>像金字法華經水晶數珠。賜紫方袍○西天<a 
name="0402c18" id="0402c18"></a>三藏法護來。進佛舍利貝葉梵經。賜紫衣束<a 
name="0402c19" id="0402c19"></a>帛。館於譯經院○北天沙門戒賢來進梵<a 
name="0402c20" id="0402c20"></a>經。賜紫服○七月亢旱。召西天梵僧於金<a 
name="0402c21" id="0402c21"></a>明池水心立壇&#x546A;龍。有雲霧自池中出。<a 
name="0402c22" id="0402c22"></a>須臾雨至。自後歲旱必作&#x546A;法多驗○東吳<a 
name="0402c23" id="0402c23"></a>沙門道原進禪宗傳燈錄三十卷。詔翰林學<a 
name="0402c24" id="0402c24"></a>士楊億裁定頒行。</p><a 
name="0402c25" id="0402c25"></a><p style="text-indent: 0em; margin-left: 0em"><span class="linehead"></span>二年三月。迦濕彌羅國沙門目羅失稽來。進<a 
name="0402c26" id="0402c26"></a>梵經菩提樹葉○七月西天沙門達磨波來<a 
name="0402c27" id="0402c27"></a>進梵經。賜紫服○九月上幸譯經院。令三<a 
name="0402c28" id="0402c28"></a>藏諸僧坐。賜香茶繒綵有差○上以諸寺<a 
name="0402c29" id="0402c29"></a>住持先是僧職遷補或非其才。至是召見<a 
name="0403a01" id="0403a01"></a>便殿閱試行業。三年諸王府侍讀孫奭奏。請<a 
name="0403a02" id="0403a02"></a>減損修寺度僧。上曰。釋道二門有助世<a 
name="0403a03" id="0403a03"></a>教。人或偏見往往毀訾。假使僧道時有不<a 
name="0403a04" id="0403a04"></a>檢。安可即廢○詔釋道歲度十人者。特放<a 
name="0403a05" id="0403a05"></a>一人不試經業○婺州沙門志蒙徐氏。衣錦<a 
name="0403a06" id="0403a06"></a>衣喜食&#x732A;頭。言人災祥無不驗。呼人為<a 
name="0403a07" id="0403a07"></a>小舅自號曰徐姊夫。一日坐化於三衢吉<a 
name="0403a08" id="0403a08"></a>祥寺。遺言。吾是定光佛。至是奉真身。祈禱<a 
name="0403a09" id="0403a09"></a>神應不歇。世目之豬頭和上。</p><a 
name="0403a10" id="0403a10"></a><p style="text-indent: 0em; margin-left: 0em"><span class="linehead"></span>四年。詔京城鬻酒肉者。並去寺觀百步之<a 
name="0403a11" id="0403a11"></a>外。有以酒肉五辛酤市於僧道者。許人<a 
name="0403a12" id="0403a12"></a>紏告。重論其罪。</p><a 
name="0403a13" id="0403a13"></a><p style="text-indent: 0em; margin-left: 1em"><span class="linehead"></span>述曰。真宗可謂仁聖之君矣。初踐祚製聖<a 
name="0403a14" id="0403a14"></a>教序<span class="note">(謂新譯藏經為聖教也。為聖教製序。始於唐朝)</span>造崇釋論。陳恕<a 
name="0403a15" id="0403a15"></a>論罷譯經則不許。孫奭請減度僧則不<a 
name="0403a16" id="0403a16"></a>聽。而又能下詔。鬻酒肉於僧道者。論其<a 
name="0403a17" id="0403a17"></a>罪意。此穢業不當瀆聖境也。厥後沙門<a 
name="0403a18" id="0403a18"></a>覺稱自天竺來。謂學士楊億曰。入此國<a 
name="0403a19" id="0403a19"></a>見屠殺&#x732A;羊市肆懸肉。痛不忍觀。天竺<a 
name="0403a20" id="0403a20"></a>食肉五辛者驅出城。故無貨者。是知東<a 
name="0403a21" id="0403a21"></a>華郡邑習於食肉。故見之者無嫌心。獨<a 
name="0403a22" id="0403a22"></a>無愧於稱乎。嘗因同人揭搉此事。欲<a 
name="0403a23" id="0403a23"></a>乞清明推廣祖宗之法。不令在城中<a 
name="0403a24" id="0403a24"></a>殺畜不許懸肉街市<span class="note">(凡屠家只在城外僻絕不通人處居止。販者<a 
name="0403a25" id="0403a25"></a>用竹器。庶覆入城。投稅然後巡街而賣)</span>庶幾人居涓潔。目不習<a 
name="0403a26" id="0403a26"></a>見。所以去殺氣以養仁心。移惡習以<a 
name="0403a27" id="0403a27"></a>趨善道。豈不有益於國家之政化者哉。</p><a 
name="0403a28" id="0403a28"></a><p style="text-indent: 0em; margin-left: 0em"><span class="linehead"></span>初諸暨縣令潘華。依普賢懺法不令人捕<a 
name="0403a29" id="0403a29"></a>江湖內魚。是年十月。奉詔還闕。夜夢江湖<a 
name="0403b01" id="0403b01"></a>中魚為人形者數萬。號哭沸天。皆云長者<a 
name="0403b02" id="0403b02"></a>去矣。吾眾不免烹矣。華異之作夢魚記以<a 
name="0403b03" id="0403b03"></a>囑後來宰邑者<span class="note">(四明法智法師為跋。載教行錄)</span>○臣寮言。愚<a 
name="0403b04" id="0403b04"></a>民無知佞佛過度。謂捨財可以邀福。修供<a 
name="0403b05" id="0403b05"></a>可以滅罪。蠹害國政宜加禁止。上謂宰<a 
name="0403b06" id="0403b06"></a>臣曰。佛教使人遷善。誠有其益。安可禁<a 
name="0403b07" id="0403b07"></a>之。且佛法所至甚廣。雖荒服諸國皆知信<a 
name="0403b08" id="0403b08"></a>奉。唯道教中原有之。然不甚盛。王旦對曰。<a 
name="0403b09" id="0403b09"></a>頃歲虜使登開寶塔。瞻禮甚虔。誓當戒殺。<a 
name="0403b10" id="0403b10"></a>及至上清宮不復屈膝。是知四夷唯重佛<a 
name="0403b11" id="0403b11"></a>而不敬道也。上曰然。</p><a 
name="0403b12" id="0403b12"></a><p style="text-indent: 0em; margin-left: 1em"><span class="linehead"></span>述曰。道事天。天事佛。故為國者必兩存<a 
name="0403b13" id="0403b13"></a>之。而於尊卑小大之分。較然久已自明。<a 
name="0403b14" id="0403b14"></a>恭惟真宗皇帝聖心虛融并包法界。敬天<a 
name="0403b15" id="0403b15"></a>命宗佛乘。發於性真不俟為學。既免<a 
name="0403b16" id="0403b16"></a>梁武永棄道教之偏。且無唐宗上躋老<a 
name="0403b17" id="0403b17"></a>聃之失<span class="note">(梁天監二年罷道教。唐正觀十一年。升老子居佛上)</span>深距臣僚<a 
name="0403b18" id="0403b18"></a>佞佛邀福之說。肯顧陳恕譯經費財之言。<a 
name="0403b19" id="0403b19"></a>上法祖宗下垂成憲。非天下之至聖。其<a 
name="0403b20" id="0403b20"></a>孰能之。</p><a 
name="0403b21" id="0403b21"></a><p style="text-indent: 0em; margin-left: 0em"><span class="linehead"></span>詔遣使送金襴袈裟。往惠州羅浮山中閣<a 
name="0403b22" id="0403b22"></a>寺奉釋迦瑞像。仍為國建祈福道場。感五<a 
name="0403b23" id="0403b23"></a>色祥禽集於齋所。此像高八尺。來自西天。<a 
name="0403b24" id="0403b24"></a>隋開皇中釋慧喜安龍華寺。會昌廢毀像靈<a 
name="0403b25" id="0403b25"></a>不可壞。道士藏於都虛觀。咸通中海南節<a 
name="0403b26" id="0403b26"></a>度使韋宙。迎至中閣寺。</p><a 
name="0403b27" id="0403b27"></a><p style="text-indent: 0em; margin-left: 0em"><span class="linehead"></span>七月詔諸寺觀殿階上不許人民袒露坐臥。<a 
name="0403b28" id="0403b28"></a>違者以不敬論○宰相王旦。率文武百官。<a 
name="0403b29" id="0403b29"></a>五上表請封禪。十月在京民庶相繼上表。詔<a 
name="0403c01" id="0403c01"></a>許之。十一月車駕幸曲阜<span class="note">(兗州舊魯國地)</span>謁先聖廟。<a 
name="0403c02" id="0403c02"></a>有司定儀肅揖。上特再拜。遂為定制。加諡<a 
name="0403c03" id="0403c03"></a>玄聖文宣王。祝文進名。封其父叔梁紇為<a 
name="0403c04" id="0403c04"></a>齊國公。母顏氏魯國夫人。妻官氏鄆國夫人。<a 
name="0403c05" id="0403c05"></a>給十戶奉<span class="corr" title='[瑩&gt;塋]'>塋</span>域。賜田百頃及御製讚。封齊<a 
name="0403c06" id="0403c06"></a>太公昭烈武成王。</p><a 
name="0403c07" id="0403c07"></a><p style="text-indent: 0em; margin-left: 1em"><span class="linehead"></span>述曰。自古尊先聖者。漢高始過魯行祀<a 
name="0403c08" id="0403c08"></a>封。其後平帝始封褒成公。梁武始令天下<a 
name="0403c09" id="0403c09"></a>建廟。北魏孝文改<span class="corr" title='[謚&gt;諡]'>諡</span>文宣公。唐太宗用<a 
name="0403c10" id="0403c10"></a>房元齡議。太學釋奠。始尊為先聖。而以<a 
name="0403c11" id="0403c11"></a>顏子陪享。明皇始進號文宣王南面坐。<a 
name="0403c12" id="0403c12"></a>用王者宮縣之樂。皇朝真宗加諡至聖文<a 
name="0403c13" id="0403c13"></a>宣。而祝文進名定儀特拜。自古尊先聖<a 
name="0403c14" id="0403c14"></a>莫若此日也。韓昌黎謂天下通得祀孔<a 
name="0403c15" id="0403c15"></a>子。自天子而下北面拜跪。祀事之盛未<a 
name="0403c16" id="0403c16"></a>有如孔子者。蓋孔子以德。雖不得位<a 
name="0403c17" id="0403c17"></a>而得常祀<span class="note">(見處州孔子廟碑)</span>是知自明皇尊以王<a 
name="0403c18" id="0403c18"></a>禮。故世世天子拜而祭之。今真宗特拜有<a 
name="0403c19" id="0403c19"></a>合於古。不知當時禮官何為不知而定<a 
name="0403c20" id="0403c20"></a>肅揖之儀。恥哉。</p><a 
name="0403c21" id="0403c21"></a><p style="text-indent: 0em; margin-left: 0em"><span class="linehead"></span>詔修飾泰山眾像凡三十二身。御製重修佛<a 
name="0403c22" id="0403c22"></a>像記○雁蕩山自古圖諜未嘗言。山頂有<a 
name="0403c23" id="0403c23"></a>大池。相傳為雁蕩。下二潭為龍湫。山南有<a 
name="0403c24" id="0403c24"></a>芙蓉&#x5CEF;。下有芙蓉驛。前臨大海。案西竺書<a 
name="0403c25" id="0403c25"></a>諾矩羅尊者居震旦東南大海際。山以鳥名。<a 
name="0403c26" id="0403c26"></a>村以華名。唐貫休有讚云。雁蕩經行雲漠<a 
name="0403c27" id="0403c27"></a>漠。龍湫宴坐雨濛濛。祥符中伐木者始見<a 
name="0403c28" id="0403c28"></a>之。自是著名<span class="note">(山在溫州樂清。諾矩羅十六住世羅漢之一。梵語震旦此云東方君子之國)</span><a 
name="0403c29" id="0403c29"></a>○雁山瑞鹿本先禪師結印坐亡。彌月肉體<a 
name="0404a01" id="0404a01"></a>不變常聞異香。詔取所著竹林集。藏之祕<a 
name="0404a02" id="0404a02"></a>閣<span class="note">(嗣韶國師)</span>。</p><a 
name="0404a03" id="0404a03"></a><p style="text-indent: 0em; margin-left: 0em"><span class="linehead"></span>二年正月。以封禪行慶詔天下寺觀。各度<a 
name="0404a04" id="0404a04"></a>一人朝覲泰山。陪位僧道各度弟子一人<a 
name="0404a05" id="0404a05"></a>○詔昇州崇勝寺。賜名承天甘露戒壇○&#x52C5;<a 
name="0404a06" id="0404a06"></a>光梵大師惟淨試光祿卿同預譯經○九<a 
name="0404a07" id="0404a07"></a>月吳國大長公主出家。法名清裕。賜號報慈<a 
name="0404a08" id="0404a08"></a>正覺大師。即太宗第七女。幼不茹葷血。上<a 
name="0404a09" id="0404a09"></a>幸延聖寺抱對佛。願舍為尼。至是乞落<a 
name="0404a10" id="0404a10"></a>髮。詔建資聖院以居之。&#x52C5;釋門威儀<span class="note">(鐘鼓鐃鈸<a 
name="0404a11" id="0404a11"></a>幢幡之類)</span>教坊樂部。以為迎導。時密王女。曹王女<a 
name="0404a12" id="0404a12"></a>及後宮三十餘人。皆隨出家詔於是日普度<a 
name="0404a13" id="0404a13"></a>天下童子十人度一人○詔於洛陽甲馬<a 
name="0404a14" id="0404a14"></a>營太祖誕聖之地。建應天寺以奉神御。</p><a 
name="0404a15" id="0404a15"></a><p style="text-indent: 0em; margin-left: 0em"><span class="linehead"></span>三年。詔京師太平興國寺。立奉先甘露戒壇。<a 
name="0404a16" id="0404a16"></a>天下諸路皆立戒壇。凡七十二所。京師慈孝<a 
name="0404a17" id="0404a17"></a>寺別立大乘戒壇。</p><a 
name="0404a18" id="0404a18"></a><p style="text-indent: 0em; margin-left: 1em"><span class="linehead"></span>述曰。案寧通慧僧史略云。甘露以喻涅<a 
name="0404a19" id="0404a19"></a>槃。戒為入涅槃之初門。故從果以彰名<a 
name="0404a20" id="0404a20"></a>也。今言別立大乘戒壇者。謂先於諸方<a 
name="0404a21" id="0404a21"></a>受聲聞具足戒。後至此地增受菩薩戒。<a 
name="0404a22" id="0404a22"></a>以順開顯之後末代出家乘戒俱急之義<a 
name="0404a23" id="0404a23"></a>也。</p><a 
name="0404a24" id="0404a24"></a><p style="text-indent: 0em; margin-left: 0em"><span class="linehead"></span>詔天下州郡。應僧道有犯公罪者。聽用贖<a 
name="0404a25" id="0404a25"></a>法。&#x52C5;品官無故毀辱僧尼。口稱禿字者。勒<a 
name="0404a26" id="0404a26"></a>停見任。庶民流千里○詔知制語李維出<a 
name="0404a27" id="0404a27"></a>經論題目。考試沙門以為遷補左右街之<a 
name="0404a28" id="0404a28"></a>序。左街相國寺。右街開寶寺○詔吉州西&#x5CEF;<a 
name="0404a29" id="0404a29"></a>雲豁禪師館於北御園。入定月餘。求歸<a 
name="0404b01" id="0404b01"></a>故山。詔許之。師每入定或經歲方出。</p><a 
name="0404b02" id="0404b02"></a><p style="text-indent: 0em; margin-left: 0em"><span class="linehead"></span>○西天沙門眾德來朝。進舍利梵經菩提印<a 
name="0404b03" id="0404b03"></a>○中天竺沙門覺<span class="note">(稱法)</span>戒來朝。進舍利梵夾金<a 
name="0404b04" id="0404b04"></a>剛座真容菩提樹葉。召見便殿尉勞甚厚。<a 
name="0404b05" id="0404b05"></a>館於譯經院。稱進讚聖頌。詔惟淨譯之。稱<a 
name="0404b06" id="0404b06"></a>謂學士楊億曰。入此國見屠殺&#x732A;羊市肆<a 
name="0404b07" id="0404b07"></a>懸肉。痛不忍觀。西竺食肉五辛者驅出<a 
name="0404b08" id="0404b08"></a>城。故無貨者。心不欲久居此。願至五臺<a 
name="0404b09" id="0404b09"></a>禮文殊即還本土。晉公丁謂問之曰。數萬<a 
name="0404b10" id="0404b10"></a>里遠來更何所為。稱曰。并欲禮宣律師塔<a 
name="0404b11" id="0404b11"></a>耳。及還詔賜金襴袈裟奉安金剛座。及賜<a 
name="0404b12" id="0404b12"></a>裝錢茶果○四明知禮法師。初與沙門異聞。<a 
name="0404b13" id="0404b13"></a>於南湖保恩聚徒講道。是年賜額延慶。乃<a 
name="0404b14" id="0404b14"></a>作誡誓辭二篇。俾長為講貫天台宗教之<a 
name="0404b15" id="0404b15"></a>所。其言吾宗有五德者。吾將授以居之。後<a 
name="0404b16" id="0404b16"></a>後之謀莫不咸然。五德者。一曰舊學天台勿<a 
name="0404b17" id="0404b17"></a>事兼講。二曰研精覃思遠於浮偽。三曰戒<a 
name="0404b18" id="0404b18"></a>德有聞正己待物。四曰克遠榮譽不屈吾<a 
name="0404b19" id="0404b19"></a>道。五曰辭辯兼美敏於將導。</p><a 
name="0404b20" id="0404b20"></a><p style="text-indent: 0em; margin-left: 0em"><span class="linehead"></span>四年三月。上幸洛陽龍門山廣化寺瞻無畏<a 
name="0404b21" id="0404b21"></a>三藏塔。製讚刻石置之塔所。復幸白馬寺<a 
name="0404b22" id="0404b22"></a>瞻摩騰三藏真身。上謂近臣曰。摩騰至今<a 
name="0404b23" id="0404b23"></a>千年。而全身不壞。良可尊敬。宜嚴諭寺僧<a 
name="0404b24" id="0404b24"></a>用心守護。因御製以褒之○詔賜黃金三千<a 
name="0404b25" id="0404b25"></a>兩。增修峨眉山普賢寺。設三萬僧齋。歲度<a 
name="0404b26" id="0404b26"></a>僧四人○詔漣水軍守堅道者入見。令宮<a 
name="0404b27" id="0404b27"></a>女皆出焚香。每一女至前。上紿之曰后也。<a 
name="0404b28" id="0404b28"></a>師皆言非。如是數十人。師忽起曰。陛下好<a 
name="0404b29" id="0404b29"></a>養此人他日必作家主。即章獻太后也<a 
name="0404c01" id="0404c01"></a><span class="note">(真宗后劉氏。仁宗即位。以年幼尊劉氏為皇太后。臨朝稱制十一年)</span>。</p><a 
name="0404c02" id="0404c02"></a><p style="text-indent: 0em; margin-left: 0em"><span class="linehead"></span>師乞歸山。詔許之。在山常紙衣。閉戶不見<a 
name="0404c03" id="0404c03"></a>人。有置食庭前者。人退自取之。</p><a 
name="0404c04" id="0404c04"></a><p style="text-indent: 0em; margin-left: 0em"><span class="linehead"></span>五月。般尼國沙門寂賢來。進梵經菩提印。<a 
name="0404c05" id="0404c05"></a>賜紫服○十一月。益州守臣李士衡。進大<a 
name="0404c06" id="0404c06"></a>慈寺沙門仁贊編修釋氏會要四十卷。</p><a 
name="0404c07" id="0404c07"></a><p style="text-indent: 0em; margin-left: 0em"><span class="linehead"></span>五年二月。詔嘉州峨眉山沙門茂貞入見。上<a 
name="0404c08" id="0404c08"></a>賜以詩。館於景德寺。舒王元偁夢青衣童<a 
name="0404c09" id="0404c09"></a>持書以授中使。足蹈黃雲隱隱而沒。王以<a 
name="0404c10" id="0404c10"></a>問師。答曰。將有儲嗣降孕之慶。未幾仁宗<a 
name="0404c11" id="0404c11"></a>生○初樂史留守西京。夢天帝召謂曰。世主<a 
name="0404c12" id="0404c12"></a>求嗣吾為擇之。少選一人至。帝曰。中原求<a 
name="0404c13" id="0404c13"></a>嗣汝往勿辭。遂唯而去。旁侍者曰。此南岳<a 
name="0404c14" id="0404c14"></a>赤&#x811A;李仙也。明年仁宗生<span class="note">(張師正括異記)</span>。</p><a 
name="0404c15" id="0404c15"></a><p style="text-indent: 0em; margin-left: 0em"><span class="linehead"></span>日本國遣使稱貢言。國東有祥光。見舊傳<a 
name="0404c16" id="0404c16"></a>中原天子聖明則應此瑞。上喜。詔日本建<a 
name="0404c17" id="0404c17"></a>寺。賜額神光。&#x52C5;詞臣為撰寺記。</p><a 
name="0404c18" id="0404c18"></a><p style="text-indent: 0em; margin-left: 0em"><span class="linehead"></span>六年二月。詔天下官吏試童行經業。方許<a 
name="0404c19" id="0404c19"></a>剃度○五月開寶寺福勝塔有金色光見<a 
name="0404c20" id="0404c20"></a>相輪上。又有聖僧遶塔。翌日得五色舍利。<a 
name="0404c21" id="0404c21"></a>上親幸敬觀。見舍利於塔表。大如月。色同<a 
name="0404c22" id="0404c22"></a>水晶。往來飛動於鈴索之上。士庶同瞻於<a 
name="0404c23" id="0404c23"></a>地&#x750E;上。獲舍利五千餘粒。詔賜號靈感之<a 
name="0404c24" id="0404c24"></a>塔。時京師天清寺興慈塔。亦有舍利見相<a 
name="0404c25" id="0404c25"></a>輪上。上曰。像教嘉祥生民之福也○八月兵<a 
name="0404c26" id="0404c26"></a>部侍郎譯經潤文官趙安仁。奉詔編修大藏<a 
name="0404c27" id="0404c27"></a>經錄成。凡二十一卷。賜名大中祥符法寶<a 
name="0404c28" id="0404c28"></a>錄。仍賜御製序云。自太平興國以來凡譯<a 
name="0404c29" id="0404c29"></a>成經律論四百十三卷。祕書監楊億光梵大<a 
name="0405a01" id="0405a01"></a>師惟淨等編次。又請以兩朝御製佛乘文集<a 
name="0405a02" id="0405a02"></a>編入大藏。下詔褒許○詔<span class="corr" title='[謚&gt;諡]'>諡</span>泗州僧伽大士<a 
name="0405a03" id="0405a03"></a>普照明覺大師。公私不得指斥其名○九<a 
name="0405a04" id="0405a04"></a>月西天竺沙門知賢等來進舍利梵經。賜紫<a 
name="0405a05" id="0405a05"></a>服○十一月舍利見於玉清昭慶宮聖祖明<a 
name="0405a06" id="0405a06"></a>慶殿。或以為道門無舍利事。上謂宰臣王<a 
name="0405a07" id="0405a07"></a>旦。曰三教之設其旨一也。大抵皆勸人為<a 
name="0405a08" id="0405a08"></a>善。唯識達之士能一貫之。滯情偏執於道<a 
name="0405a09" id="0405a09"></a>益遠。</p><a 
name="0405a10" id="0405a10"></a><p style="text-indent: 0em; margin-left: 1em"><span class="linehead"></span>述曰。法身舍利無乎不在。當大感通之<a 
name="0405a11" id="0405a11"></a>際。雖頑空朽壤尚可得之。何有間於道<a 
name="0405a12" id="0405a12"></a>家之宮館哉。惟我真宗敬天奉佛德動<a 
name="0405a13" id="0405a13"></a>幽顯。間者塔寺屢獲舍利。而今復見之聖<a 
name="0405a14" id="0405a14"></a>祖之殿。誠所以彰聖君虔事二教之心。<a 
name="0405a15" id="0405a15"></a>由精誠感格有以致之也。</p><a 
name="0405a16" id="0405a16"></a><p style="text-indent: 0em; margin-left: 0em"><span class="linehead"></span>西天波羅柰沙門滿賢。進梵經無憂樹葉<a 
name="0405a17" id="0405a17"></a>○浮石崇矩法師<span class="note">(四明法智弟子)</span>至京師。上聞其名。<a 
name="0405a18" id="0405a18"></a>召入內殿。講四十二章經。盛談名理。上心<a 
name="0405a19" id="0405a19"></a>大說。賜紫服金幣香藥。</p><a 
name="0405a20" id="0405a20"></a><p style="text-indent: 0em; margin-left: 0em"><span class="linehead"></span>八年正月。臣僚言。每歲上元車駕詣寺觀三<a 
name="0405a21" id="0405a21"></a>十餘處百拜已上。望自今諸殿令近臣分<a 
name="0405a22" id="0405a22"></a>拜。上謂王旦曰。朕祈福中外。虔恭拜起未<a 
name="0405a23" id="0405a23"></a>嘗懈怠。卿等欲申裁減非朕之意<span class="note">(國朝會要)</span>。</p><a 
name="0405a24" id="0405a24"></a><p style="text-indent: 0em; margin-left: 1em"><span class="linehead"></span>述曰。案歸田錄。大祖入寺問贊寧通慧。<a 
name="0405a25" id="0405a25"></a>佛當拜否。答曰。見在佛不拜過去佛。寧<a 
name="0405a26" id="0405a26"></a>於太宗朝隨吳越王初歸京師。未嘗及<a 
name="0405a27" id="0405a27"></a>見太祖。歐陽氏所錄妄也。今觀真宗<a 
name="0405a28" id="0405a28"></a>百拜已上。不欲分任近臣。蓋習熟於祖<a 
name="0405a29" id="0405a29"></a>宗之家法也。其後如徽宗拜佛牙。南渡<a 
name="0405b01" id="0405b01"></a>歷朝拜大士。則知有國以來無不拜佛<a 
name="0405b02" id="0405b02"></a>之理。歐陽慢佛。不欲人主致敬故特創<a 
name="0405b03" id="0405b03"></a>此說。見在過去無義之談。所以上誣君<a 
name="0405b04" id="0405b04"></a>主下誣寧師也。甚矣。</p><a 
name="0405b05" id="0405b05"></a><p style="text-indent: 0em; margin-left: 0em"><span class="linehead"></span>詔於大內丙地建景靈宮。以奉聖祖○&#x52C5;<a 
name="0405b06" id="0405b06"></a>汀州南安巖名均慶院。賜太宗御書百二十<a 
name="0405b07" id="0405b07"></a>軸。先是釋自誠居巖上。神異不測。云是定<a 
name="0405b08" id="0405b08"></a>光佛化身。見懷仁江有蛟害人。書偈投潭<a 
name="0405b09" id="0405b09"></a>中。水擁沙漲塞潭為洲。其怪遂絕。過梅州<a 
name="0405b10" id="0405b10"></a>黃楊峽。民乏水飲誠以杖指溪。移於近道。<a 
name="0405b11" id="0405b11"></a>每歲有旱。書偈擲之。風雨隨至。其偈後每<a 
name="0405b12" id="0405b12"></a>書贈以之中四字。人世莫曉其旨○詔以<a 
name="0405b13" id="0405b13"></a>太宗御製妙覺集五卷。付傳法院編入大<a 
name="0405b14" id="0405b14"></a>藏。</p><a 
name="0405b15" id="0405b15"></a><p style="text-indent: 0em; margin-left: 1em"><span class="linehead"></span>述曰。道家者流其所學則道德陰符。是為<a 
name="0405b16" id="0405b16"></a>治心修身之本。至言內丹外丹火候口訣。<a 
name="0405b17" id="0405b17"></a>則不傳於非人。其餘旁門如胎息之法草<a 
name="0405b18" id="0405b18"></a>木之方。皆上聖下教用度人世。非可謂<a 
name="0405b19" id="0405b19"></a>之虛無也。若夫置壇傳籙起自天師。是<a 
name="0405b20" id="0405b20"></a>又上天護國護人治鬼攝邪之法。俱可以<a 
name="0405b21" id="0405b21"></a>助教化於天下者。是故此道列在國家。<a 
name="0405b22" id="0405b22"></a>與儒釋均為三教者以此。至於小大優<a 
name="0405b23" id="0405b23"></a>劣內外之義。則較然可知。故闞澤對吳<a 
name="0405b24" id="0405b24"></a>王曰。道事天。天事佛。李士謙論三教<a 
name="0405b25" id="0405b25"></a>曰。儒五星也。道月也。佛日也。能達此意<a 
name="0405b26" id="0405b26"></a>則三教之位定。世言儒道釋。蓋本乎此。<a 
name="0405b27" id="0405b27"></a>儒生道士不別本末。欲輕陵於釋氏。皆<a 
name="0405b28" id="0405b28"></a>末學之過。若道流有輔成舊偽言。老子<a 
name="0405b29" id="0405b29"></a>化胡以佛為侍者之言。謗老子瀆世<a 
name="0405c01" id="0405c01"></a>尊。其咎當如何邪。</p><a 
name="0405c02" id="0405c02"></a><p style="text-indent: 0em; margin-left: 0em"><span class="linehead"></span>南海注輦國遣使來貢。進天竺梵經。其使<a 
name="0405c03" id="0405c03"></a>言。四十年以來海無風濤。意中國有聖人<a 
name="0405c04" id="0405c04"></a>出世。九年二月。北天竺優填曩國沙門天覺。<a 
name="0405c05" id="0405c05"></a>南天竺師子國沙門妙德。西天竺迦蹉國沙<a 
name="0405c06" id="0405c06"></a>門等來。各進舍利梵經。各賜紫衣金幣○<a 
name="0405c07" id="0405c07"></a>四月中天竺薩縛羅國沙門童壽來進梵經。<a 
name="0405c08" id="0405c08"></a>賜紫服○五月東天竺縛&#x96A3;捺國沙門普積<a 
name="0405c09" id="0405c09"></a>來進梵經。賜紫服。</p><a 
name="0405c10" id="0405c10"></a><p style="text-indent: 0em; margin-left: 1em"><span class="linehead"></span>述曰。西土梵僧繩繩而來者多矣。至於五<a 
name="0405c11" id="0405c11"></a>竺沙門競集闕下。則無若茲時之為盛。<a 
name="0405c12" id="0405c12"></a>豈法運之興隆亦帝德之感通也。五竺國<a 
name="0405c13" id="0405c13"></a>名校以西域記。唯師子國可見。餘不可<a 
name="0405c14" id="0405c14"></a>考。蓋今古事變。猶昔漢唐而今為宋。其<a 
name="0405c15" id="0405c15"></a>實一區宇耳。</p><a 
name="0405c16" id="0405c16"></a><p style="text-indent: 0em; margin-left: 0em"><span class="linehead"></span>沙門繼全自西天還得佛舍利。建塔於揚<a 
name="0405c17" id="0405c17"></a>州○西京龍門山石龕佛。歲久廢壞。上命沙<a 
name="0405c18" id="0405c18"></a>門栖演給工修飾。凡一萬七千三百三十九<a 
name="0405c19" id="0405c19"></a>尊○九月不雨。詔泗州龜山沙門智悟入<a 
name="0405c20" id="0405c20"></a>京止開寶寺祈雨。悟先在泗州祈雨有感。<a 
name="0405c21" id="0405c21"></a>曾斷一臂。至是又曰。若七日得雨更舍一<a 
name="0405c22" id="0405c22"></a>臂。五日大雨。乃截一臂。上遣使賜藥。悟曰。<a 
name="0405c23" id="0405c23"></a>無害。人見所截臂無血。甚異之。泗守與<a 
name="0405c24" id="0405c24"></a>郡人皆夢。僧伽謂之曰。悟是五百羅漢中<a 
name="0405c25" id="0405c25"></a>一。來此救世。</p><a 
name="0405c26" id="0405c26"></a><p style="text-indent: 0em; margin-left: 0em"><span class="linehead"></span>天禧元年四月。詔曰。金仙垂教實利含生。貝<a 
name="0405c27" id="0405c27"></a>葉謄文當資傳譯。苟師承之或異。必邪正以<a 
name="0405c28" id="0405c28"></a>相參。既失精詳寖成訛謬。而況葷血之祀<a 
name="0405c29" id="0405c29"></a>甚瀆於真乘。厭詛之辭尤乖於妙理。其新譯<a 
name="0406a01" id="0406a01"></a>頻那夜迦經四卷不許入藏。自今後。似此<a 
name="0406a02" id="0406a02"></a>經文不得翻譯○七月詔賜台州東掖山<a 
name="0406a03" id="0406a03"></a>智者教文印本四千六百二十卷。住山本如<a 
name="0406a04" id="0406a04"></a>勸郡人建教藏閣。以奉之○九月宰相王<a 
name="0406a05" id="0406a05"></a>旦薨。先一日囑翰學楊億曰。吾深厭勞生。<a 
name="0406a06" id="0406a06"></a>願來世為僧宴坐林間觀心為樂。幸為我<a 
name="0406a07" id="0406a07"></a>請大德施戒剃鬚髮著三衣火葬。勿以<a 
name="0406a08" id="0406a08"></a>金寶置棺內。億與諸孤議曰。公三公也。斂<a 
name="0406a09" id="0406a09"></a>贈公袞豈可加於僧體。但以三衣置柩<a 
name="0406a10" id="0406a10"></a>中。不藏寶玉<span class="note">(湘山野錄)</span>○宰相王欽若兼譯經潤<a 
name="0406a11" id="0406a11"></a>文使○十一月詔天下州郡復放生池。無<a 
name="0406a12" id="0406a12"></a>池之處沿江淮州郡近城上下水五里並禁<a 
name="0406a13" id="0406a13"></a>漁捕<span class="note">(唐肅宗立放生池。八十一所。顏真卿作碑紀德)</span>○四明延慶禮法<a 
name="0406a14" id="0406a14"></a>師結十僧修法華懺。期三年。焚身供法。祕<a 
name="0406a15" id="0406a15"></a>書監楊億素仰道風。貽書勸請住世。謂方<a 
name="0406a16" id="0406a16"></a>當台教中興之時。正賴傳持為世良導。復<a 
name="0406a17" id="0406a17"></a>修書郡守李夷庚及天竺慈雲。俾同勸止。既<a 
name="0406a18" id="0406a18"></a>而駙馬李遵勗亦奉書交勸。師以公私意勤<a 
name="0406a19" id="0406a19"></a>竟沮前志。乃復結十僧修大悲懺法三<a 
name="0406a20" id="0406a20"></a>年。以酬至願。二年&#x52C5;江寧府<span class="note">(昇州)</span>長干寺。<a 
name="0406a21" id="0406a21"></a>改賜天禧。塔名聖感。即東土所藏阿育王舍<a 
name="0406a22" id="0406a22"></a>利塔十九所之一也<span class="note">(塔在城外)</span>。</p><a 
name="0406a23" id="0406a23"></a><p style="text-indent: 0em; margin-left: 0em"><span class="linehead"></span>三年八月。恭謝聖祖大赦天下。節文云。虛<a 
name="0406a24" id="0406a24"></a>皇妙道西竺真乘。咸昉化源敢忘崇奉。應<a 
name="0406a25" id="0406a25"></a>天下僧尼道士女冠係帳童行。並與普度。尚<a 
name="0406a26" id="0406a26"></a>書右丞林。特提舉祠部文牒。是歲度僧二十<a 
name="0406a27" id="0406a27"></a>三萬百二十七人。尼萬五千六百四十三人。<a 
name="0406a28" id="0406a28"></a>道士七千八十一人。女冠八十九人○詔於<a 
name="0406a29" id="0406a29"></a>天安殿建道場答謝天地。大會沙門道士<a 
name="0406b01" id="0406b01"></a>萬三千八十六人。上親以藥銀大錢面賜之<a 
name="0406b02" id="0406b02"></a><span class="note">(藥銀即水銀。銀世謂之乾汞也)</span>○錢唐月輪山沙門道誠。以朝<a 
name="0406b03" id="0406b03"></a>廷覃恩普度。撰釋氏要覽三卷。為出家者<a 
name="0406b04" id="0406b04"></a>眾法之須知行於世○譯經三藏法護等。請<a 
name="0406b05" id="0406b05"></a>以御注四十二章經御注遺教經。入藏頒行。<a 
name="0406b06" id="0406b06"></a>詔可○宰相王欽若。出鎮錢唐。率僚屬詣<a 
name="0406b07" id="0406b07"></a>天竺靈山謁慈雲法師遵式。請講法華。歎<a 
name="0406b08" id="0406b08"></a>曰。此道所未聞。此人所未見也。即為奏錫<a 
name="0406b09" id="0406b09"></a>天竺舊名。師奏請西湖為放生池。每歲四月<a 
name="0406b10" id="0406b10"></a>八日。郡人會湖上縱魚鳥。為主上祝壽○<a 
name="0406b11" id="0406b11"></a>十一月東女真國入貢。乞賜大藏經。詔給與<a 
name="0406b12" id="0406b12"></a>之。四年正月。右街講經祕演等。請以御製釋<a 
name="0406b13" id="0406b13"></a>典法音集命僧箋注凡三十卷。乞附大藏。詔<a 
name="0406b14" id="0406b14"></a>可。初是楊億提舉其事。集中有六種震動之<a 
name="0406b15" id="0406b15"></a>語。一僧箋之。將三百字。暗碎不可觀。億削<a 
name="0406b16" id="0406b16"></a>去自注云。地體本靜動必有變。人服其簡<a 
name="0406b17" id="0406b17"></a>○西天沙門普善來進梵經。賜紫服○駙馬<a 
name="0406b18" id="0406b18"></a>都尉李遵勗奏。四明知禮法師高行遺身。上<a 
name="0406b19" id="0406b19"></a>嘉歎不已。特賜法智之號。仍宣旨住世演<a 
name="0406b20" id="0406b20"></a>教。不許遺身。時譯經院證義簡長等二十三<a 
name="0406b21" id="0406b21"></a>人。各寄聲詩贊美道德<span class="note">(詩見四明教行錄。及刻石在南湖)</span>○<a 
name="0406b22" id="0406b22"></a>十二月翰林學士楊億卒。億留心禪觀。自屬<a 
name="0406b23" id="0406b23"></a>疾即屏葷茹。臨終之日為空門偈以見志。<a 
name="0406b24" id="0406b24"></a>識者知其有得佛氏之學。</p><a 
name="0406b25" id="0406b25"></a><p style="text-indent: 0em; margin-left: 0em"><span class="linehead"></span>五年。詔遣內侍俞源清往四明延慶請法<a 
name="0406b26" id="0406b26"></a>智法師。領眾修法華懺。為國祈福。師為述<a 
name="0406b27" id="0406b27"></a>修懺要旨上之○詔於并州建資聖禪院。<a 
name="0406b28" id="0406b28"></a>為將士戰亡者追福○門下侍郎平章事丁<a 
name="0406b29" id="0406b29"></a>謂兼譯經潤文使。翰林學士晁&#x9008;李維兼潤<a 
name="0406c01" id="0406c01"></a>文官。</p><a 
name="0406c02" id="0406c02"></a><p style="text-indent: 0em; margin-left: 1em"><span class="linehead"></span>述曰。真廟之在御也並隆三教。而敬佛重<a 
name="0406c03" id="0406c03"></a>法過於先朝。故其以天翰撰述。則有聖<a 
name="0406c04" id="0406c04"></a>教序。崇釋論。法音集。注四十二章遺教二<a 
name="0406c05" id="0406c05"></a>經。皆深達於至理。一歲度僧至二十三<a 
name="0406c06" id="0406c06"></a>萬。而僧眾有過者止從贖法。上元幸諸<a 
name="0406c07" id="0406c07"></a>寺禮像百拜弗辭。復唐家天下放生池。<a 
name="0406c08" id="0406c08"></a>以廣好生。皆本於宿願而發於聖性。非<a 
name="0406c09" id="0406c09"></a>俟於勸也。至於繼世譯經大開梵學。五<a 
name="0406c10" id="0406c10"></a>天三藏雲會帝廷。而專用宰輔詞臣兼<a 
name="0406c11" id="0406c11"></a>潤文之職。其篤重譯事有若是者。當時<a 
name="0406c12" id="0406c12"></a>儒賢如王旦王欽若楊億晁&#x9008;輩。皆能上<a 
name="0406c13" id="0406c13"></a>贊聖謨共致平世。君臣慶會允在茲時。<a 
name="0406c14" id="0406c14"></a>稽之前古未有比對。</p><a 
name="0406c15" id="0406c15"></a><p style="text-indent: 0em; margin-left: 0em"><span class="linehead"></span>是歲天下僧數三十九萬七千六百十五人。<a 
name="0406c16" id="0406c16"></a>尼六萬一千二百四十人。</p><a 
name="0406c17" id="0406c17"></a><p style="text-indent: 0em; margin-left: 0em"><span class="linehead"></span>乾興元年。章懿太后<span class="note">(仁宗母李氏)</span>遣使詣錢唐天<a 
name="0406c18" id="0406c18"></a>竺。請遵式法師。為國行懺。師著金光明護<a 
name="0406c19" id="0406c19"></a>國道場儀上之。因奏天台教卷乞入大藏<a 
name="0406c20" id="0406c20"></a>○龜茲國僧華嚴來。進佛骨舍利梵經。賜紫<a 
name="0406c21" id="0406c21"></a>服。</p><a 
name="0406c22" id="0406c22"></a><p><span class="juanname">佛祖統紀卷第四十四<span class="note">(終)</span></span></p><a 
name="0406c23" id="0406c23"></a><div class="w"><div style="margin-left: 1em"><p style="text-indent: 0em; margin-left: 1em"><span class="linehead"></span>○汀州方士王中立。遇道人姓趙。授以<a 
name="0406c24" id="0406c24"></a>神術。中立至京師。具言靈應。&#x52C5;授許<a 
name="0406c25" id="0406c25"></a>州參軍留上皇城廨舍。後每於市上見<a 
name="0406c26" id="0406c26"></a>之。自稱司命真君。是年五月降于中立<a 
name="0406c27" id="0406c27"></a>所居之堂。戴冠佩&#x91F0;。服皆青色。凡有瑞<a 
name="0406c28" id="0406c28"></a>異。必先告之。中立每傳其言。</p><a 
name="0406c29" id="0406c29"></a><p style="text-indent: 0em; margin-left: 1em"><span class="linehead"></span>大中祥符元年正月三日。有天神降于寢<a 
name="0407a01" id="0407a01"></a>殿。星冠絳袍。謂上曰。天書將降。宜齋戒<a 
name="0407a02" id="0407a02"></a>建壇以受之。越月皇城司奏言。右承天門<a 
name="0407a03" id="0407a03"></a>有黃帛書曳鴟吻上。上步至門望拜。內<a 
name="0407a04" id="0407a04"></a>侍捧取而下奉安朝元殿。視其上文云。<a 
name="0407a05" id="0407a05"></a>趙受命興於宋付於某居其器守於<a 
name="0407a06" id="0407a06"></a>正世七百九九啟封宣文。其名大中祥<a 
name="0407a07" id="0407a07"></a>符。凡三篇若洪範老子之書。是日司天監<a 
name="0407a08" id="0407a08"></a>奏。有紫雲如蓋。下覆殿庭。百僚稱賀。詔<a 
name="0407a09" id="0407a09"></a>改元馮拯請以天書大中祥符為號。上喜<a 
name="0407a10" id="0407a10"></a>曰美名也<span class="note">(國朝會要)</span>。</p><a 
name="0407a11" id="0407a11"></a><p style="text-indent: 0em; margin-left: 2em"><span class="linehead"></span>述曰。周卜其祚得世三十。歷年七百<a 
name="0407a12" id="0407a12"></a><span class="note">(其後傳世三十七。歷年八百故。曰周過其歷)</span>。漢之世以讖知故。<a 
name="0407a13" id="0407a13"></a>赤伏符云。四七之際火為王<span class="note">(自漢高祖至光武初起之<a 
name="0407a14" id="0407a14"></a>年為二百二十八。故云四七。漢以火王故云為主也)</span>晉元渡江。筮之<a 
name="0407a15" id="0407a15"></a>得百二<span class="note">(元帝使郭璞筮之云。享年二百後百二年而宋代晉。始寤郭氏以百二之期促<a 
name="0407a16" id="0407a16"></a>故。婉辭以倒之也)</span>。唐太宗時原州貢瑞石。成文有<a 
name="0407a17" id="0407a17"></a>七佛八菩薩之記<span class="note">(石文云。太平天子李世民太子李治七佛八菩薩。其<a 
name="0407a18" id="0407a18"></a>後至二十一世。如武宗之滅法及高祖之薄信。末年諸主當不在佛菩薩之數)</span>。又萬回<a 
name="0407a19" id="0407a19"></a>謂明皇五十年太平天子。一行記社<span class="gaiji">&#x799D;<!--gaiji,稷,1[示*畟],2&#x799D;,3--></span><a 
name="0407a20" id="0407a20"></a>終吉<span class="note">(明皇以國祚問一行禪師。答曰。社稷終吉後至昭宗而亡。以曾封為吉王故耳)</span>北<a 
name="0407a21" id="0407a21"></a>朝陸居士謂齊文宣十年天子猶尚可。<a 
name="0407a22" id="0407a22"></a>百日天子急如火<span class="note">(居士陸法和題壁云。十年天子猶尚可百日天子<a 
name="0407a23" id="0407a23"></a>急如火。周年天子遞代坐十年謂文宣也。百日廢帝也。周年孝昭也。後皆驗)</span>。此皆<a 
name="0407a24" id="0407a24"></a>天命人事互相參會默定於先時而不<a 
name="0407a25" id="0407a25"></a>可詰也。我國家丕應休運。　太宗即<a 
name="0407a26" id="0407a26"></a>位之初感　翊聖真君之降。謂國祚過<a 
name="0407a27" id="0407a27"></a>於有唐。而嘉州石文誌公石記。則有趙<a 
name="0407a28" id="0407a28"></a>號二十一帝之文<span class="note">(太宗四年嘉州貢石。有丹文云。趙二十一帝。七年<a 
name="0407b01" id="0407b01"></a>舒州貢石有誌公記云。趙號二十一帝。既而誌公親降禁中。上親聞訓語)</span>。真宗祥符<a 
name="0407b02" id="0407b02"></a>初。天書降有云。趙受命世七百九九。今<a 
name="0407b03" id="0407b03"></a>詳翊聖國祚過唐。誌公二十一帝。此兩<a 
name="0407b04" id="0407b04"></a>義固可解。唯天書七百九九未之能諭。<a 
name="0407b05" id="0407b05"></a>假使果及此數當不止二十一帝。殊不<a 
name="0407b06" id="0407b06"></a>知前十四朝已三百年。自　今皇帝以<a 
name="0407b07" id="0407b07"></a>下凡七傳各在位七十年。則可及五百<a 
name="0407b08" id="0407b08"></a>之數也。恭惟　列聖相承德加四海。<a 
name="0407b09" id="0407b09"></a>一視萬區而以民為重。並隆三教而<a 
name="0407b10" id="0407b10"></a>知佛為尊。當必有聖賢護國延長世<a 
name="0407b11" id="0407b11"></a>祚。則周過其歷之驗。復見清朝便須<a 
name="0407b12" id="0407b12"></a>實及七百九九之年。用以仰符上天之<a 
name="0407b13" id="0407b13"></a>語。為可信也。佛天聖人以宿命智預<a 
name="0407b14" id="0407b14"></a>鑑未來。雖億千萬劫莫不前知。矧此<a 
name="0407b15" id="0407b15"></a>千百年之近事。以之能預告者非怪誕<a 
name="0407b16" id="0407b16"></a>也。</p><a 
name="0407b17" id="0407b17"></a><p style="text-indent: 0em; margin-left: 1em"><span class="linehead"></span>十一月。幸泰山。奉玉幣三牲。祀昊天上<a 
name="0407b18" id="0407b18"></a>帝于山之圓臺。太祖太宗陪位於東西。依<a 
name="0407b19" id="0407b19"></a>南郊行禮法。</p><a 
name="0407b20" id="0407b20"></a><p style="text-indent: 0em; margin-left: 2em"><span class="linehead"></span>元豐間有司以合祭天地于圓丘。援周<a 
name="0407b21" id="0407b21"></a>制不應古義。詔定親祀北郊之禮。元<a 
name="0407b22" id="0407b22"></a>祐初詔依前旨集官詳議。蘇軾奏議。<a 
name="0407b23" id="0407b23"></a>其略曰。臣竊惟議者欲變祖宗之舊。圓<a 
name="0407b24" id="0407b24"></a>丘祀天而不祀地。不過謂冬至天於<a 
name="0407b25" id="0407b25"></a>南郊陽時陽位也。夏至祀地於北郊陰<a 
name="0407b26" id="0407b26"></a>時陰位也。以類求神則陽時陽位不<a 
name="0407b27" id="0407b27"></a>可以求陰也。是大不然。冬至南郊既<a 
name="0407b28" id="0407b28"></a>祀上帝。則天地百神莫不從也。詩之<a 
name="0407b29" id="0407b29"></a>序曰。昊天有成命。郊祀天地也。書曰。<a 
name="0407c01" id="0407c01"></a>肆類于上帝禋于六宗。望于山川。遍<a 
name="0407c02" id="0407c02"></a>于群祀。春秋書不郊猶三望。左氏傳曰。<a 
name="0407c03" id="0407c03"></a>望郊之細也。說者曰。三望泰山河海也。<a 
name="0407c04" id="0407c04"></a>或曰。分野之星及山川也。以詩書春<a 
name="0407c05" id="0407c05"></a>秋考之。則天地合祭久矣。漢魏唐皆<a 
name="0407c06" id="0407c06"></a>用圓丘合祭之禮。載之於史。</p><a 
name="0407c07" id="0407c07"></a><p style="text-indent: 0em; margin-left: 1em"><span class="linehead"></span>本朝太祖初郊先享宗廟並祀天地。</p><a 
name="0407c08" id="0407c08"></a><p style="text-indent: 0em; margin-left: 1em"><span class="linehead"></span>真宗以來三歲一郊。必先有事景靈遍<a 
name="0407c09" id="0407c09"></a>享太廟乃祀天地。今議者欲冬至祀<a 
name="0407c10" id="0407c10"></a>天夏至祀地。蓋以為用周禮也。古者<a 
name="0407c11" id="0407c11"></a>一歲祀天者三。明堂享帝者一。四時迎<a 
name="0407c12" id="0407c12"></a>氣者五。祭地者二。享宗廟者者四。凡<a 
name="0407c13" id="0407c13"></a>此十五者皆天子親祭也。今三年一郊。<a 
name="0407c14" id="0407c14"></a>先郊而祭大廟。郊而肆赦。優賞諸軍文<a 
name="0407c15" id="0407c15"></a>武官皆得蔭補。親屬宰相百官皆有賜<a 
name="0407c16" id="0407c16"></a>賚。凡此皆非周禮。此皆不改而獨於<a 
name="0407c17" id="0407c17"></a>地祇則曰。非周禮不當合祭者何也。<a 
name="0407c18" id="0407c18"></a>本朝祖宗欽崇祭祀。儒臣禮官講求損<a 
name="0407c19" id="0407c19"></a>益。非不知圓丘方澤皆親祭之為是。<a 
name="0407c20" id="0407c20"></a>特以時不可行故參酌古今。上合典<a 
name="0407c21" id="0407c21"></a>禮。下合時宜。若一歲再郊。則軍國重<a 
name="0407c22" id="0407c22"></a>有勞費之患也<span class="note">(東坡集)</span>。</p><a 
name="0407c23" id="0407c23"></a><p style="text-indent: 0em; margin-left: 1em"><span class="linehead"></span>○東封畢。詔加司命真君為九天司命<a 
name="0407c24" id="0407c24"></a>保生天尊。&#x52C5;兩街道士修齋醮科儀。命知<a 
name="0407c25" id="0407c25"></a>樞密院王欽若。定羅天醮儀十卷。選道士<a 
name="0407c26" id="0407c26"></a>十人校道藏經。舊錄三千三百三十七卷。<a 
name="0407c27" id="0407c27"></a>欽若詳定增六百二十卷。賜名寶文統錄。<a 
name="0407c28" id="0407c28"></a>御製序以冠之。初奉詔取釋道藏經互相<a 
name="0407c29" id="0407c29"></a>毀訾者。並刪除之<span class="note">(今老君實錄載王欽若言。老子化胡經乃古聖遺&#x8FF9;不<a 
name="0408a01" id="0408a01"></a>可削。王公有識鑑未必自此語也)</span>。</p><a 
name="0408a02" id="0408a02"></a><p style="text-indent: 0em; margin-left: 1em"><span class="linehead"></span>○九月。詔取舒州瑞石誌公記以示近<a 
name="0408a03" id="0408a03"></a>臣。宰相王旦曰。國家啟運在梁陳隋唐四<a 
name="0408a04" id="0408a04"></a>朝及五代之後。太宗即位歲在丙子。今天<a 
name="0408a05" id="0408a05"></a>尊臨降事。皆符合於五百年之前<span class="note">(誌公石文云。吾觀<a 
name="0408a06" id="0408a06"></a>四五朝後次丙子年。趙號太平二十一年)</span>。財知天命。我宋其來久<a 
name="0408a07" id="0408a07"></a>矣。上說遣陳堯咨往昇州蔣山致告。</p><a 
name="0408a08" id="0408a08"></a><p style="text-indent: 0em; margin-left: 2em"><span class="linehead"></span>述曰。世書謂之預讖<span class="note">(驗也)</span>佛典謂之預<a 
name="0408a09" id="0408a09"></a>記。謂能先事以告也在佛則言。聲聞作<a 
name="0408a10" id="0408a10"></a>佛。國劫名號<span class="note">(見法華經)</span>凡夫禍福。休咎在俗<a 
name="0408a11" id="0408a11"></a>前如圖書蓍龜星占夢象。皆所以告先<a 
name="0408a12" id="0408a12"></a>事也。桓譚非讖。非不知讖也。特恐光<a 
name="0408a13" id="0408a13"></a>武當中興多故之日一切以讖決之而<a 
name="0408a14" id="0408a14"></a>於人事有不能盡。故不如不言讖<a 
name="0408a15" id="0408a15"></a>之為愈也。然則聖人之興未&#x751E;無讖。<a 
name="0408a16" id="0408a16"></a>上世帝王之讖誠多矣。固不俟於枚數。<a 
name="0408a17" id="0408a17"></a>近古如唐大宗鴻池瑞石預記之祥。肅<a 
name="0408a18" id="0408a18"></a>宗上天賜寶鎮國之瑞。皆載之唐史。驗<a 
name="0408a19" id="0408a19"></a>于後時無爽也。惟我太宗之朝兩獲瑞<a 
name="0408a20" id="0408a20"></a>石。則有二十一帝之文。　真宗時翊聖<a 
name="0408a21" id="0408a21"></a>臨降。則有國祚過於有唐之言。　聖祖<a 
name="0408a22" id="0408a22"></a>天書則有七百九九之讖。得非先事以<a 
name="0408a23" id="0408a23"></a>告乎。人不知學而欲謂讖為非者誠<a 
name="0408a24" id="0408a24"></a>未可也。佛聖人先事以告。固非世俗<a 
name="0408a25" id="0408a25"></a>所能知。至於蓍龜星夢之兆與夫經史<a 
name="0408a26" id="0408a26"></a>聖賢之能先知者可不言乎。倘蓍龜星<a 
name="0408a27" id="0408a27"></a>夢之兆。經史聖賢之言。既有可信。而<a 
name="0408a28" id="0408a28"></a>於佛聖人之先記反不欲信乎。然則<a 
name="0408a29" id="0408a29"></a>我　朝石記天書。當時非無其實。特<a 
name="0408b01" id="0408b01"></a>儒人不信讖記。競指為非。而好事者<a 
name="0408b02" id="0408b02"></a>得以和之也。借使石文可偽。則誌公親<a 
name="0408b03" id="0408b03"></a>降禁中。大宗遣使致謝。謂之不實可<a 
name="0408b04" id="0408b04"></a>乎。借使天書可疑。則　吳會中興得數<a 
name="0408b05" id="0408b05"></a>延永。謂之不實可乎。易曰。神以知來。<a 
name="0408b06" id="0408b06"></a>此仲尼言讖之大旨也。可不信乎哉。</p><a 
name="0408b07" id="0408b07"></a><p style="text-indent: 0em; margin-left: 1em"><span class="linehead"></span>十月八日天神降于禁中延恩殿。冠服如<a 
name="0408b08" id="0408b08"></a>元始天尊。即前祥符初天神也。命上坐謂<a 
name="0408b09" id="0408b09"></a>曰。吾人皇九人之一。是趙姓之始祖。再降<a 
name="0408b10" id="0408b10"></a>乃軒轅黃帝。吾以後唐時下降總治下<a 
name="0408b11" id="0408b11"></a>方。生趙氏之族今已百年。皇帝善撫育<a 
name="0408b12" id="0408b12"></a>群生。乃乘黃雲而去。是月大赦。上尊號<a 
name="0408b13" id="0408b13"></a>曰聖祖上靈高道九天司命保生天尊。聖<a 
name="0408b14" id="0408b14"></a>祖母曰元天大聖母聖祖諱<span class="note">(上玄下朗)</span>詔中外<a 
name="0408b15" id="0408b15"></a>不得斥犯。改玄聖文宣王曰至聖文宣<a 
name="0408b16" id="0408b16"></a>王。玄武曰真武。&#x52C5;諸郡天慶觀。增建聖<a 
name="0408b17" id="0408b17"></a>祖殿○。</p></div></div>
<hr>【經文資訊】大正藏第 49 冊 No. 2035 佛祖統紀<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0b43.html?index=T49n2035" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T49n2035_044 by HTTrack Website Copier/3.x [XR&CO'2014], Tue, 07 Jun 2016 06:59:58 GMT -->
</html>
