<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB219_003 by HTTrack Website Copier/3.x [XR&CO'2014], Tue, 07 Jun 2016 07:11:40 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1466671500&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28nB219&amp;utmp=%2Fmobile%2Findex.php%3Findex%3DJ28nB219_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc741.html?index=J28nB219_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B219 紫竹林顓愚衡和尚語錄 (20卷)<br/>【清 觀衡說　正印重編】<br/>第 3 卷</p>
	<a href="index41bf.html?index=J28nB219_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B219" sutra_name="紫竹林顓愚衡和尚語錄" sutra_juan="[卷3]">　
<a 
name="0668b01" id="0668b01"></a><p><span class="juanname">紫竹林顓愚衡和尚語錄卷第三</span></p><a 
name="0668b02" id="0668b02"></a><p style="margin-left: 4em"><span class="byline">住南康府同安寺嗣法門人正印重編</span></p><a 
name="0668b03" id="0668b03"></a><p style="margin-left: 2em"><span class="headname">法語</span></p><a 
name="0668b04" id="0668b04"></a><p style="margin-left: 3em"><span class="headname">示寬居用禪人</span></p><a 
name="0668b05" id="0668b05"></a><p style="text-indent: 0em; margin-left: 0em"><span class="linehead"></span>禪人諱用字寬居。乃滇南黃氏子。少從父宦遊寄於<a 
name="0668b06" id="0668b06"></a>建業。見諸緇素高人聚會。間莫不以塵外事為舌之<a 
name="0668b07" id="0668b07"></a>先鋒。禪人父子兄弟從是深知有此事。恨其所聞不<a 
name="0668b08" id="0668b08"></a>早也。次復游於集生余公之門。禪人益堅其信力。每<a 
name="0668b09" id="0668b09"></a>自歎曰諸佛清淨法身乃人人本有自性天真佛也。<a 
name="0668b10" id="0668b10"></a>如何不如佛廣大受用。枉自曲曲甘為生死煩惱所<a 
name="0668b11" id="0668b11"></a>欺誑耶。決志出家。知父母不從。私于阿蘭若處自斷<a 
name="0668b12" id="0668b12"></a>其髮。易從僧服。父母聞之。知其志不可回。探其心之<a 
name="0668b13" id="0668b13"></a>所向。禪人曰子久慕匡山憨山大師之名。自己從憨<a 
name="0668b14" id="0668b14"></a>先師法派立名廣用。一心入匡山。事先師塔以盡法<a 
name="0668b15" id="0668b15"></a>屬之心也。父與弟從其志。同送至匡山法雲寺。設齋<a 
name="0668b16" id="0668b16"></a>禮先師塔於五乳峰前增一智慧幢也。父與弟別去。<a 
name="0668b17" id="0668b17"></a>禪人禮誦精勤。入眾作息了無俗習。公子富貴之態<a 
name="0668b18" id="0668b18"></a>即久。從善知識爐韝中鍛煉出來亦少有如是之純<a 
name="0668b19" id="0668b19"></a>素也。真為可尚廣先師末後光明。知禪人有望。病僧<a 
name="0668b20" id="0668b20"></a>為先師掃塔因緣。休夏山中至四月八日。禪人同眾<a 
name="0668b21" id="0668b21"></a>入壇已圓菩薩大戒。一日禪人作禮曰。請和尚垂示<a 
name="0668b22" id="0668b22"></a>一語以為大事證明。病僧曰若論此事只貴直下承<a 
name="0668b23" id="0668b23"></a>當。便能頓超佛祖之外。即今諸人日用六根門頭歷<a 
name="0668b24" id="0668b24"></a>歷孤明本無覆藏。那有遮蓋。只因不肯承當。故為物<a 
name="0668b25" id="0668b25"></a>所轉。即迷<span class="corr" title='[已&gt;己]'>己</span>為物之過也。當時釋迦拈花何等直捷。<a 
name="0668b26" id="0668b26"></a>迦葉微笑何等快便。後達磨至震旦。遇神光問曰請<a 
name="0668b27" id="0668b27"></a>師安心。磨云將心來與汝安。豈不涉於語言。光云覓<a 
name="0668b28" id="0668b28"></a>心了不可得。未免落於知解。較之釋迦拈花迦葉微<a 
name="0668b29" id="0668b29"></a>笑。豈不千里萬里去也。後至五宗各為奇舉。其中有<a 
name="0668b30" id="0668b30"></a>出格大人舉揚此事。間有超過釋迦老子者不少。但<a 
name="0668c01" id="0668c01"></a>為一種鈍根阿師不奈何。教參話頭什伯。或可望其<a 
name="0668c02" id="0668c02"></a>一二。如何近來諸方善知識不體取我覺皇教外別<a 
name="0668c03" id="0668c03"></a>傳之旨。學人初入門來不以本分事相待。就問做何<a 
name="0668c04" id="0668c04"></a>等工夫。便教參話頭起疑情。個個都入鬼窟洞裏東<a 
name="0668c05" id="0668c05"></a>鑽西鑽胡撞亂撞。迫得神識惡發。或現一虛廓境天<a 
name="0668c06" id="0668c06"></a>地俱空。或現一寂滅境身心不有或現一智慧境能<a 
name="0668c07" id="0668c07"></a>說偈頌或現一神通境有種種玅用。便以為悟道。便<a 
name="0668c08" id="0668c08"></a>以為參學事畢。豈知內有魔所攝受耶。豈知為陰境<a 
name="0668c09" id="0668c09"></a>所迷亂耶。其實參話頭乃古人一期方便。不可以為<a 
name="0668c10" id="0668c10"></a>常習。常習則近俗。近俗則成執。成執則生迷。生迷則<a 
name="0668c11" id="0668c11"></a>致倒。而魔王外道或伺其便。參學人不可不慎之。不<a 
name="0668c12" id="0668c12"></a>可不慎之。禪人決不可為禪病時氣所侵。當體取佛<a 
name="0668c13" id="0668c13"></a>意。但放下身心便無片事可得。豈不是大解脫大自<a 
name="0668c14" id="0668c14"></a>在。其廣大玅用非思議可及也。禪人應勉之。</p><a 
name="0668c15" id="0668c15"></a><p style="margin-left: 3em"><span class="headname">示天衣曇子</span></p><a 
name="0668c16" id="0668c16"></a><p style="text-indent: 0em; margin-left: 0em"><span class="linehead"></span>音曇行者乃湖南永陽王氏子。自天啟丙寅秋至邵<a 
name="0668c17" id="0668c17"></a>陽謁病僧五臺庵中。至丁卯四月八日薙髮隨眾服<a 
name="0668c18" id="0668c18"></a>役。往來精力向前。不生一毫倦色。一日辭病僧欲往<a 
name="0668c19" id="0668c19"></a>諸方行腳。立意十步一拜至南海。願親見觀音大士。<a 
name="0668c20" id="0668c20"></a>病僧老病殘軀。雖無人給事飲食湯藥亦不忍屈其<a 
name="0668c21" id="0668c21"></a>高尚之心。但囑之曰。子此一行似與病僧再見難期<a 
name="0668c22" id="0668c22"></a>矣。如親見觀音大士。承菩薩手摩子頂。菩薩分青蓮<a 
name="0668c23" id="0668c23"></a>華座與子坐。得無量神通無量三昧。須知菩薩更有<a 
name="0668c24" id="0668c24"></a>深密處在。如親到菩薩深密處。方知五臺庵中大士<a 
name="0668c25" id="0668c25"></a>閣前錯過多時了也。</p><a 
name="0668c26" id="0668c26"></a><p style="margin-left: 3em"><span class="headname">示石印常上座</span></p><a 
name="0668c27" id="0668c27"></a><p style="text-indent: 0em; margin-left: 0em"><span class="linehead"></span>戒之一字亦是引導眾生之名。但簡點內之身心外<a 
name="0668c28" id="0668c28"></a>之世界。聖凡因果皆是夢幻不實。戒之一字何處安<a 
name="0668c29" id="0668c29"></a>立。若將世出世間種種名相不實之法一眼看破。便<a 
name="0668c30" id="0668c30"></a>見自己本來面目。若真見得自家本來面目。就是戒<a 
name="0669a01" id="0669a01"></a>之本體。就是諸佛諸祖大地眾生之本體。此是自性<a 
name="0669a02" id="0669a02"></a>清淨戒本無名相。戒體二字亦是強名。公於此薦得<a 
name="0669a03" id="0669a03"></a>則知戒體備在<span class="corr" title='[已&gt;己]'>己</span>。不假外求。未受之先不曾少一毫<a 
name="0669a04" id="0669a04"></a>既受之後又豈能增一毫。是則盡十方世界無始無<a 
name="0669a05" id="0669a05"></a>終。渾然是一輪金剛戒體。無有縫罅有何得失有何<a 
name="0669a06" id="0669a06"></a>持犯。此之戒體能主宰十方諸佛諸大菩薩世出世<a 
name="0669a07" id="0669a07"></a>法。而諸佛菩薩雖是終日依倚必竟不得其邊際。亦<a 
name="0669a08" id="0669a08"></a>不能得其終始。做盡伎倆奈不他何。無可奈何只得<a 
name="0669a09" id="0669a09"></a>向第二門頭橫說豎說。末後拈花皆是門外打之遶。<a 
name="0669a10" id="0669a10"></a>總是屈氣不能伸耳。公直向本有中行去。豈不是大<a 
name="0669a11" id="0669a11"></a>解脫大自在。豈不是頓超佛祖之外。諸佛菩薩又奈<a 
name="0669a12" id="0669a12"></a>得公何。諸人不肯向自<span class="corr" title='[巳&gt;己]'>己</span>一念未生前放捨身命。所<a 
name="0669a13" id="0669a13"></a>以被諸佛諸祖蓋覆。不能超越諸佛諸祖之外。此是<a 
name="0669a14" id="0669a14"></a>自己紆屈。非佛祖之咎也。異日公拈香請益曰道常<a 
name="0669a15" id="0669a15"></a>年七十有六。乞和尚有捷徑工夫指示一二。病僧曰<a 
name="0669a16" id="0669a16"></a>求捷徑要見彌陀佛去。要往天堂去。要往地獄去。要<a 
name="0669a17" id="0669a17"></a>了生脫死去。公忽然如夢覺曰可慚可愧。病僧曰公<a 
name="0669a18" id="0669a18"></a>欲求捷徑因甚麼又道可慚可愧。公不語。病僧曰何<a 
name="0669a19" id="0669a19"></a>不道一句看。公曰不唯道常道不得。就是諸佛諸祖<a 
name="0669a20" id="0669a20"></a>何曾道得著。病僧曰若諸佛諸祖道不著。公又看諸<a 
name="0669a21" id="0669a21"></a>佛諸祖道得是何物。公曰和尚惑亂人作麼。病僧喜<a 
name="0669a22" id="0669a22"></a>曰只此道不著三字便是公放捨身命處。善自保重。<a 
name="0669a23" id="0669a23"></a>勉之勉之。</p><a 
name="0669a24" id="0669a24"></a><p style="margin-left: 3em"><span class="headname">示西意法子<span class="note">(即音源)</span></span></p><a 
name="0669a25" id="0669a25"></a><p style="text-indent: 0em; margin-left: 0em"><span class="linehead"></span>西意法子諱法誦。楚雲陽人。初至邵陵謁病僧於五<a 
name="0669a26" id="0669a26"></a>臺庵中。知為法門良器。相與抵對。深有契入。復歸故<a 
name="0669a27" id="0669a27"></a>里。唯道是事。乙亥秋。病僧為禮青原祖塔。經雲陽。子<a 
name="0669a28" id="0669a28"></a>聞之相迎至玉蓮庵。住旬日。俶裝行李隨至青原禮<a 
name="0669a29" id="0669a29"></a>祖塔。後以山中秋深漸涼出山。在西峰寺挂搭。子拈<a 
name="0669a30" id="0669a30"></a>香請益曰法誦自五臺親近和尚以來。至今有六七<a 
name="0669b01" id="0669b01"></a>載。幸又得侍和尚左右。不可不謂之因緣也。願垂一<a 
name="0669b02" id="0669b02"></a>語以作證明。病僧喜曰子近來。吾語汝。子名法誦。汝<a 
name="0669b03" id="0669b03"></a>自究竟法誦二字何在。先法後誦法自何顯。先誦後<a 
name="0669b04" id="0669b04"></a>法誦依何生。又法不過教法理法因法果法。又世間<a 
name="0669b05" id="0669b05"></a>法出世間法。總不出六塵邊際。誦屬音聲語句。究之<a 
name="0669b06" id="0669b06"></a>咽喉唇齒心舌都屬於根。究竟法誦二處皆根塵識<a 
name="0669b07" id="0669b07"></a>心邊事。根塵無性同於交蘆。識性虛妄同於空華。根<a 
name="0669b08" id="0669b08"></a>塵識三既無。法誦從何而有。子著力究看。法誦二事<a 
name="0669b09" id="0669b09"></a>還是實有實無。若無世出世法皆成斷滅。若實有又<a 
name="0669b10" id="0669b10"></a>無可覓處。畢竟要實實指點出來。法是何物。誦自何<a 
name="0669b11" id="0669b11"></a>生。要見法誦真實面目。則不負其美稱也。子即今以<a 
name="0669b12" id="0669b12"></a>唇舌音聲日誦楞嚴法華。乃至誦盡我釋迦老子一<a 
name="0669b13" id="0669b13"></a>代藏教亦是虛妄。如汝一舌能誦十方三世諸佛法<a 
name="0669b14" id="0669b14"></a>藏。亦未是法誦本來面目。又如汝一人舌根動十方<a 
name="0669b15" id="0669b15"></a>三世諸佛諸大菩薩聲聞緣覺同汝一舌盡未來際<a 
name="0669b16" id="0669b16"></a>常如是誦。亦是虛妄邊事。又甚至盡法界中微塵國<a 
name="0669b17" id="0669b17"></a>土諸佛菩薩一切聖賢及諸天人修羅地獄餓鬼畜<a 
name="0669b18" id="0669b18"></a>生同為一舌常如是誦。亦未見法誦本體。又乃至十<a 
name="0669b19" id="0669b19"></a>方世界山河大地草木叢林一切聖凡情與無情各<a 
name="0669b20" id="0669b20"></a>具無量舌根同如是誦。盡未來際無有間斷。亦未是<a 
name="0669b21" id="0669b21"></a>自<span class="corr" title='[已&gt;己]'>己</span>真實面目。昔東印土國王請第二十七祖般若<a 
name="0669b22" id="0669b22"></a>多羅尊者齋。眾僧皆誦經。唯尊者不誦。王問尊者何<a 
name="0669b23" id="0669b23"></a>不誦經。尊者曰出息不涉眾緣。入息不居陰界。常轉<a 
name="0669b24" id="0669b24"></a>如是經。百千萬億卷何止三卷五卷耶。其實般若多<a 
name="0669b25" id="0669b25"></a>羅尊者如是轉經亦只者邊轉。與那邊猶未相應。在<a 
name="0669b26" id="0669b26"></a>昔有婆子具白金千兩遣使請趙州轉藏經。趙州下<a 
name="0669b27" id="0669b27"></a>禪床遶一匝。向使者云回去報婆知。老僧轉藏經<span class="corr" title='[巳&gt;已]'>已</span><a 
name="0669b28" id="0669b28"></a>竟。使者回舉似婆。婆云我請和尚為我轉全藏。秖轉<a 
name="0669b29" id="0669b29"></a>得半藏。據婆子如是說話。超越東印土國王多矣。是<a 
name="0669b30" id="0669b30"></a>法是誦是真是妄。是全藏是半藏。趙州顢他不過。昔<a 
name="0669c01" id="0669c01"></a>六祖大鑒禪師云。心迷法華轉。心悟轉法華。六祖此<a 
name="0669c02" id="0669c02"></a>語亦是一時應病與藥。若論真實法輪。豈有迷悟能<a 
name="0669c03" id="0669c03"></a>轉所轉耶。子看三尊古佛如是轉經如是誦法。是常<a 
name="0669c04" id="0669c04"></a>住法是敗壞法。子若究取真實。即今行住坐臥色香<a 
name="0669c05" id="0669c05"></a>味觸都是法輪常轉。若未到真實田地。任爾一口吞<a 
name="0669c06" id="0669c06"></a>盡十方世界不露一塵不露一字。又能吐出十方世<a 
name="0669c07" id="0669c07"></a>界有為無為一切法相。亦是者邊事。子應勉之勉之。</p><a 
name="0669c08" id="0669c08"></a><p style="margin-left: 3em"><span class="headname">示雲谷上座</span></p><a 
name="0669c09" id="0669c09"></a><p style="text-indent: 0em; margin-left: 0em"><span class="linehead"></span>丙子休夏。吉之萬安蘇谿郭子桂柏園中有雲谷開<a 
name="0669c10" id="0669c10"></a>士乃博山室中上首。往來其間。盤桓久之。一日出此<a 
name="0669c11" id="0669c11"></a>卷首題乃焦弱侯真蹟法海津梁四字是人以供博<a 
name="0669c12" id="0669c12"></a>山雲谷公辭博山之仰山欲為灑掃祖地。博山和尚<a 
name="0669c13" id="0669c13"></a>即將此卷授公以為付法。復為發之有四十二句不<a 
name="0669c14" id="0669c14"></a>落義解分別。但隨語到成句真一字一點都是一個<a 
name="0669c15" id="0669c15"></a>鐵囫圇。無絲毫縫罅。任之諸佛諸祖也無有下口處。<a 
name="0669c16" id="0669c16"></a>真作家玅手格外津梁也。公欲病僧一語以為相遇<a 
name="0669c17" id="0669c17"></a>信具。私謂博山既言之於前。超越遠矣。自亦不好隨<a 
name="0669c18" id="0669c18"></a>之於後。只得入草藏身別行一路。蓋法海者。法是通<a 
name="0669c19" id="0669c19"></a>稱。有世間法出世間法。世間法有無量無邊。名為無<a 
name="0669c20" id="0669c20"></a>明海。藏識海。煩惱海。業海。生死海。世界海。眾生海。人<a 
name="0669c21" id="0669c21"></a>我海。幻海。苦海。此世間法海也。出世間有無窮無盡<a 
name="0669c22" id="0669c22"></a>法門。名寂滅海。性海。心海。覺海。智海。涅槃海。功德海。<a 
name="0669c23" id="0669c23"></a>莊嚴海。解脫海。願海。此出世間法海也。津梁者亦有<a 
name="0669c24" id="0669c24"></a>世間津梁出世間津梁。眾生乘世間津梁。背寂滅海<a 
name="0669c25" id="0669c25"></a>入生死海。諸佛乘出世間津梁。出生死海入寂滅海。<a 
name="0669c26" id="0669c26"></a>此是世出世間法海津梁也。更有超越世出世間法<a 
name="0669c27" id="0669c27"></a>海大津梁。亦要透過方有自在分。方能將一莖草作<a 
name="0669c28" id="0669c28"></a>丈六金身用。將丈六金身作一莖草用。能拈弄得諸<a 
name="0669c29" id="0669c29"></a>佛諸祖。不為諸佛諸祖之所拈弄。方是大解脫。不然<a 
name="0669c30" id="0669c30"></a>只在世出世法混來混去。終不脫法縛。都是法海中<a 
name="0670a01" id="0670a01"></a>沒死漢。如何是能超越世出世間大津梁。如有外道<a 
name="0670a02" id="0670a02"></a>問佛不問有言不問無言。世尊默然良久。外道禮謝<a 
name="0670a03" id="0670a03"></a>曰世尊大慈大悲。開我迷雲。令我得入。此便是超越<a 
name="0670a04" id="0670a04"></a>有無迷悟聖凡世出世間大津梁也。如有僧問馬大<a 
name="0670a05" id="0670a05"></a>師離四句絕百非請師直指某甲西來意。馬大師曰<a 
name="0670a06" id="0670a06"></a>我今日頭痛不能為汝說。問取智藏去。此亦是直超<a 
name="0670a07" id="0670a07"></a>世出世間佛祖知見大津梁也。又如有僧問睦州祖<a 
name="0670a08" id="0670a08"></a>意教意是同是別。州拍露柱云。青山自青山。白雲自<a 
name="0670a09" id="0670a09"></a>白雲。又有僧問溈山。聞師有言有句無句如藤倚樹。<a 
name="0670a10" id="0670a10"></a>忽然樹倒藤枯句歸何處。溈山呵呵大笑。又如趙州<a 
name="0670a11" id="0670a11"></a>有云有佛處不可住無佛處急走過。又如船子和尚<a 
name="0670a12" id="0670a12"></a>有云藏身處沒蹤跡。沒蹤跡處莫藏身。此皆是不涉<a 
name="0670a13" id="0670a13"></a>有無直超世出世間大津梁也。且如現前不落佛祖<a 
name="0670a14" id="0670a14"></a>行徑。直超世出世間大津梁一句作麼生道。咦。洛陽<a 
name="0670a15" id="0670a15"></a>橋上花如錦。今古行人幾遇春。</p><a 
name="0670a16" id="0670a16"></a><p style="margin-left: 3em"><span class="headname">示石蓮際法子</span></p><a 
name="0670a17" id="0670a17"></a><p style="text-indent: 0em; margin-left: 0em"><span class="linehead"></span>雲陽棲雲山六通庵石蓮際禪人。莊重閒雅超然不<a 
name="0670a18" id="0670a18"></a>群。緇素之所推尚。壬申冬造邵陵謁病僧。諮決心疑。<a 
name="0670a19" id="0670a19"></a>曰禪講律同別之旨可得聞乎。病僧曰禪人諱甚麼。<a 
name="0670a20" id="0670a20"></a>曰法際。曰號甚麼。曰石蓮。曰是同是別。禪人默領其<a 
name="0670a21" id="0670a21"></a>旨。隨喜病僧說戒作法生希有想。念欲受戒。為衣缽<a 
name="0670a22" id="0670a22"></a>未備。尋辭病僧而歸。乙亥夏初。病僧為訪舊識住錫<a 
name="0670a23" id="0670a23"></a>攸之雨花庵中。禪人聞之。持衣缽而至。同眾僧登壇<a 
name="0670a24" id="0670a24"></a>次第受三堂淨戒已完。將告歸。病僧曰禪人求受戒<a 
name="0670a25" id="0670a25"></a>今戒何所在。曰法際從今已去再違背和尚不得。病<a 
name="0670a26" id="0670a26"></a>僧曰要真實道來。曰和尚當珍重恐有識者笑之。病<a 
name="0670a27" id="0670a27"></a>僧曰何不平實商量。禪人曰若戒體有所在即有所<a 
name="0670a28" id="0670a28"></a>不在。戒若可指即屬染污。若不可指即屬斷滅。從古<a 
name="0670a29" id="0670a29"></a>至今遍於法界唯此一事明明白白。現前受用無窮<a 
name="0670a30" id="0670a30"></a>無盡。何用言語反為障蔽。病僧曰語言又是甚麼。禪<a 
name="0670b01" id="0670b01"></a>人曰法際頗知好惡。病僧曰善自護持。</p><a 
name="0670b02" id="0670b02"></a><p style="margin-left: 3em"><span class="headname">示詡楷塵禪人朝南海并參諸方</span></p><a 
name="0670b03" id="0670b03"></a><p style="text-indent: 0em; margin-left: 0em"><span class="linehead"></span>昔馬祖大師遣一禪人之南嶽訊石頭遷大師。禪人<a 
name="0670b04" id="0670b04"></a>見石頭禮畢侍立次。石頭問曰大德何來。禪人曰從<a 
name="0670b05" id="0670b05"></a>江西馬大師處來。石頭指一根木曰馬師何似此一<a 
name="0670b06" id="0670b06"></a>根木。禪人無語。回見馬祖。祖見來便問可見石頭否。<a 
name="0670b07" id="0670b07"></a>禪人曰見。祖曰石頭有何言句。禪人曰某甲侍立次。<a 
name="0670b08" id="0670b08"></a>石頭指一根木問曰馬師何似此一根木。某甲不會。<a 
name="0670b09" id="0670b09"></a>祖曰其木有幾許大。禪人以手比之有幾許長。有幾<a 
name="0670b10" id="0670b10"></a>許麤。祖曰爾與麼有力。禪人曰和尚如何見得某甲<a 
name="0670b11" id="0670b11"></a>有力。祖曰爾從南嶽齎者一條大木來。豈不有力。禪<a 
name="0670b12" id="0670b12"></a>人愧去。不知諸方將馬師此語作麼生商量。還是賞<a 
name="0670b13" id="0670b13"></a>伊還是罰伊。若是賞伊。自心能持受十方三世一切<a 
name="0670b14" id="0670b14"></a>色。心持一木有何奇特。是不足賞也。若是罰伊。心包<a 
name="0670b15" id="0670b15"></a>法界豈一根木不許容之。是不足罰也。細玩馬祖此<a 
name="0670b16" id="0670b16"></a>語大似譏誚禪人將一根木置在心中不能超越自<a 
name="0670b17" id="0670b17"></a>在。豈非迷己為物。為物所轉。故發此語。是則馬祖為<a 
name="0670b18" id="0670b18"></a>人亦多從鏟削一邊去。若是有骨力的學人。自有轉<a 
name="0670b19" id="0670b19"></a>變處。未必一一皆依傍他人轍蹟。病僧為人多從饒<a 
name="0670b20" id="0670b20"></a>益邊一味增長去塵。禪人發意禮普陀諸聖道場。并<a 
name="0670b21" id="0670b21"></a>參知識。請病僧一語以為途中證具。病僧特示之曰<a 
name="0670b22" id="0670b22"></a>禪人切不可希求玅悟。不可妄效諸方搖唇鼓舌橫<a 
name="0670b23" id="0670b23"></a>棒橫喝。以為傳持祖道。此是沒量大人格外作用非<a 
name="0670b24" id="0670b24"></a>轍跡可學也。禪人此去所經山水所見人物。勿論城<a 
name="0670b25" id="0670b25"></a>隍聚落花木叢林勿分染淨媸妍賢愚善惡。一一分<a 
name="0670b26" id="0670b26"></a>明收入光明藏中。如到南海。南海之境著然心中。如<a 
name="0670b27" id="0670b27"></a>到五臺。五臺之境儼然心裏。如遊遍中華國裏。天下<a 
name="0670b28" id="0670b28"></a>名山一切勝地及諸物類。禪人之心量豈不包裹中<a 
name="0670b29" id="0670b29"></a>華一國耶。如遊遍南洲所有國土及國土中所有人<a 
name="0670b30" id="0670b30"></a>物歷歷分明朗然心中。禪人之心量豈不包裹一洲<a 
name="0670c01" id="0670c01"></a>耶。如遊遍二洲三洲乃至遊遍一四天下或遊遍一<a 
name="0670c02" id="0670c02"></a>小千世界一中千世界乃至一大千世界。則禪人之<a 
name="0670c03" id="0670c03"></a>心量周遍一佛剎也。乃至遊遍一世界種諸世界種<a 
name="0670c04" id="0670c04"></a>一世界海諸世界海乃至遊遍十方世界三世劫海。<a 
name="0670c05" id="0670c05"></a>盡虛空遍法界無一世界不遊無一劫海不遍。無一<a 
name="0670c06" id="0670c06"></a>佛不禮敬。無一眾生不攝受。塵塵剎剎圓融互入。則<a 
name="0670c07" id="0670c07"></a>禪人之心量與虛空等與法界等其廣大圓融豈可<a 
name="0670c08" id="0670c08"></a>思議哉。心等法界法界即心。法界心中何處得有世<a 
name="0670c09" id="0670c09"></a>界國土山水道場。何處得有諸佛諸祖一切眾生。何<a 
name="0670c10" id="0670c10"></a>處得有愚癡智慧玅悟神通。何處得有生死涅槃佛<a 
name="0670c11" id="0670c11"></a>法知見。此法界量中既一無所有。豈不超越十方世<a 
name="0670c12" id="0670c12"></a>界三世劫海。豈不超越諸佛諸祖玄玅知見。從畢竟<a 
name="0670c13" id="0670c13"></a>無中能畢竟有。從畢竟有中能畢竟無。者邊那邊無<a 
name="0670c14" id="0670c14"></a>障無礙。十方世界總是一塵。一微塵中周遍十方世<a 
name="0670c15" id="0670c15"></a>界。如是廣大解脫圓融自在。不用求玅求悟不在多<a 
name="0670c16" id="0670c16"></a>知多解。只從腳跟下步步行將去。行一處到一處。到<a 
name="0670c17" id="0670c17"></a>一處遍一處。行遍法界。自然周遍法界。所知所見所<a 
name="0670c18" id="0670c18"></a>言所行一一與法界等。不玄而自玄。不玅而自玅。是<a 
name="0670c19" id="0670c19"></a>病僧教禪人只是步步增長將去。增長到與法界等。<a 
name="0670c20" id="0670c20"></a>便是大超越大自在。禪人應諦信之。</p><a 
name="0670c21" id="0670c21"></a><p style="margin-left: 3em"><span class="headname">示天隨宜子</span></p><a 
name="0670c22" id="0670c22"></a><p style="text-indent: 0em; margin-left: 0em"><span class="linehead"></span>音宜字天隨。江西螺川蕭氏子。早年失父。有兄代館<a 
name="0670c23" id="0670c23"></a>成其學。自髫年喜近三寶不樂塵俗。雖有妻子儼如<a 
name="0670c24" id="0670c24"></a>旅亭偶聚。了無愛結陳習。初依本郡青原山本寂和<a 
name="0670c25" id="0670c25"></a>尚受優婆塞戒。獨居淨室供佛延僧。日夜香燈長明。<a 
name="0670c26" id="0670c26"></a>朝夕禮誦不懈。雖是居家。全然出家標致。一日離別<a 
name="0670c27" id="0670c27"></a>舊處。由楚地到邵陽謁病僧於五臺庵中。投病僧披<a 
name="0670c28" id="0670c28"></a>剃後。之吳下遊歷諸方有十餘載。於崇禎甲戌夏月<a 
name="0670c29" id="0670c29"></a>歸來。自知悔過。病僧見其語默大越于前。乃授監院<a 
name="0670c30" id="0670c30"></a>事。病僧臥疾邵陽二十餘載。不勝其倦。行腳之心時<a 
name="0671a01" id="0671a01"></a>時搖動。見一時院事得人。內外可托。私眾一笠從舟<a 
name="0671a02" id="0671a02"></a>下武陵。禮德山鑒大師塔嗣。過吉州禮青原思大師<a 
name="0671a03" id="0671a03"></a>塔。乞食諸邑以增人信心為念。丁丑春入匡山為憨<a 
name="0671a04" id="0671a04"></a>山先師掃塔。秋初因水陸多寇亂。不便遊行。覓歸楚<a 
name="0671a05" id="0671a05"></a>道。經海昏登雲居山。樂觀祖庭勝概。為舊住持味白<a 
name="0671a06" id="0671a06"></a>和尚與大檀越青嶼熊公堅留。為灑掃計。病僧見祖<a 
name="0671a07" id="0671a07"></a>庭荒殘十分狼籍。不勝太息。乃暫與其欲。是年十一<a 
name="0671a08" id="0671a08"></a>月十三日受事。明年八月中此子以院事付託於人。<a 
name="0671a09" id="0671a09"></a>與二三同戒。訊病僧於雲居丈室。病僧念其院事疲<a 
name="0671a10" id="0671a10"></a>勞路途困苦。種種慰之歡喜。知五臺院事非子不能<a 
name="0671a11" id="0671a11"></a>支持。因促之速歸。子將行袒右肩胡跪合掌白曰。弟<a 
name="0671a12" id="0671a12"></a>子音宜初蒙和尚一子之慈。允為披剃。不覺宿障何<a 
name="0671a13" id="0671a13"></a>深。違背和尚十餘年。伶俜諸方全失法乳。及知歸省<a 
name="0671a14" id="0671a14"></a>侍立和尚。和尚又為雲水相從。此是音宜自障。非和<a 
name="0671a15" id="0671a15"></a>尚有意棄音宜也。音宜此來頂禮和尚是為和尚壽<a 
name="0671a16" id="0671a16"></a>賀。甲子重新。望和尚指示一語。則不虛和尚容音宜<a 
name="0671a17" id="0671a17"></a>在法中受生一回。音宜亦不敢不承和尚之法脈也。<a 
name="0671a18" id="0671a18"></a>病僧良久乃曰子孤我處多矣。無一時無一事不是<a 
name="0671a19" id="0671a19"></a>病僧指示處。豈有間乎。子既不能薦取。病僧亦不惜<a 
name="0671a20" id="0671a20"></a>眉毛再為支離二三去。子名音宜既受其名須踐其<a 
name="0671a21" id="0671a21"></a>實。不踐其實徒美其名。有何益乎。世出世間大聖大<a 
name="0671a22" id="0671a22"></a>賢。出現世間種種示教。不過曲順時宜。究竟至於向<a 
name="0671a23" id="0671a23"></a>上一事。是知宜之一字該盡。世出世間聖賢玅道。子<a 
name="0671a24" id="0671a24"></a>今但依此一字用作通身手眼。便是無礙神通究竟<a 
name="0671a25" id="0671a25"></a>解脫也。宜者宜于理。宜于事宜于處。宜于時宜于佛<a 
name="0671a26" id="0671a26"></a>祖不能到處。宜至于此。始有自在相應分。諸佛諸祖<a 
name="0671a27" id="0671a27"></a>都是宜於一無所得。是宜之大安樂大解脫大堅固<a 
name="0671a28" id="0671a28"></a>大受用處也。事宜者宜于可行。宜于可止。是行止盡<a 
name="0671a29" id="0671a29"></a>善不失其宜也。理宜者宜於見性。宜于空相。是性相<a 
name="0671a30" id="0671a30"></a>俱融不失其宜也。又處事宜于達理見性。宜於應事<a 
name="0671b01" id="0671b01"></a>宜事即理。宜理即事。性相融通事理無礙。是事理雙<a 
name="0671b02" id="0671b02"></a>遮雙照之宜也。處宜者或宜于僻或宜于市或宜于<a 
name="0671b03" id="0671b03"></a>山或宜于水或宜于寬或宜于狹。是闤闠山林得善<a 
name="0671b04" id="0671b04"></a>不失其宜也。時宜者或宜于先或宜于後或宜于延<a 
name="0671b05" id="0671b05"></a>或宜于促或宜于急或宜于緩是前際後際及時不<a 
name="0671b06" id="0671b06"></a>失其宜也。又卜處宜於知時作時宜于量處。乖處則<a 
name="0671b07" id="0671b07"></a>時不興。乖時則處不發。方世互生時處不二。是時處<a 
name="0671b08" id="0671b08"></a>同致之宜也。又宜于時究竟至于三世平等本然一<a 
name="0671b09" id="0671b09"></a>際也。宜于處究竟至于十方圓明法界無量也。宜于<a 
name="0671b10" id="0671b10"></a>事究竟至于超佛越祖大機大用也。宜于理究竟至<a 
name="0671b11" id="0671b11"></a>于離名離相無得無說也。宜到究竟田地。何事何理<a 
name="0671b12" id="0671b12"></a>何時何處。到此田地。宜之一字亦是強名。無名無宜<a 
name="0671b13" id="0671b13"></a>迥超法界。塞卻諸佛鼻孔。杜絕諸祖口門。有何身心。<a 
name="0671b14" id="0671b14"></a>有何善惡。有何苦樂。有何生死。有何涅槃。有何菩提。<a 
name="0671b15" id="0671b15"></a>有何煩惱。是則生亦宜。死亦宜。在天堂亦宜。在地獄<a 
name="0671b16" id="0671b16"></a>亦宜。在諸佛位中在眾生界裏亦宜。在戒定慧學在<a 
name="0671b17" id="0671b17"></a>貪嗔癡聚亦宜。大亦宜小亦宜。貴亦宜賤亦宜。魔王<a 
name="0671b18" id="0671b18"></a>亦宜外道亦宜。山亦宜水亦宜。風亦宜火亦宜。荊棘<a 
name="0671b19" id="0671b19"></a>林中亦宜。明月簾外亦宜。歌舞叢中亦宜。糞廁坑裏<a 
name="0671b20" id="0671b20"></a>亦宜。得也宜失也宜。取也宜捨也宜。縱也宜橫也宜。<a 
name="0671b21" id="0671b21"></a>上也宜下也宜。無往而不自得。無所而不得宜。豈不<a 
name="0671b22" id="0671b22"></a>是頓超佛地乎。豈不是究竟堅固乎。出家兒宜乎任<a 
name="0671b23" id="0671b23"></a>麼去。宜乎極盡去。宜乎不受染污。宜乎不受囊藏。子<a 
name="0671b24" id="0671b24"></a>宜勉之。子宜勉之。</p><a 
name="0671b25" id="0671b25"></a><p style="margin-left: 3em"><span class="headname">示闋止遂禪人</span></p><a 
name="0671b26" id="0671b26"></a><p style="text-indent: 0em; margin-left: 0em"><span class="linehead"></span>禪人生自瀛洲靜海。趙氏子。髫年禮五臺山龍泉寺<a 
name="0671b27" id="0671b27"></a>本權耆宿。求披剃命名通明。即本權和尚之法孫也。<a 
name="0671b28" id="0671b28"></a>久依覺悟法師習聽經論。受法乳之恩深。欲終身依<a 
name="0671b29" id="0671b29"></a>止更名全遂禪人。多技能。世智通利。於本分事未及<a 
name="0671b30" id="0671b30"></a>究竟。發意行腳朝禮天下名山。便道海昏謁病僧於<a 
name="0671c01" id="0671c01"></a>雲居丈室。病僧喜其北人欲留伴老煙霞。尋命掌記<a 
name="0671c02" id="0671c02"></a>室將半載。一日辭病僧之峨嵋以完朝山本願。病僧<a 
name="0671c03" id="0671c03"></a>深慚虛勞禪人。相伴多時。曾無一語有益參學。事不<a 
name="0671c04" id="0671c04"></a>能強留之。將行欲請一語以為相遇證明。病僧囑之<a 
name="0671c05" id="0671c05"></a>曰。行腳一事乃出家人本分事。其得力處多種不同。<a 
name="0671c06" id="0671c06"></a>有於各處名山得見真善知識。發明大事者。有藉山<a 
name="0671c07" id="0671c07"></a>水之廣大。開闊心地者。有即山水人物識取本來面<a 
name="0671c08" id="0671c08"></a>目者。有見山水之靈能會取自心變化之玅能圓融<a 
name="0671c09" id="0671c09"></a>無礙不墮枯寂者。悟入雖有多種不同。而所入本無<a 
name="0671c10" id="0671c10"></a>異致。禪人此去到峨嵋。識得峨嵋真面目。方識得雲<a 
name="0671c11" id="0671c11"></a>居插禾莖莖皆是普賢玅色之身。莖莖皆是峨嵋大<a 
name="0671c12" id="0671c12"></a>光明聚。若于此一莖了得。盡法界佛剎所有諸佛菩<a 
name="0671c13" id="0671c13"></a>薩一切眾生。世出世間染淨諸法。師長父母諸有冤<a 
name="0671c14" id="0671c14"></a>親一齊見得。非遠非近無壞無雜。若于此一莖不了。<a 
name="0671c15" id="0671c15"></a>不惟一步一拜到峨嵋峰頂。縱到四大名山走遍四<a 
name="0671c16" id="0671c16"></a>天下。乃至遍歷塵剎歷事諸佛蒙諸佛摩頂授記。恐<a 
name="0671c17" id="0671c17"></a>於本分事猶未相應。在禪人此去須親見峨嵋真面<a 
name="0671c18" id="0671c18"></a>目。方信病僧不虛語。勉之勉之。</p><a 
name="0671c19" id="0671c19"></a><p style="margin-left: 3em"><span class="headname">示超宗翼子</span></p><a 
name="0671c20" id="0671c20"></a><p style="text-indent: 0em; margin-left: 0em"><span class="linehead"></span>世出世間有無罪福。諸佛眾生聖凡諸法俱不能到。<a 
name="0671c21" id="0671c21"></a>故稱之曰向上以顯。世出世間聖凡諸法皆生滅門<a 
name="0671c22" id="0671c22"></a>中事也。古人傳佛心宗。不言心。不言性。而稱向上者。<a 
name="0671c23" id="0671c23"></a>恐人逐於名言墮於識見。故稱之曰向上。曰本分事。<a 
name="0671c24" id="0671c24"></a>欲人頓超身心世界。聖凡名相之外。直際本來面目<a 
name="0671c25" id="0671c25"></a>而<span class="corr" title='[巳&gt;已]'>已</span>。昔達磨大師為此一事。自西域遠至震旦入嵩<a 
name="0671c26" id="0671c26"></a>山石室中。面壁九年方得神光大師授受明白。是知<a 
name="0671c27" id="0671c27"></a>此事難傳非器故耳。神光大師復傳僧燦大師。燦傳<a 
name="0671c28" id="0671c28"></a>信。信傳忍。忍傳六祖鑒大師。鑒傳分兩派。一南嶽一<a 
name="0671c29" id="0671c29"></a>青原。二派復演為五宗。五家雖是分門立號。開合不<a 
name="0671c30" id="0671c30"></a>同。總不乖神光大師覓心了不可得之旨。再原之乃<a 
name="0672a01" id="0672a01"></a>釋迦老子末後拈花直示。不假言說。不落分別知解<a 
name="0672a02" id="0672a02"></a>是也。五宗不依契經指示。而別號三玄五位君臣父<a 
name="0672a03" id="0672a03"></a>子。曰向上。曰末後。用心何其密哉。奈何近代學人。不<a 
name="0672a04" id="0672a04"></a>達古人用心。逐其方便。實其三玄。實其五位。各護門<a 
name="0672a05" id="0672a05"></a>牆。互諍優劣。豈非將古人遠離名言知見之用心。返<a 
name="0672a06" id="0672a06"></a>成名言知見之境耶。試觀覓心了不可得。如來末後<a 
name="0672a07" id="0672a07"></a>拈花還容得許多分別否。學人不可不審此。超宗法<a 
name="0672a08" id="0672a08"></a>子名音翼。在邵陽本地出家。年常入五臺庵親近病<a 
name="0672a09" id="0672a09"></a>僧。從受戒禮誦行持。事事不逾病僧規矩。緇輩中受<a 
name="0672a10" id="0672a10"></a>戒者勝多信心。如翼比似。指不能再屈也。自甲戌秋<a 
name="0672a11" id="0672a11"></a>行乞諸方。翼曾步跡覓我於茶陵之東山。一晤即歸。<a 
name="0672a12" id="0672a12"></a><span class="corr" title='[已&gt;己]'>己</span>卯冬復遠來訊我於雲居明月堂中。與上宇呂居<a 
name="0672a13" id="0672a13"></a>士同儕居士先歸。翼同堅冰雪之心。深結風寒之骨。<a 
name="0672a14" id="0672a14"></a>明年將歸。請益一語為後日證明。病僧喜曰子欲真<a 
name="0672a15" id="0672a15"></a>實出死生。不在玄玅知見。不在善巧語言。但只放下<a 
name="0672a16" id="0672a16"></a>身心本無片事可得。菩提涅槃乃無處安立。將何為<a 
name="0672a17" id="0672a17"></a>生死耶。放下身心佛祖尚無處安立。又將何為眾生<a 
name="0672a18" id="0672a18"></a>耶。如是放下去。不用思惟不用解悟。不用勞筋苦骨<a 
name="0672a19" id="0672a19"></a>修習。不用施工加行修證。本來圓成曾無欠缺。一向<a 
name="0672a20" id="0672a20"></a>為身心蒙蔽不得受用。一旦放下身心本來面目。當<a 
name="0672a21" id="0672a21"></a>處現前。何等廣大。何等清淨何等光明。何等自在。盡<a 
name="0672a22" id="0672a22"></a>十方世界。是自<span class="corr" title='[巳&gt;己]'>己</span>一個大解脫門。盡十方世界是自<a 
name="0672a23" id="0672a23"></a><span class="corr" title='[已&gt;己]'>己</span>一個大寂滅海。盡十方世界是自<span class="corr" title='[已&gt;己]'>己</span>一個大無盡<a 
name="0672a24" id="0672a24"></a>藏。如是廣大境界。惟自信耳。切不可向教演宗乘名<a 
name="0672a25" id="0672a25"></a>相中走作。始可謂之超宗真語實語。</p><a 
name="0672a26" id="0672a26"></a><p style="margin-left: 3em"><span class="headname">示元白可闍黎</span></p><a 
name="0672a27" id="0672a27"></a><p style="text-indent: 0em; margin-left: 0em"><span class="linehead"></span>可子原楚南都梁鄧氏子。幼年同父篤志學佛。有禪<a 
name="0672a28" id="0672a28"></a>人號覺樹者。為五臺庵作佛緣事。至武攸與子因緣<a 
name="0672a29" id="0672a29"></a>相契。策引同父入五臺庵。乞病僧披剃。病僧喜其來<a 
name="0672a30" id="0672a30"></a>志真實。集眾證明。同父一時剃落。尋與著佛袈裟頓<a 
name="0672b01" id="0672b01"></a>入法流。未久。子與父私出院。去至益陽。父偶舉舊疾<a 
name="0672b02" id="0672b02"></a>化去。子周父大事復歸五臺庵。在病僧榻前侍立。期<a 
name="0672b03" id="0672b03"></a>年復命歸堂。同眾修圓通懺。誦楞嚴經。乃堂中逐年<a 
name="0672b04" id="0672b04"></a>定課。越明年冬結制修懺。得真實學人十五位。子居<a 
name="0672b05" id="0672b05"></a>第二座。每參請次。知子有大樹之望。病僧平常無作<a 
name="0672b06" id="0672b06"></a>家鉗錘。子與同志亦遁去。歷廬山遍參隱者。嗣歷博<a 
name="0672b07" id="0672b07"></a>山三峰金粟諸大法眼。咸別目視之。依止密雲和尚<a 
name="0672b08" id="0672b08"></a>有年。復參雪嶠罄山諸大知識。後深入天童堂奧。子<a 
name="0672b09" id="0672b09"></a>離五臺庵十餘年。杳無消息。非子有忘舊時途次因<a 
name="0672b10" id="0672b10"></a>緣。實病僧無教子之心也。甲戌秋。病僧之武陵禮德<a 
name="0672b11" id="0672b11"></a>山塔次。之青原復入匡山。為憨老人掃塔。復禮雲居<a 
name="0672b12" id="0672b12"></a>祖庭。為當事堅留。同作灑掃因緣。子聞之覓我於明<a 
name="0672b13" id="0672b13"></a>月湖上。一見頭顱方正。大非昔人也。知諸方善知識。<a 
name="0672b14" id="0672b14"></a>非徒以超佛越祖空談為向上。實有轉凡骨成聖胎<a 
name="0672b15" id="0672b15"></a>手段。病僧有愧諸方遠矣。子為天童同門兄弟邀去。<a 
name="0672b16" id="0672b16"></a>住寶峰馬大師道場。間上雲居求一語為將來證明。<a 
name="0672b17" id="0672b17"></a>病僧曰子渾身骨肉已屬諸方善知識攝受。所有知<a 
name="0672b18" id="0672b18"></a>見皆從善知識棒頭口角發起。天童室中視子為<span class="corr" title='[巳&gt;己]'>己</span><a 
name="0672b19" id="0672b19"></a>有。病僧豈肯妄加染污。每請每辭。子為天童入塔重<a 
name="0672b20" id="0672b20"></a>事先出山歸途訪舊知止於江上。病僧為逸老之計<a 
name="0672b21" id="0672b21"></a>訪船。子舊跡泊舟於雲間。子得音抱目疾而來相見。<a 
name="0672b22" id="0672b22"></a>於葦蓬之下將歸。復拈香請曰。音可不才。未久侍和<a 
name="0672b23" id="0672b23"></a>尚。罪固深矣。曾聞世書有言。才不才皆子也。和尚何<a 
name="0672b24" id="0672b24"></a>獨棄音可於門外耶。病僧念子目病。乃謂之曰子歷<a 
name="0672b25" id="0672b25"></a>諸方。佛法知見<span class="corr" title='[巳&gt;已]'>已</span>逼塞虛空矣。病僧舉筆無處加點。<a 
name="0672b26" id="0672b26"></a>只得將錯就錯。為子之繞一上。古人有云金屑雖貴<a 
name="0672b27" id="0672b27"></a>落眼成塵。此語三歲孩童都說得會得。若實其行。病<a 
name="0672b28" id="0672b28"></a>僧實不能也。所以不敢在人前開大口說大話者此<a 
name="0672b29" id="0672b29"></a>也。諸方善知識上堂能呵佛罵祖以眼中不見有佛<a 
name="0672b30" id="0672b30"></a>祖也。佛祖尚不在眼。南嶽青原又豈在眼耶。此二大<a 
name="0672c01" id="0672c01"></a>老尚不在眼。石頭馬祖又豈在眼耶。臨濟曹洞雲門<a 
name="0672c02" id="0672c02"></a>法眼溈山又豈在眼耶。若爾諸佛諸祖盡不在眼。而<a 
name="0672c03" id="0672c03"></a>拈花面壁揚眉豎目棒喝機用玄要賓主君臣父子<a 
name="0672c04" id="0672c04"></a>又豈在眼耶。佛法知見都不在眼。而山河大地道場<a 
name="0672c05" id="0672c05"></a>法具衣缽眷屬付囑法嗣又豈在眼耶。則知諸方善<a 
name="0672c06" id="0672c06"></a>知識眼光照破大千法界。盡十方法界光明獨耀。乃<a 
name="0672c07" id="0672c07"></a>能開大口說大話。所以稱善知識。子但如諸方善知<a 
name="0672c08" id="0672c08"></a>識立在佛祖頭上安命。空劫<span class="corr" title='[巳&gt;已]'>已</span>前眼自光明廣大。以<a 
name="0672c09" id="0672c09"></a>法界眼照空世出世法。更有何法而作知見障礙哉。<a 
name="0672c10" id="0672c10"></a>豈不是大光明藏。豈不是大清淨眼。豈不是大解脫<a 
name="0672c11" id="0672c11"></a>門。如是名字亦無所有。唯自受用。到此子與諸方善<a 
name="0672c12" id="0672c12"></a>知識同一眼光圓照無二。子自珍重。病僧未免為剩<a 
name="0672c13" id="0672c13"></a>語。</p><a 
name="0672c14" id="0672c14"></a><p style="margin-left: 3em"><span class="headname">示無盡學禪人</span></p><a 
name="0672c15" id="0672c15"></a><p style="text-indent: 0em; margin-left: 0em"><span class="linehead"></span>禪人諱真學號無盡。北平人。因土性賦性二俱。質直<a 
name="0672c16" id="0672c16"></a>無變無易。率常如此。禪人過南方隨喜諸名山諸祖<a 
name="0672c17" id="0672c17"></a>庭。參禮諸善知識。不曾染一些佛法知見。只是一直。<a 
name="0672c18" id="0672c18"></a>末後登雲居山。同病僧插田割禾修園種蔬。事事不<a 
name="0672c19" id="0672c19"></a>在人後。因修羅漢垣安。禪人為西堂取石拽石抬石<a 
name="0672c20" id="0672c20"></a>砌石。禪人獨能首眾。三五人不能舉之石。一人能舉<a 
name="0672c21" id="0672c21"></a>之。風裏雨裏泥裏雪裏。禪人未少難色。一十八人未<a 
name="0672c22" id="0672c22"></a>滿三年幾。經去。就獨禪人與三五同志力如金剛。八<a 
name="0672c23" id="0672c23"></a>風不能搖也。間或問禪人曰。正砌墻舉石身勞力倦<a 
name="0672c24" id="0672c24"></a>時還知有本分事麼。禪人曰不知。曰砌墻就是本分<a 
name="0672c25" id="0672c25"></a>事如何不知。禪人曰只知砌墻要堅固不知何為本<a 
name="0672c26" id="0672c26"></a>分事。曰是會了不知。是不會不知。禪人曰會也不知。<a 
name="0672c27" id="0672c27"></a>不會也不知。病僧笑曰只此不知二字不唯閻羅老<a 
name="0672c28" id="0672c28"></a>子不奈爾何。釋迦老子亦不奈爾何。所以古人道打<a 
name="0672c29" id="0672c29"></a>破大唐國求個不會佛法的了不可得。勿論世出世<a 
name="0672c30" id="0672c30"></a>法成聖成賢超佛越祖。盡十方三世一切佛法知見<a 
name="0673a01" id="0673a01"></a>一味不知到底去。便是禪人大超越處。諸佛諸祖皆<a 
name="0673a02" id="0673a02"></a>在下風。何以故。不見道成佛成祖皆第二門頭事也。<a 
name="0673a03" id="0673a03"></a>然則禪人還有同不知的道友也無。禪人曰無。曰爾<a 
name="0673a04" id="0673a04"></a>砌墻的石頭大則大不知。小則小不知。豈不是爾同<a 
name="0673a05" id="0673a05"></a>條生同條死。不知的道友耶。禪人亦曰不知。曰石頭<a 
name="0673a06" id="0673a06"></a>即爾之不知。爾即石頭之溫飽。爾今離山三千里外。<a 
name="0673a07" id="0673a07"></a>石頭隨爾來也未。禪人曰不知。病僧笑曰若知卻不<a 
name="0673a08" id="0673a08"></a>是石頭了。是則是。向後逢人莫錯舉好。珍重。</p><a 
name="0673a09" id="0673a09"></a><p style="margin-left: 3em"><span class="headname">示晦之明侍者</span></p><a 
name="0673a10" id="0673a10"></a><p style="text-indent: 0em; margin-left: 0em"><span class="linehead"></span>出家一事乃大丈夫行徑。非將相之所能為。有能遠<a 
name="0673a11" id="0673a11"></a>離父母妻子親友深恩大義。剃除鬚髮樂於輕清而<a 
name="0673a12" id="0673a12"></a>為出家。此名字出家非真出家也。此但遠離父母妻<a 
name="0673a13" id="0673a13"></a>子親友所居宅舍。名為出家。剃除鬚髮相出家也。若<a 
name="0673a14" id="0673a14"></a>真實出家。要除身心我法二執。次除佛法有無知見。<a 
name="0673a15" id="0673a15"></a>十方世界世出世間染淨諸法。種種玄玅。種種名相。<a 
name="0673a16" id="0673a16"></a>掃除空空淨淨。一無所有。於無所有亦無所有。方是<a 
name="0673a17" id="0673a17"></a>真出家。到此田地則不被生死涅槃之所留礙。於無<a 
name="0673a18" id="0673a18"></a>生死中示現生死。於無涅槃示現涅槃。所以生死涅<a 
name="0673a19" id="0673a19"></a>槃往還無礙。菩提煩惱變現無方。小大融通延促自<a 
name="0673a20" id="0673a20"></a>在。所以乃大丈夫事非將相之所能為。晦之侍者關<a 
name="0673a21" id="0673a21"></a>中人。幼年為兵馬離亂波流至江南。遇大將臺宋老<a 
name="0673a22" id="0673a22"></a>居士。識為奇器。攜之行營坐帳有年矣。宋老居士多<a 
name="0673a23" id="0673a23"></a>生從金剛種子中來。隨所住處愛隨喜諸祖道場。參<a 
name="0673a24" id="0673a24"></a>謁諸方知識。出鎮東粵。禮六祖大鑒大師塔。出入多<a 
name="0673a25" id="0673a25"></a>在曹溪遊觀。遇憨山先師壽龕。自匡山返嶺表歸入<a 
name="0673a26" id="0673a26"></a>曹溪塔中。有好事者開龕一目。先師全身儼然如生。<a 
name="0673a27" id="0673a27"></a>爪髮俱長。宋將臺親目其事。喜為唱導。將先師肉身<a 
name="0673a28" id="0673a28"></a>以漆漆之。奉供塔殿之上。與六祖大師相比安置此。<a 
name="0673a29" id="0673a29"></a>先師沒世二十餘年。重復出現於世。放此末後一段<a 
name="0673a30" id="0673a30"></a>大光明。照耀千古。此亦奇特因緣也。晦侍者因昔隨<a 
name="0673b01" id="0673b01"></a>宋大將臺出入曹溪。亦親見親聞憨先師始末因緣。<a 
name="0673b02" id="0673b02"></a>觸發多生般若種子。極欲出家。恨髮不自落。屢辭宋<a 
name="0673b03" id="0673b03"></a>公入雲棲披剃。亦喜其雲棲名剎也。歸道經白門。是<a 
name="0673b04" id="0673b04"></a>時病僧卜淨後城紫竹林。禪人來參。病僧問云禪人<a 
name="0673b05" id="0673b05"></a>從那裏來。云雲棲。病僧云雲棲是淨土法門。為甚麼<a 
name="0673b06" id="0673b06"></a>到者裏。云特來親近和尚。病僧云侍寮少人當隨列<a 
name="0673b07" id="0673b07"></a>去。嗣後遇戒期。禪人同眾受三壇大戒。起名音明字<a 
name="0673b08" id="0673b08"></a>晦之。戒期完。仍歸侍寮。一日同病僧種紫竹。病僧拈<a 
name="0673b09" id="0673b09"></a>一枝示云且喜禪人同種紫竹。還同般若種子得麼。<a 
name="0673b10" id="0673b10"></a>禪人云和尚得某甲亦得。病僧便放下云禪人又作<a 
name="0673b11" id="0673b11"></a>麼生。禪人作禮。病僧便休去。禪人至晚進方丈。復作<a 
name="0673b12" id="0673b12"></a>禮呈偈云般若種子志同師。今日猶成忤逆兒。固我<a 
name="0673b13" id="0673b13"></a>慚顏無著處。俾名何幸到山池。病僧徵之云作麼生<a 
name="0673b14" id="0673b14"></a>是忤逆兒邊事。禪人進前一喝便行。病僧亦休去。過<a 
name="0673b15" id="0673b15"></a>旬日禪人拈香求法語以證明末後大事。病僧見禪<a 
name="0673b16" id="0673b16"></a>人骨氣超群。當家種草是以禪人出家始終因緣書<a 
name="0673b17" id="0673b17"></a>之于卷。病僧晚年得此有力之子。可為終老之依託。<a 
name="0673b18" id="0673b18"></a>因再囑之云祖佛慧命子當繼之。切莫辜負出家一<a 
name="0673b19" id="0673b19"></a>段大事因緣。珍重。</p><a 
name="0673b20" id="0673b20"></a><p><span class="juanname">紫竹林顓愚衡和尚語錄卷第三</span></p><a 
name="0673b21" id="0673b21"></a><a 
name="0673b22" id="0673b22"></a><a 
name="0673b23" id="0673b23"></a><a 
name="0673b24" id="0673b24"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　<span class="note">(盛京錦州府錦縣信官王世礽仰承<br><a 
name="0673b25" id="0673b25"></a>　中憲大夫嘉興府知府先考王公號遵度遺願<br><a 
name="0673b26" id="0673b26"></a>　　喜刻<br><a 
name="0673b27" id="0673b27"></a>　顓愚和尚語錄第參卷計字玖千六百十六個<br><a 
name="0673b28" id="0673b28"></a>　　該銀伍兩柒錢柒分仗斯般若之因早證菩<br><a 
name="0673b29" id="0673b29"></a>　　提之果者<br><a 
name="0673b30" id="0673b30"></a>　　康熙十四年二月　　日楞嚴藏經坊附板)</span></p></div></div>
<hr>【經文資訊】嘉興藏第 28 冊 No. B219 紫竹林顓愚衡和尚語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1578.html?index=J28nB219" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB219_003 by HTTrack Website Copier/3.x [XR&CO'2014], Tue, 07 Jun 2016 07:11:41 GMT -->
</html>
