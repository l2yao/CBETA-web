<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T52n2112_002 by HTTrack Website Copier/3.x [XR&CO'2014], Tue, 07 Jun 2016 07:00:43 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=520157861&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT52n2112&amp;utmp=%2Fmobile%2Findex.php%3Findex%3DT52n2112_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9040.html?index=T52n2112_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第52冊<br/>No.2112 甄正論 (3卷)<br/>【唐 玄嶷撰】<br/>第 2 卷</p>
	<a href="indexa250.html?index=T52n2112_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T52">
<div class="root" id="2112" sutra_name="甄正論" sutra_juan="[卷2]">　
<a 
name="0563a08" id="0563a08"></a><a 
name="0563a09" id="0563a09"></a><a 
name="0563a10" id="0563a10"></a><p><span class="juanname">甄正論卷中</span></p><a 
name="0563a11" id="0563a11"></a><a 
name="0563a12" id="0563a12"></a><p style="margin-left: 4em"><span class="byline">大白馬寺僧玄嶷撰</span></p><a 
name="0563a13" id="0563a13"></a><p style="text-indent: 0em; margin-left: 0em"><span class="linehead"></span>公子曰。天上無地誠亦有之。天尊神力不無<a 
name="0563a14" id="0563a14"></a>其實。案此經文。天尊當說度人經時。七日<a 
name="0563a15" id="0563a15"></a>七夜諸天日月。<span class="gaiji">璿<!--gaiji,璿,1[王*(虍-七+(一/八/八/目))],2,3--></span>璣玉衡一時停輪。神風靜<a 
name="0563a16" id="0563a16"></a>默山海藏雲。天無浮翳四氣朗清。此則神力<a 
name="0563a17" id="0563a17"></a>所致。聖德靈感故得日月駐景以停運。風雲<a 
name="0563a18" id="0563a18"></a>斂靄以澄清。若非大聖孰能至此。</p><a 
name="0563a19" id="0563a19"></a><p style="text-indent: 0em; margin-left: 0em"><span class="linehead"></span>先生曰。無天尚解造天。無地猶能立地。日月<a 
name="0563a20" id="0563a20"></a>任其筆削。風雲隨其指揮。確實論之。並無<a 
name="0563a21" id="0563a21"></a>其事。且<span class="gaiji">璿<!--gaiji,璿,1[王*(虍-七+(一/八/八/目))],2,3--></span>璣斡運金渾應象。三百六十五度<a 
name="0563a22" id="0563a22"></a>四分度之一。十二交會晝夜百刻。周旋潛轉<a 
name="0563a23" id="0563a23"></a>靡有少停。春秋二分冬夏兩至。縱有盈縮。大<a 
name="0563a24" id="0563a24"></a>數不虧如也。簿蝕差時行次失度。史必書之<a 
name="0563a25" id="0563a25"></a>以表天事。但日度稍長猶為吉應。尚書史策<a 
name="0563a26" id="0563a26"></a>以示將來。況天一不轉經七百刻。自有天<a 
name="0563a27" id="0563a27"></a>地以來。未有若此之大瑞。自合別飾史詞光<a 
name="0563a28" id="0563a28"></a>諸簡牒。典載不紀。明並虛焉。若言此之<span class="gaiji">璿<!--gaiji,璿,1[王*(虍-七+(一/八/八/目))],2,3--></span>璣<a 
name="0563a29" id="0563a29"></a>日月風雲山海之等並論天上之天不是人間<a 
name="0563b01" id="0563b01"></a>之天者。且諸天上界咸無日月。自然光明遠<a 
name="0563b02" id="0563b02"></a>近相曜。以花開合為晝夜。不與此土相同。<a 
name="0563b03" id="0563b03"></a>宋文明等但見此土日月山海。謂諸天上還<a 
name="0563b04" id="0563b04"></a>同此境亦有日月風雲山海等物。不知諸天<a 
name="0563b05" id="0563b05"></a>之上元無此等。聖教具詳。此可略示虛又明<a 
name="0563b06" id="0563b06"></a>也。</p><a 
name="0563b07" id="0563b07"></a><p style="text-indent: 0em; margin-left: 0em"><span class="linehead"></span>公子曰。上天無日月等。先生辯之。至如天<a 
name="0563b08" id="0563b08"></a>尊說經。利益實廣。經云。天尊說度人經。一遍<a 
name="0563b09" id="0563b09"></a>一國男女聾病耳皆開聰。二遍盲者目明。三<a 
name="0563b10" id="0563b10"></a>遍喑者能言。四遍跛者能行。及周十遍乃<a 
name="0563b11" id="0563b11"></a>至婦人懷孕鳥獸含胎。已生未生皆得生成。<a 
name="0563b12" id="0563b12"></a>地藏發洩金玉露形。枯骨更生皆起成人。以<a 
name="0563b13" id="0563b13"></a>此言之。神功大矣。</p><a 
name="0563b14" id="0563b14"></a><p style="text-indent: 0em; margin-left: 0em"><span class="linehead"></span>先生曰。余聞之。有人寐而夢者。於夢中又占<a 
name="0563b15" id="0563b15"></a>其夢。果如然也。向已具論。子仍固執。何異占<a 
name="0563b16" id="0563b16"></a>夢乎。余告子以上天下境勝劣不同。豈有盲<a 
name="0563b17" id="0563b17"></a>聾喑跛之疾。亦無塚墓骸骨之穢。雖有死<a 
name="0563b18" id="0563b18"></a>生之事。皆是變化所為。無產生之生。無屍死<a 
name="0563b19" id="0563b19"></a>之死。今此經云天尊於始青天中說法。乃云<a 
name="0563b20" id="0563b20"></a>一國男女。天上豈有國耶。又云。盲聾等病天<a 
name="0563b21" id="0563b21"></a>上元無此疾。案此經文。元來不委上天善<a 
name="0563b22" id="0563b22"></a>惡。出自胸臆造此偽經。乃委巷之浮談。非典<a 
name="0563b23" id="0563b23"></a>實之雅論。虛偽之狀。此又彰焉。</p><a 
name="0563b24" id="0563b24"></a><p style="text-indent: 0em; margin-left: 0em"><span class="linehead"></span>公子曰。先生所詮無非偽也。然則道法流行<a 
name="0563b25" id="0563b25"></a>為日已久。教跡匪一義理多門。祇如三世<a 
name="0563b26" id="0563b26"></a>因果六道業緣。地獄天堂罪福報應。皎然不<a 
name="0563b27" id="0563b27"></a>昧。豈徒言哉。</p><a 
name="0563b28" id="0563b28"></a><p style="text-indent: 0em; margin-left: 0em"><span class="linehead"></span>先生曰。此更虛也。天尊之事靈寶之經。首尾<a 
name="0563c01" id="0563c01"></a>虛偽不可為證。道家宗旨莫過老經。次有莊<a 
name="0563c02" id="0563c02"></a>周之書。兼取列寇之論。竟無三世之說。亦無<a 
name="0563c03" id="0563c03"></a>因果之文。不明六道之宗。詎述業緣之義。地<a 
name="0563c04" id="0563c04"></a>獄天堂了無辯處。罪福報應莫顯其由。自<a 
name="0563c05" id="0563c05"></a>餘雜經咸是陸修靜等盜竊佛經妄為安置。<a 
name="0563c06" id="0563c06"></a>雖有名目殊無指歸。余更別舉例論之。道家<a 
name="0563c07" id="0563c07"></a>稱天尊說經在堯舜以前上皇之代。其時淳<a 
name="0563c08" id="0563c08"></a>風尚質醨俗未&#x8420;。人無矯妄之心。時有無為<a 
name="0563c09" id="0563c09"></a>之化。老子說經當衰周之末。帝王之季。君<a 
name="0563c10" id="0563c10"></a>昏於上臣亂於下。征伐不由天子。禮樂出自<a 
name="0563c11" id="0563c11"></a>諸侯。以大陵小恃強侵弱。人懷狙詐俗變澆<a 
name="0563c12" id="0563c12"></a>浮。何因天尊當淳朴之日。乃說地獄天堂罪<a 
name="0563c13" id="0563c13"></a>福因果。三世六道應報業緣。老子當澆醨<a 
name="0563c14" id="0563c14"></a>之代。乃說無為無事恬淡清虛雌柔寡欲<a 
name="0563c15" id="0563c15"></a>逗機之義。何其爽歟。以理推之。虛偽非謬。</p><a 
name="0563c16" id="0563c16"></a><p style="text-indent: 0em; margin-left: 0em"><span class="linehead"></span>公子曰。先代天尊先生執偽。後之靜信復豈<a 
name="0563c17" id="0563c17"></a>妄哉。請少詳之。無為孟浪。案道經云。樂靜<a 
name="0563c18" id="0563c18"></a>信宿稟仙才早殖德本。功滿行就道證天<a 
name="0563c19" id="0563c19"></a>尊。大弘教跡廣演經論。豈並偽耶。</p><a 
name="0563c20" id="0563c20"></a><p style="text-indent: 0em; margin-left: 0em"><span class="linehead"></span>先生曰。上古本無。猶能偽造元始。下代同<a 
name="0563c21" id="0563c21"></a>偽。豈不解假立天尊。公子前惑其本今迷<a 
name="0563c22" id="0563c22"></a>其末。誣其源而泝其流。曷可得耶。此宋文明<a 
name="0563c23" id="0563c23"></a>等為元始立天尊。自知無據。為佛經說釋迦<a 
name="0563c24" id="0563c24"></a>棄儲后之位出家修道證得佛果。遂偽立樂<a 
name="0563c25" id="0563c25"></a>靜信修道證得天尊。兼說經教具信因果<a 
name="0563c26" id="0563c26"></a>等事。趨日避影重覺心勞欲隱而彰偽跡逾<a 
name="0563c27" id="0563c27"></a>顯。非唯外無俗學。不明得姓因由。亦乃內無<a 
name="0563c28" id="0563c28"></a>識智。不悟立主虛偽。且樂氏之姓出自樂正<a 
name="0564a01" id="0564a01"></a>子春。子春者殷之掌樂之官。因官命氏後<a 
name="0564a02" id="0564a02"></a>為樂姓。年歲近遠撿驗可知。若靜信實得天<a 
name="0564a03" id="0564a03"></a>尊當殷之末代周之首年商書周書何為不<a 
name="0564a04" id="0564a04"></a>載。史紀洞紀何故不書。又鞫靜信所化之<a 
name="0564a05" id="0564a05"></a>域。竟無其所。東至日窟。西窮月竁。北指玄<a 
name="0564a06" id="0564a06"></a>洲。南臨丹浦。推究境土並無靜信所都。可謂<a 
name="0564a07" id="0564a07"></a>語薜&#x8318;於長流。足驚視聽之說。蔕芙蕖於<a 
name="0564a08" id="0564a08"></a>喬木。殊為理外之談。徒懷挾彈之心。寧知陷<a 
name="0564a09" id="0564a09"></a>&#x7A7D;之斃。</p><a 
name="0564a10" id="0564a10"></a><p style="text-indent: 0em; margin-left: 0em"><span class="linehead"></span>公子曰。元始法身靜信報果。咸云。假偽無一<a 
name="0564a11" id="0564a11"></a>實存在於下愚。不無二惑。竊憑書史。敢立實<a 
name="0564a12" id="0564a12"></a>宗。輕忤高懷。伏垂矜恕。</p><a 
name="0564a13" id="0564a13"></a><p style="text-indent: 0em; margin-left: 0em"><span class="linehead"></span>先生曰。子何言之過也。余少閱墳典長討<a 
name="0564a14" id="0564a14"></a>名理。年過知命研幾不疲。傍瞻宇宙之間。嘆<a 
name="0564a15" id="0564a15"></a>言論之無偶。俯觀時代之上。恨知音之蓋稀。<a 
name="0564a16" id="0564a16"></a>向與子談未攄懷抱。若能架虛成實變偽為<a 
name="0564a17" id="0564a17"></a>真。此則功侔造化之功。力邁陶鈞之力。希一<a 
name="0564a18" id="0564a18"></a>清耳。子薄言焉。</p><a 
name="0564a19" id="0564a19"></a><p style="text-indent: 0em; margin-left: 0em"><span class="linehead"></span>公子曰。先生以天尊書史不載以為虛妄。在<a 
name="0564a20" id="0564a20"></a>於僕也誠亦如然。祇如靈寶之經。典記具載。<a 
name="0564a21" id="0564a21"></a>豈亦偽乎。案吳楚春秋及越絕書。咸云。禹治<a 
name="0564a22" id="0564a22"></a>洪水。至牧德之山。見神人焉。謂禹曰。勞子<a 
name="0564a23" id="0564a23"></a>之形。役子之慮。以治洪水。無乃怠乎。禹知是<a 
name="0564a24" id="0564a24"></a>神人。再拜請誨。神人曰。我有靈寶五符。以役<a 
name="0564a25" id="0564a25"></a>蛟龍水豹。子能持之不日而就。禹稽首而<a 
name="0564a26" id="0564a26"></a>請。因而授之而誡禹曰。事畢可祕之於靈山。<a 
name="0564a27" id="0564a27"></a>勿傳人代。禹遂用之其功大就。事畢乃藏之<a 
name="0564a28" id="0564a28"></a>於洞庭苞山之穴。至吳王闔閭之時。有龍威<a 
name="0564a29" id="0564a29"></a>丈人。於洞庭之苞山得此五符。獻之於吳<a 
name="0564b01" id="0564b01"></a>王。闔閭吳王得之。示諸群臣莫能識之。聞魯<a 
name="0564b02" id="0564b02"></a>孔丘者。博達好古多所。該覽。令使齎五符以<a 
name="0564b03" id="0564b03"></a>問孔丘曰。吳王閑居。有赤烏銜此書以至王<a 
name="0564b04" id="0564b04"></a>所。莫識其文。故令遠問。孔丘見之而答使<a 
name="0564b05" id="0564b05"></a>者曰。丘聞之。禹治洪水。於牧德之山遇神人。<a 
name="0564b06" id="0564b06"></a>授以靈寶五符。後藏之於洞庭之苞山。君王<a 
name="0564b07" id="0564b07"></a>所得。無乃是乎。赤烏之事丘即未詳。先是江<a 
name="0564b08" id="0564b08"></a>左童謠云。禹治洪水。得五符藏之洞庭苞<a 
name="0564b09" id="0564b09"></a>山。湖龍威丈人竊禹書得吾書者喪國廬。<a 
name="0564b10" id="0564b10"></a>尋而吳果滅矣。此則事&#x8FF9;分明書史具載。謂<a 
name="0564b11" id="0564b11"></a>之虛也。言何玷歟。</p><a 
name="0564b12" id="0564b12"></a><p style="text-indent: 0em; margin-left: 0em"><span class="linehead"></span>先生於是咍然而笑謂公子曰。向子瀉河漢<a 
name="0564b13" id="0564b13"></a>之詞。發雷霆之嚮。謂縱堅白之辯。乃肆染<a 
name="0564b14" id="0564b14"></a>素之談。以此而觀。言何容易。向共子論靈寶<a 
name="0564b15" id="0564b15"></a>經偽。未曾說靈寶符非。若得引符證經。亦<a 
name="0564b16" id="0564b16"></a>可指火為水。況吳楚春秋近代始撰。越絕之<a 
name="0564b17" id="0564b17"></a>書修非尚古。縱將為實不得例經。且符題靈<a 
name="0564b18" id="0564b18"></a>寶。顯此符之有靈。&#x52B9;驗可憑。堪為寶重。此表<a 
name="0564b19" id="0564b19"></a>符之功。用非摽經之妙宗。自是鬼神之籙術<a 
name="0564b20" id="0564b20"></a>數之事。豈以道陵之符。妄云老子所授。乃<a 
name="0564b21" id="0564b21"></a>將夏后符本。勒為老子之符。冀成靈寶。經<a 
name="0564b22" id="0564b22"></a>實比類而說。足可知之。且三墳五典。唐虞以<a 
name="0564b23" id="0564b23"></a>上之事。述易修詩。孔丘姬朝始撰。豈以墳典<a 
name="0564b24" id="0564b24"></a>俱曰俗書。證是宣尼所作。以此喻彼。昭然可<a 
name="0564b25" id="0564b25"></a>知。又靈寶之事有其二義。若越絕等書在宋<a 
name="0564b26" id="0564b26"></a>文明前造。則文明等取符上靈寶之目偽題<a 
name="0564b27" id="0564b27"></a>所撰之經。若於文明後修此之二書亦皆虛<a 
name="0564b28" id="0564b28"></a>偽。妄創五符之跡。用證靈寶經題。以事參之<a 
name="0564b29" id="0564b29"></a>前後咸偽。又云。吳王得符俄喪其國。此乃<a 
name="0564c01" id="0564c01"></a>凶妖之書。豈曰慈悲之教。殞身滅國寔由靈<a 
name="0564c02" id="0564c02"></a>寶之符。夫子徒欲光揚。詎能掩其災禍。飾<a 
name="0564c03" id="0564c03"></a>詞崇偽若得驪珠。討本究源乃成魚目。斯言<a 
name="0564c04" id="0564c04"></a>之玷。返屬子焉。</p><a 
name="0564c05" id="0564c05"></a><p style="text-indent: 0em; margin-left: 0em"><span class="linehead"></span>公子曰。靈寶教偽既如所言。老子之書豈亦<a 
name="0564c06" id="0564c06"></a>稱偽。至如化胡成佛。事跡顯然。尹喜之傳具<a 
name="0564c07" id="0564c07"></a>陳出塞之說。備載元始內傳化胡之經咸<a 
name="0564c08" id="0564c08"></a>述所因。非無故實。</p><a 
name="0564c09" id="0564c09"></a><p style="text-indent: 0em; margin-left: 0em"><span class="linehead"></span>先生曰。此又偽於靈寶矣。且老子仕周為柱<a 
name="0564c10" id="0564c10"></a>下史。後遂西之流沙至函谷關。為關令尹<a 
name="0564c11" id="0564c11"></a>喜演黃帝書。重廣其文。為道德二篇上下兩<a 
name="0564c12" id="0564c12"></a>卷。論修身理國誡剛守雌挫銳解紛行慈<a 
name="0564c13" id="0564c13"></a>儉謙下之道。成五千餘言。尹喜又錄老子<a 
name="0564c14" id="0564c14"></a>與喜談論言旨。為西昇記。其中後人更增<a 
name="0564c15" id="0564c15"></a>加其文參糅佛義。大旨略與道經微同。多說<a 
name="0564c16" id="0564c16"></a>人身心情性稟生之事修養之理夭壽之由。<a 
name="0564c17" id="0564c17"></a>後人又改記為經。此經首章云。老子西昇。聞<a 
name="0564c18" id="0564c18"></a>道竺乾有古先生。不生不滅善入無為綿綿<a 
name="0564c19" id="0564c19"></a>長存。是以昇就經末又云。老子謂尹喜曰。<a 
name="0564c20" id="0564c20"></a>古先生者。吾之師也。還乎無名吾今昇就亦<a 
name="0564c21" id="0564c21"></a>返一源。參驗此言。足明老子知有釋迦。所<a 
name="0564c22" id="0564c22"></a>以捨官西赴。還乎無名者涅槃之理。返一<a 
name="0564c23" id="0564c23"></a>源者不二之稱。一中之本真如之體也。吾<a 
name="0564c24" id="0564c24"></a>之師者。老子將就釋迦摳衣學道。故遙尊曰<a 
name="0565a01" id="0565a01"></a>師。並是老子西昇經文既稱佛是己師。如何<a 
name="0565a02" id="0565a02"></a>翻云化胡為佛。若老子本擬往天竺化胡。何<a 
name="0565a03" id="0565a03"></a>所迴避而言。聞道竺乾有古先生善入無為。<a 
name="0565a04" id="0565a04"></a>化胡之義。此其虛也。但其文合云乾竺。乾<a 
name="0565a05" id="0565a05"></a>者天也。故易<img src="../cb_tripitaka_web/figures/T/T52p0565_01.gif" alt="T52p0565_01.gif"/><img src="../cb_tripitaka_web/figures/T/T52p0565_02.gif" alt="T52p0565_02.gif"/>二卦以象天地。足知乾者<a 
name="0565a06" id="0565a06"></a>天之謂也。後人抄寫誤昇竺字於乾字之上。<a 
name="0565a07" id="0565a07"></a>故云竺乾。又案西蕃&#x8471;嶺以西至于西海。東<a 
name="0565a08" id="0565a08"></a>西南北唯有五天。無竺乾之國。明是後代傳<a 
name="0565a09" id="0565a09"></a>寫誤也。老子不化胡之跡。居然可知。其尹喜<a 
name="0565a10" id="0565a10"></a>傳老子出塞記及文始內傳。並是近代道士<a 
name="0565a11" id="0565a11"></a>等見佛法興盛俗薄其教。苟懷姤忌偽造此<a 
name="0565a12" id="0565a12"></a>等文書云。老子化胡成佛。今直據化胡之<a 
name="0565a13" id="0565a13"></a>文。足以顯經本偽。案史記及前漢書西夷<a 
name="0565a14" id="0565a14"></a>傳。諸蕃部落各殊。一蕃之中又分數部。西蕃<a 
name="0565a15" id="0565a15"></a>之國咸悉城居。國號蕃名其數極眾。月支&#x758E;<a 
name="0565a16" id="0565a16"></a>勒碎葉鐵勒大夏大宛居延休屠波斯。天竺。<a 
name="0565a17" id="0565a17"></a>略舉大數。子細甚多。天竺之中東西南北及<a 
name="0565a18" id="0565a18"></a>中分為五國。國號天竺。人曰婆羅門。與胡<a 
name="0565a19" id="0565a19"></a>境相去向有萬里。若老子親化婆羅門成<a 
name="0565a20" id="0565a20"></a>佛。不應經云化胡。況釋迦本是中天竺國太<a 
name="0565a21" id="0565a21"></a>子。元自未登王位。何得經云佛是胡國王。驗<a 
name="0565a22" id="0565a22"></a>此經文再三皆妄。良由宋文明等以佛法至<a 
name="0565a23" id="0565a23"></a>此百姓歸依。遂偽造化胡之經云。佛是老子<a 
name="0565a24" id="0565a24"></a>化作。誣惑聾俗欲令敬奉。又宋文明等生<a 
name="0565a25" id="0565a25"></a>長江濱不諳西域。傳聞西是胡國。乃疑佛亦<a 
name="0565a26" id="0565a26"></a>是胡。復聞佛是王種。還謂佛是國王。望風偽<a 
name="0565a27" id="0565a27"></a>造此經論。說化胡之事。國名王號殊不相<a 
name="0565a28" id="0565a28"></a>當。何異肝膽楚越。以經驗國虛偽自分。不待<a 
name="0565a29" id="0565a29"></a>言談方辯假妄。</p><a 
name="0565b01" id="0565b01"></a><p style="text-indent: 0em; margin-left: 0em"><span class="linehead"></span>公子曰。若也此經是偽。何得云老子為胡王<a 
name="0565b02" id="0565b02"></a>及群臣說涅槃法華華嚴金光明等經。經今<a 
name="0565b03" id="0565b03"></a>見實。豈曰虛乎。</p><a 
name="0565b04" id="0565b04"></a><p style="text-indent: 0em; margin-left: 0em"><span class="linehead"></span>先生曰。化胡本妄說經是虛。此不合疑。子何<a 
name="0565b05" id="0565b05"></a>蔽也。且涅槃等經。並是佛說。各有緣起具論<a 
name="0565b06" id="0565b06"></a>法相。詮因果於三世。明罪福於六道。辯報應<a 
name="0565b07" id="0565b07"></a>之業。顯真如之理。旨意不論化胡。何關老子<a 
name="0565b08" id="0565b08"></a>所說。宋文明等元來未竊佛法。謂如道經義<a 
name="0565b09" id="0565b09"></a>趣。妄云老子所說。推尋本跡何大狂&#x758E;。凡<a 
name="0565b10" id="0565b10"></a>所述作須委由緒。故雙林示滅。三藏開結集<a 
name="0565b11" id="0565b11"></a>之宗。兩楹夢奠。十哲撰紀言之論。姬文拘<a 
name="0565b12" id="0565b12"></a>羑。明夷之義載敷。馬遷下獄。太史之書方<a 
name="0565b13" id="0565b13"></a>著。咸有所以非無表明。修靜輩江左庸流素<a 
name="0565b14" id="0565b14"></a>蓄邪見。徒知心矯豈悟跡虛。案前漢書。武<a 
name="0565b15" id="0565b15"></a>帝元狩中。遣霍去病討&#x5303;奴。至&#x81EF;蘭過居延<a 
name="0565b16" id="0565b16"></a>斬首大獲。昆耶王殺休屠王。將其眾五萬來<a 
name="0565b17" id="0565b17"></a>降獲金人。帝以為神列於甘泉宮。及開<a 
name="0565b18" id="0565b18"></a>西域遣張騫使大夏還傳其傍有身毒國。<a 
name="0565b19" id="0565b19"></a>身毒名天竺。始聞有浮圖之教至哀帝元壽<a 
name="0565b20" id="0565b20"></a>元年。博士景憲受大月氏王使伊存口授浮<a 
name="0565b21" id="0565b21"></a>圖之經。此並佛法東流之漸。何因不說老子<a 
name="0565b22" id="0565b22"></a>化胡之事。若化胡不虛史傳自然合錄。直以<a 
name="0565b23" id="0565b23"></a>元無此事。虛狀不可妄書。</p><a 
name="0565b24" id="0565b24"></a><p style="text-indent: 0em; margin-left: 0em"><span class="linehead"></span>公子曰。化胡之經先生稱偽。何為唐朝昊天<a 
name="0565b25" id="0565b25"></a>觀道士尹文操奉&#x52C5;修老子聖紀。引化胡等<a 
name="0565b26" id="0565b26"></a>經傳云。老子化身乘六牙白象。從日中下降<a 
name="0565b27" id="0565b27"></a>淨飯王宮。入摩耶夫人胎中。生而作佛。據<a 
name="0565b28" id="0565b28"></a>此所說。佛即老子應身。何妨實說經也。</p><a 
name="0565b29" id="0565b29"></a><p style="text-indent: 0em; margin-left: 0em"><span class="linehead"></span>先生不覺盧胡久之而歎曰。斯言之過。致子<a 
name="0565c01" id="0565c01"></a>惑焉。但老子當過關日。自云。竺乾有古先<a 
name="0565c02" id="0565c02"></a>生。方將撤軔金河裏糧玉塞。經履砂碩跋<a 
name="0565c03" id="0565c03"></a>涉山川。百舍忘疲一心訪道。遠慕聖德遙尊<a 
name="0565c04" id="0565c04"></a>曰師。今化胡經中自身作佛。前後乖謬吾誰<a 
name="0565c05" id="0565c05"></a>的從。驗西昇之首章。類化胡之末句。彼談此<a 
name="0565c06" id="0565c06"></a>說終始參差。良為搆虛詞多舛誤。且老聃之<a 
name="0565c07" id="0565c07"></a>適竺乾藉其釋迦盛德。准此佛生已久。聲聞<a 
name="0565c08" id="0565c08"></a>遠被東周。老聃慕義欽風。驅車以之西上。<a 
name="0565c09" id="0565c09"></a>而云至彼之後身方入胎。偽在目前。詎煩言<a 
name="0565c10" id="0565c10"></a>辯。作偽心勞蹤跡彰露。既云乘象入胎變身<a 
name="0565c11" id="0565c11"></a>為佛。如何復說老子化胡。必其入胎不虛降<a 
name="0565c12" id="0565c12"></a>生有實。老子身已作佛遣誰相化。即是伯陽<a 
name="0565c13" id="0565c13"></a>自生為佛。何關伯陽化胡成佛。案此化胡入<a 
name="0565c14" id="0565c14"></a>胎兩皆是妄說經之事一概咸虛。設令老<a 
name="0565c15" id="0565c15"></a>子實入母胎受生作佛。佛是老子應身。即是<a 
name="0565c16" id="0565c16"></a>道門宗祖。道士等自合削髮染衣宜從緇<a 
name="0565c17" id="0565c17"></a>侶。變梟聲於穢嚮。革狼顧於邪心。而乃毀<a 
name="0565c18" id="0565c18"></a>五乘之聖文。譽三張之鄙教。踐迷塗而踠<a 
name="0565c19" id="0565c19"></a>足。泛慾海以沈艎。不復本以歸宗。良為此<a 
name="0565c20" id="0565c20"></a>經先偽。</p><a 
name="0565c21" id="0565c21"></a><p style="text-indent: 0em; margin-left: 0em"><span class="linehead"></span>公子曰。此又云偽僕何言哉。但道法之興基<a 
name="0565c22" id="0565c22"></a>於遂古。教門宏遠宗致幽深。其談詠者重<a 
name="0565c23" id="0565c23"></a>玄。所歸依者三寶。正真大道無上福田。修而<a 
name="0565c24" id="0565c24"></a>行之咸蒙利益。或控青鸞於上漢。或駕白鶴<a 
name="0566a01" id="0566a01"></a>以&#x51B2;天。御辯氣以宣遊。躡雲網而飛步。此<a 
name="0566a02" id="0566a02"></a>並史傳之所載。吾子奚可詰焉。</p><a 
name="0566a03" id="0566a03"></a><p style="text-indent: 0em; margin-left: 0em"><span class="linehead"></span>先生從容而答曰。夫子向來所立。咸捨實以<a 
name="0566a04" id="0566a04"></a>憑虛。亦背正而扶偽。余謂子知前迷而後悟。<a 
name="0566a05" id="0566a05"></a>識今是而昨非。反乃捧螢光以比日。策蹇足<a 
name="0566a06" id="0566a06"></a>以齊駿。用茲擬議何不量力者歟。道之為<a 
name="0566a07" id="0566a07"></a>教。誠亦多塗。本自一氣派成萬彙。子云遂<a 
name="0566a08" id="0566a08"></a>古。此不虛談。自二儀象著三才位形。同稟一<a 
name="0566a09" id="0566a09"></a>道虛而能通。辯之在人人外無道。用之則見<a 
name="0566a10" id="0566a10"></a>捨之則隱。契會斯理謂之得道。能體之者免<a 
name="0566a11" id="0566a11"></a>於災橫。順生而壽。苟違斯理必罹殃咎。逆<a 
name="0566a12" id="0566a12"></a>生而夭。故老子云。外其身而身存。莊子云。<a 
name="0566a13" id="0566a13"></a>殺生者不死此順生也。老子云。吾所以有大<a 
name="0566a14" id="0566a14"></a>患為吾有身。莊子云。生生者不生。此逆生也。<a 
name="0566a15" id="0566a15"></a>外身者。謂不自貴有己身。不陵人傲物。不<a 
name="0566a16" id="0566a16"></a>貪聲色人我滋味等法。眾共推之。免於患難<a 
name="0566a17" id="0566a17"></a>終其壽考。此殺生者不死也。有身者。自貴有<a 
name="0566a18" id="0566a18"></a>己身。陵人傲物。貪聲色財利以資奉其身。<a 
name="0566a19" id="0566a19"></a>生益其生為物所患。身受折辱嬰於患禍<a 
name="0566a20" id="0566a20"></a>夭其天年。此生生者不生也。此以人行論道<a 
name="0566a21" id="0566a21"></a>若以國論者。君主去奢侈屏聲色。卑宮室薄<a 
name="0566a22" id="0566a22"></a>賦斂。省徭役勸農桑。君上垂拱而逸。臣下<a 
name="0566a23" id="0566a23"></a>鼓腹而樂。上下交泰風雨以時。日月貞明祚<a 
name="0566a24" id="0566a24"></a>曆長遠。此外其身而身存。堯舜是也。君主奢<a 
name="0566a25" id="0566a25"></a>侈憍泰崇飾宮室。耽愛聲色徭賦繁重。頭會<a 
name="0566a26" id="0566a26"></a>箕斂勞苦生人。法令滋章殺戮非罪。風雨愆<a 
name="0566a27" id="0566a27"></a>時星辰失度。君昏於上臣擾於下。盜賊交起<a 
name="0566a28" id="0566a28"></a>宗社傾滅。此為有身。桀紂是也。修之於行<a 
name="0566a29" id="0566a29"></a>謂之身道。行之於國謂之化道。故孔安國云。<a 
name="0566b01" id="0566b01"></a>伏犧神農黃帝之書。謂之三墳。言大道也。<a 
name="0566b02" id="0566b02"></a>少昊顓頊高辛唐虞之書。謂之五典。言常道<a 
name="0566b03" id="0566b03"></a>也。故老經云。道可道非常道。又云。大道廢<a 
name="0566b04" id="0566b04"></a>有仁義。則明道家之道斯之謂矣。君能體道<a 
name="0566b05" id="0566b05"></a>無為則時邕俗泰。人能體道無為則全生保<a 
name="0566b06" id="0566b06"></a>壽。壽有三等。上壽百二十歲。中壽百歲。下<a 
name="0566b07" id="0566b07"></a>壽八十歲。所言不死者。終其三壽不為夭<a 
name="0566b08" id="0566b08"></a>死。子云談詠重玄者。即老經云。玄之又玄。此<a 
name="0566b09" id="0566b09"></a>明徼妙兩觀同出一心之妄。見此見彼識辯<a 
name="0566b10" id="0566b10"></a>心生。推尋識辯之心竟無的主。此事冥昧不<a 
name="0566b11" id="0566b11"></a>可了知。故云玄也。玄者深遠冥昧之稱。又玄<a 
name="0566b12" id="0566b12"></a>者則此冥昧之理。亦不可得。更復冥昧深遠。<a 
name="0566b13" id="0566b13"></a>故云又玄。此老子無慧心聖智。不能鑒幽達<a 
name="0566b14" id="0566b14"></a>微。故致此疑也。子云歸依三寶者道家偽經<a 
name="0566b15" id="0566b15"></a>無三寶之義。唯老子經文有三寶。經云。我<a 
name="0566b16" id="0566b16"></a>有三寶。寶而持之。一曰慈。二曰儉。三曰不敢<a 
name="0566b17" id="0566b17"></a>為天下先。此意慈者慈悲愍念之理。儉者廉<a 
name="0566b18" id="0566b18"></a>恕不貪之義。不敢為天下先者。謙退卑敬之<a 
name="0566b19" id="0566b19"></a>行。若此三者依而行之。誠亦有益於行。是俗<a 
name="0566b20" id="0566b20"></a>中仁恕廉讓之道。謙光濟物之德。歸依此寶<a 
name="0566b21" id="0566b21"></a>實是人中善人。竟無因果業報之理。道家每<a 
name="0566b22" id="0566b22"></a>朝禮此三寶。未知有何功德。又云。正真大道。<a 
name="0566b23" id="0566b23"></a>正者不偏之義。真者非假之狀。大者廣博<a 
name="0566b24" id="0566b24"></a>之名。道者虛通之理。言此行之道。正而不<a 
name="0566b25" id="0566b25"></a>偏。真而不假。大而能廣。推而驗之。並是假<a 
name="0566b26" id="0566b26"></a>號。道者通理本無識性。由人行之可偏可正。<a 
name="0566b27" id="0566b27"></a>故云。道可左可右。明無定正也。真假之狀人<a 
name="0566b28" id="0566b28"></a>所目之在於理中何真何假。此非真也。廣<a 
name="0566b29" id="0566b29"></a>狹之相繫之在心。心外無道。又不大矣。故<a 
name="0566c01" id="0566c01"></a>云。道大天大地大王大。域中有四大王居<a 
name="0566c02" id="0566c02"></a>一焉。域者界域。謂人居止之境也。道無定質。<a 
name="0566c03" id="0566c03"></a>因人行顯不出人境。故與天地人三才齊其<a 
name="0566c04" id="0566c04"></a>大小。輪轉生死之域。邅迴世諦之間。妄號正<a 
name="0566c05" id="0566c05"></a>真虛名大道。有名無實何其謬乎。又云無上<a 
name="0566c06" id="0566c06"></a>福田者。夫道用捨由人無別。主宰周旋不越<a 
name="0566c07" id="0566c07"></a>人境。何有無上之能。又福田之名道書不載。<a 
name="0566c08" id="0566c08"></a>事出釋典偷竊偽安。道縱修行不離生死。駕<a 
name="0566c09" id="0566c09"></a>鶴&#x51B2;天。五千元無此說。控鸞上漢。七篇曾<a 
name="0566c10" id="0566c10"></a>不涉言。此出神仙傳中。豈關老莊之旨。但仙<a 
name="0566c11" id="0566c11"></a>由芝朮之力。兼資丹液之功。非是薰修。何<a 
name="0566c12" id="0566c12"></a>關於道。且神仙之傳多涉虛誣。祗如漢淮南<a 
name="0566c13" id="0566c13"></a>王安坐犯下獄自殺。神仙傳說云。得八公之<a 
name="0566c14" id="0566c14"></a>術白日昇天。又晉朝嵇叔夜被鍾會譖見誅<a 
name="0566c15" id="0566c15"></a>斬於都市。神仙傳乃云得仙。漢書晉書咸有<a 
name="0566c16" id="0566c16"></a>列傳神仙之類。即此之流。不足可憑。又子<a 
name="0566c17" id="0566c17"></a>云御辯氣以宣遊者。莊周逍遙篇。破健<span class="corr" title='[羡&gt;羨]'>羨</span>之<a 
name="0566c18" id="0566c18"></a>情。斥神仙之術。雖云列子御風。無風則止<a 
name="0566c19" id="0566c19"></a>不能無待。況乎龍鳳哉。自非乘天地之正。御<a 
name="0566c20" id="0566c20"></a>六氣之辯。方始無待。此是莊周寓言。假託而<a 
name="0566c21" id="0566c21"></a>說用杜希求之心。非謂實有然也。躡雲網<a 
name="0566c22" id="0566c22"></a>者。靈寶玉京山偽經步虛詞云。旋行躡雲網。<a 
name="0566c23" id="0566c23"></a>乘虛步玄紀。此是道陵修靜等偽造云。天尊<a 
name="0566c24" id="0566c24"></a>在玄都玉京山說法訖。諸天真人圍繞天尊。<a 
name="0566c25" id="0566c25"></a>躡雲霞之上讚詠而行。謂之步虛。此是偽經。<a 
name="0566c26" id="0566c26"></a>前已破訖。何得引偽還證偽耶。</p><a 
name="0566c27" id="0566c27"></a><p style="text-indent: 0em; margin-left: 0em"><span class="linehead"></span>公子又云。此偽敢不聞命。據實經證先生許<a 
name="0566c28" id="0566c28"></a>乎。</p><a 
name="0566c29" id="0566c29"></a><p style="text-indent: 0em; margin-left: 0em"><span class="linehead"></span>先生曰焉不許哉。</p><a 
name="0567a01" id="0567a01"></a><p style="text-indent: 0em; margin-left: 0em"><span class="linehead"></span>公子曰。西昇之經老子所說不同。靈寶天<a 
name="0567a02" id="0567a02"></a>尊之偽與佛經事跡頗亦相參。經云。老子說<a 
name="0567a03" id="0567a03"></a>學道成聖積行艱苦。故云。動則經再劫自惟<a 
name="0567a04" id="0567a04"></a>甚苦勤。此則具論劫數之事。何可異焉。</p><a 
name="0567a05" id="0567a05"></a><p style="text-indent: 0em; margin-left: 0em"><span class="linehead"></span>先生曰。西昇之記。誠老子所說。後人加增<a 
name="0567a06" id="0567a06"></a>佛事雜糅其文。案老子道德二篇。元無劫數<a 
name="0567a07" id="0567a07"></a>之旨。何因西昇記內即有劫數之名。又此土<a 
name="0567a08" id="0567a08"></a>書史。並無劫事。道家所說與俗頗同。咸云。<a 
name="0567a09" id="0567a09"></a>天地未分之前混沌無形。二儀開後物象方<a 
name="0567a10" id="0567a10"></a>著。本無劫壞劫成之義。且佛法未融東夏之<a 
name="0567a11" id="0567a11"></a>前。此土唯有劫殺劫賊之事。無劫數劫名<a 
name="0567a12" id="0567a12"></a>之文。此記所論劫者。佛經至此之後。道士等<a 
name="0567a13" id="0567a13"></a>盜竊佛經之劫加增西昇記。文欲參亂佛劫。<a 
name="0567a14" id="0567a14"></a>以代混沌之說。案道德經云。道生一。一生二。<a 
name="0567a15" id="0567a15"></a>二生三。三生萬物。此老子說。天地開闢之<a 
name="0567a16" id="0567a16"></a>初。萬物著形之始。言道生元氣。元氣生天地。<a 
name="0567a17" id="0567a17"></a>天地生人及陰陽。陰陽生萬物。此一生二。二<a 
name="0567a18" id="0567a18"></a>生三。三生萬物也。則與俗書所說大綱略<a 
name="0567a19" id="0567a19"></a>同。老子若知劫初之因。何故不說前劫壞而<a 
name="0567a20" id="0567a20"></a>此劫生。而言道生一。以彼證此。明是參糅佛<a 
name="0567a21" id="0567a21"></a>劫不惑。至於靈寶偽經。亦具論劫事。並是修<a 
name="0567a22" id="0567a22"></a>靜等盜寫佛經以益其數。此亦可知。</p><a 
name="0567a23" id="0567a23"></a><p style="text-indent: 0em; margin-left: 0em"><span class="linehead"></span>公子曰。西昇論劫。子謂後人增加所說。因<a 
name="0567a24" id="0567a24"></a>果罪福修善攘災。不無其事。至於行道建<a 
name="0567a25" id="0567a25"></a>齋威儀整肅。則有三籙祈請三元大獻。次則<a 
name="0567a26" id="0567a26"></a>明真塗炭靈寶自然。科儀嚴密不謝佛教。欲<a 
name="0567a27" id="0567a27"></a>以為非詎能離間。</p><a 
name="0567a28" id="0567a28"></a><p style="text-indent: 0em; margin-left: 0em"><span class="linehead"></span>先生曰。道家因果老子不詮。說在偽經靈寶<a 
name="0567a29" id="0567a29"></a>之部。事非道典跡是佛經。修靜文明潛為盜<a 
name="0567b01" id="0567b01"></a>竊前以具辯無事重陳。秖如三籙明真三<a 
name="0567b02" id="0567b02"></a>元塗炭自然齋法。並出靈寶之文。元非老莊<a 
name="0567b03" id="0567b03"></a>之教。文明修靜等所造。此事咸是偽修。狀跡<a 
name="0567b04" id="0567b04"></a>先彰不煩再釋。但子仍惑。須破積疑。案偽靈<a 
name="0567b05" id="0567b05"></a>寶齋儀云。三籙者。一者玉籙。二者金籙。三者<a 
name="0567b06" id="0567b06"></a>黃籙。玉籙者為。天子修之。金籙者為王公修<a 
name="0567b07" id="0567b07"></a>之。黃籙者為庶人修之。或拜日月精靈。或<a 
name="0567b08" id="0567b08"></a>拜星辰氣象。或拜五岳仙宮。或拜四瀆水<a 
name="0567b09" id="0567b09"></a>府。叩頭乞哀搏頰祈福。多料紋綵。情規於<a 
name="0567b10" id="0567b10"></a>財利。廣支燈火。意在於油燭。相欺以妄行<a 
name="0567b11" id="0567b11"></a>之于今。與夫邪巫解禱有何殊異。行邪求福<a 
name="0567b12" id="0567b12"></a>神豈嚮諸。自然塗炭咸此之類。三元者。上<a 
name="0567b13" id="0567b13"></a>元。中元。下元。正月十五日為上元。七月<a 
name="0567b14" id="0567b14"></a>十五日為中元。十月十五日為下元。釋云。<a 
name="0567b15" id="0567b15"></a>上元日是天官挍計之日。中元日是地官挍<a 
name="0567b16" id="0567b16"></a>計之日。下元日是水官挍計之日。此天地水<a 
name="0567b17" id="0567b17"></a>三官挍計之日。此天地水三官挍算功過<a 
name="0567b18" id="0567b18"></a>之事。並是修靜等架虛矯立。元無其事。設<a 
name="0567b19" id="0567b19"></a>使是實。自是冥道鬼神之事。鬼道所攝。在於<a 
name="0567b20" id="0567b20"></a>道士何得預焉。又云。此三日三官挍算人間<a 
name="0567b21" id="0567b21"></a>行業罪福之事。故須設齋懺悔以滅其罪。此<a 
name="0567b22" id="0567b22"></a>益虛也。撿尋老莊之文。本無此事。並出靈<a 
name="0567b23" id="0567b23"></a>寶偽經。且冥司之理嚴於俗法。至如世諦法<a 
name="0567b24" id="0567b24"></a>中凡人犯罪。曾未發覺自首即原。事已彰<a 
name="0567b25" id="0567b25"></a>露雖首不免。若未三官挍算之日以前。預建<a 
name="0567b26" id="0567b26"></a>三元禮懺悔容其免罪。至挍計之日。犯狀已<a 
name="0567b27" id="0567b27"></a>顯。罪發方懺。此乃伏&#x6B35;希免其坐。定不得原。<a 
name="0567b28" id="0567b28"></a>人間&#x9E81;淺尚不免罪。冥道細密如何可赦。虛<a 
name="0567b29" id="0567b29"></a>有齋懺之文。竟無免罪之理。以妄行妄庸情<a 
name="0567c01" id="0567c01"></a>不悟。徒設嚴急之科。諒無雪愆之益。</p><a 
name="0567c02" id="0567c02"></a><p><span class="juanname">甄正論卷中</span></p>
<hr>【經文資訊】大正藏第 52 冊 No. 2112 甄正論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8e57.html?index=T52n2112" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T52n2112_002 by HTTrack Website Copier/3.x [XR&CO'2014], Tue, 07 Jun 2016 07:00:43 GMT -->
</html>
