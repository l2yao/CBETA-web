<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J25nB171_003 by HTTrack Website Copier/3.x [XR&CO'2014], Tue, 07 Jun 2016 07:10:12 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1329858600&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ25nB171&amp;utmp=%2Fmobile%2Findex.php%3Findex%3DJ25nB171_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexde9f.html?index=J25nB171_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第25冊<br/>No.B171 天隱和尚語錄 (15卷)<br/>【明 圓修說　通問等編】<br/>第 3 卷</p>
	<a href="indexe906.html?index=J25nB171_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J25">
<div class="root" id="B171" sutra_name="天隱和尚語錄" sutra_juan="[卷3]">　
<a 
name="0523c01" id="0523c01"></a><p><span class="juanname">天隱和尚語錄卷三</span></p><a 
name="0523c02" id="0523c02"></a><p style="margin-left: 4em"><span class="byline">嗣法門人通問等編</span></p><a 
name="0523c03" id="0523c03"></a><p style="margin-left: 2em"><span class="headname">荊溪磬山語錄</span></p><a 
name="0523c04" id="0523c04"></a><p style="text-indent: 0em; margin-left: 0em"><span class="linehead"></span>磬山初刱臘八日示眾師云磬山茅屋冷凄凄到者<a 
name="0523c05" id="0523c05"></a>都緣向上機鼻孔盡從今打失赤條條地得無衣作<a 
name="0523c06" id="0523c06"></a>麼生是向上機自代云泥牛吸水武陵溪今辰是我<a 
name="0523c07" id="0523c07"></a>釋迦老子桷底脫落底時節大眾還知麼若知得當<a 
name="0523c08" id="0523c08"></a>初釋迦老子悟得箇什麼來若未知看舉起拂子云<a 
name="0523c09" id="0523c09"></a>釋迦老子在汝等眼睫毛上放大光明照見三千大<a 
name="0523c10" id="0523c10"></a>千世界還見麼若見得徹去睹明星時無二無別其<a 
name="0523c11" id="0523c11"></a>或未然誠謂徒入空門虛生了也各各挽起眉毛盡<a 
name="0523c12" id="0523c12"></a>平生力量挨拶將去不可蹉跎歲月埋沒此光明去<a 
name="0523c13" id="0523c13"></a>也今茲徐居士二十年長齋慕道海內知識一一參<a 
name="0523c14" id="0523c14"></a>叩錯禮山僧為師為伊芟染亦有箇頌子相記脫俗<a 
name="0523c15" id="0523c15"></a>為僧翻掌間轉凡成聖也非難雪山老漢日成道今<a 
name="0523c16" id="0523c16"></a>古明星照遠山久立珍重。</p><a 
name="0523c17" id="0523c17"></a><p style="text-indent: 0em; margin-left: 0em"><span class="linehead"></span>除夜示眾師云一年容易過大盡在今宵生死無憑<a 
name="0523c18" id="0523c18"></a>據陰陽定不饒大眾團團圍圍住茲磬山阿相伴老<a 
name="0523c19" id="0523c19"></a>僧作何功行莫謂老僧使得你們忙碌碌地無暇做<a 
name="0523c20" id="0523c20"></a>參禪辨道底工夫且道你們終日起來忙閒動靜運<a 
name="0523c21" id="0523c21"></a>水搬柴者是誰迎賓待客墾土掘地者是誰穿衣吃<a 
name="0523c22" id="0523c22"></a>飯屙屎放尿者是誰須是於中識得本命元辰不離<a 
name="0523c23" id="0523c23"></a>放尿屙屎不離吃飯穿衣不離掘地墾土不離待客<a 
name="0523c24" id="0523c24"></a>迎賓不離搬柴運水不離動靜忙閒若於此識不得<a 
name="0523c25" id="0523c25"></a>本命元辰忙閒動靜即被忙閒動靜礙運水搬柴即<a 
name="0523c26" id="0523c26"></a>被運水搬柴礙迎賓待客即被迎賓待客礙墾土掘<a 
name="0523c27" id="0523c27"></a>地即被墾土掘地礙穿衣吃飯即被穿衣吃飯礙屙<a 
name="0523c28" id="0523c28"></a>屎放尿即被屙屎放尿礙遮一落索老僧代你們用<a 
name="0523c29" id="0523c29"></a>力不得須要你們件件自家著力始得還曾簡點得<a 
name="0523c30" id="0523c30"></a>也未不然莫說一年除歲容易縱經百年虛度光陰<a 
name="0524a01" id="0524a01"></a>有什麼用處大眾會麼驀卓拄杖云來年更有新條<a 
name="0524a02" id="0524a02"></a>在惱亂春風卒未休。</p><a 
name="0524a03" id="0524a03"></a><p style="text-indent: 0em; margin-left: 0em"><span class="linehead"></span>歲旦示眾拈香祝　聖畢師召眾云本地風光無背<a 
name="0524a04" id="0524a04"></a>面物物拈來始成現大千沙界絕羅籠一句當陽如<a 
name="0524a05" id="0524a05"></a>閃電年新月新日又新步步行來步步新踏著這重<a 
name="0524a06" id="0524a06"></a>關捩子原來即是舊時人所以回天轉地不須愚智<a 
name="0524a07" id="0524a07"></a>功能透古超今不落凡聖階級且如新年頭佛法還<a 
name="0524a08" id="0524a08"></a>有商量也無若道是有水中捉月若道是無色裏膠<a 
name="0524a09" id="0524a09"></a>青恁麼則不涉有無還委悉麼以拄杖劃一劃云打<a 
name="0524a10" id="0524a10"></a>開雲戶看露柱放光輝復頌云雪後一枝梅吐玉豁<a 
name="0524a11" id="0524a11"></a>然天地共陽春太平盡唱無生曲引得巖前石虎吟<a 
name="0524a12" id="0524a12"></a>元宵示眾師云山中正月十五也無村歌社舞都盧<a 
name="0524a13" id="0524a13"></a>本分禪和不打尋常這鼓剔起無相燈光照破人人<a 
name="0524a14" id="0524a14"></a>鼻祖且道燈未明時光在什麼處舉起拂子云明暗<a 
name="0524a15" id="0524a15"></a>兩頭俱脫落一毛端上現全身。</p><a 
name="0524a16" id="0524a16"></a><p style="text-indent: 0em; margin-left: 0em"><span class="linehead"></span>清明日晚參師云今朝卻是清明節河邊細柳垂枝<a 
name="0524a17" id="0524a17"></a>折捐舟登岸小阿娘跌腳搥胸訴冤屈聲聲哭到松<a 
name="0524a18" id="0524a18"></a>林間叫殺青天全不答誰知生死路悠悠一去更無<a 
name="0524a19" id="0524a19"></a>箇消息何如脫俗出家兒無憂無喜無交涉驀拈拄<a 
name="0524a20" id="0524a20"></a>杖卓一下云唯有這箇不遷變今年去年曾無倦登<a 
name="0524a21" id="0524a21"></a>山涉水賴伊扶風前月下常相見見見見眼裏瞳神<a 
name="0524a22" id="0524a22"></a>耳裏現喝一喝良久云愁人莫向愁人說令得愁人<a 
name="0524a23" id="0524a23"></a>愁殺人。</p><a 
name="0524a24" id="0524a24"></a><p style="text-indent: 0em; margin-left: 0em"><span class="linehead"></span>示眾師卓拄杖云眾兄弟久處叢林遍參知識還曾<a 
name="0524a25" id="0524a25"></a>撥著這一著子也未若撥著這一著子順逆境緣處<a 
name="0524a26" id="0524a26"></a>自然不被塵勞封鎖生死岸頭時脫然不隨業識牽<a 
name="0524a27" id="0524a27"></a>纏在世出世了無罣礙誠謂之無事道人若未撥著<a 
name="0524a28" id="0524a28"></a>徒自苦辛山山水水千里勞神波波碌碌既為出家<a 
name="0524a29" id="0524a29"></a>兒父母遠離親朋絕往澹泊無為翛然灑樂趁此色<a 
name="0524a30" id="0524a30"></a>力強健猛著精彩日夜研窮究取這一著子十二時<a 
name="0524b01" id="0524b01"></a>中無絲毫異緣畢竟要討箇分曉纔得不辜出家之<a 
name="0524b02" id="0524b02"></a>志不負佛祖之恩雖然如是恁麼說話若在了事人<a 
name="0524b03" id="0524b03"></a>前拾如送箇臘月扇子也喝一喝云且截斷葛藤。</p><a 
name="0524b04" id="0524b04"></a><p style="text-indent: 0em; margin-left: 0em"><span class="linehead"></span>歲旦示眾師云天啟四年正月一春到人間將半月<a 
name="0524b05" id="0524b05"></a>梅花笑雪滿庭香透過時人娘生鼻驀舉拄杖云看<a 
name="0524b06" id="0524b06"></a>惟有這箇原如此也無年也無月也無新舊只平常<a 
name="0524b07" id="0524b07"></a>直直對君親剖悉擲拄杖云雖然如是且道新年頭<a 
name="0524b08" id="0524b08"></a>上一句又作麼生道良久云大家登寶殿祝　聖願<a 
name="0524b09" id="0524b09"></a>長春。</p><a 
name="0524b10" id="0524b10"></a><p style="text-indent: 0em; margin-left: 0em"><span class="linehead"></span>絕糧示眾舉世尊一日敕阿難食時至汝入城持缽<a 
name="0524b11" id="0524b11"></a>難應諾曰汝既持缽當依七佛儀式難遂問如何是<a 
name="0524b12" id="0524b12"></a>七佛儀式佛召阿難難應諾佛曰持缽去師云幸喜<a 
name="0524b13" id="0524b13"></a>幸喜世尊大慈大悲當時若不開這一路洎合餓殺<a 
name="0524b14" id="0524b14"></a>老僧大眾且道靈山會上曾打到這箇境界遣阿難<a 
name="0524b15" id="0524b15"></a>未曾打到這箇境界遣阿難試道看況世尊三界大<a 
name="0524b16" id="0524b16"></a>師福被人天何故只遣阿難入城持缽千二百眾合<a 
name="0524b17" id="0524b17"></a>作麼生磬山今日則不敢釘釘遣誰去且這一條路<a 
name="0524b18" id="0524b18"></a>誰行得誰行不得可不見義勇為耶記得昔年有箇<a 
name="0524b19" id="0524b19"></a>頌子為諸人舉似托缽生涯七佛儀瞿曇盡力是提<a 
name="0524b20" id="0524b20"></a>撕阿難當下通消息那用婆心第二機。</p><a 
name="0524b21" id="0524b21"></a><p style="text-indent: 0em; margin-left: 0em"><span class="linehead"></span>師五十誕辰前一日示眾師云寄跡閻浮五十春不<a 
name="0524b22" id="0524b22"></a>知虛幻受伶俜自從胡亂年來後閒看長空放白雲<a 
name="0524b23" id="0524b23"></a>所以道真如性海本無出沒大悲願力示現去來且<a 
name="0524b24" id="0524b24"></a>道既無出沒焉有去來真如性海與大悲願力是同<a 
name="0524b25" id="0524b25"></a>也是異也若道同驀舉起拂子云這是大悲願力如<a 
name="0524b26" id="0524b26"></a>何是真如性海若道異垂下拂子云這是真如性海<a 
name="0524b27" id="0524b27"></a>如何是大悲願力若道不同不異則無老無少無大<a 
name="0524b28" id="0524b28"></a>無小無長無短無有無無不可以形名得不可以智<a 
name="0524b29" id="0524b29"></a>識知如此大眾得得到磬山來與老僧慶誕若約老<a 
name="0524b30" id="0524b30"></a>僧五十年前母難之辰今日猶未生也既未生時慶<a 
name="0524c01" id="0524c01"></a>箇什麼誕說箇什麼法可不隨情逐世了也且道不<a 
name="0524c02" id="0524c02"></a>隨情不逐世一句作麼生道還委悉麼以拂子指庭<a 
name="0524c03" id="0524c03"></a>前菊花云黃菊經霜老青松帶露寒若將時節會依<a 
name="0524c04" id="0524c04"></a>舊是顢頇。</p><a 
name="0524c05" id="0524c05"></a><p style="text-indent: 0em; margin-left: 0em"><span class="linehead"></span>正誕日小參師拈拄杖云老僧去年四十九曾向人<a 
name="0524c06" id="0524c06"></a>前揚家醜譚禪論道作生涯想起從前不唧溜今年<a 
name="0524c07" id="0524c07"></a>幸爾<span class="corr" title='[巳&gt;已]'>已</span>五十對人一字無可說橫拈拄杖按乾坤那<a 
name="0524c08" id="0524c08"></a>箇丈夫來受屈所以道把住也十方虛空也須喫棒<a 
name="0524c09" id="0524c09"></a>放行也森羅萬象總是齊彰山僧今日也不放行也<a 
name="0524c10" id="0524c10"></a>不把住聊通一線以拄杖插向前遶一匝云與諸人<a 
name="0524c11" id="0524c11"></a>一任七縱八橫去也良久卓拄杖云真金自有真金<a 
name="0524c12" id="0524c12"></a>價終不和沙賣與人。</p><a 
name="0524c13" id="0524c13"></a><p style="text-indent: 0em; margin-left: 0em"><span class="linehead"></span>啟華嚴禪期示眾師云要踏毗盧頂上行不須向外<a 
name="0524c14" id="0524c14"></a>去追尋回光返照原初體著著拈來不是塵豎拂子<a 
name="0524c15" id="0524c15"></a>云看大眾還見麼十方虛空無邊香水海一一世界<a 
name="0524c16" id="0524c16"></a>中有千丈盧舍那身在此一毛端上現寶王剎轉大<a 
name="0524c17" id="0524c17"></a>法輪打開華藏玄門演出不思議法所以道塵說剎<a 
name="0524c18" id="0524c18"></a>說眾生說熾然說無間歇於此會得迥出三乘高超<a 
name="0524c19" id="0524c19"></a>十地不勞覺城東畔始見文殊樓閣門開方參慈氏<a 
name="0524c20" id="0524c20"></a>脫或未然再打之遶葛藤去也若人欲識佛境界當<a 
name="0524c21" id="0524c21"></a>淨其意如虛空遠離妄想及諸取令心所向皆無礙<a 
name="0524c22" id="0524c22"></a>汝等既到此間妄想不得不離意根不得不淨意根<a 
name="0524c23" id="0524c23"></a>既淨妄想自離妄想既離令心所向自然無礙心既<a 
name="0524c24" id="0524c24"></a>無礙左打一拂云這邊也無礙右打一拂云那邊亦<a 
name="0524c25" id="0524c25"></a>無礙中間打一拂云這裏亦無礙無礙無礙亦無礙<a 
name="0524c26" id="0524c26"></a>今人聞此等說話便道貪瞋癡亦無礙殺盜婬亦無<a 
name="0524c27" id="0524c27"></a>礙妄言綺語亦無礙惡口兩舌亦無礙如此見解撥<a 
name="0524c28" id="0524c28"></a>無因果莽莽蕩蕩他時後日閻羅老子面前打筭吃<a 
name="0524c29" id="0524c29"></a>鐵棒有日在莫言不道不見南嶽讓和尚初參曹溪<a 
name="0524c30" id="0524c30"></a>六祖祖云什麼物恁麼來只此一轉語參承六載方<a 
name="0525a01" id="0525a01"></a>始瞥地曰某甲有箇會處祖云何不道云說似一物<a 
name="0525a02" id="0525a02"></a>即不中祖云還假修證不云修證則不無染污即不<a 
name="0525a03" id="0525a03"></a>得祖云即此不染污諸佛之所護念汝既如是吾亦<a 
name="0525a04" id="0525a04"></a>如是善自護持這便是真參實悟真修實踐的樣子<a 
name="0525a05" id="0525a05"></a>汝等既到這裏當摩褌擦褲堅豎脊梁打屏身心體<a 
name="0525a06" id="0525a06"></a>究一回始得古人云臨崖撒手自肯承當絕後再甦<a 
name="0525a07" id="0525a07"></a>欺君不得正恁麼時直截根源一句作麼生道良久<a 
name="0525a08" id="0525a08"></a>云木馬暗嘶雲影道泥牛橫臥石巖前若能坐斷千<a 
name="0525a09" id="0525a09"></a>差路頃刻歸家不用鞭和聲擲下拂子喝一喝。</p><a 
name="0525a10" id="0525a10"></a><p style="text-indent: 0em; margin-left: 0em"><span class="linehead"></span>晚參師拈拄杖云達磨一宗看看掃地矣賴有志者<a 
name="0525a11" id="0525a11"></a>盡力扶之何故今時大法未明而為人師者觸著則<a 
name="0525a12" id="0525a12"></a>任意揮張便道大機大用不識是何宗旨學人問著<a 
name="0525a13" id="0525a13"></a>蒲團即將蒲團打問著禪板即將禪板打設若問著<a 
name="0525a14" id="0525a14"></a>虛空你還將虛空打得麼問著山河大地還將山河<a 
name="0525a15" id="0525a15"></a>大地打得麼若將不得可見大機大用不在蒲團禪<a 
name="0525a16" id="0525a16"></a>板上有一等不識好惡者吞卻釣餌播弄一生生死<a 
name="0525a17" id="0525a17"></a>岸頭一毫用不著諸人也須簡點古人乃謂此是風<a 
name="0525a18" id="0525a18"></a>力所轉終歸敗壞不見趙州和尚有箇秀才來問佛<a 
name="0525a19" id="0525a19"></a>不違眾生願是不州云是才云弟子欲就和尚手中<a 
name="0525a20" id="0525a20"></a>乞取拄杖得不州云君子不奪人所好才云某甲非<a 
name="0525a21" id="0525a21"></a>君子州云老僧亦不是佛看他得的人大機大用活<a 
name="0525a22" id="0525a22"></a>鱍鱍地優游自在老僧晚年來有些性躁也要用棒<a 
name="0525a23" id="0525a23"></a>行喝但遇其人則不得不行不得不用非是貶駁諸<a 
name="0525a24" id="0525a24"></a>方要且扶立宗旨作麼生是宗旨喝一喝卓拄杖云<a 
name="0525a25" id="0525a25"></a>男兒自有衝天志莫向古人行處行復云今晚就水<a 
name="0525a26" id="0525a26"></a>和泥趁爐打鐵也要打草驚蛇還委悉麼以拄杖駕<a 
name="0525a27" id="0525a27"></a>肩遶一匝云楖栗橫擔不顧人直入千峰萬峰去直<a 
name="0525a28" id="0525a28"></a>趨方丈。</p><a 
name="0525a29" id="0525a29"></a><p style="text-indent: 0em; margin-left: 0em"><span class="linehead"></span>除歲示眾師云爆竹一聲催臘盡寒梅數點帶春來<a 
name="0525a30" id="0525a30"></a>道人林下無餘事心地閒閒卻似呆所以道欲識佛<a 
name="0525b01" id="0525b01"></a>性義當觀時節因緣時節既至其理自彰且如過去<a 
name="0525b02" id="0525b02"></a>時節<span class="corr" title='[巳&gt;已]'>已</span>過去未來時節猶未來現在時節而不住況<a 
name="0525b03" id="0525b03"></a>此深山窮谷之中寂寥虛廓本無喧譁雜擾之聲又<a 
name="0525b04" id="0525b04"></a>無朱紫玄黃之色也無笙歌燕舞之作亦無大歡小<a 
name="0525b05" id="0525b05"></a>悅之娛剛剛一種灰頭土面懶散禪和即今歷歷孤<a 
name="0525b06" id="0525b06"></a>明澄心瞪目聽法者莫不是這箇時節若是這箇時<a 
name="0525b07" id="0525b07"></a>節又何用更識便轉得身吐得氣喫得山僧手中痛<a 
name="0525b08" id="0525b08"></a>棒若未轉得身吐得氣喫不得山僧手中痛棒你若<a 
name="0525b09" id="0525b09"></a>向前截斷路頭你若落後又無退身之地你若住著<a 
name="0525b10" id="0525b10"></a>則三十棒到這箇時節還有不惜身命者麼須知句<a 
name="0525b11" id="0525b11"></a>中鏟意意中鏟句意句交馳甚為可畏雖然官不容<a 
name="0525b12" id="0525b12"></a>針私通車馬汝等入堂坐禪<span class="corr" title='[巳&gt;已]'>已</span>經一月並無有一人<a 
name="0525b13" id="0525b13"></a>到室中通箇消息都盧是一隊無心道人老僧信得<a 
name="0525b14" id="0525b14"></a>汝等過汝等還信得老僧過麼若信得過莫謂無心<a 
name="0525b15" id="0525b15"></a>云是道無心猶隔一重關不見藥山和尚坐禪石頭<a 
name="0525b16" id="0525b16"></a>一日偶見問云汝在這裏作麼云一物不為云不為<a 
name="0525b17" id="0525b17"></a>即閒坐也云閒坐即為也汝不為不為箇甚麼云諸<a 
name="0525b18" id="0525b18"></a>佛亦不識你看古人一箇閒坐尚不可得而況昏沉<a 
name="0525b19" id="0525b19"></a>掉舉妄念紛飛者乎石頭便云從來共住不知名任<a 
name="0525b20" id="0525b20"></a>運相將只麼行自古上賢猶未識造次凡流豈可明<a 
name="0525b21" id="0525b21"></a>你看石頭和尚舌頭拖地入泥入水為人老僧今晚<a 
name="0525b22" id="0525b22"></a>為汝等註破從來共住不知名那裏識得來任運相<a 
name="0525b23" id="0525b23"></a>將只麼行也是客作漢自古上賢猶未識難道造次<a 
name="0525b24" id="0525b24"></a>凡流豈可明不是壓良為賤既註破還知麼若論這<a 
name="0525b25" id="0525b25"></a>一段事人人本有箇箇不無秖為無始以來無明業<a 
name="0525b26" id="0525b26"></a>識煩惱蓋覆不得現前還見麼驀舉起拄杖云先天<a 
name="0525b27" id="0525b27"></a>有物能為主不屬陰陽造化生久立珍重。</p><a 
name="0525b28" id="0525b28"></a><p style="text-indent: 0em; margin-left: 0em"><span class="linehead"></span>元旦示眾師云今日元來新年頭昨日元來舊年尾<a 
name="0525b29" id="0525b29"></a>新年頭上不見來舊年尾上不見去不來不去常現<a 
name="0525b30" id="0525b30"></a>前箇裏元來無所住無所住處著眼看大千沙界一<a 
name="0525c01" id="0525c01"></a>毫許漫看春風滿面生張公喫酒李公醉更有一般<a 
name="0525c02" id="0525c02"></a>堪<span class="corr" title='[羡&gt;羨]'>羨</span>處千門萬戶瞳瞳睡大家齊唱太平歌哩哩囉<a 
name="0525c03" id="0525c03"></a>兮囉囉哩所以道有條攀條無條攀例大眾祝　聖<a 
name="0525c04" id="0525c04"></a>壽以無疆讚　皇圖而永固。</p><a 
name="0525c05" id="0525c05"></a><p style="text-indent: 0em; margin-left: 0em"><span class="linehead"></span>元宵示眾師云一燈纔焰萬燈瑩爍破乾坤徹底空<a 
name="0525c06" id="0525c06"></a>山色自今光燦爛桃花依舊笑春風大眾剛纔過歲<a 
name="0525c07" id="0525c07"></a>又<span class="corr" title='[巳&gt;已]'>已</span>半月流光荏苒無暫停息若是手腳未穩切宜<a 
name="0525c08" id="0525c08"></a>努力莫待臨渴掘井追悔無門要做工夫<span class="corr" title='[巳&gt;已]'>已</span>遲了也<a 
name="0525c09" id="0525c09"></a>會得麼英靈衲子未舉先知機鈍之流不妨薦取以<a 
name="0525c10" id="0525c10"></a>拄杖指燈云看喚作燈則觸不喚作燈即背且道喚<a 
name="0525c11" id="0525c11"></a>作什麼雲門大師道光不透脫有兩般病一切處不<a 
name="0525c12" id="0525c12"></a>明面前有物是一又透得一切法空隱隱地似有箇<a 
name="0525c13" id="0525c13"></a>物相似亦是光不透脫直饒恁麼不恁麼會即聲色<a 
name="0525c14" id="0525c14"></a>而非聲色不恁麼恁麼會即非聲色而非非聲色般<a 
name="0525c15" id="0525c15"></a>若經云若取法相即著我人眾生壽者若取非法相<a 
name="0525c16" id="0525c16"></a>即著我人眾生壽者是故不應取法不應取非法到<a 
name="0525c17" id="0525c17"></a>這裏無你下口處無你入頭處無你插手處無你劄<a 
name="0525c18" id="0525c18"></a>腳處若佇思停機即沒交涉矣還會麼除非上根利<a 
name="0525c19" id="0525c19"></a>器一聞千悟始得不見達磨初祖遙觀震旦人有大<a 
name="0525c20" id="0525c20"></a>根器得得航海而來在梁國不契直造少室端坐面<a 
name="0525c21" id="0525c21"></a>壁九載剛接得箇神光二祖斷臂安心頓悟本來謂<a 
name="0525c22" id="0525c22"></a>之得髓傳至六祖開心地法門然後宗分二派再四<a 
name="0525c23" id="0525c23"></a>傳而派列五宗豈不是燈燈相續瑩徹交輝所以道<a 
name="0525c24" id="0525c24"></a>法流不泯派永接於曹溪燈焰常存光逾明於少室<a 
name="0525c25" id="0525c25"></a>老僧今晚見此世燈引這一落索若是明眼人前一<a 
name="0525c26" id="0525c26"></a>場笑具可不通身輥在葛藤窠裏了也還有剔脫得<a 
name="0525c27" id="0525c27"></a>出者麼良久云少林秘要無多子五派單傳不二門<a 
name="0525c28" id="0525c28"></a>喝一喝。</p><a 
name="0525c29" id="0525c29"></a><p style="text-indent: 0em; margin-left: 0em"><span class="linehead"></span>示眾舉興教坦和尚初開堂有雪竇化主省宗出問<a 
name="0525c30" id="0525c30"></a>諸佛未出世人人鼻孔撩天出世後為甚麼杳無消<a 
name="0526a01" id="0526a01"></a>息坦云雞足峰前風悄然宗云未在更道坦云大雪<a 
name="0526a02" id="0526a02"></a>滿長安宗云誰人知此意令我憶南泉拂袖歸眾更<a 
name="0526a03" id="0526a03"></a>不禮拜坦云興教今日失利便歸方丈坦令人請宗<a 
name="0526a04" id="0526a04"></a>至云適來秖錯對一轉語人天眾前何不禮拜蓋覆<a 
name="0526a05" id="0526a05"></a>卻宗云大丈夫膝下有黃金爭肯禮拜無眼長老坦<a 
name="0526a06" id="0526a06"></a>云我別有話在宗乃理前問至未在更道處坦云我<a 
name="0526a07" id="0526a07"></a>有三十棒寄汝打雪竇宗乃禮拜師云你看古人真<a 
name="0526a08" id="0526a08"></a>實處無有一字相欺若是今時善知識權柄在手不<a 
name="0526a09" id="0526a09"></a>辨來機要施設到底那肯屈尊就下若是今時學者<a 
name="0526a10" id="0526a10"></a>出頭來硬作主宰到底亦未肯服善你看坦長老從<a 
name="0526a11" id="0526a11"></a>容和雅云適來秖錯對一轉語且道作麼生是他錯<a 
name="0526a12" id="0526a12"></a>處省宗不肯後云寄三十棒打雪竇雪竇又有何過<a 
name="0526a13" id="0526a13"></a>省宗便肯禮拜這裏若看得分明許你們通箇消息<a 
name="0526a14" id="0526a14"></a>一眾呈見不輟師復云學道先須達本後識綱宗綱<a 
name="0526a15" id="0526a15"></a>宗既明其本自立既得其本道隨手應所以道從天<a 
name="0526a16" id="0526a16"></a>降下則貧窮從地湧出則富貴若道見過古人田地<a 
name="0526a17" id="0526a17"></a>秖好與古人提瓶執杖若道見到古人田地秖好與<a 
name="0526a18" id="0526a18"></a>今人提瓶執杖若未見到者更參二十年始得何故<a 
name="0526a19" id="0526a19"></a>卓拄杖云選佛若無如是手宗門那得到如今左右<a 
name="0526a20" id="0526a20"></a>顧視云有麼有麼如無老僧且去守困便曳杖出堂<a 
name="0526a21" id="0526a21"></a>因事示眾師云諸方難見而易親老僧這裏易見而<a 
name="0526a22" id="0526a22"></a>難親何故諸方善知識道眼高福德大叢林整齊飲<a 
name="0526a23" id="0526a23"></a>食精潔可謂難見而易親也老僧這裏世緣淺薄闢<a 
name="0526a24" id="0526a24"></a>草開荒茶粗飯糲可謂易見而難親也難得親近難<a 
name="0526a25" id="0526a25"></a>中之難雪裏送炭者少易得親近易中之易錦上添<a 
name="0526a26" id="0526a26"></a>花者多左右顧視云眾中還有道得不難不易一句<a 
name="0526a27" id="0526a27"></a>者麼驀卓拄杖云拄杖子勃跳出來道也不難也不<a 
name="0526a28" id="0526a28"></a>易清風明月共知音天上人間隨所去師復笑云不<a 
name="0526a29" id="0526a29"></a>然不然老僧還要用著你曳拄杖便歸方丈。</p><a 
name="0526a30" id="0526a30"></a><p style="text-indent: 0em; margin-left: 0em"><span class="linehead"></span>小參師云今辰二月十九菩薩應身普救人人要證<a 
name="0526b01" id="0526b01"></a>圓通打破無明窠臼舉拂子云觀音妙智力能救世<a 
name="0526b02" id="0526b02"></a>間苦復打一下云還聞麼如若不聞除是生來耳如<a 
name="0526b03" id="0526b03"></a>若聞又聞箇什麼來雲門大師道觀音菩薩將錢買<a 
name="0526b04" id="0526b04"></a>胡餅放下手原來是饅頭山僧這裏也無胡餅也無<a 
name="0526b05" id="0526b05"></a>饅頭且道大眾吃箇什麼今日周沙彌為伊師設供<a 
name="0526b06" id="0526b06"></a>補慶乞老僧說箇小參仰勞大眾誦一無量壽真言<a 
name="0526b07" id="0526b07"></a>唵嘛呢叭<span class="gaiji">[口*迷]<!--gaiji,,1[口*迷],2&#x20E97;,3--></span>吽復偈云生來半百知安分漫看山花<a 
name="0526b08" id="0526b08"></a>爛熳紅且喜闍黎實頭處長年相伴老龍鍾。</p><a 
name="0526b09" id="0526b09"></a><p style="text-indent: 0em; margin-left: 0em"><span class="linehead"></span>陽山靜室眾請晚參師云目瞪雲霄第一峰端居無<a 
name="0526b10" id="0526b10"></a>事萬緣空無生曲調從君和不落閒忙動靜中既不<a 
name="0526b11" id="0526b11"></a>落閒忙動靜且道在什麼處大眾驀卓拄杖云莫不<a 
name="0526b12" id="0526b12"></a>落在這裏還會得麼你若會得即便言下知歸若未<a 
name="0526b13" id="0526b13"></a>會得現前若僧若俗若老若少波波汲汲徒上此山<a 
name="0526b14" id="0526b14"></a>枉受辛苦不如參箇古人話頭以悟為期昔我禹門<a 
name="0526b15" id="0526b15"></a>堂上幻有老人慣教人參如何是我父母未生前本<a 
name="0526b16" id="0526b16"></a>來面目汝等須是行也參坐也參語默動靜參迎賓<a 
name="0526b17" id="0526b17"></a>待客參做買做賣參穿衣吃飯參屙屎放尿參莫管<a 
name="0526b18" id="0526b18"></a>一年兩年十年二十年一參參到無參處忽然<span class="gaiji">[囗@力]<!--gaiji,,1[囗@力],2&#x361E;,3--></span>地<a 
name="0526b19" id="0526b19"></a>一聲便得這箇消息所以道參須真參悟須實悟雖<a 
name="0526b20" id="0526b20"></a>然古人云十方世界是沙門一隻眼且道眼在甚麼<a 
name="0526b21" id="0526b21"></a>處良久云老僧今晚為汝諸人點出去也看以拄杖<a 
name="0526b22" id="0526b22"></a>指佛前燈云智燈常焰焰晝夜永明明擲拄杖便休<a 
name="0526b23" id="0526b23"></a>去。</p><a 
name="0526b24" id="0526b24"></a><p style="text-indent: 0em; margin-left: 0em"><span class="linehead"></span>烏瞻山眾請小參師云摩竭令行傳千古而今拈出<a 
name="0526b25" id="0526b25"></a>又重新爍迦羅眼猶難覷試問當機有幾人良久云<a 
name="0526b26" id="0526b26"></a>南贍部州打鼓北俱盧州陞座西牛賀州說法東勝<a 
name="0526b27" id="0526b27"></a>神州參堂且道說什麼法諸人還聞麼若聞對眾證<a 
name="0526b28" id="0526b28"></a>舉未聞切忌作驢前馬後漢認奴作郎古人道參禪<a 
name="0526b29" id="0526b29"></a>都是病病在耳目者撐眉努目側耳點頭為禪病在<a 
name="0526b30" id="0526b30"></a>口舌者顛言倒語胡喝亂喝為禪病在手足者進前<a 
name="0526c01" id="0526c01"></a>退後指東劃西為禪病在心腹者窮玄究妙超情離<a 
name="0526c02" id="0526c02"></a>見為禪據彼所論無非是病所以道涅槃心易曉差<a 
name="0526c03" id="0526c03"></a>別智難明芭蕉和尚云你有拄杖子我與你拄杖子<a 
name="0526c04" id="0526c04"></a>你無拄杖子我奪你拄杖子又有尊宿云你有拄杖<a 
name="0526c05" id="0526c05"></a>子我奪你拄杖子你無拄杖子我與你拄杖子磬山<a 
name="0526c06" id="0526c06"></a>則不然你有拄杖子我不奪你拄杖子你無拄杖子<a 
name="0526c07" id="0526c07"></a>我不與你拄杖子諸人還會得麼若會得從你高高<a 
name="0526c08" id="0526c08"></a>峰頂盤結草庵把定牢關不通凡聖又從你入草求<a 
name="0526c09" id="0526c09"></a>人帶水拖泥現佛現魔隨方應用你若未會切忌動<a 
name="0526c10" id="0526c10"></a>著動著則老僧三十棒卓拄杖復偈云問答須教識<a 
name="0526c11" id="0526c11"></a>主賓休迷事理亂君臣一言失照無憑據萬行全乖<a 
name="0526c12" id="0526c12"></a>喪本真舉起吹毛當面截拈推塗毒絕根塵果然佛<a 
name="0526c13" id="0526c13"></a>日重懸處相播玄風憶少林。</p><a 
name="0526c14" id="0526c14"></a><p style="text-indent: 0em; margin-left: 0em"><span class="linehead"></span>薦亡小參師云百歲光陰瞬息回幾人到此不曾欺<a 
name="0526c15" id="0526c15"></a>貪名圖利心無厭逐色隨聲意轉迷生死岸頭方有<a 
name="0526c16" id="0526c16"></a>悔輪迴路上更多疑如來金口分明諭地獄天堂任<a 
name="0526c17" id="0526c17"></a>爾之今日乃溫氏薦亡道場完滿乞老僧對眾舉揚<a 
name="0526c18" id="0526c18"></a>無生之旨不免說幾句現成說話妙性圓明離諸名<a 
name="0526c19" id="0526c19"></a>相本來無有世界眾生因妄有生因生有滅生滅名<a 
name="0526c20" id="0526c20"></a>妄滅妄名真驀豎起拂子云咦還見麼離諸名相又<a 
name="0526c21" id="0526c21"></a>見箇什麼若道不見妙性圓明何處安著這裏會得<a 
name="0526c22" id="0526c22"></a>便識得愛溪居士安身立命處識得愛溪安身立命<a 
name="0526c23" id="0526c23"></a>處便識得自<span class="corr" title='[巳&gt;己]'>己</span>安身立命處識得自<span class="corr" title='[巳&gt;己]'>己</span>安身立命處<a 
name="0526c24" id="0526c24"></a>即識得從上諸佛諸祖安身立命處所以生本無生<a 
name="0526c25" id="0526c25"></a>滅本無滅居士六十歲未生<span class="corr" title='[巳&gt;已]'>已</span>前本來面目還見麼<a 
name="0526c26" id="0526c26"></a>所以中論云<span class="corr" title='[巳&gt;已]'>已</span>生無有生未生亦無生離<span class="corr" title='[巳&gt;已]'>已</span>生未生<a 
name="0526c27" id="0526c27"></a>生時亦無生六十歲死<span class="corr" title='[巳&gt;已]'>已</span>後<span class="corr" title='[巳&gt;已]'>已</span>死無有死未死亦無<a 
name="0526c28" id="0526c28"></a>死離<span class="corr" title='[巳&gt;已]'>已</span>死未死死時亦無死諸人若會得對眾拈出<a 
name="0526c29" id="0526c29"></a>老僧與你證據若未會各各珍重參取去。</p><a 
name="0526c30" id="0526c30"></a><p style="text-indent: 0em; margin-left: 0em"><span class="linehead"></span>解華嚴禪期小參師云說甚長期與短期自家面目<a 
name="0527a01" id="0527a01"></a>自家知坐參五十三員老樓閣門開彈指時卓拄杖<a 
name="0527a02" id="0527a02"></a>云吽大開了也諸人還覺毛寒骨豎麼出亦得入亦<a 
name="0527a03" id="0527a03"></a>得雖然如是且道門在甚麼處還見麼如此見得無<a 
name="0527a04" id="0527a04"></a>論開卷便退者終卷而退者一部而退者半部而退<a 
name="0527a05" id="0527a05"></a>者一年而退者年餘而退者兩年而退者三年滿而<a 
name="0527a06" id="0527a06"></a>終者一任七縱八橫逍遙自在故經云心同虛空界<a 
name="0527a07" id="0527a07"></a>示等虛空法證得虛空時無是無非法你若這裏未<a 
name="0527a08" id="0527a08"></a>見得徹從你三年期滿而終者兩年不足而退者半<a 
name="0527a09" id="0527a09"></a>部一部乃至一卷半卷而退者總不得可謂當面蹉<a 
name="0527a10" id="0527a10"></a>卻所以道如人數他寶終無半錢分於法不修行多<a 
name="0527a11" id="0527a11"></a>聞亦如是不見白雲端祖云若得一回汗出一莖草<a 
name="0527a12" id="0527a12"></a>現出瓊樓玉殿未得一回汗出瓊樓玉殿卻被一莖<a 
name="0527a13" id="0527a13"></a>莫蓋覆諸人還曾一回汗出也未若未得一回汗出<a 
name="0527a14" id="0527a14"></a>切忌顢頇卓拄杖云雪後始知松柏操事難方見丈<a 
name="0527a15" id="0527a15"></a>夫心。</p><a 
name="0527a16" id="0527a16"></a><p style="text-indent: 0em; margin-left: 0em"><span class="linehead"></span>示眾師云諸人既流入心地法門必須向<span class="corr" title='[巳&gt;己]'>己</span>躬下真<a 
name="0527a17" id="0527a17"></a>實做工夫參究一回始得不可依依稀稀當有當無<a 
name="0527a18" id="0527a18"></a>如患瘧疾病一般今日提起便心中火急明日放下<a 
name="0527a19" id="0527a19"></a>即緩縱身心惟恐色力不佳病魔纏擾又慮衣食不<a 
name="0527a20" id="0527a20"></a>周貧窮困苦且幹辦些世事調養個四大漫漫學道<a 
name="0527a21" id="0527a21"></a>殊不知恁麼去總然有怕生死底念不覺埋沒塵勞<a 
name="0527a22" id="0527a22"></a>被結習驅使這等根器都是無始以來信位不足如<a 
name="0527a23" id="0527a23"></a>何參得我祖師禪驢年也未有出頭日子在你若果<a 
name="0527a24" id="0527a24"></a>具這大丈夫氣概猛省將來拼此四大也不管貪窮<a 
name="0527a25" id="0527a25"></a>困苦也不管饑寒凍餒也不管病魔纏擾也不管世<a 
name="0527a26" id="0527a26"></a>諦紛紜單單提箇話頭澄澄湛湛切切思思行也參<a 
name="0527a27" id="0527a27"></a>坐也參住也參臥也參不顧得失危亡不知迷悟境<a 
name="0527a28" id="0527a28"></a>界只如此挨拶去歲久月深驀然打失鼻孔恰如虛<a 
name="0527a29" id="0527a29"></a>空粉碎大地平沉漫漫甦醒將來方有少分相應到<a 
name="0527a30" id="0527a30"></a>這田地急急見人不可耽著須知祖師門下本無有<a 
name="0527b01" id="0527b01"></a>實法繫累他人若有一法繫累他人入地獄如箭射<a 
name="0527b02" id="0527b02"></a>故笑巖師翁云聖人之道箇箇完具惟不自究明甘<a 
name="0527b03" id="0527b03"></a>自輕棄且道那裏是自輕棄處須時時簡點不可放<a 
name="0527b04" id="0527b04"></a>過珍重珍重。</p><a 
name="0527b05" id="0527b05"></a><p style="text-indent: 0em; margin-left: 0em"><span class="linehead"></span>優婆夷眾請開示師云汝等身居富貴中不被富貴<a 
name="0527b06" id="0527b06"></a>之所羅籠信知有這段出世大事乃是屢劫種來善<a 
name="0527b07" id="0527b07"></a>根最是難得須當十二時中猛省提撕如何是我父<a 
name="0527b08" id="0527b08"></a>母未生前本來面目須要治家接應世緣處支賓待<a 
name="0527b09" id="0527b09"></a>客處著衣吃飯處忙閒動靜處驅奴使婢處一一體<a 
name="0527b10" id="0527b10"></a>究不可放過直下能見得本來便識得妙明常住真<a 
name="0527b11" id="0527b11"></a>心不生不滅不常不斷無老無少無去無來非古非<a 
name="0527b12" id="0527b12"></a>今非成非壞自然超出苦海今時人落在富貴即被<a 
name="0527b13" id="0527b13"></a>富貴之所籠罩落在貧賤即被貧賤之所困苦不能<a 
name="0527b14" id="0527b14"></a>即世出世故經云一切眾生皆由不知性淨明體用<a 
name="0527b15" id="0527b15"></a>諸妄想此想不真故有輪轉若不勇猛做一番工夫<a 
name="0527b16" id="0527b16"></a>要解脫修行誠未有日子在昔日有箇無著道人二<a 
name="0527b17" id="0527b17"></a>十七八寡居學道曾參叩徑山打硬修行志氣超群<a 
name="0527b18" id="0527b18"></a>見地卓犖以至大徹然後為尼播揚宗教接物利生<a 
name="0527b19" id="0527b19"></a>豈不是出格道人也彼既如是我寧不爾你們若待<a 
name="0527b20" id="0527b20"></a>家園事業成辦然後修行則便耽閣埋沒<span class="corr" title='[巳&gt;己]'>己</span>靈不知<a 
name="0527b21" id="0527b21"></a>三界空花猶如火宅豈可認定家園事業而為<span class="corr" title='[巳&gt;己]'>己</span>有<a 
name="0527b22" id="0527b22"></a>耶一息不來就屬後世切莫為長久之計山僧在此<a 
name="0527b23" id="0527b23"></a>開山修造多不過接引之辭又豈可作永遠之念耶<a 
name="0527b24" id="0527b24"></a>汝等若信得及各各須念無常迅速生死事大須自<a 
name="0527b25" id="0527b25"></a>提撕這句話頭以悟為期便是出生死之根本二六<a 
name="0527b26" id="0527b26"></a>時中切不可忽趙州和尚道我在南方三十年除二<a 
name="0527b27" id="0527b27"></a>時粥飯是我雜用心處如此用功無有不發明者努<a 
name="0527b28" id="0527b28"></a>力珍重。</p><a 
name="0527b29" id="0527b29"></a><p style="text-indent: 0em; margin-left: 0em"><span class="linehead"></span>示眾師云鼓唱宗乘提挈綱要切須是箇人始得憶<a 
name="0527b30" id="0527b30"></a>昔當時僧問巴陵如何是提婆宗陵云銀碗裏盛雪<a 
name="0527c01" id="0527c01"></a>這僧若不解正派源頭如何啟得這箇大口巴陵老<a 
name="0527c02" id="0527c02"></a>人若非出自雲門深窮法海透徹靈源者則不能如<a 
name="0527c03" id="0527c03"></a>是洒洒落落乾乾淨淨拋箇銀碗盛雪一句子直示<a 
name="0527c04" id="0527c04"></a>將來恁麼得非是箇本色上流脫略情塵知見者如<a 
name="0527c05" id="0527c05"></a>何湊泊得去到這裏還知古人落處麼咦不見道道<a 
name="0527c06" id="0527c06"></a>吾舞笏同人會石鞏彎弓作者諳。</p><a 
name="0527c07" id="0527c07"></a><p style="text-indent: 0em; margin-left: 0em"><span class="linehead"></span>示眾師云德山棒臨濟喝特地無端好施設石鞏箭<a 
name="0527c08" id="0527c08"></a>子湖狗也沒來由呈家醜何故看保寧上堂侍者燒<a 
name="0527c09" id="0527c09"></a>香罷指侍者云侍者<span class="corr" title='[巳&gt;已]'>已</span>為諸人說法了也然則保寧<a 
name="0527c10" id="0527c10"></a>說法如雷也是借他鼻孔出氣何不當時待侍者未<a 
name="0527c11" id="0527c11"></a>燒香時道箇為諸人說法了也免使後人在侍者邊<a 
name="0527c12" id="0527c12"></a>覓山僧今日無侍者與諸人說還知麼咦男兒自有<a 
name="0527c13" id="0527c13"></a>衝天志莫向古人行處行。</p><a 
name="0527c14" id="0527c14"></a><p style="text-indent: 0em; margin-left: 0em"><span class="linehead"></span>病起示眾師云剛纔過月半又是初一矣老僧病軀<a 
name="0527c15" id="0527c15"></a>不能應時及節與諸人商量佛法若論此事如百斤<a 
name="0527c16" id="0527c16"></a>擔子各各擔著到得地頭方始輕快不得依依稀稀<a 
name="0527c17" id="0527c17"></a>打混過日若是久參先學舉起便知落處晚進初機<a 
name="0527c18" id="0527c18"></a>切須努力諸仁者趁此時將本分事與老僧證據良<a 
name="0527c19" id="0527c19"></a>久顧左右云去罷。</p><a 
name="0527c20" id="0527c20"></a><p style="text-indent: 0em; margin-left: 0em"><span class="linehead"></span>示眾舉愚庵禪師一日入園見典座割瓜庵問刈得<a 
name="0527c21" id="0527c21"></a>幾箇祖師頭座云三十箇庵云那箇皮下有血座云<a 
name="0527c22" id="0527c22"></a>和尚何得重重相戲庵云好心不得好報師拈云若<a 
name="0527c23" id="0527c23"></a>作佛法商量愚庵好與三十棒若作世諦戲論典座<a 
name="0527c24" id="0527c24"></a>好與三十棒除此二途諸人道將一句來。</p><a 
name="0527c25" id="0527c25"></a><p style="text-indent: 0em; margin-left: 0em"><span class="linehead"></span>懸鐘小參師云懸起也名喧宇宙遐邇安寧撞著也<a 
name="0527c26" id="0527c26"></a>響應寰區幽冥拯拔恁麼則名從何得聲從何來名<a 
name="0527c27" id="0527c27"></a>不自名聲不自聲聲若自聲不待撞而自鳴名若自<a 
name="0527c28" id="0527c28"></a>名不待鑄而自成既然如是其名也聲也都從檀越<a 
name="0527c29" id="0527c29"></a>信心中流出諸人還知麼咄但將眼聽分明也遍界<a 
name="0527c30" id="0527c30"></a>何曾有覆藏。</p><a 
name="0528a01" id="0528a01"></a><p style="text-indent: 0em; margin-left: 0em"><span class="linehead"></span>示眾舉世尊將諸聖眾往第六天說大集經敕他方<a 
name="0528a02" id="0528a02"></a>此土人間天上一切獰惡鬼神悉皆集會受佛付囑<a 
name="0528a03" id="0528a03"></a>擁護正法師云大小世尊憐兒不覺醜設有不赴者<a 
name="0528a04" id="0528a04"></a>四天門王飛熱鐵輪追之令集何必既集會<span class="corr" title='[巳&gt;已]'>已</span>無有<a 
name="0528a05" id="0528a05"></a>不順佛敕者各發弘誓擁護正法以德服人惟有一<a 
name="0528a06" id="0528a06"></a>魔王謂世尊云瞿曇我待一切眾生成佛盡眾生界<a 
name="0528a07" id="0528a07"></a>空無有眾生名字我乃發菩提心山僧若作世尊咄<a 
name="0528a08" id="0528a08"></a>云魔王你而今在眾生界內耶眾生界外耶若在眾<a 
name="0528a09" id="0528a09"></a>生界外不見有一眾生當發菩提心若在眾生界內<a 
name="0528a10" id="0528a10"></a><span class="corr" title='[巳&gt;已]'>已</span>發菩提心了也到遮裏看他如何合殺即今諸人<a 
name="0528a11" id="0528a11"></a>還識得遮老魔王落處麼良久云更為諸人頌出遮<a 
name="0528a12" id="0528a12"></a>箇魔王能大力眾生界盡始方修須知逆順承恩德<a 
name="0528a13" id="0528a13"></a>風捲殘雲一色秋。</p><a 
name="0528a14" id="0528a14"></a><p style="text-indent: 0em; margin-left: 0em"><span class="linehead"></span>小參師云今朝六月十九菩薩應身普救大開圓通<a 
name="0528a15" id="0528a15"></a>法門不落聲色窠臼驀豎起拄杖云大眾遮是色還<a 
name="0528a16" id="0528a16"></a>見麼卓一卓云遮是聲還聞麼若見若聞如何是不<a 
name="0528a17" id="0528a17"></a>落窠臼一句顧視左右云觀音菩薩將錢買糊餅放<a 
name="0528a18" id="0528a18"></a>下手元來是饅頭還知落處麼若不知落處觀音菩<a 
name="0528a19" id="0528a19"></a>薩隱拄杖裏入千峰萬峰去也喝一喝。</p><a 
name="0528a20" id="0528a20"></a><p style="text-indent: 0em; margin-left: 0em"><span class="linehead"></span>示眾舉天台寒山子預知溈山來國清受戒遂與拾<a 
name="0528a21" id="0528a21"></a>得往松門接溈山纔到二人藏路兩邊透出作大蟲<a 
name="0528a22" id="0528a22"></a>吼三聲溈山<span class="corr" title='[[立*乞]&gt;屹]'>屹</span>然無對師代云一名是箇老賊寒山<a 
name="0528a23" id="0528a23"></a>云自從靈山一別迄至於今還相記麼溈山無對代<a 
name="0528a24" id="0528a24"></a>云忘卻了也拾得拈起拄杖云老兄喚遮箇作什麼<a 
name="0528a25" id="0528a25"></a>溈山無對代云也知你用得熟寒山云休休不用問<a 
name="0528a26" id="0528a26"></a>他從別後三生做國王來總忘卻也溈山又無對代<a 
name="0528a27" id="0528a27"></a>云老僧住持事煩復頌往往志因貧處得從教古佛<a 
name="0528a28" id="0528a28"></a>要精修三生<span class="corr" title='[巳&gt;已]'>已</span>落王家也不是溈山怎出頭。</p><a 
name="0528a29" id="0528a29"></a><p style="text-indent: 0em; margin-left: 0em"><span class="linehead"></span>示眾師云今朝七月一箇事如何說秋風漸漸來切<a 
name="0528a30" id="0528a30"></a>莫耽放逸日月易蹉跎光陰在瞬息若不把本參焉<a 
name="0528b01" id="0528b01"></a>能得竟徹敢問諸人臘月三十日到來作麼生打疊<a 
name="0528b02" id="0528b02"></a>得去顧視左右云噫丈夫不奮沖天志依舊&#x61E1;<span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>過<a 
name="0528b03" id="0528b03"></a>一生。</p><a 
name="0528b04" id="0528b04"></a><p style="text-indent: 0em; margin-left: 0em"><span class="linehead"></span>示眾舉僧問雲峰如何是心地法門峰云不從人得<a 
name="0528b05" id="0528b05"></a>僧云不從人得時如何峰云此去衡陽不遠妙喜云<a 
name="0528b06" id="0528b06"></a>雲門即不然如何是心地法門不從人得不從人得<a 
name="0528b07" id="0528b07"></a>時如何看腳下楚石云或問天寧如何是心地法門<a 
name="0528b08" id="0528b08"></a>不從人得不從人得時如何早晨有粥齋時有飯師<a 
name="0528b09" id="0528b09"></a>云諸大老恁麼答話美則美矣善則未善若問磬山<a 
name="0528b10" id="0528b10"></a>如何是心地法門不從人得不從人得時如何如人<a 
name="0528b11" id="0528b11"></a>飲水冷煖自知。</p><a 
name="0528b12" id="0528b12"></a><p style="text-indent: 0em; margin-left: 0em"><span class="linehead"></span>示眾師拈拄杖云今日七月半農夫禾好看你我衲<a 
name="0528b13" id="0528b13"></a>僧家以何為公驗秋風一陣來黃葉兩三片凋殘功<a 
name="0528b14" id="0528b14"></a>德林石人也驚歎既然如是各各須教照顧鼻孔切<a 
name="0528b15" id="0528b15"></a>忌漫將閒學解依稀埋沒祖師心擲下拄杖。</p><a 
name="0528b16" id="0528b16"></a><p style="text-indent: 0em; margin-left: 0em"><span class="linehead"></span>示眾舉僧問五祖如何是佛祖云露胸跣足如何是<a 
name="0528b17" id="0528b17"></a>法云大赦不放如何是僧云釣魚船上謝三郎妙喜<a 
name="0528b18" id="0528b18"></a>云此三轉語一轉具三玄三要四料簡四賓主洞山<a 
name="0528b19" id="0528b19"></a>五位雲門三句百千法門無量妙義若人揀得許你<a 
name="0528b20" id="0528b20"></a>具一隻眼楚石云三玄三要四料簡四賓主洞山五<a 
name="0528b21" id="0528b21"></a>位雲門三句百千法門無量妙義大似頭上安頭天<a 
name="0528b22" id="0528b22"></a>寧今日為你諸人抽卻釘拔卻楔做箇灑灑落落地<a 
name="0528b23" id="0528b23"></a>丈夫兒豈不好何故喫他殘羹餿飯隨他腳後跟轉<a 
name="0528b24" id="0528b24"></a>被他喚作無地頭漢慚惶殺人師云二大老一人高<a 
name="0528b25" id="0528b25"></a>高山頂立一人深深海底行雖然如是還曾踏得五<a 
name="0528b26" id="0528b26"></a>祖老人三句話著也未據磬山看來總是無地頭漢<a 
name="0528b27" id="0528b27"></a>何故從前汗馬無人識秖要重論蓋代功。</p><a 
name="0528b28" id="0528b28"></a><p style="text-indent: 0em; margin-left: 0em"><span class="linehead"></span>示眾舉密庵傑禪師上堂拈金峰和尚示眾云老僧<a 
name="0528b29" id="0528b29"></a>二十年前有老婆心二十年後無老婆心時有僧問<a 
name="0528b30" id="0528b30"></a>如何是和尚二十年前有老婆心峰云問凡答凡問<a 
name="0528c01" id="0528c01"></a>聖答聖曰如何是二十年後無老婆心峰云問凡不<a 
name="0528c02" id="0528c02"></a>答凡問聖不答聖庵云烏巨當時若見但冷笑兩聲<a 
name="0528c03" id="0528c03"></a>這老漢忽若瞥地自然不墮凡聖窠臼師云某當時<a 
name="0528c04" id="0528c04"></a>若在烏巨位中則把住問那裏有聖凡窠臼見他眼<a 
name="0528c05" id="0528c05"></a>目定動便托開呵呵大笑歸眾這也是山僧路見不<a 
name="0528c06" id="0528c06"></a>平今日眾中還有人知得落處麼若知得落處不妨<a 
name="0528c07" id="0528c07"></a>出眾證據如無一總不離凡聖窠臼在參。</p><a 
name="0528c08" id="0528c08"></a><p style="text-indent: 0em; margin-left: 0em"><span class="linehead"></span>禹門院入塔小參師云靈源寂寂本無去而無來智<a 
name="0528c09" id="0528c09"></a>體如如現有生而有滅生即不生故來而無來滅即<a 
name="0528c10" id="0528c10"></a>不滅故去而無去來而無來故不來相而來湛若太<a 
name="0528c11" id="0528c11"></a>虛而無際萬象不能逃其形去而無去故不去相而<a 
name="0528c12" id="0528c12"></a>去明如杲日以當空森羅不能遺其照所以亙古今<a 
name="0528c13" id="0528c13"></a>而常存昭然獨脫根塵之外者也既然如是生亦得<a 
name="0528c14" id="0528c14"></a>死亦得少亦得老亦得大亦得小亦得凡亦得聖亦<a 
name="0528c15" id="0528c15"></a>得都盧歸向箇中安享無為之化到這裏收因結果<a 
name="0528c16" id="0528c16"></a>一句作麼生道驀呈拄杖云雲飛不斷青山靜水到<a 
name="0528c17" id="0528c17"></a>無邊滄海閒。</p><a 
name="0528c18" id="0528c18"></a><p style="text-indent: 0em; margin-left: 0em"><span class="linehead"></span>室中垂示師云五更熟睡時撞鐘不聞鐘聲頃寤時<a 
name="0528c19" id="0528c19"></a>鳴鼓便聞鼓聲若先不聞鐘聲後聞鼓聲寤寐不得<a 
name="0528c20" id="0528c20"></a>恒一或聞性有不遍耶鐘聲有不到耶鐘聲若不到<a 
name="0528c21" id="0528c21"></a>同處寤者亦應不得聞聞性若遍寐者亦當得聞何<a 
name="0528c22" id="0528c22"></a>以寤時聞寐時不聞若融會得寤寐一如若融會不<a 
name="0528c23" id="0528c23"></a>得生死關頭如何打脫不可放過諸人簡點看。</p><a 
name="0528c24" id="0528c24"></a><p style="text-indent: 0em; margin-left: 0em"><span class="linehead"></span>因事開示師云有志學道者必須決擇師承發明心<a 
name="0528c25" id="0528c25"></a>地為要宜當竭力曲盡師法深蓄厚養然後隨緣闡<a 
name="0528c26" id="0528c26"></a>化不拘方所若在學地中師承不擇邪正難分迷流<a 
name="0528c27" id="0528c27"></a>逐隊妄認緣塵大法不明心地何達或者初發心時<a 
name="0528c28" id="0528c28"></a>不知歸向三年兩載從而聞之漸漸慕之憤然發志<a 
name="0528c29" id="0528c29"></a>腰包行腳撥草瞻風趣造林下依棲知識排入上輩<a 
name="0528c30" id="0528c30"></a>固為迫念非求名位只欲幹辦本分一著而<span class="corr" title='[巳&gt;已]'>已</span>原無<a 
name="0529a01" id="0529a01"></a>薦上之心況有人我見耶然處稠人廣眾之中其間<a 
name="0529a02" id="0529a02"></a>有先出家而名位卑下者有年少而先具戒者有年<a 
name="0529a03" id="0529a03"></a>長而未具戒者不可以尊卑之位忽先後之分況此<a 
name="0529a04" id="0529a04"></a>法門本來平等若識心達本當下與佛祖不別豈可<a 
name="0529a05" id="0529a05"></a>持其先後執著名分妄爭人我徒喪光陰諸人要幹<a 
name="0529a06" id="0529a06"></a>辦大事畢竟行履無有一毫自欺處纔不孤行腳之<a 
name="0529a07" id="0529a07"></a>初心矣他日甚有得力決不相賺。</p><a 
name="0529a08" id="0529a08"></a><p style="text-indent: 0em; margin-left: 0em"><span class="linehead"></span>開示今時人學道做工夫不得<span class="gaiji">[囗@力]<!--gaiji,,1[囗@力],2&#x361E;,3--></span>地一聲概為工夫<a 
name="0529a09" id="0529a09"></a>不能綿密凡情聖解不得頓忘古人所謂如患瘧疾<a 
name="0529a10" id="0529a10"></a>一般寒了一會又熱一會何曾下正片工夫若是真<a 
name="0529a11" id="0529a11"></a>參實究生死心切一刻不放空挨拶將去日久月深<a 
name="0529a12" id="0529a12"></a>無有不悟底道理只恐當有當無今日期明日今年<a 
name="0529a13" id="0529a13"></a>期來年蹉跎過了一生恁麼蹉跎去直至彌勒下生<a 
name="0529a14" id="0529a14"></a>甘受苦辛何有出頭日子不如言下截斷一切單單<a 
name="0529a15" id="0529a15"></a>只究本分一著果乃親見一回從前學解底都不虛<a 
name="0529a16" id="0529a16"></a>棄若未親見一回總為閒學解埋沒祖師心。</p><a 
name="0529a17" id="0529a17"></a><p style="text-indent: 0em; margin-left: 0em"><span class="linehead"></span>因事茶話師云古人設茶因敘話磬山因話而設茶<a 
name="0529a18" id="0529a18"></a>茶話分明<span class="corr" title='[巳&gt;已]'>已</span>舉似諸人切莫得周遮雖然且道茶與<a 
name="0529a19" id="0529a19"></a>話是一是二若道是一諸人但得茶不得話若道是<a 
name="0529a20" id="0529a20"></a>二老僧但得話不得茶諸人試道看如何得恰好眾<a 
name="0529a21" id="0529a21"></a>無語師舉茶甌云且吃茶漫漫與你們打葛藤。</p><a 
name="0529a22" id="0529a22"></a><p style="text-indent: 0em; margin-left: 0em"><span class="linehead"></span>禹門院茶話師云吾於此地本來無福不勞眾兄弟<a 
name="0529a23" id="0529a23"></a>讚歎倘若讚之讚之無益吾於此地本來無過不用<a 
name="0529a24" id="0529a24"></a>眾兄弟毀謗設若毀之毀之不及既讚之無益毀之<a 
name="0529a25" id="0529a25"></a>不及豈非平等法門乎夫佛與眾生平等煩惱與菩<a 
name="0529a26" id="0529a26"></a>提平等西方與東土平等天與地平等我與你平等<a 
name="0529a27" id="0529a27"></a>平等與不平等平等噫白日易遷顏色老黃金難買<a 
name="0529a28" id="0529a28"></a>少年還。</p><a 
name="0529a29" id="0529a29"></a><a 
name="0529a30" id="0529a30"></a><p><span class="juanname">天隱和尚語錄卷三<span class="note">(終)</span></span></p>
<hr>【經文資訊】嘉興藏第 25 冊 No. B171 天隱和尚語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index9b87.html?index=J25nB171" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J25nB171_003 by HTTrack Website Copier/3.x [XR&CO'2014], Tue, 07 Jun 2016 07:10:12 GMT -->
</html>
