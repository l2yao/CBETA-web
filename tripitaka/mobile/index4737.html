<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T15n0639_006 by HTTrack Website Copier/3.x [XR&CO'2014], Tue, 07 Jun 2016 06:47:46 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1260203714&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT15n0639&amp;utmp=%2Fmobile%2Findex.php%3Findex%3DT15n0639_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexad5a.html?index=T15n0639_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第15冊<br/>No.639 月燈三昧經 (10卷)<br/>【高齊 那連提耶舍譯】<br/>第 6 卷</p>
	<a href="index7118.html?index=T15n0639_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T15">
<div class="root" id="0639" sutra_name="月燈三昧經" sutra_juan="[卷6]">　
<a 
name="0583b01" id="0583b01"></a><a 
name="0583b02" id="0583b02"></a><p><span class="juanname">月燈三昧經卷第六</span></p><a 
name="0583b03" id="0583b03"></a><a 
name="0583b04" id="0583b04"></a><p style="margin-left: 4em"><span class="byline">高齊天竺三藏那連提耶舍譯</span></p><a 
name="0583b05" id="0583b05"></a><p style="text-indent: 0em; margin-left: 0em"><span class="linehead"></span>爾時，世尊復告月光童子言：「菩薩摩訶薩應<a 
name="0583b06" id="0583b06"></a>當成就善巧方便。童子！云何菩薩摩訶薩成<a 
name="0583b07" id="0583b07"></a>就善巧方便？童子！是菩薩摩訶薩於一切<a 
name="0583b08" id="0583b08"></a>眾生所而起親想，是諸眾生所有善聚而生<a 
name="0583b09" id="0583b09"></a>隨喜，晝夜六時於彼福德而生隨喜；緣一切<a 
name="0583b10" id="0583b10"></a>智，以緣一切智心於一切眾生所而生福德，<a 
name="0583b11" id="0583b11"></a>是菩薩以此善根速得此三昧，成阿耨多羅<a 
name="0583b12" id="0583b12"></a>三藐三菩提。」</p><p style="text-indent: 0em; margin-left: 0em"><span class="linehead"></span>爾時，世尊即於是時而說偈言：</p><a 
name="0583b13" id="0583b13"></a><p><span class="lg">「於諸眾生為己親，　　所有一切福德聚，<a 
name="0583b14" id="0583b14"></a><br>　晝夜六時於此善，　　常能起彼隨喜欲。<a 
name="0583b15" id="0583b15"></a><br>　我隨喜彼淨持戒，　　乃至盡命不為惡，<a 
name="0583b16" id="0583b16"></a><br>　菩薩具足清淨信，　　所有福德悉隨喜。<a 
name="0583b17" id="0583b17"></a><br>　隨喜信樂諸佛者，　　於其法、僧信亦然；<a 
name="0583b18" id="0583b18"></a><br>　隨喜能奉敬如來，　　為求無上菩提故；<a 
name="0583b19" id="0583b19"></a><br>　隨喜無彼我見者，　　無眾生等及壽命；<a 
name="0583b20" id="0583b20"></a><br>　隨喜能無諸惡見，　　聞勝空法深愛樂。<a 
name="0583b21" id="0583b21"></a><br>　於佛法中起隨喜，　　得出家已受具戒，<a 
name="0583b22" id="0583b22"></a><br>　少欲知足住林間，　　懷慈愍心猶如劍；<a 
name="0583b23" id="0583b23"></a><br>　隨喜獨一無侶者，　　處林猶如刀入匣，<a 
name="0583b24" id="0583b24"></a><br>　淨命常能少欲求，　　無有諂偽託親友；<a 
name="0583b25" id="0583b25"></a><br>　隨喜樂靜離憒&#x9599;，　　於家親屬無愛戀，<a 
name="0583b26" id="0583b26"></a><br>　於三界中常怖畏，　　遊行世間無染著；<a 
name="0583b27" id="0583b27"></a><br>　隨喜離彼戲論者，　　厭惡一切受生死，<a 
name="0583b28" id="0583b28"></a><br>　無有違諍行寂靜，　　得此三昧則不難；<a 
name="0583b29" id="0583b29"></a><br>　隨喜能識善惡者，　　常離一切諍論事，<a 
name="0583c01" id="0583c01"></a><br>　趣詣空閑林樹下，　　求聖解脫真佛子；<a 
name="0583c02" id="0583c02"></a><br>　隨喜常在空閑者，　　不自稱譽輕毀他；<a 
name="0583c03" id="0583c03"></a><br>　隨喜愛樂功德者，　　住於佛法不放逸。<a 
name="0583c04" id="0583c04"></a><br>　所有助道諸功德，　　是不放逸為根本，<a 
name="0583c05" id="0583c05"></a><br>　若有菩薩離放逸，　　得此三昧則不難。<a 
name="0583c06" id="0583c06"></a><br>　得值佛法為一藏、　　又得出家第二藏、<a 
name="0583c07" id="0583c07"></a><br>　淨信不濁第三藏、　　得此三昧第四藏。<a 
name="0583c08" id="0583c08"></a><br>　聞於大空佛境界，　　聞而不謗為勝藏；<a 
name="0583c09" id="0583c09"></a><br>　若得辯才為得藏，　　得此三昧亦勝藏。<a 
name="0583c10" id="0583c10"></a><br>　我已說彼諸善法，　　謂戒、聞捨及忍辱，<a 
name="0583c11" id="0583c11"></a><br>　是不放逸為根本，　　佛說名為最勝藏。<a 
name="0583c12" id="0583c12"></a><br>　若有菩薩不放逸，　　即便具足諸辯才，<a 
name="0583c13" id="0583c13"></a><br>　於佛智慧無疑惑，　　得此三昧則不難。</span></p><a 
name="0583c14" id="0583c14"></a><p style="text-indent: 0em; margin-left: 0em"><span class="linehead"></span>「童子！以是義故，汝應住於不放逸行，是諸菩<a 
name="0583c15" id="0583c15"></a>薩所應修學。何以故？不放逸者尚得阿耨多<a 
name="0583c16" id="0583c16"></a>羅三藐三菩提，何況此三昧也？童子！云何菩<a 
name="0583c17" id="0583c17"></a>薩住不放逸？童子！是菩薩成就善淨戒聚。<a 
name="0583c18" id="0583c18"></a>童子！云何成就善淨戒聚？童子！是菩薩不捨<a 
name="0583c19" id="0583c19"></a>一切智心學六波羅蜜。</p><p style="text-indent: 0em; margin-left: 0em"><span class="linehead"></span>「童子！若菩薩不捨一切<a 
name="0583c20" id="0583c20"></a>智心行六波羅蜜，所有利益，汝當諦聽，當為<a 
name="0583c21" id="0583c21"></a>汝說。童子！菩薩信樂檀波羅蜜者有十種利<a 
name="0583c22" id="0583c22"></a>益。何等為十？一者、降伏慳&#x608B;煩惱；二者、修習<a 
name="0583c23" id="0583c23"></a>捨心相續；三者、共諸眾生同其資產，攝受堅<a 
name="0583c24" id="0583c24"></a>固而至滅度；四者、生豪富家；五者、在所生處<a 
name="0583c25" id="0583c25"></a>施心現前；六者、常為四眾之所愛樂；七者、處<a 
name="0583c26" id="0583c26"></a>於四眾不怯、不畏；八者、勝名流布遍於諸方；<a 
name="0583c27" id="0583c27"></a>九者、手足柔軟，足掌安平；十者、乃至道樹不<a 
name="0583c28" id="0583c28"></a>離善知識，謂佛、菩薩、聲聞弟子。童子！是為<a 
name="0583c29" id="0583c29"></a>菩薩信樂布施十種利益。」</p><p style="text-indent: 0em; margin-left: 0em"><span class="linehead"></span>爾時，世尊即說偈<a 
name="0584a01" id="0584a01"></a>言：</p><a 
name="0584a02" id="0584a02"></a><p><span class="lg">「降伏於慳&#x608B;、　　增長布施心、<a 
name="0584a03" id="0584a03"></a><br>　攝受施堅固，　　生在豪富家，<a 
name="0584a04" id="0584a04"></a><br>　於其所生處，　　而能起捨心，<a 
name="0584a05" id="0584a05"></a><br>　為在家出家，　　諸眾生愛樂，<a 
name="0584a06" id="0584a06"></a><br>　若入大眾中，　　無畏不怯弱，<a 
name="0584a07" id="0584a07"></a><br>　勝名聲遠布，　　遍城邑聚落，<a 
name="0584a08" id="0584a08"></a><br>　手足恒柔軟，　　成就具足相，<a 
name="0584a09" id="0584a09"></a><br>　值遇善知識，　　聲聞佛、菩薩。<a 
name="0584a10" id="0584a10"></a><br>　常懷惠施心，　　未曾有&#x608B;惜，<a 
name="0584a11" id="0584a11"></a><br>　為億眾生愛，　　是為捨慳利；<a 
name="0584a12" id="0584a12"></a><br>　生在豪富族，　　心常樂布施，<a 
name="0584a13" id="0584a13"></a><br>　攝受捨堅固，　　是為樂施利；<a 
name="0584a14" id="0584a14"></a><br>　處在大眾數，　　勝名遍諸方，<a 
name="0584a15" id="0584a15"></a><br>　手足柔軟好，　　是樂施之利；<a 
name="0584a16" id="0584a16"></a><br>　遭遇善知識，　　謂佛、菩薩等，<a 
name="0584a17" id="0584a17"></a><br>　見已競來供，　　是樂施之利。</span></p><a 
name="0584a18" id="0584a18"></a><p style="text-indent: 0em; margin-left: 0em"><span class="linehead"></span>「童子！菩薩淨戒有十種利益。何等為十？一<a 
name="0584a19" id="0584a19"></a>者、滿足一切智，二者、如佛所學而學，三者、智<a 
name="0584a20" id="0584a20"></a>者不毀，四者、不退誓願，五者、安住於行，六者、<a 
name="0584a21" id="0584a21"></a>棄捨生死，七者、慕樂涅槃，八者、得無纏心，九<a 
name="0584a22" id="0584a22"></a>者、得勝三昧，十者、不乏信財。童子！是為十種<a 
name="0584a23" id="0584a23"></a>淨戒利益。」</p><p style="text-indent: 0em; margin-left: 0em"><span class="linehead"></span>爾時，世尊即說偈言：</p><a 
name="0584a24" id="0584a24"></a><p><span class="lg">「滿足一切智，　　如佛而修學，<a 
name="0584a25" id="0584a25"></a><br>　智慧者不毀，　　常無有怖畏，<a 
name="0584a26" id="0584a26"></a><br>　誓願不退轉，　　能安住勝行，<a 
name="0584a27" id="0584a27"></a><br>　逃避生死處，　　欣慕趣涅槃，<a 
name="0584a28" id="0584a28"></a><br>　安住無纏障，　　速得勝三昧，<a 
name="0584a29" id="0584a29"></a><br>　住於淨戒聚，　　遠離諸貧窮。<a 
name="0584b01" id="0584b01"></a><br>　其智恒清淨，　　修習佛所學，<a 
name="0584b02" id="0584b02"></a><br>　不為聖者毀，　　以戒清淨故。<a 
name="0584b03" id="0584b03"></a><br>　智者誓不退，　　勇健善住行，<a 
name="0584b04" id="0584b04"></a><br>　見世種種過，　　避之趣滅道。<a 
name="0584b05" id="0584b05"></a><br>　彼心無障礙，　　以住淨戒力，<a 
name="0584b06" id="0584b06"></a><br>　速得離惱定，　　是為淨戒利。</span></p><a 
name="0584b07" id="0584b07"></a><p style="text-indent: 0em; margin-left: 0em"><span class="linehead"></span>「童子！菩薩摩訶薩住於慈忍有十種利益。何<a 
name="0584b08" id="0584b08"></a>等為十？一者、火不能燒，二者、刀不能割，三者、<a 
name="0584b09" id="0584b09"></a>毒不能中，四者、水不能漂，五者、為非人護，<a 
name="0584b10" id="0584b10"></a>六者、得身相莊嚴，七者、閉諸惡道，八者、隨其<a 
name="0584b11" id="0584b11"></a>所樂生於梵天，九者、晝夜常安，十者、其身不<a 
name="0584b12" id="0584b12"></a>離喜樂。童子！是為菩薩成就十種慈忍利益。」</p><a 
name="0584b13" id="0584b13"></a><p style="text-indent: 0em; margin-left: 0em"><span class="linehead"></span>爾時，世尊即說偈言：</p><a 
name="0584b14" id="0584b14"></a><p><span class="lg">「是人火不燒，　　刀杖莫能傷，<a 
name="0584b15" id="0584b15"></a><br>　毒藥所不中，　　暴水無能漂，<a 
name="0584b16" id="0584b16"></a><br>　常為非人護，　　具三十二相，<a 
name="0584b17" id="0584b17"></a><br>　關閉諸惡道，　　皆是慈忍利；<a 
name="0584b18" id="0584b18"></a><br>　帝釋及梵天，　　欲得則不難，<a 
name="0584b19" id="0584b19"></a><br>　恒住安樂處，　　喜悅不思議。<a 
name="0584b20" id="0584b20"></a><br>　刀杖、火不害，　　水、毒亦不傷，<a 
name="0584b21" id="0584b21"></a><br>　天、龍、夜叉護，　　住忍獲此益；<a 
name="0584b22" id="0584b22"></a><br>　身相三十二，　　不畏墮惡道，<a 
name="0584b23" id="0584b23"></a><br>　死則生梵天，　　是住慈忍利；<a 
name="0584b24" id="0584b24"></a><br>　晝夜常安隱，　　喜悅充遍身，<a 
name="0584b25" id="0584b25"></a><br>　於眾清淨身，　　無有諸過障。</span></p><a 
name="0584b26" id="0584b26"></a><p style="text-indent: 0em; margin-left: 0em"><span class="linehead"></span>「童子！菩薩精進有十種利益。何等為十？一者、<a 
name="0584b27" id="0584b27"></a>他不折伏，二者、得佛所攝，三者、為非人所護，<a 
name="0584b28" id="0584b28"></a>四者、聞法不忘，五者、未聞能聞，六者、增長辯<a 
name="0584b29" id="0584b29"></a>才，七者、得三昧性，八者、少病、少惱，九者、隨所<a 
name="0584c01" id="0584c01"></a>得食，食已能消，十者、如優&#x9262;羅花不同於杵。<a 
name="0584c02" id="0584c02"></a>童子！是為十種精進利益。」</p><p style="text-indent: 0em; margin-left: 0em"><span class="linehead"></span>爾時，世尊即說偈<a 
name="0584c03" id="0584c03"></a>言：</p><a 
name="0584c04" id="0584c04"></a><p><span class="lg">「成就難折伏，　　其心無悔熱，<a 
name="0584c05" id="0584c05"></a><br>　為非人所護，　　常&#x89A9;見諸佛，<a 
name="0584c06" id="0584c06"></a><br>　增長勝辯才，　　到於無盡智，<a 
name="0584c07" id="0584c07"></a><br>　獲得三昧性，　　無復諸病惱，<a 
name="0584c08" id="0584c08"></a><br>　所食諸飲食，　　入腹能消化，<a 
name="0584c09" id="0584c09"></a><br>　如優&#x9262;在水，　　漸漸而增長。<a 
name="0584c10" id="0584c10"></a><br>　如是所聞法，　　聞已能增長，<a 
name="0584c11" id="0584c11"></a><br>　晝夜恒思念，　　終無有空過。<a 
name="0584c12" id="0584c12"></a><br>　如來勇猛勤，　　積劫被進鎧，<a 
name="0584c13" id="0584c13"></a><br>　降魔及軍眾，　　證道除憂怖。<a 
name="0584c14" id="0584c14"></a><br>　菩薩救諸趣，　　不顧戀身命，<a 
name="0584c15" id="0584c15"></a><br>　精進起法藏，　　我已顯彼德。<a 
name="0584c16" id="0584c16"></a><br>　精進難可伏，　　諸佛所攝受，<a 
name="0584c17" id="0584c17"></a><br>　若能獲是利，　　不久速證道。<a 
name="0584c18" id="0584c18"></a><br>　所聞不忘失、　　未聞者得聞，<a 
name="0584c19" id="0584c19"></a><br>　增長辯才力，　　是名精進利。<a 
name="0584c20" id="0584c20"></a><br>　速逮此三昧，　　無有諸病惱，<a 
name="0584c21" id="0584c21"></a><br>　隨其所噉食，　　消化得安樂。<a 
name="0584c22" id="0584c22"></a><br>　晝夜增白法，　　常勤不懈退，<a 
name="0584c23" id="0584c23"></a><br>　不久得菩提，　　堅心精進故。</span></p><a 
name="0584c24" id="0584c24"></a><p style="text-indent: 0em; margin-left: 0em"><span class="linehead"></span>「童子！菩薩摩訶薩與禪相應有十種利益。何<a 
name="0584c25" id="0584c25"></a>等為十？一者、安住儀式，二者、行慈境界，三者、<a 
name="0584c26" id="0584c26"></a>無諸惱熱，四者、守護諸根，五者、得無食喜樂，<a 
name="0584c27" id="0584c27"></a>六者、遠離愛欲，七者、修禪不空，八者、解脫魔<a 
name="0584c28" id="0584c28"></a>&#x7F82;，九者、安住佛境，十者、解脫成熟。童子！是為<a 
name="0584c29" id="0584c29"></a>菩薩禪定相應十種利益。」</p><p style="text-indent: 0em; margin-left: 0em"><span class="linehead"></span>爾時，世尊念說偈<a 
name="0585a01" id="0585a01"></a>言：</p><a 
name="0585a02" id="0585a02"></a><p><span class="lg">「彼不住非法，　　安住於儀式，<a 
name="0585a03" id="0585a03"></a><br>　遊行方便境，　　遠離非境界，<a 
name="0585a04" id="0585a04"></a><br>　其心無惱熱，　　善調伏諸根，<a 
name="0585a05" id="0585a05"></a><br>　受勝禪定樂，　　宴坐離諸緣，<a 
name="0585a06" id="0585a06"></a><br>　遠離渴愛欲，　　&#x98E1;食禪定味，<a 
name="0585a07" id="0585a07"></a><br>　解脫魔境界，　　安止佛行處，<a 
name="0585a08" id="0585a08"></a><br>　樂獨林樹間，　　是為勝方便，<a 
name="0585a09" id="0585a09"></a><br>　修真實解脫，　　滅除諸苦惱。<a 
name="0585a10" id="0585a10"></a><br>　安心清淨法，　　遠離非儀式，<a 
name="0585a11" id="0585a11"></a><br>　住境遠非境，　　合禪獲是利；<a 
name="0585a12" id="0585a12"></a><br>　心不生熱惱，　　證無食聖樂，<a 
name="0585a13" id="0585a13"></a><br>　身心恒清涼，　　是禪相應利。<a 
name="0585a14" id="0585a14"></a><br>　處空根寂靜，　　其心離雜亂，<a 
name="0585a15" id="0585a15"></a><br>　獲得過人喜，　　方便離欲故。<a 
name="0585a16" id="0585a16"></a><br>　心不雜欲染，　　常遠魔境界，<a 
name="0585a17" id="0585a17"></a><br>　安止佛行處，　　彼解脫成熟。</span></p><a 
name="0585a18" id="0585a18"></a><p style="text-indent: 0em; margin-left: 0em"><span class="linehead"></span>「童子！菩薩摩訶薩行般若波羅蜜有十種利<a 
name="0585a19" id="0585a19"></a>益。何等為十？一者、一切悉捨不取施想，二者、<a 
name="0585a20" id="0585a20"></a>持戒不缺而不依戒，三者、住於忍力而不住<a 
name="0585a21" id="0585a21"></a>眾生想，四者、行於精進而離身心，五者、修禪<a 
name="0585a22" id="0585a22"></a>而無所住，六者、魔王波旬不能擾亂，七者、於<a 
name="0585a23" id="0585a23"></a>他言論其心不動，八者、能達生死海底，九者、<a 
name="0585a24" id="0585a24"></a>於諸眾生起增上悲，十者、不樂聲聞、辟支佛<a 
name="0585a25" id="0585a25"></a>道。童子！是為菩薩行般若波羅蜜成就如是<a 
name="0585a26" id="0585a26"></a>十種利益。」</p><p style="text-indent: 0em; margin-left: 0em"><span class="linehead"></span>爾時，世尊即說偈言：</p><a 
name="0585a27" id="0585a27"></a><p><span class="lg">「勇健一切捨，　　而不取施想，<a 
name="0585a28" id="0585a28"></a><br>　護持戒不缺，　　亦無有所依，<a 
name="0585a29" id="0585a29"></a><br>　智慧修忍辱，　　而不見眾生，<a 
name="0585b01" id="0585b01"></a><br>　勇猛勤精進，　　遠離於身心，<a 
name="0585b02" id="0585b02"></a><br>　修習勝禪定，　　不依於三界，<a 
name="0585b03" id="0585b03"></a><br>　諸魔靡能制，　　信慧之功能，<a 
name="0585b04" id="0585b04"></a><br>　於彼諸外道，　　其心不傾動，<a 
name="0585b05" id="0585b05"></a><br>　到於生死底，　　信慧之功能，<a 
name="0585b06" id="0585b06"></a><br>　於諸眾生所，　　而得大悲心，<a 
name="0585b07" id="0585b07"></a><br>　聲聞、緣覺地，　　曾不生愛樂。<a 
name="0585b08" id="0585b08"></a><br>　於捨不存取，　　持戒亦無依，<a 
name="0585b09" id="0585b09"></a><br>　忍辱離生想，　　是信慧功能；<a 
name="0585b10" id="0585b10"></a><br>　精進而遠離，　　修禪無所依，<a 
name="0585b11" id="0585b11"></a><br>　不為魔所制，　　是信慧功能；<a 
name="0585b12" id="0585b12"></a><br>　他言論不動，　　達到生死底，<a 
name="0585b13" id="0585b13"></a><br>　於生起上悲，　　是信慧功能；<a 
name="0585b14" id="0585b14"></a><br>　聲聞、緣覺道，　　不起愛樂心，<a 
name="0585b15" id="0585b15"></a><br>　為學佛功德，　　是信慧功能。</span></p><a 
name="0585b16" id="0585b16"></a><p style="text-indent: 0em; margin-left: 0em"><span class="linehead"></span>「童子！菩薩多聞有十種利益。何等為十？一<a 
name="0585b17" id="0585b17"></a>者、知煩惱資助，二者、知清淨助，三者、遠離疑<a 
name="0585b18" id="0585b18"></a>惑，四者、作正直見，五者、遠離非道，六者、安住<a 
name="0585b19" id="0585b19"></a>正路，七者、開甘露門，八者、近佛菩提，九者、與<a 
name="0585b20" id="0585b20"></a>一切眾生而作光明，十者、不畏惡道。童子！是<a 
name="0585b21" id="0585b21"></a>為十種多聞利益。」</p><p style="text-indent: 0em; margin-left: 0em"><span class="linehead"></span>爾時，世尊即說偈言：</p><a 
name="0585b22" id="0585b22"></a><p><span class="lg">「童子！是十利，　　顯示於多聞，<a 
name="0585b23" id="0585b23"></a><br>　是諸佛、世尊，　　如實而了知。<a 
name="0585b24" id="0585b24"></a><br>　煩惱及清淨，　　二助皆實知，<a 
name="0585b25" id="0585b25"></a><br>　能棄捨煩惱，　　安住清淨中，<a 
name="0585b26" id="0585b26"></a><br>　智慧除疑惑，　　正直他見心，<a 
name="0585b27" id="0585b27"></a><br>　常遠離惡道，　　止住正真路，<a 
name="0585b28" id="0585b28"></a><br>　開闡甘露門，　　近於佛菩提，<a 
name="0585b29" id="0585b29"></a><br>　為眾作光明，　　而不畏惡道。<a 
name="0585c01" id="0585c01"></a><br>　知諸煩惱資，　　又達清淨助，<a 
name="0585c02" id="0585c02"></a><br>　勇健離煩惑，　　栖薄清淨法。<a 
name="0585c03" id="0585c03"></a><br>　除眾種種疑，　　能正他人見，<a 
name="0585c04" id="0585c04"></a><br>　棄捨險惡道，　　多聞住善徑。<a 
name="0585c05" id="0585c05"></a><br>　能開甘露門，　　堅固近菩提，<a 
name="0585c06" id="0585c06"></a><br>　於眾如光明，　　終不畏惡道。</span></p><a 
name="0585c07" id="0585c07"></a><p style="text-indent: 0em; margin-left: 0em"><span class="linehead"></span>「童子！菩薩摩訶薩行於法施有十種利益。何<a 
name="0585c08" id="0585c08"></a>等為十？一者、棄捨惡事，二者、能作善事，三者、<a 
name="0585c09" id="0585c09"></a>住善人法，四者、淨佛國土，五者、趣詣道場，六<a 
name="0585c10" id="0585c10"></a>者、捨所愛事，七者、降伏煩惱，八者、於諸眾生<a 
name="0585c11" id="0585c11"></a>施福德分，九者、於諸眾生修習慈心，十者、見<a 
name="0585c12" id="0585c12"></a>法得於喜樂。童子！是為菩薩行於法施十種<a 
name="0585c13" id="0585c13"></a>利益。」</p><p style="text-indent: 0em; margin-left: 0em"><span class="linehead"></span>爾時，世尊即說偈言：</p><a 
name="0585c14" id="0585c14"></a><p><span class="lg">「行於最勝施，　　於法無&#x608B;惜，<a 
name="0585c15" id="0585c15"></a><br>　彼有十種利，　　導師已顯說。<a 
name="0585c16" id="0585c16"></a><br>　棄捨世惡事，　　常能行善業，<a 
name="0585c17" id="0585c17"></a><br>　安住善人法，　　修行布施心，<a 
name="0585c18" id="0585c18"></a><br>　能淨諸佛土，　　如佛之所說，<a 
name="0585c19" id="0585c19"></a><br>　趣詣道場所，　　是為法施果，<a 
name="0585c20" id="0585c20"></a><br>　捨離一切事，　　修學於法王，<a 
name="0585c21" id="0585c21"></a><br>　降伏諸煩惱，　　彼得道不難，<a 
name="0585c22" id="0585c22"></a><br>　慈心施眾生、　　一切福德分，<a 
name="0585c23" id="0585c23"></a><br>　不起嫉&#x59AC;結，　　獲勝過人樂。<a 
name="0585c24" id="0585c24"></a><br>　智者離惡作，　　勇猛為善事，<a 
name="0585c25" id="0585c25"></a><br>　住善丈夫法，　　法施者所得；<a 
name="0585c26" id="0585c26"></a><br>　彼淨佛國土，　　起助道善法，<a 
name="0585c27" id="0585c27"></a><br>　趣近於道場，　　是為法施利；<a 
name="0585c28" id="0585c28"></a><br>　於事無慳嫉，　　能了事自相，<a 
name="0585c29" id="0585c29"></a><br>　解脫諸取著，　　愛事無障礙。<a 
name="0586a01" id="0586a01"></a><br>　智者發是心，　　令眾有福分，<a 
name="0586a02" id="0586a02"></a><br>　得慈無嫉&#x59AC;，　　善法中得樂。</span></p><a 
name="0586a03" id="0586a03"></a><p style="text-indent: 0em; margin-left: 0em"><span class="linehead"></span>「童子！菩薩摩訶薩安住於空得十種利。何<a 
name="0586a04" id="0586a04"></a>等為十？一者、住佛所住，二者、修禪無依，三者、<a 
name="0586a05" id="0586a05"></a>不樂一切受生，四者、於戒不取，五者、不謗賢<a 
name="0586a06" id="0586a06"></a>聖，六者、於一切眾生住不違諍，七者、不得眾<a 
name="0586a07" id="0586a07"></a>生事，八者、住於遠離一切惡事，九者、不謗諸<a 
name="0586a08" id="0586a08"></a>佛，十者、攝取一切白淨之法。童子！是為菩薩<a 
name="0586a09" id="0586a09"></a>摩訶薩安住於空十種利益。」</p><p style="text-indent: 0em; margin-left: 0em"><span class="linehead"></span>爾時，世尊即說<a 
name="0586a10" id="0586a10"></a>偈言：</p><a 
name="0586a11" id="0586a11"></a><p><span class="lg">「天人尊所住，　　謂世親導師，<a 
name="0586a12" id="0586a12"></a><br>　勇猛能安住，　　謂無壽命等，<a 
name="0586a13" id="0586a13"></a><br>　得彼禪定樂，　　世間無所依，<a 
name="0586a14" id="0586a14"></a><br>　心不悕受生，　　以知法性故，<a 
name="0586a15" id="0586a15"></a><br>　於戒若不取，　　成就無漏戒，<a 
name="0586a16" id="0586a16"></a><br>　不生惡道中、　　常安住聖種，<a 
name="0586a17" id="0586a17"></a><br>　住於無&#x9B2A;諍，　　世間最柔軟，<a 
name="0586a18" id="0586a18"></a><br>　了知一切事，　　稱如實體性，<a 
name="0586a19" id="0586a19"></a><br>　乃至捨身命，　　不誹謗如來，<a 
name="0586a20" id="0586a20"></a><br>　於空法決定，　　身證無所畏。<a 
name="0586a21" id="0586a21"></a><br>　一切世間親，　　佛道不思議，<a 
name="0586a22" id="0586a22"></a><br>　能持於佛道，　　空法無有疑。<a 
name="0586a23" id="0586a23"></a><br>　人尊之所住，　　非諸外道地，<a 
name="0586a24" id="0586a24"></a><br>　不依禪定樂，　　無眾生、壽命。<a 
name="0586a25" id="0586a25"></a><br>　彼曾無所止，　　不依於禪樂，<a 
name="0586a26" id="0586a26"></a><br>　知無壽命法，　　恒有無願心。<a 
name="0586a27" id="0586a27"></a><br>　善知法自性，　　不依諸煩惱，<a 
name="0586a28" id="0586a28"></a><br>　信樂佛勝人，　　曾無取著心。<a 
name="0586a29" id="0586a29"></a><br>　彼常無&#x9B2A;諍，　　觀事修離行，<a 
name="0586b01" id="0586b01"></a><br>　安住正覺道，　　能持如來法。</span></p><a 
name="0586b02" id="0586b02"></a><p style="text-indent: 0em; margin-left: 0em"><span class="linehead"></span>「童子！菩薩摩訶薩住於宴坐有十種利益。何<a 
name="0586b03" id="0586b03"></a>等為十？一者、其心不濁，二者、住不放逸，三者、<a 
name="0586b04" id="0586b04"></a>諸佛愛念，四者、信正覺行，五者、於佛智不疑，<a 
name="0586b05" id="0586b05"></a>六者、知恩，七者、不謗正法，八者、善能防禁，九<a 
name="0586b06" id="0586b06"></a>者、到調伏地，十者、證四無礙。童子！是為菩薩<a 
name="0586b07" id="0586b07"></a>摩訶薩住於宴坐十種利益。」</p><p style="text-indent: 0em; margin-left: 0em"><span class="linehead"></span>爾時，世尊即說<a 
name="0586b08" id="0586b08"></a>偈言：</p><a 
name="0586b09" id="0586b09"></a><p><span class="lg">「其心無濁亂，　　遠離諸放逸，<a 
name="0586b10" id="0586b10"></a><br>　住不放逸行，　　宴坐之境界，<a 
name="0586b11" id="0586b11"></a><br>　為世燈明念，　　增長彼信樂，<a 
name="0586b12" id="0586b12"></a><br>　佛智不思議，　　方便無疑惑，<a 
name="0586b13" id="0586b13"></a><br>　能知諸佛恩，　　不誹謗正法，<a 
name="0586b14" id="0586b14"></a><br>　安住善律儀，　　到於調伏地，<a 
name="0586b15" id="0586b15"></a><br>　得無礙辯才，　　樂獨處林中，<a 
name="0586b16" id="0586b16"></a><br>　捨恭敬利養，　　宴坐之境界。<a 
name="0586b17" id="0586b17"></a><br>　彼心不濁亂，　　曾無有放逸，<a 
name="0586b18" id="0586b18"></a><br>　智者常謹慎，　　是為寂靜利；<a 
name="0586b19" id="0586b19"></a><br>　無畏常愛念，　　信於佛所行，<a 
name="0586b20" id="0586b20"></a><br>　於佛智不疑，　　是為寂靜利；<a 
name="0586b21" id="0586b21"></a><br>　恒念如來恩，　　不誹謗正法，<a 
name="0586b22" id="0586b22"></a><br>　住律儀方便，　　是為寂靜利；<a 
name="0586b23" id="0586b23"></a><br>　彼到調伏地，　　速證無礙辯，<a 
name="0586b24" id="0586b24"></a><br>　演說百千經，　　恒常不滯住。<a 
name="0586b25" id="0586b25"></a><br>　速攝佛菩提，　　護持諸佛法，<a 
name="0586b26" id="0586b26"></a><br>　降伏諸異論，　　廣作佛菩提。<a 
name="0586b27" id="0586b27"></a><br>　菩薩於此終，　　往生安樂國，<a 
name="0586b28" id="0586b28"></a><br>　彌陀為說法，　　逮得無生忍。</span></p><a 
name="0586b29" id="0586b29"></a><p style="text-indent: 0em; margin-left: 0em"><span class="linehead"></span>「童子！菩薩摩訶薩愛樂空閑有十種利。何等<a 
name="0586c01" id="0586c01"></a>為十？一者、省世事務，二者、遠離眾&#x9599;，三者、無<a 
name="0586c02" id="0586c02"></a>有違諍，四者、住無惱處，五者、不增有漏，六者、<a 
name="0586c03" id="0586c03"></a>不起&#x9B2A;訟，七者、安住靜默，八者、隨順相續解<a 
name="0586c04" id="0586c04"></a>脫，九者、速證解脫，十者、施功而得三昧。童子！<a 
name="0586c05" id="0586c05"></a>是為菩薩愛樂空閑十種利益。」</p><p style="text-indent: 0em; margin-left: 0em"><span class="linehead"></span>爾時，世尊即<a 
name="0586c06" id="0586c06"></a>說偈言：</p><a 
name="0586c07" id="0586c07"></a><p><span class="lg">「成就少事務，　　遠離眾憒&#x9599;，<a 
name="0586c08" id="0586c08"></a><br>　彼成無違諍，　　獨靜空閑利；<a 
name="0586c09" id="0586c09"></a><br>　其心無瞋惱，　　不增長有漏，<a 
name="0586c10" id="0586c10"></a><br>　常和無諍訟，　　是住空閑利；<a 
name="0586c11" id="0586c11"></a><br>　安心住寂滅，　　常樂遠離行，<a 
name="0586c12" id="0586c12"></a><br>　隨順無累智，　　速證解脫道，<a 
name="0586c13" id="0586c13"></a><br>　處林習禪定，　　棄捨眾&#x9599;過，<a 
name="0586c14" id="0586c14"></a><br>　不復起違諍，　　樂閑獲是利。<a 
name="0586c15" id="0586c15"></a><br>　常厭離有為，　　世間無欣慕，<a 
name="0586c16" id="0586c16"></a><br>　諸漏不增長，　　住林有是利；<a 
name="0586c17" id="0586c17"></a><br>　不起&#x9B2A;諍過，　　心常樂寂靜，<a 
name="0586c18" id="0586c18"></a><br>　善禁身、口、意，　　住空有是利；<a 
name="0586c19" id="0586c19"></a><br>　隨順於解脫，　　速到無障累，<a 
name="0586c20" id="0586c20"></a><br>　常住樂恬靜，　　是住空閑利。</span></p><a 
name="0586c21" id="0586c21"></a><p style="text-indent: 0em; margin-left: 0em"><span class="linehead"></span>「童子！菩薩摩訶薩樂於頭陀、常行乞食有十<a 
name="0586c22" id="0586c22"></a>種利。何等為十？一者、摧我慢幢；二者、不求親<a 
name="0586c23" id="0586c23"></a>愛；三者、不為名聞；四者、住在聖種；五者、不諂、<a 
name="0586c24" id="0586c24"></a>不誑、不現異相、又不激切；六者、不自高舉；七<a 
name="0586c25" id="0586c25"></a>者、不毀他人；八者、斷除愛恚；九者、若入人家，<a 
name="0586c26" id="0586c26"></a>不為飲食而行法施；十者、住頭陀行，有所說<a 
name="0586c27" id="0586c27"></a>法為人信受。童子！是名菩薩摩訶薩樂於頭<a 
name="0586c28" id="0586c28"></a>陀、行於乞食十種利益。」</p><p style="text-indent: 0em; margin-left: 0em"><span class="linehead"></span>爾時，世尊即說偈言：</p><a 
name="0586c29" id="0586c29"></a><p><span class="lg">「彼人無我慢，　　不求託親友，<a 
name="0587a01" id="0587a01"></a><br>　利衰心平等，　　以住頭陀故；<a 
name="0587a02" id="0587a02"></a><br>　不壞於聖種，　　無諂亦無誑，<a 
name="0587a03" id="0587a03"></a><br>　自身不高舉，　　亦不輕毀他，<a 
name="0587a04" id="0587a04"></a><br>　棄捨愛恚心，　　說法無所悕，<a 
name="0587a05" id="0587a05"></a><br>　若說人信受，　　是為乞食利。<a 
name="0587a06" id="0587a06"></a><br>　不求親名利，　　安住聖種中，<a 
name="0587a07" id="0587a07"></a><br>　柔直不諂慢，　　是樂頭陀利；<a 
name="0587a08" id="0587a08"></a><br>　不自譽毀他，　　得譽不欣喜，<a 
name="0587a09" id="0587a09"></a><br>　聞毀無恚惱，　　是樂頭陀利；<a 
name="0587a10" id="0587a10"></a><br>　法施不為食，　　不求恭敬故，<a 
name="0587a11" id="0587a11"></a><br>　所言人信受，　　是樂頭陀利。</span></p><a 
name="0587a12" id="0587a12"></a><p style="text-indent: 0em; margin-left: 0em"><span class="linehead"></span>「童子！菩薩摩訶薩住如是等功德利益，在於<a 
name="0587a13" id="0587a13"></a>空閑得見佛藏、得於法藏、得彼智藏，得過去、<a 
name="0587a14" id="0587a14"></a>未來、現在智慧之藏。</p><p style="text-indent: 0em; margin-left: 0em"><span class="linehead"></span>「童子！云何得於佛藏？<a 
name="0587a15" id="0587a15"></a>童子！菩薩摩訶薩樂遠離行、住於空閑，獲五<a 
name="0587a16" id="0587a16"></a>神通。何等為五？一者、天眼，二者、天耳，三者、<a 
name="0587a17" id="0587a17"></a>能知他心，四者、善知宿命，五者、神通境界。是<a 
name="0587a18" id="0587a18"></a>菩薩以天眼界清淨過人，見於東方無量無<a 
name="0587a19" id="0587a19"></a>數諸佛、世尊；如是，南、西、北方亦復如是；四維、<a 
name="0587a20" id="0587a20"></a>上、下亦見無量無數諸佛，常得&#x89A9;矚未曾捨<a 
name="0587a21" id="0587a21"></a>離。童子！是為菩薩得見佛藏。</p><p style="text-indent: 0em; margin-left: 0em"><span class="linehead"></span>「童子！云何菩<a 
name="0587a22" id="0587a22"></a>薩摩訶薩得於法藏？童子！是佛、如來有所說<a 
name="0587a23" id="0587a23"></a>法，彼菩薩以天耳界清淨過人悉皆得聞，是<a 
name="0587a24" id="0587a24"></a>菩薩常得聞法而不遠離。童子！是為菩薩得<a 
name="0587a25" id="0587a25"></a>於法藏。</p><p style="text-indent: 0em; margin-left: 0em"><span class="linehead"></span>「童子！云何菩薩得於智藏？童子！以是<a 
name="0587a26" id="0587a26"></a>智慧能持諸法，於一切眾生大悲為首，以不<a 
name="0587a27" id="0587a27"></a>癡心而為說法、知彼法義。童子！是為菩薩摩<a 
name="0587a28" id="0587a28"></a>訶薩得於智藏。</p><p style="text-indent: 0em; margin-left: 0em"><span class="linehead"></span>「童子！云何菩薩摩訶薩得過<a 
name="0587a29" id="0587a29"></a>去、未來、現在智藏？童子！是菩薩如實知一切<a 
name="0587b01" id="0587b01"></a>眾生心行惟自心行次第所起，觀自心法以<a 
name="0587b02" id="0587b02"></a>無亂想，修習方便如自心行；類他亦爾，隨<a 
name="0587b03" id="0587b03"></a>所見色、聞聲，有愛、無愛心皆如實知。童子！是<a 
name="0587b04" id="0587b04"></a>名菩薩得過去、未來、現在智藏。</p><p style="text-indent: 0em; margin-left: 0em"><span class="linehead"></span>「童子！我今略<a 
name="0587b05" id="0587b05"></a>說住如是德菩薩摩訶薩得一切佛法，非諸<a 
name="0587b06" id="0587b06"></a>聲聞、辟支佛地，何況一切外道異論？」</p><p style="text-indent: 0em; margin-left: 0em"><span class="linehead"></span>爾時<a 
name="0587b07" id="0587b07"></a>世尊而說偈言：</p><a 
name="0587b08" id="0587b08"></a><p><span class="lg">「我念過去無量劫，　　有佛、如來大名稱，<a 
name="0587b09" id="0587b09"></a><br>　號曰威德眾王佛，　　為諸人天所供養。<a 
name="0587b10" id="0587b10"></a><br>　比丘十億具神通，　　達到辯才自在岸，<a 
name="0587b11" id="0587b11"></a><br>　住頭陀行心調伏，　　彼佛具足爾所眾。<a 
name="0587b12" id="0587b12"></a><br>　有城七億六千萬，　　其城廣長二千里，<a 
name="0587b13" id="0587b13"></a><br>　彼時世界閻浮提，　　最勝七寶之所成。<a 
name="0587b14" id="0587b14"></a><br>　其城殊妙甚奇麗，　　百園勝家而莊嚴，<a 
name="0587b15" id="0587b15"></a><br>　其園苑林如密雲，　　常有種種諸花果，<a 
name="0587b16" id="0587b16"></a><br>　所生異種諸林樹，　　菴羅、閻浮芭蕉等。<a 
name="0587b17" id="0587b17"></a><br>　迦尼、瞻波、畢落叉、　　尼拘畢&#x9262;眾鳥集，<a 
name="0587b18" id="0587b18"></a><br>　頻伽、拘翅、孔雀等，　　&#x9D5E;王舍利甚歡樂。<a 
name="0587b19" id="0587b19"></a><br>　種種異類眾鳥音，　　臻湊遊戲百園裏，<a 
name="0587b20" id="0587b20"></a><br>　如提頭賴勝鵡王、　　那羅、拘蜂、鶴鳥聲，<a 
name="0587b21" id="0587b21"></a><br>　其身種種毛羽色，　　處在蓮花出妙音。<a 
name="0587b22" id="0587b22"></a><br>　所有卵生諸異類，　　出和雅音生人樂，<a 
name="0587b23" id="0587b23"></a><br>　遊行園苑自娛樂，　　歡樂遞相命呼聲。<a 
name="0587b24" id="0587b24"></a><br>　目多婆師、輸迦花、　　波利耶多、拘羅婆，<a 
name="0587b25" id="0587b25"></a><br>　娑呵迦樹如雲布，　　&#x9262;頭、芬陀、拘牟頭，<a 
name="0587b26" id="0587b26"></a><br>　水中種種眾異花，　　莊嚴其池甚端妙。<a 
name="0587b27" id="0587b27"></a><br>　諸雜香花共嚴飾，　　時彼園林殊可樂。<a 
name="0587b28" id="0587b28"></a><br>　時閻浮提有一王，　　號堅固德為人主，<a 
name="0587b29" id="0587b29"></a><br>　彼王具足五百子，　　調柔端正學伎能。<a 
name="0587c01" id="0587c01"></a><br>　其國豐熟甚安隱，　　無有諸過常勝樂，<a 
name="0587c02" id="0587c02"></a><br>　地皆布散諸香花，　　與彼天宮無差別。<a 
name="0587c03" id="0587c03"></a><br>　牟尼法王於彼時，　　宣暢如是寂滅定，<a 
name="0587c04" id="0587c04"></a><br>　說：『諸有道猶如夢，　　無有初生及終沒，<a 
name="0587c05" id="0587c05"></a><br>　眾生、壽人不可得，　　一切諸法悉虛妄。<a 
name="0587c06" id="0587c06"></a><br>　譬如虛空電幻化，　　又如野馬、水中月，<a 
name="0587c07" id="0587c07"></a><br>　無有此世生滅法，　　亦無趣向他世者。<a 
name="0587c08" id="0587c08"></a><br>　曾所作業不失壞，　　三者黑白報不亡，<a 
name="0587c09" id="0587c09"></a><br>　無有斷常諸行等，　　不集於業不住有，<a 
name="0587c10" id="0587c10"></a><br>　非自作業還自受，　　亦非自作他人受。<a 
name="0587c11" id="0587c11"></a><br>　無有去者亦無來，　　眾生非有亦非無，<a 
name="0587c12" id="0587c12"></a><br>　無見取等惡見聚，　　亦無眾生及淨行。<a 
name="0587c13" id="0587c13"></a><br>　無生寂滅無相句，　　如來功德佛境界，<a 
name="0587c14" id="0587c14"></a><br>　是陀羅尼十力才，　　是佛、如來勝行處。<a 
name="0587c15" id="0587c15"></a><br>　純白淨法功德聚，　　智德總持力最勝，<a 
name="0587c16" id="0587c16"></a><br>　神足變現勢無邊，　　六通辯才由斯起。<a 
name="0587c17" id="0587c17"></a><br>　於其自性曾無減，　　無行之行非法行；<a 
name="0587c18" id="0587c18"></a><br>　是法界中無所去，　　是行非行真法行。<a 
name="0587c19" id="0587c19"></a><br>　非音聲性入自性，　　於趣自性無所住，<a 
name="0587c20" id="0587c20"></a><br>　無住無依自性行，　　遠塵寂滅佛境界。<a 
name="0587c21" id="0587c21"></a><br>　定行勝定最勝定，　　非行自性有所住，<a 
name="0587c22" id="0587c22"></a><br>　於有自性常隨順，　　微細難見不動句。<a 
name="0587c23" id="0587c23"></a><br>　彼常安住而不動，　　住無所住住法性，<a 
name="0587c24" id="0587c24"></a><br>　不可得說住自性，　　是行不動住於法。<a 
name="0587c25" id="0587c25"></a><br>　以音聲說非聲道，　　音聲體道是法道，<a 
name="0587c26" id="0587c26"></a><br>　無別聲聚有所在，　　如是性行是法行。<a 
name="0587c27" id="0587c27"></a><br>　所說行音非生行，　　其法體性真義行，<a 
name="0587c28" id="0587c28"></a><br>　以音聲說眾生行，　　音聲眾生行俱無。<a 
name="0587c29" id="0587c29"></a><br>　於中文字無所入，　　智慧廣大義亦然，<a 
name="0588a01" id="0588a01"></a><br>　是道佛讚而修行，　　光明法理微細行。<a 
name="0588a02" id="0588a02"></a><br>　廣離塵垢智慧藏，　　若有能住無等等，<a 
name="0588a03" id="0588a03"></a><br>　常&#x9714;勝妙法施雨，　　謂第一空真義道。<a 
name="0588a04" id="0588a04"></a><br>　遠塵清淨第一句，　　寂滅勝寂離垢染，<a 
name="0588a05" id="0588a05"></a><br>　無分別取及戲論，　　是佛所說寂滅句。<a 
name="0588a06" id="0588a06"></a><br>　非初、非中、非後住，　　非有、非無、非方所，<a 
name="0588a07" id="0588a07"></a><br>　已知如是自性行，　　是無等法佛所說。』<a 
name="0588a08" id="0588a08"></a><br>　堅固德王爾時聞，　　兩足世尊說是定，<a 
name="0588a09" id="0588a09"></a><br>　與八十億那由眾，　　歡喜信敬詣佛所。<a 
name="0588a10" id="0588a10"></a><br>　時王頂禮人中雄，　　以大信心恭敬佛，<a 
name="0588a11" id="0588a11"></a><br>　受教退住在一面，　　瞻仰敬心合指掌。<a 
name="0588a12" id="0588a12"></a><br>　佛知彼王淳淨行，　　根識自在到彼岸，<a 
name="0588a13" id="0588a13"></a><br>　世尊應其心樂欲，　　為說如是勝三昧。<a 
name="0588a14" id="0588a14"></a><br>　是王聞說第一義，　　廣發歡善聖信樂，<a 
name="0588a15" id="0588a15"></a><br>　棄捨一切四天下，　　離五欲樂而出家。<a 
name="0588a16" id="0588a16"></a><br>　彼王因是出家已，　　於佛決定深愛樂，<a 
name="0588a17" id="0588a17"></a><br>　時閻浮提一切人，　　咸皆捨欲而出家。<a 
name="0588a18" id="0588a18"></a><br>　比丘及尼樂習定，　　如來徒眾廣無量，<a 
name="0588a19" id="0588a19"></a><br>　粳糧自然從地出，　　諸天悉來而給侍，<a 
name="0588a20" id="0588a20"></a><br>　袈<span class="corr" title='[娑&gt;裟]'>裟</span>法服從樹生，　　無垢清淨甚可愛，<a 
name="0588a21" id="0588a21"></a><br>　割截縫治依量法，　　彼佛功德威力故。<a 
name="0588a22" id="0588a22"></a><br>　童子！汝當觀彼王，　　捨家出家棄天下，<a 
name="0588a23" id="0588a23"></a><br>　觀彼三界如機關，　　為求廣大菩提樂。<a 
name="0588a24" id="0588a24"></a><br>　當於來世法末時，　　不能捨彼貧賤家，<a 
name="0588a25" id="0588a25"></a><br>　杻械、枷鎖困苦者，　　於此勝法不生信。<a 
name="0588a26" id="0588a26"></a><br>　雖被枷繫杖策罰，　　罵詈、毀辱百千種，<a 
name="0588a27" id="0588a27"></a><br>　王力多迫悉能忍，　　困苦貧極不捨家。<a 
name="0588a28" id="0588a28"></a><br>　資財乏少壽短促，　　徒勞辛苦無福報，<a 
name="0588a29" id="0588a29"></a><br>　愚癡不學諸伎能，　　是人常居凡俗地；<a 
name="0588b01" id="0588b01"></a><br>　迫愶無義頑暴惡，　　貪惜自富奪人財，<a 
name="0588b02" id="0588b02"></a><br>　調戲笑弄毀善人，　　自稱已發菩提心；<a 
name="0588b03" id="0588b03"></a><br>　愛他人妻奪資產，　　慳嫉狡猾多縱逸，<a 
name="0588b04" id="0588b04"></a><br>　離悲愍心趣惡道，　　亦自稱言：『我作佛。』<a 
name="0588b05" id="0588b05"></a><br>　見他苦惱生欣悅，　　破戒暴虐懷惡心，<a 
name="0588b06" id="0588b06"></a><br>　不念恩報破壞他：　　『大德！為我說法行。』<a 
name="0588b07" id="0588b07"></a><br>　聞他說彼菩提行，　　反於其人生瞋恚，<a 
name="0588b08" id="0588b08"></a><br>　若見法師少過失，　　增長加說百千種。<a 
name="0588b09" id="0588b09"></a><br>　童子！汝今聞我說：　　於此人輩勿親近，<a 
name="0588b10" id="0588b10"></a><br>　若欲求證菩提道，　　乃至夢中莫往返。<a 
name="0588b11" id="0588b11"></a><br>　頭陀行中無量德，　　於無邊劫而演說，<a 
name="0588b12" id="0588b12"></a><br>　於如是德不安住，　　終不能得勝菩提。<a 
name="0588b13" id="0588b13"></a><br>　其心清淨恒善語，　　戒淨心柔言美妙，<a 
name="0588b14" id="0588b14"></a><br>　諸尊長所常淨心，　　不久便得是三昧；<a 
name="0588b15" id="0588b15"></a><br>　不從我慢生穢惡，　　其心清淨恒成就，<a 
name="0588b16" id="0588b16"></a><br>　棄捨憍恣及瞋怒，　　能得如是勝三昧；<a 
name="0588b17" id="0588b17"></a><br>　常念諸佛功德聚，　　皮膚金色無量德，<a 
name="0588b18" id="0588b18"></a><br>　佛身諸相自莊嚴，　　如秋夜靜眾星列，<a 
name="0588b19" id="0588b19"></a><br>　勝蓋、幢幡及帳幕、　　塗香、末香并花鬘，<a 
name="0588b20" id="0588b20"></a><br>　眾勝供養無等像，　　不久能得此三昧；<a 
name="0588b21" id="0588b21"></a><br>　栴檀沈水及末香，　　勝蘇油燈無量種，<a 
name="0588b22" id="0588b22"></a><br>　持供恒沙佛塔廟，　　不久便得是三昧；<a 
name="0588b23" id="0588b23"></a><br>　琵琶、箜篌、鼓妙音，　　簫、笛、鐃吹及鑽歎，<a 
name="0588b24" id="0588b24"></a><br>　種種美音百千萬，　　供養離惡最勝尊，<a 
name="0588b25" id="0588b25"></a><br>　造作無量佛形像，　　眾寶善巧而彫飾，<a 
name="0588b26" id="0588b26"></a><br>　姝妙端正最勝上，　　不久便得是三昧；<a 
name="0588b27" id="0588b27"></a><br>　常處林藪樂寂靜，　　棄捨聚落離著心，<a 
name="0588b28" id="0588b28"></a><br>　樂獨無二猶如劍，　　不久便得是三昧。<a 
name="0588b29" id="0588b29"></a><br>　我作法王汝為子，　　隨順學我三昧行，<a 
name="0588c01" id="0588c01"></a><br>　我昔得彼大名稱，　　其名號曰堅固王。<a 
name="0588c02" id="0588c02"></a><br>　我本供養無量佛，　　恒願護持清淨戒，<a 
name="0588c03" id="0588c03"></a><br>　於十力所起恭敬，　　為求如是勝定故；<a 
name="0588c04" id="0588c04"></a><br>　我於本昔棄妻子，　　捨頭、手、足、及眼、耳，<a 
name="0588c05" id="0588c05"></a><br>　未曾起彼下劣心，　　為求勝寂三昧故；<a 
name="0588c06" id="0588c06"></a><br>　象、馬、車步無量種，　　珍寶、宅舍一切施，<a 
name="0588c07" id="0588c07"></a><br>　其心初無有悔恨，　　為求如是勝定故；<a 
name="0588c08" id="0588c08"></a><br>　奴婢、財穀過百數，　　種種衣服及飲食，<a 
name="0588c09" id="0588c09"></a><br>　充滿一切來求者，　　為求如是勝定故；<a 
name="0588c10" id="0588c10"></a><br>　摩尼真珠、勝金、銀、　　琉璃、金剛、錢貝、玉，<a 
name="0588c11" id="0588c11"></a><br>　所有一切悉能捨，　　為求如是勝定故；<a 
name="0588c12" id="0588c12"></a><br>　我捨珍寶嚴身具，　　瓔珞臂印、師子絛、<a 
name="0588c13" id="0588c13"></a><br>　天冠、寶網過百種，　　為求如是勝定故；<a 
name="0588c14" id="0588c14"></a><br>　微妙上勝多百億，　　我時歡喜而施與，<a 
name="0588c15" id="0588c15"></a><br>　劫貝、&#x9262;咄、獨拘羅，　　為求如是勝三昧；<a 
name="0588c16" id="0588c16"></a><br>　昔見貧窮及繫閉，　　名役力求不獲苦，<a 
name="0588c17" id="0588c17"></a><br>　我於彼所能廣施，　　為求如是勝三昧；<a 
name="0588c18" id="0588c18"></a><br>　象、馬、牛、羊、白屋宇、　　園苑、車乘、寶莊嚴，<a 
name="0588c19" id="0588c19"></a><br>　我施百千貧乞者，　　為求如是勝三昧；<a 
name="0588c20" id="0588c20"></a><br>　億那由他林園苑，　　眾寶莊嚴而施與，<a 
name="0588c21" id="0588c21"></a><br>　施時歡喜起悲心，　　為求如是勝定故；<a 
name="0588c22" id="0588c22"></a><br>　王都、城邑及聚落，　　種種土地悉皆捨，<a 
name="0588c23" id="0588c23"></a><br>　施已能生增上喜，　　為求如是勝藏故；<a 
name="0588c24" id="0588c24"></a><br>　一一寶聚如須彌，　　嚴身上服亦如是，<a 
name="0588c25" id="0588c25"></a><br>　我悉施與貧乞者，　　為求如是勝定故；<a 
name="0588c26" id="0588c26"></a><br>　富足無量諸貧窮，　　歸趣我者為救護，<a 
name="0588c27" id="0588c27"></a><br>　苦惱眾生令得樂，　　為求如是勝定故。<a 
name="0588c28" id="0588c28"></a><br>　昔於大地我最富，　　見諸世間極苦惱，<a 
name="0588c29" id="0588c29"></a><br>　棄捨王位諸所有，　　悲心盡願與彼樂。<a 
name="0589a01" id="0589a01"></a><br>　童子！我昔為希事，　　無量劫中所為難，<a 
name="0589a02" id="0589a02"></a><br>　言說所陳無能盡，　　億劫我說尚難窮。<a 
name="0589a03" id="0589a03"></a><br>　我若所說眾迷惑，　　於佛所行無能信，<a 
name="0589a04" id="0589a04"></a><br>　備經無量諸苦事，　　為求如是三昧故。<a 
name="0589a05" id="0589a05"></a><br>　我今勸進汝童子，　　汝於我言生重信，<a 
name="0589a06" id="0589a06"></a><br>　善逝終無不實說，　　大悲實語佛最勝，<a 
name="0589a07" id="0589a07"></a><br>　其餘苦事百千種，　　我昔具受乾竭身。<a 
name="0589a08" id="0589a08"></a><br>　云何能得是三昧？　　若得脫人百千苦，<a 
name="0589a09" id="0589a09"></a><br>　於剎那中證此定，　　便獲真實智慧道。<a 
name="0589a10" id="0589a10"></a><br>　我時見佛那由他，　　過於十方恒沙數，<a 
name="0589a11" id="0589a11"></a><br>　獲致如意勝神足，　　能往百千諸佛剎。<a 
name="0589a12" id="0589a12"></a><br>　詣彼請問最勝尊，　　論難莊嚴百千種，<a 
name="0589a13" id="0589a13"></a><br>　時佛為我所宣說，　　酬答如向所問難。<a 
name="0589a14" id="0589a14"></a><br>　我悉能具領納受，　　乃至不忘一字句；<a 
name="0589a15" id="0589a15"></a><br>　既得聞是真實法，　　廣設無量百種難，<a 
name="0589a16" id="0589a16"></a><br>　敷演遠塵寂靜句，　　安無量眾智慧道。<a 
name="0589a17" id="0589a17"></a><br>　我住如是勝三昧，　　於無量劫學此法，<a 
name="0589a18" id="0589a18"></a><br>　昔日無量諸眾生，　　亦置無上最勝道。<a 
name="0589a19" id="0589a19"></a><br>　若人本來不見佛，　　於此勝法未曾聞，<a 
name="0589a20" id="0589a20"></a><br>　彼終不能生信樂，　　第一義空真實定；<a 
name="0589a21" id="0589a21"></a><br>　其有智人能解了，　　得於甚深真實德，<a 
name="0589a22" id="0589a22"></a><br>　聞第一義不驚怖，　　聞已生上歡喜心。<a 
name="0589a23" id="0589a23"></a><br>　彼彼能持我菩提，　　即是如來真佛子，<a 
name="0589a24" id="0589a24"></a><br>　希有猶如優曇花，　　我為多劫修苦行。<a 
name="0589a25" id="0589a25"></a><br>　彼人不畏墮惡道，　　常得遠離於八難，<a 
name="0589a26" id="0589a26"></a><br>　當見無量那由佛，　　亦能信是勝三昧。<a 
name="0589a27" id="0589a27"></a><br>　如彼彌勒獨無侶，　　於眾生所得淨智，<a 
name="0589a28" id="0589a28"></a><br>　是三昧經在彼手，　　我為授記如彌勒。<a 
name="0589a29" id="0589a29"></a><br>　是人成就念智慧，　　聞持究竟道增上，<a 
name="0589b01" id="0589b01"></a><br>　辯才樂寂無憂惱，　　是定在彼人手故；<a 
name="0589b02" id="0589b02"></a><br>　是人常得天供養，　　又為眾人所禮敬，<a 
name="0589b03" id="0589b03"></a><br>　恒為鬼神所護衛，　　以持如是三昧故；<a 
name="0589b04" id="0589b04"></a><br>　不為火、毒之所傷，　　一切刀杖莫能害，<a 
name="0589b05" id="0589b05"></a><br>　入大水中不漂溺，　　斯由持是三昧故；<a 
name="0589b06" id="0589b06"></a><br>　是人恒住山林中，　　為諸天等所給侍，<a 
name="0589b07" id="0589b07"></a><br>　夜叉無量來供養，　　受持如是三昧故；<a 
name="0589b08" id="0589b08"></a><br>　智慧廣大如巨海，　　說佛功德無障礙，<a 
name="0589b09" id="0589b09"></a><br>　演暢諸佛真實德，　　以持如是勝定故；<a 
name="0589b10" id="0589b10"></a><br>　是人所聞無窮盡，　　猶如虛空無有邊，<a 
name="0589b11" id="0589b11"></a><br>　執智慧炬除闇冥，　　是人持是三昧故；<a 
name="0589b12" id="0589b12"></a><br>　柔軟美妙應義語，　　處眾演說智者愛，<a 
name="0589b13" id="0589b13"></a><br>　說如泉河澍無竭，　　以持如是三昧故；<a 
name="0589b14" id="0589b14"></a><br>　猶如醫王施良藥，　　又與眾生作歸舍，<a 
name="0589b15" id="0589b15"></a><br>　能為世間作光明，　　以持如是三昧故；<a 
name="0589b16" id="0589b16"></a><br>　是人不為愛欲心，　　樂於寂滅得禪樂，<a 
name="0589b17" id="0589b17"></a><br>　說於寂靜美妙言，　　以持如是三昧故；<a 
name="0589b18" id="0589b18"></a><br>　是人離相意不染，　　於一切相悉簡擇，<a 
name="0589b19" id="0589b19"></a><br>　心常寂靜而經行，　　以持如是三昧故；<a 
name="0589b20" id="0589b20"></a><br>　彼得無垢離垢眼，　　能見無量諸如來，<a 
name="0589b21" id="0589b21"></a><br>　得丈夫眼廣無邊，　　由持如是三昧故；<a 
name="0589b22" id="0589b22"></a><br>　孔雀美音應寂靜，　　迦陵頻伽悅意聲，<a 
name="0589b23" id="0589b23"></a><br>　合和諸樂出妙響，　　由持如是三昧故；<a 
name="0589b24" id="0589b24"></a><br>　成就雷霆聲遠震，　　眾鵝鍾鼓美妙音，<a 
name="0589b25" id="0589b25"></a><br>　美合百種勝伎樂，　　以持如是三昧故；<a 
name="0589b26" id="0589b26"></a><br>　無量無數僧祇劫，　　成就如是和雅音，<a 
name="0589b27" id="0589b27"></a><br>　所說語言如甘露，　　斯由持是勝三昧；<a 
name="0589b28" id="0589b28"></a><br>　餚饌飲食不貪嗜，　　於衣&#x9262;中不生著，<a 
name="0589b29" id="0589b29"></a><br>　少欲知足善調柔，　　由持如是三昧故；<a 
name="0589c01" id="0589c01"></a><br>　能於自身不高舉，　　於他人所不輕毀，<a 
name="0589c02" id="0589c02"></a><br>　心常柔軟樂禪定，　　由持如是三昧故；<a 
name="0589c03" id="0589c03"></a><br>　常自觀察己所行，　　不見他人所闕失，<a 
name="0589c04" id="0589c04"></a><br>　與眾和顏無違諍，　　由持如是三昧故；<a 
name="0589c05" id="0589c05"></a><br>　悲心恩潤清淨慧，　　離邪正直無諂曲，<a 
name="0589c06" id="0589c06"></a><br>　意恒柔軟樂解脫，　　由持如是三昧故；<a 
name="0589c07" id="0589c07"></a><br>　心常樂行布施行，　　慳&#x608B;之結不能染，<a 
name="0589c08" id="0589c08"></a><br>　不為境界所攝錄，　　以持如是三昧故；<a 
name="0589c09" id="0589c09"></a><br>　端正殊特人喜樂，　　其身皮膚真金色，<a 
name="0589c10" id="0589c10"></a><br>　三十二相以莊嚴，　　以持如是三昧故；<a 
name="0589c11" id="0589c11"></a><br>　色相功德悉端妙，　　多人愛敬恒守護，<a 
name="0589c12" id="0589c12"></a><br>　男、女、大、小觀無厭，　　以持如是三昧故；<a 
name="0589c13" id="0589c13"></a><br>　諸天、龍、神、夜叉眾，　　於是人所悉歡喜，<a 
name="0589c14" id="0589c14"></a><br>　往詣家家皆讚歎，　　以持如是三昧故；<a 
name="0589c15" id="0589c15"></a><br>　梵王、帝釋、自在天，　　并餘一切來供養，<a 
name="0589c16" id="0589c16"></a><br>　其心都無起我慢，　　以持如是三昧故；<a 
name="0589c17" id="0589c17"></a><br>　彼離一切諸嶮徑，　　無有障難惡道畏，<a 
name="0589c18" id="0589c18"></a><br>　解脫一切恐怖事，　　由持如是三昧故；<a 
name="0589c19" id="0589c19"></a><br>　能聞佛說微妙法，　　無復一切諸疑惑，<a 
name="0589c20" id="0589c20"></a><br>　隨順趣入甚深法，　　以持如是三昧故；<a 
name="0589c21" id="0589c21"></a><br>　若聞賢聖微細法，　　悉能解了得究竟，<a 
name="0589c22" id="0589c22"></a><br>　由於過去因緣力，　　以持如是三昧故；<a 
name="0589c23" id="0589c23"></a><br>　如來說於如是言，　　善得利養心不舉，<a 
name="0589c24" id="0589c24"></a><br>　以是因緣得總持，　　斯由得是三昧故；<a 
name="0589c25" id="0589c25"></a><br>　是人臨欲命終時，　　悲慧雄猛彌陀佛，<a 
name="0589c26" id="0589c26"></a><br>　是佛為現住其前，　　以持如是三昧故；<a 
name="0589c27" id="0589c27"></a><br>　得見十力稱所求，　　及諸聲聞住其前，<a 
name="0589c28" id="0589c28"></a><br>　決定生彼安樂國，　　以持如是三昧故。<a 
name="0589c29" id="0589c29"></a><br>　假令一切眾生類，　　一時成佛盡有邊，<a 
name="0590a01" id="0590a01"></a><br>　其中一人咸供養，　　復過恒河沙數劫，<a 
name="0590a02" id="0590a02"></a><br>　若於後世末代時，　　得聞是定無諂人，<a 
name="0590a03" id="0590a03"></a><br>　能於是定起隨喜，　　過前功德非分數。<a 
name="0590a04" id="0590a04"></a><br>　童子！當知寂滅道，　　是第一義空三昧，<a 
name="0590a05" id="0590a05"></a><br>　若書、讀誦、受持者，　　是人名為持法藏。</span></p><a 
name="0590a06" id="0590a06"></a><p style="text-indent: 0em; margin-left: 0em"><span class="linehead"></span>「童子！以是義故，菩薩摩訶薩若欲知一切眾<a 
name="0590a07" id="0590a07"></a>生言音，及知一切眾生諸根差別、前後不同<a 
name="0590a08" id="0590a08"></a>而應說法，童子！彼人於此三昧應當受持、讀<a 
name="0590a09" id="0590a09"></a>誦、廣為人說。又，為攝一切眾生故，應當修習<a 
name="0590a10" id="0590a10"></a>方便相應。」</p><p style="text-indent: 0em; margin-left: 0em"><span class="linehead"></span>爾時，世尊即說偈言：</p><a 
name="0590a11" id="0590a11"></a><p><span class="lg">「若人曾見無量佛，　　亦曾諮問是三昧，<a 
name="0590a12" id="0590a12"></a><br>　是勝智人持此定，　　住第一善而不動；<a 
name="0590a13" id="0590a13"></a><br>　得於人天上妙樂，　　常得他人勝供養，<a 
name="0590a14" id="0590a14"></a><br>　又得禪定涅槃樂，　　是不放逸持定故；<a 
name="0590a15" id="0590a15"></a><br>　聞他讚已不生欣，　　若被罵辱亦無恚，<a 
name="0590a16" id="0590a16"></a><br>　八法不動猶如山，　　樂求解脫持定故；<a 
name="0590a17" id="0590a17"></a><br>　口初不說無義語，　　離瞋、傲慢及諍論，<a 
name="0590a18" id="0590a18"></a><br>　忍辱調伏心歡喜，　　由不放逸持定故；<a 
name="0590a19" id="0590a19"></a><br>　其言柔軟諦審實，　　舒顏和悅先慰問，<a 
name="0590a20" id="0590a20"></a><br>　見諸眾生常含笑，　　以持勝淨三昧故；<a 
name="0590a21" id="0590a21"></a><br>　心常調伏不惱他，　　善攝五根持戒淨，<a 
name="0590a22" id="0590a22"></a><br>　住實少言利可愛，　　以持淨勝三昧故；<a 
name="0590a23" id="0590a23"></a><br>　常捨廣施無&#x608B;心，　　飢渴眾生令飽滿，<a 
name="0590a24" id="0590a24"></a><br>　自食不欣施他喜，　　善業人持直定故；<a 
name="0590a25" id="0590a25"></a><br>　為多百千諸天愛，　　夜叉、修羅、龍恭敬，<a 
name="0590a26" id="0590a26"></a><br>　獨處林中恒守護，　　勇猛持是勝定故；<a 
name="0590a27" id="0590a27"></a><br>　樂在寂靜離音聲，　　龍、阿修羅恒親覲，<a 
name="0590a28" id="0590a28"></a><br>　一切無能怖畏者，　　以不放逸持定故；<a 
name="0590a29" id="0590a29"></a><br>　其聲猶如梵天音，　　又如眾鵝可樂聲，<a 
name="0590b01" id="0590b01"></a><br>　亦如五百美妙音，　　名聞遍彰諸世間。<a 
name="0590b02" id="0590b02"></a><br>　大地所有諸微塵，　　功德過於彼塵數，<a 
name="0590b03" id="0590b03"></a><br>　利益眾生功德藏，　　以修如是寂定故。</span></p><a 
name="0590b04" id="0590b04"></a><p style="text-indent: 0em; margin-left: 0em"><span class="linehead"></span>「童子！菩薩摩訶薩心生樂欲：『我於一切法自<a 
name="0590b05" id="0590b05"></a>性云何得知？』童子！菩薩摩訶薩於此三昧應<a 
name="0590b06" id="0590b06"></a>當受持、讀誦、為他廣說、修習方便相應，為攝<a 
name="0590b07" id="0590b07"></a>一切眾生故。」</p><p style="text-indent: 0em; margin-left: 0em"><span class="linehead"></span>爾時，世尊即說偈言：</p><a 
name="0590b08" id="0590b08"></a><p><span class="lg">「智者無恚愛，　　又不起愚癡，<a 
name="0590b09" id="0590b09"></a><br>　煩惱悉微薄，　　知勝寂法故。<a 
name="0590b10" id="0590b10"></a><br>　佛戒不缺犯，　　女色無縱逸，<a 
name="0590b11" id="0590b11"></a><br>　堅心求是定，　　知法離塵垢。<a 
name="0590b12" id="0590b12"></a><br>　智慧及神足，　　覲佛詣多剎，<a 
name="0590b13" id="0590b13"></a><br>　總持到彼岸，　　以知寂定故。<a 
name="0590b14" id="0590b14"></a><br>　速成兩足尊，　　為寂治煩惱，<a 
name="0590b15" id="0590b15"></a><br>　善拔惡毒箭，　　說無垢寂句。<a 
name="0590b16" id="0590b16"></a><br>　若人為良醫，　　善知病起由，<a 
name="0590b17" id="0590b17"></a><br>　學此智決定，　　解脫眾生害。<a 
name="0590b18" id="0590b18"></a><br>　學理得自在，　　無著堪供養，<a 
name="0590b19" id="0590b19"></a><br>　安眾無悕望，　　解知淨法故。<a 
name="0590b20" id="0590b20"></a><br>　人師子忍辱，　　打罵無瞋恚，<a 
name="0590b21" id="0590b21"></a><br>　屠割亦不惱，　　能知陰空故。<a 
name="0590b22" id="0590b22"></a><br>　忍力如須彌，　　都無計忍想，<a 
name="0590b23" id="0590b23"></a><br>　乃至佛不存，　　知有常空故。<a 
name="0590b24" id="0590b24"></a><br>　三界無量想，　　三世悉了知，<a 
name="0590b25" id="0590b25"></a><br>　能顯理無量，　　無畏學法故。<a 
name="0590b26" id="0590b26"></a><br>　於事不取想，　　愛、憎悉不取，<a 
name="0590b27" id="0590b27"></a><br>　知法常空寂，　　得勝寂滅故。<a 
name="0590b28" id="0590b28"></a><br>　若說此勝定，　　不久見菩提，<a 
name="0590b29" id="0590b29"></a><br>　聖境善了達，　　施是獲多報。<a 
name="0590c01" id="0590c01"></a><br>　說億修多羅，　　所演無滯礙，<a 
name="0590c02" id="0590c02"></a><br>　辯才不斷絕，　　知法廣大故。<a 
name="0590c03" id="0590c03"></a><br>　若人不思劫，　　定慧猶如雲，<a 
name="0590c04" id="0590c04"></a><br>　說法無窮盡，　　知此寂定故。<a 
name="0590c05" id="0590c05"></a><br>　辯才不思議，　　求道必能得，<a 
name="0590c06" id="0590c06"></a><br>　說無邊億經，　　知法相名遍。<a 
name="0590c07" id="0590c07"></a><br>　佛說無上法，　　聞持令充滿，<a 
name="0590c08" id="0590c08"></a><br>　於中無疑惑，　　知法悉非有。<a 
name="0590c09" id="0590c09"></a><br>　愛語常行施，　　善捨拯貧樂，<a 
name="0590c10" id="0590c10"></a><br>　資生恣充足，　　悲愍世間故。<a 
name="0590c11" id="0590c11"></a><br>　當作閻浮王，　　愍眾無瞋怒，<a 
name="0590c12" id="0590c12"></a><br>　眾人起慈敬，　　以知空法故；<a 
name="0590c13" id="0590c13"></a><br>　端正妻、男、女，　　王位、身皆捨，<a 
name="0590c14" id="0590c14"></a><br>　決定無&#x608B;悔，　　以知空寂故；<a 
name="0590c15" id="0590c15"></a><br>　若人割支節，　　夢寤都無瞋，<a 
name="0590c16" id="0590c16"></a><br>　曾供無量佛，　　以持空法故；<a 
name="0590c17" id="0590c17"></a><br>　供養牟尼日，　　三世無疲倦，<a 
name="0590c18" id="0590c18"></a><br>　大信心不動，　　是知空法故；<a 
name="0590c19" id="0590c19"></a><br>　善持佛法藏，　　住勝陀羅尼，<a 
name="0590c20" id="0590c20"></a><br>　不久得成佛，　　以持勝經故。<a 
name="0590c21" id="0590c21"></a><br>　世世不聾、盲，　　曠劫具諸根，<a 
name="0590c22" id="0590c22"></a><br>　八難常遠離，　　係心說此經。<a 
name="0590c23" id="0590c23"></a><br>　為福離惡道，　　端正相莊嚴，<a 
name="0590c24" id="0590c24"></a><br>　心淨住神通，　　以斯佛現前。<a 
name="0590c25" id="0590c25"></a><br>　種種應化身，　　諸剎度眾生，<a 
name="0590c26" id="0590c26"></a><br>　若得見彼者，　　菩提意決定。<a 
name="0590c27" id="0590c27"></a><br>　智念無憂者，　　精進勢力起，<a 
name="0590c28" id="0590c28"></a><br>　勝法中究竟，　　末世持經故。<a 
name="0590c29" id="0590c29"></a><br>　身出千億光，　　其光蔽日月，<a 
name="0591a01" id="0591a01"></a><br>　若修習空定，　　不久人中勝。<a 
name="0591a02" id="0591a02"></a><br>　我求寂境界，　　千億僧祇劫，<a 
name="0591a03" id="0591a03"></a><br>　不捨勤精進，　　為然燈授記。<a 
name="0591a04" id="0591a04"></a><br>　智應行是經，　　說勝諸佛法，<a 
name="0591a05" id="0591a05"></a><br>　外道愚癡失，　　命終地獄煮。<a 
name="0591a06" id="0591a06"></a><br>　受苦最尤劇，　　那由劫乃盡，<a 
name="0591a07" id="0591a07"></a><br>　多劫畢罪已，　　得為甘露因。<a 
name="0591a08" id="0591a08"></a><br>　末代可怖時，　　近於無上道，<a 
name="0591a09" id="0591a09"></a><br>　護持我法藏，　　記彼持是經。</span></p><a 
name="0591a10" id="0591a10"></a><p><span class="juanname">月燈三昧經卷第六</span></p>
<hr>【經文資訊】大正藏第 15 冊 No. 0639 月燈三昧經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安、廖予慈大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexad59.html?index=T15n0639" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T15n0639_006 by HTTrack Website Copier/3.x [XR&CO'2014], Tue, 07 Jun 2016 06:47:46 GMT -->
</html>
