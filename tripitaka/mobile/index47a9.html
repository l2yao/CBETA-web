<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J25nB175_001 by HTTrack Website Copier/3.x [XR&CO'2014], Tue, 07 Jun 2016 07:10:25 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1194076721&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ25nB175&amp;utmp=%2Fmobile%2Findex.php%3Findex%3DJ25nB175_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第25冊<br/>No.B175 大溈五峰學禪師語錄 (1卷)<br/>【明 如學說　清 智海重刻　周堪賡序　有行實　明 陶汝鼐塔銘】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J25">
<div class="root" id="B175" sutra_name="大溈五峰學禪師語錄" sutra_juan="[卷1]">　
<a 
name="0753a01" id="0753a01"></a><p style="margin-left: 2em"><span class="headname">五峰禪師語錄敘</span></p><a 
name="0753a02" id="0753a02"></a><p style="text-indent: 0em; margin-left: 0em"><span class="linehead"></span><img src="../cb_tripitaka_web/figures/J/J25p0753_01.gif" alt="J25p0753_01.gif"/></p><a 
name="0753a03" id="0753a03"></a><a 
name="0753a04" id="0753a04"></a><a 
name="0753a05" id="0753a05"></a><a 
name="0753a06" id="0753a06"></a><a 
name="0753a07" id="0753a07"></a><a 
name="0753a08" id="0753a08"></a><a 
name="0753a09" id="0753a09"></a><a 
name="0753a10" id="0753a10"></a><a 
name="0753a11" id="0753a11"></a><a 
name="0753a12" id="0753a12"></a><a 
name="0753a13" id="0753a13"></a><a 
name="0753a14" id="0753a14"></a><a 
name="0753a15" id="0753a15"></a><a 
name="0753b01" id="0753b01"></a><p style="text-indent: 0em; margin-left: 0em"><span class="linehead"></span><img src="../cb_tripitaka_web/figures/J/J25p0753_02.gif" alt="J25p0753_02.gif"/></p><a 
name="0753b02" id="0753b02"></a><a 
name="0753b03" id="0753b03"></a><a 
name="0753b04" id="0753b04"></a><a 
name="0753b05" id="0753b05"></a><a 
name="0753b06" id="0753b06"></a><a 
name="0753b07" id="0753b07"></a><a 
name="0753b08" id="0753b08"></a><a 
name="0753b09" id="0753b09"></a><a 
name="0753b10" id="0753b10"></a><a 
name="0753b11" id="0753b11"></a><a 
name="0753b12" id="0753b12"></a><a 
name="0753b13" id="0753b13"></a><a 
name="0753b14" id="0753b14"></a><a 
name="0753b15" id="0753b15"></a><a 
name="0753c01" id="0753c01"></a><p style="text-indent: 0em; margin-left: 0em"><span class="linehead"></span><img src="../cb_tripitaka_web/figures/J/J25p0753_03.gif" alt="J25p0753_03.gif"/></p><a 
name="0753c02" id="0753c02"></a><a 
name="0753c03" id="0753c03"></a><a 
name="0753c04" id="0753c04"></a><a 
name="0753c05" id="0753c05"></a><a 
name="0753c06" id="0753c06"></a><a 
name="0753c07" id="0753c07"></a><a 
name="0753c08" id="0753c08"></a><a 
name="0753c09" id="0753c09"></a><a 
name="0753c10" id="0753c10"></a><a 
name="0753c11" id="0753c11"></a><a 
name="0753c12" id="0753c12"></a><a 
name="0753c13" id="0753c13"></a><a 
name="0753c14" id="0753c14"></a><a 
name="0753c15" id="0753c15"></a><a 
name="0754a01" id="0754a01"></a><p><span class="juanname">大溈五峰學禪師語錄</span></p><a 
name="0754a02" id="0754a02"></a><p style="margin-left: 4em"><span class="byline">大溈密印寺住持孫智海重刻</span></p><a 
name="0754a03" id="0754a03"></a><p style="text-indent: 0em; margin-left: 0em"><span class="linehead"></span>僧問如何是關中境師云案上凝塵三尺厚庭中芳<a 
name="0754a04" id="0754a04"></a>艸幾生花如何是境中人師云相逢不遇真師子閒<a 
name="0754a05" id="0754a05"></a>我憨憨枕石頭如何是人中意師便打。</p><a 
name="0754a06" id="0754a06"></a><p style="text-indent: 0em; margin-left: 0em"><span class="linehead"></span>徐喬谷居士問俱胝豎指意旨如何師云火宅蓮池<a 
name="0754a07" id="0754a07"></a>少頃又問臨濟既於大愚言下發明大事為甚麼大<a 
name="0754a08" id="0754a08"></a>愚又道汝師黃檗非干我事師云冤有頭債有主士<a 
name="0754a09" id="0754a09"></a>云因甚卻在大愚處發明師云瓜熟蒂落。</p><a 
name="0754a10" id="0754a10"></a><p style="text-indent: 0em; margin-left: 0em"><span class="linehead"></span>僧明我問三祖云至道無難惟嫌揀擇意旨如何語<a 
name="0754a11" id="0754a11"></a>未絕師劈脊便打我擬議師云要會便會用擬作麼<a 
name="0754a12" id="0754a12"></a>遂以杖當喉直觸我忍痛失聲師云是什麼我當下<a 
name="0754a13" id="0754a13"></a>釋然遽歎曰奇哉奇哉師云汝見箇甚麼我便高聲<a 
name="0754a14" id="0754a14"></a>說偈云攔喉直觸欲語無口三月湖南紅桃綠柳師<a 
name="0754a15" id="0754a15"></a>肯之。</p><a 
name="0754a16" id="0754a16"></a><p style="text-indent: 0em; margin-left: 0em"><span class="linehead"></span>僧問如何是烏龍潭中一滴水師云虛涵萬象僧擬<a 
name="0754a17" id="0754a17"></a>議師以杖趁曰不宿死屍僧無語。</p><a 
name="0754a18" id="0754a18"></a><p style="text-indent: 0em; margin-left: 0em"><span class="linehead"></span>僧問如何是汾陽三種師子師云汝是野干僧無語<a 
name="0754a19" id="0754a19"></a>一僧背手舉首至關內熟視師云某甲未出戶庭曾<a 
name="0754a20" id="0754a20"></a>有一問與師師隨聲摛住云速道僧擬語師托開云<a 
name="0754a21" id="0754a21"></a>看飯奴。</p><a 
name="0754a22" id="0754a22"></a><p style="text-indent: 0em; margin-left: 0em"><span class="linehead"></span>僧問如何是清淨法身師云泥豬癩狗又問如何是<a 
name="0754a23" id="0754a23"></a>世出世間第一件事師便打。</p><a 
name="0754a24" id="0754a24"></a><p style="text-indent: 0em; margin-left: 0em"><span class="linehead"></span>僧問己事不明乞師開示師云乞我開示便不是己<a 
name="0754a25" id="0754a25"></a>事進云不會師云今日是幾時僧云初二師云又道<a 
name="0754a26" id="0754a26"></a>不會僧罔措師打出。</p><a 
name="0754a27" id="0754a27"></a><p style="text-indent: 0em; margin-left: 0em"><span class="linehead"></span>僧問未開口前為甚麼便棒便喝師云兔子無角進<a 
name="0754a28" id="0754a28"></a>云意旨如何師便打進云學人<span class="corr" title='[己&gt;已]'>已</span>開口為甚麼亦打<a 
name="0754a29" id="0754a29"></a>師又打。</p><a 
name="0754a30" id="0754a30"></a><p style="text-indent: 0em; margin-left: 0em"><span class="linehead"></span>僧問如何是佛師云你是頭驢進云意旨如何師拈<a 
name="0754b01" id="0754b01"></a>起筆云者是湖州來底。</p><a 
name="0754b02" id="0754b02"></a><p style="text-indent: 0em; margin-left: 0em"><span class="linehead"></span>僧問釋迦出世端為何事師云貧兒思舊債僧禮拜<a 
name="0754b03" id="0754b03"></a>師云何不再申一問僧拂坐具便出師云者癡漢又<a 
name="0754b04" id="0754b04"></a>恁麼去。</p><a 
name="0754b05" id="0754b05"></a><p style="text-indent: 0em; margin-left: 0em"><span class="linehead"></span>僧問萬法歸一一歸何處師云西江米到上新河僧<a 
name="0754b06" id="0754b06"></a>禮拜起云會師意也師云我者裏意尚無汝作麼生<a 
name="0754b07" id="0754b07"></a>會僧擬議師便推倒。</p><a 
name="0754b08" id="0754b08"></a><p style="text-indent: 0em; margin-left: 0em"><span class="linehead"></span>居士問大師在關中作甚麼師云竹床高臥待雲來<a 
name="0754b09" id="0754b09"></a>士云豈不閒殺人也師云五枚白鼠五更鳴。</p><a 
name="0754b10" id="0754b10"></a><p style="text-indent: 0em; margin-left: 0em"><span class="linehead"></span>師問僧那裏來僧云報恩師云寶塔幾高僧云不記<a 
name="0754b11" id="0754b11"></a>得師云汝不從報恩來。</p><a 
name="0754b12" id="0754b12"></a><p style="text-indent: 0em; margin-left: 0em"><span class="linehead"></span>僧問臨濟無位真人話作麼生聲未絕師便擒住云<a 
name="0754b13" id="0754b13"></a>速道速道僧擬議師與一掌云會取去。</p><a 
name="0754b14" id="0754b14"></a><p style="text-indent: 0em; margin-left: 0em"><span class="linehead"></span>僧問如何是黃檗為臨濟處師劈面便掌進云今日<a 
name="0754b15" id="0754b15"></a>始知吾師毒手師云汝見甚麼道理便與麼道進云<a 
name="0754b16" id="0754b16"></a>秋到梧葉落師搊住云秋到梧葉落與黃檗為臨濟<a 
name="0754b17" id="0754b17"></a>處有甚交涉僧打師一拳師云你看者漢亂做僧擬<a 
name="0754b18" id="0754b18"></a>議師便喝。</p><a 
name="0754b19" id="0754b19"></a><p style="text-indent: 0em; margin-left: 0em"><span class="linehead"></span>師方開關門見僧來便喝僧亦喝師便打僧又喝師<a 
name="0754b20" id="0754b20"></a>云亂喝僧擬議師復打僧無語師云落魂鬼子。</p><a 
name="0754b21" id="0754b21"></a><p style="text-indent: 0em; margin-left: 0em"><span class="linehead"></span>居士問一息不來向甚麼處安身立命師云前是松<a 
name="0754b22" id="0754b22"></a>柴後是栗炭。</p><a 
name="0754b23" id="0754b23"></a><p style="text-indent: 0em; margin-left: 0em"><span class="linehead"></span>僧參師敲門一下僧將開口師閉卻關門。</p><a 
name="0754b24" id="0754b24"></a><p style="text-indent: 0em; margin-left: 0em"><span class="linehead"></span>劉錫玄居士參以即中堂問荅呈師纔禮拜起師云<a 
name="0754b25" id="0754b25"></a>問甚麼荅甚麼士方思惟師云莫向鬼窟裏作活計<a 
name="0754b26" id="0754b26"></a>士無語茶次師復拈云中作麼生即士擬開口師搖<a 
name="0754b27" id="0754b27"></a>手云不即不即士點首云大師甚是直截但弟子業<a 
name="0754b28" id="0754b28"></a>緣深厚不能當下理會師云且坐喫茶士臨別問洞<a 
name="0754b29" id="0754b29"></a>山道一大藏教秖是箇之字意旨如何師云金色蝦<a 
name="0754b30" id="0754b30"></a>蟆鳴古井。</p><a 
name="0754c01" id="0754c01"></a><p style="text-indent: 0em; margin-left: 0em"><span class="linehead"></span>僧問仰山撲破鏡子意旨如何師云雪獅對上立。</p><a 
name="0754c02" id="0754c02"></a><p style="text-indent: 0em; margin-left: 0em"><span class="linehead"></span>僧問如何是祖師西來意師云七月東瓜艸上橫僧<a 
name="0754c03" id="0754c03"></a>擬議師便喝。</p><a 
name="0754c04" id="0754c04"></a><p style="text-indent: 0em; margin-left: 0em"><span class="linehead"></span>師問知客那裏來客出袖中扇云買扇來師接扇云<a 
name="0754c05" id="0754c05"></a>者柄多少錢那柄多少錢客擬開口師以扇劈口打<a 
name="0754c06" id="0754c06"></a>云自己底也不識問侍者云你作麼生者奪師扇自<a 
name="0754c07" id="0754c07"></a>扇云今日更加天熱師微笑。</p><a 
name="0754c08" id="0754c08"></a><p style="text-indent: 0em; margin-left: 0em"><span class="linehead"></span>庫司問如何是佛師云庫房裏底司禮拜出少間復<a 
name="0754c09" id="0754c09"></a>至問庫房中那一樣師以手急索云有幾樣麼司云<a 
name="0754c10" id="0754c10"></a>俱有師復以手抹兩眉云還有者箇麼司罔措師拽<a 
name="0754c11" id="0754c11"></a>杖趁云可憐生。</p><a 
name="0754c12" id="0754c12"></a><p style="text-indent: 0em; margin-left: 0em"><span class="linehead"></span>一日問侍者云如何是祖師西來意者云山花開似<a 
name="0754c13" id="0754c13"></a>錦澗水湛如藍師云那裏學者虛頭來者云和尚莫<a 
name="0754c14" id="0754c14"></a>壓良為賤便出。</p><a 
name="0754c15" id="0754c15"></a><p style="text-indent: 0em; margin-left: 0em"><span class="linehead"></span>侍者病目一日奉茶次師云汝見空中鳥飛麼者抬<a 
name="0754c16" id="0754c16"></a>頭師以茶驀面潑者禮拜云謝和尚慈悲師云未夢<a 
name="0754c17" id="0754c17"></a>見在者無語。</p><a 
name="0754c18" id="0754c18"></a><p style="text-indent: 0em; margin-left: 0em"><span class="linehead"></span>玄侍者一日辭行師舉起琥珀念珠云道得即與汝<a 
name="0754c19" id="0754c19"></a>去道不得且住此過冬者便打師一坐具師云果然<a 
name="0754c20" id="0754c20"></a>不知落處者云木人從不戀花枝師云猶成滯澀者<a 
name="0754c21" id="0754c21"></a>云掌握吹毛劍隨處斬癡頑師云或有人駕汝頭上<a 
name="0754c22" id="0754c22"></a>行時如何者云某甲不是把鋤人師云炤顧鼻頭者<a 
name="0754c23" id="0754c23"></a>云和尚缺了幾許師遂以念珠挂侍者頸云住得許<a 
name="0754c24" id="0754c24"></a>久日子一些交涉也無者云賴是和尚看破師打云<a 
name="0754c25" id="0754c25"></a>識甚好惡者便禮拜出師復召云長老者徑行不顧<a 
name="0754c26" id="0754c26"></a>師復顧寶月侍者云你道此子向後落在誰家絆馬<a 
name="0754c27" id="0754c27"></a>索裏月擬酬對師以竹篦打云且去送客來與汝商<a 
name="0754c28" id="0754c28"></a>量。</p><a 
name="0754c29" id="0754c29"></a><p style="text-indent: 0em; margin-left: 0em"><span class="linehead"></span>僧問經中道佛身充滿於法界和尚即今在甚麼處<a 
name="0754c30" id="0754c30"></a>師便打僧云打即任打要且無安身處師又打僧作<a 
name="0755a01" id="0755a01"></a>女人揖師云猶是亂做未夢見棒頭意在僧以袖拂<a 
name="0755a02" id="0755a02"></a>師面師云不謂闍黎無出路只是闍黎太有禪僧無<a 
name="0755a03" id="0755a03"></a>語。</p><a 
name="0755a04" id="0755a04"></a><p style="text-indent: 0em; margin-left: 0em"><span class="linehead"></span>淑之參師作搏物勢之便禮拜師復翹兩手之打一<a 
name="0755a05" id="0755a05"></a>圜相師於中點一點之擬議師云念子遠來且放汝<a 
name="0755a06" id="0755a06"></a>三十棒。</p><a 
name="0755a07" id="0755a07"></a><p style="text-indent: 0em; margin-left: 0em"><span class="linehead"></span>師問淑之臨濟三頓棒意旨如何之云龜毛拂子兩<a 
name="0755a08" id="0755a08"></a>頭搖師云因甚手長衫袖短之應對稍遲師厲聲云<a 
name="0755a09" id="0755a09"></a>耳目之學終立門外若徹自心名為到家故行腳衲<a 
name="0755a10" id="0755a10"></a>子須是真參實悟始不被境緣擾動六道輪迴閻羅<a 
name="0755a11" id="0755a11"></a>老子豈懼伶牙俐齒舌覆三千哉之拱然拜退。</p><a 
name="0755a12" id="0755a12"></a><p style="text-indent: 0em; margin-left: 0em"><span class="linehead"></span>師問僧你還見露柱麼僧便喝師曰被汝一喝卻分<a 
name="0755a13" id="0755a13"></a>疏不下僧又喝師云昨日有僧也與麼喝三十棒一<a 
name="0755a14" id="0755a14"></a>棒也不饒僧復喝師便打僧禮拜師云昔汾陽昭道<a 
name="0755a15" id="0755a15"></a>鵝王飛鳥去馬頭嶺上住天高蓋不得大家總上路<a 
name="0755a16" id="0755a16"></a>作麼生會僧云和尚萬福師冷笑不荅。</p><a 
name="0755a17" id="0755a17"></a><p style="text-indent: 0em; margin-left: 0em"><span class="linehead"></span>僧以三峰語錄呈師師閱其發明臨濟宗旨話蹙然<a 
name="0755a18" id="0755a18"></a>曰漢兄用如許精神作麼關主者裏即不然侍者曰<a 
name="0755a19" id="0755a19"></a>和尚如何師曰設有人問我高姓尊名我便向道姓<a 
name="0755a20" id="0755a20"></a>甚名誰不問我一字也無昔時尊宿代佛利生如洪<a 
name="0755a21" id="0755a21"></a>鐘巨鼓不考不聲縱垂一言半句亦因病設藥所謂<a 
name="0755a22" id="0755a22"></a>病退藥除豈返執藥以成病耶傳佛心印而以實法<a 
name="0755a23" id="0755a23"></a>累人不但瞎卻人眼亦乃水也難消時方士雄居士<a 
name="0755a24" id="0755a24"></a>在座起作禮曰大師此言誠為萬世龜鑑師休去。</p><a 
name="0755a25" id="0755a25"></a><p style="text-indent: 0em; margin-left: 0em"><span class="linehead"></span>僧問桶底脫落時如何師云通天徹地僧擬議師云<a 
name="0755a26" id="0755a26"></a>掠虛漢。</p><a 
name="0755a27" id="0755a27"></a><p style="text-indent: 0em; margin-left: 0em"><span class="linehead"></span>劉錫玄居士問大師在金粟得何法師云龜毛繩繫<a 
name="0755a28" id="0755a28"></a>雙兔角士云可借觀得麼師震聲一喝士云真宗匠<a 
name="0755a29" id="0755a29"></a>也師云今日被居士勘破士呵呵大笑。</p><a 
name="0755a30" id="0755a30"></a><p style="text-indent: 0em; margin-left: 0em"><span class="linehead"></span>僧問如何是拈花實旨師云棺材裏髑髏進云再乞<a 
name="0755b01" id="0755b01"></a>指示師便打。</p><a 
name="0755b02" id="0755b02"></a><p style="text-indent: 0em; margin-left: 0em"><span class="linehead"></span>僧問文殊起佛見法見聲未絕師云闍黎當受山僧<a 
name="0755b03" id="0755b03"></a>頂禮僧擬開口師以手掩卻。</p><a 
name="0755b04" id="0755b04"></a><p style="text-indent: 0em; margin-left: 0em"><span class="linehead"></span>總持道人問如何是徑截法門師云訶佛罵祖去持<a 
name="0755b05" id="0755b05"></a>良久云向後如何得妥貼師云有佛處不得住無佛<a 
name="0755b06" id="0755b06"></a>處急走過。</p><a 
name="0755b07" id="0755b07"></a><p style="text-indent: 0em; margin-left: 0em"><span class="linehead"></span>僧問如何是衲僧眼師云瞞上座一點不得僧擬議<a 
name="0755b08" id="0755b08"></a>師云元來不是屋裏人。</p><a 
name="0755b09" id="0755b09"></a><p style="text-indent: 0em; margin-left: 0em"><span class="linehead"></span>亦幻問如何是曹谿水師云不住獰龍幻擬禮拜師<a 
name="0755b10" id="0755b10"></a>便打幻不肯師又打云一任舉似諸方。</p><a 
name="0755b11" id="0755b11"></a><p style="text-indent: 0em; margin-left: 0em"><span class="linehead"></span>僧問學人青黃未辨望師慈悲師震威一喝僧思惟<a 
name="0755b12" id="0755b12"></a>師便打。</p><a 
name="0755b13" id="0755b13"></a><p style="text-indent: 0em; margin-left: 0em"><span class="linehead"></span>如無揀居士問如何是出陰界底人師云待居士出<a 
name="0755b14" id="0755b14"></a>後向你道士云和尚秖解恁麼把定師云山僧心肝<a 
name="0755b15" id="0755b15"></a>五臟已盡傾出了也士便禮拜師云汝還肯麼士喝<a 
name="0755b16" id="0755b16"></a>師打云好喝士無語師喚侍者云斟茶與居士喫。</p><a 
name="0755b17" id="0755b17"></a><p style="text-indent: 0em; margin-left: 0em"><span class="linehead"></span>方士雄居士過訪茶次士欲坐師云近坐些好說話<a 
name="0755b18" id="0755b18"></a>士云怕大師動手動腳師云居士有甚過麼士擬議<a 
name="0755b19" id="0755b19"></a>師云不得放過便打士云我道習氣不忘師云黃梅<a 
name="0755b20" id="0755b20"></a>落在手邊那得不拾茶畢士問如何是格外玄機師<a 
name="0755b21" id="0755b21"></a>云虀甕裏蟲鳴士又問翠竹黃花因甚便是般若真<a 
name="0755b22" id="0755b22"></a>如師指淨瓶云秖者淨瓶三世諸佛也摸索不著士<a 
name="0755b23" id="0755b23"></a>云大師還摸索得著麼師云居士莫下毒口士罔措<a 
name="0755b24" id="0755b24"></a>師遂擲下拂子士便禮拜師云辜負不少。</p><a 
name="0755b25" id="0755b25"></a><p style="text-indent: 0em; margin-left: 0em"><span class="linehead"></span>侍者問如何是度生樞要師便打者云者一棒是殺<a 
name="0755b26" id="0755b26"></a>是活是權是實師又打進云秖如向上一路千聖不<a 
name="0755b27" id="0755b27"></a>傳又作麼生師云汝又許多撈攘作麼進云截斷古<a 
name="0755b28" id="0755b28"></a>人舌頭處更有一人不肯又且如何師云珊瑚枝上<a 
name="0755b29" id="0755b29"></a>縣明月稼穡無方不樂歌者轉身禮拜退。</p><a 
name="0755b30" id="0755b30"></a><p style="text-indent: 0em; margin-left: 0em"><span class="linehead"></span>一夜侍者於關前侍立更深師拈拂子云者箇還會<a 
name="0755c01" id="0755c01"></a>說話麼者云說則說秖是和尚不解聽師云杜撰禪<a 
name="0755c02" id="0755c02"></a>和至來日復問云昨日公案作麼生者云明日是清<a 
name="0755c03" id="0755c03"></a>明師云不是者箇道理者云蒼天蒼天師以手外指<a 
name="0755c04" id="0755c04"></a>云庭對笑汝者擬開口師云蒼天蒼天者便禮拜。</p><a 
name="0755c05" id="0755c05"></a><p style="text-indent: 0em; margin-left: 0em"><span class="linehead"></span>僧問如何是戒師豎起拂子如何是定師放下拂子<a 
name="0755c06" id="0755c06"></a>如何是慧師以拂子左右拂之僧云此外更有方便<a 
name="0755c07" id="0755c07"></a>也無師云喚汝做飯袋子。</p><a 
name="0755c08" id="0755c08"></a><p style="text-indent: 0em; margin-left: 0em"><span class="linehead"></span>僧問臨濟四料揀意旨如何師云汝不是我同條進<a 
name="0755c09" id="0755c09"></a>云<span class="gaiji">[囗@力]<!--gaiji,,1[囗@力],2&#x361E;,3--></span>師便打。</p><a 
name="0755c10" id="0755c10"></a><p style="text-indent: 0em; margin-left: 0em"><span class="linehead"></span>僧問佛性精魂是一是二師云木人夜半操琵琶。</p><a 
name="0755c11" id="0755c11"></a><p style="text-indent: 0em; margin-left: 0em"><span class="linehead"></span>師問淑之薰風自南來話作麼生會之舉起茶鐘師<a 
name="0755c12" id="0755c12"></a>搖首云不是者箇道理云和尚作麼生師云終不向<a 
name="0755c13" id="0755c13"></a>汝道破之無語師顧侍者云你作麼生者云毛骨聳<a 
name="0755c14" id="0755c14"></a>然師云亦未在者便禮拜師打云者賊者云賊賊師<a 
name="0755c15" id="0755c15"></a>復顧之云你看者漢來得幾箇月便與麼亂統者拂<a 
name="0755c16" id="0755c16"></a>袖而出之云龍生龍鳳生鳳師連棒打出。</p><a 
name="0755c17" id="0755c17"></a><p style="text-indent: 0em; margin-left: 0em"><span class="linehead"></span>八月十五夜師出關率眾至烏龍潭以拄杖探水云<a 
name="0755c18" id="0755c18"></a>因甚龍不見侍者向前禮拜師便打者便喝師以兩<a 
name="0755c19" id="0755c19"></a>手掩耳者打觔斗而立師哂之。</p><a 
name="0755c20" id="0755c20"></a><p style="text-indent: 0em; margin-left: 0em"><span class="linehead"></span>僧問如何是華嚴六相義師搯手中扇骨云一二三<a 
name="0755c21" id="0755c21"></a>四五六復開扇自扇云一一為汝說了也進云六相<a 
name="0755c22" id="0755c22"></a>義外更有頂<span class="gaiji">[寧*頁]<!--gaiji,,1[寧*頁],2&#x29573;,3--></span>上事也無師云有進云如何是六相<a 
name="0755c23" id="0755c23"></a>義外底事師云檐外竹千竿西風舞蕭瑟。</p><a 
name="0755c24" id="0755c24"></a><p style="text-indent: 0em; margin-left: 0em"><span class="linehead"></span>僧跪問如何是十二時中底事師云好箇問端只是<a 
name="0755c25" id="0755c25"></a>上座不會進云某甲年老更求方便時廚中鳴楗師<a 
name="0755c26" id="0755c26"></a>云著衣持缽去僧便起立師云會麼進云不會師云<a 
name="0755c27" id="0755c27"></a>喫飯去。</p><a 
name="0755c28" id="0755c28"></a><p style="text-indent: 0em; margin-left: 0em"><span class="linehead"></span>師一日午齋畢僧問如何是溈仰宗師云為我過楊<a 
name="0755c29" id="0755c29"></a>枝來僧過楊枝師復指碗中水僧取水稍遲師云鈍<a 
name="0755c30" id="0755c30"></a>置殺人。</p><a 
name="0756a01" id="0756a01"></a><p style="text-indent: 0em; margin-left: 0em"><span class="linehead"></span>僧問耽源授仰山九十七種圜相那一種為至要師<a 
name="0756a02" id="0756a02"></a>以手作塗抹勢僧禮拜起師遂於地上畫<img src="../cb_tripitaka_web/figures/J/J25p0756_01.gif" alt="J25p0756_01.gif"/>相顧視<a 
name="0756a03" id="0756a03"></a>其僧僧亦畫一○相師以兩手捧起復作拋後勢僧<a 
name="0756a04" id="0756a04"></a>罔措師便喝僧拂袖師直打出回顧傍僧於地上畫<a 
name="0756a05" id="0756a05"></a>一○相僧便坐於○相中師又以拄杖畫一大○相<a 
name="0756a06" id="0756a06"></a>圍之僧起傍立師微笑。</p><a 
name="0756a07" id="0756a07"></a><p style="text-indent: 0em; margin-left: 0em"><span class="linehead"></span>師有疾體心問昔日院主問馬大師安云和尚尊候<a 
name="0756a08" id="0756a08"></a>如何大師云日面佛月面佛未審西堂師又作麼生<a 
name="0756a09" id="0756a09"></a>師云青螺髻上炎炎熱八字眉間凜凜寒進云恁麼<a 
name="0756a10" id="0756a10"></a>則昔年馬祖今日西堂師云逢人切莫錯商量進云<a 
name="0756a11" id="0756a11"></a>夜來鼯鼠床頭唧八臂那吒撲帝鐘又且如何師云<a 
name="0756a12" id="0756a12"></a>兩行鼻息點刻分明心擬議師便打。</p><a 
name="0756a13" id="0756a13"></a><p style="text-indent: 0em; margin-left: 0em"><span class="linehead"></span>體心問通玄峰頂事如何師云清風明月進云忽遇<a 
name="0756a14" id="0756a14"></a>轟雷四起黑霧迷空又作麼生師云山搖地震進云<a 
name="0756a15" id="0756a15"></a>恁麼則萬派泉聲元是海千峰松色總同春師云長<a 
name="0756a16" id="0756a16"></a>安大道家家有幾箇男兒不問津進云和尚闍黎師<a 
name="0756a17" id="0756a17"></a>遂以拄杖橫按進云今日吾師新格調的是通玄金<a 
name="0756a18" id="0756a18"></a>粟來師云長老禮拜有分進云收放分明令不虛便<a 
name="0756a19" id="0756a19"></a>禮拜師打云著心喝一喝師亦喝。</p><a 
name="0756a20" id="0756a20"></a><p style="text-indent: 0em; margin-left: 0em"><span class="linehead"></span>僧問如何是臨濟下事師云殺佛殺祖僧擬議師劈<a 
name="0756a21" id="0756a21"></a>春便打進云電光中垂手則且置不動干戈事若何<a 
name="0756a22" id="0756a22"></a>師云各安生理進云此猶是電光中垂手作麼生是<a 
name="0756a23" id="0756a23"></a>不動干戈底事師云瞎漢去僧便去師召云某甲僧<a 
name="0756a24" id="0756a24"></a>回首師展兩手云討甚熱碗僧有省。</p><a 
name="0756a25" id="0756a25"></a><p style="text-indent: 0em; margin-left: 0em"><span class="linehead"></span>僧問一切眾生皆具如來智慧德相因甚不現前師<a 
name="0756a26" id="0756a26"></a>云現前進云某甲卻不得其受用師云受用。</p><a 
name="0756a27" id="0756a27"></a><p style="text-indent: 0em; margin-left: 0em"><span class="linehead"></span>僧問不知有底人為甚不求知師云猩猩雪上行。</p><a 
name="0756a28" id="0756a28"></a><p style="text-indent: 0em; margin-left: 0em"><span class="linehead"></span>僧問雲門道盡乾坤大地不見有纖毫過患始是半<a 
name="0756a29" id="0756a29"></a>提須知更有全提事在遂提起念珠云且道者是全<a 
name="0756a30" id="0756a30"></a>提是半提師與劈頭一棒云試道看僧便喝師又打<a 
name="0756b01" id="0756b01"></a>僧又喝師云好喝更喝看僧拂袖便出。</p><a 
name="0756b02" id="0756b02"></a><p style="text-indent: 0em; margin-left: 0em"><span class="linehead"></span>居士問弟子初向三寶不知佛法大意乞師示箇入<a 
name="0756b03" id="0756b03"></a>處師舉起拂子云還見麼士云見師云從者裏入。</p><a 
name="0756b04" id="0756b04"></a><p style="text-indent: 0em; margin-left: 0em"><span class="linehead"></span>師問一秀才如何是不可須臾離底道才云正是弟<a 
name="0756b05" id="0756b05"></a>子疑處師云疑即便離。</p><a 
name="0756b06" id="0756b06"></a><p style="text-indent: 0em; margin-left: 0em"><span class="linehead"></span>僧問如何是正中偏師云月出五更前如何是偏中<a 
name="0756b07" id="0756b07"></a>正師云白髮鏡邊絲如何是正中來師云雪裏涌樓<a 
name="0756b08" id="0756b08"></a>臺如何是偏中至師云七事隨身慣戰作家如何是<a 
name="0756b09" id="0756b09"></a>兼中到師云木人夜半度松關僧禮拜云謝師荅話<a 
name="0756b10" id="0756b10"></a>師便打。</p><a 
name="0756b11" id="0756b11"></a><p style="text-indent: 0em; margin-left: 0em"><span class="linehead"></span>僧問如何是函蓋乾坤句師云遍界黑漫漫如何是<a 
name="0756b12" id="0756b12"></a>截斷眾流句師云無汝開口處如何是隨波逐浪句<a 
name="0756b13" id="0756b13"></a>師云闍黎從甚處來進云弁山師打云分明舉似。</p><a 
name="0756b14" id="0756b14"></a><p style="text-indent: 0em; margin-left: 0em"><span class="linehead"></span>僧問如何是教外別傳師云我甚牙疼明早荅汝僧<a 
name="0756b15" id="0756b15"></a>禮拜師與一蹋僧無語。</p><a 
name="0756b16" id="0756b16"></a><p style="text-indent: 0em; margin-left: 0em"><span class="linehead"></span>僧養拙參次師云那裏去云此處止師云你住不得<a 
name="0756b17" id="0756b17"></a>云無我住即得師便打云得不得云與密雲和尚同<a 
name="0756b18" id="0756b18"></a>阬無異土師云那裏來云金粟來師云曾會過麼云<a 
name="0756b19" id="0756b19"></a>將謂忘卻了也師云金粟來底會弄嘴云和尚從那<a 
name="0756b20" id="0756b20"></a>裏來師云我不從金粟來云誰弄嘴師乃笑云請坐<a 
name="0756b21" id="0756b21"></a>養便出。</p><a 
name="0756b22" id="0756b22"></a><p style="text-indent: 0em; margin-left: 0em"><span class="linehead"></span>師至大溈同慶寺祖塔坐次明維那禮塔來師云禮<a 
name="0756b23" id="0756b23"></a>者枯骨作麼明云將謂忘卻便禮拜師遂起去。</p><a 
name="0756b24" id="0756b24"></a><p style="text-indent: 0em; margin-left: 0em"><span class="linehead"></span>一日普請擇菜明維那云我要止靜去師云那裏不<a 
name="0756b25" id="0756b25"></a>是靜明打師一掌師云作麼明云那裏不是靜師大<a 
name="0756b26" id="0756b26"></a>笑。</p><a 
name="0756b27" id="0756b27"></a><p style="text-indent: 0em; margin-left: 0em"><span class="linehead"></span>又一日擇菜師喚傍僧其僧不來師云你不來我要<a 
name="0756b28" id="0756b28"></a>打你明維那即打師一掌師云只說今行早更有早<a 
name="0756b29" id="0756b29"></a>行人明便歸禪堂。</p><a 
name="0756b30" id="0756b30"></a><p style="text-indent: 0em; margin-left: 0em"><span class="linehead"></span>師將入滅預知時至於癸酉六月三十日自敘行繇<a 
name="0756c01" id="0756c01"></a>嗣後不飲不食危坐終日脅不至席凡見僧便拈拄<a 
name="0756c02" id="0756c02"></a>杖云道道僧擬議師便打復加詬罵有遠菴吳居士<a 
name="0756c03" id="0756c03"></a>來訊尊候如何師垂一足士云弟子會也師云莫錯<a 
name="0756c04" id="0756c04"></a>會去士畫一圓相師踢倒云正未知山僧腳跟在至<a 
name="0756c05" id="0756c05"></a>七月二十一日師拈拄杖示眾云道得即與衣缽眾<a 
name="0756c06" id="0756c06"></a>下語不契師歎曰得人之難亦至如此乃命侍僧智<a 
name="0756c07" id="0756c07"></a>隆持來源拂子至大溈付養拙明監院越明日正午<a 
name="0756c08" id="0756c08"></a>浴畢書偈示眾云痛舉鉗鎚為阿誰可憐漆桶自狐<a 
name="0756c09" id="0756c09"></a>疑為伊結下來生債五夜霜花開王墀擲筆<span class="corr" title='[歛&gt;斂]'>斂</span>目怡<a 
name="0756c10" id="0756c10"></a>然而逝。</p><a 
name="0756c11" id="0756c11"></a><a 
name="0756c12" id="0756c12"></a><a 
name="0756c13" id="0756c13"></a><a 
name="0756c14" id="0756c14"></a><a 
name="0756c15" id="0756c15"></a><a 
name="0756c16" id="0756c16"></a><a 
name="0756c17" id="0756c17"></a><a 
name="0756c18" id="0756c18"></a><a 
name="0756c19" id="0756c19"></a><a 
name="0756c20" id="0756c20"></a><a 
name="0756c21" id="0756c21"></a><div class="xu"><p style="margin-left: 2em"><span class="headname">行實</span></p><a 
name="0756c22" id="0756c22"></a><p style="text-indent: 0em; margin-left: 0em"><span class="linehead"></span>一日眾入室作禮乞師宣述參履始末啟迪將來以<a 
name="0756c23" id="0756c23"></a>垂正眼師三辭不<span class="corr" title='[己&gt;已]'>已</span>乃云予蓋西安臨潼人父任母<a 
name="0756c24" id="0756c24"></a>杜氏萬曆乙酉四月八日生予白光滿室性不茹葷<a 
name="0756c25" id="0756c25"></a>稍長常樂靜坐看破世間一息不來四大皆屬敗壞<a 
name="0756c26" id="0756c26"></a>何況餘物十六喪父即決意出家因母在堂不能得<a 
name="0756c27" id="0756c27"></a>遂二十方得離俗投五臺大嶺寺天齊師薙髮師開<a 
name="0756c28" id="0756c28"></a>示常令行住坐臥不離者箇後辭師到熊耳禮初祖<a 
name="0756c29" id="0756c29"></a>塔值無言和尚舉僧問清源如何是佛法大意源云<a 
name="0756c30" id="0756c30"></a>廬陵米作麼價予乃疑情頓發自此衣單盡棄歷年<a 
name="0757a01" id="0757a01"></a>寒暑一衲晝夜參究廢寢忘餐登金剛臺立禪打餓<a 
name="0757a02" id="0757a02"></a>七次遇性空師同居僊人洞一日予問如何是西來<a 
name="0757a03" id="0757a03"></a>意空云石頭予疑情轉切未幾同往南海過虎跑謁<a 
name="0757a04" id="0757a04"></a>三空師予問某甲要做箇出世底人不知進步空云<a 
name="0757a05" id="0757a05"></a>你如何曉得到者裏來予云特來請益空云智光一<a 
name="0757a06" id="0757a06"></a>炤諸妄自無即欲別往伏牛到常州復遇性空師予<a 
name="0757a07" id="0757a07"></a>問萬法歸一一歸何處空撫桌一下予忽有省從前<a 
name="0757a08" id="0757a08"></a>廬陵米價及石頭語一時透得遂作禮同空復居僊<a 
name="0757a09" id="0757a09"></a>人洞空一日指雪問予如何日出便爾化去予云大<a 
name="0757a10" id="0757a10"></a>用當前諸妄自消後空時常追逼應機每多不捷予<a 
name="0757a11" id="0757a11"></a>自覺工夫不到不得方圓故決志上伏牛入堂打七<a 
name="0757a12" id="0757a12"></a>至第六日一足跕定不覺神忽離身從山門外離地<a 
name="0757a13" id="0757a13"></a>丈許跏趺而坐值堂主打一葛鞭睹自己身面瞥然<a 
name="0757a14" id="0757a14"></a>復體從此澄清昏沈極少惟湛寂境界極多俱不準<a 
name="0757a15" id="0757a15"></a>復進終南五峰巖住靜三載後住五臺禮月川師從<a 
name="0757a16" id="0757a16"></a>澄方律主圓戒竟乃入楚訪黃檗念師因問師以何<a 
name="0757a17" id="0757a17"></a>法接人念云有甚麼法各家喫各家飯予見說道理<a 
name="0757a18" id="0757a18"></a>便辭行到匡廬訪憨師問云不用方便請師指示憨<a 
name="0757a19" id="0757a19"></a>云不可求道理不可求玄玅只要放得下予覺無宗<a 
name="0757a20" id="0757a20"></a>門向上爪牙乃造雲門參湛師問蚯蚓一鍬鏟做兩<a 
name="0757a21" id="0757a21"></a>段頭尾俱動未審佛性在頭在尾湛云如人扇風箱<a 
name="0757a22" id="0757a22"></a>住手一時休予云此身壞時真性向何處去湛云那<a 
name="0757a23" id="0757a23"></a>箇是你底身予良久湛云亦未見得予云如何是和<a 
name="0757a24" id="0757a24"></a>尚身湛云開口成雙橛無言落二三聞本師密和尚<a 
name="0757a25" id="0757a25"></a>開法龍池徑往問大地無寸土時如何本師云你向<a 
name="0757a26" id="0757a26"></a>甚麼處安身予云請師指示本師便打予云進退無<a 
name="0757a27" id="0757a27"></a>門時如何本師云無繩自縛予云請師去縛本師復<a 
name="0757a28" id="0757a28"></a>打因問予你在雲門有何言句予云某甲曾問文殊<a 
name="0757a29" id="0757a29"></a>為甚出不得女子定湛云纔方出也又問罔明為甚<a 
name="0757a30" id="0757a30"></a>出得女子定湛云何曾出來本師云你作麼生會予<a 
name="0757b01" id="0757b01"></a>云任他橫說豎說本師復云你喚甚麼作定予良久<a 
name="0757b02" id="0757b02"></a>本師云不是予云師喚甚麼作定本師云我且放尿<a 
name="0757b03" id="0757b03"></a>著予云者到是那伽常在定無有不定時師便出隨<a 
name="0757b04" id="0757b04"></a>入云善財參遍處黑豆未生芽予良久本師便打次<a 
name="0757b05" id="0757b05"></a>日辭本師到法藏寺閱藏如癡如呆只是放不過因<a 
name="0757b06" id="0757b06"></a>暑熱移單至大殿佛側邊一日忽然情塵脫落癸亥<a 
name="0757b07" id="0757b07"></a>春復入雲門湛師處令職後堂作教授一日湛師上<a 
name="0757b08" id="0757b08"></a>堂召眾云還有知痛癢者麼予向前合掌湛云你那<a 
name="0757b09" id="0757b09"></a>裏灑灑落落我者裏&#x555D;&#x555D;哆哆予云香象伸頭回顧<a 
name="0757b10" id="0757b10"></a>意須知劫外有青天湛云若有路可上更高人也行<a 
name="0757b11" id="0757b11"></a>予云無行去處向甚麼處去湛云你不知去處麼予<a 
name="0757b12" id="0757b12"></a>云請師下座甲子春登通玄復謁本師呈三偈其一<a 
name="0757b13" id="0757b13"></a>云咦全不濟進得門來腳踹地橫豎全無拄杖子赤<a 
name="0757b14" id="0757b14"></a>手空拳無柄蒂箇消息遇人喪盡目前機天下老漢<a 
name="0757b15" id="0757b15"></a>無處覓其二云出門好得見兄妻叫阿嫂暴地一聲<a 
name="0757b16" id="0757b16"></a>紅線斷舉足動步便是艸其三云不出不入是何宗<a 
name="0757b17" id="0757b17"></a>截斷兩頭空不空灰頭土面不恁麼遇著椎兒撞著<a 
name="0757b18" id="0757b18"></a>鐘面呈本師本師閱畢云如何是椎兒撞著鐘予云<a 
name="0757b19" id="0757b19"></a>請和尚看著本師便休又一日本師同予話次驀申<a 
name="0757b20" id="0757b20"></a>腳云你作麼生予以腳踢之本師笑云未在未在予<a 
name="0757b21" id="0757b21"></a>云和尚道看本師倒臥予云也只是困本師云你又<a 
name="0757b22" id="0757b22"></a>與麼去也予乃禮拜來日予辭行本師自撾鼓上堂<a 
name="0757b23" id="0757b23"></a>握拂子云喚作拂子則觸不喚作拂子則背不得拈<a 
name="0757b24" id="0757b24"></a>起不得放下不得下語不得無語不得錯舉若不錯<a 
name="0757b25" id="0757b25"></a>舉即分付汝予即連跳兩跳云不要不要師云猶是<a 
name="0757b26" id="0757b26"></a>亂叫亂跳更試舉看予轉身云某甲去也本師乃付<a 
name="0757b27" id="0757b27"></a>予禮辭便行丙寅歲復入金粟省覲本師安為西堂<a 
name="0757b28" id="0757b28"></a>復命首座丁卯予告行往南京弘濟寺掩關即今看<a 
name="0757b29" id="0757b29"></a>來冒寒暑於二十六年涉程途於數萬里外皆是顛<a 
name="0757b30" id="0757b30"></a>倒夢幻枉勞心力又何堪挂齒乎眾各慶喜禮謝而<a 
name="0757c01" id="0757c01"></a>退。</p></div><a 
name="0757c02" id="0757c02"></a><a 
name="0757c03" id="0757c03"></a><a 
name="0757c04" id="0757c04"></a><a 
name="0757c05" id="0757c05"></a><a 
name="0757c06" id="0757c06"></a><a 
name="0757c07" id="0757c07"></a><a 
name="0757c08" id="0757c08"></a><a 
name="0757c09" id="0757c09"></a><a 
name="0757c10" id="0757c10"></a><a 
name="0757c11" id="0757c11"></a><div class="xu"><p style="margin-left: 2em"><span class="headname">塔銘</span></p><a 
name="0757c12" id="0757c12"></a><p style="text-indent: 0em; margin-left: 0em"><span class="linehead"></span>五峰禪師嗣法於天童密雲悟和尚溯南嶽繇臨濟<a 
name="0757c13" id="0757c13"></a>當傳燈世嗣為第三十五世之嫡子也師族姓任長<a 
name="0757c14" id="0757c14"></a>安臨潼人降誕於神廟乙酉四月八日蓮胎茹素鶴<a 
name="0757c15" id="0757c15"></a>骨出塵二十歲失恃怙薙髮五臺從天齊師觀修靜<a 
name="0757c16" id="0757c16"></a>業法名如學別字無為晝夕思惟向上大事了辦生<a 
name="0757c17" id="0757c17"></a>死斯心未安決志行訪始謁熊耳無言大師即往圓<a 
name="0757c18" id="0757c18"></a>戒於澄律師止主律堂閱藏復遍歷金剛臺虎跑伏<a 
name="0757c19" id="0757c19"></a>牛終南行力深苦死活數番自得解粘釋縛到黃檗<a 
name="0757c20" id="0757c20"></a>匡廬雲門徑山還至參密雲和尚於龍池深契法旨<a 
name="0757c21" id="0757c21"></a>推為師子兒及從和尚入天台通玄親承煆煉屢臨<a 
name="0757c22" id="0757c22"></a>血棒機不放過依止未久師辭行和尚握拂云喚作<a 
name="0757c23" id="0757c23"></a>拂子則觸不喚作拂子則背不得拈起不得放下不<a 
name="0757c24" id="0757c24"></a>得下語不得無語不得錯舉若不錯舉即分付汝師<a 
name="0757c25" id="0757c25"></a>即連跳兩跳云不要不要和尚云猶是亂叫亂跳更<a 
name="0757c26" id="0757c26"></a>試舉看師轉身云某甲去也和尚乃付承受別去其<a 
name="0757c27" id="0757c27"></a>後省覲和尚於金粟時崇禎辛未師來主大溈同慶<a 
name="0757c28" id="0757c28"></a>斬石誅茅僅蔽風雪從學如雲宗風大震座下白足<a 
name="0757c29" id="0757c29"></a>脫穎者如養拙明公師勉勵深重使其苦節晦潛癸<a 
name="0757c30" id="0757c30"></a>酉出山將行化於五臺至金陵為余集生中丞請說<a 
name="0758a01" id="0758a01"></a>法祇陀林內於時鼻孔遼天吼聲六震東南望為大<a 
name="0758a02" id="0758a02"></a>法幢無何自期厭世是年七月二十二日正午示寂<a 
name="0758a03" id="0758a03"></a>先遺以手書入山囑法於養拙明公使主溈山蓋自<a 
name="0758a04" id="0758a04"></a>任一燈在溈也師世壽四十有九得僧臘二十九越<a 
name="0758a05" id="0758a05"></a>壬午弟子郢素復智等依法闍維函師靈骨奉歸大<a 
name="0758a06" id="0758a06"></a>溈養拙明公迎供建塔癸未塔成以不肖嘗瞻禮師<a 
name="0758a07" id="0758a07"></a>足竊附法末養拙明公迺乞為塔銘不敢深辭固陋<a 
name="0758a08" id="0758a08"></a>敬為之銘銘曰。</p><a 
name="0758a09" id="0758a09"></a><p style="text-indent: 0em; margin-left: 0em"><span class="linehead"></span>明三百年視為中古龍象不行山川蓁蕪卓哉天童<a 
name="0758a10" id="0758a10"></a>遙被花雨首度五峰探驪編虎爰命拄杖復開劫土<a 
name="0758a11" id="0758a11"></a>潛淵抱珠明月正午海印密印寶光值吐出溈浮湘<a 
name="0758a12" id="0758a12"></a>應供天府秋滿祇陀迦陵不語作塔溈山玉歸玄圃<a 
name="0758a13" id="0758a13"></a>千巖萬壑了無賓主五峰巍然中興法乳。</p><a 
name="0758a14" id="0758a14"></a><p style="text-indent: -1em; margin-left: 1em"><span class="linehead"></span>大明崇禎癸未年八月八日羊城外史邑人陶汝鼐<a 
name="0758a15" id="0758a15"></a>拜撰</p></div>
<hr>【經文資訊】嘉興藏第 25 冊 No. B175 大溈五峰學禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3b7d.html?index=J25nB175" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J25nB175_001 by HTTrack Website Copier/3.x [XR&CO'2014], Tue, 07 Jun 2016 07:10:27 GMT -->
</html>
