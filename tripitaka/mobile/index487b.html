<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J38nB421_002 by HTTrack Website Copier/3.x [XR&CO'2014], Tue, 07 Jun 2016 07:14:32 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1766335016&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ38nB421&amp;utmp=%2Fmobile%2Findex.php%3Findex%3DJ38nB421_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index76b6-2.html?index=J38nB421_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第38冊<br/>No.B421 鶴峰禪師語錄 (2卷)<br/>【清 濟悟說　上震等編（依駒本印）】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J38">
<div class="root" id="B421" sutra_name="鶴峰禪師語錄" sutra_juan="[卷2]">　
<a 
name="0562a01" id="0562a01"></a><p><span class="juanname">鶴峰悟禪師語錄卷下</span></p><a 
name="0562a02" id="0562a02"></a><p style="margin-left: 4em"><span class="byline">嗣法門人上震等編</span></p><a 
name="0562a03" id="0562a03"></a><p style="margin-left: 2em"><span class="headname">佛事</span></p><a 
name="0562a04" id="0562a04"></a><p style="margin-left: 3em"><span class="headname">為寮元古樸火</span></p><a 
name="0562a05" id="0562a05"></a><p style="text-indent: 0em; margin-left: 0em"><span class="linehead"></span>舉火炬云小雪<span class="corr" title='[巳&gt;已]'>已</span>去。大雪將來。寮元去住不假安排。<a 
name="0562a06" id="0562a06"></a>擲火炬云。咄。臘月蓮花火裏開。</p><a 
name="0562a07" id="0562a07"></a><p style="margin-left: 3em"><span class="headname">為慧帆上座封龕</span></p><a 
name="0562a08" id="0562a08"></a><p style="text-indent: 0em; margin-left: 0em"><span class="linehead"></span>以如意指靈龕云。松月堂前落翠陰。虯枝盤屈凍雲<a 
name="0562a09" id="0562a09"></a>侵。化壇人去空山冷獨掩重關花雨深。遂封。</p><a 
name="0562a10" id="0562a10"></a><p style="text-indent: 0em; margin-left: 0em"><span class="headname">　　　　又舉火</span></p><a 
name="0562a11" id="0562a11"></a><p style="text-indent: 0em; margin-left: 0em"><span class="linehead"></span>叢林尊宿法社規模。要去撒手徑去。更不者也之乎。<a 
name="0562a12" id="0562a12"></a>賣弄家私人前不諱。知他此去作馬作驢。擲火炬喝<a 
name="0562a13" id="0562a13"></a>一喝云。送君千里終須別。何必相逢在半途。</p><a 
name="0562a14" id="0562a14"></a><p style="margin-left: 3em"><span class="headname">為寂照開之和尚入塔</span></p><a 
name="0562a15" id="0562a15"></a><p style="text-indent: 0em; margin-left: 0em"><span class="linehead"></span>舉骨櫬云。見之不取。思之千里。匿影韜光。即此離此。<a 
name="0562a16" id="0562a16"></a>南陽塔樣古今傳寂照宗風扇無已遂入。</p><a 
name="0562a17" id="0562a17"></a><p style="margin-left: 3em"><span class="headname">為戒矛禪師火</span></p><a 
name="0562a18" id="0562a18"></a><p style="text-indent: 0em; margin-left: 0em"><span class="linehead"></span>末後句最條直。凡情聖見都難測。溪邊春景有消磨。<a 
name="0562a19" id="0562a19"></a>火裏精金無變色。以火炬作一圓相。復喝一喝。便擲<a 
name="0562a20" id="0562a20"></a>下火炬云赤。</p><a 
name="0562a21" id="0562a21"></a><p style="margin-left: 3em"><span class="headname">為歸寧所居士起棺</span></p><a 
name="0562a22" id="0562a22"></a><p style="text-indent: 0em; margin-left: 0em"><span class="linehead"></span>拈拄杖劃地云。門裏出身易。身裏出門難。十日灘頭<a 
name="0562a23" id="0562a23"></a>坐。一日過九灘。一條楖栗從茲去。何日重來看藥欄。<a 
name="0562a24" id="0562a24"></a>曳拄杖便行。</p><a 
name="0562a25" id="0562a25"></a><p style="text-indent: 0em; margin-left: 0em"><span class="headname">　　　　又舉火</span></p><a 
name="0562a26" id="0562a26"></a><p style="text-indent: 0em; margin-left: 0em"><span class="linehead"></span>海湧峰前<span class="gaiji">[囗@力]<!--gaiji,,1[囗@力],2&#x361E;,3--></span>聲恁麼來。絕不通知。幽湖渚畔瞥爾恁<a 
name="0562a27" id="0562a27"></a>麼去。復不相待。如此與我作相知。山僧只合熱不采。<a 
name="0562a28" id="0562a28"></a>且道今日事又作麼生。擲火炬云。老凍儂猶有鄉情<a 
name="0562a29" id="0562a29"></a>在。</p><a 
name="0562a30" id="0562a30"></a><p style="margin-left: 3em"><span class="headname">為一乘禪師封龕</span></p><a 
name="0562b01" id="0562b01"></a><p style="text-indent: 0em; margin-left: 0em"><span class="linehead"></span>拈封條云。三春花事雨連綿。今日方知不夜天。赤眼<a 
name="0562b02" id="0562b02"></a>衲僧心已歇。白雲深處坐忘年。遂封。</p><a 
name="0562b03" id="0562b03"></a><p style="text-indent: 0em; margin-left: 0em"><span class="headname">　　　　又起龕</span></p><a 
name="0562b04" id="0562b04"></a><p style="text-indent: 0em; margin-left: 0em"><span class="linehead"></span>拈拄杖卓一卓云。一著高一著。一步闊一步。記取舊<a 
name="0562b05" id="0562b05"></a>生涯。莫問來時路。復卓拄杖云。明月光風綠水邊。前<a 
name="0562b06" id="0562b06"></a>頭正是蓮華渡。</p><a 
name="0562b07" id="0562b07"></a><p style="margin-left: 3em"><span class="headname">管維誠洪濟請為庶母某氏起龕</span></p><a 
name="0562b08" id="0562b08"></a><p style="text-indent: 0em; margin-left: 0em"><span class="linehead"></span>以如意擊靈几云。不著無不著有。眼光落地雲山吼。<a 
name="0562b09" id="0562b09"></a>驀然撞著末山尼。是神是鬼都驚走。不露首。回身北<a 
name="0562b10" id="0562b10"></a>面看南斗。</p><a 
name="0562b11" id="0562b11"></a><p style="margin-left: 3em"><span class="headname">為若倫老宿火</span></p><a 
name="0562b12" id="0562b12"></a><p style="text-indent: 0em; margin-left: 0em"><span class="linehead"></span>舉火炬云舊年裏非心非佛白雪紛飛千巖凜冽新<a 
name="0562b13" id="0562b13"></a>年頭即心即佛韶光滿目萬象昭回恁麼薦去何得<a 
name="0562b14" id="0562b14"></a>有今日事不恁麼薦何得有今日事何也攛火炬云<a 
name="0562b15" id="0562b15"></a>秪圖燎卻面皮。</p><a 
name="0562b16" id="0562b16"></a><p style="margin-left: 3em"><span class="headname">為白谷和尚起龕</span></p><a 
name="0562b17" id="0562b17"></a><p style="text-indent: 0em; margin-left: 0em"><span class="linehead"></span>去即印住。住即印破。此是我白谷法兄和尚。法戰先<a 
name="0562b18" id="0562b18"></a>鋒利物赤幟。今日濟悟法弟到來。不過借師兄鼻孔<a 
name="0562b19" id="0562b19"></a>一為出氣。遂召眾云。大家齊奮鐵牛機。圖南捷似金<a 
name="0562b20" id="0562b20"></a>鵬翅。</p><a 
name="0562b21" id="0562b21"></a><p style="margin-left: 3em"><span class="headname">為慧持法姪入塔</span></p><a 
name="0562b22" id="0562b22"></a><p style="text-indent: 0em; margin-left: 0em"><span class="linehead"></span>捧骨櫬云。高蹈於上方山麓。繼席於鴈塔室中一則<a 
name="0562b23" id="0562b23"></a>心同父子。一則蔭藉祖翁。遂送入云。嬴得自家田地<a 
name="0562b24" id="0562b24"></a>穩。更憐松竹引清風。</p><a 
name="0562b25" id="0562b25"></a><p style="margin-left: 3em"><span class="headname">為爾暹禪師封龕</span></p><a 
name="0562b26" id="0562b26"></a><p style="text-indent: 0em; margin-left: 0em"><span class="linehead"></span>拈起封條云。今冬雖半不為冷。昨夜嚴加雪上霜此<a 
name="0562b27" id="0562b27"></a>際禪翁能作主驀然撒手絕商量。生也有出塵之志。<a 
name="0562b28" id="0562b28"></a>死也有不滅之光。日午三更打不了。元辰覿露不囊<a 
name="0562b29" id="0562b29"></a>藏。掩龕便封。</p><a 
name="0562b30" id="0562b30"></a><p style="margin-left: 3em"><span class="headname">為法涵上座起龕</span></p><a 
name="0562c01" id="0562c01"></a><p style="text-indent: 0em; margin-left: 0em"><span class="linehead"></span>以如意擊龕三下云。行一步轉全身。承足寶華朵朵<a 
name="0562c02" id="0562c02"></a>新。檐前雨過天方霽。身裏誰云難出門。復擊三下云<a 
name="0562c03" id="0562c03"></a>起。</p><a 
name="0562c04" id="0562c04"></a><p style="text-indent: 0em; margin-left: 0em"><span class="headname">　　　　又舉火</span></p><a 
name="0562c05" id="0562c05"></a><p style="text-indent: 0em; margin-left: 0em"><span class="linehead"></span>秉火炬云。生則入清涼之境。滅則遊勝熱之門。生滅<a 
name="0562c06" id="0562c06"></a>性真。去來無礙。秪如離卻生滅去來一句又作麼生<a 
name="0562c07" id="0562c07"></a>道。放下火炬云要識真金火裏看。</p><a 
name="0562c08" id="0562c08"></a><p style="margin-left: 3em"><span class="headname">為智齡禪德起龕</span></p><a 
name="0562c09" id="0562c09"></a><p style="text-indent: 0em; margin-left: 0em"><span class="linehead"></span>拈拄杖云。昨朝風雨飛。灑作楓林血。行步且龍鍾。看<a 
name="0562c10" id="0562c10"></a>取石頭滑滑。隨卓拄杖云。足底蓮花香玉屧。</p><a 
name="0562c11" id="0562c11"></a><p style="margin-left: 3em"><span class="headname">為慧如禪人起龕</span></p><a 
name="0562c12" id="0562c12"></a><p style="text-indent: 0em; margin-left: 0em"><span class="linehead"></span>春寒多雨多雪。兼之路塗偏僻。不是福善婆心念公<a 
name="0562c13" id="0562c13"></a>招提協力莫打之繞貴乎條直。喝一喝云。特地一番<a 
name="0562c14" id="0562c14"></a>開闢。</p><a 
name="0562c15" id="0562c15"></a><p style="margin-left: 3em"><span class="headname">為儀成衣師兄起龕</span></p><a 
name="0562c16" id="0562c16"></a><p style="text-indent: 0em; margin-left: 0em"><span class="linehead"></span>以拄杖擊龕云。霜寒楓葉滿溪紅。絕似桃花三月中。<a 
name="0562c17" id="0562c17"></a>十錦連雲收宿雨。袈裟風捲豁鴻濛。顧左右云且道<a 
name="0562c18" id="0562c18"></a>鴻濛作麼生。豁卓拄杖云不涉程途信步行。</p><a 
name="0562c19" id="0562c19"></a><p style="text-indent: 0em; margin-left: 0em"><span class="headname">　　　　又舉火</span></p><a 
name="0562c20" id="0562c20"></a><p style="text-indent: 0em; margin-left: 0em"><span class="linehead"></span>拈火炬云。昔有老宿念法華。今有老宿衣法華。諸仁<a 
name="0562c21" id="0562c21"></a>且道是同是別。仝則象王回顧落花紅。別則齒頰香<a 
name="0562c22" id="0562c22"></a>生蓮漏徹。徹徹初三初四蛾眉月。孝徒德慶子承父<a 
name="0562c23" id="0562c23"></a>業。山僧手足情深。不惜唇皮。代為提掇。連喝兩喝擲<a 
name="0562c24" id="0562c24"></a>火炬云。皮膚脫落盡。惟有一真實。</p><a 
name="0562c25" id="0562c25"></a><p style="margin-left: 3em"><span class="headname">為雲芝禪師封龕</span></p><a 
name="0562c26" id="0562c26"></a><p style="text-indent: 0em; margin-left: 0em"><span class="linehead"></span>舉封條云。立冬三日後。卻過九秋終。飛錫別峰見。白<a 
name="0562c27" id="0562c27"></a>雲千萬重。忽西去。復回東。龕中獨坐三更月。衣帶梅<a 
name="0562c28" id="0562c28"></a>涇兩岸風。便封。</p><a 
name="0562c29" id="0562c29"></a><p style="margin-left: 3em"><span class="headname">為體如禪人封龕</span></p><a 
name="0562c30" id="0562c30"></a><p style="text-indent: 0em; margin-left: 0em"><span class="linehead"></span>梅涇未及小春候。一片白雲來掩扉。庭際秋深香雨<a 
name="0563a01" id="0563a01"></a>落。飄楓也解指南歸。以封條封上云。等閒不費纖毫<a 
name="0563a02" id="0563a02"></a>力。坐斷威音第一機。</p><a 
name="0563a03" id="0563a03"></a><p style="text-indent: 0em; margin-left: 0em"><span class="headname">　　　　又起龕</span></p><a 
name="0563a04" id="0563a04"></a><p style="text-indent: 0em; margin-left: 0em"><span class="linehead"></span>生七十一。死七月七。不是優游亦非逐物。雖然連得<a 
name="0563a05" id="0563a05"></a>便行程也是東壁打西壁。復高聲叫云出。</p><a 
name="0563a06" id="0563a06"></a><p style="text-indent: 0em; margin-left: 0em"><span class="headname">　　　　又舉火</span></p><a 
name="0563a07" id="0563a07"></a><p style="text-indent: 0em; margin-left: 0em"><span class="linehead"></span>山僧二十年前曾見汝為優婆塞身。於靈山會裏參<a 
name="0563a08" id="0563a08"></a>詢乞戒。嗣後雙徑巾瓶已至辭歸指南。不惜一片閒<a 
name="0563a09" id="0563a09"></a>田地種種栽培。即今福善修建梵宇。且道體如上座<a 
name="0563a10" id="0563a10"></a>還來著力也無。良久擲火炬云。衣帶火雲去。自然秋<a 
name="0563a11" id="0563a11"></a>氣生。</p><a 
name="0563a12" id="0563a12"></a><p style="margin-left: 3em"><span class="headname">為自在禪人火</span></p><a 
name="0563a13" id="0563a13"></a><p style="text-indent: 0em; margin-left: 0em"><span class="linehead"></span>舉起火炬云。閉卻咽喉唇吻。道將一句來。良久云撥<a 
name="0563a14" id="0563a14"></a>開勝熱門。捩轉涅槃路。便拋火炬云。也是大蟲看水<a 
name="0563a15" id="0563a15"></a>磨。</p><a 
name="0563a16" id="0563a16"></a><p style="margin-left: 3em"><span class="headname">為福衡上座火</span></p><a 
name="0563a17" id="0563a17"></a><p style="text-indent: 0em; margin-left: 0em"><span class="linehead"></span>拈火炬云。小火頭大解脫。三日已前知時節。一生穿<a 
name="0563a18" id="0563a18"></a>衣寸絲不掛。終日&#x5647;飯粒米無啜。道是行業殊勝。腦<a 
name="0563a19" id="0563a19"></a>後直須抽釘。道非行業殊勝。更要頂上拔楔。驀擲火<a 
name="0563a20" id="0563a20"></a>炬云。試看火裏開蓮。不管梅梢吐月。</p><a 
name="0563a21" id="0563a21"></a><p style="margin-left: 3em"><span class="headname">為虛舟渡和尚封龕</span></p><a 
name="0563a22" id="0563a22"></a><p style="text-indent: 0em; margin-left: 0em"><span class="linehead"></span>以封條上畫⊙相云。曹溪一脈法流長。習習風生殿<a 
name="0563a23" id="0563a23"></a>角涼。明月堂前賓主句。今朝不假更商量。真寂定豁<a 
name="0563a24" id="0563a24"></a>行藏。巍巍獨坐法中王。遂封。</p><a 
name="0563a25" id="0563a25"></a><p style="text-indent: 0em; margin-left: 0em"><span class="headname">　　　　又舉火</span></p><a 
name="0563a26" id="0563a26"></a><p style="text-indent: 0em; margin-left: 0em"><span class="linehead"></span>月明簾外轉身。荊棘林中下腳。消受六十一年一。向<a 
name="0563a27" id="0563a27"></a>以楔出楔。且道今日事又作麼生。舉火炬云。炎雲披<a 
name="0563a28" id="0563a28"></a>拂雨天花。看取紅爐飛白雪。便燒。</p><a 
name="0563a29" id="0563a29"></a><p style="margin-left: 3em"><span class="headname">為如潤殿主火</span></p><a 
name="0563a30" id="0563a30"></a><p style="text-indent: 0em; margin-left: 0em"><span class="linehead"></span>一物不將來。兩手空索索。曠劫鶻臭衫。今朝須脫卻。<a 
name="0563b01" id="0563b01"></a>任逍遙真灑落。以火炬作揮劍勢云。倚天長劍逼人<a 
name="0563b02" id="0563b02"></a>寒。復擲下云。腦後神光飛出鶚。</p><a 
name="0563b03" id="0563b03"></a><p style="margin-left: 3em"><span class="headname">為照岑禪師火</span></p><a 
name="0563b04" id="0563b04"></a><p style="text-indent: 0em; margin-left: 0em"><span class="linehead"></span>日升月恒。風倦雲騰。世相浮脆。幻妄非真。特向鄧尉<a 
name="0563b05" id="0563b05"></a>山中薙染卻來白雲影裏藏身。喝一喝云。無影樹根<a 
name="0563b06" id="0563b06"></a>都斫盡。沒藏身處任縱橫。秪如十五日<span class="corr" title='[巳&gt;已]'>已</span>前生也不<a 
name="0563b07" id="0563b07"></a>道。十五日<span class="corr" title='[巳&gt;已]'>已</span>後死也不道。正當十五日又作麼生。拈<a 
name="0563b08" id="0563b08"></a>火炬便擲下云。金風玉露空清徹。秋月寒潭照碧岑。</p><a 
name="0563b09" id="0563b09"></a><p style="margin-left: 3em"><span class="headname">超方禪師請為聆靜本師起棺</span></p><a 
name="0563b10" id="0563b10"></a><p style="text-indent: 0em; margin-left: 0em"><span class="linehead"></span>拈拄杖云。世尊金槨示雙趺。寶樹潛輝意不孤。寒雪<a 
name="0563b11" id="0563b11"></a>夜深峰頂白。曉霜侵影寂然無。諸仁還知聆靜老師<a 
name="0563b12" id="0563b12"></a>叔生平作用麼。良久曰。輔佐法門贊成藂席。為法為<a 
name="0563b13" id="0563b13"></a>人全終全始。到今日坦坦然花開果滿去也。秪如濟<a 
name="0563b14" id="0563b14"></a>悟到來又作何相為。便曳拄杖先導云。逴得便行真<a 
name="0563b15" id="0563b15"></a>成好手。</p><a 
name="0563b16" id="0563b16"></a><p style="text-indent: 0em; margin-left: 0em"><span class="headname">　　　　又入塔</span></p><a 
name="0563b17" id="0563b17"></a><p style="text-indent: 0em; margin-left: 0em"><span class="linehead"></span>以拄杖指金井。復扣骨函三下。震威一喝云。頂禮華<a 
name="0563b18" id="0563b18"></a>嚴南詢。不別五十三員。孰云饒舌。青山重重白雲疊<a 
name="0563b19" id="0563b19"></a>疊。葉落歸根天然一穴。金剛三昧沒囊藏。蔭覆兒孫<a 
name="0563b20" id="0563b20"></a>無終極。復喝一喝送靈骨入。</p><a 
name="0563b21" id="0563b21"></a><p style="margin-left: 3em"><span class="headname">為調宇上人封龕</span></p><a 
name="0563b22" id="0563b22"></a><p style="text-indent: 0em; margin-left: 0em"><span class="linehead"></span>連朝多雨雪。今日半晴陰。看取蓮花淨。方知不染心。<a 
name="0563b23" id="0563b23"></a>一缽香羹渾不顧。雙趺猶覺凍痕深。拈封條作<span class="gaiji">[十○]<!--gaiji,,1[十○],2,3--></span>相<a 
name="0563b24" id="0563b24"></a>便封。</p><a 
name="0563b25" id="0563b25"></a><p style="text-indent: 0em; margin-left: 0em"><span class="headname">　　　　又起龕</span></p><a 
name="0563b26" id="0563b26"></a><p style="text-indent: 0em; margin-left: 0em"><span class="linehead"></span>雨凄凄雲闇闇。古木掛袈裟。寒風吹佛面。就路便抽<a 
name="0563b27" id="0563b27"></a>身。前途莫打算。莫打算。恰恰期於臘月半。</p><a 
name="0563b28" id="0563b28"></a><p style="text-indent: 0em; margin-left: 0em"><span class="headname">　　　　又舉火</span></p><a 
name="0563b29" id="0563b29"></a><p style="text-indent: 0em; margin-left: 0em"><span class="linehead"></span>把火炬。云定香院裏執巾瓶。動靜無非清淨心。今日<a 
name="0563b30" id="0563b30"></a>全身參勝熟。要從火裏試精金。便燒。</p><a 
name="0563c01" id="0563c01"></a><p style="margin-left: 3em"><span class="headname">為巨冶老師火</span></p><a 
name="0563c02" id="0563c02"></a><p style="text-indent: 0em; margin-left: 0em"><span class="linehead"></span>舉火炬云。知交深厚。手腳毒辣。不近人情。何堪湊泊。<a 
name="0563c03" id="0563c03"></a>面皮翻轉在今朝。火裏麒麟三隻角。便擲火炬。</p><a 
name="0563c04" id="0563c04"></a><p style="margin-left: 3em"><span class="headname">為開之和尚懸真</span></p><a 
name="0563c05" id="0563c05"></a><p style="text-indent: 0em; margin-left: 0em"><span class="linehead"></span>三吳景物正當秋。黃葉飄空桐水流。直得金風全體<a 
name="0563c06" id="0563c06"></a>露。天真神妙兩悠悠。驀以拂子指真喚大眾云。者是<a 
name="0563c07" id="0563c07"></a>阿誰。良久復高聲云。禮拜著。</p><a 
name="0563c08" id="0563c08"></a><p style="margin-left: 3em"><span class="headname">為卻塵禪師封龕兼起龕</span></p><a 
name="0563c09" id="0563c09"></a><p style="text-indent: 0em; margin-left: 0em"><span class="linehead"></span>不離不即意雍雍。話到關山九日重。素月涼風歸去<a 
name="0563c10" id="0563c10"></a>也。夜闌誰聽五更鍾。欲相見過別峰。秋林一片白雲<a 
name="0563c11" id="0563c11"></a>封。拈封條便封上。復云起。</p><a 
name="0563c12" id="0563c12"></a><p style="text-indent: 0em; margin-left: 0em"><span class="headname">　　　　又舉火</span></p><a 
name="0563c13" id="0563c13"></a><p style="text-indent: 0em; margin-left: 0em"><span class="linehead"></span>龍潭首領鹿苑規箴。發言無忌諱處事卻同心生緣<a 
name="0563c14" id="0563c14"></a>不出大清國裏。寂滅秪在濮川古林。九秋九日三嘆<a 
name="0563c15" id="0563c15"></a>三吟。要把止啼黃葉擲地。戛玉鏗金。攛火炬云。昨夜<a 
name="0563c16" id="0563c16"></a>泥牛拗角折。今朝花雨襲禪襟。</p><a 
name="0563c17" id="0563c17"></a><p style="margin-left: 2em"><span class="headname">贊詠</span></p><a 
name="0563c18" id="0563c18"></a><p style="margin-left: 3em"><span class="headname">天童老和尚像贊</span></p><a 
name="0563c19" id="0563c19"></a><p><span class="lg">一棒一條痕。施恩當報恩。頹綱從此振。撥轉舊乾坤。</span></p><a 
name="0563c20" id="0563c20"></a><p style="margin-left: 3em"><span class="headname">華山見老和尚像贊</span></p><a 
name="0563c21" id="0563c21"></a><p><span class="lg">心行如父威嚴似虎。寶華戒壇恢復之主。半肩風卷<a 
name="0563c22" id="0563c22"></a>伽黎兩手。圓珠輪數即波離。乘願而來是南山現身<a 
name="0563c23" id="0563c23"></a>之祖。白雲腳下兒孫亦證千華之譜。</span></p><a 
name="0563c24" id="0563c24"></a><p style="margin-left: 3em"><span class="headname">羅漢無飾嚴法師像贊</span></p><a 
name="0563c25" id="0563c25"></a><p><span class="lg">宗律論之圓該。自是慈航到彼默則竟日無聲趺則<a 
name="0563c26" id="0563c26"></a>終夜不起。語如河流倒懸。行如鶴飛千里。香水海解<a 
name="0563c27" id="0563c27"></a>脫門。一縱橫一徹底。江北江南樹法幢。最後松陵三<a 
name="0563c28" id="0563c28"></a>剎峙。</span></p><a 
name="0563c29" id="0563c29"></a><p style="margin-left: 3em"><span class="headname">法輪普和尚像贊<span class="note">(牧菴法姪請)</span></span></p><a 
name="0563c30" id="0563c30"></a><p><span class="lg">闢艸誅萊。宏恢法席。百丈流風。趙州標格。行履處頗<a 
name="0564a01" id="0564a01"></a>有操持。胸次中毫無荊棘。天山室內不知雙徑兒孫<a 
name="0564a02" id="0564a02"></a>得力。</span></p><a 
name="0564a03" id="0564a03"></a><p style="margin-left: 3em"><span class="headname">沈九錫居士像贊</span></p><a 
name="0564a04" id="0564a04"></a><p><span class="lg">三十之前世情<span class="corr" title='[巳&gt;已]'>已</span>淡。六旬之後道念轉深。仁風歷歷<a 
name="0564a05" id="0564a05"></a>超塵俗。懿德殷殷更肅雍。屏息萬緣還習靜。心持百<a 
name="0564a06" id="0564a06"></a>八自從容。兒孫綿瓞承遺蔭。細看丰儀贊莫窮。</span></p><a 
name="0564a07" id="0564a07"></a><p style="margin-left: 3em"><span class="headname">鮑于揆居士像贊</span></p><a 
name="0564a08" id="0564a08"></a><p><span class="lg">趺錦茵撫瑤琴。沒弦玉響無影松。吟伯牙鳴鳳指。同<a 
name="0564a09" id="0564a09"></a>調不同音。宛若維摩說法。由來物外安心。亭午呼童<a 
name="0564a10" id="0564a10"></a>頻煮茗。更聆詞藻發幽深</span></p><a 
name="0564a11" id="0564a11"></a><p style="margin-left: 3em"><span class="headname">觀音大士贊</span></p><a 
name="0564a12" id="0564a12"></a><p><span class="lg">應跡現形小出大遇。水月空花有句無句。漫持楊柳<a 
name="0564a13" id="0564a13"></a>灑甘霖。一滴恒沙不知數。</span></p><a 
name="0564a14" id="0564a14"></a><p style="margin-left: 3em"><span class="headname">題聖一應護法行樂圖</span></p><a 
name="0564a15" id="0564a15"></a><p><span class="lg">北窗閒坐喜初晴。偶見伊人持畫冊。開卷囑筆題短<a 
name="0564a16" id="0564a16"></a>章。遙瞻山水興何劇。尋幽攬勝兼採薇。華服臨風頗<a 
name="0564a17" id="0564a17"></a>清逸。欲放兒童臂上鷹。更思小子囊中物。撫掌仰天<a 
name="0564a18" id="0564a18"></a>笑不休。喜得松根陳琥珀。</span></p><a 
name="0564a19" id="0564a19"></a><p style="margin-left: 3em"><span class="headname">題聖昔聞小像</span></p><a 
name="0564a20" id="0564a20"></a><p><span class="lg">心曠機靈。光和風厲。酷好林泉。樂于幽憩。坐磐石兮<a 
name="0564a21" id="0564a21"></a>空青。垂虯枝兮滴翠。居大塊以超倫。盡物性而拔萃。<a 
name="0564a22" id="0564a22"></a>昔<span class="corr" title='[巳&gt;已]'>已</span>聞今且會喚著不著誰觸背。忘觸背終日跏趺<a 
name="0564a23" id="0564a23"></a>伴石梅。禪襟襲襲藤陰綴。</span></p><a 
name="0564a24" id="0564a24"></a><p style="margin-left: 3em"><span class="headname">詠倪雲林畫</span></p><a 
name="0564a25" id="0564a25"></a><p><span class="lg">春山青春水綠。落石綴閒花。雲根盤古木。此心久欲<a 
name="0564a26" id="0564a26"></a>隱林泉。何人先我臥茆屋。</span></p><a 
name="0564a27" id="0564a27"></a><p style="margin-left: 3em"><span class="headname">詠畫卷</span></p><a 
name="0564a28" id="0564a28"></a><p><span class="lg">隱隱山谷雲根喬木。三家兩家有竹無竹。雙雙溪上<a 
name="0564a29" id="0564a29"></a>行。忘機伴野鹿。</span></p><a 
name="0564a30" id="0564a30"></a><p style="margin-left: 3em"><span class="headname">題錫山圖</span></p><a 
name="0564b01" id="0564b01"></a><p><span class="lg">梁溪勝地九龍川。瀑布懸流到惠泉。山塔溪橋攀陟<a 
name="0564b02" id="0564b02"></a>遠。不知親到是何年。</span></p><a 
name="0564b03" id="0564b03"></a><p style="margin-left: 2em"><span class="headname">詩偈</span></p><a 
name="0564b04" id="0564b04"></a><p style="margin-left: 3em"><span class="headname">過茅菴偶成</span></p><a 
name="0564b05" id="0564b05"></a><p><span class="lg">小橋煙水合。門徑綠陰重。千個窗前竹。兩株庭際松。<a 
name="0564b06" id="0564b06"></a>清幽迴俗駕。脫略對高峰。真是安禪處。堪留道者蹤。</span></p><a 
name="0564b07" id="0564b07"></a><p style="margin-left: 3em"><span class="headname">水木菴贈儀成老宿</span></p><a 
name="0564b08" id="0564b08"></a><p><span class="lg">何處鐘聲出。招尋不憚勞。平原分嫩綠。小圃摘含桃。<a 
name="0564b09" id="0564b09"></a>土瘦連雲钁。蔬肥帶雨挑。染衣春艸色。極目是芳皋。</span></p><a 
name="0564b10" id="0564b10"></a><p style="margin-left: 3em"><span class="headname">楊遠修居士四十</span></p><a 
name="0564b11" id="0564b11"></a><p><span class="lg">清德貽聲久。天倪越世倫。堂開槐樹影。簾動鄴書塵。<a 
name="0564b12" id="0564b12"></a>月榭風光舊。雷潭詞藻新。大椿莊子語。上古八千春。</span></p><a 
name="0564b13" id="0564b13"></a><p style="margin-left: 3em"><span class="headname">清遠座主五十</span></p><a 
name="0564b14" id="0564b14"></a><p><span class="lg">幾上華王座。當年早出頭。春晴花影動。晝暖墨光浮。<a 
name="0564b15" id="0564b15"></a>德岸標青嶂。香幢樹碧流。笑談情不倦。壽量正悠悠。</span></p><a 
name="0564b16" id="0564b16"></a><p style="margin-left: 3em"><span class="headname">乙丑初夏酬贈素菴和尚</span></p><a 
name="0564b17" id="0564b17"></a><p><span class="lg">兩番過龍潭。憶昔當湖別。慰我益多情。迢遞雲間轍。<a 
name="0564b18" id="0564b18"></a>依依夢寐侵。忽忽寒暑迭。道化九峰高。法源雙徑徹。<a 
name="0564b19" id="0564b19"></a>誰親過弟兄。胡彼逞氣血。夜短話偏長。抵掌決優劣。<a 
name="0564b20" id="0564b20"></a>玉筍蒸香餚。詩章不倦閱。璜溪真文淵。茶熟忘其飲。</span></p><a 
name="0564b21" id="0564b21"></a><p style="margin-left: 3em"><span class="headname">示戒雷小師</span></p><a 
name="0564b22" id="0564b22"></a><p><span class="lg">雙徑那伽坐。高峰不沾脅。可祖乞安心。斷臂雪中立。<a 
name="0564b23" id="0564b23"></a>豎起精進幢。凜然稱禪俠。標榜至今傳。叢林欽先哲。<a 
name="0564b24" id="0564b24"></a>庭樹好鳥鳴。遠山春水洽。到處百花開。無隨浪遊跡。<a 
name="0564b25" id="0564b25"></a>吾顱白髮生。爾志孤雲匹。寥廓迥無依。清風有何極。</span></p><a 
name="0564b26" id="0564b26"></a><p style="margin-left: 3em"><span class="headname">鄱陽湖夕泛</span></p><a 
name="0564b27" id="0564b27"></a><p><span class="lg">鄱水葉為舟。悠悠逐浪浮。孤帆臨夕照。兩岸<span class="corr" title='[巳&gt;已]'>已</span>清秋。<a 
name="0564b28" id="0564b28"></a>鼓枻蘆中子。長歌物外流。此心難寄遠。來往狎群鷗。</span></p><a 
name="0564b29" id="0564b29"></a><p style="margin-left: 3em"><span class="headname">立夏後三日偕友遊芝山寺</span></p><a 
name="0564b30" id="0564b30"></a><p><span class="lg">古路盤迴上。同人曳杖過。芝山當北郭。薦福對南阿。<a 
name="0564c01" id="0564c01"></a>黃鳥啼新竹。青松掛綠蘿。此中幽況遠。臨賞欲狂歌。</span></p><a 
name="0564c02" id="0564c02"></a><p style="margin-left: 3em"><span class="headname">舟中閱天逸兄靈隱留別詩慨然有作</span></p><a 
name="0564c03" id="0564c03"></a><p><span class="lg">別後情何極。涼風滿客舟。此心清若水。旅況淡如秋。<a 
name="0564c04" id="0564c04"></a>未遂衡門志。常為乞士遊。西湖堤上柳。煙雨正綢繆。</span></p><a 
name="0564c05" id="0564c05"></a><p style="margin-left: 3em"><span class="headname">宿古雲巖</span></p><a 
name="0564c06" id="0564c06"></a><p><span class="lg">閒行過小嶺。不覺入深林。月照清泉涌。雲移古木森。<a 
name="0564c07" id="0564c07"></a>眾山秋對面。七碗夜開襟。吟嘯無餘事。難忘一宿心。</span></p><a 
name="0564c08" id="0564c08"></a><p style="margin-left: 3em"><span class="headname">宿萬如茶菴</span></p><a 
name="0564c09" id="0564c09"></a><p><span class="lg">新嶺初開闢。搜奇得慧泉。巖前經滴瀝。雨後活清漣。<a 
name="0564c10" id="0564c10"></a>山樹風調梵。溪流玉振弦。夜來煨紫芋。竹榻伴雲眠。</span></p><a 
name="0564c11" id="0564c11"></a><p style="margin-left: 3em"><span class="headname">次天南兄雪中懷友</span></p><a 
name="0564c12" id="0564c12"></a><p><span class="lg">寒風吹作雪。山徑少人行。雲樹漸凝玉。松窗<span class="corr" title='[巳&gt;已]'>已</span>映明。<a 
name="0564c13" id="0564c13"></a>一堂孤客夢。千里故園情。足冷燒爐坐。吟殘恰五更。</span></p><a 
name="0564c14" id="0564c14"></a><p style="margin-left: 3em"><span class="headname">月夜上雙徑二首</span></p><a 
name="0564c15" id="0564c15"></a><p><span class="lg">板橋方落日。山月照寒扉。錫振雲聲度。僧驚鳥夢依。<a 
name="0564c16" id="0564c16"></a>亂陂曾掩映。岐路藉清輝。更<span class="corr" title='[羡&gt;羨]'>羨</span>蒼龍窟。優游曠朗歸。</span></p><a 
name="0564c17" id="0564c17"></a><p style="text-indent: 0em; margin-left: 0em"><span class="headname">　　　　二</span></p><a 
name="0564c18" id="0564c18"></a><p><span class="lg">依麓尋蹊上。逶迤松磴陰。濤聲分遠近。月色轉幽深。<a 
name="0564c19" id="0564c19"></a>行倦眠雲笑。停餘坐艸吟。素聞雙徑杳。頻躡翠微岑。</span></p><a 
name="0564c20" id="0564c20"></a><p style="margin-left: 3em"><span class="headname">朢江亭送友</span></p><a 
name="0564c21" id="0564c21"></a><p><span class="lg">五峰深處坐。極目似支硎。泉出連雲白。松搖帶雨晴。<a 
name="0564c22" id="0564c22"></a>鶴坡橫藥徑。龍樹聳巖庭。因送他山客。行行過此亭。</span></p><a 
name="0564c23" id="0564c23"></a><p style="margin-left: 3em"><span class="headname">惜罌粟花逢雨</span></p><a 
name="0564c24" id="0564c24"></a><p><span class="lg">花愛晴和艷。偏驚風雨侵。莫嫌時有異。應鑑物無心。<a 
name="0564c25" id="0564c25"></a>碧缶虛新粟。緗囊溢舊吟。慨傷由此事。疏蜨憶還深。</span></p><a 
name="0564c26" id="0564c26"></a><p style="margin-left: 3em"><span class="headname">雨阻杏泉房作</span></p><a 
name="0564c27" id="0564c27"></a><p><span class="lg">閒庭看雨色。著屐東山遊。未上碧雲去。因依浣月留。<a 
name="0564c28" id="0564c28"></a>杏泉茶滴翠。高閣澗聲浮。心內無餘事。還將勝蹟謀。</span></p><a 
name="0564c29" id="0564c29"></a><p style="margin-left: 3em"><span class="headname">遊西山訪惠力華嚴講席溯峰座主</span></p><a 
name="0564c30" id="0564c30"></a><p><span class="lg">孤峰雲影外古寺翠微中。仙島晴空杳。祗園小徑通。<a 
name="0565a01" id="0565a01"></a>危巖懸百步。傑閣聳千叢。興<span class="corr" title='[羡&gt;羨]'>羨</span>臨香海。繽紛花雨紅。</span></p><a 
name="0565a02" id="0565a02"></a><p style="margin-left: 3em"><span class="headname">次涉圍詩原韻六首</span></p><a 
name="0565a03" id="0565a03"></a><p><span class="lg">三過圍亭憩。悠然降鶴池。玉淵龍自覺。金谷鳥還知。<a 
name="0565a04" id="0565a04"></a>月窟乘閒際。花茵獨坐時。春深遊未倦。杖笠且相隨。</span></p><a 
name="0565a05" id="0565a05"></a><p style="text-indent: 0em; margin-left: 0em"><span class="headname">　　　　二</span></p><a 
name="0565a06" id="0565a06"></a><p><span class="lg">身寄高隅下。閒亭傍水涼。蒼浪深滴翠。紫桂正飄香。<a 
name="0565a07" id="0565a07"></a>情逸忘熇樹。心幽戀月崗。掛瓢歡竟日。墟落照斜陽。</span></p><a 
name="0565a08" id="0565a08"></a><p style="text-indent: 0em; margin-left: 0em"><span class="headname">　　　　三</span></p><a 
name="0565a09" id="0565a09"></a><p><span class="lg">道義形骸外。交情不厭稠。古今同白社。來往是高流。<a 
name="0565a10" id="0565a10"></a>偶爾林間過。還疑天上遊。匡廬十八士。當日<span class="corr" title='[巳&gt;已]'>已</span>推劉。</span></p><a 
name="0565a11" id="0565a11"></a><p style="text-indent: 0em; margin-left: 0em"><span class="headname">　　　　四</span></p><a 
name="0565a12" id="0565a12"></a><p><span class="lg">冉冉綠陰滿。荷錢出水初。憑軒調寶瑟。欹枕讀藏書。<a 
name="0565a13" id="0565a13"></a>情境空猶徹。鳧鷗狎自如。微風生瀲灩。藻影躍潛魚。</span></p><a 
name="0565a14" id="0565a14"></a><p style="text-indent: 0em; margin-left: 0em"><span class="headname">　　　　五</span></p><a 
name="0565a15" id="0565a15"></a><p><span class="lg">未涉園林趣。誰知澹蕩中。能超五蘊想。頓悟六情空。<a 
name="0565a16" id="0565a16"></a>曉閣經聲永。晴階花影叢。遠公蓮漏徹。歷歷襲香風。</span></p><a 
name="0565a17" id="0565a17"></a><p style="text-indent: 0em; margin-left: 0em"><span class="headname">　　　　六</span></p><a 
name="0565a18" id="0565a18"></a><p><span class="lg">秋風吹去雁。桂子落幽岑。香發騷人句。詩成楚客心。<a 
name="0565a19" id="0565a19"></a>閒敲憑竹韻。靜賦對桐陰。樹影空潭曲。霞光帶露深。</span></p><a 
name="0565a20" id="0565a20"></a><p style="margin-left: 3em"><span class="headname">辛酉秋日承陶居士貽詩慰留依韻奉荅</span></p><a 
name="0565a21" id="0565a21"></a><p><span class="lg">杖笠歸來晚。音書憶舊緣。他鄉悲旅況。故國冷秋煙。<a 
name="0565a22" id="0565a22"></a>樹老西風裏。池清夜月前。相依有高士。詩卷共周旋。</span></p><a 
name="0565a23" id="0565a23"></a><p style="margin-left: 3em"><span class="headname">南河舟中</span></p><a 
name="0565a24" id="0565a24"></a><p><span class="lg">四日舟行五十里。一枕橫波三伏起。姑山樹麾鄱湖<a 
name="0565a25" id="0565a25"></a>口。宗三神力調風嘴。短槳半帆臨淺灘。斜來仄去陷<a 
name="0565a26" id="0565a26"></a>深澗。鞋峰塔影錐平浪。大石濤聲吠急湍。復憶匡廬<a 
name="0565a27" id="0565a27"></a>諸勝概。萬杉金印都猶在。客夢乘槎雙徑前。還思芝<a 
name="0565a28" id="0565a28"></a>圃雲陽態。</span></p><a 
name="0565a29" id="0565a29"></a><p style="margin-left: 3em"><span class="headname">步洪衍疇見贈原韻</span></p><a 
name="0565a30" id="0565a30"></a><p><span class="lg">黃嶽仙巖奇樹老。喬松挺秀青雲繞。踏遍千山過別<a 
name="0565b01" id="0565b01"></a>峰。昌江道上天將曉。春郊飛綠襯蒼苔。攜杖東林山<a 
name="0565b02" id="0565b02"></a>色開。垂手入塵輕點出。談禪直指倩誰來。</span></p><a 
name="0565b03" id="0565b03"></a><p style="margin-left: 3em"><span class="headname">贈靈峰和尚</span></p><a 
name="0565b04" id="0565b04"></a><p><span class="lg">西泠山水多添秀。知自玲瓏接武來。白岸泉聲流萬<a 
name="0565b05" id="0565b05"></a>派。青芝松幹育群材。鳥啣花雨供清賞。龍奮巖阿聽<a 
name="0565b06" id="0565b06"></a>法雷。卻喜春秋剛四十。無塵古剎又重恢。</span></p><a 
name="0565b07" id="0565b07"></a><p style="margin-left: 3em"><span class="headname">訪洪社長</span></p><a 
name="0565b08" id="0565b08"></a><p><span class="lg">廿年霜雪在靈山。楚國音書幾往還。菴有湧香徵古<a 
name="0565b09" id="0565b09"></a>意。瓢懸僻秀樂餘閒。雲中塔影來明月。檻外溪光浴<a 
name="0565b10" id="0565b10"></a>白<span title="未知的文字">▆</span>。高蹈且隨村落隱。乘時一透祖師關。</span></p><a 
name="0565b11" id="0565b11"></a><p style="margin-left: 3em"><span class="headname">輓沈海鷗先生</span></p><a 
name="0565b12" id="0565b12"></a><p><span class="lg">筆墨知交剛五稔。道情夢寐約同遊。<span class="corr" title='[巳&gt;已]'>已</span>離塵世三禪<a 
name="0565b13" id="0565b13"></a>樂。惟見桑麻一度秋。收拾文章埋故土。潛留英銳壯<a 
name="0565b14" id="0565b14"></a>煙疇。梅涇雪月堪吟詠。更憶詩才淚轉流。</span></p><a 
name="0565b15" id="0565b15"></a><p style="margin-left: 3em"><span class="headname">和赤雯涉園讀書原韻</span></p><a 
name="0565b16" id="0565b16"></a><p><span class="lg">芳郊書屋傍芭蕉。碧水青畸護稻苗。著就文章雲半<a 
name="0565b17" id="0565b17"></a>榻。悟明心地雪齊腰。絳幃得解師兼友。鄴架翻書暮<a 
name="0565b18" id="0565b18"></a>與朝。別墅幽深舒麗藻。炎熇塵俗坐中消。</span></p><a 
name="0565b19" id="0565b19"></a><p style="margin-left: 3em"><span class="headname">贈劉慶雲居士</span></p><a 
name="0565b20" id="0565b20"></a><p><span class="lg">毘陵城裏貴公子。窯嶺叢中隱半仙。<span class="corr" title='[郤&gt;卻]'>卻</span>近市廛塵隔<a 
name="0565b21" id="0565b21"></a>遠。悠揚廓極自天然。</span></p><a 
name="0565b22" id="0565b22"></a><p style="margin-left: 3em"><span class="headname">示旭餘居士</span></p><a 
name="0565b23" id="0565b23"></a><p><span class="lg">清旭涵空午夢餘。閒田一片亦須鋤。殷勤莫漫荒蕪<a 
name="0565b24" id="0565b24"></a>去。曠劫深痾倏爾除。</span></p><a 
name="0565b25" id="0565b25"></a><p style="margin-left: 3em"><span class="headname">贈伯陞居士持金剛經</span></p><a 
name="0565b26" id="0565b26"></a><p><span class="lg">曠劫栽培般若緣。波羅密行得真傳。大根正信恒無<a 
name="0565b27" id="0565b27"></a>間。始悟當年六祖禪。</span></p><a 
name="0565b28" id="0565b28"></a><p style="margin-left: 3em"><span class="headname">更慧密字示贈</span></p><a 
name="0565b29" id="0565b29"></a><p><span class="lg">迴然心志越常流。峭拔根塵絕唱酬。昔有慧能今慧<a 
name="0565b30" id="0565b30"></a>遠。慈雲鷲嶺意綢繆。</span></p><a 
name="0565c01" id="0565c01"></a><p style="margin-left: 3em"><span class="headname">茂如禪師七十</span></p><a 
name="0565c02" id="0565c02"></a><p><span class="lg">東風香散滿庭陰。南隱堂開見茂林。更喜窗前多古<a 
name="0565c03" id="0565c03"></a>柏。青青一見趙州心。</span></p><a 
name="0565c04" id="0565c04"></a><p style="margin-left: 3em"><span class="headname">和仲改菴先生原韻</span></p><a 
name="0565c05" id="0565c05"></a><p><span class="lg">見猶離見始全真。刈艸籬邊示半身。一日園亭幾來<a 
name="0565c06" id="0565c06"></a>往。不教三徑長荊榛。</span></p><a 
name="0565c07" id="0565c07"></a><p style="margin-left: 3em"><span class="headname">贈周晉生居士</span></p><a 
name="0565c08" id="0565c08"></a><p><span class="lg">南嶺寒梅放一枝。香風拂拂仲春時。龐眉皓首真仙<a 
name="0565c09" id="0565c09"></a>子。不獨臨風唱紫芝。</span></p><a 
name="0565c10" id="0565c10"></a><p style="margin-left: 3em"><span class="headname">種松</span></p><a 
name="0565c11" id="0565c11"></a><p><span class="lg">披煙野老親澆灌。帶雨泉公亦自栽。荒徑復開松引<a 
name="0565c12" id="0565c12"></a>道。百年垂蔭好滋培。</span></p><a 
name="0565c13" id="0565c13"></a><p style="text-indent: 0em; margin-left: 0em"><span class="headname">　　　　二</span></p><a 
name="0565c14" id="0565c14"></a><p><span class="lg">傾頹野寺雨濛濛。坐聽濤聲帶晚鍾。不獨歲寒原有<a 
name="0565c15" id="0565c15"></a>約。相看殿閣影重重。</span></p><a 
name="0565c16" id="0565c16"></a><p style="margin-left: 3em"><span class="headname">贈陳勝初居士</span></p><a 
name="0565c17" id="0565c17"></a><p><span class="lg">創時不易守成難。綿遠兒孫仔細看。幾歷滄桑恢舊<a 
name="0565c18" id="0565c18"></a>業。玉堂華彩影珊珊。</span></p><a 
name="0565c19" id="0565c19"></a><p style="margin-left: 3em"><span class="headname">二水匯流</span></p><a 
name="0565c20" id="0565c20"></a><p><span class="lg">泉聲浩浩出松門。谷口迴瀾吐復吞。不讓錦江千尺<a 
name="0565c21" id="0565c21"></a>浪。苕溪天目有同源。</span></p><a 
name="0565c22" id="0565c22"></a><p style="margin-left: 3em"><span class="headname">湍月交光</span></p><a 
name="0565c23" id="0565c23"></a><p><span class="lg">清秋素影卻相連。漾動澄波碎碧天。指點風光心印<a 
name="0565c24" id="0565c24"></a>徹。紋生玩月是談禪。</span></p><a 
name="0565c25" id="0565c25"></a><p style="margin-left: 3em"><span class="headname">古樹重陰</span></p><a 
name="0565c26" id="0565c26"></a><p><span class="lg">古樹依依待個人。天然枝葉又重新。靈根毓得吳山<a 
name="0565c27" id="0565c27"></a>秀。蔭覆空王劫外春。</span></p><a 
name="0565c28" id="0565c28"></a><p style="margin-left: 3em"><span class="headname">石漾垂襟</span></p><a 
name="0565c29" id="0565c29"></a><p><span class="lg">波光搖曳日長臨。帶水迢迢助遠吟。笑指魚龍翻錦<a 
name="0565c30" id="0565c30"></a>浪。一聲清磬海潮音。</span></p><a 
name="0566a01" id="0566a01"></a><p style="margin-left: 3em"><span class="headname">毘陵聞雷</span></p><a 
name="0566a02" id="0566a02"></a><p><span class="lg">雷動中吳蟄戶開。雨翻花港潑香來。半窗清影留雲<a 
name="0566a03" id="0566a03"></a>榻。一葉春帆帶月回。</span></p><a 
name="0566a04" id="0566a04"></a><p style="margin-left: 3em"><span class="headname">送所中先生之吳門</span></p><a 
name="0566a05" id="0566a05"></a><p><span class="lg">香山一別幾經秋。鷲嶺重逢話舊遊。湖上載歸春色<a 
name="0566a06" id="0566a06"></a>去。禪房誰共月當頭。</span></p><a 
name="0566a07" id="0566a07"></a><p style="margin-left: 3em"><span class="headname">古黟訪友</span></p><a 
name="0566a08" id="0566a08"></a><p><span class="lg">昔年湖上擔簦過。今日峰頭訪友來。行盡松林與竹<a 
name="0566a09" id="0566a09"></a>徑。茅菴更在白雲隈。</span></p><a 
name="0566a10" id="0566a10"></a><p style="margin-left: 3em"><span class="headname">賦得白豆花開天又涼</span></p><a 
name="0566a11" id="0566a11"></a><p><span class="lg">白豆花開天又涼。蟬聲方歇夜初長。眼前景物隨遷<a 
name="0566a12" id="0566a12"></a>變。謾道髭髯不點霜</span></p><a 
name="0566a13" id="0566a13"></a><p style="margin-left: 3em"><span class="headname">師子峰</span></p><a 
name="0566a14" id="0566a14"></a><p><span class="lg">鳥道紆迴十數重。蘭皋香襲紫煙濃。還如師子威獰<a 
name="0566a15" id="0566a15"></a>甚。驚得獼猴過別峰。</span></p><a 
name="0566a16" id="0566a16"></a><p style="margin-left: 3em"><span class="headname">慶雲菴</span></p><a 
name="0566a17" id="0566a17"></a><p><span class="lg">野渡舟中見古松。白雲深處隱高蹤。市廛咫尺山林<a 
name="0566a18" id="0566a18"></a>隔。猶<span class="corr" title='[羡&gt;羨]'>羨</span>吳門海湧峰。</span></p><a 
name="0566a19" id="0566a19"></a><p style="margin-left: 3em"><span class="headname">次陽府寺壁間韻</span></p><a 
name="0566a20" id="0566a20"></a><p><span class="lg">溪流一曲小橋通。古寺蕭條映紫峰。遊到法堂清淨<a 
name="0566a21" id="0566a21"></a>裏。廓然身在白雲中。</span></p><a 
name="0566a22" id="0566a22"></a><p style="margin-left: 3em"><span class="headname">舟中寄懷</span></p><a 
name="0566a23" id="0566a23"></a><p><span class="lg">江上尋知己。林間多鳥音。片帆行亂石。何處是山陰。</span></p><a 
name="0566a24" id="0566a24"></a><p style="margin-left: 3em"><span class="headname">昌江道中</span></p><a 
name="0566a25" id="0566a25"></a><p><span class="lg">山脊半輪月。波心一個僧。笑他當路子。輪我入雲層。</span></p><a 
name="0566a26" id="0566a26"></a><p style="margin-left: 3em"><span class="headname">贈朗徹禪師</span></p><a 
name="0566a27" id="0566a27"></a><p><span class="lg">舊友春相訪。新茅雪護深。<span class="corr" title='[羡&gt;羨]'>羨</span>君明古意。歷歷趙州心。</span></p><a 
name="0566a28" id="0566a28"></a><p style="margin-left: 3em"><span class="headname">庚戌秋復過芝城見越三故友筆墨有感</span></p><a 
name="0566a29" id="0566a29"></a><p><span class="lg">秋景落霞低。文峰透影西。芝城分袂去。飛錫武夷溪</span></p><a 
name="0566a30" id="0566a30"></a><p style="margin-left: 3em"><span class="headname">偶成</span></p><a 
name="0566b01" id="0566b01"></a><p><span class="lg">聞道山深處。寒巖臥老龍。一輪溪月靜。枕石聽淙淙。</span></p><a 
name="0566b02" id="0566b02"></a><p style="margin-left: 3em"><span class="headname">白雲山</span></p><a 
name="0566b03" id="0566b03"></a><p><span class="lg">採茶最喜白雲窩。古塔殘碑挂薜蘿。藉艸就餐吞翠<a 
name="0566b04" id="0566b04"></a>遠。歸途花雨嶺南過。</span></p><a 
name="0566b05" id="0566b05"></a><p style="margin-left: 3em"><span class="headname">寓佛華菴賦得霞字</span></p><a 
name="0566b06" id="0566b06"></a><p><span class="lg">登樓高瞰落晴霞。翠幕空餘映佛華。咫尺雲巖來塔<a 
name="0566b07" id="0566b07"></a>影。野橋西去兩三家。</span></p><a 
name="0566b08" id="0566b08"></a><p style="margin-left: 3em"><span class="headname">贈退先梅芳二禪師赴青蓮社法席</span></p><a 
name="0566b09" id="0566b09"></a><p><span class="lg">梅隱何緣杖錫飛。門開甘露絕玄微。九秋雲外桂香<a 
name="0566b10" id="0566b10"></a>發。一苑林中蓮社輝。惠我瑤章聯麗句。<span class="corr" title='[羡&gt;羨]'>羨</span>君法化展<a 
name="0566b11" id="0566b11"></a>珠衣。武原舊席新酬唱。猶勝當年悟祖機。</span></p><a 
name="0566b12" id="0566b12"></a><p style="margin-left: 3em"><span class="headname">披雲臺</span></p><a 
name="0566b13" id="0566b13"></a><p><span class="lg">芒鞋竹杖陟披雲。石屋煙霞有主人。滿目湖光山影<a 
name="0566b14" id="0566b14"></a>秀。欲來此處寄孤身。</span></p><a 
name="0566b15" id="0566b15"></a><p style="margin-left: 3em"><span class="headname">登鳳凰山作</span></p><a 
name="0566b16" id="0566b16"></a><p><span class="lg">客路終年汗漫遊。鳳凰山冷石城秋。長江何處堪留<a 
name="0566b17" id="0566b17"></a>錫。一片飛帆帶月流。</span></p><a 
name="0566b18" id="0566b18"></a><p style="margin-left: 2em"><span class="headname">歌詞</span></p><a 
name="0566b19" id="0566b19"></a><p style="margin-left: 3em"><span class="headname">茶歌四首</span></p><a 
name="0566b20" id="0566b20"></a><p><span class="lg">我來山中絕頂栽茶。钁頭钁尾聊且作家。磊落高風<a 
name="0566b21" id="0566b21"></a>施大用。刀耕火種老生涯。</span></p><a 
name="0566b22" id="0566b22"></a><p><span class="lg">我來山中時復採茶。塵世如何及得我家。乘興提筐<a 
name="0566b23" id="0566b23"></a>過別嶺。滿身煙霧意無涯</span></p><a 
name="0566b24" id="0566b24"></a><p><span class="lg">我來山中學炒新茶。斗鍋烈火還我作家。翠微香靄<a 
name="0566b25" id="0566b25"></a>流青嶂。又聽鳴蛙鼓水涯。</span></p><a 
name="0566b26" id="0566b26"></a><p><span class="lg">我來山中汲水煎茶。松風竹雨煞是仙家。會得其中<a 
name="0566b27" id="0566b27"></a>三沸意。滿傾幾盞樂天涯。</span></p><a 
name="0566b28" id="0566b28"></a><p style="margin-left: 3em"><span class="headname">和中峰國師樂隱詞十六首</span></p><a 
name="0566b29" id="0566b29"></a><p><span class="lg">江海雲籠。南渡傳宗。泛一葦可祖相逢。忍看紅雪廓<a 
name="0566b30" id="0566b30"></a>徹心空。應且埋頭且匿跡且藏鋒</span></p><a 
name="0566c01" id="0566c01"></a><p><span class="lg">直入千峰。謾訝高風。隱考槃深覆雲中。何誇洞府匪<a 
name="0566c02" id="0566c02"></a>比仙蹤。觀林有獅穴有虎潭有龍</span></p><a 
name="0566c03" id="0566c03"></a><p><span class="lg">出塵不羇。入谷方棲。託幽清心自圓機。雲留竹榻月<a 
name="0566c04" id="0566c04"></a>掩柴扉。纔避喧譁避奢侈避爭非。</span></p><a 
name="0566c05" id="0566c05"></a><p><span class="lg">糲食黃虀。僅得便宜。甘貧志事理何疑。禪餘挹翠性<a 
name="0566c06" id="0566c06"></a>狎尋嬉。驚惕春腳逝。水澌落花飛。</span></p><a 
name="0566c07" id="0566c07"></a><p><span class="lg">省世浮奢。習靜禁譁。覓片地聊展袈裟。承霜承月載<a 
name="0566c08" id="0566c08"></a>輪載車。但倩誰論倩誰諾倩誰誇。</span></p><a 
name="0566c09" id="0566c09"></a><p><span class="lg">一雨均加。萬卉萌芽。適時候滿眼煙花。披雲作幔剪<a 
name="0566c10" id="0566c10"></a>棘為家。方可以坐可以臥可以茶。</span></p><a 
name="0566c11" id="0566c11"></a><p><span class="lg">春筍可餐。淇竹非刪。養綠筠密護禪關。潛心畜意山<a 
name="0566c12" id="0566c12"></a>麓林間。得歇復歇靜復靜閒復閒。</span></p><a 
name="0566c13" id="0566c13"></a><p><span class="lg">初步雖艱。醒後尤難。真法王德化人寰。英靈俊快一<a 
name="0566c14" id="0566c14"></a>鏃三關。會是白雲是綠水是青山。</span></p><a 
name="0566c15" id="0566c15"></a><p><span class="lg">登此南樓。新月如鉤。遍遊覽躡屐尋幽。碧陰穿寶玉<a 
name="0566c16" id="0566c16"></a>露承甌。瞻岸白蘋汀。紅蓼楚江秋。</span></p><a 
name="0566c17" id="0566c17"></a><p><span class="lg">緊縛重笆。園有奇花。醒午夢蝴蝶翩斜。香光襲翠藻<a 
name="0566c18" id="0566c18"></a>影芬華。稱閒焚香閒敲韻閒品茶。</span></p><a 
name="0566c19" id="0566c19"></a><p><span class="lg">難休能休。滯癖皆勾。明此事何用馳求。蜎飛共命異<a 
name="0566c20" id="0566c20"></a>類同儔。任泥犁苦天宮樂佛國遊。</span></p><a 
name="0566c21" id="0566c21"></a><p><span class="lg">拔距龍蛇。光芒可加。照乘珠繫衣何奢。卓錐山谷飛<a 
name="0566c22" id="0566c22"></a>錫水涯。貪弄春花攫夏雲書秋霞。</span></p><a 
name="0566c23" id="0566c23"></a><p><span class="lg">不墮思量。物我俱忘。若個人象座獅床。應機施設禪<a 
name="0566c24" id="0566c24"></a>窟詩腸。恰稱性語逍遙樂自在香。</span></p><a 
name="0566c25" id="0566c25"></a><p><span class="lg">踐履尋常。乘興顛狂。雖散逸光陰匪長。樂于圭寶隱<a 
name="0566c26" id="0566c26"></a>於蝸房。惜蟬欲歇日初短天又涼。</span></p><a 
name="0566c27" id="0566c27"></a><p><span class="lg">道莫能窮。行解相仝。習修證從上流風。松根杖碧花<a 
name="0566c28" id="0566c28"></a>底趺紅。指石榴花金蓮蕊玉芙蓉。</span></p><a 
name="0566c29" id="0566c29"></a><p><span class="lg">質合樵翁。性若仙童。在人間世事疏慵。浮華綺麗隱<a 
name="0566c30" id="0566c30"></a>逸其中。傚鳳棲竹豹藏谷鶴巢松。</span></p><a 
name="0567a01" id="0567a01"></a><a 
name="0567a02" id="0567a02"></a><a 
name="0567a03" id="0567a03"></a><a 
name="0567a04" id="0567a04"></a><a 
name="0567a05" id="0567a05"></a><a 
name="0567a06" id="0567a06"></a><a 
name="0567a07" id="0567a07"></a><a 
name="0567a08" id="0567a08"></a><a 
name="0567a09" id="0567a09"></a><a 
name="0567a10" id="0567a10"></a><a 
name="0567a11" id="0567a11"></a><div class="w"><div style="margin-left: 1em"><p style="margin-left: 2em"><span class="headname">行狀</span></p><a 
name="0567a12" id="0567a12"></a><p style="text-indent: 0em; margin-left: 0em"><span class="linehead"></span>臨濟三十三世鶴峰和尚諱濟悟。吳門費氏子。父思<a 
name="0567a13" id="0567a13"></a>梅母顧氏。年十二有出塵想。父母可之。送至松陵羅<a 
name="0567a14" id="0567a14"></a>漢寺禮瑞芝光律師而雉度焉。年滿二十即造萬峰<a 
name="0567a15" id="0567a15"></a>剖石師伯許進具足戒。自此慧發乃以心地不明為<a 
name="0567a16" id="0567a16"></a>憂。謂人曰今之說禪故。多皆未若具和尚之響應如<a 
name="0567a17" id="0567a17"></a>雷也。遂往依之。始於佛日堂中體究本來面目。每嘆<a 
name="0567a18" id="0567a18"></a>曰面目不識安得為人。夫子之道費而隱非我欺也。<a 
name="0567a19" id="0567a19"></a>飲食睡眠刻不放下。一夕為燈花一爆。話頭不覺粉<a 
name="0567a20" id="0567a20"></a>碎。乃云燈光眼光大地光鋩。月不敢白金不敢黃。回<a 
name="0567a21" id="0567a21"></a>途得妙楓落吳江。首座聞之曰。堂頭室中添一籌矣。<a 
name="0567a22" id="0567a22"></a>師以淆訛未盡觸處用心。時<span class="corr" title='[&#x8616;&gt;蘗]'>蘗</span>菴亦以淆訛有礙。自<a 
name="0567a23" id="0567a23"></a>靈巖來參靈隱。隱即別立一堂令師與之共相砥礪。<a 
name="0567a24" id="0567a24"></a>隱之勘辨愈毒愈辣。一日隱乃痛搥一僧。師從傍頓<a 
name="0567a25" id="0567a25"></a>明下載清風。又作偈云掌掌天難覆髑髏識盡乾日<a 
name="0567a26" id="0567a26"></a>不知火爇冰高水自寒難難可惜空花燈上殘。隱以<a 
name="0567a27" id="0567a27"></a>為此語不但壓倒<span class="corr" title='[&#x8616;&gt;蘗]'>蘗</span>菴。即有鼻孔衲僧亦無有不。壓<a 
name="0567a28" id="0567a28"></a>倒也。尋命之職為眾激揚而咸服其調攝。漸以事煩<a 
name="0567a29" id="0567a29"></a>而生隱心。故遊西江之景德。又棲京江之寶覺。靈隱<a 
name="0567a30" id="0567a30"></a>遣書責之。歸而授法焉。康熙六年之夏也。佛眉繼席<a 
name="0567b01" id="0567b01"></a>雙徑乃以濮水之福善。而為師最初開法之地。彼中<a 
name="0567b02" id="0567b02"></a>士大夫聆其旨要。甚生慶幸。嘉禾保社於斯為盛。四<a 
name="0567b03" id="0567b03"></a>方之慕日起。故姑蘇之寶樹。當湖之竺隱。桐溪之寂<a 
name="0567b04" id="0567b04"></a>照。靡不虛席以相迎也。及主福壽大有疲於津梁之<a 
name="0567b05" id="0567b05"></a>狀。雲水至者俱惋辭卻之。惟以戒雷輩日夕研窮以<a 
name="0567b06" id="0567b06"></a>明宗趣。到老而志不衰唯此一事耳。丁卯秋仲知身<a 
name="0567b07" id="0567b07"></a>不久。一切謝絕。病作而藥石亦謝。非有定力而前知<a 
name="0567b08" id="0567b08"></a>者其能之乎。九月十一日起浴。說偈而永訣矣。入室<a 
name="0567b09" id="0567b09"></a>之子四人。師之生也。天啟丙寅九月二十日示寂也。<a 
name="0567b10" id="0567b10"></a>康熙丁卯九月十一日住世六十有二。戒臘四十有<a 
name="0567b11" id="0567b11"></a>四。塔建本寺開山和尚之左也。語錄若于卷板存楞<a 
name="0567b12" id="0567b12"></a>嚴藏中。詩文佳處自成機杼。總由性出不事雕琢。性<a 
name="0567b13" id="0567b13"></a>又澹宕頗多古人之雅。人言師之囊橐一無長物而<a 
name="0567b14" id="0567b14"></a>高之。予曰小之矣。夫為知識取其道眼則可如無長<a 
name="0567b15" id="0567b15"></a>物為高不猶同夫丐者耶。此可愈乎貪多務得之輩<a 
name="0567b16" id="0567b16"></a>耳。若知其生平之所重而重之。是真能重鶴兄矣。</p><a 
name="0567b17" id="0567b17"></a><p style="text-indent: 0em; margin-left: 7em"><span class="linehead"></span>同門弟慧輅頓首謹狀</p></div></div><a 
name="0567b18" id="0567b18"></a><a 
name="0567b19" id="0567b19"></a><a 
name="0567b20" id="0567b20"></a><a 
name="0567b21" id="0567b21"></a><div class="w"><div style="margin-left: 1em"><p style="margin-left: 2em"><span class="headname">鶴峰悟禪師塔誌銘</span></p><a 
name="0567b22" id="0567b22"></a><p style="margin-left: 4em"><span class="byline">敕授文林郎知山東嶧縣事桐谿仲弘道譔</span></p><a 
name="0567b23" id="0567b23"></a><p style="text-indent: 0em; margin-left: 0em"><span class="linehead"></span>和尚諱濟悟號鶴峰。臨濟座上為三十三代。本籍吳<a 
name="0567b24" id="0567b24"></a>門費氏裔。父思梅母顧氏。幼見師敦禮釋迦知有夙<a 
name="0567b25" id="0567b25"></a>慧。遂送松陵羅漢寺光律師瑞芝剃染。時蓋十二歲<a 
name="0567b26" id="0567b26"></a>云。稍長受具于萬峰剖石和尚。夙夜修持不怠。時靈<a 
name="0567b27" id="0567b27"></a>隱具老人住佛日見師而異之。命參本來面目。師見<a 
name="0567b28" id="0567b28"></a>燈花爆遂有省。後同蘗菴和尚打七于大悲堂。逢具<a 
name="0567b29" id="0567b29"></a>老人警策鄰單侍者。師聞之遂大澈法源。偈載行狀<a 
name="0567b30" id="0567b30"></a>中不具述。自是華嚴廣孝顯寧徑山天寧諸剎歷充<a 
name="0567c01" id="0567c01"></a>首規。具老人深相器重。迨分衛江西景德鎮。則結茅<a 
name="0567c02" id="0567c02"></a>施茶開闢古路。種作利濟不倦一方。皈依者甚眾。師<a 
name="0567c03" id="0567c03"></a>歸靈隱具老人益加印合。遂授衣缽焉。於是受京江<a 
name="0567c04" id="0567c04"></a>之請。開堂於雲陽寶覺寺。五年之間宗風丕振。吾里<a 
name="0567c05" id="0567c05"></a>福善寺慕師高風。遂敦請移錫。使命再三得師遘止。<a 
name="0567c06" id="0567c06"></a>時即有五鶴來巢殿庭。都人士觀者咸以為與師號<a 
name="0567c07" id="0567c07"></a>相符。殆天意也。蒞眾十年凡正殿後樓莫不巍然金<a 
name="0567c08" id="0567c08"></a>碧。葺而新之。中逢饑歲雲廚罄如。師則封灶絕煙與<a 
name="0567c09" id="0567c09"></a>眾同餒。於是遠近聞者莫不負米擔薪求師舉火。福<a 
name="0567c10" id="0567c10"></a>善復興。亦叢林中一段佳話也。自是退休於。姑蘇之<a 
name="0567c11" id="0567c11"></a>寶樹。當湖之竺隱。而桐谿之寂照。又相迎請。不得已<a 
name="0567c12" id="0567c12"></a>再行駐錫三年。即舉同門句公和尚主席。而退老於<a 
name="0567c13" id="0567c13"></a>吾里之福壽禪林。蓋閉門卻掃遂初志也。歲丁卯八<a 
name="0567c14" id="0567c14"></a>月距辭寂照之日已復四年。偶染微痾遂有終焉之<a 
name="0567c15" id="0567c15"></a>意。至九月初旬索曆擇日沐浴更衣。作偈別眾。有生<a 
name="0567c16" id="0567c16"></a>日前重陽後。趁此時光。踔然便走。之句。果於十一日<a 
name="0567c17" id="0567c17"></a>遂趺逝焉。嗚呼師在濮水二十餘年知交甚廣。惟與<a 
name="0567c18" id="0567c18"></a>予及我友高子玉涵尤相友善。臨終我兩人合掌恭<a 
name="0567c19" id="0567c19"></a>送。師遂以後事托高而以詩序及墓銘托予。今玉涵<a 
name="0567c20" id="0567c20"></a>竭力營其喪葬。可謂不負托矣。而塔銘尚遲遲未就。<a 
name="0567c21" id="0567c21"></a>予果何心敢負師委乎。師生于天啟六年九月二十<a 
name="0567c22" id="0567c22"></a>日。寂滅于康熙念六年九月十一日。世壽六十二。僧<a 
name="0567c23" id="0567c23"></a>臘四十有四。示寂後門人戒雷若水等卜葬於本寺<a 
name="0567c24" id="0567c24"></a>開山和尚塔院之左。置桑地二畝三分于山門之內。<a 
name="0567c25" id="0567c25"></a>取租以為春秋掃塔之費。為經久計也。遂系之以銘。<a 
name="0567c26" id="0567c26"></a>銘曰。</p><a 
name="0567c27" id="0567c27"></a><p><span class="lg">三峰分派。雙徑彙源。京江顯化。濮水指南。衍靈隱之<a 
name="0567c28" id="0567c28"></a>法乳。在福壽而歸全。道似川流而益永。塔如嶽峙而<a 
name="0567c29" id="0567c29"></a>彌堅。</span></p></div></div><a 
name="0567c30" id="0567c30"></a><a 
name="0568a01" id="0568a01"></a><div class="w"><div style="margin-left: 1em"><p style="margin-left: 2em"><span class="headname">跋</span></p><a 
name="0568a02" id="0568a02"></a><p style="text-indent: 0em; margin-left: 0em"><span class="linehead"></span>和尚賦性真純。稟資高簡。故所著法語詩偈字字皆<a 
name="0568a03" id="0568a03"></a>從妙淨明心流出。不落名句文身識相。如摩尼寶珠<a 
name="0568a04" id="0568a04"></a>顆顆皆圓隨機取給。便與傾出一栲栳也。雨窗岑寂<a 
name="0568a05" id="0568a05"></a>焚香展誦。則于行墨間別有無量異光轉注。又如日<a 
name="0568a06" id="0568a06"></a>輪湧現。一時昏翳廓然開霽。偉矣哉根本智光若是。<a 
name="0568a07" id="0568a07"></a>其幹還造化者乎。自念鈍根以蠡測海。雖復潛心體<a 
name="0568a08" id="0568a08"></a>會。不覺望洋而歎。蓋和尚泛教海餘波。衍滹沱正脈。<a 
name="0568a09" id="0568a09"></a>沾沾乎灌溉福田。汲引方來。若廬岳江浙近而至於<a 
name="0568a10" id="0568a10"></a>今桐川寂照皆其所建法幢立宗旨處也。至若耽枯<a 
name="0568a11" id="0568a11"></a>喜寂樂于恬退那有工夫與俗人拭涕。一副冰雪心<a 
name="0568a12" id="0568a12"></a>胸則又性使然矣。法華言獨王頂上有此一珠不以<a 
name="0568a13" id="0568a13"></a>與人今和尚則不然。和盤托出遍周貧窶。無不從此<a 
name="0568a14" id="0568a14"></a>法界流究竟還歸此法界。讀斯錄者報恩有分。</p><a 
name="0568a15" id="0568a15"></a><p style="text-indent: 0em; margin-left: 0em"><span class="linehead"></span>壬戌夏五下浣四日　　華亭學者能印頓首謹識</p></div></div>
<hr>【經文資訊】嘉興藏第 38 冊 No. B421 鶴峰禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8ab1-2.html?index=J38nB421" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J38nB421_002 by HTTrack Website Copier/3.x [XR&CO'2014], Tue, 07 Jun 2016 07:14:32 GMT -->
</html>
