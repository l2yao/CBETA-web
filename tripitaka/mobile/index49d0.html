<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T50n2061_020 by HTTrack Website Copier/3.x [XR&CO'2014], Tue, 07 Jun 2016 07:00:24 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1228512198&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT50n2061&amp;utmp=%2Fmobile%2Findex.php%3Findex%3DT50n2061_020&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc953.html?index=T50n2061_019" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第50冊<br/>No.2061 宋高僧傳 (30卷)<br/>【宋 贊寧等撰】<br/>第 20 卷</p>
	<a href="index7b0f.html?index=T50n2061_021" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T50">
<div class="root" id="2061" sutra_name="宋高僧傳" sutra_juan="[卷20]">　
<a 
name="0836b01" id="0836b01"></a><a 
name="0836b02" id="0836b02"></a><p><span class="juanname">宋高僧傳卷第二十</span></p><a 
name="0836b03" id="0836b03"></a><a 
name="0836b04" id="0836b04"></a><p style="margin-left: 4em"><span class="byline">宋左街天壽寺通慧大師<a 
name="0836b05" id="0836b05"></a>賜紫沙門贊寧等奉　&#x52C5;撰</span></p><a 
name="0836b06" id="0836b06"></a><p style="margin-left: 3em"><span class="headname">感通篇第六之三<span class="note">(正傳二十二人附見四人)</span></span></p><a 
name="0836b07" id="0836b07"></a><p style="margin-left: 4em"><span class="headname">唐資州山北蘭若處寂傳</span></p><a 
name="0836b08" id="0836b08"></a><p style="text-indent: 0em; margin-left: 0em"><span class="linehead"></span>釋處寂。俗姓周氏。蜀人也。師事寶修禪師。<a 
name="0836b09" id="0836b09"></a>服勤寡慾與物無競。雅通玄奧。居山北行<a 
name="0836b10" id="0836b10"></a>杜多行。天后聞焉。詔入內賜摩納僧伽梨。<a 
name="0836b11" id="0836b11"></a>辭乞歸山。涉四十年足不到聚落。坐一胡<a 
name="0836b12" id="0836b12"></a>床宴默不寐。常有虎蹲伏座下。如家畜類。<a 
name="0836b13" id="0836b13"></a>資民所重。學其道者臻萃。由是頗形奇異。<a 
name="0836b14" id="0836b14"></a>如無相大師自新羅國將來謁詵禪師。寂<a 
name="0836b15" id="0836b15"></a>預誡眾曰。外來之賓明日當見矣。宜灑掃<a 
name="0836b16" id="0836b16"></a>以待之。明日果有海東賓至也。開元初新<a 
name="0836b17" id="0836b17"></a>除太守王曄。本黃冠也。景雲中曾立少功<a 
name="0836b18" id="0836b18"></a>刺于是郡。終於釋子苞藏禍心。上任處<a 
name="0836b19" id="0836b19"></a>分令境內應是。沙門追集。唯寂久不下山。<a 
name="0836b20" id="0836b20"></a>或勸寂往參免為厲階。寂謂弟子曰。汝雖<a 
name="0836b21" id="0836b21"></a>出家猶未識業。吾之未死王曄其如吾何。<a 
name="0836b22" id="0836b22"></a>迨乎王公上官三日。緇徒畢至。或曰。唯處寂<a 
name="0836b23" id="0836b23"></a>蔑視藩侯弗來致賀。曄微怒也。屈諸僧升<a 
name="0836b24" id="0836b24"></a>聽坐已。將啟怒端問寂違拒之由。慍色悖<a 
name="0836b25" id="0836b25"></a>興。僧皆股慄。曄俄然仆地。左右扶掖歸宅。<a 
name="0836b26" id="0836b26"></a>至廳事後屏樹如被摑頰之聲。禺中氣絕。<a 
name="0836b27" id="0836b27"></a>自此人謂為妄欲加諸道人一至於此。寂<a 
name="0836b28" id="0836b28"></a>以開元二十二年正月示滅。享年八十七。資<a 
name="0836b29" id="0836b29"></a>中至今崇仰焉。</p><a 
name="0836c01" id="0836c01"></a><p style="margin-left: 4em"><span class="headname">唐代州五臺山華嚴寺無著傳</span></p><a 
name="0836c02" id="0836c02"></a><p style="text-indent: 0em; margin-left: 0em"><span class="linehead"></span>釋無著。永嘉人也。識度寬明秉操貞礭。留神<a 
name="0836c03" id="0836c03"></a>大道約志遊方。抵于京師雲華寺。就澄觀<a 
name="0836c04" id="0836c04"></a>法師研習華嚴之教。凡諸經論志極旁通。然<a 
name="0836c05" id="0836c05"></a>於華藏海終誓遨遊。以大曆二年入五臺<a 
name="0836c06" id="0836c06"></a>山。肆欲觀聖人之境界。五月到華嚴寺挂<a 
name="0836c07" id="0836c07"></a>錫。始於堂中啜茶見老僧寢陋據北床。問<a 
name="0836c08" id="0836c08"></a>曰。子從南方來還齎數珠。請看。著乃躬度<a 
name="0836c09" id="0836c09"></a>之。迴視之間失僧之所。于時神情<span class="gaiji">惝<!--gaiji,惝,1[怡-台+敞],2&#x22835;,3--></span>恍疑<a 
name="0836c10" id="0836c10"></a>喜交生。曰昔僧明入此&#x89A9;石臼木杵。後得<a 
name="0836c11" id="0836c11"></a>入聖寺獲見聖賢。我願止此其為快乎。<a 
name="0836c12" id="0836c12"></a>次由般若經樓見吉祥鳥。羽毛蒨絢雙飛<a 
name="0836c13" id="0836c13"></a>于頂上。望東北鼓翼而去。明日有白光兩<a 
name="0836c14" id="0836c14"></a>穗入戶悠颺。少頃而滅。同房僧法等見而驚<a 
name="0836c15" id="0836c15"></a>怪。言曰。此何祥也。願期再現斷眾生疑。尋<a 
name="0836c16" id="0836c16"></a>&#x89A9;光如前。因往金剛窟望中致禮。方坐假<a 
name="0836c17" id="0836c17"></a>寐。聞叱牛三聲云飲水。一翁古貌壞形服<a 
name="0836c18" id="0836c18"></a>&#x9E81;短褐曳麻屨。巾裹甚異。著乃迎執其手<a 
name="0836c19" id="0836c19"></a>問從何來。翁曰。山外求糧。用來居在何地。<a 
name="0836c20" id="0836c20"></a>云求糧用在臺山。翻質著云。師何戾止。答<a 
name="0836c21" id="0836c21"></a>曰。聞此有金剛窟。故來隨喜。翁曰。師困耶。<a 
name="0836c22" id="0836c22"></a>答曰否。曰既不困憊何輒睡乎。著曰。凡夫<a 
name="0836c23" id="0836c23"></a>昏沈胡可怪哉。曰師若昏沈可去啜煮荈<a 
name="0836c24" id="0836c24"></a>乎。翁指東北。見精舍相距數步餘。翁牽牛<a 
name="0836c25" id="0836c25"></a>前行。著躡躅而隨。至寺門。喚均提三聲。童<a 
name="0836c26" id="0836c26"></a>子<span class="gaiji">&#x8B4D;<!--gaiji,應,1[(應-心)/言],2&#x8B4D;,3--></span>唯開闔。年可十四五。垂髮齊眉衣褐<a 
name="0836c27" id="0836c27"></a>襦。牽牛入寺。見其地盡是&#x7460;璃。堂舍廊廡<a 
name="0836c28" id="0836c28"></a>皆耀金色。其間華靡非人間之制度。翁踞<a 
name="0836c29" id="0836c29"></a>白牙床。指錦墩揖著坐。童子捧二甌茶。對<a 
name="0837a01" id="0837a01"></a>飲畢擎玳瑁器滿中酥酪。各賦一匙。著咽<a 
name="0837a02" id="0837a02"></a>之如有所證。神府明豁悟宿事焉翁曰。師<a 
name="0837a03" id="0837a03"></a>出家來何營何慮乎。答曰。有修無證。大小<a 
name="0837a04" id="0837a04"></a>二乘染指而已。曰未知初出家時求何心。著<a 
name="0837a05" id="0837a05"></a>云。求大乘菩提心。曰師以初心修即得。又<a 
name="0837a06" id="0837a06"></a>問。齒臘幾何。三十一矣。翁云。師之純淑年三<a 
name="0837a07" id="0837a07"></a>十八則其福根荄植此地而榮茂歟。且徐<a 
name="0837a08" id="0837a08"></a>徐下山。好尋道路勿傷厥足。吾年老朽從<a 
name="0837a09" id="0837a09"></a>山外來困極。欲偃息也。著請寓一宵可乎。<a 
name="0837a10" id="0837a10"></a>曰不可。緣師有兩伴相隨。今夜不見師<a 
name="0837a11" id="0837a11"></a>歸。憂愁曷已。此乃師有執情在。著曰。瞿曇<a 
name="0837a12" id="0837a12"></a>弟子有何執處。雖然有伴不顧戀他。又問。<a 
name="0837a13" id="0837a13"></a>持三衣否。曰受戒已來持之。曰此是封執<a 
name="0837a14" id="0837a14"></a>處。著曰。亦有聖教在。若許住宿心念捨<a 
name="0837a15" id="0837a15"></a>之。脫有強緣佛故聽許。曰若依小乘無難<a 
name="0837a16" id="0837a16"></a>不得捨衣。宜從急護。翁拂襟投袂而作。著<a 
name="0837a17" id="0837a17"></a>亦趨行。翁曰。聽吾宣偈一念淨心是菩提。<a 
name="0837a18" id="0837a18"></a>勝造恒沙七寶塔。寶塔究盡碎為塵。一念淨<a 
name="0837a19" id="0837a19"></a>心成正覺。著俯聽凝神。謝曰。蒙宣密偈若<a 
name="0837a20" id="0837a20"></a>飲醍醐。容入智門敢忘指決。丈人可謂知<a 
name="0837a21" id="0837a21"></a>言銘刻心府。翁喚均提可送師去。臨行<a 
name="0837a22" id="0837a22"></a>拊背曰。好去。著再折腰。與童子駢肩齊步<a 
name="0837a23" id="0837a23"></a>至金剛窟前問童子。此何伽藍不懸題額。<a 
name="0837a24" id="0837a24"></a>童子指金剛窟。反問著云。伊何窟乎。曰先<a 
name="0837a25" id="0837a25"></a>代相傳名金剛窟。童子曰。金剛下有何字。<a 
name="0837a26" id="0837a26"></a>著惟忖少選曰。金剛下有般若。童子&#x550D;爾。<a 
name="0837a27" id="0837a27"></a>適入者般若寺也。著&#x643A;童子手揖顧而別。童<a 
name="0837a28" id="0837a28"></a>子瞠目視著如欲吐辭。著曰。送我可以言<a 
name="0837a29" id="0837a29"></a>代縞帶與玉玦乎。童子遂宣偈<span class="gaiji">[口*受]<!--gaiji,,1[口*受],2&#x359F;,3--></span>云。面上<a 
name="0837b01" id="0837b01"></a>無瞋供養具。口裏無瞋吐妙香。心裏無瞋<a 
name="0837b02" id="0837b02"></a>是珍寶。無染無垢是真常。偈終恍惚之間童<a 
name="0837b03" id="0837b03"></a>子及聖寺俱滅。唯見山林土石。悢悢盈懷<a 
name="0837b04" id="0837b04"></a>歔欷不已。歎曰。緒言餘論若笙鏞之末響。<a 
name="0837b05" id="0837b05"></a>猶在乎耳。諦觀山翁立處。有白雲冉冉湧<a 
name="0837b06" id="0837b06"></a>起。去地尋常許。變成五色雲霓。上有大聖<a 
name="0837b07" id="0837b07"></a>乘師子。而諸菩薩圍遶。食頃東方白雲一段<a 
name="0837b08" id="0837b08"></a>漸遮菩薩面。群像與雲偕滅。著倏見汾州<a 
name="0837b09" id="0837b09"></a>菩提寺主僧修政等六人。相將還至窟前作<a 
name="0837b10" id="0837b10"></a>禮。忽聞山石振吼聲如霹靂。諸僧奔走。良<a 
name="0837b11" id="0837b11"></a>久寂無所&#x89A9;。著遂陳遭遇。六人悔責不見<a 
name="0837b12" id="0837b12"></a>聖容。咫尺綿邈知罪障之屏翳歟。著遂隱<a 
name="0837b13" id="0837b13"></a>此山而終。元和中門人文一追述焉。</p><a 
name="0837b14" id="0837b14"></a><p style="margin-left: 4em"><span class="headname">唐真定府普化傳</span></p><a 
name="0837b15" id="0837b15"></a><p style="text-indent: 0em; margin-left: 0em"><span class="linehead"></span>釋普化。不知何許人也。秉性殊常且多真<a 
name="0837b16" id="0837b16"></a>率。作為簡放言語不拘。躬事盤山積禪師。<a 
name="0837b17" id="0837b17"></a>密密指教深入堂奧。誡令保任。而發狂悖。<a 
name="0837b18" id="0837b18"></a>&#x751E;與臨濟玄公相見。乃對之以之驢鳴。旁<a 
name="0837b19" id="0837b19"></a>侍無不哂笑。直時歌舞或即悲號。人或接<a 
name="0837b20" id="0837b20"></a>之。千變萬態略無恒度。一日。擎挾棺木。巡<a 
name="0837b21" id="0837b21"></a>街徇戶告辭云。普化明日死去。時視之知<a 
name="0837b22" id="0837b22"></a>不可訾。趙人相率隨送出城東門。而揚言<a 
name="0837b23" id="0837b23"></a>曰。今日葬不合青烏。經二日出南門。人亦<a 
name="0837b24" id="0837b24"></a>隨送。又曰。明日方吉如是西門北門出而還<a 
name="0837b25" id="0837b25"></a>返。人煩意怠。一旦坐于郊野如入禪定焉。<a 
name="0837b26" id="0837b26"></a>禪宗有著述者。以其發言先覺。排普化為<a 
name="0837b27" id="0837b27"></a>散聖科目中。言非正員也矣。</p><a 
name="0837b28" id="0837b28"></a><p style="margin-left: 4em"><span class="headname">唐漢州棲賢寺大川傳<span class="note">(法&#x70F1;)</span></span></p><a 
name="0837b29" id="0837b29"></a><p style="text-indent: 0em; margin-left: 0em"><span class="linehead"></span>釋大川。不知何許人也。沈默自居節操彌<a 
name="0837c01" id="0837c01"></a>厲。戒無竁穴言不浪施。於漢州棲賢寺行<a 
name="0837c02" id="0837c02"></a>四聖種法。克苦既增川也其樂也泄泄。綿竹<a 
name="0837c03" id="0837c03"></a>之人無夙少率皆宗奉。及乎終也臥于寺<a 
name="0837c04" id="0837c04"></a>外白衣具床榻相率舁歸寺中。務營喪禮。<a 
name="0837c05" id="0837c05"></a>方當屍舉無何雙鹿引前若騶導焉。始履<a 
name="0837c06" id="0837c06"></a>門閾。寺額奮然隕地遠近驚歎。又此山靈異<a 
name="0837c07" id="0837c07"></a>不容&#x9E81;鄙。有僧深藏者。不謹愿。多所違<a 
name="0837c08" id="0837c08"></a>犯。神人擲于山下可七里許。唯傷足指。從<a 
name="0837c09" id="0837c09"></a>此無不悛革守戒者。大曆初北山變成黃<a 
name="0837c10" id="0837c10"></a>金色。上有樓閣菩薩行道。斯須之間萬形千<a 
name="0837c11" id="0837c11"></a>狀。川素居此寺與地俱靈。留影供養如事<a 
name="0837c12" id="0837c12"></a>靈祠焉。次閩城法&#x70F1;者。未詳何許人也。行<a 
name="0837c13" id="0837c13"></a>頭陀法克苦克勤。激勸閩人辭氣剛直。聞<a 
name="0837c14" id="0837c14"></a>海壇練門江內有巨鐘。相傳云。昔有人往廣<a 
name="0837c15" id="0837c15"></a>州慕鑄信鼓。巨艦至此忽值風濤沈溺。每<a 
name="0837c16" id="0837c16"></a>月望日其潮大至。水退其蒲牢乃出。可容一<a 
name="0837c17" id="0837c17"></a>人。從中穿過約其周圍徑一丈餘。大曆中<a 
name="0837c18" id="0837c18"></a>&#x70F1;欲出此鐘。先於開元寺設大會齋。誦&#x546A;<a 
name="0837c19" id="0837c19"></a>令一小僧詣龍宮乞鐘。於人世擊扣以警<a 
name="0837c20" id="0837c20"></a>晨昏。小僧見海神曰。我惜以鎮海。別與小<a 
name="0837c21" id="0837c21"></a>珠三顆為信。當爾時小僧有如夢覺。珠在<a 
name="0837c22" id="0837c22"></a>手焉。</p><a 
name="0837c23" id="0837c23"></a><p style="margin-left: 4em"><span class="headname">唐西域難陀傳</span></p><a 
name="0837c24" id="0837c24"></a><p style="text-indent: 0em; margin-left: 0em"><span class="linehead"></span>釋難陀者。華言喜也。未詳種姓何國人乎。<a 
name="0837c25" id="0837c25"></a>其為人也詭異不倫恭慢無定。當建中年<a 
name="0837c26" id="0837c26"></a>中。無何至于岷蜀。時張魏公延賞之任成<a 
name="0837c27" id="0837c27"></a>都喜自言。我得如幻三昧。&#x751E;入水不濡投<a 
name="0837c28" id="0837c28"></a>火無灼。能變金石化現無窮。初入蜀與<a 
name="0837c29" id="0837c29"></a>三少尼俱行。或大醉狂歌。或聚眾說法。戍<a 
name="0838a01" id="0838a01"></a>將深惡之。亟令擒捉。喜被捉隨至。乃曰。貧<a 
name="0838a02" id="0838a02"></a>道寄&#x8FF9;僧門別有藥術。因指三尼曰。此皆<a 
name="0838a03" id="0838a03"></a>妙於歌舞。戍將乃重之。遂留連為置酒肉。<a 
name="0838a04" id="0838a04"></a>夜宴與之飲唱。乃假襦&#x88B4;巾櫛。三尼各施<a 
name="0838a05" id="0838a05"></a>粉黛並皆列坐。含睇調笑逸態絕世。飲欲<a 
name="0838a06" id="0838a06"></a>半酣。喜謂尼曰。可為押衙蹋舞乎。因徐進<a 
name="0838a07" id="0838a07"></a>對舞曳練迴雪。迅起摩趺伎又絕倫。良久<a 
name="0838a08" id="0838a08"></a>曲終而舞不已。喜乃咄曰。婦女風邪。喜忽起<a 
name="0838a09" id="0838a09"></a>取戍將刀。眾謂酒狂。坐者悉皆驚走遂斫三<a 
name="0838a10" id="0838a10"></a>尼頭。皆踣於地。血及數丈。戍將大驚。呼左<a 
name="0838a11" id="0838a11"></a>右縛喜。喜笑曰。無草草也。徐舉三尼乃<a 
name="0838a12" id="0838a12"></a>筇竹杖也。血乃向來所飲之酒耳。喜乃&#x5374;<a 
name="0838a13" id="0838a13"></a>坐飲宴。別使人斷其頭釘兩耳柱上。皆無<a 
name="0838a14" id="0838a14"></a>血污。身即坐於席上。酒巡到即瀉入斷處。<a 
name="0838a15" id="0838a15"></a>面色亦赤。而口能歌舞手復擊掌應節。及宴<a 
name="0838a16" id="0838a16"></a>散其身自起就柱取頭安之。輒無瘢痕。時<a 
name="0838a17" id="0838a17"></a>時言人吉凶事。多是謎語。過後方悟。成都有<a 
name="0838a18" id="0838a18"></a>人供養數日。喜忽不欲住。乃閉關留之。喜<a 
name="0838a19" id="0838a19"></a>即入壁縫中。及牽之漸入唯餘袈裟角。逡<a 
name="0838a20" id="0838a20"></a>巡不見。來日見壁畫僧影。其狀如日色。隔<a 
name="0838a21" id="0838a21"></a>日漸落。經七日空有墨&#x8FF9;。至八日墨&#x8FF9;已<a 
name="0838a22" id="0838a22"></a>滅。有人早見喜已在彭州界。後終不知所<a 
name="0838a23" id="0838a23"></a>之。</p><a 
name="0838a24" id="0838a24"></a><p style="text-indent: 0em; margin-left: 0em"><span class="linehead"></span>系曰。難陀之狀&#x8FF9;為邪正。邪而自言得如<a 
name="0838a25" id="0838a25"></a>幻三昧。與無厭足王同。此三昧者即諸佛之<a 
name="0838a26" id="0838a26"></a>大定也。唯如幻見如幻。不可以言論分境<a 
name="0838a27" id="0838a27"></a>界矣。四神通有如幻通。能轉變外事。故難<a 
name="0838a28" id="0838a28"></a>陀警覺庸蜀之人多尚鬼道神仙。非此三<a 
name="0838a29" id="0838a29"></a>昧不足以化難化之俗也。</p><a 
name="0838b01" id="0838b01"></a><p style="margin-left: 4em"><span class="headname">唐壽州紫金山玄宗傳</span></p><a 
name="0838b02" id="0838b02"></a><p style="text-indent: 0em; margin-left: 0em"><span class="linehead"></span>釋玄宗。姓吳氏。永嘉人也。少時出塵氣度寬<a 
name="0838b03" id="0838b03"></a>裕於本部永定山寶壽院。依常靜為師照。<a 
name="0838b04" id="0838b04"></a>得戒已還諸方遊學。抵江陵詞朗禪師門。若<a 
name="0838b05" id="0838b05"></a>真金之就冶焉。決了疑貳。復振錫他行見<a 
name="0838b06" id="0838b06"></a>紫金山悅可自心。留行禪觀。此山先多虎<a 
name="0838b07" id="0838b07"></a>暴。或噬行商。或傷樵子。避苛政者哭婦<a 
name="0838b08" id="0838b08"></a>堪哀。從宗卜居哮<span class="gaiji">[口*闞]<!--gaiji,,1[口*闞],2&#x361A;,3--></span>絕&#x8FF9;。自邇入山者<a 
name="0838b09" id="0838b09"></a>無憚矣。一日禪徒擁集。見一老父趨及座<a 
name="0838b10" id="0838b10"></a>前。拜跪勤恪。宗問。子何人耶答云。我本虎<a 
name="0838b11" id="0838b11"></a>也。在此山中食啖眾生。因大師化此冥迴<a 
name="0838b12" id="0838b12"></a>我心得脫業軀。已生天道故來報謝。折旋<a 
name="0838b13" id="0838b13"></a>之頃了無所見。以大曆二年囑別門徒溘<a 
name="0838b14" id="0838b14"></a>然化矣。春秋八十六。二月入塔。立碑存焉。</p><a 
name="0838b15" id="0838b15"></a><p style="margin-left: 4em"><span class="headname">唐袁州陽岐山廣敷傳</span></p><a 
name="0838b16" id="0838b16"></a><p style="text-indent: 0em; margin-left: 0em"><span class="linehead"></span>釋廣敷。俗姓鄭。南燕人也。少依京望大德思<a 
name="0838b17" id="0838b17"></a>浩下承乎法訓。登戒畢遊嵩少兩京。遇神<a 
name="0838b18" id="0838b18"></a>會禪師大明玄旨。至宜春陽岐山挂錫。是<a 
name="0838b19" id="0838b19"></a>中&#x5CEF;巒積翠洞穴涉幽。芝菌之苗參于草<a 
name="0838b20" id="0838b20"></a>奔。敷終日瞑目木食度辰。時有峨冠羽帔<a 
name="0838b21" id="0838b21"></a>馭鶴驂鸞者。始則乍往倏來。後則登庵造<a 
name="0838b22" id="0838b22"></a>膝。其仙客所到。必輕雲薄霧隨步而至。擁<a 
name="0838b23" id="0838b23"></a>從者天丁力士令遠去。對晤談論移晷。其後<a 
name="0838b24" id="0838b24"></a>道化既成。於貞元元年三月四日入滅。春秋<a 
name="0838b25" id="0838b25"></a>九十一云。</p><a 
name="0838b26" id="0838b26"></a><p style="text-indent: 0em; margin-left: 0em"><span class="linehead"></span>系曰。神仙道異談論豈同乎。通曰。昔小有真<a 
name="0838b27" id="0838b27"></a>人能談空理。方諸山神仙建浮圖者信崇<a 
name="0838b28" id="0838b28"></a>佛道止不削染。號在家菩薩。又雪山諸仙<a 
name="0838b29" id="0838b29"></a>善五明論求度者。同也。然其相似道必須<a 
name="0838c01" id="0838c01"></a>甄簡。若西域二十諦中五唯量五大與釋<a 
name="0838c02" id="0838c02"></a>氏法名同所計天殊。良難區別哉。</p><a 
name="0838c03" id="0838c03"></a><p style="margin-left: 4em"><span class="headname">唐鄧州烏牙山圓震傳</span></p><a 
name="0838c04" id="0838c04"></a><p style="text-indent: 0em; margin-left: 0em"><span class="linehead"></span>釋圓震。姓陳。中山人也。少警悟而尚學。入<a 
name="0838c05" id="0838c05"></a>庠序研究五經。倏遇雲遊沙門寓宵。其父<a 
name="0838c06" id="0838c06"></a>為州衙吏。酷有道心。留是僧供施。震禮奉<a 
name="0838c07" id="0838c07"></a>其僧。聽其談道頗覺入神。捨儒典披釋<a 
name="0838c08" id="0838c08"></a>經。頓辭所愛往白磁山。禮智幽為師受<a 
name="0838c09" id="0838c09"></a>教。後遇荷澤禪師得法。隱南陽烏牙山。先<a 
name="0838c10" id="0838c10"></a>是山中多巨蛇。澤穴有毒龍。鄉人患之。<a 
name="0838c11" id="0838c11"></a>及震居此二物潛蹤。曾有一人形服且異。<a 
name="0838c12" id="0838c12"></a>致拜乃曰。我在此已二百歲。今感無心之<a 
name="0838c13" id="0838c13"></a>化絕慮之修。吾曹冥感超昇。可非師之力<a 
name="0838c14" id="0838c14"></a>歟。貞元六年終。享齡八十六。弟子奉全身<a 
name="0838c15" id="0838c15"></a>入塔焉。</p><a 
name="0838c16" id="0838c16"></a><p style="margin-left: 4em"><span class="headname">唐池州九華山化城寺地藏傳</span></p><a 
name="0838c17" id="0838c17"></a><p style="text-indent: 0em; margin-left: 0em"><span class="linehead"></span>釋地藏。姓金氏。新羅國王之支屬也。慈心而<a 
name="0838c18" id="0838c18"></a>貌惡。&#x9834;悟天然。七尺成軀。頂聳奇骨。特高<a 
name="0838c19" id="0838c19"></a>才力可敵十夫。&#x751E;自誨曰。六籍寰中三清<a 
name="0838c20" id="0838c20"></a>術內。唯第一義與方寸合。于時落髮涉海<a 
name="0838c21" id="0838c21"></a>捨舟而徒。振錫觀方。邂逅至池陽。&#x89A9;九子<a 
name="0838c22" id="0838c22"></a>山焉。心甚樂之。乃逕造其&#x5CEF;得谷中之地。<a 
name="0838c23" id="0838c23"></a>面陽而寬平。其土黑壤其泉滑甘。巖棲&#x78F5;汲<a 
name="0838c24" id="0838c24"></a>趣爾度日。藏&#x751E;為毒螫端坐無念。俄有美<a 
name="0838c25" id="0838c25"></a>婦人作禮饋藥云。小兒無知願出泉以補<a 
name="0838c26" id="0838c26"></a>過。言訖不見。視坐左右間潗<span class="gaiji">[涾-水+(孱-尸)]<!--gaiji,,1[涾-水+(孱-尸)],2&#x3D6B;,3--></span>然。時謂<a 
name="0838c27" id="0838c27"></a>為九子山神為湧泉資用也。其山天寶中李<a 
name="0838c28" id="0838c28"></a>白遊此。號為九華焉。俗傳山神婦女也。其<a 
name="0838c29" id="0838c29"></a>&#x5CEF;多冒雲霧罕曾露頂歟。藏素願持四大<a 
name="0839a01" id="0839a01"></a>部經。遂下山至南陵。有信士為繕寫。得以<a 
name="0839a02" id="0839a02"></a>歸山。至德年初有諸葛節。率村父自麓登<a 
name="0839a03" id="0839a03"></a>高。深極無人。雲日鮮明。居唯藏孤。然閉目<a 
name="0839a04" id="0839a04"></a>石室。其房有折足鼎。鼎中白土和少米烹<a 
name="0839a05" id="0839a05"></a>而食之。郡老驚歎曰。和尚如斯苦行。我曹<a 
name="0839a06" id="0839a06"></a>山下列居之咎耳。相與同構禪宇。不累載<a 
name="0839a07" id="0839a07"></a>而成大伽藍。建中初張公嚴典是邦。仰藏<a 
name="0839a08" id="0839a08"></a>之高風因移舊額。奏置寺焉。本國聞之率<a 
name="0839a09" id="0839a09"></a>以渡海相尋。其徒且多無以資歲。藏乃發<a 
name="0839a10" id="0839a10"></a>石得土。其色青白不磣如麵而供眾食。其<a 
name="0839a11" id="0839a11"></a>眾請法以資神。不以食而養命。南方號為<a 
name="0839a12" id="0839a12"></a>枯槁眾。莫不宗仰。龍潭之側有白墡硎。取<a 
name="0839a13" id="0839a13"></a>之無盡。以貞元十九年夏。忽召眾告別。罔<a 
name="0839a14" id="0839a14"></a>知攸往。但聞山嗚石隕扣鐘嘶嗄。如趺而<a 
name="0839a15" id="0839a15"></a>滅。春秋九十九。其屍坐於函中。洎三稔開<a 
name="0839a16" id="0839a16"></a>將入塔。顏貌如生。舉舁之動骨節。若撼<a 
name="0839a17" id="0839a17"></a>金鎖焉。乃立小浮圖于南臺。是藏宴坐之地<a 
name="0839a18" id="0839a18"></a>也。時徵士右拾遺費冠卿序事存焉。大中中<a 
name="0839a19" id="0839a19"></a>僧應物亦紀其德哉。</p><a 
name="0839a20" id="0839a20"></a><p style="margin-left: 4em"><span class="headname">唐婺州金華山神暄傳</span></p><a 
name="0839a21" id="0839a21"></a><p style="text-indent: 0em; margin-left: 0em"><span class="linehead"></span>釋神暄俗姓留建陽人也。幼而沈靜非問不<a 
name="0839a22" id="0839a22"></a>言。客遊婺女入開元寺。志願出家焉。無<a 
name="0839a23" id="0839a23"></a>何本郡太守入寺訪其師。見暄神彩朗練。<a 
name="0839a24" id="0839a24"></a>太守善相人也。顧之數四。且曰。是子真出<a 
name="0839a25" id="0839a25"></a>塵之器。異日承受深法千眾圍遶。必超上<a 
name="0839a26" id="0839a26"></a>果非凡氣也。乃誦七佛俱胝神&#x546A;昏曉不<a 
name="0839a27" id="0839a27"></a>絕。納戒畢於金華山北洞百家巖有石穴<a 
name="0839a28" id="0839a28"></a>暄居中止息。不構庵室作露地頭陀。復無<a 
name="0839a29" id="0839a29"></a>床榻。然有神人吐紫色雲氣。而高覆之。遐<a 
name="0839b01" id="0839b01"></a>望冉冉猶獨柱觀焉。其神人時來問道。拱<a 
name="0839b02" id="0839b02"></a>手白暄曰。赤松洞之東&#x5CEF;有林泉卓異。師<a 
name="0839b03" id="0839b03"></a>可居之否。暄隨請往住數年。越多徵瑞。貞<a 
name="0839b04" id="0839b04"></a>元二年遇志賢禪師問暄。如此持誦魔事<a 
name="0839b05" id="0839b05"></a>必生。欲滅魔怨須識身本。身本既真無魔<a 
name="0839b06" id="0839b06"></a>無佛。豁然開悟理事俱成。神&#x546A;功倍。元和八<a 
name="0839b07" id="0839b07"></a>年范&#x656D;中丞知仰遣使齎乳香氈罽器皿<a 
name="0839b08" id="0839b08"></a>施暄。並迴施現前大眾。次中書舍人王仲。<a 
name="0839b09" id="0839b09"></a>請於大雲寺為眾受菩薩戒。十二載平昌<a 
name="0839b10" id="0839b10"></a>孟簡尚書。自會稽甄請不赴。八月俄迴舊<a 
name="0839b11" id="0839b11"></a>山人莫詳測。倏云示滅。春秋七十六。弟子<a 
name="0839b12" id="0839b12"></a>建塔焉。一云。暄在金華山北多寒少陽。神<a 
name="0839b13" id="0839b13"></a>人問曰。師須何物。曰吾在山之陰苦於凜<a 
name="0839b14" id="0839b14"></a>冽神曰。小事耳。至夜聞暄闐之聲。明旦見<a 
name="0839b15" id="0839b15"></a>一小&#x5CEF;移矣。</p><a 
name="0839b16" id="0839b16"></a><p style="margin-left: 4em"><span class="headname">唐澧州開元寺道行傳</span></p><a 
name="0839b17" id="0839b17"></a><p style="text-indent: 0em; margin-left: 0em"><span class="linehead"></span>釋道行。姓楊。桂陽人也。自生已來神府聰利<a 
name="0839b18" id="0839b18"></a>肌體&#x6C37;雪如也。年甫十二心誓慕道。於南岳<a 
name="0839b19" id="0839b19"></a>般若道場受學。於鐘陵求訣。自默證法<a 
name="0839b20" id="0839b20"></a>號自在三昧。由此布納蒲&#x97B5;用資殘息而<a 
name="0839b21" id="0839b21"></a>已。就澧陽西南伐木為室。方丈而居。虎豹<a 
name="0839b22" id="0839b22"></a>多伏於床榻之間。後有齎材殖為營堂<a 
name="0839b23" id="0839b23"></a>宇。曾未浹旬一皆周具。視之寂無人焉。始<a 
name="0839b24" id="0839b24"></a>知鬼神捨材輸力也。太守苦召居州治開<a 
name="0839b25" id="0839b25"></a>元寺。未久元和十五年終。年六十九。焚舍<a 
name="0839b26" id="0839b26"></a>利建塔焉。</p><a 
name="0839b27" id="0839b27"></a><p style="margin-left: 4em"><span class="headname">唐徐州安豐山懷空傳</span></p><a 
name="0839b28" id="0839b28"></a><p style="text-indent: 0em; margin-left: 0em"><span class="linehead"></span>釋懷空。姓梁氏閬州人也。幼適本州耆闍山<a 
name="0839b29" id="0839b29"></a>廣福院削染。得戒之後遊方慕學。於大寂<a 
name="0839c01" id="0839c01"></a>禪法洗然明暢。後至彭城安豐山挂錫。宴<a 
name="0839c02" id="0839c02"></a>默不數載間成大伽藍。&#x751E;有一僧乘空而<a 
name="0839c03" id="0839c03"></a>至。遶垣牆不息。或躡蓮華或時履地。人<a 
name="0839c04" id="0839c04"></a>或瞻&#x89A9;。數日之後禮辭空。且曰。我三五稔<a 
name="0839c05" id="0839c05"></a>&#x5374;來依附。言訖不見。空以興元元年滅度。<a 
name="0839c06" id="0839c06"></a>春秋八十八。長慶元年二月方遷入塔云。</p><a 
name="0839c07" id="0839c07"></a><p style="margin-left: 4em"><span class="headname">唐洛京慧林寺圓觀傳</span></p><a 
name="0839c08" id="0839c08"></a><p style="text-indent: 0em; margin-left: 0em"><span class="linehead"></span>釋圓觀。不知何許人也。居于洛宅。率性&#x758E;<a 
name="0839c09" id="0839c09"></a>簡或勤梵學。而好治生獲田園之利。時謂<a 
name="0839c10" id="0839c10"></a>之空門猗頓也。此外施為絕異。且通音律。<a 
name="0839c11" id="0839c11"></a>大曆末與李源為忘形之友源父&#x6195;居守。<a 
name="0839c12" id="0839c12"></a>天寶末陷於賊中。遂將家業捨入洛城北<a 
name="0839c13" id="0839c13"></a>慧林寺。即&#x6195;之別墅也。以為公用無盡財也。<a 
name="0839c14" id="0839c14"></a>但日給一器。隨僧眾飲食而已。如此三年。<a 
name="0839c15" id="0839c15"></a>源好服食。忽約觀遊蜀青城峨眉等山洞<a 
name="0839c16" id="0839c16"></a>求藥。觀欲遊長安由斜谷路。李欲自荊<a 
name="0839c17" id="0839c17"></a>入峽。爭此二途。半年未決。李曰。吾已不<a 
name="0839c18" id="0839c18"></a>事王侯。行不願歷兩京道矣。觀曰。行無<a 
name="0839c19" id="0839c19"></a>固必請從子命。遂自荊上峽行次南浦。泊<a 
name="0839c20" id="0839c20"></a>舟見數婦女絛達錦璫負罌而汲。觀俛首<a 
name="0839c21" id="0839c21"></a>而泣曰。某不欲經此者恐見此婦人也。李<a 
name="0839c22" id="0839c22"></a>曰。自上峽來此徒不少。奚獨泣為觀曰。其<a 
name="0839c23" id="0839c23"></a>孕婦王氏者是某託身之所也。已逾三載尚<a 
name="0839c24" id="0839c24"></a>未解<span class="gaiji">娩<!--gaiji,娩,1[孑*免],2&#x3743;,3--></span>。唯以吾未來故。今既見矣。命有所<a 
name="0839c25" id="0839c25"></a>歸。釋氏所謂循環者也。請君用符&#x546A;遣其<a 
name="0839c26" id="0839c26"></a>速生。且少留行舟葬吾山谷。其家浴兒時<a 
name="0839c27" id="0839c27"></a>亦望君訪臨。若相顧一笑。是識認君也。後<a 
name="0839c28" id="0839c28"></a>十二。年當中秋月夜。專於錢塘天竺寺外。<a 
name="0839c29" id="0839c29"></a>乃是與君相見之期也。李追悔此之一行<a 
name="0840a01" id="0840a01"></a>致觀到此哀慟殆絕。召孕婦告以其事。婦<a 
name="0840a02" id="0840a02"></a>人喜躍還。頃之親族畢集。以枯魚濁酒饋<a 
name="0840a03" id="0840a03"></a>于水濱。李往授符水。觀具其沐浴新其衣<a 
name="0840a04" id="0840a04"></a>裝。觀其死矣孕婦生焉。李三日往看新兒。襁<a 
name="0840a05" id="0840a05"></a>抱就明果致一笑。李泣具告王氏。王氏厚<a 
name="0840a06" id="0840a06"></a>葬觀。明日李迴棹歸慧林寺。詢問弟子方<a 
name="0840a07" id="0840a07"></a>知已理命矣李常念杭州之約。至期到天<a 
name="0840a08" id="0840a08"></a>竺山寺。其夜桂魄皎然。忽聞葛洪井畔有牧<a 
name="0840a09" id="0840a09"></a>童歌竹枝者。乘牛扣角。雙髻短衣。徐至寺<a 
name="0840a10" id="0840a10"></a>前。乃觀也。李趨拜曰。觀公健否。曰李公真信<a 
name="0840a11" id="0840a11"></a>士。我與君殊途。慎勿相近。君俗緣未盡但<a 
name="0840a12" id="0840a12"></a>且勤修。不墮即遂相見。李無由序語。望之<a 
name="0840a13" id="0840a13"></a>&#x6F98;然。觀又歌竹枝。杳<span class="gaiji">褭<!--gaiji,褭,1[馬/衣],2&#x4B8D;,3--></span>前去。詞切調高莫<a 
name="0840a14" id="0840a14"></a>知所謂。歎曰。真得道之僧也。咫尺懸隔聖<a 
name="0840a15" id="0840a15"></a>凡路殊。諒有之乎初源忿父遇害賊庭。時<a 
name="0840a16" id="0840a16"></a>方八歲為群賊所虜。流浪南北展轉人家。<a 
name="0840a17" id="0840a17"></a>凡六七年歸於近親。代宗聞之授河府掾。<a 
name="0840a18" id="0840a18"></a>源遂絕酒肉不婚娶。不役童僕。常依慧林<a 
name="0840a19" id="0840a19"></a>寺寓一室。隨僧齋食。先命穴其野以備終<a 
name="0840a20" id="0840a20"></a>制。時時往眠其間。至於榮辱是非一皆均<a 
name="0840a21" id="0840a21"></a>等也。時相國李公德裕表薦之。遂授諫議大<a 
name="0840a22" id="0840a22"></a>夫。于時源已年八十餘矣。抗表不起。二年<a 
name="0840a23" id="0840a23"></a>而卒。長慶二年也。</p><a 
name="0840a24" id="0840a24"></a><p style="text-indent: 0em; margin-left: 0em"><span class="linehead"></span>系曰。圓觀未死。先寄胎者。聞必不信何耶。<a 
name="0840a25" id="0840a25"></a>違諸聖教也。&#x751E;聞閩尼多許。族姓家婦女為<a 
name="0840a26" id="0840a26"></a>兒。云便來也。及終有以朱題髀。當日有<a 
name="0840a27" id="0840a27"></a>家生子。身有赤文便來二字焉。此類亦多。<a 
name="0840a28" id="0840a28"></a>莊子所謂曲士不可與語道者。束於教也。<a 
name="0840a29" id="0840a29"></a>其或竺乾異計有教未來。佛或別會曾談。<a 
name="0840b01" id="0840b01"></a>見有我宗自許。若然者未可定執已行之<a 
name="0840b02" id="0840b02"></a>教矣。其如觀也果證高深。同智論中多種<a 
name="0840b03" id="0840b03"></a>不思議也。心思言議千里難追矣。</p><a 
name="0840b04" id="0840b04"></a><p style="margin-left: 4em"><span class="headname">唐江州廬山五老&#x5CEF;法藏傳</span></p><a 
name="0840b05" id="0840b05"></a><p style="text-indent: 0em; margin-left: 0em"><span class="linehead"></span>釋法藏。俗姓周氏。南康人也。&#x7A49;齡爽俊始研<a 
name="0840b06" id="0840b06"></a>尋史籍。而於醫方明得其工巧。同支法存<a 
name="0840b07" id="0840b07"></a>之妙用焉。有門僧臥疾。幾云不救。藏切<a 
name="0840b08" id="0840b08"></a>脈處方。信宿平復。其僧多接談玄。自爾萌<a 
name="0840b09" id="0840b09"></a>出塵之意。年已長矣。懇辭親投本郡平田山<a 
name="0840b10" id="0840b10"></a>寶積院從願師下。受教納戒。後遊謁大寂<a 
name="0840b11" id="0840b11"></a>禪師。言喻若石之投水。翛然北下廬山登<a 
name="0840b12" id="0840b12"></a>五老&#x5CEF;。愛其靈異獨止寒林。<span class="corr" title='[釆&gt;采]'>采</span>橡栗掬溪<a 
name="0840b13" id="0840b13"></a><span class="gaiji">澗<!--gaiji,澗,1[澗-日+月],2&#x3D4E;,3--></span>。聊延形氣而止數年有二仙乘雲而來。<a 
name="0840b14" id="0840b14"></a>終日談論。或留宵宿。或經月不來。或繼日<a 
name="0840b15" id="0840b15"></a>而至。他人有見者旁說不同。及乎學僧臻<a 
name="0840b16" id="0840b16"></a>萃全無蹤跡。又一日告辭藏云。且歸山去<a 
name="0840b17" id="0840b17"></a>師當好住。由是道且馨香檀越共營一院。<a 
name="0840b18" id="0840b18"></a>寶曆中示滅。年八十二。其年三月四日入<a 
name="0840b19" id="0840b19"></a>塔云。</p><a 
name="0840b20" id="0840b20"></a><p style="text-indent: 0em; margin-left: 0em"><span class="linehead"></span>系曰。藏隱五老&#x5CEF;。時二仙來終日談論者何。<a 
name="0840b21" id="0840b21"></a>通曰。昔劉向輯列仙云。若干人見于內典<a 
name="0840b22" id="0840b22"></a>歟。又裴周桐&#x6822;三真人弟子。各半學佛法可<a 
name="0840b23" id="0840b23"></a>非來問道乎。詩中草蟲之應阜螽同也。</p><a 
name="0840b24" id="0840b24"></a><p style="margin-left: 4em"><span class="headname">唐洛陽香山寺鑑空傳</span></p><a 
name="0840b25" id="0840b25"></a><p style="text-indent: 0em; margin-left: 0em"><span class="linehead"></span>釋鑑空。俗姓齊。吳郡人也。少小苦貧雖勤<a 
name="0840b26" id="0840b26"></a>於學而寡記持。壯歲為詩不多靡麗。常困<a 
name="0840b27" id="0840b27"></a>遊吳楚間。已四五年矣。干謁侯伯所潤無<a 
name="0840b28" id="0840b28"></a>幾。錢或盈貫則必病生。用罄方差。元和初<a 
name="0840b29" id="0840b29"></a>遊錢塘屬其荒儉。乃議求餐於天竺寺。至<a 
name="0840c01" id="0840c01"></a>孤山寺西餒甚不前。因臨流雪涕悲吟數<a 
name="0840c02" id="0840c02"></a>聲。俄有梵僧臨流而坐。顧空笑曰。法師秀<a 
name="0840c03" id="0840c03"></a>才旅遊滋味足未。空曰。旅遊滋味則已足矣。<a 
name="0840c04" id="0840c04"></a>法師之呼一何乖謬。蓋以空未為僧時名君<a 
name="0840c05" id="0840c05"></a>房也。梵僧曰。子不憶講法華經於同德寺<a 
name="0840c06" id="0840c06"></a>乎。空曰。生身已四十五歲矣。盤桓吳楚間<a 
name="0840c07" id="0840c07"></a>未&#x751E;涉京口。又何洛中之說。僧曰。子應為<a 
name="0840c08" id="0840c08"></a>飢火所燒不暇憶故事。遂探囊出一棗。<a 
name="0840c09" id="0840c09"></a>大如拳許。曰此吾國所產。食之者。上智知<a 
name="0840c10" id="0840c10"></a>過去未來事。下智止於知前生事耳。空飢<a 
name="0840c11" id="0840c11"></a>極食棗。掬泉飲之。忽欠呻枕石而寢。頃刻<a 
name="0840c12" id="0840c12"></a>乃悟。憶講經於同德寺如昨日焉。因增涕<a 
name="0840c13" id="0840c13"></a>泣問僧曰。震和尚安在。曰專精未至再為<a 
name="0840c14" id="0840c14"></a>蜀僧矣。今則斷攀緣也。神上人安在。曰前<a 
name="0840c15" id="0840c15"></a>願未滿。悟法師焉在。曰豈不記香山石像<a 
name="0840c16" id="0840c16"></a>前戲發大願乎。若不證無上菩提。必願為<a 
name="0840c17" id="0840c17"></a>赳赳貴臣。昨聞已得大將軍矣。當時雲水五<a 
name="0840c18" id="0840c18"></a>人唯吾得解脫。獨汝為凍餒之士也。空泣<a 
name="0840c19" id="0840c19"></a>曰。某四十許年日唯一餐。三十餘年擁一褐。<a 
name="0840c20" id="0840c20"></a>浮俗之事決斷根源。何期福不完乎坐於飢<a 
name="0840c21" id="0840c21"></a>凍。僧曰。由師子座上廣說異端。使學空之<a 
name="0840c22" id="0840c22"></a>人心生疑惑。戒珠曾缺羶氣微存。聲渾響清<a 
name="0840c23" id="0840c23"></a>終不可致。質傴影曲報應宜然。空曰。為之<a 
name="0840c24" id="0840c24"></a>奈何。僧曰。今日之事吾無計矣。他生之事<a 
name="0840c25" id="0840c25"></a>警於吾子焉乃探&#x9262;囊取一鑑。背面皆瑩<a 
name="0840c26" id="0840c26"></a>徹。謂空曰。要知貴賤之分脩短之期佛法<a 
name="0840c27" id="0840c27"></a>興贊吾道盛衰。宜一鑒焉。空覽照久之。謝<a 
name="0840c28" id="0840c28"></a>曰。報應之事榮枯之理。謹知之矣。僧收鑑<a 
name="0840c29" id="0840c29"></a>入囊。遂挈而去。行十餘步旋失所在。空是<a 
name="0841a01" id="0841a01"></a>夕投靈隱寺出家受具足戒後周遊名山<a 
name="0841a02" id="0841a02"></a>愈高苦節。大和元年詣洛陽。於龍門天竺<a 
name="0841a03" id="0841a03"></a>寺遇河東柳珵。親說厥由向珵。珵聞空之<a 
name="0841a04" id="0841a04"></a>說事皆不常。且甚奇之。空曰。我生世七十<a 
name="0841a05" id="0841a05"></a>有七。僧臘三十二。持&#x9262;乞食尚九年在世。吾<a 
name="0841a06" id="0841a06"></a>捨世之日佛法其衰乎。珵詰之。默然無答。<a 
name="0841a07" id="0841a07"></a>乃索<span class="gaiji">[示*呈]<!--gaiji,,1[示*呈],2&#x4107;,3--></span>筆硯題數行於經藏北垣而去。曰<a 
name="0841a08" id="0841a08"></a>興一沙衰恒河沙。兔而罝。犬而拏。牛虎相<a 
name="0841a09" id="0841a09"></a>交與角牙。寶檀終不滅其華。</p><a 
name="0841a10" id="0841a10"></a><p style="text-indent: 0em; margin-left: 0em"><span class="linehead"></span>系曰。食梵僧之棗而知宿命者。與茹雪山<a 
name="0841a11" id="0841a11"></a>之藥解諸國言音同也。覽鑑而知吉凶者。<a 
name="0841a12" id="0841a12"></a>與窺圖澄塗麻掌同也。食棗臨鑑豈偶然<a 
name="0841a13" id="0841a13"></a>耶。非常人之遇也。其空公題讖而答塞柳<a 
name="0841a14" id="0841a14"></a>珵之問。驗在會昌之毀教矣。時武宗。勒僧<a 
name="0841a15" id="0841a15"></a>尼反俗。計二十萬七千餘人。坼寺并蘭若<a 
name="0841a16" id="0841a16"></a>共四萬七千有奇。故云興一沙衰恒河沙。<a 
name="0841a17" id="0841a17"></a>兔在罝犬仍拏言殘害之甚。乙丑毀法丙寅<a 
name="0841a18" id="0841a18"></a>厭代。佛法喻寶檀之樹終不絕其華蘤芬<a 
name="0841a19" id="0841a19"></a>馥。故云也。苟非異人何以藏往考來之若<a 
name="0841a20" id="0841a20"></a>是乎。</p><a 
name="0841a21" id="0841a21"></a><p style="margin-left: 4em"><span class="headname">唐廣州羅浮山道行傳</span></p><a 
name="0841a22" id="0841a22"></a><p style="text-indent: 0em; margin-left: 0em"><span class="linehead"></span>釋道行。姓梅氏。會稽人也。父為越州衙吏。<a 
name="0841a23" id="0841a23"></a>行弱齡知書。比成造秀。有僧分衛。行接之<a 
name="0841a24" id="0841a24"></a>談道頗精禪觀。遂求出家。至四明山保壽<a 
name="0841a25" id="0841a25"></a>院智幽所。稟訓進修。拾薪汲水。後遊南岳<a 
name="0841a26" id="0841a26"></a>聞江西大寂道化。往親附焉。思養聖胎。見<a 
name="0841a27" id="0841a27"></a>羅浮奇異。高三千丈。有七十石室七十二長<a 
name="0841a28" id="0841a28"></a>溪。仙人仙禽玉樹朱草生于上半入海中。<a 
name="0841a29" id="0841a29"></a>行居于石室默爾安禪。然或山精水怪往往<a 
name="0841b01" id="0841b01"></a>驚鳴。行視之蔑如也。有老人容貌端正衣<a 
name="0841b02" id="0841b02"></a>冠華楚。再拜稽顙云。我居此中僅二百載。<a 
name="0841b03" id="0841b03"></a>今因師住冥感匪躬。逍遙脫苦歸人趣受<a 
name="0841b04" id="0841b04"></a>樂矣。其感物多此類也。寶曆九載疾終。春<a 
name="0841b05" id="0841b05"></a>秋九十五。其年九月十八日入塔焉。</p><a 
name="0841b06" id="0841b06"></a><p style="margin-left: 4em"><span class="headname">唐潞州普滿傳</span></p><a 
name="0841b07" id="0841b07"></a><p style="text-indent: 0em; margin-left: 0em"><span class="linehead"></span>釋普滿者。未知何許人也。於汾晉間所為<a 
name="0841b08" id="0841b08"></a>率意不拘僧體。或歌或哭莫喻其旨。以言<a 
name="0841b09" id="0841b09"></a>斥事往必有徵。故時人以強練萬迴待之。<a 
name="0841b10" id="0841b10"></a>或入稽胡激勸修善。至有罷弋獵者。建中<a 
name="0841b11" id="0841b11"></a>初於潞州佛舍中題詩數篇而亡去。所記<a 
name="0841b12" id="0841b12"></a>者云。此水連涇水。雙朱血滿川。青牛將赤<a 
name="0841b13" id="0841b13"></a>虎。還號太平年。題後人莫能知。至朱泚為<a 
name="0841b14" id="0841b14"></a>涇源。叛徒推擁駕幸奉天。干時天下徵兵<a 
name="0841b15" id="0841b15"></a>關輔賊據圍逼連戰。人方解悟。此水者泚也。<a 
name="0841b16" id="0841b16"></a>涇水者涇州來兵始亂也。雙朱泚與滔也。青<a 
name="0841b17" id="0841b17"></a>牛者興元元年乙丑。乙木青也。丑牛也。其年<a 
name="0841b18" id="0841b18"></a>改元貞元。至二年丙寅。丙火赤也。寅虎也。<a 
name="0841b19" id="0841b19"></a>至是賊始平。故曰還號太平年也。</p><a 
name="0841b20" id="0841b20"></a><p style="margin-left: 4em"><span class="headname">唐江陵府些些傳<span class="note">(食油師)</span></span></p><a 
name="0841b21" id="0841b21"></a><p style="text-indent: 0em; margin-left: 0em"><span class="linehead"></span>釋些些師。又名青者。蓋是不與人交狎。口<a 
name="0841b22" id="0841b22"></a>自言些些。故號之矣。德宗朝於渚宮游。衣<a 
name="0841b23" id="0841b23"></a>服零落狀極憨癡。而善歌河滿子。縱肆所<a 
name="0841b24" id="0841b24"></a>為故無定檢。&#x751E;遇醉伍伯。伯於塗中辱<a 
name="0841b25" id="0841b25"></a>之。抑令唱歌。些便揚音揭調。詞中皆訐<a 
name="0841b26" id="0841b26"></a>伍伯從前陰私惡&#x8FF9;人所未聞事。伍伯慚<a 
name="0841b27" id="0841b27"></a>惶。旁聽之者知是聖僧。拜跪悔過焉。貞元<a 
name="0841b28" id="0841b28"></a>初多入市肆。聚群小隨逐。楚人以興笑本<a 
name="0841b29" id="0841b29"></a>矣。後不測其終。次有僧憨狂遊行無度。每<a 
name="0841c01" id="0841c01"></a>斷中唯食麻油幾升。如見巨器盛施之則<a 
name="0841c02" id="0841c02"></a>喜。荊渚一家特召啜麻膏。是日又在湖南<a 
name="0841c03" id="0841c03"></a>齋。分身應供號食油師焉。</p><a 
name="0841c04" id="0841c04"></a><p style="text-indent: 0em; margin-left: 0em"><span class="linehead"></span>系曰。些之聲為商為羽耶。通曰。傳家<span class="corr" title='[釆&gt;采]'>采</span>錄<a 
name="0841c05" id="0841c05"></a>其例有二。一則按文不音。二則口授知韻。<a 
name="0841c06" id="0841c06"></a>今得些者按文也。若楚詞聲餘則蘇箇切<a 
name="0841c07" id="0841c07"></a>也。若山東言少則寫邪切焉。此師荊楚間事<a 
name="0841c08" id="0841c08"></a>也。其二音以聽來教。些名同鳥獸之自呼<a 
name="0841c09" id="0841c09"></a>也。</p><a 
name="0841c10" id="0841c10"></a><p style="margin-left: 4em"><span class="headname">唐吳郡義師傳<span class="note">(證智薦福寺老僧)</span></span></p><a 
name="0841c11" id="0841c11"></a><p style="text-indent: 0em; margin-left: 0em"><span class="linehead"></span>釋義師者。不知何許人也。狀類風狂語言<a 
name="0841c12" id="0841c12"></a>倒亂。貞元初巡吳苑乞丐。事多先覺。人以<a 
name="0841c13" id="0841c13"></a>此疑之。市肆中百姓屋數間。義師輒操斧<a 
name="0841c14" id="0841c14"></a>斫劑其簷。禁之不止。其人素知其神異。禮<a 
name="0841c15" id="0841c15"></a>白之曰。弟子藉此生活無壞我屋。迴顧曰。<a 
name="0841c16" id="0841c16"></a>汝惜乎。投斧而去。其夜市火連延而燎。唯<a 
name="0841c17" id="0841c17"></a>所截簷屋數間存焉。好止廢寺中。無冬夏<a 
name="0841c18" id="0841c18"></a>常積聚壞旛蓋木佛像。悉代薪炭。又於煨<a 
name="0841c19" id="0841c19"></a>火燒炙鯉魚。而多跳躍灰坌彌漫。撫掌大<a 
name="0841c20" id="0841c20"></a>笑。不具匕&#x7B6F;而食。面垢不<span class="corr" title='[[面*責]。[面*責]&gt;&#x9767;。&#x9767;]'>&#x9767;。&#x9767;</span>之輒陰<a 
name="0841c21" id="0841c21"></a>雨。吳人以為占候。及將死也飲灰汁數十<a 
name="0841c22" id="0841c22"></a>斛。乃念佛而坐。士庶觀之。滿七日而死。時<a 
name="0841c23" id="0841c23"></a>盛暑色不變支不摧。百姓舁出郊外焚之。<a 
name="0841c24" id="0841c24"></a>又京兆安國寺僧。事&#x8FF9;不常。熟地而燒木<a 
name="0841c25" id="0841c25"></a>佛。所言人事必無虛發。此亦不測之僧也。<a 
name="0841c26" id="0841c26"></a>復次京師永壽寺釋証智。不詳生族。貞元中<a 
name="0841c27" id="0841c27"></a>於京寺多發神異。而眾罔知。或晝在張瀆<a 
name="0841c28" id="0841c28"></a>蘭若治田。夜歸寺中。其蘭若在漢陰金州。<a 
name="0841c29" id="0841c29"></a>相距京甸七百里焉。時號智禪師。此之長<a 
name="0842a01" id="0842a01"></a>足安法雲公也。皆能致遠於瞬息間。道家謂<a 
name="0842a02" id="0842a02"></a>之縮地脈而能陟遐矣。若於色塵作神變。<a 
name="0842a03" id="0842a03"></a>雖遠而近也。次薦福寺老僧。專務誦持罕<a 
name="0842a04" id="0842a04"></a>有間缺。言未兆事來如目擊。大和初相國<a 
name="0842a05" id="0842a05"></a>韋公處厚好重空門。逐月別召名德僧食。<a 
name="0842a06" id="0842a06"></a>老僧見韋新登庸曰。大奇相公得如此好<a 
name="0842a07" id="0842a07"></a>滅度處。人皆不喻。後因奏對於文宗御前。<a 
name="0842a08" id="0842a08"></a>疾作僵仆殿階。及扶舁出殿前。氣已絕矣。<a 
name="0842a09" id="0842a09"></a>方驗老僧言死在內殿中。故云好滅度處。<a 
name="0842a10" id="0842a10"></a>即開成中也。後不知其終。</p><a 
name="0842a11" id="0842a11"></a><p style="margin-left: 4em"><span class="headname">唐唐州雲秀山神鑒傳</span></p><a 
name="0842a12" id="0842a12"></a><p style="text-indent: 0em; margin-left: 0em"><span class="linehead"></span>釋神鑒。姓韓氏。潯陽人也。&#x7A49;歲淳靜而不<a 
name="0842a13" id="0842a13"></a>雜群童。父為齊安掾。且歸心釋氏。&#x751E;於廨<a 
name="0842a14" id="0842a14"></a>署陳像設。命僧徒讚唄揚音。法樂俱作。鑒<a 
name="0842a15" id="0842a15"></a>則喜色盈顏。隨僧不捨求願出家。父母無<a 
name="0842a16" id="0842a16"></a>計阻之。潛投東林寺貞素律師下修學。後<a 
name="0842a17" id="0842a17"></a>講通大涅槃經義。乃南格豫章參大寂禪<a 
name="0842a18" id="0842a18"></a>師。續於懷安西北山居焉是山先是猛獸旁<a 
name="0842a19" id="0842a19"></a>午率多作害。從鑒居之虎災弭息。遠近稱<a 
name="0842a20" id="0842a20"></a>之。忽有戴平<span class="gaiji">[巾*貴]<!--gaiji,,1[巾*貴],2,3--></span>男子。望法座致禮勤重。<a 
name="0842a21" id="0842a21"></a>倏爾無蹤。七日後有冠裳宛異者。於方丈<a 
name="0842a22" id="0842a22"></a>前升空宣言曰。此大師者真法寶也。開人<a 
name="0842a23" id="0842a23"></a>天眼目故來報之。其徒聞見知鑒道高。會<a 
name="0842a24" id="0842a24"></a>昌四年入滅。八月十五日藏之于塔。凡得道<a 
name="0842a25" id="0842a25"></a>之人。地神報空神。展轉至于有頂。於斯見<a 
name="0842a26" id="0842a26"></a>矣。</p><a 
name="0842a27" id="0842a27"></a><p style="margin-left: 4em"><span class="headname">唐天台山國清寺清觀傳<span class="note">(物外)</span></span></p><a 
name="0842a28" id="0842a28"></a><p style="text-indent: 0em; margin-left: 0em"><span class="linehead"></span>釋清觀。字明中。臨海人也。姓屈氏。初誕彌手<a 
name="0842a29" id="0842a29"></a>足指間有幕蹼屬相著焉。佛經所謂網漫相<a 
name="0842b01" id="0842b01"></a>也。迨為童孺神俊挺然。乃有出塵之志。遂<a 
name="0842b02" id="0842b02"></a>詣國清寺投元璋律師執侍瓶&#x9262;。非父母<a 
name="0842b03" id="0842b03"></a>不沮之。若迦樓羅鳥啄幾萬重圍矣。年十<a 
name="0842b04" id="0842b04"></a>八納形俱法。良由善根深植悟解天然。台<a 
name="0842b05" id="0842b05"></a>嶺教文洞明三觀。兼得深定神異通感皆<a 
name="0842b06" id="0842b06"></a>莫我知少覽百家彌通三教。仍善屬文長<a 
name="0842b07" id="0842b07"></a>於詩筆。凡其邦伯輶軒皆響風造謁。觀則持<a 
name="0842b08" id="0842b08"></a>重若嚴君焉。見則畏伏。秖就几杖以待貴<a 
name="0842b09" id="0842b09"></a>士。或施財寶皆迴入常住。罄無私畜。或曰。<a 
name="0842b10" id="0842b10"></a>貴人所施皆充別施。何不己用耶。對曰。恨<a 
name="0842b11" id="0842b11"></a>未能捨頭目。況世財乎。大中初天下寺剎<a 
name="0842b12" id="0842b12"></a>中興。觀入京請大鐘歸寺鳴擊。并重懸&#x52C5;<a 
name="0842b13" id="0842b13"></a>額。則集賢院學士柳公權書題也。柳復有詩<a 
name="0842b14" id="0842b14"></a>序送其東歸。復請藏經歸寺。大中癸酉江<a 
name="0842b15" id="0842b15"></a>表荐饑殍踣相望。觀遂併糧食施之。又山<a 
name="0842b16" id="0842b16"></a>僧物外度荒。自入室禪定。謂弟子曰。汝如<a 
name="0842b17" id="0842b17"></a>不死至禾黍熟時。當以磬引我出。果如其<a 
name="0842b18" id="0842b18"></a>言。明歲方從定起矣。一旦溪南人命觀齋<a 
name="0842b19" id="0842b19"></a>食。可去寺二十里餘。其夜溪<span class="gaiji">澗<!--gaiji,澗,1[澗-日+月],2&#x3D4E;,3--></span>泛溢無人<a 
name="0842b20" id="0842b20"></a>可渡。謂觀不來。頃刻而至且無淹濕。作用<a 
name="0842b21" id="0842b21"></a>可知也。人皆異之。遠近瞻禮日別盈滿。喧<a 
name="0842b22" id="0842b22"></a>擾可厭。乃逃往翠屏山蘭若獨棲。續天台<a 
name="0842b23" id="0842b23"></a>山眾列請為僧正。乃佯狂隱晦。州牧杜雄遂<a 
name="0842b24" id="0842b24"></a>奏昭宗宣賜紫衣。觀聞之若愁思不樂。後<a 
name="0842b25" id="0842b25"></a>無疾而終焉。</p><a 
name="0842b26" id="0842b26"></a><p style="margin-left: 4em"><span class="headname">唐洪州黃蘗山希運傳</span></p><a 
name="0842b27" id="0842b27"></a><p style="text-indent: 0em; margin-left: 0em"><span class="linehead"></span>釋希運。閩人也。年及就傅鄉校推其慧利。<a 
name="0842b28" id="0842b28"></a>乃割愛投高安黃蘗山寺出家。迨成長也<a 
name="0842b29" id="0842b29"></a>身量減王商裁一尺所。額間隆起號為肉<a 
name="0842c01" id="0842c01"></a>珠。然倜儻不羈人莫輕測。而乃觀方入天<a 
name="0842c02" id="0842c02"></a>台。偶逢一僧偕行。言笑自若。運偷窺之。其<a 
name="0842c03" id="0842c03"></a>目時閃爍爛然射人。相比而行。截路巨磎<a 
name="0842c04" id="0842c04"></a>泛泛湧溢。如是捐笠倚杖而止。其僧督運<a 
name="0842c05" id="0842c05"></a>渡去。乃強激發之曰。師要渡自渡。言訖其<a 
name="0842c06" id="0842c06"></a>僧褰衣躡波若履平陸。曾無沾濕。已到他<a 
name="0842c07" id="0842c07"></a>岸矣。迴顧招手曰渡來。運戟手呵曰。咄自了<a 
name="0842c08" id="0842c08"></a>漢。早知必斯汝脛。其僧歎曰。真大乘法器我<a 
name="0842c09" id="0842c09"></a>所不及。縱能傷我只取辱焉。少頃不見。運<a 
name="0842c10" id="0842c10"></a><span class="gaiji">惝<!--gaiji,惝,1[怡-台+敞],2&#x22835;,3--></span>怳自失。及薄遊京闕分衛及一家門。屏<a 
name="0842c11" id="0842c11"></a>樹之後聞一姥曰。太無厭乎。運曰。主不慁<a 
name="0842c12" id="0842c12"></a>賓何無厭之有。姥召入施食訖。姥曰。五障<a 
name="0842c13" id="0842c13"></a>之身忝&#x751E;禮惠忠國師來。勸師可往尋百<a 
name="0842c14" id="0842c14"></a>丈山禪師。所惜巍巍乎堂堂乎。真大乘器也。<a 
name="0842c15" id="0842c15"></a>運念受二過記&#x8382;攸同。乃還洪井見海禪<a 
name="0842c16" id="0842c16"></a>師。開了心趣聲價彌高。徇命居黃蘗精舍。<a 
name="0842c17" id="0842c17"></a>昇平相裴公休欽重躬謁。有詩贈焉。曾傳達<a 
name="0842c18" id="0842c18"></a>士心中印。額有圓珠七尺身。挂錫十年棲<a 
name="0842c19" id="0842c19"></a>蜀水。浮盃今日渡漳濱。一千龍象隨高步。萬<a 
name="0842c20" id="0842c20"></a>里香華結勝因。願欲事師為弟子。不知將<a 
name="0842c21" id="0842c21"></a>法付何人。則裴相得法出運之門。以大中<a 
name="0842c22" id="0842c22"></a>中終于所住寺。&#x52C5;<span class="corr" title='[謚&gt;諡]'>諡</span>斷際禪師。塔名廣業。<a 
name="0842c23" id="0842c23"></a>語錄而行于世。</p><a 
name="0842c24" id="0842c24"></a><p><span class="juanname">宋高僧傳卷第二十</span></p>
<hr>【經文資訊】大正藏第 50 冊 No. 2061 宋高僧傳<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3819.html?index=T50n2061" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T50n2061_020 by HTTrack Website Copier/3.x [XR&CO'2014], Tue, 07 Jun 2016 07:00:24 GMT -->
</html>
