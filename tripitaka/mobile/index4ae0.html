<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB183_003 by HTTrack Website Copier/3.x [XR&CO'2014], Tue, 07 Jun 2016 07:10:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=903354637&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26nB183&amp;utmp=%2Fmobile%2Findex.php%3Findex%3DJ26nB183_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe847.html?index=J26nB183_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B183 雪竇石奇禪師語錄 (15卷)<br/>【清 通雲說　行正等編錄】<br/>第 3 卷</p>
	<a href="index5e76.html?index=J26nB183_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B183" sutra_name="雪竇石奇禪師語錄" sutra_juan="[卷3]">　
<a 
name="0489b01" id="0489b01"></a><p><span class="juanname">雪竇石奇禪師語錄卷第三</span></p><a 
name="0489b02" id="0489b02"></a><p style="margin-left: 4em"><span class="byline">嗣法門人行正等編錄</span></p><a 
name="0489b03" id="0489b03"></a><p style="text-indent: 0em; margin-left: 0em"><span class="linehead"></span>蘇居士請上堂。昨日大雨盆傾。今朝南熏入奏。殿閣<a 
name="0489b04" id="0489b04"></a>生涼。阿誰能覯。天地旋。山河走。須彌頭倒卓。面南看<a 
name="0489b05" id="0489b05"></a>北斗。惟是個中人。一舉無先後。時有僧出舉坐具。師<a 
name="0489b06" id="0489b06"></a>拈棒打下。</p><a 
name="0489b07" id="0489b07"></a><p style="text-indent: 0em; margin-left: 0em"><span class="linehead"></span>通安莫居士悼念難忘。請上堂。僧問。空劫<span class="corr" title='[巳&gt;已]'>已</span>前徒指<a 
name="0489b08" id="0489b08"></a>注。空劫<span class="corr" title='[巳&gt;已]'>已</span>後錯商量。是否。師云。出頭來作麼。進云。遍<a 
name="0489b09" id="0489b09"></a>界盡非常草木。何山松柏不蒼蒼。師云。你看背後什<a 
name="0489b10" id="0489b10"></a>麼人。進云。錯。師便打。乃云。春光明媚。春山鳥啼。春風<a 
name="0489b11" id="0489b11"></a>澹蕩。春雲離披。春暖百花香。春寒多雨水會則偃息<a 
name="0489b12" id="0489b12"></a>干戈。未會則橫屍萬里。會與未會且置。秪如鐵船高<a 
name="0489b13" id="0489b13"></a>駕又作麼生道。逢人但恁麼舉。</p><a 
name="0489b14" id="0489b14"></a><p style="text-indent: 0em; margin-left: 0em"><span class="linehead"></span>夏中無糧。破堂化士請上堂。五月將盡。六月未到。庫<a 
name="0489b15" id="0489b15"></a>下粟麥俱空。廚頭冷落。鍋灶燈籠餓得匾露柱幾跌<a 
name="0489b16" id="0489b16"></a>倒。拄杖子竭力扶起。揚聲大叫。幾許懶禪和。真好笑。<a 
name="0489b17" id="0489b17"></a>個個如泥塑木雕。不肯大家出手。長連單上死睡覺。<a 
name="0489b18" id="0489b18"></a>今日不得破堂化士歸。試問諸人個事如何了。以拄<a 
name="0489b19" id="0489b19"></a>杖擊香几云。了不了。百味珍饈。無過一飽。</p><a 
name="0489b20" id="0489b20"></a><p style="text-indent: 0em; margin-left: 0em"><span class="linehead"></span>明因明源二禪人送受業靈骨入普同塔。請上堂。靈<a 
name="0489b21" id="0489b21"></a>光獨耀。迥脫根塵。但離妄緣。即如如佛。大眾還委悉<a 
name="0489b22" id="0489b22"></a>麼。更為汝通個消息。谷風清。山月白。分明一具黃金<a 
name="0489b23" id="0489b23"></a>骨。等閒放下便安然。摩訶般若波羅密。</p><a 
name="0489b24" id="0489b24"></a><p style="text-indent: 0em; margin-left: 0em"><span class="linehead"></span>結冬。上堂。十月十九。執事頭首。結制坐禪。將無作有。<a 
name="0489b25" id="0489b25"></a>大眾煮無米飯。炊不濕羹。大家出手。擔柴運木。仍依<a 
name="0489b26" id="0489b26"></a>舊聞普梆。即便走。休落後。被人喚作不唧溜。不許你<a 
name="0489b27" id="0489b27"></a>衣長裾。扯大袖。又誰許偷閒靜坐。成窠臼。拄杖子劈<a 
name="0489b28" id="0489b28"></a>脊摟。以拄杖卓一卓。下座。</p><a 
name="0489b29" id="0489b29"></a><p style="text-indent: 0em; margin-left: 0em"><span class="linehead"></span>上堂。僧問。如何是奪人不奪境。師云。境。如何是奪境<a 
name="0489b30" id="0489b30"></a>不奪人。師云。人。如何是人境兩俱奪。師云。俱奪。如何<a 
name="0489c01" id="0489c01"></a>是人境俱不奪。師云。俱不奪。進云。恁麼則千聖同轍<a 
name="0489c02" id="0489c02"></a>去也。師便打。乃云。仲冬嚴寒。天上人間。雲凝不動。水<a 
name="0489c03" id="0489c03"></a>滴成團。烏龜凍得頸縮。飛禽凍得嘴尖。茅屋上鴟吻<a 
name="0489c04" id="0489c04"></a>不敢<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳山頭石。敢當冷地自在。默默無言。秪有堂<a 
name="0489c05" id="0489c05"></a>前露柱較些子。風吹日炙。一向如然。堪笑眾禪和。衲<a 
name="0489c06" id="0489c06"></a>衣高擁。打坐參禪。只想奇玄奇妙。不肯直下豁然。蹉<a 
name="0489c07" id="0489c07"></a>過當陽者著子。直教參學到驢年。卓拄杖。</p><a 
name="0489c08" id="0489c08"></a><p style="text-indent: 0em; margin-left: 0em"><span class="linehead"></span>長至。上堂。日南長至。晷運推移。拄杖子不動不變。穿<a 
name="0489c09" id="0489c09"></a>卻諸人鼻孔。不許出氣。</p><a 
name="0489c10" id="0489c10"></a><p style="text-indent: 0em; margin-left: 0em"><span class="linehead"></span>建法堂。謝檀護。上堂。臘月正窮冬。日日是好日。百草<a 
name="0489c11" id="0489c11"></a>頭呈古佛家風。一毫端現寶王剎。直得普賢大士運<a 
name="0489c12" id="0489c12"></a>斤成風。文殊師利不拘繩墨。所以道建大廈非一木<a 
name="0489c13" id="0489c13"></a>之能。濟巨川非一棹之力。況慧日高懸。法幢重建。且<a 
name="0489c14" id="0489c14"></a>道畢竟承誰恩力。還委悉麼。分明舉鼎調羹手。撥轉<a 
name="0489c15" id="0489c15"></a>如來正法輪。下座。</p><a 
name="0489c16" id="0489c16"></a><p style="text-indent: 0em; margin-left: 0em"><span class="linehead"></span>上堂。臘月十五。寒風似箭。召大眾云。照顧面門。</p><a 
name="0489c17" id="0489c17"></a><p style="text-indent: 0em; margin-left: 0em"><span class="linehead"></span>元旦。上堂。僧問。露柱陞堂即不問。燈籠入室意如何。<a 
name="0489c18" id="0489c18"></a>師云。與你一般。進云。元旦拂開新月面。年頭一喝透<a 
name="0489c19" id="0489c19"></a>天關。師云。漆桶生光。乃召大眾云。一年三百六十日。<a 
name="0489c20" id="0489c20"></a>今朝是最初一日。若有道得最初句。便乃年新月新<a 
name="0489c21" id="0489c21"></a>日新。日日新。時時新。刻刻新。新新。無住於無住中。不<a 
name="0489c22" id="0489c22"></a>妨天是天。地是地。山是山。水是水。僧是僧。俗是俗。未<a 
name="0489c23" id="0489c23"></a>嘗移易一絲毫。所以道是法住法位。世間相常住。喝<a 
name="0489c24" id="0489c24"></a>一喝云。又是從頭起。</p><a 
name="0489c25" id="0489c25"></a><p style="text-indent: 0em; margin-left: 0em"><span class="linehead"></span>解制。上堂。九旬結制今朝解。解結都來拄杖頭。普告<a 
name="0489c26" id="0489c26"></a>現前諸衲子。一齊拈卻任優游。</p><a 
name="0489c27" id="0489c27"></a><p style="text-indent: 0em; margin-left: 0em"><span class="linehead"></span>至白雲訪鹿門大師圓道。朱將軍請上堂。二月春將<a 
name="0489c28" id="0489c28"></a>半。名藍天外幽。雨餘山色曉。觸處暗香浮。巖巒回合。<a 
name="0489c29" id="0489c29"></a>林嶺交參。殿閣俄新。光明溢目。到者裏不必說心說<a 
name="0489c30" id="0489c30"></a>性。問主問賓。誰玄誰妙。若動若靜。殺人刀。活人劍。<span class="corr" title='[▆&gt;置]'>置</span><a 
name="0490a01" id="0490a01"></a>之一處。肘後符將軍令且放一邊。自然草偃風行。聲<a 
name="0490a02" id="0490a02"></a>和響順。一念無為。十方坐斷。秪如人境相稱一句又<a 
name="0490a03" id="0490a03"></a>作麼生。良久云。委悉麼。白雲深處坐。時領谷中閒。</p><a 
name="0490a04" id="0490a04"></a><p style="text-indent: 0em; margin-left: 0em"><span class="linehead"></span>至天童訪費隱和尚。眾請上堂。大眾從上來事。舉目<a 
name="0490a05" id="0490a05"></a>分明。祖父家園。通身受用。更要格外提持衲僧巴鼻。<a 
name="0490a06" id="0490a06"></a>有我法兄和尚在。山僧到來。不敢動著。且道何故不<a 
name="0490a07" id="0490a07"></a>會。作客煩勞主人。</p><a 
name="0490a08" id="0490a08"></a><p style="text-indent: 0em; margin-left: 0em"><span class="linehead"></span>楚陽憫生上座偕紹初淨空勝光諸禪德。請上堂。春<a 
name="0490a09" id="0490a09"></a>雨溟溟三月天。落花堤柳鎖寒煙。知音不待重重舉。<a 
name="0490a10" id="0490a10"></a>江北江南總一般。</p><a 
name="0490a11" id="0490a11"></a><p style="text-indent: 0em; margin-left: 0em"><span class="linehead"></span>天童費隱和尚至。上堂。靈鵲屋頭噪。好音累日聞。必<a 
name="0490a12" id="0490a12"></a>然有客到。今喜是同門。同門既到。賓主歷然。語笑歡<a 
name="0490a13" id="0490a13"></a>天。清風匝地。大眾且道以何秪待委悉麼。擊鼓陞堂<a 
name="0490a14" id="0490a14"></a>聊供養。更無一物可勝慚。</p><a 
name="0490a15" id="0490a15"></a><p style="text-indent: 0em; margin-left: 0em"><span class="linehead"></span>結冬。上堂。僧問。一槌打就。固是好手。點著便來。不妨<a 
name="0490a16" id="0490a16"></a>伶俐。紅爐上雪片即不問。堂裏聖僧道個甚麼。師云。<a 
name="0490a17" id="0490a17"></a>西山有老虎。進云。恁麼則萬古碧潭空界月。再三撈<a 
name="0490a18" id="0490a18"></a>摝始應知。師乃云。今朝十月十六。較之去歲前年。千<a 
name="0490a19" id="0490a19"></a>足萬足。羅夢章居士為我新蓋法堂七間。權可安眾。<a 
name="0490a20" id="0490a20"></a>寮房又添得幾間茅屋。監院知客直歲。安單有序。上<a 
name="0490a21" id="0490a21"></a>下內外。雍雍肅肅。山田薄收得晚禾蚤穀。不用休糧<a 
name="0490a22" id="0490a22"></a>方。人人俱飽腹。呵呵呵。好快活。知事頭首。不肯安分。<a 
name="0490a23" id="0490a23"></a>更要剋期結制。做瘡剜肉。眾中有個漢。聞山僧恁麼<a 
name="0490a24" id="0490a24"></a>道。便出來大叫。長老長老。你與麼說話。與我置之高<a 
name="0490a25" id="0490a25"></a>閣。我等出家。秪為不明生死。不遠千里百里而來。究<a 
name="0490a26" id="0490a26"></a>竟佛法。一字不聞。終日普梆。忙忙碌碌。不是擔柴運<a 
name="0490a27" id="0490a27"></a>土。便要磨磨舂穀。稍有遲回。便乃打罵如雷。及至今<a 
name="0490a28" id="0490a28"></a>朝。又說恁麼話。教我晚輩後生如何棲泊。山僧向你<a 
name="0490a29" id="0490a29"></a>道。上座上座。與麼則老僧罪過。卓拄杖下座。</p><a 
name="0490a30" id="0490a30"></a><p style="text-indent: 0em; margin-left: 0em"><span class="linehead"></span>知浴請上堂。初三廿七。不用揀擇。纔有揀擇。千差萬<a 
name="0490b01" id="0490b01"></a>別。所以一切世界。有以音聲為佛事。有以光明為佛<a 
name="0490b02" id="0490b02"></a>事。有以莊嚴為佛事。有以香飯為佛事。今日雪竇寺<a 
name="0490b03" id="0490b03"></a>裏有齋。一任諸仁信手拈。信口咬。只不許揀擇。忽若<a 
name="0490b04" id="0490b04"></a>夫口咬破舌頭。呵呵大笑。且道笑個甚麼。好心得個<a 
name="0490b05" id="0490b05"></a>好報。喝一喝。</p><a 
name="0490b06" id="0490b06"></a><p style="text-indent: 0em; margin-left: 0em"><span class="linehead"></span>上堂。長安甚鬧。吾國晏然。拈拄杖云。大眾不可道拄<a 
name="0490b07" id="0490b07"></a>杖子不晏然也。遂點云。低聲低聲。</p><a 
name="0490b08" id="0490b08"></a><p style="text-indent: 0em; margin-left: 0em"><span class="linehead"></span>上堂。僧問。萬別千差即不問。當陽棒喝暫停機。如何<a 
name="0490b09" id="0490b09"></a>是雪竇境。師云。茆蓬六七座。如何是境中人。師云。坐<a 
name="0490b10" id="0490b10"></a>臥不知寒。如何是人中境。師云。看取眉毛。乃云。小盡<a 
name="0490b11" id="0490b11"></a>二十九。大盡三十日。循環十二月。今乃又初一。諸禪<a 
name="0490b12" id="0490b12"></a>德須委悉。當門那許栽荊棘。咄。</p><a 
name="0490b13" id="0490b13"></a><p style="text-indent: 0em; margin-left: 0em"><span class="linehead"></span>上堂。僧問。雪滿長安。乾坤一色。畢竟明甚麼邊事。師<a 
name="0490b14" id="0490b14"></a>云。頭頸骨縮。進云。歸根得旨事如何。師云。赤骨<span class="gaiji">[骨*歷]<!--gaiji,,1[骨*歷],2&#x29AB8;,3--></span>地。<a 
name="0490b15" id="0490b15"></a>乃云。臘月一十五。瑞雪空中舞。來歲定豐年。普請快<a 
name="0490b16" id="0490b16"></a>活過。過過過。撞見胡達磨。不道少林消息在。冷光一<a 
name="0490b17" id="0490b17"></a>片亙今古。召大眾云。不須久立。</p><a 
name="0490b18" id="0490b18"></a><p style="text-indent: 0em; margin-left: 0em"><span class="linehead"></span>元旦。上堂。舉香嚴道。去年貧未是貧。今年貧始是貧。<a 
name="0490b19" id="0490b19"></a>去年貧無卓錐之地。今年貧連錐也無洞。山又道。去<a 
name="0490b20" id="0490b20"></a>年富未是富。今年富始是富。去年富惟有一領墨黲<a 
name="0490b21" id="0490b21"></a>布褊衫。今年富添得一條百衲山水袈裟。師云。看者<a 
name="0490b22" id="0490b22"></a>兩個老漢。各各安其分。守其當。真所謂貧而無諂。富<a 
name="0490b23" id="0490b23"></a>而無驕。雖然猶挂齒牙在。雪竇即不然。去年貧也不<a 
name="0490b24" id="0490b24"></a>貧。今年富也不富。貧富總無干。元日蚤陞座。</p><a 
name="0490b25" id="0490b25"></a><p style="text-indent: 0em; margin-left: 0em"><span class="linehead"></span>解制。上堂。十五日以前。燈籠拜露柱。十五日以後。露<a 
name="0490b26" id="0490b26"></a>柱拜燈籠。正當十五日燈籠是燈籠。露柱是露柱。各<a 
name="0490b27" id="0490b27"></a>站一邊。了無交涉。自然天花亂墜。地涌金蓮。各各面<a 
name="0490b28" id="0490b28"></a>門。放大光明。照耀今古。遂豎拄杖云。且道者是今耶。<a 
name="0490b29" id="0490b29"></a>是古耶。試定當看。萬古碧潭空界月。再三撈摝始應<a 
name="0490b30" id="0490b30"></a>知。</p><a 
name="0490c01" id="0490c01"></a><p style="text-indent: 0em; margin-left: 0em"><span class="linehead"></span>上堂。連旬雨雪祖堂寒。庭際無人立問端。豈是山僧<a 
name="0490c02" id="0490c02"></a>閒舉覺。大家努力莫輕看。所以道欲拋香餌。須待長<a 
name="0490c03" id="0490c03"></a>鯨。縱有纖鱗。應無希冀。眾中還有恁麼人麼。良久云。<a 
name="0490c04" id="0490c04"></a>今日失利。</p><a 
name="0490c05" id="0490c05"></a><p style="text-indent: 0em; margin-left: 0em"><span class="linehead"></span>奉川邑侯虛來吳居士偕兄湯日儒學何渭侯。請師<a 
name="0490c06" id="0490c06"></a>於彌勒塔院陞座。僧問。當年笑口。今日慈顏。還有為<a 
name="0490c07" id="0490c07"></a>人處也無。師云。問取拄杖子。進云。把住則家邦寧貼。<a 
name="0490c08" id="0490c08"></a>放行則斗換星移。畢竟把住是。放行是。師云。照顧腳<a 
name="0490c09" id="0490c09"></a>下。乃云。彌勒真彌勒。分身千百億。時時示時人。時人<a 
name="0490c10" id="0490c10"></a>自不識。大眾還識也無。若識也。天之高。地之下。中間<a 
name="0490c11" id="0490c11"></a>水陸。空際雲行鳥飛。人畜草芥。無一不是彌勒分身<a 
name="0490c12" id="0490c12"></a>闡揚。豈待覺城東際始見文殊。樓閣門開方參慈氏。<a 
name="0490c13" id="0490c13"></a>況此封山塔院大士全身道場。即今殿宇斬新。山靈<a 
name="0490c14" id="0490c14"></a>增耀。邑侯虛來大護法特命山僧就此陞座。今辰一<a 
name="0490c15" id="0490c15"></a>會。若僧若俗。若男若女。各各眼見耳聞。無異無別。擊<a 
name="0490c16" id="0490c16"></a>拂子云。畢竟者裏如何委悉。遂擲下云。善財別後真<a 
name="0490c17" id="0490c17"></a>消息。直至如今事宛然。</p><a 
name="0490c18" id="0490c18"></a><p style="text-indent: 0em; margin-left: 0em"><span class="linehead"></span>覺海禪德轉經畢。請上堂。止止不須說。我法妙難思。<a 
name="0490c19" id="0490c19"></a>諸增上慢者。聞必不敬信。豎拂子云。信麼。遂擲下座。</p><a 
name="0490c20" id="0490c20"></a><p style="text-indent: 0em; margin-left: 0em"><span class="linehead"></span>結制。上堂。有利無利。不離行市。雪竇山門。年年結制。<a 
name="0490c21" id="0490c21"></a>七十三。八十四。東家賣賤。西家賣貴則不問。汝諸人<a 
name="0490c22" id="0490c22"></a>不是心。不是物。不是佛。且道是個甚麼。維那一喝。師<a 
name="0490c23" id="0490c23"></a>打一棒云。亂喝作麼。便下座。</p><a 
name="0490c24" id="0490c24"></a><p style="text-indent: 0em; margin-left: 0em"><span class="linehead"></span>因天童請。上堂。舉楊岐和尚示眾云。福薄住楊岐。年<a 
name="0490c25" id="0490c25"></a>來氣力疏。寒風凋敗葉。猶喜故人歸。咄咄咄力囗稀。<a 
name="0490c26" id="0490c26"></a>諸仁。切莫亂鍼錐。山僧既忝末裔。不敢自欺。卓拄杖<a 
name="0490c27" id="0490c27"></a>云。病骨只宜茆屋下。失便宜是得便宜。復卓下座。</p><a 
name="0490c28" id="0490c28"></a><p style="text-indent: 0em; margin-left: 0em"><span class="linehead"></span>長至。虞居士請上堂。仲冬嚴寒。日月彈丸。一陽來復。<a 
name="0490c29" id="0490c29"></a>乾三坤六。豎拂子云。到者裏為什麼問著。十人有五<a 
name="0490c30" id="0490c30"></a>雙。不知落處。以拂子畫一畫云。秪為分明極。翻令所<a 
name="0491a01" id="0491a01"></a>得遲。</p><a 
name="0491a02" id="0491a02"></a><p style="text-indent: 0em; margin-left: 0em"><span class="linehead"></span>史顯臣居士為薦先岳請陞座。佛祖之道。其直如矢。<a 
name="0491a03" id="0491a03"></a>但無一切人我是非等見。自然得入無住心體。如天<a 
name="0491a04" id="0491a04"></a>普蓋。似地普擎。無一塵不攝。無一剎不周。無一體不<a 
name="0491a05" id="0491a05"></a>該。無一機不備。靈明廓徹。亙古亙今。秪因不了。一念<a 
name="0491a06" id="0491a06"></a>妄生。取捨分別。便有許多頭角興起。被他回換不得。<a 
name="0491a07" id="0491a07"></a>自繇二六時中。隨情造業。隨業受報。以致六道輪迴。<a 
name="0491a08" id="0491a08"></a>頭出頭沒。無暫停止。若能一念回光。當頭坐斷。不是<a 
name="0491a09" id="0491a09"></a>心。不是物。不是佛。不是冤。不是親。不是凡。不是聖。業<a 
name="0491a10" id="0491a10"></a>累俱空。了無向背。所以道了即業障本來空。未了應<a 
name="0491a11" id="0491a11"></a>須償宿債。只如孔石行恭上人。宿債既償且了又如<a 
name="0491a12" id="0491a12"></a>何道。擊拂子云。千峰勢到岳邊止。萬派聲歸海上消。</p><a 
name="0491a13" id="0491a13"></a><p style="text-indent: 0em; margin-left: 0em"><span class="linehead"></span>上堂。和暖天。似欲雨。草木叢林發歡喜。南山燒炭。北<a 
name="0491a14" id="0491a14"></a>山紅頂。後神光。千萬里。便與麼去。三家村裏土地。只<a 
name="0491a15" id="0491a15"></a>是個無轉智大王。好與三十拄杖。且道何故逢人。不<a 
name="0491a16" id="0491a16"></a>得錯舉。</p><a 
name="0491a17" id="0491a17"></a><p style="text-indent: 0em; margin-left: 0em"><span class="linehead"></span>元宵。上堂。鐘鳴古寺。月映澄潭。離相離名。非聲非色。<a 
name="0491a18" id="0491a18"></a>便恁麼去處。處綠楊堪繫馬。家家門首透長安。不恁<a 
name="0491a19" id="0491a19"></a>麼。莫盤桓。但看天上月。甚處不團圓。</p><a 
name="0491a20" id="0491a20"></a><p style="text-indent: 0em; margin-left: 0em"><span class="linehead"></span>到吳門。戒幢禪院佛殿告成。振寰朱君為父懺罪請<a 
name="0491a21" id="0491a21"></a>上堂。青蘿夤緣。直上寒松之頂。白雲澹泞。出沒太虛<a 
name="0491a22" id="0491a22"></a>之中。即此斬新佛殿。清淨伽藍。樓閣門開。莊嚴具備。<a 
name="0491a23" id="0491a23"></a>盡是當人自受用境界。若能於此洞達得去。千處萬<a 
name="0491a24" id="0491a24"></a>處皆明。世出世間無異。直下前後際斷。三秪劫空。便<a 
name="0491a25" id="0491a25"></a>與從上佛祖同一受用。同一福嚴。於其中間。覓絲毫<a 
name="0491a26" id="0491a26"></a>頭罪相業相。是相非相。俱不可得。全是個金剛正體。<a 
name="0491a27" id="0491a27"></a>自在如如。以此懺罪。何罪不懺。以此集福。何福不集。<a 
name="0491a28" id="0491a28"></a>要知集福懺罪。總在者裏。復說偈云。集福懺罪俱了<a 
name="0491a29" id="0491a29"></a>了。覿體秋陽而杲杲。朱君檀越如未知。試請自問尊<a 
name="0491a30" id="0491a30"></a>翁老。喝一喝。下座。</p><a 
name="0491b01" id="0491b01"></a><p style="text-indent: 0em; margin-left: 0em"><span class="linehead"></span>吳江柳昇宇汪仲濂眾居士入山。請上堂。五月深山<a 
name="0491b02" id="0491b02"></a>雨。熏風殿閣涼。可中端的處。觸目是心光。所以道靈<a 
name="0491b03" id="0491b03"></a>光不昧。萬古徽猷。入此門來。莫存知解。知解既不存。<a 
name="0491b04" id="0491b04"></a>越山吳水清。都來不隔線。腳底最分明。下座。</p><a 
name="0491b05" id="0491b05"></a><p style="text-indent: 0em; margin-left: 0em"><span class="linehead"></span>沙彌剃染。請上堂。舉崔趙公問徑山欽禪師。弟子欲<a 
name="0491b06" id="0491b06"></a>出家。得否。欽云。出家乃大丈夫事。非將相之所能為。<a 
name="0491b07" id="0491b07"></a>趙公乃省。師云。得之於心。伊蘭作栴檀之樹。失之於<a 
name="0491b08" id="0491b08"></a>旨。甘露乃蒺藜之園。只如現前大眾。各各方袍圓頂。<a 
name="0491b09" id="0491b09"></a>履地戴天。且道如何是大丈夫事。意氣不從天地得。<a 
name="0491b10" id="0491b10"></a>英雄豈藉四時摧。</p><a 
name="0491b11" id="0491b11"></a><p style="text-indent: 0em; margin-left: 0em"><span class="linehead"></span>結冬。知浴請陞座。結制之事。也是閒說。只要諸仁一<a 
name="0491b12" id="0491b12"></a>時放下便休。且道放下個甚麼。不見僧問趙州。一物<a 
name="0491b13" id="0491b13"></a>不將來時如何。州云。放下著。僧云。一物不將來。放下<a 
name="0491b14" id="0491b14"></a>個甚麼。州云。放不下。擔取去。趙州老人大似布縵天<a 
name="0491b15" id="0491b15"></a>網子。要打衝浪。鯤鯨爭奈不遇。只得飲氣吞聲。若是<a 
name="0491b16" id="0491b16"></a>其人。何必朝三暮四。暮四朝三。蹙額攢眉。東尋西討。<a 
name="0491b17" id="0491b17"></a>剋期取證。畫地為牢。果能放得下。自然虛而靈。寂而<a 
name="0491b18" id="0491b18"></a>妙。風行草偃。水到渠成。一切施為。總是成現。至如德<a 
name="0491b19" id="0491b19"></a>山於龍潭吹滅紙燈。臨濟喫黃檗三頓痛棒。庭前柏<a 
name="0491b20" id="0491b20"></a>樹子。乾屎橛。麻三觔。諦當甚諦當。敢保老兄未徹在。<a 
name="0491b21" id="0491b21"></a>乃至四照用。四料揀。賓中主。主中賓。轉換落落地。要<a 
name="0491b22" id="0491b22"></a>拈便拈。要置便置。有甚麼難。若是一絲頭放不下底。<a 
name="0491b23" id="0491b23"></a>問他宗乘中事作麼生。聲色裏如何透。直得舌如匾<a 
name="0491b24" id="0491b24"></a>擔。眼似銅鈴。饒他強作主宰。撐眉努目。豎一拳。喝一<a 
name="0491b25" id="0491b25"></a>喝。拂袖便去。湊得一轉兩轉合頭語。總是識情意解。<a 
name="0491b26" id="0491b26"></a>博記得來。有什麼交涉。等閒被人拶著。卻又去不得<a 
name="0491b27" id="0491b27"></a>了。是者等的。二六時中。觸途成滯。舉目荊榛。人我是<a 
name="0491b28" id="0491b28"></a>非。擔取一擔。出叢林。入寶社。總在境緣上作活。摶量<a 
name="0491b29" id="0491b29"></a>裏過時。業識茫茫。幾時得相應去。者些子業識。害人<a 
name="0491b30" id="0491b30"></a>不淺。從無量劫來。受其牽制。向六趣中輪迴生死。直<a 
name="0491c01" id="0491c01"></a>至如今。不得自在。遂擊拂云。丈夫漢。者裏若不一刀<a 
name="0491c02" id="0491c02"></a>兩段。更待何時。眾中還有麼。若有。上前來。老僧好與<a 
name="0491c03" id="0491c03"></a>三十拄杖。召大眾。且道賞伊罰伊。試辨看。以拄杖一<a 
name="0491c04" id="0491c04"></a>卓。下座。</p><a 
name="0491c05" id="0491c05"></a><p style="text-indent: 0em; margin-left: 0em"><span class="linehead"></span>臘月一日。上堂。僧問。精嚴戒律。名為佛子。佛未出世<a 
name="0491c06" id="0491c06"></a>時。未審還有戒也無。師云。你是外道。進云。南泉斬貓。<a 
name="0491c07" id="0491c07"></a>歸宗斬蛇。又作麼生。師云。禮拜懺悔著。乃云。寒威凜<a 
name="0491c08" id="0491c08"></a>冽。紛紛雨雪。茆簷上鴟鶻不敢出頭。拄杖子通身烈<a 
name="0491c09" id="0491c09"></a>傑。卓拄杖云。諸禪者。知不知。南北東西卒未休。金剛<a 
name="0491c10" id="0491c10"></a>燄復從何起。</p><a 
name="0491c11" id="0491c11"></a><p style="text-indent: 0em; margin-left: 0em"><span class="linehead"></span>佛成道上堂。釋迦老子睹星時。昔日今朝不隔絲。個<a 
name="0491c12" id="0491c12"></a>個面南看北斗。丈夫誰肯受伊欺。</p><a 
name="0491c13" id="0491c13"></a><p style="text-indent: 0em; margin-left: 0em"><span class="linehead"></span>上堂。天上月。滿人間。月半霄。壤不同。是非何判。所以<a 
name="0491c14" id="0491c14"></a>道宗乘一唱。三藏絕詮。祖令全提。乾坤失色。到者裏<a 
name="0491c15" id="0491c15"></a>且道是滿耶。半耶。是耶。非耶。良久云。但得雪消去。自<a 
name="0491c16" id="0491c16"></a>然春到來。下座。</p><a 
name="0491c17" id="0491c17"></a><p style="text-indent: 0em; margin-left: 0em"><span class="linehead"></span>元旦。上堂。新歲今朝新。舊年昨日舊。新舊總拈卻。普<a 
name="0491c18" id="0491c18"></a>請共知有。擊香几。下座。</p><a 
name="0491c19" id="0491c19"></a><p style="text-indent: 0em; margin-left: 0em"><span class="linehead"></span>解制。上堂。僧出。叉手而立。師云。且站一邊。僧以拳加<a 
name="0491c20" id="0491c20"></a>頭上。師云捏怪作麼。僧又加一拳。師云。不識羞。僧遶<a 
name="0491c21" id="0491c21"></a>禪床。彈指一下。師便打。乃云。正月十五。泥牛輒舞。布<a 
name="0491c22" id="0491c22"></a>袋打開。西秦東魯。</p><a 
name="0491c23" id="0491c23"></a><p style="text-indent: 0em; margin-left: 0em"><span class="linehead"></span>誕辰。行敏陳居士請上堂。召大眾云。一年一度謂我<a 
name="0491c24" id="0491c24"></a>生。我謂一年一度死。生不自生。死不自死。生乃死之<a 
name="0491c25" id="0491c25"></a>生。死乃生之死。生死死生體自如。老僧沒卻當門齒。<a 
name="0491c26" id="0491c26"></a>所以釋迦老子道妙性圓明。離諸名相。本來無有。世<a 
name="0491c27" id="0491c27"></a>界眾生。因妄有生。因生有滅。生滅名妄。滅妄名真。一<a 
name="0491c28" id="0491c28"></a>喝云。當門何用栽荊棘。後代兒孫惹著衣。</p><a 
name="0491c29" id="0491c29"></a><p style="text-indent: 0em; margin-left: 0em"><span class="linehead"></span>結制。上堂。黃雲漠漠。陰雨溟溟。克塞虛空。分明不識。<a 
name="0491c30" id="0491c30"></a>便與麼去。略較些子。稍涉遲違。即入陰界。還有恁麼<a 
name="0492a01" id="0492a01"></a>人麼。若有。山僧退身有分。若無。且聽葛藤。豎拂子云。<a 
name="0492a02" id="0492a02"></a>看看。遂擲下。</p><a 
name="0492a03" id="0492a03"></a><p style="text-indent: 0em; margin-left: 0em"><span class="linehead"></span>上堂。僧出禮拜云。作麼。師瞬目視之。僧喝。師便打。僧<a 
name="0492a04" id="0492a04"></a>接棒。送一送云。恩大難酬。師云。更與三十棒。乃云。山<a 
name="0492a05" id="0492a05"></a>僧兩日病。說法口難開。向道諸禪者。不如歸去來。</p><a 
name="0492a06" id="0492a06"></a><p style="text-indent: 0em; margin-left: 0em"><span class="linehead"></span>長至。上堂。冬仲陽生。鶡旦不鳴。蚯蚓口結。大地成冰。<a 
name="0492a07" id="0492a07"></a>且道山僧拄杖子又作麼生。遂一卓云<span class="corr" title='[巳&gt;已]'>已</span>過新羅。</p><a 
name="0492a08" id="0492a08"></a><p style="text-indent: 0em; margin-left: 0em"><span class="linehead"></span>上堂僧問話了云請和尚打師云不打僧云為什麼<a 
name="0492a09" id="0492a09"></a>不打。師云。為你買賣不相當。進云。蛇吞鱉鼻口生煙。<a 
name="0492a10" id="0492a10"></a>虎咬大蟲頭戴角。轉身歸位。師劈後一棒。乃云。仲冬<a 
name="0492a11" id="0492a11"></a>嚴寒。風聲似虎。推倒須彌。掀翻露布。到者裏赤骨<span class="gaiji">[骨*歷]<!--gaiji,,1[骨*歷],2&#x29AB8;,3--></span><a 
name="0492a12" id="0492a12"></a>地。寸絲不挂。無係無依。不可勝數。若不具擇法眼睛。<a 
name="0492a13" id="0492a13"></a>面前鐵壁銀山依舊難過。召大眾。如何即是。今日裝。<a 
name="0492a14" id="0492a14"></a>密且去搬磚運土。</p><a 
name="0492a15" id="0492a15"></a><p style="text-indent: 0em; margin-left: 0em"><span class="linehead"></span>上堂。天寒地冽。觸處成冰。思量驀地笑倒老僧。盡謂<a 
name="0492a16" id="0492a16"></a>長老是甚麼善知識。定有多少奇特。殊不知是個三<a 
name="0492a17" id="0492a17"></a>家村裏破落戶。沒意智的村僧。並無一些文理禪道。<a 
name="0492a18" id="0492a18"></a>那有佛法身心。老僧恁麼說話。設有個人出來道。長<a 
name="0492a19" id="0492a19"></a>老你既如此。畢竟以何為人。卓拄杖云。會麼。棒打石<a 
name="0492a20" id="0492a20"></a>人頭嚗嚗論實事。</p><a 
name="0492a21" id="0492a21"></a><p style="text-indent: 0em; margin-left: 0em"><span class="linehead"></span>上堂。霜明雪白二陽天。無位真人面目全。端的不知<a 
name="0492a22" id="0492a22"></a>誰委悉。梅花冷地笑無言。豎拄杖云。拄杖子。莫廉纖。<a 
name="0492a23" id="0492a23"></a>打風打雨當底錢。雖然也勝首山道。新婦騎驢阿家<a 
name="0492a24" id="0492a24"></a>牽。</p><a 
name="0492a25" id="0492a25"></a><p style="text-indent: 0em; margin-left: 0em"><span class="linehead"></span>上堂。一不得有。二不得無。一二之義。正在半途。有人<a 
name="0492a26" id="0492a26"></a>道得恰好句麼。若道得。不惟雪竇有光。亦見汝衲僧<a 
name="0492a27" id="0492a27"></a>家有明辨古今眼目。不然。總是隨例喫飯漢。</p><a 
name="0492a28" id="0492a28"></a><p style="text-indent: 0em; margin-left: 0em"><span class="linehead"></span>願海惟極二上人領沈氏行廣請上堂。尼問。山前有<a 
name="0492a29" id="0492a29"></a>猛虎。人人遭其毒口。和尚也須照顧。師云。向前來作<a 
name="0492a30" id="0492a30"></a>麼。尼一喝云。看虎。師云。者畜生。尼攛坐具作虎聲。師<a 
name="0492b01" id="0492b01"></a>便打。尼喝。師乃云。臘月今朝是初六。時良日吉修冥<a 
name="0492b02" id="0492b02"></a>福。天神喜悅來散花。空階步步都成玉。聖凡生滅俱<a 
name="0492b03" id="0492b03"></a>不見。一片冷光照人面。不用尋思直下看。個裏何常<a 
name="0492b04" id="0492b04"></a>有涯岸沒涯岸活潑潑。是什麼。不是心。不是佛。不是<a 
name="0492b05" id="0492b05"></a>物。咄。</p><a 
name="0492b06" id="0492b06"></a><a 
name="0492b07" id="0492b07"></a><a 
name="0492b08" id="0492b08"></a><a 
name="0492b09" id="0492b09"></a><a 
name="0492b10" id="0492b10"></a><p><span class="juanname">雪竇石奇禪師語錄卷三<span class="note">(終)</span></span></p>
<hr>【經文資訊】嘉興藏第 26 冊 No. B183 雪竇石奇禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3b5b.html?index=J26nB183" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB183_003 by HTTrack Website Copier/3.x [XR&CO'2014], Tue, 07 Jun 2016 07:10:41 GMT -->
</html>
