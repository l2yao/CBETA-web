<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T40n1813_002 by HTTrack Website Copier/3.x [XR&CO'2014], Tue, 07 Jun 2016 06:56:22 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1782234833&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT40n1813&amp;utmp=%2Fmobile%2Findex.php%3Findex%3DT40n1813_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index880e.html?index=T40n1813_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第40冊<br/>No.1813 梵網經菩薩戒本疏 (6卷)<br/>【唐 法藏撰】<br/>第 2 卷</p>
	<a href="index989d.html?index=T40n1813_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T40">
<div class="root" id="1813" sutra_name="梵網經菩薩戒本疏" sutra_juan="[卷2]">　
<a 
name="0613c01" id="0613c01"></a><a 
name="0613c02" id="0613c02"></a><p><span class="juanname">梵網經菩薩戒本疏第二</span></p><a 
name="0613c03" id="0613c03"></a><a 
name="0613c04" id="0613c04"></a><p style="margin-left: 4em"><span class="byline">魏國西寺沙門法藏撰</span></p><a 
name="0613c05" id="0613c05"></a><p style="margin-left: 3em"><span class="headname">初篇盜戒第二</span></p><a 
name="0613c06" id="0613c06"></a><p style="text-indent: 0em; margin-left: 0em"><span class="linehead"></span>將釋此戒十門同前。</p><p style="text-indent: 0em; margin-left: 0em"><span class="linehead"></span>初制意者。略辨十種。<a 
name="0613c07" id="0613c07"></a>一業道重故。謂非理偷劫障道尤深。負此重<a 
name="0613c08" id="0613c08"></a>愆豈堪入道。二壞禁法故。古來諸國無不同<a 
name="0613c09" id="0613c09"></a>制盜為重罪。佛教道俗大小乘戒悉制為重。<a 
name="0613c10" id="0613c10"></a>三生惱深故。謂財即是眾生極貪愛處。非理<a 
name="0613c11" id="0613c11"></a>侵奪惱他之甚。故非所宜。四損財及命故。謂<a 
name="0613c12" id="0613c12"></a>財是眾生形命之濟。若盜彼財即是奪命故。<a 
name="0613c13" id="0613c13"></a>智論第十三偈云。一切諸眾生。衣食以自活。<a 
name="0613c14" id="0613c14"></a>若劫若奪取。即為劫奪命。五失所化故。謂偷<a 
name="0613c15" id="0613c15"></a>盜之人一切眾生眼不喜見。況受其化。六壞<a 
name="0613c16" id="0613c16"></a>信心故。謂作此極惡。令諸眾生應信不信已<a 
name="0613c17" id="0613c17"></a>信者皆壞。七污釋門故。謂惡名流布舉世皆<a 
name="0613c18" id="0613c18"></a>嫌。穢累釋宗豈過於此。八違正行故。謂違害<a 
name="0613c19" id="0613c19"></a>菩薩大慈大悲濟眾生行。九失六度故。謂擅<a 
name="0613c20" id="0613c20"></a>攝六度。盜壞於檀六度俱壞。十乖四攝故。<a 
name="0613c21" id="0613c21"></a>謂應以財攝後方授法。今反竊盜四攝同亡<a 
name="0613c22" id="0613c22"></a>矣。制意多端略辨此十。宜可准知。</p><p style="text-indent: 0em; margin-left: 0em"><span class="linehead"></span>二釋名<a 
name="0613c23" id="0613c23"></a>者。名有多種。一名劫取。謂強力欺奪。二名赫<a 
name="0613c24" id="0613c24"></a>取。謂舉事令怖求遂與物。三名偷取。謂避主<a 
name="0613c25" id="0613c25"></a>私竊。四名不與取。謂物主不與而方便取故。<a 
name="0613c26" id="0613c26"></a>然以四句定之。一與取非盜可知。二上與取<a 
name="0613c27" id="0613c27"></a>是盜。如錯數剩與知而默受。三不與取是盜<a 
name="0613c28" id="0613c28"></a>可知。四不與取非盜。如親友想及暫用等。五<a 
name="0613c29" id="0613c29"></a>名盜取。謂非理損財名之為盜。前四名局此<a 
name="0614a01" id="0614a01"></a>一名通。以燒埋等亦在中。是故廢前四名唯<a 
name="0614a02" id="0614a02"></a>標此一名。盜是所防戒是能防。能防盜故名<a 
name="0614a03" id="0614a03"></a>為盜戒。從所為名。</p><p style="text-indent: 0em; margin-left: 0em"><span class="linehead"></span>第三次第者。於十業道<a 
name="0614a04" id="0614a04"></a>先殺次盜。此順彼也。又先害正報次損依報。<a 
name="0614a05" id="0614a05"></a>亦成次第。</p><p style="text-indent: 0em; margin-left: 0em"><span class="linehead"></span>第四具緣者。通緣三種如前已<a 
name="0614a06" id="0614a06"></a>辨。別緣淮彼十地對法二論參糅。七緣同前。<a 
name="0614a07" id="0614a07"></a>一非己物。謂盜己物不成重故。謂無主物雖<a 
name="0614a08" id="0614a08"></a>非己有不成重故。次第二須明有主。雖實有<a 
name="0614a09" id="0614a09"></a>主若迷謂無主亦不成重故。次第三有主想。<a 
name="0614a10" id="0614a10"></a>何不云知而言想耶。以知唯了境想通迷悟。<a 
name="0614a11" id="0614a11"></a>闕緣順此故有想也。雖有主想若不作盜意<a 
name="0614a12" id="0614a12"></a>亦不成重故。次第四明有盜心。心雖念盜若<a 
name="0614a13" id="0614a13"></a>不舉方便侵損不犯成亦非成重故。次第五<a 
name="0614a14" id="0614a14"></a>舉方便。方便雖起若為大悲救苦或不成犯。<a 
name="0614a15" id="0614a15"></a>次第六有三毒心。或雖現行若物不離處屬<a 
name="0614a16" id="0614a16"></a>己不犯成故。次第七舉離本處也。</p><p style="text-indent: 0em; margin-left: 0em"><span class="linehead"></span>第五闕緣<a 
name="0614a17" id="0614a17"></a>者。通緣可知。別中且闕初緣有二罪。一盜己<a 
name="0614a18" id="0614a18"></a>物已畢竟不知是自物。約心結重方便。二後<a 
name="0614a19" id="0614a19"></a>知是己物得輕方便。次闕第二緣有六罪。以<a 
name="0614a20" id="0614a20"></a>雙闕在此門故。且約境三者。一欲盜人物。畜<a 
name="0614a21" id="0614a21"></a>等物來替。盜畜等物作人物想。盜已於後若<a 
name="0614a22" id="0614a22"></a>知不知一切俱重。以皆是犯境故。二無主物<a 
name="0614a23" id="0614a23"></a>替。盜已畢竟不知是無主。約心結重方便。三<a 
name="0614a24" id="0614a24"></a>盜已知是無主得輕方便。二雙闕三者。一欲<a 
name="0614a25" id="0614a25"></a>盜人物。畜等物替。是闕境。於上復疑為人物<a 
name="0614a26" id="0614a26"></a>為畜等物。是闕心。盜已於後若決不決一切<a 
name="0614a27" id="0614a27"></a>皆重。二無主物替。復生疑為有主為無主。盜<a 
name="0614a28" id="0614a28"></a>已不知得重方便。以少闕心故。三疑心盜已<a 
name="0614a29" id="0614a29"></a>後知無主得輕方便。以知境全闕心關一分。<a 
name="0614b01" id="0614b01"></a>故輕也。上二位各三中。二夷二重方便二輕<a 
name="0614b02" id="0614b02"></a>方便可知。次闕第三緣有想疑二別。想中有<a 
name="0614b03" id="0614b03"></a>五句。一約本迷。本迷有主作無主想取已不<a 
name="0614b04" id="0614b04"></a>犯。以三心俱闕故。二後知有主不還結重。三<a 
name="0614b05" id="0614b05"></a>約轉想。謂欲盜有主物。臨至境所轉作無主<a 
name="0614b06" id="0614b06"></a>想。取已不知有主得方便罪。以不暢本思故。<a 
name="0614b07" id="0614b07"></a>闕中後故。約前方便結一輕罪。四後知有主<a 
name="0614b08" id="0614b08"></a>不還亦重。五若於人物起畜等物想。本迷轉<a 
name="0614b09" id="0614b09"></a>想俱重。二疑中亦五句。初約本境有主物上。<a 
name="0614b10" id="0614b10"></a>生疑為有主為無主。取已畢竟不決得重方<a 
name="0614b11" id="0614b11"></a>便。二取已後決不還得重。若還輕罪。同次前<a 
name="0614b12" id="0614b12"></a>句。三於異境無主物上。疑為無主為有主。取<a 
name="0614b13" id="0614b13"></a>已不知得重方便。四取已後決得輕方便。五<a 
name="0614b14" id="0614b14"></a>人畜互疑俱皆重也。問云何名為無主物耶。<a 
name="0614b15" id="0614b15"></a>答善見論云。子作惡事父母逐去。後時父母<a 
name="0614b16" id="0614b16"></a>死者。是物名無主用即無罪。薩婆多論云。二<a 
name="0614b17" id="0614b17"></a>國中間二邊村其相間空地有物。是名無主。<a 
name="0614b18" id="0614b18"></a>若國破王走後王未綩。此中有物亦名無主。<a 
name="0614b19" id="0614b19"></a>有心取用並皆不犯。次闕第四緣。本無盜心<a 
name="0614b20" id="0614b20"></a>總無罪也。次關第五緣有二罪。一雖有盜心<a 
name="0614b21" id="0614b21"></a>未起方便。彼有別緣還送此物來。生心受得<a 
name="0614b22" id="0614b22"></a>方便罪。二不還心決得重罪。次闕第六緣有<a 
name="0614b23" id="0614b23"></a>二。一無記心取亦重。二以大悲善心為救重<a 
name="0614b24" id="0614b24"></a>苦即不犯。如下開緣中辨。次闕第七緣有二<a 
name="0614b25" id="0614b25"></a>罪。一行至物所作己有想竟得重罪。二至物<a 
name="0614b26" id="0614b26"></a>所生疑得方便罪也。</p><p style="text-indent: 0em; margin-left: 0em"><span class="linehead"></span>第六種類輕重者有<a 
name="0614b27" id="0614b27"></a>四。初明物主。二明物體。三明盜心。四明盜<a 
name="0614b28" id="0614b28"></a>法。初中物主種類有二。一三寶物。二別類物。<a 
name="0614b29" id="0614b29"></a>初三寶物中作六門分別。一釋相。二明互用。<a 
name="0614c01" id="0614c01"></a>三出貸。四待賓。五執人。六輕重。初中。先明<a 
name="0614c02" id="0614c02"></a>佛物。有說。盜佛物不得重罪。以佛物無我所<a 
name="0614c03" id="0614c03"></a>心故。無惱害故。如涅槃中得偷蘭者是。若善<a 
name="0614c04" id="0614c04"></a>生經說。望護主結重。有說。一切俱重。以侵損<a 
name="0614c05" id="0614c05"></a>劣位尚結重。況尊位財物天人供養。非理損<a 
name="0614c06" id="0614c06"></a>盜豈得輕罪。塔有神守。非無護主。今依此經。<a 
name="0614c07" id="0614c07"></a>菩薩戒宗一切皆重。涅槃經約小乘說故。若<a 
name="0614c08" id="0614c08"></a>盜佛像及舍利等不作意偷者無犯。依薩婆<a 
name="0614c09" id="0614c09"></a>多論說。為淨心供養自念云。彼即亦弟子我<a 
name="0614c10" id="0614c10"></a>亦弟子。如是者無犯。又作偷心取犯重。故摩<a 
name="0614c11" id="0614c11"></a>得勒伽論云。盜佛像舍利滿五犯重。又此菩<a 
name="0614c12" id="0614c12"></a>薩戒不待滿五也。二法物者一切皆重。若盜<a 
name="0614c13" id="0614c13"></a>經論。佛言。以無價計紙墨皆重。五百問云。不<a 
name="0614c14" id="0614c14"></a>得口吹經上塵土。像塵准同。若燒故經得重<a 
name="0614c15" id="0614c15"></a>罪。如燒父母。若不知有罪者犯輕。准借他經<a 
name="0614c16" id="0614c16"></a>論疏抄等不還皆重。若有壞損私卷還他不<a 
name="0614c17" id="0614c17"></a>令主知亦重。正法念處經云。盜他祕方犯重。<a 
name="0614c18" id="0614c18"></a>准此是私讀記取。或私抄寫。雖不損本以<a 
name="0614c19" id="0614c19"></a>方法直物故皆結重。問淨心取像既不犯重。<a 
name="0614c20" id="0614c20"></a>淨心取經應亦無犯。答不例。以像可遙敬。法<a 
name="0614c21" id="0614c21"></a>要親讀。讀誦現違故結重也。若本造經通為<a 
name="0614c22" id="0614c22"></a>一切。以淨心取計亦無犯。又若造像情局不<a 
name="0614c23" id="0614c23"></a>通。取已生惱計亦應犯。三僧物有二種。一廣<a 
name="0614c24" id="0614c24"></a>大二限局。初中二。一十方常住僧物。謂眾僧<a 
name="0614c25" id="0614c25"></a>寺家常住<span class="gaiji">[聲-耳+米]<!--gaiji,,1[聲-耳+米],2&#x25F06;,3--></span>麥&#x83D3;子等體通十方。不可分用<a 
name="0614c26" id="0614c26"></a>故云常住。但盜一毫已上俱重。大集經中。盜<a 
name="0614c27" id="0614c27"></a>眾僧田宅園林奴婢畜等物是名破戒相。失<a 
name="0614c28" id="0614c28"></a>比丘法是波羅夷。非沙門。不得與如法眾僧<a 
name="0614c29" id="0614c29"></a>同共止住。應當擯出。又善見論云。不打鐘食<a 
name="0615a01" id="0615a01"></a>僧食者犯盜。又設打鐘閉門計亦應犯。二十<a 
name="0615a02" id="0615a02"></a>方現前僧物。謂如僧得施及亡比丘物。未作<a 
name="0615a03" id="0615a03"></a>法前通十方僧有取分義故云十方現前。取<a 
name="0615a04" id="0615a04"></a>一毫已上十方一一僧邊各為一波羅夷。二<a 
name="0615a05" id="0615a05"></a>限局者亦二。一眾僧物。謂即此亡比丘物等<a 
name="0615a06" id="0615a06"></a>已作法竟為屬現前僧等。及有施主持物施<a 
name="0615a07" id="0615a07"></a>與現在僧。或一七二七等並未分之。二別人<a 
name="0615a08" id="0615a08"></a>物。謂一比丘物及如上物已分者等俱重。善<a 
name="0615a09" id="0615a09"></a>生經云。盜亡比丘物若未羯磨。從十方僧得<a 
name="0615a10" id="0615a10"></a>罪。若已羯磨望現前僧得罪。若臨終時隨亡<a 
name="0615a11" id="0615a11"></a>屬授物盜者。隨約所與人結罪也。第二明互<a 
name="0615a12" id="0615a12"></a>用者有二種。一三寶互。二當分互。初中如僧<a 
name="0615a13" id="0615a13"></a>祇中。摩摩帝互用佛法僧物。佛言。波羅夷。今<a 
name="0615a14" id="0615a14"></a>有檢校塔像經等者。取僧食糧乘僧畜生使僧<a 
name="0615a15" id="0615a15"></a>淨人。一毫俱重。又於僧房院地內造佛堂塔。<a 
name="0615a16" id="0615a16"></a>及於塔院地中取井水等俱重。又准寶梁經<a 
name="0615a17" id="0615a17"></a>云。佛法二物不得互用。由無能與佛法物作<a 
name="0615a18" id="0615a18"></a>主。復無處可諮白。不同僧物常住招提互有<a 
name="0615a19" id="0615a19"></a>所須。營事比丘和僧索欲行籌和合者得用。<a 
name="0615a20" id="0615a20"></a>若用僧物修治佛塔。依法取。僧和合得用。不<a 
name="0615a21" id="0615a21"></a>和合者勸俗人修治。若佛塔有物乃至一錢。<a 
name="0615a22" id="0615a22"></a>以施主重心故捨。諸天及人於此物中應生佛<a 
name="0615a23" id="0615a23"></a>想塔想。乃至風吹爛壞不得貨寶供養。以如<a 
name="0615a24" id="0615a24"></a>來塔物無人作價。若准此文。僧物得和作佛<a 
name="0615a25" id="0615a25"></a>法用。佛法物無有僧用義。又佛堂內設僧席。<a 
name="0615a26" id="0615a26"></a>僧坊內置經像。妨僧受用共成互用。由三寶<a 
name="0615a27" id="0615a27"></a>位別故。若暫安或不礙用理亦無犯。又五百<a 
name="0615a28" id="0615a28"></a>問事云。本非佛堂設像在此中。比丘如法共<a 
name="0615a29" id="0615a29"></a>宿作隔障者不犯。由佛在時亦與弟子同房<a 
name="0615b01" id="0615b01"></a>宿故。又薩婆多論云。四方僧地不和合者。<a 
name="0615b02" id="0615b02"></a>不得作佛塔及為佛種花&#x83D3;。若僧中分得者<a 
name="0615b03" id="0615b03"></a>得聽。隨意供養。花多無限者。隨用供養。若<a 
name="0615b04" id="0615b04"></a>經荒餓三寶園田無有分別無可問處者。若僧<a 
name="0615b05" id="0615b05"></a>和合隨意處分。若屬塔水用塔功力者僧用<a 
name="0615b06" id="0615b06"></a>得重。若功力由僧。當籌量多少莫令過限。過<a 
name="0615b07" id="0615b07"></a>即結重。若施主通施三寶者。皆全用得無犯。<a 
name="0615b08" id="0615b08"></a>二明當分互者。先辨佛物有六重。一是佛寶<a 
name="0615b09" id="0615b09"></a>物。應懸塔中供養。故多論云。佛在世時。若施<a 
name="0615b10" id="0615b10"></a>主佛供養即色身受用。若言供養佛寶。即色<a 
name="0615b11" id="0615b11"></a>身為不得受用。應著狐髮塔中施心供養法<a 
name="0615b12" id="0615b12"></a>身。法身長在故。二佛受用物。謂佛堂帳座等<a 
name="0615b13" id="0615b13"></a>及佛衣&#x9262;等但曾經佛及像受用。皆不得易。<a 
name="0615b14" id="0615b14"></a>以一切天人敬如塔故。如前寶梁經說。又五百<a 
name="0615b15" id="0615b15"></a>問云。不得賣佛身上繒與佛作衣。又佛堂柱<a 
name="0615b16" id="0615b16"></a>壞。施主換訖故柱施僧。僧不得用。准此文。佛<a 
name="0615b17" id="0615b17"></a>堂基土及泥木金石曾作佛像及受用者。&#x7ADD;合<a 
name="0615b18" id="0615b18"></a>供養。不得轉用也。三屬佛物。謂入施佛許令<a 
name="0615b19" id="0615b19"></a>出息等。十誦律云。以佛塔物出息。佛言。聽之。<a 
name="0615b20" id="0615b20"></a>五百問云。佛物得賣供養具供養。又准後<a 
name="0615b21" id="0615b21"></a>分涅槃經上卷云。佛告阿難。若佛現在所施<a 
name="0615b22" id="0615b22"></a>物。僧眾應知。若佛滅後一切信心處施佛物。<a 
name="0615b23" id="0615b23"></a>應用造佛形像及造佛衣七寶幡蓋。買諸香<a 
name="0615b24" id="0615b24"></a>油寶華以供養佛。除供養佛餘不得用。用者<a 
name="0615b25" id="0615b25"></a>即犯盜佛罪。又五百問云。佛物不得移至他<a 
name="0615b26" id="0615b26"></a>寺。犯棄。若眾僧盡去白僧。僧聽將去無罪。比<a 
name="0615b27" id="0615b27"></a>丘容作佛像書經。得物不得取。若得佛家人<a 
name="0615b28" id="0615b28"></a>畜不得使。使得大罪。四供養佛物。加僧祇律<a 
name="0615b29" id="0615b29"></a>云。供養佛華多聽轉賣香燈油。猶故多者轉<a 
name="0615c01" id="0615c01"></a>賣著佛無盡財中。又云。有舍利者名塔。無舍<a 
name="0615c02" id="0615c02"></a>利名支提。支提得安佛華蓋供養具。若有云。<a 
name="0615c03" id="0615c03"></a>佛貪欲瞋癡已斷。用是精舍供養。為得越毘<a 
name="0615c04" id="0615c04"></a>尼罪。業報重。又言。若佛生等大會日得持供<a 
name="0615c05" id="0615c05"></a>養佛塔中。上者供養佛塔。下者供養支提。又<a 
name="0615c06" id="0615c06"></a>五百問云。佛幡多欲作餘佛事者得問施主<a 
name="0615c07" id="0615c07"></a>不許不得。又智論云如畫作佛像。一以不好<a 
name="0615c08" id="0615c08"></a>故壞得福。一以惡心故壞便得罪。五獻佛物。<a 
name="0615c09" id="0615c09"></a>四分律云。供養佛塔食治塔人得食。善見論<a 
name="0615c10" id="0615c10"></a>云。佛前獻飯侍佛比丘得食。若無比丘白衣<a 
name="0615c11" id="0615c11"></a>侍佛亦得食。准此文。齊上佛盤應與掃治塔<a 
name="0615c12" id="0615c12"></a>人食。六局佛物。如本造釋迦像後改作彌陀<a 
name="0615c13" id="0615c13"></a>等。善見論云。欲供養此像乃供養彼像得小<a 
name="0615c14" id="0615c14"></a>罪。准此。望境理實義通。俱違施心得互用罪。<a 
name="0615c15" id="0615c15"></a>若作僧像及菩薩天神。理宜結重。若施心通。<a 
name="0615c16" id="0615c16"></a>擬侍佛供養故理亦無犯。五百問云。用佛彩<a 
name="0615c17" id="0615c17"></a>色作鳥獸形得罪。除在佛前為供養故若檢<a 
name="0615c18" id="0615c18"></a>校佛物。於上六位應善分別勿令有互用。第<a 
name="0615c19" id="0615c19"></a>二法物者亦六重。一法寶物。應著塔中供養<a 
name="0615c20" id="0615c20"></a>多論云。若施法寶者應懸塔中。不得作經及<a 
name="0615c21" id="0615c21"></a>與說戒人等。二法受用物。如軸帙箱巾函帊<a 
name="0615c22" id="0615c22"></a>等類。准前不得餘用。三施法物。多論云。若直<a 
name="0615c23" id="0615c23"></a>言施法分作二分。一分與經。一分與讀誦經<a 
name="0615c24" id="0615c24"></a>人。准前亦得出息等。四供養法物。五獻法物。<a 
name="0615c25" id="0615c25"></a>並准佛應知。六局法物中。若本作大品經改<a 
name="0615c26" id="0615c26"></a>作涅槃。理應非重。若改寫論及人集偽經。決<a 
name="0615c27" id="0615c27"></a>判得重。若本施通寫理亦無犯。第三僧物者<a 
name="0615c28" id="0615c28"></a>有五種。一僧寶物。多論云。若施僧寶凡夫僧<a 
name="0615c29" id="0615c29"></a>聖人僧不得取分。以施僧寶故。此物應還付<a 
name="0616a01" id="0616a01"></a>施主。若無施主應著塔中供養第一義諦僧。<a 
name="0616a02" id="0616a02"></a>若言施眾僧者。聖僧凡僧俱得取分。以言無<a 
name="0616a03" id="0616a03"></a>當故。准此文。受施者甚須善知。二常住僧物。<a 
name="0616a04" id="0616a04"></a>摩得勒伽論云。持此四方僧物盜心度與餘寺<a 
name="0616a05" id="0616a05"></a>得小罪。以還為僧用故不犯重。准此。若將僧<a 
name="0616a06" id="0616a06"></a>食不與餘寺出界而食不還犯重。雖打鐘亦<a 
name="0616a07" id="0616a07"></a>不免盜。以處攝定故。又五百問云。若為僧乞<a 
name="0616a08" id="0616a08"></a>白僧聽將僧食在道若僧不許或不白行。還<a 
name="0616a09" id="0616a09"></a>須償。不者犯重。准此文。若為僧使路無乞食<a 
name="0616a10" id="0616a10"></a>處。聽和僧得食。未必鳴鐘。若僧家莊磑鳴鐘<a 
name="0616a11" id="0616a11"></a>得食。不須和僧。若將餘寺淨人畜等食此寺<a 
name="0616a12" id="0616a12"></a>物。准前伽論得少罪。若為此寺作使。理亦無<a 
name="0616a13" id="0616a13"></a>犯。若私用一毫已上俱重。又破戒及時全戒<a 
name="0616a14" id="0616a14"></a>非時食俱成犯。若有請食至房非時安然而<a 
name="0616a15" id="0616a15"></a>食。正當斯犯也。三十方現前僧物。將入常住<a 
name="0616a16" id="0616a16"></a>亦重。比見知事。存好心人方便迴施現前僧<a 
name="0616a17" id="0616a17"></a>物。供常住用將為益僧。背正犯重。或為僧<a 
name="0616a18" id="0616a18"></a>侵俗或為俗侵僧。或非法羯磨分衣物等。&#x7ADD;<a 
name="0616a19" id="0616a19"></a>盜十方現前僧物。又斷輕重割違文皆重。幸<a 
name="0616a20" id="0616a20"></a>善思之。四眾僧物。如亡比丘物作如法羯磨<a 
name="0616a21" id="0616a21"></a>竟屬現前一眾。或非分賊賣。或分可不均。或<a 
name="0616a22" id="0616a22"></a>不和僧別賞餘人等俱重。五已界局僧物。如<a 
name="0616a23" id="0616a23"></a>本施此寺現前僧迴將餘寺等。或維那執疏<a 
name="0616a24" id="0616a24"></a>越次差僧。或別人得疏私自獨受。皆以施主<a 
name="0616a25" id="0616a25"></a>情<span class="gaiji">[言*宛]<!--gaiji,,1[言*宛],2&#x46F7;,3--></span>僧次故違獲重。若先受別請即後犯戒。<a 
name="0616a26" id="0616a26"></a>第三出貸者。僧祇中塔僧二物出息互貸。分<a 
name="0616a27" id="0616a27"></a>明疏記某時貸某時還。若知事交代。當於僧<a 
name="0616a28" id="0616a28"></a>中讀疏。分明唱說付囑後人。違者結罪。十誦<a 
name="0616a29" id="0616a29"></a>中塔物出息取利。還著塔無盡財中。善見得<a 
name="0616b01" id="0616b01"></a>貸借僧物作私房。善生經病人貸三寶物十<a 
name="0616b02" id="0616b02"></a>倍還之。餘不病僧似不開。此上&#x7ADD;非佛等寶<a 
name="0616b03" id="0616b03"></a>物。亦非佛法所受用物。以彼皆無迴轉義故。<a 
name="0616b04" id="0616b04"></a>五百問云。佛物人貸互出息自用。同壞法身。<a 
name="0616b05" id="0616b05"></a>若有施佛中牛奴不得受用及賣易之。若施軍<a 
name="0616b06" id="0616b06"></a>器亦不得受。第四瞻待法者。准下文。有大乘<a 
name="0616b07" id="0616b07"></a>法師來。迎接禮敬黃金百味等供給。十誦云。<a 
name="0616b08" id="0616b08"></a>以此人替補我處故須供給。不言用何物供。<a 
name="0616b09" id="0616b09"></a>准應是現前僧物。可和用故。五分律云。若白<a 
name="0616b10" id="0616b10"></a>衣入寺僧不與食。便起嫌心。佛言。應好持與。<a 
name="0616b11" id="0616b11"></a>又惡器盛食與之又生嫌心。佛言。好器與之。<a 
name="0616b12" id="0616b12"></a>准此應是惡人覓僧過者不識業道之類也。<a 
name="0616b13" id="0616b13"></a>若在家二眾及識達正士了僧物難消。即不<a 
name="0616b14" id="0616b14"></a>應與。故大集經云。但是眾僧所食之物不得<a 
name="0616b15" id="0616b15"></a>輒與一切俗人。亦不得云此是我物別眾與<a 
name="0616b16" id="0616b16"></a>食。然於眾僧有損益者聽與。故僧祇云。損<a 
name="0616b17" id="0616b17"></a>者益者應與。損者賊來詣寺索種種飲食。若<a 
name="0616b18" id="0616b18"></a>不與者或能燒劫寺內。雖不應與畏作損事故<a 
name="0616b19" id="0616b19"></a>隨多少與。益者若治僧房巧匠及撩理眾僧<a 
name="0616b20" id="0616b20"></a>物事者。應與前食後食及塗身油非時漿等。<a 
name="0616b21" id="0616b21"></a>若王及諸大勢力者應與飲食。是名益者。十<a 
name="0616b22" id="0616b22"></a>誦云。供給國王大臣薪火燭。得用十九錢。<a 
name="0616b23" id="0616b23"></a>不須白僧。若更須用應白僧竟與。又有惡賤<a 
name="0616b24" id="0616b24"></a>從知食比丘索食。比丘言。為僧故辨是食。不<a 
name="0616b25" id="0616b25"></a>為汝等。便捉一比丘手&#x811A;截腰斷。諸比丘白<a 
name="0616b26" id="0616b26"></a>佛。佛言。若有如是怖畏處。若乞少少與。若半<a 
name="0616b27" id="0616b27"></a>乞半與。若全乞都與。莫以是因緣故得大衰<a 
name="0616b28" id="0616b28"></a>惱。又十誦云。客作人雇得全日。卒遇難緣不<a 
name="0616b29" id="0616b29"></a>得如契者。佛令量功與之。善見云。瞻待淨人<a 
name="0616c01" id="0616c01"></a>法若分番上下者。當上與衣食。下者不得。長<a 
name="0616c02" id="0616c02"></a>使者供給衣食。准上諸文。餘不論者可以例<a 
name="0616c03" id="0616c03"></a>之。問凡此所引多是小乘。云何得通菩薩性<a 
name="0616c04" id="0616c04"></a>戒用。答菩薩性戒共學。攝論明文故得用也。<a 
name="0616c05" id="0616c05"></a>問菩薩既守僧物不給貧弱。豈不違害本大<a 
name="0616c06" id="0616c06"></a>悲耶。答此即為悲。何以故。若以僧物與人。二<a 
name="0616c07" id="0616c07"></a>俱獲罪長劫受苦。何名大悲。故不與也。第五<a 
name="0616c08" id="0616c08"></a>執三寶物人者。大集經三十二云。佛言。有二<a 
name="0616c09" id="0616c09"></a>種人堪作僧事。何等為二。一者具八解脫阿<a 
name="0616c10" id="0616c10"></a>羅漢人者。二者須陀洹等三果學人。堪知僧<a 
name="0616c11" id="0616c11"></a>事供養眾僧。諸餘比丘戒不具足心不平等。<a 
name="0616c12" id="0616c12"></a>不令是人為知僧事。寶梁經上卷佛告迦葉。我<a 
name="0616c13" id="0616c13"></a>聽二種比丘得營眾事。何等為二。一者能持<a 
name="0616c14" id="0616c14"></a>戒。二者畏於後世喻若金剛。復有二種。一者<a 
name="0616c15" id="0616c15"></a>識知業報。二者有諸慚愧及以悔心。復有二<a 
name="0616c16" id="0616c16"></a>種。一者阿羅漢。二者能修八背捨者。迦葉如<a 
name="0616c17" id="0616c17"></a>是二種比丘我聽營事。自無瘡疣。聖教既然。<a 
name="0616c18" id="0616c18"></a>即為永誡。懼來報者幸自斟量。第六輕重者。<a 
name="0616c19" id="0616c19"></a>此門約境三位俱重。以遮性具故。於中分別<a 
name="0616c20" id="0616c20"></a>三種寶物及佛法受用并常住僧物理應最<a 
name="0616c21" id="0616c21"></a>重。大集經三十二云。若四方常住僧物。現前<a 
name="0616c22" id="0616c22"></a>僧物。篤信檀越重心施物。或華&#x83D3;等諸物。一<a 
name="0616c23" id="0616c23"></a>切所須私自費用。或持出外乞。與知識親里<a 
name="0616c24" id="0616c24"></a>白衣。此罪重於阿鼻地獄所受果報。又方等<a 
name="0616c25" id="0616c25"></a>經華聚菩薩云。五逆四重我亦能救。盜僧物<a 
name="0616c26" id="0616c26"></a>者我所不救。大集經云。盜僧物者罪同五逆。<a 
name="0616c27" id="0616c27"></a>觀佛三昧經云。用僧祇物者過殺八萬四千父<a 
name="0616c28" id="0616c28"></a>母等罪。又如靈巖寺記云。時有客比丘。率死<a 
name="0616c29" id="0616c29"></a>至地獄中見觀世音。為舉石函出罪記錄。並<a 
name="0617a01" id="0617a01"></a>為取僧樹薪私用染作。皆受重罪。又不以取<a 
name="0617a02" id="0617a02"></a>少而得不償。故迦葉佛時有比丘田中行。見<a 
name="0617a03" id="0617a03"></a>穀甚好。取七粒<span class="gaiji">穀<!--gaiji,穀,1[穀-(一/禾)+釆],2,3--></span>安著口中。生墮牛中以身<a 
name="0617a04" id="0617a04"></a>償之。智論中以盜五六粒栗故後受牛形。五<a 
name="0617a05" id="0617a05"></a>百身已修道得羅漢。猶自牛&#x545E;。牛&#x545E;比丘是<a 
name="0617a06" id="0617a06"></a>也。此為深誡。幸善思之。第二明別類物中二。<a 
name="0617a07" id="0617a07"></a>先明主差別。二辨輕業重。前中有十。一為<a 
name="0617a08" id="0617a08"></a>守護主。如善見云。比丘為三寶別人守護財。<a 
name="0617a09" id="0617a09"></a>若謹慎掌護堅鎖藏戶。而賊從孔中竊取或逼<a 
name="0617a10" id="0617a10"></a>迫強取。非是護主能禁之限者。不令徵守物<a 
name="0617a11" id="0617a11"></a>人。若徵犯重。若掌懈慢不勤為賊所偷者。守<a 
name="0617a12" id="0617a12"></a>物比丘必須償之。不償結犯。十誦云。若受寄<a 
name="0617a13" id="0617a13"></a>物好看失不應償。若不好看失應償。又若好<a 
name="0617a14" id="0617a14"></a>心誤破不須償。惡心故破須償。今有好為他<a 
name="0617a15" id="0617a15"></a>洗&#x9262;誤破。索倍隨得皆重。二賊施物不應受<a 
name="0617a16" id="0617a16"></a>之。賊為施故盜。即是盜緣也。若從他乞即是<a 
name="0617a17" id="0617a17"></a>教他盜也。故俱不得受。故瑜伽戒云。若知<a 
name="0617a18" id="0617a18"></a>物是盜得不取無犯。義准若彼改過而施。計<a 
name="0617a19" id="0617a19"></a>亦應受也。以悲心愍彼亦應受。但不從彼乞。<a 
name="0617a20" id="0617a20"></a>恐更盜將施故。若小乘戒但有主施皆受。故<a 
name="0617a21" id="0617a21"></a>十誦云。賊偷物來。或好心施。或因他逐恐怖<a 
name="0617a22" id="0617a22"></a>故施。得取此物。莫從賊乞。自與者取。得取已<a 
name="0617a23" id="0617a23"></a>染壞色而著。有識者若索還他。三奪賊物者<a 
name="0617a24" id="0617a24"></a>有二。一為自二為他。初中四句。一自未作捨<a 
name="0617a25" id="0617a25"></a>心。賊得想未成。奪取不犯重。故五分云。有比<a 
name="0617a26" id="0617a26"></a>丘為賊所剝。爭得衣物。生疑問佛。佛言。不<a 
name="0617a27" id="0617a27"></a>犯。若大乘戒應犯輕垢。以順慳貪違悲慧。故<a 
name="0617a28" id="0617a28"></a>二自心未捨。賊已作得想。奪亦成重。以賊作<a 
name="0617a29" id="0617a29"></a>得想物已屬賊賊業成竟。奪則自成賊。故律<a 
name="0617b01" id="0617b01"></a>云。賊奪賊物。故多論云。先失物作心未捨還<a 
name="0617b02" id="0617b02"></a>取此物。計錢成重。三自心已捨。賊未得想。取<a 
name="0617b03" id="0617b03"></a>亦成重。以違本想故。謂已作捨心。物非己有。<a 
name="0617b04" id="0617b04"></a>豈容得取。故多論云。先心已捨。正使己物不<a 
name="0617b05" id="0617b05"></a>得取。取計成重。准此。若未覺失物賊已偷盜<a 
name="0617b06" id="0617b06"></a>於外著用。後見本物奪取犯重。四己已捨賊<a 
name="0617b07" id="0617b07"></a>已得。成重無疑。准此。若失物已後知埋藏處<a 
name="0617b08" id="0617b08"></a>等。亦不得留意輒取及告人等。賊自致死便<a 
name="0617b09" id="0617b09"></a>犯二夷。又毘奈耶云。若失物官人奪得還比<a 
name="0617b10" id="0617b10"></a>丘者。得取無犯。二為他者有二。一若於賊起<a 
name="0617b11" id="0617b11"></a>瞋。於物起貪。為自親知。奪賊同前。四句准之。<a 
name="0617b12" id="0617b12"></a>二若起慈心護三寶等物奪取無犯。同下開緣。<a 
name="0617b13" id="0617b13"></a>如後說。四盜他物者。如已捨物施人後還取<a 
name="0617b14" id="0617b14"></a>者犯重。故論云。施已還取亦成犯盜。五盜<a 
name="0617b15" id="0617b15"></a>官物者。律云。比丘無輸稅法。不同白衣官稅。<a 
name="0617b16" id="0617b16"></a>俗人物比丘為他隱認者得重。准此。今有屬<a 
name="0617b17" id="0617b17"></a>致官人令應稅不稅。理應犯重。僧祇云。官稅<a 
name="0617b18" id="0617b18"></a>比丘物方便自勉者不犯重。一我不共要。二<a 
name="0617b19" id="0617b19"></a>非理稅我。薩遮尼乾子經云。不輪王課非盜。<a 
name="0617b20" id="0617b20"></a>義准應是私度修道福資國主故非盜也。問山<a 
name="0617b21" id="0617b21"></a>中柴木既屬國王。何因取時而不犯盜。答王<a 
name="0617b22" id="0617b22"></a>意本捨擬給百姓。故隨取貼即為主也。若山<a 
name="0617b23" id="0617b23"></a>中伏藏諸寶物王不捨故取便犯也。六盜狂人<a 
name="0617b24" id="0617b24"></a>物者。伽論第七云。狂人邊得取衣不。或得或<a 
name="0617b25" id="0617b25"></a>不得。云何得。不知父母等所在。自持施物<a 
name="0617b26" id="0617b26"></a>比丘得取。云何不可取。父母等可知。不自手<a 
name="0617b27" id="0617b27"></a>與不可取。七盜畜物者。多論云。一切鳥獸食<a 
name="0617b28" id="0617b28"></a>殘取者得吉羅罪。准此戒得重。如田中掘鼠<a 
name="0617b29" id="0617b29"></a>藏等亦重。八盜神物者。僧祇云。盜外道塔物<a 
name="0617c01" id="0617c01"></a>神祠物得重。此菩薩戒文云。乃至鬼神物等<a 
name="0617c02" id="0617c02"></a>義准若欲從鬼神乞知與不與者。應擲卜辨<a 
name="0617c03" id="0617c03"></a>捨&#x608B;等。九盜鬼物。十盜天物。並准可知。二明<a 
name="0617c04" id="0617c04"></a>業輕重者有六。一約報強弱。人物皆重。為攝<a 
name="0617c05" id="0617c05"></a>護心強故。與聲聞小戒共故。餘趣返上或亦<a 
name="0617c06" id="0617c06"></a>應輕。二約惱苦多少。不問諸趣。但令憂苦深<a 
name="0617c07" id="0617c07"></a>重亦即應重。返此為輕。三約失濟。不問生惱<a 
name="0617c08" id="0617c08"></a>多少。但使本自貧窮資緣先乏遇茲盜劫性<a 
name="0617c09" id="0617c09"></a>命難全。理宜尤重。四約德。不問貧富。但使盜<a 
name="0617c10" id="0617c10"></a>發菩提心諸有德者物。理亦重。五約恩。謂盜<a 
name="0617c11" id="0617c11"></a>三寶物最重。六總辨者。有三事故重輕可知。<a 
name="0617c12" id="0617c12"></a>一令生重苦惱。二彼先乏少令命難全。三三<a 
name="0617c13" id="0617c13"></a>寶是有德或深或淺。父母師僧及餘修行等。<a 
name="0617c14" id="0617c14"></a>或成一盜於境具三。此應最重。闕一為次。闕<a 
name="0617c15" id="0617c15"></a>二為下。俱闕下下。&#x7ADD;准可知。三寶物重。僧<a 
name="0617c16" id="0617c16"></a>最極重。此等約重業道中更明輕重。犯戒義<a 
name="0617c17" id="0617c17"></a>齊故俱重也。第二約所盜物體者。通情非情。<a 
name="0617c18" id="0617c18"></a>非情中有三。初約財等。二約六塵。三約六界。<a 
name="0617c19" id="0617c19"></a>初中亦三。一有我所心有守護物。如匱中綿<a 
name="0617c20" id="0617c20"></a>絹等。二有我所心無守護物。如田中五穀等。<a 
name="0617c21" id="0617c21"></a>三無我所心無守護物。如地中伏藏等。此三<a 
name="0617c22" id="0617c22"></a>隨盜皆重。若准律文。佛地僧地若有伏藏。隨<a 
name="0617c23" id="0617c23"></a>出屬佛僧二位。亦無還主及遂與王。二盜六<a 
name="0617c24" id="0617c24"></a>塵者。明了論中盜色極多。且約六根起非法<a 
name="0617c25" id="0617c25"></a>行者。如諸仙人。是凶行師。有人蛇螫。作仙<a 
name="0617c26" id="0617c26"></a>人書見者皆愈。然須價直比丘被害偷看得<a 
name="0617c27" id="0617c27"></a>損。不問損不。看時即犯。准此。祕方要術<a 
name="0617c28" id="0617c28"></a>不許人見愈亦重。盜聲者。如誦&#x546A;治病。欲<a 
name="0617c29" id="0617c29"></a>學須直。密聽犯重。又盜聽耆婆藥鼓得病差<a 
name="0618a01" id="0618a01"></a>等。香味偷嗅&#x751E;觸准例可知。盜法者。若祕<a 
name="0618a02" id="0618a02"></a>方要術病者心緣即差。得直方示得直聽寫。<a 
name="0618a03" id="0618a03"></a>比丘受法就師心緣得差。不與價直故犯重。<a 
name="0618a04" id="0618a04"></a>三約六界者。如十誦云。若為田故相言得勝<a 
name="0618a05" id="0618a05"></a>者重。不如者輕。若作異相過分者重。既不言<a 
name="0618a06" id="0618a06"></a>理之曲直。義准若彼人已盜僧地屬己相成。<a 
name="0618a07" id="0618a07"></a>依理得重。若彼未定應輕。若非分取地。理宜<a 
name="0618a08" id="0618a08"></a>是重。盜水者。准僧祇。比丘為佛僧或自為盜。<a 
name="0618a09" id="0618a09"></a>壞陂渠得越。入田蘭滿即夷。伽論云。計陂塘<a 
name="0618a10" id="0618a10"></a>功過分而用水滿者結重。又僧祇云。若器先<a 
name="0618a11" id="0618a11"></a>塞盜拔塞時越注入器中蘭注滿者重。若依<a 
name="0618a12" id="0618a12"></a>此菩薩戒。入器即重。盜火者。如取僧&#x53A8;火令<a 
name="0618a13" id="0618a13"></a>釜冷等。可知盜風者。如了論中。有&#x546A;扇藥塗。<a 
name="0618a14" id="0618a14"></a>比丘偷搖不與價直重。盜空者。若於界牆起<a 
name="0618a15" id="0618a15"></a>閣。臨他空界妨他起造故是盜空。盜識者。是<a 
name="0618a16" id="0618a16"></a>智慧也。了論中人有技倆不空度人。比丘就<a 
name="0618a17" id="0618a17"></a>學不與價直故是盜識。如是一切應細准之。<a 
name="0618a18" id="0618a18"></a>二盜有情者。僧祇盜四足者驅向所期。舉足<a 
name="0618a19" id="0618a19"></a>邊遍犯重。不隨向者輕。本期不定舉足遍即<a 
name="0618a20" id="0618a20"></a>重。本主來逐心未得失者輕。善見云。盜空中<a 
name="0618a21" id="0618a21"></a>鳥左翅至右翅尾至頭上下亦爾。俱得重罪。<a 
name="0618a22" id="0618a22"></a>准此戒縱無主鳥身自為主。盜皆重也。准此。<a 
name="0618a23" id="0618a23"></a>若獵殺生得殺盜二罪。若盜乘馬等亦重。謂<a 
name="0618a24" id="0618a24"></a>盜功用也。二盜無足者。僧祇云。籠蛇等盜取<a 
name="0618a25" id="0618a25"></a>犯重。若瞋罵言。何以籠繫。即開放者越。五分<a 
name="0618a26" id="0618a26"></a>若壞殺具無犯。不應示。十誦伽論慈心壞網<a 
name="0618a27" id="0618a27"></a>吉羅。依此菩薩戒。若以盜心以取犯。以慈<a 
name="0618a28" id="0618a28"></a>心解放應無犯。如下開緣中。三盜二足者。若<a 
name="0618a29" id="0618a29"></a>盜良人男女作賤。隨移二&#x811A;便重。故菩薩內<a 
name="0618b01" id="0618b01"></a>戒經云。菩薩不得良民作奴婢。義准若引令<a 
name="0618b02" id="0618b02"></a>出家於父母無惱應不犯。若父母交不濟者<a 
name="0618b03" id="0618b03"></a>私引逃背。理亦應犯。必堪入道教令者孝養。<a 
name="0618b04" id="0618b04"></a>即為菩薩正行也。問私引入道現闕王課。望<a 
name="0618b05" id="0618b05"></a>損國王豈非犯重。答若是實行修道之人福<a 
name="0618b06" id="0618b06"></a>資國王。過所稅財。故亦無犯。若苟避王役偷<a 
name="0618b07" id="0618b07"></a>身入道亦應不勉。又若為無人驅使方便引<a 
name="0618b08" id="0618b08"></a>作弟子。但圖其力使不教訓者。即盜其力用<a 
name="0618b09" id="0618b09"></a>也。必有師資以法理教訓。豈少驅使而得報<a 
name="0618b10" id="0618b10"></a>恩。何容彼有犯也。十誦中賊促弟子將去。師<a 
name="0618b11" id="0618b11"></a>還奪取犯重。賊未決想無犯。弟子自偷身來<a 
name="0618b12" id="0618b12"></a>者不犯。依菩薩戒。應贖弟子。或以身替。若弟<a 
name="0618b13" id="0618b13"></a>子於後日受大苦。贖替不得奪應不犯。同開<a 
name="0618b14" id="0618b14"></a>緣故。善見云。盜奴婢犯重。十誦見他奴婢語<a 
name="0618b15" id="0618b15"></a>言。辛苦何不走去。如語去舉一足蘭。二足舉<a 
name="0618b16" id="0618b16"></a>重。若奴婢已叛催令馳去。隨語得重。或言此<a 
name="0618b17" id="0618b17"></a>儉彼豐。奴即叛去不教故不犯。或聞豐樂逐<a 
name="0618b18" id="0618b18"></a>比丘去即驅使者逢難喚走皆不犯也。問<a 
name="0618b19" id="0618b19"></a>既驅使豈不盜功力耶。答若奴未巡。力用屬<a 
name="0618b20" id="0618b20"></a>曾主故。教私使使犯。奴既走後功力屬奴。<a 
name="0618b21" id="0618b21"></a>奴自施力故無犯也。據此。但背尊私使畢皆<a 
name="0618b22" id="0618b22"></a>犯也。次輕重者。唯是俱犯重。然草葉等小物<a 
name="0618b23" id="0618b23"></a>小損業道應輕。反此為重。第三盜心者有二。<a 
name="0618b24" id="0618b24"></a>一通二別。通中有三位。一約三性。謂善惡無<a 
name="0618b25" id="0618b25"></a>記。二約三毒。謂貪嗔癡。三約三時心。謂初中<a 
name="0618b26" id="0618b26"></a>後。此三位中各有七句。謂三單三雙一合。即<a 
name="0618b27" id="0618b27"></a>三七二十一句。輕重等相並准前戒應具廣<a 
name="0618b28" id="0618b28"></a>論。二別者。十誦云。盜心有六種。謂苦切取。<a 
name="0618b29" id="0618b29"></a>輕慢取。以他名字取觸愛取。受寄取。出息<a 
name="0618c01" id="0618c01"></a>取。此中出息取輕。餘五重。摩得伽云。劫<a 
name="0618c02" id="0618c02"></a>奪心有三種。謂強奪取。要語取。施已還取。<a 
name="0618c03" id="0618c03"></a>四分中十種。一黑闇心者。謂癡心愚教生<a 
name="0618c04" id="0618c04"></a>可學迷。隨作結重。如摩摩帝互用佛法僧物<a 
name="0618c05" id="0618c05"></a>等。二邪心者。謂貪心規利詐現實德。邪命說<a 
name="0618c06" id="0618c06"></a>法曲順前人而得利則名盜。三曲愛心者。謂<a 
name="0618c07" id="0618c07"></a>與少慊恨現瞋多索。或示威怒得即成盜。四<a 
name="0618c08" id="0618c08"></a>恐怖心者。謂迫喝取。或說地獄惡報。或以王<a 
name="0618c09" id="0618c09"></a>官勢力取。皆犯重也。五常有盜心者。謂恒<a 
name="0618c10" id="0618c10"></a>規懷奪以得物為任。六決定取者。謂內心籌<a 
name="0618c11" id="0618c11"></a>慮方便已成。因必剋果動物成犯。七恐怯取<a 
name="0618c12" id="0618c12"></a>者。謂示身口相令畏敬而與物也。八寄物取<a 
name="0618c13" id="0618c13"></a>者。或全拒捉。或以少還。或寄新還故。九見便<a 
name="0618c14" id="0618c14"></a>時取者。謂伺求他慢見穩便時而取也。十倚<a 
name="0618c15" id="0618c15"></a>託取者。或假名聞威德。或示親友勝人。或假<a 
name="0618c16" id="0618c16"></a>託官人。或傳他名字。或持己言辨等。如是<a 
name="0618c17" id="0618c17"></a>諸文雖在律論。然&#x7ADD;意地細犯極順菩薩內<a 
name="0618c18" id="0618c18"></a>心淨戒。故錄附之。冀修行者誠而護焉。第四<a 
name="0618c19" id="0618c19"></a>盜法者約有十。一約書竟犯。謂斷亡僧物輕<a 
name="0618c20" id="0618c20"></a>重互斷。下筆書成便犯。又綱維判僧物非理<a 
name="0618c21" id="0618c21"></a>而用等也。又物上書字攝作己有。又非理斷<a 
name="0618c22" id="0618c22"></a>與。非理斷與二俱結重。又善見云。書地作<a 
name="0618c23" id="0618c23"></a>字。書一頭時輕。書兩頭時重。二約言了犯。謂<a 
name="0618c24" id="0618c24"></a>於言中非理割斷。善見。云盜心唱言定是我<a 
name="0618c25" id="0618c25"></a>地。地主生疑偷蘭。決定失心者重。若來問僧。<a 
name="0618c26" id="0618c26"></a>答同皆重。又如偷夏受施等。又以言辨誑惑<a 
name="0618c27" id="0618c27"></a>不還等皆重。三約移掠犯。善見云。掠一舉<a 
name="0618c28" id="0618c28"></a>時蘭。舉二掠重。乃至得一&#x79E1;一麥皆重。地<a 
name="0618c29" id="0618c29"></a>深無價繩彈亦爾。此約量地辨。四約主異色<a 
name="0619a01" id="0619a01"></a>犯。謂如多論。氈耨氍<span class="gaiji">氀<!--gaiji,氀,1[毯-炎+婁],2&#x23BEB;,3--></span>上有樹枝葉花。令從<a 
name="0619a02" id="0619a02"></a>樹葉上盜。牽至樹華上犯重。以異本色處故。<a 
name="0619a03" id="0619a03"></a>五約壞色犯。謂如借衣等非理用損。望所損<a 
name="0619a04" id="0619a04"></a>滅結重。故律文云。若壞色故。六約燒埋犯。<a 
name="0619a05" id="0619a05"></a>謂如放火燒他林等。約損他財邊犯盜。約不<a 
name="0619a06" id="0619a06"></a>應放火邊犯下輕垢。七約隨籌犯。如四分云。<a 
name="0619a07" id="0619a07"></a>盜隱記數籌。分物籌致令欠少也。又為眾主<a 
name="0619a08" id="0619a08"></a>分物不平等。八約轉齒犯。如十誦。樗蒲轉齒<a 
name="0619a09" id="0619a09"></a>移碁子等皆重。九約&#x546A;犯。謂&#x546A;損他財。如文<a 
name="0619a10" id="0619a10"></a>&#x546A;盜等。十約通犯。謂如空中吹物等打破他<a 
name="0619a11" id="0619a11"></a>財等。又於此中所未辨者類既多種。並可准<a 
name="0619a12" id="0619a12"></a>知。此等亦通論離處義也。然盜微細難持易<a 
name="0619a13" id="0619a13"></a>犯。幸懷道者附事思之。故善見論云。戒律宜<a 
name="0619a14" id="0619a14"></a>從慮護。此第二重戒事相難解。不得不曲碎<a 
name="0619a15" id="0619a15"></a>解釋其義理分別。必當善思論文。如彼小乘<a 
name="0619a16" id="0619a16"></a>防身口尚爾。況菩薩戒三業齊護意地偏深<a 
name="0619a17" id="0619a17"></a>可以情得。上第六門竟。</p><p style="text-indent: 0em; margin-left: 0em"><span class="linehead"></span>第七盜業者。一者<a 
name="0619a18" id="0619a18"></a>依十地論及對法等。果有三種。一異熟果。謂<a 
name="0619a19" id="0619a19"></a>墮三惡趣中受劇苦。二等流果。謂人中乏少<a 
name="0619a20" id="0619a20"></a>財。及與財不得自在。三增上果。謂於外苗稼<a 
name="0619a21" id="0619a21"></a>遭霜雹等。二依優婆塞戒經第四卷云。若人<a 
name="0619a22" id="0619a22"></a>樂偷。是人亦得惡色惡力惡名短命。財物耗<a 
name="0619a23" id="0619a23"></a>減眷屬分離。他人失物於己生疑。雖親附人<a 
name="0619a24" id="0619a24"></a>人不見信。常為賢聖之處呵責。是名現在惡<a 
name="0619a25" id="0619a25"></a>業之果。捨此身已入於地獄。得受惡色惡力<a 
name="0619a26" id="0619a26"></a>惡名飢渴苦惱受命長遠。是名後世惡業之<a 
name="0619a27" id="0619a27"></a>果。若得人身貧於財寶。雖得隨失。不為父母<a 
name="0619a28" id="0619a28"></a>兄弟妻子之所受念。身常受苦心懷愁惱。是<a 
name="0619a29" id="0619a29"></a>一惡人因緣力故。一切人民凡所食敢不得<a 
name="0619b01" id="0619b01"></a>色力。是人惡果殃流萬姓。三依智度論第十<a 
name="0619b02" id="0619b02"></a>三云。如佛說不與取有十罪。何等為十。一者<a 
name="0619b03" id="0619b03"></a>物主常瞋。二者人疑。三非時行籌量。四朋儻<a 
name="0619b04" id="0619b04"></a>惡人遠離賢善。五破善根。六得罪於官。七者<a 
name="0619b05" id="0619b05"></a>財物沒入。八者種貧窮業因緣。九者死入地<a 
name="0619b06" id="0619b06"></a>獄。十者若出為人懃苦求財五家所共。若賊<a 
name="0619b07" id="0619b07"></a>若水若火若王若不愛子用。乃至藏埋失。</p><a 
name="0619b08" id="0619b08"></a><p style="text-indent: 0em; margin-left: 0em"><span class="linehead"></span>第八通局者。先通後局通有三類。一約想。二<a 
name="0619b09" id="0619b09"></a>約事。三約密意。初想者。四分云。與想取己有<a 
name="0619b10" id="0619b10"></a>想糞掃想暫取想親厚想皆無犯也。律中具<a 
name="0619b11" id="0619b11"></a>七法名親厚。一難作能作。二難與能與。三難<a 
name="0619b12" id="0619b12"></a>忍能忍。四密事相告。五互相覆藏。六遭苦不<a 
name="0619b13" id="0619b13"></a>捨。七貧賤不輕。如是七法人能行者是善親<a 
name="0619b14" id="0619b14"></a>友。准此量之。二約事者。如瑜伽戒本云。又如<a 
name="0619b15" id="0619b15"></a>菩薩見劫盜賊奪他物。若僧伽物率堵婆物。<a 
name="0619b16" id="0619b16"></a>取多物已執為己有。縱情受用。菩薩見已起<a 
name="0619b17" id="0619b17"></a>憐愍心。於彼有情發生利益安樂意。隨所能<a 
name="0619b18" id="0619b18"></a>逼而奪取勿令受用。如是財故當受長夜無<a 
name="0619b19" id="0619b19"></a>義無利。由此因緣所奪財寶若僧伽物還復<a 
name="0619b20" id="0619b20"></a>僧伽。率堵婆物還率堵波。若有情物還復有<a 
name="0619b21" id="0619b21"></a>情。又見眾主或&#x8597;林主取僧伽物率堵婆物。<a 
name="0619b22" id="0619b22"></a>言是己有縱情受用。菩薩見已思擇彼惡起<a 
name="0619b23" id="0619b23"></a>憐愍心。勿令因此邪受用業當受長夜無利。<a 
name="0619b24" id="0619b24"></a>隨力所能廢其所主。菩薩如是雖不與取。而<a 
name="0619b25" id="0619b25"></a>無違犯生多功德。三約密意。如梁攝論云。云<a 
name="0619b26" id="0619b26"></a>何行奪非他與。謂菩薩教化眾生。不從王主<a 
name="0619b27" id="0619b27"></a>及父母等之所得故。二局者。乃至一念起取<a 
name="0619b28" id="0619b28"></a>心即便成犯。文殊問經云。若起盜想犯菩薩<a 
name="0619b29" id="0619b29"></a>波羅夷罪。</p><p style="text-indent: 0em; margin-left: 0em"><span class="linehead"></span>第九對治行者。略辨思惟十種<a 
name="0619c01" id="0619c01"></a>行事。一菩薩持律儀戒時乃至夢中尚無草<a 
name="0619c02" id="0619c02"></a>葉不與取想。何況其事。二持善法戒時乃至<a 
name="0619c03" id="0619c03"></a>身命念念捨與一切眾生。何況有盜。三持攝<a 
name="0619c04" id="0619c04"></a>眾生戒時慈悲方便常念饒益。何容得有損<a 
name="0619c05" id="0619c05"></a>盜之事。四習少欲行。謂見他財物無量百千<a 
name="0619c06" id="0619c06"></a>無所欲心。況有盜事。五知足行。謂身雖貧乏<a 
name="0619c07" id="0619c07"></a>心恒自足終不餘求。經云。知足之人雖臥地<a 
name="0619c08" id="0619c08"></a>上猶為安樂。六無貪行。謂縱自有百千財物。<a 
name="0619c09" id="0619c09"></a>並為眾生無有一念向己之心。七頓捨行。謂<a 
name="0619c10" id="0619c10"></a>於一眾生一念頓捨恒河沙世界財寶身命。如<a 
name="0619c11" id="0619c11"></a>是念念盡未來劫意猶不足。如一眾生一切<a 
name="0619c12" id="0619c12"></a>亦爾。八歡喜行。謂若見眾生永離貧苦財富<a 
name="0619c13" id="0619c13"></a>百千。歡喜無盡勝得天樂。九深悲行。謂見貧<a 
name="0619c14" id="0619c14"></a>苦眾生悲徹心府流淚不止。十殊勝行。謂設<a 
name="0619c15" id="0619c15"></a>以人天富樂及二乘涅槃授與眾生。非以為<a 
name="0619c16" id="0619c16"></a>足。要令當得無上菩提方為究竟。將欲修行<a 
name="0619c17" id="0619c17"></a>如是等行。何容得有偷劫等事。</p><p style="text-indent: 0em; margin-left: 0em"><span class="linehead"></span>第十釋文<a 
name="0619c18" id="0619c18"></a>者。三義同前。一制斷惡業。二制修善行。三違<a 
name="0619c19" id="0619c19"></a>制結犯。初中二。先舉過。後正制。前中四。初<a 
name="0619c20" id="0619c20"></a>辨能盜。二盜方法。三顯所盜相。四所盜物。初<a 
name="0619c21" id="0619c21"></a>中自盜教人皆成究竟。此中有二問答。皆同<a 
name="0619c22" id="0619c22"></a>前戒可知。問前殺心中有四。謂自他讚喜。<a 
name="0619c23" id="0619c23"></a>何故此中無後二耶。答文中存略。攝在方便<a 
name="0619c24" id="0619c24"></a>中。謂讚歎隨喜俱非正盜故在方便中釋。此<a 
name="0619c25" id="0619c25"></a>中嘆其盜法。見盜隨喜通不犯夷故存略也。<a 
name="0619c26" id="0619c26"></a>前釋為勝。言方便盜者。或因市易。或餘種種<a 
name="0619c27" id="0619c27"></a>但使方便侵損財物。又類非一故通名方便。<a 
name="0619c28" id="0619c28"></a>盜因下明盜方法。於中因等四種亦四釋同<a 
name="0619c29" id="0619c29"></a>前。謂一自作為因教他為緣。方便為法事畢<a 
name="0620a01" id="0620a01"></a>為業。二約所盜者。謂一他人用功為得財之<a 
name="0620a02" id="0620a02"></a>因。枉奪其功故名盜因。又如密作隱其少功<a 
name="0620a03" id="0620a03"></a>枉取多直。皆盜彼財因故也。二他人應得賊<a 
name="0620a04" id="0620a04"></a>破壞令其不得。盜彼賊緣故也。三受學法術<a 
name="0620a05" id="0620a05"></a>不與其直。四侵損產業故云盜業。三約能盜<a 
name="0620a06" id="0620a06"></a>者謂。一自為賊。二助賊為伴。三設諸方便<a 
name="0620a07" id="0620a07"></a>法。四家為賊業。四約具緣者。一內有盜心。二<a 
name="0620a08" id="0620a08"></a>外乏資具。三施功造趣。四舉離本處。十地論<a 
name="0620a09" id="0620a09"></a>中初二是因離。次一是對治離。謂尚應施與。<a 
name="0620a10" id="0620a10"></a>後一是果行離。謂何況盜取。並可知。三所盜<a 
name="0620a11" id="0620a11"></a>相者。盜取其物方便多種。下至&#x546A;盜故偏舉<a 
name="0620a12" id="0620a12"></a>之。准前戒有乃至字故得知也。以盜心&#x546A;物<a 
name="0620a13" id="0620a13"></a>令屬己等。又託彼&#x546A;緣枉取他物。俱名&#x546A;盜。<a 
name="0620a14" id="0620a14"></a>四乃至下顯所盜物於中二。先約主。謂通五<a 
name="0620a15" id="0620a15"></a>趣唯除地獄。始從人天至非人故云乃至鬼神<a 
name="0620a16" id="0620a16"></a>也。但是有主必犯故云有主。又為己奪他劫<a 
name="0620a17" id="0620a17"></a>賊之物。又可劫他賊物故云劫賊物。二約物<a 
name="0620a18" id="0620a18"></a>體。謂一針一草者明極少尚犯不待滿五也。<a 
name="0620a19" id="0620a19"></a>二言不得故盜者立制禁斷。謂誤取無犯故<a 
name="0620a20" id="0620a20"></a>云不得故也。第二而菩薩下明制修善行。亦<a 
name="0620a21" id="0620a21"></a>是攝善戒行也。亦是治彼惡之行。於中有二。<a 
name="0620a22" id="0620a22"></a>一起心二作益。前中應起四心。然有四釋。一<a 
name="0620a23" id="0620a23"></a>起四種心。一起佛性心。二孝順心。三慈心。四<a 
name="0620a24" id="0620a24"></a>悲心。以上生字貫下。以下心字通上。故初二<a 
name="0620a25" id="0620a25"></a>緣上位。尚須供養。何得有盜。後二緣下位。尚<a 
name="0620a26" id="0620a26"></a>須救濟。何容有盜。為對治盜故起此心也。二<a 
name="0620a27" id="0620a27"></a>依佛性起二心。謂生佛性之孝順佛性之慈<a 
name="0620a28" id="0620a28"></a>悲。以此二心雖緣上下二類眾生。而常隨順<a 
name="0620a29" id="0620a29"></a>本性平等故云佛性。即同前戒中常住字也。<a 
name="0620b01" id="0620b01"></a>三以此佛性有二義故生二心也。一常住義。<a 
name="0620b02" id="0620b02"></a>經云。其藥本味停住山中。約此本性清淨義<a 
name="0620b03" id="0620b03"></a>故生孝順心而尊敬。如常不輕菩薩敬四眾<a 
name="0620b04" id="0620b04"></a>等。二約隨緣義。經云。隨其流處成種種味。約<a 
name="0620b05" id="0620b05"></a>此成染義故生慈悲心而救度。如常啼菩薩<a 
name="0620b06" id="0620b06"></a>愍四眾等。又以常住即隨緣隨緣即常住不<a 
name="0620b07" id="0620b07"></a>二故。是菩薩緣眾生常具二心也。又義准眾<a 
name="0620b08" id="0620b08"></a>生皆有二義。一是所依佛性具有二義。如上<a 
name="0620b09" id="0620b09"></a>辨。二是能依雜染亦二義。一緣成似有義。二<a 
name="0620b10" id="0620b10"></a>無性即空義。由此染法有即空義故。所依佛<a 
name="0620b11" id="0620b11"></a>性常淨不反也。由此染法有似有義故。所依<a 
name="0620b12" id="0620b12"></a>佛性隨緣成染也。今此文中不約染法。但就<a 
name="0620b13" id="0620b13"></a>佛性二義說二心也。四約自性住佛性在纏。<a 
name="0620b14" id="0620b14"></a>可愍生慈悲心也。約引出及至得果出障。可<a 
name="0620b15" id="0620b15"></a>尊生孝順心也。二常助一切下明依心作益。<a 
name="0620b16" id="0620b16"></a>於中言常助者明長時無間也。一切人者。明<a 
name="0620b17" id="0620b17"></a>廣攝無餘。生福者令種樂因也。生樂者令得<a 
name="0620b18" id="0620b18"></a>樂果也。此二通世出世大小二乘可知。准瑜<a 
name="0620b19" id="0620b19"></a>伽。但生現樂無福利。或俱無菩薩皆不作。或<a 
name="0620b20" id="0620b20"></a>但生福利。或俱生菩薩皆作。是故此中具生<a 
name="0620b21" id="0620b21"></a>福樂二種益事。第三而反下違制結犯有三<a 
name="0620b22" id="0620b22"></a>義。一違前斷惡。又違後修善制。謂盜他物<a 
name="0620b23" id="0620b23"></a>令他生苦生罪。乖福樂故。二應益生而不益<a 
name="0620b24" id="0620b24"></a>生犯攝生戒。應施不施犯攝善戒。不應盜而<a 
name="0620b25" id="0620b25"></a>盜犯律儀戒。故此一盜具違三戒。結為重罪。<a 
name="0620b26" id="0620b26"></a>三應助生福樂。而反盜生罪苦。違反之甚故<a 
name="0620b27" id="0620b27"></a>結重罪。下示罪名可知。盜戒竟。</p><a 
name="0620b28" id="0620b28"></a><p><span class="juanname">菩薩戒本疏卷第二<span class="note">(終)</span></span></p>
<hr>【經文資訊】大正藏第 40 冊 No. 1813 梵網經菩薩戒本疏<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexc74c.html?index=T40n1813" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T40n1813_002 by HTTrack Website Copier/3.x [XR&CO'2014], Tue, 07 Jun 2016 06:56:22 GMT -->
</html>
