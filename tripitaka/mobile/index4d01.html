<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB202_029 by HTTrack Website Copier/3.x [XR&CO'2014], Tue, 07 Jun 2016 07:11:16 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2146580399&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28nB202&amp;utmp=%2Fmobile%2Findex.php%3Findex%3DJ28nB202_029&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index14a6.html?index=J28nB202_028" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B202 百癡禪師語錄 (30卷)<br/>【清 元說　超宣等編】<br/>第 29 卷</p>
	<a href="index7abf.html?index=J28nB202_030" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B202" sutra_name="百癡禪師語錄" sutra_juan="[卷29]">　
<a 
name="0153a01" id="0153a01"></a><p><span class="juanname">百癡禪師語錄卷第二十九</span></p><a 
name="0153a02" id="0153a02"></a><p style="margin-left: 4em"><span class="byline">嗣法門人超宣等編</span></p><a 
name="0153a03" id="0153a03"></a><p style="margin-left: 2em"><span class="headname">行實</span></p><a 
name="0153a04" id="0153a04"></a><p style="text-indent: 0em; margin-left: 0em"><span class="linehead"></span>眾請說行實師云山僧自來不曾參歷諸方無甚行<a 
name="0153a05" id="0153a05"></a>實可說秪是與我本師相見一二機緣人共知之亦<a 
name="0153a06" id="0153a06"></a>無庸說也眾固請不已師乃云據山僧生緣是福建<a 
name="0153a07" id="0153a07"></a>漳州漳浦縣蔡氏子父從誠字紫海母鄭氏幼習儒<a 
name="0153a08" id="0153a08"></a>怙恃繼失依次兄明吾居住年二十功名不就每思<a 
name="0153a09" id="0153a09"></a>世累拘牽便有超然欲脫之意癸酉五月間因事逃<a 
name="0153a10" id="0153a10"></a>出憩同安邑邸夜夢有人呼曰時至矣速回去即晨<a 
name="0153a11" id="0153a11"></a>起身未數里雷雨大作走向古廟躲避遇真戒師同<a 
name="0153a12" id="0153a12"></a>念果翁亦來避雨見其言行純篤遂偕入長泰縣石<a 
name="0153a13" id="0153a13"></a>獅巖禮求薙髮就今想之此雨不是等閒乃山僧出<a 
name="0153a14" id="0153a14"></a>世緣起也設若頃刻蹉過飄泊無休日矣居月餘師<a 
name="0153a15" id="0153a15"></a>令詣泉州報親寺禮亙信關主主具大眼目一見甚<a 
name="0153a16" id="0153a16"></a>為珍賞山僧於念誦作務之暇嘗披閱禪關策進有<a 
name="0153a17" id="0153a17"></a>萬法歸一一歸何處話亦覺默默地自忖自疑然只<a 
name="0153a18" id="0153a18"></a>在語句上鑽研意解裏卜度即有傳本師開堂錄至<a 
name="0153a19" id="0153a19"></a>者言及棒喝接人山僧尚未肯信甲戌春主指往福<a 
name="0153a20" id="0153a20"></a>州黃檗參本師時年二十四矣進堂數日問松陰連<a 
name="0153a21" id="0153a21"></a>古岫鳥語徹飛泉如何是山中境本師云這裏是黃<a 
name="0153a22" id="0153a22"></a>檗山僧云翠竹風敲簾不捲任他龍象自縱橫如何<a 
name="0153a23" id="0153a23"></a>是境中人本師打一棒云會麼山僧云人境雙忘安<a 
name="0153a24" id="0153a24"></a>身立命在什麼處本師連棒打出次日呈偈本師閱<a 
name="0153a25" id="0153a25"></a>畢豎拳云向這裏道看山僧無語本師復連棒打出<a 
name="0153a26" id="0153a26"></a>自此把一歸何處底話頭置在一邊單看這連棒打<a 
name="0153a27" id="0153a27"></a>出時畢竟是什麼意旨踰兩月越加猛銳本師上堂<a 
name="0153a28" id="0153a28"></a>山僧亦出眾致問本師入堂亦嘗舉話驗山僧其零<a 
name="0153a29" id="0153a29"></a>碎機緣頗多總於自<span class="corr" title='[已&gt;己]'>己</span>分上如隔靴搔癢也冬開爐<a 
name="0153a30" id="0153a30"></a>隨眾入室本師云動絃別曲葉落知秋汝作麼生會<a 
name="0153b01" id="0153b01"></a>山僧呈坐具本師云是什麼時節作如此去就山僧<a 
name="0153b02" id="0153b02"></a>擬開口本師連棒打出歸堂躍然有省直下如山崩<a 
name="0153b03" id="0153b03"></a>海裂涌出一輪紅日相似乙亥春解制本師命掌書<a 
name="0153b04" id="0153b04"></a>記一日問庭前柏樹子意旨如何山僧豎指本師云<a 
name="0153b05" id="0153b05"></a>離了此又作麼生山僧云和尚將謂別有在亙信關<a 
name="0153b06" id="0153b06"></a>主出關參本師一日同侍次本師問主云如何是佛<a 
name="0153b07" id="0153b07"></a>主抵對本師復顧山僧云汝作麼生道山僧云破米<a 
name="0153b08" id="0153b08"></a>篩本師頷之冬主為西堂山僧入方丈為記錄侍者<a 
name="0153b09" id="0153b09"></a>明年春本師退院山僧相隨住建寧蓮峰及溫州法<a 
name="0153b10" id="0153b10"></a>通寺一日小參豎拳云只者箇描也描不成畫也畫<a 
name="0153b11" id="0153b11"></a>不就汝等作麼生會眾呈偈山僧亦書進云分明這<a 
name="0153b12" id="0153b12"></a>箇畫描難壁立千尋突眼看不惜眉毛通一線卻教<a 
name="0153b13" id="0153b13"></a>少室髑髏寒本師問如何是通一線山僧豎拳本師<a 
name="0153b14" id="0153b14"></a>休去戊寅七月本師受海鹽金粟請立山僧期內領<a 
name="0153b15" id="0153b15"></a>西堂職一日侍次本師云寂然不動感而遂通汝作<a 
name="0153b16" id="0153b16"></a>麼生會山僧珍重便出又一日本師云如何是逆水<a 
name="0153b17" id="0153b17"></a>之波山僧進前作掀倒禪床勢本師拈拄杖山僧亦<a 
name="0153b18" id="0153b18"></a>出又一日本師云我看汝這幾時恰似傷弓之鳥如<a 
name="0153b19" id="0153b19"></a>何是金翅鳥直取龍吞山僧亦進前作掀倒禪床勢<a 
name="0153b20" id="0153b20"></a>而出解制後付拂回閩即在蓮峰住靜迨辛<span class="corr" title='[已&gt;巳]'>巳</span>冬蒙<a 
name="0153b21" id="0153b21"></a>眾檀護敦請就院開堂亦自量才力弗及勉強一期<a 
name="0153b22" id="0153b22"></a>而<span class="corr" title='[巳&gt;已]'>已</span>誰知我本師婆心更熱到底不容躲避乃于臘<a 
name="0153b23" id="0153b23"></a>月中囑不昧師齎書云汝既出頭擔箇擔子日用行<a 
name="0153b24" id="0153b24"></a>持須是鄭重亦要直操到底不可比山僧在學地浪<a 
name="0153b25" id="0153b25"></a>費精神未至老年先言告倦源流一幅法衣一頂付<a 
name="0153b26" id="0153b26"></a>汝與後學表信云云故山僧於壬午二月間又擔箇<a 
name="0153b27" id="0153b27"></a>擔子到寶峰百山窮精極神未敢歇手甲申春到浙<a 
name="0153b28" id="0153b28"></a>江金粟省覲本師舉為首座秉拂秋海寧榜眼陳公<a 
name="0153b29" id="0153b29"></a>同諸紳衿請住皇崗太平寺乙酉夏國變仍歸金粟<a 
name="0153b30" id="0153b30"></a>丙戌秋移入杭之長慶蓋為避亂計也丁亥冬本師<a 
name="0153c01" id="0153c01"></a>天童結制招山僧再居金粟首座寮秉拂戊子四月<a 
name="0153c02" id="0153c02"></a>本師以金粟無主不得兩頭照管乃回山料理而護<a 
name="0153c03" id="0153c03"></a>法紳衿鳴鐘集眾卜之韋天得吉遂請主金粟焉閏<a 
name="0153c04" id="0153c04"></a>四月初八入方丈數載柴荒米貴所有微貲悉充常<a 
name="0153c05" id="0153c05"></a>住癸<span class="corr" title='[已&gt;巳]'>巳</span>秋覲周居士率眾檀送藏經入山次日辭眾<a 
name="0153c06" id="0153c06"></a>退院寓居梵勝甲午五月住松江明發丁酉夏赴超<a 
name="0153c07" id="0153c07"></a>果寺請冬戒期圓即回此半生行略大概也諸上座<a 
name="0153c08" id="0153c08"></a>光陰可惜時不待人各須努力精勤認取轉身活路<a 
name="0153c09" id="0153c09"></a>若以予為容易得而欲依樣畫葫蘆非惟誤賺將來<a 
name="0153c10" id="0153c10"></a>抑山僧罪過不知重多少矣。</p><a 
name="0153c11" id="0153c11"></a><p style="margin-left: 2em"><span class="headname">賦</span></p><a 
name="0153c12" id="0153c12"></a><p style="margin-left: 3em"><span class="headname">狂風賦</span></p><a 
name="0153c13" id="0153c13"></a><p style="text-indent: 0em; margin-left: 1em"><span class="linehead"></span>丁酉六月十九日天風大作群木摧折及晚稍息<a 
name="0153c14" id="0153c14"></a>予登一覽樓上四望寂寥惻然有感乃為賦曰。</p><a 
name="0153c15" id="0153c15"></a><p><span class="lg">維大塊之噫氣來嫋嫋兮涼生車砲雲兮忽起天色<a 
name="0153c16" id="0153c16"></a>變而翳明似奔濤之怒捲若雷鼓之震驚旋飛沙以<a 
name="0153c17" id="0153c17"></a>拔木翻杜屋而茅傾鳥叫號以失怙魚亂穴其不寧<a 
name="0153c18" id="0153c18"></a>爾乃封姨罷戰水光浮面草樹停酸心怡目眴陟一<a 
name="0153c19" id="0153c19"></a>覽之危樓對鴛鴦之寶殿窗四啟而寂寥望九峰而<a 
name="0153c20" id="0153c20"></a>未見因思風性險且凶人性凶險與風同風凶險而<a 
name="0153c21" id="0153c21"></a>易息人凶險其難窮隨情波以涌激背慧日之煦融<a 
name="0153c22" id="0153c22"></a>安得太和元象盎然在萬物熙熙兮共坐春宮</span></p><a 
name="0153c23" id="0153c23"></a><p style="margin-left: 3em"><span class="headname">學道賦</span></p><a 
name="0153c24" id="0153c24"></a><p><span class="lg">大道淵然極妙極玄既離義路那涉言詮大道不二<a 
name="0153c25" id="0153c25"></a>最簡最易凡聖同元惟<span title="未知的文字">▆</span>乃至譬猶良禾在畦必假<a 
name="0153c26" id="0153c26"></a>鋤犁美玉藏璞必需剖鑿匪剖鑿無以獲希世之珍<a 
name="0153c27" id="0153c27"></a>匪鋤犁無以收盈車之穀靈雲見桃花太原聞畫角<a 
name="0153c28" id="0153c28"></a>長慶坐破蒲團盧公腰石自縛皆志道以先驅而孜<a 
name="0153c29" id="0153c29"></a>孜乎力學其視利養也輕如微塵其尊知識也重如<a 
name="0153c30" id="0153c30"></a>所親歎隙駒之疾邁痛生死之沉淪任百千艱阻而<a 
name="0154a01" id="0154a01"></a>不干其慮歷造次顛沛而不撓其神夫是之謂學道<a 
name="0154a02" id="0154a02"></a>也故曰人患學之弗精不患道之弗明苟學精而明<a 
name="0154a03" id="0154a03"></a>乎道何佛祖之不可成少不學道有目而盲壯不學<a 
name="0154a04" id="0154a04"></a>道業識紛更老不學道抵死無能富與貴而不學道<a 
name="0154a05" id="0154a05"></a>墮陷火坑貧與賤而不學道牛馬縱橫然則學可少<a 
name="0154a06" id="0154a06"></a>也哉勉之勉之為規為則未有天生之釋迦自然之<a 
name="0154a07" id="0154a07"></a>彌勒幸毋曰今之人不及古之人而暴棄浮游喪身<a 
name="0154a08" id="0154a08"></a>於聲色貨利之城</span></p><a 
name="0154a09" id="0154a09"></a><p style="margin-left: 3em"><span class="headname">墓梅賦</span></p><a 
name="0154a10" id="0154a10"></a><p><span class="lg">黑帝司權萬<span title="未知的文字">▆</span>木凍惟汝孤貞喚回春夢疏影橫斜<a 
name="0154a11" id="0154a11"></a>暗香浮動胡不徙倚于山之陽水之涘鑒賞遊人而<a 
name="0154a12" id="0154a12"></a>乃點綴乎殘碑下荒草傍比鄰翁仲謂時弗可為耶<a 
name="0154a13" id="0154a13"></a>曾見野樹欣欣而向榮謂勢莫之何耶也有女蘿緣<a 
name="0154a14" id="0154a14"></a>高而簸弄嗟彼雪骨冰姿隴頭客兮斷送若其占百<a 
name="0154a15" id="0154a15"></a>華之魁雖居冷寂而名愈馨任鼎和之職者舍汝而<a 
name="0154a16" id="0154a16"></a>復誰與用</span></p><a 
name="0154a17" id="0154a17"></a><p style="margin-left: 3em"><span class="headname">漁笛賦</span></p><a 
name="0154a18" id="0154a18"></a><p><span class="lg">天高雲淨月冷江空何處漁父繫舟浦東橫短玉兮<a 
name="0154a19" id="0154a19"></a>嗚咽奏落梅兮驚鴻添孤客之離恨感故鄉之靄矇<a 
name="0154a20" id="0154a20"></a>予乃起而問曰子其有情思耶間斷續而寫怨似秋<a 
name="0154a21" id="0154a21"></a>雨之滴疏桐彼囅然笑曰予惡乎情思哉一蓑一笠<a 
name="0154a22" id="0154a22"></a>我樂無窮得魚酤酒樂在其中各隨心所觸發夫奚<a 
name="0154a23" id="0154a23"></a>閞一笛之風遂鼓枻前去茫茫兮不知其終</span></p><a 
name="0154a24" id="0154a24"></a><p style="margin-left: 3em"><span class="headname">雞鳴賦</span></p><a 
name="0154a25" id="0154a25"></a><p><span class="lg">物不得其平則鳴雞亦有不平歟胡乃昂頭鼓翅喔<a 
name="0154a26" id="0154a26"></a>喔咿咿警幽窗之睡夢際風雨而弗辭意者人而無<a 
name="0154a27" id="0154a27"></a>文汝頂華冠以示麗人而無勇汝對勁敵以前驅人<a 
name="0154a28" id="0154a28"></a>而無仁汝見飲啄相呼喚人而無信汝能守夜自知<a 
name="0154a29" id="0154a29"></a>幾是故逖公聞而起舞佛果聽而悟道渻子養而德<a 
name="0154a30" id="0154a30"></a>全處宗談而學到合韻節之淒清通妙義之閫奧若<a 
name="0154b01" id="0154b01"></a>夫假聲脫難繫火奔羌斯皆狡詐之謀取勝一時又<a 
name="0154b02" id="0154b02"></a>何足關予之懷抱</span></p><a 
name="0154b03" id="0154b03"></a><div class="xu"><p style="margin-left: 2em"><span class="headname">序</span></p><a 
name="0154b04" id="0154b04"></a><div class="xu"><p style="margin-left: 3em"><span class="headname">親恩必報序</span></p><a 
name="0154b05" id="0154b05"></a><p style="text-indent: 0em; margin-left: 0em"><span class="linehead"></span>寒雲四起六花繚亂捲簾凝睇忽興罔極之思油油<a 
name="0154b06" id="0154b06"></a>然不自遏也大枯上人至倒身三拜出袖中手卷求<a 
name="0154b07" id="0154b07"></a>序欲回故里以殯雙親其殆先得我心不約而同者<a 
name="0154b08" id="0154b08"></a>乎予應之曰嗟嗟子真痛念父母哉離鄉十餘載未<a 
name="0154b09" id="0154b09"></a>能以抔土覆親骸貧也非罪也偶爾言歸不遠數千<a 
name="0154b10" id="0154b10"></a>里仰藉於友朋檀度情也非貪也麥舟助葬古風猶<a 
name="0154b11" id="0154b11"></a>存脫驂賻人先聖所重寂寂此行知必有以相信矣<a 
name="0154b12" id="0154b12"></a>枯東魯某氏于賦性剛直不妄攀緣蓋親近予有年<a 
name="0154b13" id="0154b13"></a>也予嘉其孝行之誠故疾呵凍硯泚筆而為之序。</p></div><a 
name="0154b14" id="0154b14"></a><p style="margin-left: 3em"><span class="headname">壽王氏夫人六十序</span></p><a 
name="0154b15" id="0154b15"></a><p style="text-indent: 0em; margin-left: 0em"><span class="linehead"></span>有賢母而後有賢子是賢子之實非賢母弗成也有<a 
name="0154b16" id="0154b16"></a>賢子而後有賢母是賢母之名由賢子益著也然則<a 
name="0154b17" id="0154b17"></a>賢母世所甚難而賢母之子又豈可少乎姚江得魯<a 
name="0154b18" id="0154b18"></a>邵公為其母太夫人王氏六袟求文於予予不知文<a 
name="0154b19" id="0154b19"></a>亦不能文也雖然竊心慕焉夫勤操秉志機杼不忘<a 
name="0154b20" id="0154b20"></a>太夫人所以修<span class="corr" title='[已&gt;己]'>己</span>也儉約經營井然有法太夫人所<a 
name="0154b21" id="0154b21"></a>以治家也下榻留賢壺觴芬潔太夫人所以享賓也<a 
name="0154b22" id="0154b22"></a>義方訓重勉爾攻書太夫人所以教子也至若親異<a 
name="0154b23" id="0154b23"></a>子婦一體垂慈太夫人恤眾之心無畦畛也晨夕課<a 
name="0154b24" id="0154b24"></a>經折華獻果太夫人奉佛之念無少衰也能以<span class="corr" title='[已&gt;己]'>己</span>意<a 
name="0154b25" id="0154b25"></a>發明內典太夫人之智識通敏足嘉也不以兩耳側<a 
name="0154b26" id="0154b26"></a>聆人過太夫人之德量渾融可尚也何況天資精巧<a 
name="0154b27" id="0154b27"></a>理傭工而纖悉中程手藝奇超製膏羶而邇遐合轍<a 
name="0154b28" id="0154b28"></a>閨中麟鳳耶女中丈夫耶徛歟休哉雖古之賢母蔑<a 
name="0154b29" id="0154b29"></a>以加矣予聞之德厚者天必假以年養深者神必錫<a 
name="0154b30" id="0154b30"></a>以福天而假之以年何患乎年之不永也神而錫之<a 
name="0154c01" id="0154c01"></a>以福何慮乎福之不崇也福崇年永出於自然苟欲<a 
name="0154c02" id="0154c02"></a>取片語增飾之亦猶之乎棄本而尋枝向河而售水<a 
name="0154c03" id="0154c03"></a>也但邵公之言曰天下未有無至性之人抑豈有無<a 
name="0154c04" id="0154c04"></a>至性之文者夫予也具至性人也倘其言之有當於<a 
name="0154c05" id="0154c05"></a>性則雖不知文不能文無不可為文用也言而無不<a 
name="0154c06" id="0154c06"></a>可用則試用之以壽夫至性之人并以質之求至性<a 
name="0154c07" id="0154c07"></a>之文者又斷斷乎其可也時方酷旱田龜河涸適雷<a 
name="0154c08" id="0154c08"></a>電交馳甘霖聿降農者謳於野士者慶於庭商者悅<a 
name="0154c09" id="0154c09"></a>於市予亦喜甚因出門倚杖而為之歌歌曰久旱得<a 
name="0154c10" id="0154c10"></a>雨水淙淙兮枯苗勃長人心通兮天道好生歲云豐<a 
name="0154c11" id="0154c11"></a>兮修德樹德利用洪兮吾以此為太夫人壽壽無窮<a 
name="0154c12" id="0154c12"></a>兮。</p><a 
name="0154c13" id="0154c13"></a><div class="xu"><p style="margin-left: 3em"><span class="headname">壽華宇六十序</span></p><a 
name="0154c14" id="0154c14"></a><p style="text-indent: 0em; margin-left: 0em"><span class="linehead"></span>昭陽大荒落之歲葭月既望華翁朱老居士六旬初<a 
name="0154c15" id="0154c15"></a>度日也南極流輝東華註算良賓輻集玉樹森庭瞻<a 
name="0154c16" id="0154c16"></a>斯景者得無意乎予素非深知翁也而曷敢以壽翁<a 
name="0154c17" id="0154c17"></a>然嘗聞之翁兮行<span class="corr" title='[巳&gt;已]'>已</span>是篤是恭翁兮守法無疚無慵<a 
name="0154c18" id="0154c18"></a>翁兮奉親甘旨克孝翁兮恤里和睦有容翁治內兮<a 
name="0154c19" id="0154c19"></a>夫道足則翁訓子兮嚴愛可風翁之果輕財兮捨地<a 
name="0154c20" id="0154c20"></a>建剎翁之勤事佛兮慕教歸宗如是者皆為造壽之<a 
name="0154c21" id="0154c21"></a>基入壽之奧又何必以函關圖畫羨聃老之遺蹤今<a 
name="0154c22" id="0154c22"></a>請質之華翁其以予言為何如耶翁雖笑而不言予<a 
name="0154c23" id="0154c23"></a>固<span class="corr" title='[巳&gt;已]'>已</span>深知之矣復為歌曰六十花年一週<span class="corr" title='[巳&gt;已]'>已</span>明歲從<a 
name="0154c24" id="0154c24"></a>頭再算起算到期頤上壽時霜天夜靜月如水此真<a 
name="0154c25" id="0154c25"></a>修非偶爾聃老何曾說姓李更須返照本來人大千<a 
name="0154c26" id="0154c26"></a>晃耀無倫比。</p></div><a 
name="0154c27" id="0154c27"></a><div class="xu"><p style="margin-left: 3em"><span class="headname">季寅居士自紀篇序</span></p><a 
name="0154c28" id="0154c28"></a><p style="text-indent: 0em; margin-left: 0em"><span class="linehead"></span>姚季翁生平無所嗜好每於風亭月塢攜二三親朋<a 
name="0154c29" id="0154c29"></a>以耕詩釣酒為樂蓋其賦性仁厚簡易使然也嗚呼<a 
name="0154c30" id="0154c30"></a>噫嘻此亦天下之快人矣順治乙未夏出自紀篇示<a 
name="0155a01" id="0155a01"></a>予予思夫天下之窮人者不多得天下之窮而觭觭<a 
name="0155a02" id="0155a02"></a>而幸者尤不多得也何也觭而益窮天所以處家傑<a 
name="0155a03" id="0155a03"></a>之道窮而益觭人所以答上帝之心天與人合心與<a 
name="0155a04" id="0155a04"></a>道俱危必假安何幸之有雖然不可謂不幸也今天<a 
name="0155a05" id="0155a05"></a>下之佩玉垂魚富且貴者比比富貴而固守守而獲<a 
name="0155a06" id="0155a06"></a>存者十無二三以翁之篤於孝友世居閥閱家而能<a 
name="0155a07" id="0155a07"></a>以善自牧以窮自勵較之若人相去奚翅雲泥乎我<a 
name="0155a08" id="0155a08"></a>故曰天下之窮人觭人幸人乃天下之快人也嗚呼<a 
name="0155a09" id="0155a09"></a>噫嘻我其知翁翁其諒我矣敬為序。</p></div><a 
name="0155a10" id="0155a10"></a><div class="xu"><p style="margin-left: 3em"><span class="headname">送道洵禪德住庵序</span></p><a 
name="0155a11" id="0155a11"></a><p style="text-indent: 0em; margin-left: 0em"><span class="linehead"></span>處世無別法要在修身以行道耳道之所在一人可<a 
name="0155a12" id="0155a12"></a>也千百人可也千百人共聚高堂大廈不為榮一人<a 
name="0155a13" id="0155a13"></a>獨宿竹窗茅舍不為寂道之所不在於<span class="corr" title='[巳&gt;己]'>己</span>且無所補<a 
name="0155a14" id="0155a14"></a>尚復望率眾為人哉所以古風穴單丁十載老汾陽<a 
name="0155a15" id="0155a15"></a>影不出山乃至列剎相望象舞龍騰者班班皆是是<a 
name="0155a16" id="0155a16"></a>豈避喧樂靜之流販利圖名之輩所能蠡測其萬一<a 
name="0155a17" id="0155a17"></a>乎道洵公堯峰久住為眾之念廣而彌殷丙申冬擬<a 
name="0155a18" id="0155a18"></a>欲移錫於常州碧澤藥師庵蓋近日新結茆處也庵<a 
name="0155a19" id="0155a19"></a>距城五十里川樹如帶可以棲遲誠能推其道而行<a 
name="0155a20" id="0155a20"></a>之則予言亦當有後驗矣。</p></div><a 
name="0155a21" id="0155a21"></a><div class="xu"><p style="margin-left: 3em"><span class="headname">金粟志山圖序</span></p><a 
name="0155a22" id="0155a22"></a><p style="text-indent: 0em; margin-left: 0em"><span class="linehead"></span>山居兌位寺向震方川岫繞圍竹松掩映蓋自康僧<a 
name="0155a23" id="0155a23"></a>闡化名始著赤烏之天沿至宋代宏新時復榮御墨<a 
name="0155a24" id="0155a24"></a>之賜殿閣崇而華幢動苾芻聚而梵唄清廣濟橋邊<a 
name="0155a25" id="0155a25"></a>招青舸以繫纜舍暉堂內約黃絹以題辭元豐之藏<a 
name="0155a26" id="0155a26"></a>紙炳如<span title="未知的文字">▆</span>設之毫光示現若夫鯨音夜吼魚柝晝鳴<a 
name="0155a27" id="0155a27"></a>岸柳垂煙峰蘿擺月在在超聲而越色人人就路可<a 
name="0155a28" id="0155a28"></a>還家況值國運昌明濟宗再振慈雲密布不異鷲嶺<a 
name="0155a29" id="0155a29"></a>當年法雨普霑盡歸曹源一滴象龍伏而野犴逃奔<a 
name="0155a30" id="0155a30"></a>枝幹繁而本根永固所以按今稽古知興廢之有期<a 
name="0155b01" id="0155b01"></a>列勝紀遊識傑靈之<span title="未知的文字">▆</span>重圖畫儼然在目匪僅曰壯<a 
name="0155b02" id="0155b02"></a>麗是瞻彙輯偶爾成文敢質諸大賢共鑒因忘固陋<a 
name="0155b03" id="0155b03"></a>用弁簡端。</p></div><a 
name="0155b04" id="0155b04"></a><div class="xu"><p style="margin-left: 3em"><span class="headname">景雲二會語序</span></p><a 
name="0155b05" id="0155b05"></a><p style="text-indent: 0em; margin-left: 0em"><span class="linehead"></span>楓山靜和尚與予為莫逆交往<span title="未知的文字">▆</span>秦川者數載永公<a 
name="0155b06" id="0155b06"></a>法侄時在座下譬如精金美璞善自韞藏然而光彩<a 
name="0155b07" id="0155b07"></a>逼人蚤已覘其品詣不凡矣某年秋偶閱開堂二會<a 
name="0155b08" id="0155b08"></a>語言鋒秀利絕去支離機用縱橫悉合本據且喜且<a 
name="0155b09" id="0155b09"></a>歎曰是錄也後輩同班未有能出其右也我楓山和<a 
name="0155b10" id="0155b10"></a>尚以歷劫堅剛之心歷盡煙波費盡鉤餌不意此巨<a 
name="0155b11" id="0155b11"></a>尾錦鱗被渠活捉仍放之九龍淵上打雨衝風誠可<a 
name="0155b12" id="0155b12"></a>為楓山法門慶也予材涼德薄言曷足重但因師而<a 
name="0155b13" id="0155b13"></a>愛其徒亦因子而尊其父姑筆片詞玷諸編首具眼<a 
name="0155b14" id="0155b14"></a>高賢試珍讀下文當以予言為不謬。</p></div><a 
name="0155b15" id="0155b15"></a><div class="xu"><p style="margin-left: 3em"><span class="headname">送祖庚上座回鸚湖薦母序</span></p><a 
name="0155b16" id="0155b16"></a><p style="text-indent: 0em; margin-left: 0em"><span class="linehead"></span>生事死葬世禮之常然亦有禮盡而心未盡者有心<a 
name="0155b17" id="0155b17"></a>盡而禮未盡者此不可以一概論也予幼失怙恃生<a 
name="0155b18" id="0155b18"></a>無以為事死無以為葬心禮俱廢敢言常耶風松雨<a 
name="0155b19" id="0155b19"></a>柏寒蛩夜砧笙鼓悲歌慘焉心動嗚呼噫嘻悔奚及<a 
name="0155b20" id="0155b20"></a>矣丁酉孟秋之五日苾芻尼行慧三週忌辰子登公<a 
name="0155b21" id="0155b21"></a><span title="未知的文字">▆</span>人預書緣起入丈室拜求數言并出萍廬詠冷堂<a 
name="0155b22" id="0155b22"></a><span title="未知的文字">▆</span>二帙予見其字字血淚句句痛腸所謂遙望白雲<a 
name="0155b23" id="0155b23"></a>歸夢杳幾回惆悵對青巒者令人不忍極目矣迺書<a 
name="0155b24" id="0155b24"></a>以慰之曰子欲乞言以薦母太贅哉居家慕道費產<a 
name="0155b25" id="0155b25"></a>飯僧母已自薦也念佛勤誠病危弗替母已自薦也<a 
name="0155b26" id="0155b26"></a>索浴焚香驗知時至母已自薦也結跏西向佛裏收<a 
name="0155b27" id="0155b27"></a>音母已自薦也了復贅一言以為薦不亦贅中之贅<a 
name="0155b28" id="0155b28"></a>乎雖然求薦者子之心也心有所不忍薦之可也侍<a 
name="0155b29" id="0155b29"></a>龕兩載持缽資身以至負骨隨行如禮供奉總是不<a 
name="0155b30" id="0155b30"></a>忍之心所流旋焉不容遏者也心與禮俱盡回視予<a 
name="0155c01" id="0155c01"></a>之讀蓼莪而空寫恨感風樹而徒興懷者又何啻天<a 
name="0155c02" id="0155c02"></a>淵也耶子往矣鸚湖水滿鴈翮秋飛本有現娘堂堂<a 
name="0155c03" id="0155c03"></a>露現慧果曇花真受用天宮佛國舊家鄉母瞞子不<a 
name="0155c04" id="0155c04"></a>得子瞞母不得其有向不得中道得得者請再贅一<a 
name="0155c05" id="0155c05"></a>轉語。</p></div><a 
name="0155c06" id="0155c06"></a><div class="xu"><p style="margin-left: 3em"><span class="headname">送妙上座偕兄回里序</span></p><a 
name="0155c07" id="0155c07"></a><p style="text-indent: 0em; margin-left: 0em"><span class="linehead"></span>夫以立志慕道之士而能隨所親以外遊則乾坤之<a 
name="0155c08" id="0155c08"></a>曠蕩山川之秀麗人物之奇偉風俗之富贍誠足豁<a 
name="0155c09" id="0155c09"></a>見聞而增意趣如是其為遊也不大資裨乎間或有<a 
name="0155c10" id="0155c10"></a>苟於遊濫於遊匪儔黨與雜學擠坑以至終其身無<a 
name="0155c11" id="0155c11"></a>出脫者何也立志不篤慕道不堅也獨玄上座偕胞<a 
name="0155c12" id="0155c12"></a>兄心公背閩鄉尋知識自鴈宕而天台而新昌杭之<a 
name="0155c13" id="0155c13"></a>靈隱天竺湖之道場報恩蘇之靈巖瑞光腳尖所歷<a 
name="0155c14" id="0155c14"></a>將幾處景況收拾入缽囊中矣最後來松江明發聚<a 
name="0155c15" id="0155c15"></a>首三載互相羽翼更不起纖毫異見其篤於立志堅<a 
name="0155c16" id="0155c16"></a>於慕道為何如哉一日秋風颯颯篛笠欲飛心公拜<a 
name="0155c17" id="0155c17"></a>辭伊亦偕往予乃為誦棠棣之章曰棠棣之華鄂不<a 
name="0155c18" id="0155c18"></a>韡韡凡今之人莫如兄弟況法門情義倍加一層乎<a 
name="0155c19" id="0155c19"></a>此去隨緣飲啄安分而居骨肉相扶老病相恤勝幢<a 
name="0155c20" id="0155c20"></a>相助毋聽傍言而少懈毋縱<span class="corr" title='[已&gt;己]'>己</span>性而輕離是則予所<a 
name="0155c21" id="0155c21"></a>殷殷致囑者也憶予志學年前父母喪亡弟昆散處<a 
name="0155c22" id="0155c22"></a>至今鬢髮斑然求一面而不可得汝有幸對床共被<a 
name="0155c23" id="0155c23"></a>之規同氣連枝之理諒已籌之甚熟必不效山僧潦<a 
name="0155c24" id="0155c24"></a>倒自誤生平空作世出世間一薄情負義人也。</p></div><a 
name="0155c25" id="0155c25"></a><div class="xu"><p style="margin-left: 3em"><span class="headname">一擊序</span></p><a 
name="0155c26" id="0155c26"></a><p style="text-indent: 0em; margin-left: 0em"><span class="linehead"></span>悟上人舊號守靜今乞易為一擊而并索予序予曰<a 
name="0155c27" id="0155c27"></a>昔香嚴擊竹作聲豁然大悟因有頌云一擊忘所知<a 
name="0155c28" id="0155c28"></a>更不假修持動容揚古路不墮悄然機此一擊之義<a 
name="0155c29" id="0155c29"></a>所由傳也汝能於一擊中親切承當諦寔領荷則與<a 
name="0155c30" id="0155c30"></a>香嚴老子覿體混融無分毫隔礙而碧眼黃頭亦嘗<a 
name="0156a01" id="0156a01"></a>在其間弗敢相瞞昧矣然後知一言一指一拈一境<a 
name="0156a02" id="0156a02"></a>皆一擊也一棒一喝一挨一拶皆一擊也風厲雷奔<a 
name="0156a03" id="0156a03"></a>鳥啼花落以至翻騰海嶽鼓撼乾坤皆一擊也苟或<a 
name="0156a04" id="0156a04"></a>迷雲翳其光世音雜其耳雖琅玕萬本東擊西敲徒<a 
name="0156a05" id="0156a05"></a>付之等閒奚悟焉葛藤未了并說三偈以盡之當陽<a 
name="0156a06" id="0156a06"></a>一擊千聖軌則大小香嚴捉敗這賊半天紅日啟晴<a 
name="0156a07" id="0156a07"></a>檐倏忽之時都黯黑當陽一擊超聲超色堪笑香嚴<a 
name="0156a08" id="0156a08"></a>枉勞氣力也有仰山不肯伊剛言夙習記持得汝號<a 
name="0156a09" id="0156a09"></a>一擊勿妄猜工夫原自靜中來豁然大悟全機用活<a 
name="0156a10" id="0156a10"></a>把香嚴碎作灰。</p></div><a 
name="0156a11" id="0156a11"></a><div class="xu"><p style="margin-left: 3em"><span class="headname">毛開石松泉畫軸序</span></p><a 
name="0156a12" id="0156a12"></a><p style="text-indent: 0em; margin-left: 0em"><span class="linehead"></span>山之泉固多而求其瀑布飛流者常少山之松無數<a 
name="0156a13" id="0156a13"></a>而求其懸崖偃蓋者實難是故白虹下飲澗寒劍倚<a 
name="0156a14" id="0156a14"></a>天立范希文摹其形勢之高也錯落千丈松虯龍盤<a 
name="0156a15" id="0156a15"></a>古根李謫仙狀其枝幹之巧也至夫黃檗詠之臨濟<a 
name="0156a16" id="0156a16"></a>栽之趙州指之价老悟之皆於吾道有深入而非僅<a 
name="0156a17" id="0156a17"></a>曰泉與松<span class="corr" title='[巳&gt;已]'>已</span>也開石毛公大都王輞川後身也庚子<a 
name="0156a18" id="0156a18"></a>夏手繪一軸持來贈予予張之虛堂素壁波光勃勃<a 
name="0156a19" id="0156a19"></a>欲動耳畔如聞風濤蕭颯聲依稀乎神遊匡廬之上<a 
name="0156a20" id="0156a20"></a>泰岱之間以與往聖今賢相晤對而不知其歲月之<a 
name="0156a21" id="0156a21"></a>易邁桑海之變更矣毛公曰吾借此為師壽予笑曰<a 
name="0156a22" id="0156a22"></a>謂為予壽是增一壽者相也且莫爾爾也遂囑筆而<a 
name="0156a23" id="0156a23"></a>序庶幾良賓韻士還就此中別具隻眼云。</p></div><a 
name="0156a24" id="0156a24"></a><div class="xu"><p style="margin-left: 3em"><span class="headname">鵲巢序</span></p><a 
name="0156a25" id="0156a25"></a><p style="text-indent: 0em; margin-left: 0em"><span class="linehead"></span>斜涇予暫隱處也有綠楊數株焉春日晴和鵲啣木<a 
name="0156a26" id="0156a26"></a>巢其上雛未脫<span class="gaiji">[穀-(一/禾)+卵]<!--gaiji,,1[穀-(一/禾)+卵],2&#x3C89;,3--></span>鴝鵒小鳥相與呼群而擾奪之不<a 
name="0156a27" id="0156a27"></a>久亦飛去嗚呼天道之變遷人情之械巧物類之紛<a 
name="0156a28" id="0156a28"></a>更於茲見矣當其呼群擾奪之時或喧或止如鬥如<a 
name="0156a29" id="0156a29"></a>爭夫豈不欲生而又生安而且久乎得之未幾失之<a 
name="0156a30" id="0156a30"></a>隨後回思向之聚族而謀者恃奚為耶所以古德云<a 
name="0156b01" id="0156b01"></a>人不可有恃恃勢則心日傲恃權則心日暴恃福則<a 
name="0156b02" id="0156b02"></a>心日驕恃才則心日慢恃智則心日枝恃術則心日<a 
name="0156b03" id="0156b03"></a>詐恃貨則心日貪恃力則心日狠人猶如是矧於物<a 
name="0156b04" id="0156b04"></a>乎然則今之恃才勢以謀叢席而無大小之分者亦<a 
name="0156b05" id="0156b05"></a>猶奪巢之鴝鵒也偶獨輪上人來有感而為之序。</p></div><a 
name="0156b06" id="0156b06"></a><div class="xu"><p style="margin-left: 3em"><span class="headname">闇然居士乞塑母像序</span></p><a 
name="0156b07" id="0156b07"></a><p style="text-indent: 0em; margin-left: 0em"><span class="linehead"></span>昺道人欲塑母像奉祀於圖澤之庵而來請問予予<a 
name="0156b08" id="0156b08"></a>曰人孰無母汝以像設祀之後效者不幾多乎道人<a 
name="0156b09" id="0156b09"></a>曰吾母所以可祀者有三生而持戒禮經勤孜不怠<a 
name="0156b10" id="0156b10"></a>死而知時削髮鼻注垂胸即他人之母不過望子立<a 
name="0156b11" id="0156b11"></a>業榮家以享富貴而吾母甘守淡泊能隨子專心入<a 
name="0156b12" id="0156b12"></a>道崇重法門今日之舉非思報劬勞之萬一乃以啟<a 
name="0156b13" id="0156b13"></a>後效者之信心也予曰若是則像設未立清名<span class="corr" title='[巳&gt;已]'>已</span>播<a 
name="0156b14" id="0156b14"></a>人間矣然以要言之盡道而行全在子也苟摩耶之<a 
name="0156b15" id="0156b15"></a>聖而悉達不能操堅牢願力為大法王佛母之名安<a 
name="0156b16" id="0156b16"></a>寄縱有賢如孟母而子軻不能繼志述事以恢前業<a 
name="0156b17" id="0156b17"></a>賢母之名又誰傳乎道人躍然起曰謹受教予因援<a 
name="0156b18" id="0156b18"></a>筆就其所言序之并為歌曰立像祀親有取爾兮母<a 
name="0156b19" id="0156b19"></a>子俱賢疇相禦兮以道自強吾尤望達人俊乂共成<a 
name="0156b20" id="0156b20"></a>此舉兮。</p></div><a 
name="0156b21" id="0156b21"></a><div class="xu"><p style="margin-left: 3em"><span class="headname">黃檗時默公七十三歲序</span></p><a 
name="0156b22" id="0156b22"></a><p style="text-indent: 0em; margin-left: 0em"><span class="linehead"></span>甲<span class="corr" title='[戍&gt;戌]'>戌</span>春予入檗山參先師即知有默公耆宿之德與<a 
name="0156b23" id="0156b23"></a>名矣厥後分手二十餘年閩浙各天無由親炙而默<a 
name="0156b24" id="0156b24"></a>公耆宿之德與名尚依依在胸中不忍少釋也辛丑<a 
name="0156b25" id="0156b25"></a>秋扶先師靈龕歸葬檗山默公出道來迎觀其容貌<a 
name="0156b26" id="0156b26"></a>光滋舉止矍鑠是非所積者厚而所養者深乎一日<a 
name="0156b27" id="0156b27"></a>焚香煮茗懸壽章四幅於堂之左右請予往讀皆諸<a 
name="0156b28" id="0156b28"></a>大禪師為伊七旬初度祝語也予乃笑而言曰公年<a 
name="0156b29" id="0156b29"></a>少出家慕道嚴守毘尼眾所知也龍藏下頒公偕同<a 
name="0156b30" id="0156b30"></a>列輔弼山門晨夕弗倦眾所知也歷請五世住持闡<a 
name="0156c01" id="0156c01"></a>揚斷際宗旨公謙虛自若毫無畔岸眾所知也敦睦<a 
name="0156c02" id="0156c02"></a>弟昆課督孫子公縱遇頑悍不假辭色而人自悅服<a 
name="0156c03" id="0156c03"></a>亦眾所知也若是者又何以壽章為豈壽章能有益<a 
name="0156c04" id="0156c04"></a>於公乎抑公之德與名必藉壽章以傳乎吾謂壽章<a 
name="0156c05" id="0156c05"></a>雖不能有益於公而公之壽愈高也公之德與名雖<a 
name="0156c06" id="0156c06"></a>不藉壽章以傳而公之德與名愈顯也一代中間能<a 
name="0156c07" id="0156c07"></a>有幾人然則予今日之詞又烏容<span class="corr" title='[巳&gt;已]'>已</span>哉於是援筆而<a 
name="0156c08" id="0156c08"></a>為歌曰時兮默兮至人原不泥乎跡默兮時兮君子<a 
name="0156c09" id="0156c09"></a>能與物推移惟公之德與名兮原弗易其毫絲譬如<a 
name="0156c10" id="0156c10"></a>金烏射戶兮四壁光陸離亦如迅雷吼谷兮萬馬爭<a 
name="0156c11" id="0156c11"></a>奔馳公之壽莫可量兮十二峰高曷足奇以其勵風<a 
name="0156c12" id="0156c12"></a>化而繩佛祖兮公之德與名也夫誰敢而湮沒之。</p></div></div><a 
name="0156c13" id="0156c13"></a><p style="margin-left: 2em"><span class="headname">祭文</span></p><a 
name="0156c14" id="0156c14"></a><p style="margin-left: 3em"><span class="headname">祭父母文</span></p><a 
name="0156c15" id="0156c15"></a><p style="text-indent: 0em; margin-left: 0em"><span class="linehead"></span>維順治十五年歲在著雍閹茂桐月哉生明日寓華<a 
name="0156c16" id="0156c16"></a>亭出家不肖男某謹以蘩蘋之供致祭于先考某君<a 
name="0156c17" id="0156c17"></a>先妣鄭氏之靈曰生我者父鞠我者母深恩罔極曷<a 
name="0156c18" id="0156c18"></a>日忘之憶自齠齔之年抱詩書而就傅期終身以恃<a 
name="0156c19" id="0156c19"></a>怙勵學業於有成未幾歲月駥奔父母相繼而逝嗚<a 
name="0156c20" id="0156c20"></a>呼父母其竟棄我也耶不肖此時淚眼悲零愁魂索<a 
name="0156c21" id="0156c21"></a>寞嘆音容之杳邈思欲覯而無由然而何所裨也成<a 
name="0156c22" id="0156c22"></a>人在即族謝貲殘千里孤遊家鄉夢斷四時八節無<a 
name="0156c23" id="0156c23"></a>以為祀片紙寸香無以為酬嗚呼人子之待父母果<a 
name="0156c24" id="0156c24"></a>如是乎厥後危裏偷安死中得活僧倫濫廁法服更<a 
name="0156c25" id="0156c25"></a>披苦骨勞筋而堅以入道輸肝瀝膽而切乎為人屈<a 
name="0156c26" id="0156c26"></a>指<span class="corr" title='[巳&gt;已]'>已</span>閱三旬歷年將及半百兵戈塞路又不能匍匐<a 
name="0156c27" id="0156c27"></a>以掃墳塋風木關懷徒悵望白雲而空灑涕嗚呼父<a 
name="0156c28" id="0156c28"></a>母之所以育子者其果願如是也耶雖然此正父母<a 
name="0156c29" id="0156c29"></a>之願而吾願<span class="corr" title='[巳&gt;已]'>已</span>至也吾願<span class="corr" title='[巳&gt;已]'>已</span>至而吾之所以報答父<a 
name="0156c30" id="0156c30"></a>母者亦<span class="corr" title='[巳&gt;已]'>已</span>至也春花陰陰春水沉沉獻花酌水聊表<a 
name="0157a01" id="0157a01"></a>吾心靈其有知來格來歆。</p><a 
name="0157a02" id="0157a02"></a><p style="margin-left: 3em"><span class="headname">祭福嚴費和尚文</span></p><a 
name="0157a03" id="0157a03"></a><p style="text-indent: 0em; margin-left: 0em"><span class="linehead"></span>佛法寢衰兮人心日漓捨真趨偽兮茫乎未有<span class="corr" title='[巳&gt;已]'>已</span>時<a 
name="0157a04" id="0157a04"></a>誰為作中流砥柱兮當茲世而僅見吾師師紹滹沱<a 
name="0157a05" id="0157a05"></a>正派兮垂機發用如電卷與星馳歷坐十大名藍兮<a 
name="0157a06" id="0157a06"></a>羅龍鞭鳳慣施妙密之鉗鎚出金錍以刮諸方翳膜<a 
name="0157a07" id="0157a07"></a>兮言言見諦九鼎不移斥狂謬而著嚴統兮禪門千<a 
name="0157a08" id="0157a08"></a>載為鑑為龜況復事上以孝兮待下以慈處眾有道<a 
name="0157a09" id="0157a09"></a>兮應物無私變荊榛而琳宮紺殿兮使往來賢聖皆<a 
name="0157a10" id="0157a10"></a>得其倚毗予方恃終身矜式兮庶蹈履少補而弗虧<a 
name="0157a11" id="0157a11"></a>豈期慧燈遽滅大廈傾危乾坤黯黑草樹凄悲<span class="corr" title='[已&gt;己]'>己</span>闍<a 
name="0157a12" id="0157a12"></a>維而舍利駢疊兮獨予後至慚罪譴之難推拜瞻影<a 
name="0157a13" id="0157a13"></a>堂而捧靈骨兮捫膺自咎咿咿似失哺之嬰兒爰酌<a 
name="0157a14" id="0157a14"></a>語溪之水爰陳泣血之詞師靈不昧尚其鑒之吁嗟<a 
name="0157a15" id="0157a15"></a>乎既不能代師殞亡以酬報萬一縱淚枯腸斷兮奚<a 
name="0157a16" id="0157a16"></a>禪。</p><a 
name="0157a17" id="0157a17"></a><p style="text-indent: 0em; margin-left: 0em"><span class="headname">　　　又</span></p><a 
name="0157a18" id="0157a18"></a><p style="text-indent: 0em; margin-left: 0em"><span class="linehead"></span>師道大行如日如星獅絃振響如雷如霆迷者以悟<a 
name="0157a19" id="0157a19"></a>醉者以醒盲者以矚病者以寧多士濟濟武緯文經<a 
name="0157a20" id="0157a20"></a>名通帝座化達重溟夫何法運之竟替迺使我等而<a 
name="0157a21" id="0157a21"></a>伶俜酸心兮慘惻血淚兮飄零願師再來於此母戀<a 
name="0157a22" id="0157a22"></a>兜率之廷庶魔孽不敢復作而祗林有賴永存萬古<a 
name="0157a23" id="0157a23"></a>之儀刑。</p><a 
name="0157a24" id="0157a24"></a><p style="margin-left: 3em"><span class="headname">入塔祭文</span></p><a 
name="0157a25" id="0157a25"></a><p style="text-indent: 0em; margin-left: 0em"><span class="linehead"></span>嗚呼師生於萬曆癸巳之年而終於順治之辛丑春<a 
name="0157a26" id="0157a26"></a>秋六十有九不可謂不高也鉗鎚後學徹困婆心大<a 
name="0157a27" id="0157a27"></a>闡宗風名喧畿甸師之法道不可謂不行也一樹垂<a 
name="0157a28" id="0157a28"></a>雲干枝普蔭列剎相望各自稱雄師之子子孫孫不<a 
name="0157a29" id="0157a29"></a>可謂不多也嗚呼師事畢矣師願遂矣然而我等猶<a 
name="0157a30" id="0157a30"></a>不能<span class="corr" title='[巳巳&gt;已已]'>已已</span>者以師之骨石未獲歸土也是故仲秋月<a 
name="0157b01" id="0157b01"></a>朔執紼登途霞嶺崎嶇雖兵戈弗避也浦南路轉黯<a 
name="0157b02" id="0157b02"></a>淡灘危舟楫驚顛雖艱苦弗辭也及乎到玉融入檗<a 
name="0157b03" id="0157b03"></a>岫青蔥溢目殿閣凌空禮窣堵之靈神唱還鄉之曲<a 
name="0157b04" id="0157b04"></a>調我等微忱其庶幾乎賴以少慰也茲當孟冬吉旦<a 
name="0157b05" id="0157b05"></a>迺師就葬之期撮土焚香請師安置獅翻鳳舞坐看<a 
name="0157b06" id="0157b06"></a>十二峰頭諒師不以為閒也地久天長時來九龍潭<a 
name="0157b07" id="0157b07"></a>畔諒師不以為寂也祖燈發燄人人履萬福之堂叢<a 
name="0157b08" id="0157b08"></a>席無虞箇箇契全彰之旨諒師不以為迂也若是者<a 
name="0157b09" id="0157b09"></a>師在常寂光中其必默許我也師默許我而今而後<a 
name="0157b10" id="0157b10"></a>我等微忱其庶幾乎無愧而可以謝諸仁人也嗚呼。</p><a 
name="0157b11" id="0157b11"></a><p style="margin-left: 3em"><span class="headname">祭雪峰亙信和尚文</span></p><a 
name="0157b12" id="0157b12"></a><p style="text-indent: 0em; margin-left: 0em"><span class="linehead"></span>滹沱之道不墜兮得密祖崛起而再昌我老人續芳<a 
name="0157b13" id="0157b13"></a>踵於後兮歷三十餘祀而大有光兄其為老人入室<a 
name="0157b14" id="0157b14"></a>真子兮曾契機乎黃檗萬福之山堂踞數名剎以鞭<a 
name="0157b15" id="0157b15"></a>笞龍象兮兒孫氣宇箇箇如王予雖忝同門出入兮<a 
name="0157b16" id="0157b16"></a>昔優沐恩義而未敢忘自丁丑夏蓮峰分手兮浙水<a 
name="0157b17" id="0157b17"></a>閩鄉天各一方迨今庚子春暮兮望猶未見而徒懷<a 
name="0157b18" id="0157b18"></a>憂傷不謂訃音遐降兮使我驚惶拜讀遺編兮愁淚<a 
name="0157b19" id="0157b19"></a>滿眶嗟梁摧而木壞兮慟叢社之凄涼願兄去而復<a 
name="0157b20" id="0157b20"></a>來兮力扶末運於垂亡載矢斯詞載熏斯香俎白雲<a 
name="0157b21" id="0157b21"></a>明月為供兮徙倚璜溪之傍誰謂兄不予饗兮予其<a 
name="0157b22" id="0157b22"></a>證兄法身之常在而無隔乎夕陽野樹之微茫。</p><a 
name="0157b23" id="0157b23"></a><p style="margin-left: 3em"><span class="headname">祭兄明吾居士文</span></p><a 
name="0157b24" id="0157b24"></a><p style="text-indent: 0em; margin-left: 0em"><span class="linehead"></span>同根骨肉如壎如箎念予孤幼惟兄是依予及長大<a 
name="0157b25" id="0157b25"></a>厥際流離零丁艱苦寤寐含悲兄日遠覓何處見之<a 
name="0157b26" id="0157b26"></a>謂予歿矣號天淚垂天不我棄路遇明師指引世出<a 
name="0157b27" id="0157b27"></a>似病得醫磨裙擦褲以悟為期灰頭土面數載於斯<a 
name="0157b28" id="0157b28"></a>建州憩錫信寄兄知兄攜梓弟弗憚憂危間關萬里<a 
name="0157b29" id="0157b29"></a>一會無疑春初往浙兄屆相違過此以往桑海變奇<a 
name="0157b30" id="0157b30"></a>沉魚杳鴈夢遘猶希昨接鄉翰傳兄逝遺二兒孱稚<a 
name="0157c01" id="0157c01"></a>老嫂在帷潸然出涕自信命衰水長天闊行蹤莫追<a 
name="0157c02" id="0157c02"></a>煮茗以奠尚冀鑑茲嗚呼噫嘻哀兄者誰。</p><a 
name="0157c03" id="0157c03"></a><p style="margin-left: 3em"><span class="headname">祭韻峰首座文</span></p><a 
name="0157c04" id="0157c04"></a><p style="text-indent: 0em; margin-left: 0em"><span class="linehead"></span>嗟乎公從予有年矣相尚以道相印以心區區世禮<a 
name="0157c05" id="0157c05"></a>何足論也公操&#x922F;斧於景星峰頂誅茅種粟恬澹自<a 
name="0157c06" id="0157c06"></a>安復移破笠於長慶堂前密鍊潛鞭與眾共守蓋其<a 
name="0157c07" id="0157c07"></a>生平敦重木訥有踰於吾而吾之所以日夕望公者<a 
name="0157c08" id="0157c08"></a>此中不能<span class="corr" title='[巳巳&gt;已已]'>已已</span>也胡為乎天嗇其緣而奪其志一入<a 
name="0157c09" id="0157c09"></a>迴龍遽爾永訣寒猿叫月落葉悲霜羽翼無群水雲<a 
name="0157c10" id="0157c10"></a>失怙公固知去來之有數予亦信聚散以隨時然而<a 
name="0157c11" id="0157c11"></a>猶對閩南太息者良由此中不能<span class="corr" title='[巳巳&gt;已已]'>已已</span>也嗟乎。</p><a 
name="0157c12" id="0157c12"></a><p style="margin-left: 3em"><span class="headname">祭晦珠光西堂無文印藏主文</span></p><a 
name="0157c13" id="0157c13"></a><p style="text-indent: 0em; margin-left: 0em"><span class="linehead"></span>印也東甌光也金浦結伴參方誼同甘苦下太白玲<a 
name="0157c14" id="0157c14"></a>瓏之巖撾鷗灘獨桑之鼓一語投機繩予繼祖盡謂<a 
name="0157c15" id="0157c15"></a>英年可畏如日初暉佇看大用現前活擒兕虎胡造<a 
name="0157c16" id="0157c16"></a>物之忌盈迺瞬息而千古驪珠晦彩兮赤水無光鐵<a 
name="0157c17" id="0157c17"></a>印拋空兮篆文失譜<span class="corr" title='[巳&gt;已]'>已</span>矣乎昔亦聞尼父之悼喪予<a 
name="0157c18" id="0157c18"></a>痛矣哉今且假招魅而歌些楚于以罄生死未忘之<a 
name="0157c19" id="0157c19"></a>交情于以悵醇醨朴散之莫補。</p><a 
name="0157c20" id="0157c20"></a><p style="margin-left: 3em"><span class="headname">祭二姊文</span></p><a 
name="0157c21" id="0157c21"></a><p style="text-indent: 0em; margin-left: 0em"><span class="linehead"></span>汝於予女兄也少而吁喁長焉笄適予時稚弱不諳<a 
name="0157c22" id="0157c22"></a>生離之苦及父母俱亡汝亦奄然死別矣蒼天蒼天<a 
name="0157c23" id="0157c23"></a>夫何使我至此極也汝有夫不得其主汝無兒誰與<a 
name="0157c24" id="0157c24"></a>為祀風朝雨夜月落烏啼慘慘凄凄遊魂奚託撫膺<a 
name="0157c25" id="0157c25"></a>痛慟淚灑千行山海路遙荊榛莫問此予今日所為<a 
name="0157c26" id="0157c26"></a>酌奠而望汝之來也嗟乎修短弗齊同歸於盡死其<a 
name="0157c27" id="0157c27"></a>可免耶惟冀了生達死捨妄還真悟身世之漚花駕<a 
name="0157c28" id="0157c28"></a>慈航於彼岸是則予殷殷而寄情於梵唄者汝知之<a 
name="0157c29" id="0157c29"></a>乎知哉。</p><a 
name="0157c30" id="0157c30"></a><p style="margin-left: 3em"><span class="headname">祭獨露馮道人文</span></p><a 
name="0158a01" id="0158a01"></a><p style="text-indent: 0em; margin-left: 0em"><span class="linehead"></span>公生閥閱之家而配武原劉君為耦劉君早喪公貞<a 
name="0158a02" id="0158a02"></a>淨自持履不踰閫此公婦德之足稽也公茹素戒殺<a 
name="0158a03" id="0158a03"></a>屏去環鈿又能佩服中峰大慧之言而磋磨匪懈此<a 
name="0158a04" id="0158a04"></a>公夙根之有據也乙酉國變家私遭劫蕩空公苦守<a 
name="0158a05" id="0158a05"></a>荒塋參究彌篤此公患難之不渝也予住鷗灘公入<a 
name="0158a06" id="0158a06"></a>眾乞授菩薩儀範一機默契祖印荷擔予為公字獨<a 
name="0158a07" id="0158a07"></a>露而名超凌此公淵源之所自出也未幾公長往矣<a 
name="0158a08" id="0158a08"></a>予不復見公矣公其現女身與七賢女共處耶抑捨<a 
name="0158a09" id="0158a09"></a>是身而更現他身於諸法界作佛事耶予懷無盡予<a 
name="0158a10" id="0158a10"></a>思無窮果摘園內香燃鼎中公其有靈來享兮于以<a 
name="0158a11" id="0158a11"></a>見方外道情善終而且善始公其有靈不享兮亦以<a 
name="0158a12" id="0158a12"></a>見方外遺意全始而且全終。</p><a 
name="0158a13" id="0158a13"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(會稽弟子明璵捐資助刻<br><a 
name="0158a14" id="0158a14"></a>　祈智慧聰達壽命延長者)</span></p></div></div><a 
name="0158a15" id="0158a15"></a><a 
name="0158a16" id="0158a16"></a><p><span class="juanname">百癡禪師語錄卷第二十九終</span></p>
<hr>【經文資訊】嘉興藏第 28 冊 No. B202 百癡禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6736.html?index=J28nB202" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB202_029 by HTTrack Website Copier/3.x [XR&CO'2014], Tue, 07 Jun 2016 07:11:16 GMT -->
</html>
