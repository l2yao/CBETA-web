<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J38nB415_006 by HTTrack Website Copier/3.x [XR&CO'2014], Tue, 07 Jun 2016 07:14:28 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=492954973&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ38nB415&amp;utmp=%2Fmobile%2Findex.php%3Findex%3DJ38nB415_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4d7d.html?index=J38nB415_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第38冊<br/>No.B415 大悲妙雲禪師語錄 (6卷)<br/>【清 真雄說　機德等編（依駒本印）】<br/>第 6 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J38">
<div class="root" id="B415" sutra_name="大悲妙雲禪師語錄" sutra_juan="[卷6]">　
<a 
name="0471a01" id="0471a01"></a><p><span class="juanname">玅雲雄禪師語錄卷六</span></p><a 
name="0471a02" id="0471a02"></a><a 
name="0471a03" id="0471a03"></a><p style="margin-left: 2em"><span class="headname">詩偈</span></p><a 
name="0471a04" id="0471a04"></a><p style="margin-left: 3em"><span class="headname">臨清懷古</span></p><a 
name="0471a05" id="0471a05"></a><p><span class="lg">行行過市上車馬如雲屯荒寺少徒侶取土塞其門<a 
name="0471a06" id="0471a06"></a>曷為金銀界而無一衲存或者道風降世尊今不尊<a 
name="0471a07" id="0471a07"></a>後從間道入有僧來西村把臂問興替日色將黃昏<a 
name="0471a08" id="0471a08"></a>慇懃談往事危坐傷心魂</span></p><a 
name="0471a09" id="0471a09"></a><p style="margin-left: 3em"><span class="headname">大悲寺看月</span></p><a 
name="0471a10" id="0471a10"></a><p><span class="lg">君不見明月圓於白玉盤阿誰移上白雲端莫笑此<a 
name="0471a11" id="0471a11"></a>時盡高臥安知不有閒人看眾方熟睡我獨醒床外<a 
name="0471a12" id="0471a12"></a>月華澹秋影披衣起坐小窗前一葉梧桐落金井梧<a 
name="0471a13" id="0471a13"></a>桐葉落秋轉高月中何處鳴檀槽乘興悠然上東閣<a 
name="0471a14" id="0471a14"></a>不作新詩何所作</span></p><a 
name="0471a15" id="0471a15"></a><p style="margin-left: 3em"><span class="headname">渡錢塘</span></p><a 
name="0471a16" id="0471a16"></a><p><span class="lg">競說射潮處蒼茫毒霧生帆低驚鳥去雲急逐人行<a 
name="0471a17" id="0471a17"></a>不見金山寺翻疑鐵甕城南屏猶在望迢遞晚鐘聲</span></p><a 
name="0471a18" id="0471a18"></a><p style="margin-left: 3em"><span class="headname">泛若耶溪</span></p><a 
name="0471a19" id="0471a19"></a><p><span class="lg">野水連沙磧秋雲接遠峰樹深聞牧笛竹好秀僧龕<a 
name="0471a20" id="0471a20"></a>便可尋花入何妨握麈談篙師能解意偏喜泊溪南</span></p><a 
name="0471a21" id="0471a21"></a><p style="margin-left: 3em"><span class="headname">留溟高禪師夜話</span></p><a 
name="0471a22" id="0471a22"></a><p><span class="lg">薄暮荒城外留雲護碧蘿冰花檐上結霜月坐中過<a 
name="0471a23" id="0471a23"></a>窗漏寒纔補爐溫凍<span class="corr" title='[巳&gt;已]'>已</span>和澹然林下士不厭往還多</span></p><a 
name="0471a24" id="0471a24"></a><p style="margin-left: 3em"><span class="headname">聖感晤霽崙禪師</span></p><a 
name="0471a25" id="0471a25"></a><p><span class="lg">太白源流遠燕山法雨深萍蹤欣偶聚蘭譜定知音<a 
name="0471a26" id="0471a26"></a>既下永嘉榻同聽聖感琴古今稱著述燈史印禪心</span></p><a 
name="0471a27" id="0471a27"></a><p style="margin-left: 3em"><span class="headname">送友</span></p><a 
name="0471a28" id="0471a28"></a><p><span class="lg">家住吳山越水邊花宮何處坐談禪帆檣北去雲千<a 
name="0471a29" id="0471a29"></a>里瓢笠南來月一船此日廣陵誰化鶴新秋茂苑獨<a 
name="0471a30" id="0471a30"></a>聞蟬故交未肯臨岐別慰我空歌折柳篇</span></p><a 
name="0471b01" id="0471b01"></a><p style="margin-left: 3em"><span class="headname">孤山懷古</span></p><a 
name="0471b02" id="0471b02"></a><p><span class="lg">落落人間林處士孤山亭榭聖湖旁荒祠寂寞衣冠<a 
name="0471b03" id="0471b03"></a>古殘碣支離蔓草藏放鶴想應乘鶴去種花疑為看<a 
name="0471b04" id="0471b04"></a>花忙舊時幽韻誰堪續憑弔臨風倚石床</span></p><a 
name="0471b05" id="0471b05"></a><p style="margin-left: 3em"><span class="headname">訪盛鶴江</span></p><a 
name="0471b06" id="0471b06"></a><p><span class="lg">花下鋤雲久息肩東林無酒慣逃禪半墻日上門猶<a 
name="0471b07" id="0471b07"></a>掩五字詩成句可傳種菊著書聊遣興牽蘿補屋且<a 
name="0471b08" id="0471b08"></a>從權客來踏破蒼苔色為約同尋山水緣</span></p><a 
name="0471b09" id="0471b09"></a><p style="margin-left: 3em"><span class="headname">贈融涵耆宿</span></p><a 
name="0471b10" id="0471b10"></a><p><span class="lg">莫訝頻來涉翠微坐看山色便忘歸一庭淨掃磚成<a 
name="0471b11" id="0471b11"></a>鏡三徑幽居石作扉客裏何人堪把臂林間野老獨<a 
name="0471b12" id="0471b12"></a>投機匡床坐久茶煙細雲墮松窗也不飛</span></p><a 
name="0471b13" id="0471b13"></a><p style="margin-left: 3em"><span class="headname">金明寺和古燈法兄韻</span></p><a 
name="0471b14" id="0471b14"></a><p><span class="lg">陶朱故里偶登臨水榭閒憑望紺林千古綺羅終寂<a 
name="0471b15" id="0471b15"></a>寞一天風月自招尋秋花滿渚飛香雨春草沿階弄<a 
name="0471b16" id="0471b16"></a>碧陰此際機緣無限好共看魚鳥自升沉</span></p><a 
name="0471b17" id="0471b17"></a><p style="margin-left: 3em"><span class="headname">過靜海武安宮晤諸友話舊</span></p><a 
name="0471b18" id="0471b18"></a><p><span class="lg">髫年寓此即家鄉一別雲山四十霜三過草堂秋月<a 
name="0471b19" id="0471b19"></a>靜半帆風雨客星忙鳳城紫氣千門砌瀛海青雷百<a 
name="0471b20" id="0471b20"></a>世長竹馬蕭然都不問相逢惟道兩眉蒼</span></p><a 
name="0471b21" id="0471b21"></a><p style="margin-left: 3em"><span class="headname">喜東巖法兄繼席金明</span></p><a 
name="0471b22" id="0471b22"></a><p><span class="lg">撥轉西江第一峰法幢新展浙西東燈分鴛水傳今<a 
name="0471b23" id="0471b23"></a>古道接華巔統象龍愧我綸竿虛釣月喜兄禪板啟<a 
name="0471b24" id="0471b24"></a>宗風今聞大樹能多蔭拄地參天不借功</span></p><a 
name="0471b25" id="0471b25"></a><p style="margin-left: 3em"><span class="headname">野泊</span></p><a 
name="0471b26" id="0471b26"></a><p><span class="lg">僧寺圍孤嶼漁人自一村晚煙還未合新月挂黃昏</span></p><a 
name="0471b27" id="0471b27"></a><p style="margin-left: 3em"><span class="headname">題畫</span></p><a 
name="0471b28" id="0471b28"></a><p><span class="lg">木落空山菊正花斜陽一半染紅霞陶君此處甘肥<a 
name="0471b29" id="0471b29"></a>遯竹樹叢中蔀屋斜</span></p><a 
name="0471b30" id="0471b30"></a><p style="margin-left: 3em"><span class="headname">文可索詩有答</span></p><a 
name="0471c01" id="0471c01"></a><p><span class="lg">龍淵惟有勸修持大廈全憑一木支好句昔人渾占<a 
name="0471c02" id="0471c02"></a>盡老僧何暇更題詩</span></p><a 
name="0471c03" id="0471c03"></a><p style="margin-left: 3em"><span class="headname">景德早起</span></p><a 
name="0471c04" id="0471c04"></a><p><span class="lg">夜雨空階滴滴聞推窗忽見絳河分剛憑一夜東風<a 
name="0471c05" id="0471c05"></a>力埽盡天南萬里雲</span></p><a 
name="0471c06" id="0471c06"></a><p style="margin-left: 3em"><span class="headname">和宋天封佛慈禪師蜜蜂頌</span></p><a 
name="0471c07" id="0471c07"></a><p style="text-indent: 0em; margin-left: 1em"><span class="linehead"></span>金明介老人移梅得斷碑碑載佛慈禪師蜜蜂頌<a 
name="0471c08" id="0471c08"></a>五首一時諸方異而競和余亦從而和之。</p><a 
name="0471c09" id="0471c09"></a><p><span class="lg">百花叢裏戰香時得意逍遙簇擁歸共聚雲堂韜略<a 
name="0471c10" id="0471c10"></a>定潑天門戶任高飛</span></p><a 
name="0471c11" id="0471c11"></a><p><span class="lg">晴明雨落盡生涯大地山河作一衙識得針鋒全活<a 
name="0471c12" id="0471c12"></a>計超然到處便為家</span></p><a 
name="0471c13" id="0471c13"></a><p><span class="lg">揚威鼓翅令行時大用縱橫總不離滿徑芳花恣笑<a 
name="0471c14" id="0471c14"></a>傲香風撩亂亦心脾</span></p><a 
name="0471c15" id="0471c15"></a><p><span class="lg">春來秋去總風光鼓腹謳歌不勝忙吸露豈辭跬步<a 
name="0471c16" id="0471c16"></a>遠家私貧富一身當</span></p><a 
name="0471c17" id="0471c17"></a><p><span class="lg">雅韻時操玅有桐從緣薦得一圓通假能別展全機<a 
name="0471c18" id="0471c18"></a>句惹著些兒透頂紅</span></p><a 
name="0471c19" id="0471c19"></a><p style="margin-left: 3em"><span class="headname">題金明一擊軒用李<span class="note">(正長)</span>民壁間韻</span></p><a 
name="0471c20" id="0471c20"></a><p><span class="lg">一擊心空不假持風前獨露更何知撩天箇箇誰酬<a 
name="0471c21" id="0471c21"></a>價引得清風八面吹</span></p><a 
name="0471c22" id="0471c22"></a><p><span class="lg">信手拈來打著竿一聲迸裂骨毛寒抬眸頓覺虛空<a 
name="0471c23" id="0471c23"></a>落大地山河另眼觀</span></p><a 
name="0471c24" id="0471c24"></a><p><span class="lg">擊著筠篁自有音香嚴忽地眼中聞渾身踴出無蹤<a 
name="0471c25" id="0471c25"></a>跡昔日南陽獨羨君</span></p><a 
name="0471c26" id="0471c26"></a><p><span class="lg">數竿斜曲倚軒時節操虛靈聳翠微不是有心能作<a 
name="0471c27" id="0471c27"></a>響那堪就裏接來機</span></p><a 
name="0471c28" id="0471c28"></a><p style="margin-left: 3em"><span class="headname">祝金明本師介老人六秩</span></p><a 
name="0471c29" id="0471c29"></a><p><span class="lg">蠡湖湛湛水生香一派淵源流出長爭似曹溪佈澤<a 
name="0471c30" id="0471c30"></a>遠洄瀾不禁祝無疆</span></p><a 
name="0472a01" id="0472a01"></a><p style="margin-left: 3em"><span class="headname">和牧公法兄盆蕙韻</span></p><a 
name="0472a02" id="0472a02"></a><p><span class="lg">一種天然別樣身靈根端不借陽春幽香自與眾香<a 
name="0472a03" id="0472a03"></a>異玉潔芳姿格外真</span></p><a 
name="0472a04" id="0472a04"></a><p><span class="lg">瓊葩密蕊幾多年忽地奇香吐玉蓮更有一般清意<a 
name="0472a05" id="0472a05"></a>味不由風雨占春先</span></p><a 
name="0472a06" id="0472a06"></a><p><span class="lg">香風馥馥靄禾城萬彙崢嶸仰素馨玉萼冰肌難比<a 
name="0472a07" id="0472a07"></a>并不同群卉待春生</span></p><a 
name="0472a08" id="0472a08"></a><p style="margin-left: 3em"><span class="headname">壽安化世高法兄六袟</span></p><a 
name="0472a09" id="0472a09"></a><p><span class="lg">法幢高踞帝王都肘後斜懸奪命符鷲嶺燈分蠡水<a 
name="0472a10" id="0472a10"></a>月車溪浪湧濟河圖橫拈麈尾翻雲雨倒握金鎞截<a 
name="0472a11" id="0472a11"></a>智愚耳順揆辰當此日臨風千里挹真模</span></p><a 
name="0472a12" id="0472a12"></a><p style="margin-left: 3em"><span class="headname">金明千佛閣上新梯和本師韻</span></p><a 
name="0472a13" id="0472a13"></a><p><span class="lg">寶閣崚嶒煙雨低百城環遶步雲梯征帆遠近迷鴛<a 
name="0472a14" id="0472a14"></a>渚楊柳晴荷漾鶴隄花塢遙開桑柘舞鐵舟斜傍竹<a 
name="0472a15" id="0472a15"></a>松西憑虛浩氣衝牛斗蠡水光浮海月齊</span></p><a 
name="0472a16" id="0472a16"></a><p style="margin-left: 3em"><span class="headname">喜東巖法兄繼主金明</span></p><a 
name="0472a17" id="0472a17"></a><p><span class="lg">錫卓洪都第一峰法幢又豎在禾中蠡湖克振嘉聲<a 
name="0472a18" id="0472a18"></a>遠攜里欽聞正脈通愧我同師荒魯地喜君格調繼<a 
name="0472a19" id="0472a19"></a>天封千妖百怪藏蹤跡挂劍眉間不借功</span></p><a 
name="0472a20" id="0472a20"></a><p style="margin-left: 3em"><span class="headname">贈先福別傳法兄</span></p><a 
name="0472a21" id="0472a21"></a><p><span class="lg">湖頭分袂各翛然山左誅茅<span class="corr" title='[巳&gt;已]'>已</span>有年每聽獅音喧宇<a 
name="0472a22" id="0472a22"></a>宙嘗看法語外蹄筌<span class="corr" title='[羡&gt;羨]'>羨</span>君獨亞摩醯眼使我深思濟<a 
name="0472a23" id="0472a23"></a>北拳出入一門千里悵而今又得話重圓</span></p><a 
name="0472a24" id="0472a24"></a><p style="margin-left: 3em"><span class="headname">寄祝麻城永慶全豁法兄六秩<span class="note">(一字波宗)</span></span></p><a 
name="0472a25" id="0472a25"></a><p><span class="lg">雜華壽量正難思蓬射欣逢耳順時麈尾拂開日月<a 
name="0472a26" id="0472a26"></a>永烏藤卓出島洲奇榴花熠燿傳心印艾虎紛紛祝<a 
name="0472a27" id="0472a27"></a>嘏祺愧乏一芹為慶意遙脩短句當擎芝</span></p><a 
name="0472a28" id="0472a28"></a><p style="margin-left: 3em"><span class="headname">寄祝友可鐵容法兄七袟<span class="note">(著禪燈備考行世)</span></span></p><a 
name="0472a29" id="0472a29"></a><p><span class="lg">滹沱水闊友山長龍象森森慕遠方備考橋源法有<a 
name="0472a30" id="0472a30"></a>溢大宗正脈道無疆天回紫氣旋籌屋鶴駕雲衢度<a 
name="0472b01" id="0472b01"></a>旻蒼遙祝椿靈同寶掌料將短句寄幽篁</span></p><a 
name="0472b02" id="0472b02"></a><p style="margin-left: 3em"><span class="headname">送逾祖法兄住北京開化</span></p><a 
name="0472b03" id="0472b03"></a><p><span class="lg">一本同源出蠡湖肘間各自挂靈符君遊帝里施甘<a 
name="0472b04" id="0472b04"></a>澤我入齊邦養瘦臞欽聽獅絃操別調喜聞雪曲詠<a 
name="0472b05" id="0472b05"></a>新梧相逢促膝衷心盡得意金門道不孤</span></p><a 
name="0472b06" id="0472b06"></a><p style="margin-left: 3em"><span class="headname">贈道安禪師住大寧</span></p><a 
name="0472b07" id="0472b07"></a><p><span class="lg">法幢重整擴弘謨振起滹沱立要樞祖令高提昭上<a 
name="0472b08" id="0472b08"></a>國真燈再燄耀寰區江南久唱無生曲山左今懸太<a 
name="0472b09" id="0472b09"></a>白符佇見象龍排兩掖家聲聿聿動天湖</span></p><a 
name="0472b10" id="0472b10"></a><p style="margin-left: 3em"><span class="headname">閱石源法姪滴乳集</span></p><a 
name="0472b11" id="0472b11"></a><p><span class="lg">堪嗟著輯各偏枯舉世何人是董狐滴乳迸分八斛<a 
name="0472b12" id="0472b12"></a>乳顆珠照徹萬乘珠廓開正眼清宗譜祖述真規顯<a 
name="0472b13" id="0472b13"></a>道模濟北家聲千古振石橋源遠佈皇圖</span></p><a 
name="0472b14" id="0472b14"></a><p style="margin-left: 3em"><span class="headname">寄贈晦岳法姪住金明</span></p><a 
name="0472b15" id="0472b15"></a><p><span class="lg">沿流底事貴高功端的橋源道更隆少室真規藏蠡<a 
name="0472b16" id="0472b16"></a>水玄關鎖子挂天封欣聞獅窟宗綱振可<span class="corr" title='[羡&gt;羨]'>羨</span>車溪正<a 
name="0472b17" id="0472b17"></a>脈通珍重爐錘全照用橫拈倒卓任西東</span></p><a 
name="0472b18" id="0472b18"></a><p style="margin-left: 3em"><span class="headname">贈諾巖法姪住三塔</span></p><a 
name="0472b19" id="0472b19"></a><p><span class="lg">道脈流長這著先青蓮寶印在高賢符懸肘後全賓<a 
name="0472b20" id="0472b20"></a>主錫卓吳西動魯燕橋上一燈明景德滹沱三要闡<a 
name="0472b21" id="0472b21"></a>龍淵應思正法臨秋運克繼家聲任仔肩</span></p><a 
name="0472b22" id="0472b22"></a><p style="margin-left: 3em"><span class="headname">贈五葉圓音法姪繼席大悲</span></p><a 
name="0472b23" id="0472b23"></a><p><span class="lg">力挽頹風展化機時欽高德後賢依恢懸法印擴弘<a 
name="0472b24" id="0472b24"></a>範玅闡雷音接泊希繼起家聲隆海宇橫抽寶劍截<a 
name="0472b25" id="0472b25"></a>魔威喜公獨揭車溪令喚醒愚頑就路歸</span></p><a 
name="0472b26" id="0472b26"></a><p style="margin-left: 3em"><span class="headname">輓普度太虛律主</span></p><a 
name="0472b27" id="0472b27"></a><p><span class="lg">南山律脈道宣傳躅接惟君展法筵廣演毘尼天雨<a 
name="0472b28" id="0472b28"></a>散恢弘衣法戒珠圓恒遵七佛真儀式克闡波離密<a 
name="0472b29" id="0472b29"></a>行堅何事一朝歸淨域令人懷想到龕前</span></p><a 
name="0472b30" id="0472b30"></a><p style="margin-left: 3em"><span class="headname">寄贈佛定禪師住白雲</span></p><a 
name="0472c01" id="0472c01"></a><p><span class="lg">高提法鑑倚天涯派列曹源一滴賒汴國道弘石傘<a 
name="0472c02" id="0472c02"></a>脈清淵缽湧弁峰霞烹龍辣手新爐韝奪食雄才舊<a 
name="0472c03" id="0472c03"></a>爪牙大振嘉聲誰得似遠聞法化絕周遮</span></p><a 
name="0472c04" id="0472c04"></a><p style="margin-left: 3em"><span class="headname">壽量空法主七秩</span></p><a 
name="0472c05" id="0472c05"></a><p><span class="lg">塵塵掃卻絕炎涼定水澄清豈泛常半世玄談融理<a 
name="0472c06" id="0472c06"></a>事一生講演即心王天垂餘慶稀齡健地湧寒灰臘<a 
name="0472c07" id="0472c07"></a>更香虀飲安閒消歲月風翻荷葉暑情忘</span></p><a 
name="0472c08" id="0472c08"></a><p style="margin-left: 3em"><span class="headname">輓圓通徹微禪師</span></p><a 
name="0472c09" id="0472c09"></a><p><span class="lg">狂瀾欲抵撤津梁此日清溪失寶航住世正堪匡法<a 
name="0472c10" id="0472c10"></a>社茂年何速步蓮邦朔風凜冽寒侵骨片月朦朧光<a 
name="0472c11" id="0472c11"></a>遞芒惟見獅林悲頌切滿庭松柏意徬徨</span></p><a 
name="0472c12" id="0472c12"></a><p style="margin-left: 3em"><span class="headname">閱空諸羅大士華嚴鈔纂及合論口占</span></p><a 
name="0472c13" id="0472c13"></a><p><span class="lg">道眼精明思力優潛心義海邁時流清涼著述百城<a 
name="0472c14" id="0472c14"></a>現長者操觚幾箇酬品品全提擊節旨言言見諦廓<a 
name="0472c15" id="0472c15"></a>宗猷<span class="corr" title='[羡&gt;羨]'>羨</span>君璧合驚人句理事圓融頓漸周</span></p><a 
name="0472c16" id="0472c16"></a><p style="margin-left: 3em"><span class="headname">酬別駕項牧公大士過訪</span></p><a 
name="0472c17" id="0472c17"></a><p><span class="lg">曩遊燕國辱荒籮又隔禾城五載多慧智雙清比蘇<a 
name="0472c18" id="0472c18"></a>子釋儒一貫<span class="corr" title='[羡&gt;羨]'>羨</span>維摩金湯法苑千秋重玉鎮山門萬<a 
name="0472c19" id="0472c19"></a>古歌曾是平分蠡水月今朝共話謾云過</span></p><a 
name="0472c20" id="0472c20"></a><p style="margin-left: 3em"><span class="headname">贈調實陸居士</span></p><a 
name="0472c21" id="0472c21"></a><p><span class="lg">洙泗深探出杏林懸壺中有活人心拈來信手無非<a 
name="0472c22" id="0472c22"></a>藥放去隨機總是金獅窟曾經遭返躑蠡湖幾度躍<a 
name="0472c23" id="0472c23"></a>波心滿懷浩氣凌天漢龐老真規<span class="corr" title='[巳&gt;已]'>已</span>見今</span></p><a 
name="0472c24" id="0472c24"></a><p style="margin-left: 3em"><span class="headname">寄懷峽石道耕田居士</span></p><a 
name="0472c25" id="0472c25"></a><p><span class="lg">西浙山頭老作家吟風弄月興偏賒拈來盡是回生<a 
name="0472c26" id="0472c26"></a>訣指點無非活死蛇憶昔湖天翻海月從今峽石吐<a 
name="0472c27" id="0472c27"></a>瓊葩慚余東魯無堪贈半疊空緘附遠車</span></p><a 
name="0472c28" id="0472c28"></a><p style="margin-left: 3em"><span class="headname">輓廣文子先羅法兄</span></p><a 
name="0472c29" id="0472c29"></a><p><span class="lg">壎音絕響痛何傷舉手容儀在畫堂苦我看雲眠白<a 
name="0472c30" id="0472c30"></a>晝思君清夢落晨光書摟玅典千秋熾德合乾坤萬<a 
name="0473a01" id="0473a01"></a>古長悲願莫忘弘至道尚期重振我宗綱</span></p><a 
name="0473a02" id="0473a02"></a><p style="margin-left: 3em"><span class="headname">贈中書林文伯護法</span></p><a 
name="0473a03" id="0473a03"></a><p><span class="lg">道洽維摩不二門喜君扶我破沙盆庭饒柏子馨幽<a 
name="0473a04" id="0473a04"></a>遠廚饌貧民德澤存幾度廬陵酬米價一朝當地得<a 
name="0473a05" id="0473a05"></a>根源滿盛香飯芳流後清白傳家世絕倫</span></p><a 
name="0473a06" id="0473a06"></a><p style="margin-left: 3em"><span class="headname">范蠡湖</span></p><a 
name="0473a07" id="0473a07"></a><p><span class="lg">蠡水藏天海月輝憑虛極目遠山微煙凝畫閣沖霄<a 
name="0473a08" id="0473a08"></a>漢柳拽晴霞掛曉暉院外鐘聲開秘戶湖心碧漲湧<a 
name="0473a09" id="0473a09"></a>禪扉螺螄五色光含玉埤堄斜飛射紫薇</span></p><a 
name="0473a10" id="0473a10"></a><p style="margin-left: 3em"><span class="headname">贈姑蘇陳玉文大士</span></p><a 
name="0473a11" id="0473a11"></a><p><span class="lg">三度蓬扉為我開庭除清韻幾株梅滿懷經濟傳今<a 
name="0473a12" id="0473a12"></a>古一室安閒謝往來匿跡塵囂超世表渾家怡悅絕<a 
name="0473a13" id="0473a13"></a>追陪喜觀陋巷龐公老不盡光風透玉垓</span></p><a 
name="0473a14" id="0473a14"></a><p style="margin-left: 3em"><span class="headname">贈廬陵聶晉人居士</span></p><a 
name="0473a15" id="0473a15"></a><p><span class="lg">維摩不二出凡塵指月堂前桂蕊新彩筆珠聯成錦<a 
name="0473a16" id="0473a16"></a>繡紫爐香靄結星辰千林曙色盈華屋一盞心燈耀<a 
name="0473a17" id="0473a17"></a>比鄰季世莫如存古道金鋀須辨大公真</span></p><a 
name="0473a18" id="0473a18"></a><p style="margin-left: 3em"><span class="headname">輓墨雲兄</span></p><a 
name="0473a19" id="0473a19"></a><p><span class="lg">同出彭門山麓長半生行腳事堪傷昔年厭作秋殘<a 
name="0473a20" id="0473a20"></a>夢今日翻歸雲外鄉翰墨文成香露冷蒲龕坐斷道<a 
name="0473a21" id="0473a21"></a>情忘臨風淚灑忝惆悵惟見寒梅列座傍</span></p><a 
name="0473a22" id="0473a22"></a><p style="margin-left: 3em"><span class="headname">開基自適</span></p><a 
name="0473a23" id="0473a23"></a><p><span class="lg">斬棘誅茅象可遊揭開生面露宗猷钁殘卓地虛空<a 
name="0473a24" id="0473a24"></a>落斧&#x922F;修天補石頭志劣有心棲澗壑身貧無計伴<a 
name="0473a25" id="0473a25"></a>山丘祖翁田地都耕轉從此真風韻不休</span></p><a 
name="0473a26" id="0473a26"></a><p style="margin-left: 3em"><span class="headname">有感</span></p><a 
name="0473a27" id="0473a27"></a><p><span class="lg">松風水月發幽涼糞火深埋紫芋香半壁蔦蘿穿石<a 
name="0473a28" id="0473a28"></a>竇滿簷蛛網掛茅堂江湖燕雀渾無數宇宙蜉蝣空<a 
name="0473a29" id="0473a29"></a>自忙不識靈源超幻化堪憐瓦礫每爭光</span></p><a 
name="0473a30" id="0473a30"></a><p style="margin-left: 3em"><span class="headname">除夕自警</span></p><a 
name="0473b01" id="0473b01"></a><p><span class="lg">蕭寺幽清煙水傍一枝笻杖卓苔荒夜寒不說烹牛<a 
name="0473b02" id="0473b02"></a>話雪冷嘗思黍飯香幾度禪流難措足多緣世態重<a 
name="0473b03" id="0473b03"></a>溫涼翻思樹下先賢輩寒盡不知春晝長</span></p><a 
name="0473b04" id="0473b04"></a><p style="margin-left: 3em"><span class="headname">喜高萬仞居士至</span></p><a 
name="0473b05" id="0473b05"></a><p><span class="lg">垣倒牽雲正結籬喜迎嘉客到柴扉柳堤搖落霜威<a 
name="0473b06" id="0473b06"></a>重松嶺青陰夜月遲莫效隔江招手去直教覿面決<a 
name="0473b07" id="0473b07"></a>心疑龐公自是忘知解謾謂山僧放過伊</span></p><a 
name="0473b08" id="0473b08"></a><p style="margin-left: 3em"><span class="headname">欒應龍請主創護國院<span class="note">(古察院基重建佛寺)</span></span></p><a 
name="0473b09" id="0473b09"></a><p><span class="lg">千秋憲署易僧堂肇建風旛作寶坊瓦礫光生雲樹<a 
name="0473b10" id="0473b10"></a>靄榛茅砍盡兔狐藏天童獻供基先立長者插標剎<a 
name="0473b11" id="0473b11"></a><span class="corr" title='[巳&gt;已]'>已</span>彰願藉調羹真玅手從今呵護有金湯</span></p><a 
name="0473b12" id="0473b12"></a><p style="margin-left: 3em"><span class="headname">詠天寧古槐</span></p><a 
name="0473b13" id="0473b13"></a><p><span class="lg">多年老幹勢如龍絕後再甦葉更豐殿閣青標時響<a 
name="0473b14" id="0473b14"></a>瑟雲衢影映日充融兩朝傑士留<span class="corr" title='[隹&gt;佳]'>佳</span>詠千古英名紀<a 
name="0473b15" id="0473b15"></a>大功天運雖然無定理緬思造化實難窮</span></p><a 
name="0473b16" id="0473b16"></a><p style="margin-left: 3em"><span class="headname">清涼雙檜</span></p><a 
name="0473b17" id="0473b17"></a><p><span class="lg">風吹日炙枉稽年節操根深翠逼天雙幹粼粼來野<a 
name="0473b18" id="0473b18"></a>鶴千枝簇簇靄朝煙含雲吐碧清涼古篩月垂陰城<a 
name="0473b19" id="0473b19"></a>堞前歷盡冰霜饒梵韻挺挺拱立勢彌堅</span></p><a 
name="0473b20" id="0473b20"></a><p style="margin-left: 3em"><span class="headname">即事</span></p><a 
name="0473b21" id="0473b21"></a><p><span class="lg">僻壤古祗桓筠松韻外寒殿高新月朗夜靜碧天寬<a 
name="0473b22" id="0473b22"></a>香篆來繩榻霜清薄玉欄無雲籠蓽戶採蕨玩林端</span></p><a 
name="0473b23" id="0473b23"></a><p style="margin-left: 3em"><span class="headname">酬霖蒼冀孝廉</span></p><a 
name="0473b24" id="0473b24"></a><p><span class="lg">梵宇開幽徑長松夾岸分汲泉和月煮剪桂帶香焚<a 
name="0473b25" id="0473b25"></a>作賦宜新調敲詩佈遠聞知音誰得似靜對有餘芬</span></p><a 
name="0473b26" id="0473b26"></a><p style="margin-left: 3em"><span class="headname">弔祥風尼菴主</span></p><a 
name="0473b27" id="0473b27"></a><p><span class="lg">道契無迷悟心空達本知死時能計日脫去定先期<a 
name="0473b28" id="0473b28"></a>囊缽無餘物瑤階有紫芝撒然別眾士誰<span class="corr" title='[羡&gt;羨]'>羨</span>末山尼</span></p><a 
name="0473b29" id="0473b29"></a><p style="margin-left: 3em"><span class="headname">壽紫雲旭雲和尚</span></p><a 
name="0473b30" id="0473b30"></a><p><span class="lg">丹鶴唳松岡薰風拂石涼瑤章歌德化玉韻發幽香<a 
name="0473c01" id="0473c01"></a>南斗開籌屋北辰拱翠長靈椿千載秀嘉氣靄雲堂</span></p><a 
name="0473c02" id="0473c02"></a><p style="margin-left: 3em"><span class="headname">贈塘棲慧彰文玉法姪</span></p><a 
name="0473c03" id="0473c03"></a><p><span class="lg">克紹真師旨燈傳華頂峰塘棲開慧日杖底布宗風<a 
name="0473c04" id="0473c04"></a>道價騰吳越德音播楚酆庭園蘭桂茂蔥翠影叢叢</span></p><a 
name="0473c05" id="0473c05"></a><p style="margin-left: 3em"><span class="headname">贈姑蘇徐用王居士</span></p><a 
name="0473c06" id="0473c06"></a><p><span class="lg">大道無緇素垂慈各現身青蓮出燄宅皎月露家珍<a 
name="0473c07" id="0473c07"></a>傾蓋識荊晚剪蔬罄夙因釋儒同一貫何用別疏親</span></p><a 
name="0473c08" id="0473c08"></a><p style="margin-left: 3em"><span class="headname">贈閩海素菴余堪輿</span></p><a 
name="0473c09" id="0473c09"></a><p><span class="lg">負笈來齊魯英風眾壑生坐庭觀白晝敲凍爍寒鐺<a 
name="0473c10" id="0473c10"></a>百饌君嘗遍一芹我獨呈放懷談往事經濟莫誰評</span></p><a 
name="0473c11" id="0473c11"></a><p style="margin-left: 3em"><span class="headname">天中閣遣懷</span></p><a 
name="0473c12" id="0473c12"></a><p><span class="lg">陋巷足身安機忘鷗鷺環室幽江月靜窗啟樹雲繁<a 
name="0473c13" id="0473c13"></a>富有半肩衲貧無一隴山此時誰似我天外出頭看</span></p><a 
name="0473c14" id="0473c14"></a><p style="margin-left: 3em"><span class="headname">悼芝山林封翁</span></p><a 
name="0473c15" id="0473c15"></a><p><span class="lg">德風時共仰燄宅悟真機早竟安心法晚參淨界儀<a 
name="0473c16" id="0473c16"></a>飯僧盡半世事佛定全規堂上恩旌麗滿庭放紫芝</span></p><a 
name="0473c17" id="0473c17"></a><p style="margin-left: 3em"><span class="headname">送舜日法姪北上</span></p><a 
name="0473c18" id="0473c18"></a><p><span class="lg">一棹來東魯又乘濟北風幽懷蠡水月故泛孟津艟<a 
name="0473c19" id="0473c19"></a>彩纜凌天末孤笻返塞鴻法幢高卓日開化在英雄</span></p><a 
name="0473c20" id="0473c20"></a><p style="margin-left: 3em"><span class="headname">長洲王匏山居士築別業</span></p><a 
name="0473c21" id="0473c21"></a><p><span class="lg">高築維摩室幽棲得自如門迎葑水月城僻土山廬<a 
name="0473c22" id="0473c22"></a>道價超時表德風來遠車柏庭含祖意相與話躊躇</span></p><a 
name="0473c23" id="0473c23"></a><p style="margin-left: 3em"><span class="headname">端午和本師和尚韻</span></p><a 
name="0473c24" id="0473c24"></a><p><span class="lg">幾株蒲艾慶端陽一道靈符絕覆藏百毒瘟<span class="gaiji">[病-丙+皇]<!--gaiji,,1[病-丙+皇],2&#x3FAE;,3--></span>悉殄<a 
name="0473c25" id="0473c25"></a>滅目前無法可商量</span></p><a 
name="0473c26" id="0473c26"></a><p style="margin-left: 3em"><span class="headname">大悲即事</span></p><a 
name="0473c27" id="0473c27"></a><p><span class="lg">破衲弊廬乍可居刀耕火種老殘臞钁頭大義人難<a 
name="0473c28" id="0473c28"></a>委臥月眠雲意自如</span></p><a 
name="0473c29" id="0473c29"></a><p style="margin-left: 3em"><span class="headname">托缽示眾</span></p><a 
name="0473c30" id="0473c30"></a><p><span class="lg">潦倒荒居傲歲寒每持空缽乞高檀誰知塵內無人<a 
name="0474a01" id="0474a01"></a>識獨把枯桐石上彈</span></p><a 
name="0474a02" id="0474a02"></a><p style="margin-left: 3em"><span class="headname">送展鵬童護法任滁州</span></p><a 
name="0474a03" id="0474a03"></a><p><span class="lg">撫字蒼黔政貴清鹽梅和鼎味如羹綸音定奏秋香<a 
name="0474a04" id="0474a04"></a>美稚叟偕聞喜共迎</span></p><a 
name="0474a05" id="0474a05"></a><p style="margin-left: 3em"><span class="headname">壽高雙泉鄉約七秩</span></p><a 
name="0474a06" id="0474a06"></a><p><span class="lg">心存古道德彌馨木鐸聲環有逕庭匡國文明敷大<a 
name="0474a07" id="0474a07"></a>化從心耆筭益遐齡</span></p><a 
name="0474a08" id="0474a08"></a><p style="margin-left: 3em"><span class="headname">示大悲六現濬孫</span></p><a 
name="0474a09" id="0474a09"></a><p><span class="lg">話頭疑到絕離微死盡偷心發上機勘汝個中通一<a 
name="0474a10" id="0474a10"></a>線方知著破總非衣</span></p><a 
name="0474a11" id="0474a11"></a><p style="margin-left: 3em"><span class="headname">示普韻梵行二法孫北上</span></p><a 
name="0474a12" id="0474a12"></a><p><span class="lg">憧憧象駕踞皇都幾個能懸肘後符珍重賢孫無自<a 
name="0474a13" id="0474a13"></a>棄長安道上展宗圖</span></p><a 
name="0474a14" id="0474a14"></a><p style="margin-left: 3em"><span class="headname">示穎謙津孫南參</span></p><a 
name="0474a15" id="0474a15"></a><p><span class="lg">煙水南天莫亂行別峰見得始驚人直須捻出虛空<a 
name="0474a16" id="0474a16"></a>骨方許歸家罷問津</span></p><a 
name="0474a17" id="0474a17"></a><p style="margin-left: 3em"><span class="headname">示石龕石鏡二曾孫遊燕</span></p><a 
name="0474a18" id="0474a18"></a><p><span class="lg">負笠擔囊度魯邦遠來齊地話偏長烏藤贈爾穿雲<a 
name="0474a19" id="0474a19"></a>出倒卓金臺豎法幢</span></p><a 
name="0474a20" id="0474a20"></a><p style="margin-left: 3em"><span class="headname">喜萬珠禪師至</span></p><a 
name="0474a21" id="0474a21"></a><p><span class="lg">當年傾蓋別同遊越水吳山<span class="corr" title='[巳&gt;已]'>已</span>十秋老我齊邦開篳<a 
name="0474a22" id="0474a22"></a>戶抬眸忽見故人顱</span></p><a 
name="0474a23" id="0474a23"></a><p style="margin-left: 3em"><span class="headname">募衲衣</span></p><a 
name="0474a24" id="0474a24"></a><p><span class="lg">法身無相本來不挂寸絲報體有形畢竟須加服飾<a 
name="0474a25" id="0474a25"></a>屢經寒暑催促衣裳零落千條特告知音道個相應<a 
name="0474a26" id="0474a26"></a>一句</span></p><a 
name="0474a27" id="0474a27"></a><p style="margin-left: 3em"><span class="headname">示潤宇律主南參請藏歸燕</span></p><a 
name="0474a28" id="0474a28"></a><p><span class="lg">叢林遍歷幾多年雨洗風磨道骨堅<span class="corr" title='[巳&gt;已]'>已</span>透法源親徹<a 
name="0474a29" id="0474a29"></a>底經歸禪海利幽燕</span></p><a 
name="0474a30" id="0474a30"></a><p style="margin-left: 3em"><span class="headname">示育菴穎慧二法孫遊徐魯</span></p><a 
name="0474b01" id="0474b01"></a><p><span class="lg">滿路風光發上機杖垂高展萬峰歸施陳秪貴源頭<a 
name="0474b02" id="0474b02"></a>活大闡車溪播四維</span></p><a 
name="0474b03" id="0474b03"></a><p style="margin-left: 3em"><span class="headname">示琢菴本璨二曾孫還齊晉</span></p><a 
name="0474b04" id="0474b04"></a><p><span class="lg">遍扣燕南是作家陽春白雪獨紛譁當鋒不讓臨機<a 
name="0474b05" id="0474b05"></a>句撥轉乾坤暢爪牙</span></p><a 
name="0474b06" id="0474b06"></a><a 
name="0474b07" id="0474b07"></a><a 
name="0474b08" id="0474b08"></a><a 
name="0474b09" id="0474b09"></a><a 
name="0474b10" id="0474b10"></a><a 
name="0474b11" id="0474b11"></a><a 
name="0474b12" id="0474b12"></a><a 
name="0474b13" id="0474b13"></a><a 
name="0474b14" id="0474b14"></a><a 
name="0474b15" id="0474b15"></a><a 
name="0474b16" id="0474b16"></a><a 
name="0474b17" id="0474b17"></a><a 
name="0474b18" id="0474b18"></a><a 
name="0474b19" id="0474b19"></a><a 
name="0474b20" id="0474b20"></a><a 
name="0474b21" id="0474b21"></a><p style="margin-left: 2em"><span class="headname">佛事</span></p><a 
name="0474b22" id="0474b22"></a><p style="text-indent: 0em; margin-left: 0em"><span class="linehead"></span>供斷橋倫祖真插香踏斷天台石橋路威聲隨處展<a 
name="0474b23" id="0474b23"></a>宗綱兒孫個個遭殃累千古令人恨轉長。</p><a 
name="0474b24" id="0474b24"></a><p style="text-indent: 0em; margin-left: 0em"><span class="linehead"></span>禮無趣空祖塔浮幢卓出蠡湖邊活祖師名墨跡鮮<a 
name="0474b25" id="0474b25"></a>模範猶存壁碣語車溪流遠布千川<span class="note">(有雪嶠六師題活祖師額<span title="未知的文字">▆</span><span title="未知的文字">▆</span>)</span>。</p><a 
name="0474b26" id="0474b26"></a><p style="text-indent: 0em; margin-left: 0em"><span class="linehead"></span>供鴛湖用師翁真冰心鐵骨挽頹風古道稜稜思莫<a 
name="0474b27" id="0474b27"></a>窮浙水閩山猶在望淵源流出孟津東。</p><a 
name="0474b28" id="0474b28"></a><p style="text-indent: 0em; margin-left: 0em"><span class="linehead"></span>供衡石鈞法伯真坐斷紫雲最上峰高提祖印早流<a 
name="0474b29" id="0474b29"></a>通雖然於世空無相大寂光生萬象中。</p><a 
name="0474b30" id="0474b30"></a><p style="text-indent: 0em; margin-left: 0em"><span class="linehead"></span>金明介老人訃至真前拈香坐斷蠡湖三十年綱宗<a 
name="0474c01" id="0474c01"></a>九鼎一絲懸何期此日法幢折百萬人天淚眼穿乃<a 
name="0474c02" id="0474c02"></a>豎拂子指真云巍巍堂堂煇煇煌煌有一道大光射<a 
name="0474c03" id="0474c03"></a>到大悲院裏一眾驚異山僧向道者是先師般涅槃<a 
name="0474c04" id="0474c04"></a>之相諸禪德於斯觀得不妨親見先師如或未委遂<a 
name="0474c05" id="0474c05"></a>插香奠云為你供養正恁麼時還有覿面相呈者麼<a 
name="0474c06" id="0474c06"></a>以拂安香几云一把柳絲收不得和煙搭在玉欄干<a 
name="0474c07" id="0474c07"></a>遂舉哀展拜。</p><a 
name="0474c08" id="0474c08"></a><p style="text-indent: 0em; margin-left: 0em"><span class="linehead"></span>到金明介先師真前拈香巴陵三轉語月白風清興<a 
name="0474c09" id="0474c09"></a>化一炷香騰今耀古揀點將來也是矢上加尖雖然<a 
name="0474c10" id="0474c10"></a>如是千里趨風放過不可遂呈香云大眾若道者個<a 
name="0474c11" id="0474c11"></a>是香塞卻鼻孔若道非香換卻眼睛畢竟如何即得<a 
name="0474c12" id="0474c12"></a>乃作<span class="gaiji">[○@、]<!--gaiji,,1[○@、],2,3--></span>云一堂風冷淡千古意分明。</p><a 
name="0474c13" id="0474c13"></a><p style="text-indent: 0em; margin-left: 0em"><span class="linehead"></span>大慈掃介老人塔炷香敬禮慈容大寂中切聆誨語<a 
name="0474c14" id="0474c14"></a>舊時同高風逸韻空今古燦燦黃金一國充。</p><a 
name="0474c15" id="0474c15"></a><p style="text-indent: 0em; margin-left: 0em"><span class="linehead"></span>永正掃一初法叔塔湖上曾同翫月時高提正令顯<a 
name="0474c16" id="0474c16"></a>多奇至今清韻光涵遠古道迢迢孰可追。</p><a 
name="0474c17" id="0474c17"></a><p style="text-indent: 0em; margin-left: 0em"><span class="linehead"></span>奠主峰法兄塔當年於此豎宗猷撥盡塵坌未可眸<a 
name="0474c18" id="0474c18"></a>正眼爍開千古面龍淵滾滾水長流<span class="note">(鼎革後寺宇<span title="未知的文字">▆</span>迴<span title="未知的文字">▆</span>乃中興也)</span>。</p><a 
name="0474c19" id="0474c19"></a><p style="text-indent: 0em; margin-left: 0em"><span class="linehead"></span>景德山鐸法兄真前燒香共蒂同師未識荊三千里<a 
name="0474c20" id="0474c20"></a>外賴知音鎔今鑄古回天手克振家聲有後英。</p><a 
name="0474c21" id="0474c21"></a><p style="text-indent: 0em; margin-left: 0em"><span class="linehead"></span>永正斷愚法兄塔前設供爐鎚活脫振諸方辣手施<a 
name="0474c22" id="0474c22"></a>為格外彰別有超群純孝蹟弘機密用莫能量。</p><a 
name="0474c23" id="0474c23"></a><p style="text-indent: 0em; margin-left: 0em"><span class="linehead"></span>大悲世高法兄龕前上供一句超今古風前絕往還<a 
name="0474c24" id="0474c24"></a>跋提河一曲血淚灑人間恭惟我法兄堂頭和尚三<a 
name="0474c25" id="0474c25"></a>十餘年握金輪正印生佛莫逃其樞鍵五座道場恢<a 
name="0474c26" id="0474c26"></a>濟北宗風衲子難攖其鋒銳大轉法輪於輦下如杲<a 
name="0474c27" id="0474c27"></a>日麗於中天高提寶劍於燕都若金毛吼於巨壑王<a 
name="0474c28" id="0474c28"></a>臣問道緇素皈依正宜號令乎人天何期抽身於此<a 
name="0474c29" id="0474c29"></a>地大眾還知我法兄真實受用處麼大機大用無人<a 
name="0474c30" id="0474c30"></a>敵一琖一爐表弟兄。</p><a 
name="0475a01" id="0475a01"></a><p style="text-indent: 0em; margin-left: 0em"><span class="linehead"></span>龍淵古燈法兄真前設奠拈香畢曹山酒到即不點<a 
name="0475a02" id="0475a02"></a>金牛飯點即不到愚弟今日舊款重拈也須知吾兄<a 
name="0475a03" id="0475a03"></a>飲茶不濕口嚼飯不動齒若謂藏身處沒蹤跡面貌<a 
name="0475a04" id="0475a04"></a>儼然沒蹤跡處莫藏身壎音滿耳茲者聊申葵藿特<a 
name="0475a05" id="0475a05"></a>表微誠且道吾兄還受也未喝一喝云定法不是法<a 
name="0475a06" id="0475a06"></a>聖感霽崙禪師塔前上供本來自性天真通身了無<a 
name="0475a07" id="0475a07"></a>影跡踏翻華藏世界者邊那邊不立恭惟聖感堂上<a 
name="0475a08" id="0475a08"></a>霽崙法姪大和尚聲和響順之時急流勇退入大寂<a 
name="0475a09" id="0475a09"></a>滅海闔國人追不再來啣花百鳥難尋覓大悲今日<a 
name="0475a10" id="0475a10"></a>無以表懷一盞茶一爐香聊申昔愛乃插香云不是<a 
name="0475a11" id="0475a11"></a>黃檀并紫柏寒香陣陣透西山。</p><a 
name="0475a12" id="0475a12"></a><p style="text-indent: 0em; margin-left: 0em"><span class="linehead"></span>紫雲旭雲禪師塔前設供恭惟和尚數主名剎兩住<a 
name="0475a13" id="0475a13"></a>紫雲提南山之正印恢洞上之綱宗如赫日麗天一<a 
name="0475a14" id="0475a14"></a>物無遺若皎月當空千江影映全超不借而轉功就<a 
name="0475a15" id="0475a15"></a>位不容擬議而衲子命絕不意新豐曲子唱罷南嶽<a 
name="0475a16" id="0475a16"></a>&#x922F;斧拋<span class="corr" title='[郤&gt;卻]'>卻</span>晚學無依後昆失怙只如大悲去年相約<a 
name="0475a17" id="0475a17"></a>事今日何以踐信乃爇香云一瓣黃檀一琖茶三千<a 
name="0475a18" id="0475a18"></a>里來酬舊面。</p><a 
name="0475a19" id="0475a19"></a><p style="text-indent: 0em; margin-left: 0em"><span class="linehead"></span>天龍致和中公法姪禪師真前奠茶明珠照耀三千<a 
name="0475a20" id="0475a20"></a>界至寶光澄海嶽寒不住塵寰空影跡令人惆悵幾<a 
name="0475a21" id="0475a21"></a>多般唯我中公和尚高升大悲之堂智超倫品深入<a 
name="0475a22" id="0475a22"></a>拈花之室道邁今時據天龍聿湧滔天白浪主安化<a 
name="0475a23" id="0475a23"></a>光揚濟北宗風真末世津梁後昆模範忽爾慈航罷<a 
name="0475a24" id="0475a24"></a>渡慧日光回動我深思莫能頓釋茲者敬陳藜藿用<a 
name="0475a25" id="0475a25"></a>表愚誠乃舉香召眾曰看看只此千里意難盡百年<a 
name="0475a26" id="0475a26"></a>心。</p><a 
name="0475a27" id="0475a27"></a><p style="text-indent: 0em; margin-left: 0em"><span class="linehead"></span>晦岳法姪請為古燈炯法兄封龕晴空一亙瑞靄千<a 
name="0475a28" id="0475a28"></a>華湛爾靈光天香煥彩恭惟本山舊住炯法兄古燈<a 
name="0475a29" id="0475a29"></a>和尚神機格外迥絕安排智辯宏深獨超物表闡宗<a 
name="0475a30" id="0475a30"></a>風於兩浙垂法雨於上京為人則拔楔抽釘多方誘<a 
name="0475b01" id="0475b01"></a>化處<span class="corr" title='[巳&gt;已]'>已</span>則風清月白魔佛潛蹤正當克振祖綱弘開<a 
name="0475b02" id="0475b02"></a>道化詎期忽沉慧日頓折法幢北斗藏身閻浮坐斷<a 
name="0475b03" id="0475b03"></a>三日前手書遺囑示寂頃法偈口宣大眾還知者漢<a 
name="0475b04" id="0475b04"></a>轉身處麼若無山僧為他據款結案遂封龕云無限<a 
name="0475b05" id="0475b05"></a>香雲籠玉戶幾多花雨砌金垓。</p><a 
name="0475b06" id="0475b06"></a><p style="text-indent: 0em; margin-left: 0em"><span class="linehead"></span>起龕拈杖曰巍巍獨坐大定危然腳下無私通異路<a 
name="0475b07" id="0475b07"></a>毘盧頂上鼓風雷者是吾兄平常機用山僧今日要<a 
name="0475b08" id="0475b08"></a>與掀翻直使鐵牛入海撞倒須彌木馬嘶風蹋翻香<a 
name="0475b09" id="0475b09"></a>海以杖卓一下復引龕云相隨來也。</p><a 
name="0475b10" id="0475b10"></a><p style="text-indent: 0em; margin-left: 0em"><span class="linehead"></span>舉火執炬云生死海中乃吾兄遊戲之場烈火燄上<a 
name="0475b11" id="0475b11"></a>是諸佛說法之處諸人還見吾兄於火燄上轉大法<a 
name="0475b12" id="0475b12"></a>輪麼擲下炬云直須向火燄裏聽取良久云翻身劫<a 
name="0475b13" id="0475b13"></a>外虛空舞逸韻風高萬古傳。</p><a 
name="0475b14" id="0475b14"></a><p style="text-indent: 0em; margin-left: 0em"><span class="linehead"></span>天惟長老請為天池瀛禪師火者漢生於浙右滅在<a 
name="0475b15" id="0475b15"></a>山左死生會晤驢角馬角鐵壁銀山橫趨倒卓明濟<a 
name="0475b16" id="0475b16"></a>上三玄闡洞山五位震獅子音四隅芳草綠縱象王<a 
name="0475b17" id="0475b17"></a>步滿地落花紅臨末稍頭一性迥超幻相正當<span class="corr" title='[歛&gt;斂]'>斂</span>衽<a 
name="0475b18" id="0475b18"></a>長逝請完未了公案山僧與伊點出攛下火炬云一<a 
name="0475b19" id="0475b19"></a>把無情火通身化作金。</p><a 
name="0475b20" id="0475b20"></a><p style="text-indent: 0em; margin-left: 0em"><span class="linehead"></span>嵩山棕大師請為藥海法兄起龕南北參尋<span class="corr" title='[巳&gt;已]'>已</span>數秋<a 
name="0475b21" id="0475b21"></a>虛空踏破逞風流超方作略人皆仰何事藏身箇裏<a 
name="0475b22" id="0475b22"></a>休藥海盂公視死生如遊戲場去來自在只如化緣<a 
name="0475b23" id="0475b23"></a>既畢體露真常不住者邊如何是轉身一句以杖擊<a 
name="0475b24" id="0475b24"></a>龕云欲窮千里端在最初一步拽杖引出。</p><a 
name="0475b25" id="0475b25"></a><p style="text-indent: 0em; margin-left: 0em"><span class="linehead"></span>舉火揮炬云昨日風大地山河萬竅轟今日風無情<a 
name="0475b26" id="0475b26"></a>共說入圓通法身大士早證無生了也驀豎炬云驚<a 
name="0475b27" id="0475b27"></a>起勝熱婆羅門燎卻虛空面目即指龕云只者個又<a 
name="0475b28" id="0475b28"></a>作麼生攛下火云善財不出戶黑荳早生芽。</p><a 
name="0475b29" id="0475b29"></a><p style="text-indent: 0em; margin-left: 0em"><span class="linehead"></span>請為普度太虛律師起龕有佛處不得住好攜櫛栗<a 
name="0475b30" id="0475b30"></a>橫肩去無佛處急走過直入萬峰深處坐恁麼則不<a 
name="0475c01" id="0475c01"></a>勞彈指頃過卻幾恒河雖然如是草鞋錢教誰還&#x807B;<a 
name="0475c02" id="0475c02"></a>乃卓杖云且向別處商量。</p><a 
name="0475c03" id="0475c03"></a><p style="text-indent: 0em; margin-left: 0em"><span class="linehead"></span>為息機耆德火昨朝雲澹澹今日又融融滿地皆春<a 
name="0475c04" id="0475c04"></a>色風和四野同山僧因行掉臂放出丙丁童子宣演<a 
name="0475c05" id="0475c05"></a>勝熱法門直教三世諸佛立地聽取百城煙水徹底<a 
name="0475c06" id="0475c06"></a>乾枯直令息上座現出無數光明雲幢作無邊佛事<a 
name="0475c07" id="0475c07"></a>擲下炬云還見麼夾路桃花風雨後馬蹄何處避殘<a 
name="0475c08" id="0475c08"></a>紅。</p><a 
name="0475c09" id="0475c09"></a><p style="text-indent: 0em; margin-left: 0em"><span class="linehead"></span>請為曉空耆宿起棺虛空無向背日月自循還若到<a 
name="0475c10" id="0475c10"></a>家山地乾坤氣象閒舉拂子云風送桂花香噴鼻雲<a 
name="0475c11" id="0475c11"></a>移月色上簾櫳時節至理自融秋光片片落梧桐拽<a 
name="0475c12" id="0475c12"></a>杖引出。</p><a 
name="0475c13" id="0475c13"></a><p style="text-indent: 0em; margin-left: 0em"><span class="linehead"></span>入塔朔風凜凜皚皚寒霜雲騰碧落兮溪演無生之<a 
name="0475c14" id="0475c14"></a>曲雁過長空兮天回不滅之機以拂子指靈骨云只<a 
name="0475c15" id="0475c15"></a>此物非他物便是曉禪一具骨今日拈來逢源合轍<a 
name="0475c16" id="0475c16"></a>乃捧骨入塔云正恁麼時落花無數隨風掃惹得千<a 
name="0475c17" id="0475c17"></a>峰笑點頭。</p><a 
name="0475c18" id="0475c18"></a><p style="text-indent: 0em; margin-left: 0em"><span class="linehead"></span>徹微禪師靈骨入塔雪飛千樹白風動萬家寒匿跡<a 
name="0475c19" id="0475c19"></a>微塵裏舒機天地間喝一喝曰實際諦中人法雙忘<a 
name="0475c20" id="0475c20"></a>無縫塔開全體顯現家山風月滾湛湛之波真寂覺<a 
name="0475c21" id="0475c21"></a>場入空空之定豎拂子云會麼突出虛空無向背個<a 
name="0475c22" id="0475c22"></a>中消息許誰聞。</p><a 
name="0475c23" id="0475c23"></a><p style="text-indent: 0em; margin-left: 0em"><span class="linehead"></span>為蓮悟大師起龕三年兀坐雲龕看來不是久居且<a 
name="0475c24" id="0475c24"></a>密移一步又作麼生拈拂指云下坡不走快便難逢<a 
name="0475c25" id="0475c25"></a>乃擊龕一下云起。</p><a 
name="0475c26" id="0475c26"></a><p style="text-indent: 0em; margin-left: 0em"><span class="linehead"></span>請為祥風尼禪師起龕風來雲布地雨過水橫流舉<a 
name="0475c27" id="0475c27"></a>足泥蓮現藕花香滿洲拈杖擊龕云還會麼前村遠<a 
name="0475c28" id="0475c28"></a>煙浪別有好商量。</p><a 
name="0475c29" id="0475c29"></a><p style="text-indent: 0em; margin-left: 0em"><span class="linehead"></span>點主一點光通達隨方露本真不藉春輝力靈花璨<a 
name="0475c30" id="0475c30"></a>玉屏舉筆云正恁麼時且道祥風尼玅性圓明在什<a 
name="0476a01" id="0476a01"></a>麼處乃點主云雲自帝鄉出水歸江漢流擲筆云咄<a 
name="0476a02" id="0476a02"></a>安位曰真靈不昧同聚法筵昭穆宗支歷歷綿綿喝<a 
name="0476a03" id="0476a03"></a>一喝云金香爐下鐵崑崙世代光輝道脈傳。</p><a 
name="0476a04" id="0476a04"></a><p style="text-indent: 0em; margin-left: 0em"><span class="linehead"></span>請為濟川大師火離塵出世早<span class="corr" title='[巳&gt;已]'>已</span>踏碎虛空葉落歸<a 
name="0476a05" id="0476a05"></a>根倏爾寂滅現前恭惟濟川舟公身生魯國披緇息<a 
name="0476a06" id="0476a06"></a>翁仁壽棒下洞徹心宗天目室裏密用潛行禪律並<a 
name="0476a07" id="0476a07"></a>闡克繼家聲住世六十五僧臘二十末後視日將晷<a 
name="0476a08" id="0476a08"></a>宴坐而寂更要山僧掃蹤滅跡且如何即是舉火炬<a 
name="0476a09" id="0476a09"></a>云會麼攛下云光前絕後超形表萬丈神光腦後看<a 
name="0476a10" id="0476a10"></a>請為道隆耆宿火舉炬云當時恁麼來野色更無山<a 
name="0476a11" id="0476a11"></a>隔斷今日恁麼去天光直與水相連所以去來皆幻<a 
name="0476a12" id="0476a12"></a>化生死等空華臨行乞我一把火為汝脫卻娘生褲<a 
name="0476a13" id="0476a13"></a>摵下火云吽。</p><a 
name="0476a14" id="0476a14"></a><p style="text-indent: 0em; margin-left: 0em"><span class="linehead"></span>請送遍空律主濟川大師二靈骨入塔無縫塔開不<a 
name="0476a15" id="0476a15"></a>二關藏身豈在涅槃山瞥然直下光通處一月當天<a 
name="0476a16" id="0476a16"></a>萬境閒秪如雲開塔啟一句又作麼生遂捧二靈骨<a 
name="0476a17" id="0476a17"></a>入塔云雙收雙放千秋麗潭北湘南充國金。</p><a 
name="0476a18" id="0476a18"></a><p style="text-indent: 0em; margin-left: 0em"><span class="linehead"></span>為天響副寺火乍晴乍雨腳下幸無泥水跡非聲非<a 
name="0476a19" id="0476a19"></a>色溪邊常有去來機所謂法無定相遇緣即會於此<a 
name="0476a20" id="0476a20"></a>明得打開生死路是處沒遮攔今日孝徒全濬請山<a 
name="0476a21" id="0476a21"></a>僧為汝下一轉語切忌錯會驀豎炬云紛紛皆決雨<a 
name="0476a22" id="0476a22"></a>何處不秋光遂摵下火。</p><a 
name="0476a23" id="0476a23"></a><p style="text-indent: 0em; margin-left: 0em"><span class="linehead"></span>請為卜永生火拈炬云白雲縹緲歸鳥迷巢裂燄騰<a 
name="0476a24" id="0476a24"></a>空還家就路了知四大本來空逍遙一亙元無礙且<a 
name="0476a25" id="0476a25"></a>道拋卻娘生面目如何話會擲下火云只者是汝放<a 
name="0476a26" id="0476a26"></a>身捨命的處咄。</p><a 
name="0476a27" id="0476a27"></a><p style="text-indent: 0em; margin-left: 0em"><span class="linehead"></span>請為清宇張公起棺化城非久寶所非遙路入無生<a 
name="0476a28" id="0476a28"></a>渾超世外且如何是起棺法要喝一喝云夢幻空華<a 
name="0476a29" id="0476a29"></a>豈用安排木馬嘶風縱橫天外拈杖擊棺云起。</p><a 
name="0476a30" id="0476a30"></a><p style="text-indent: 0em; margin-left: 0em"><span class="linehead"></span>為潤空禪人火來也空手來去也空手去捲起千山<a 
name="0476b01" id="0476b01"></a>雲一月當天住試看山僧火把子煆得通身沒些須<a 
name="0476b02" id="0476b02"></a>以炬召眾云直教潤公入火光三昧去也便摵下炬<a 
name="0476b03" id="0476b03"></a>為萬宗禪人火揮炬云性火真空無處迴避性空真<a 
name="0476b04" id="0476b04"></a>火了無向背豁開頂門一竅體露金風葉落知秋歸<a 
name="0476b05" id="0476b05"></a>家穩坐山僧今日助汝一把火攛下云直須脫盡此<a 
name="0476b06" id="0476b06"></a>形軀何必西方尋極樂。</p><a 
name="0476b07" id="0476b07"></a><a 
name="0476b08" id="0476b08"></a><a 
name="0476b09" id="0476b09"></a><a 
name="0476b10" id="0476b10"></a><a 
name="0476b11" id="0476b11"></a><a 
name="0476b12" id="0476b12"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>康熙五十二年歲次癸巳九月　吉旦<br><a 
name="0476b13" id="0476b13"></a>　　嗣法門孫全濬捐資賚錄板於嘉興府　楞嚴寺<br><a 
name="0476b14" id="0476b14"></a>　　寄藏流通　　　　　　宛陵劉敬承繡鐫<br><a 
name="0476b15" id="0476b15"></a>　正黃旗施錄紙信士<span class="note">(柳時泰暨男柳　漳　劉士英　管五調　惟冀)</span><br><a 
name="0476b16" id="0476b16"></a>　　　　子孫藩盛入馬財源吉祥者</p></div></div>
<hr>【經文資訊】嘉興藏第 38 冊 No. B415 大悲妙雲禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index97e7.html?index=J38nB415" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J38nB415_006 by HTTrack Website Copier/3.x [XR&CO'2014], Tue, 07 Jun 2016 07:14:28 GMT -->
</html>
