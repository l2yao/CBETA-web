<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB298_010 by HTTrack Website Copier/3.x [XR&CO'2014], Tue, 07 Jun 2016 07:12:57 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1033662894&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34nB298&amp;utmp=%2Fmobile%2Findex.php%3Findex%3DJ34nB298_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index76f7.html?index=J34nB298_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第34冊<br/>No.B298 屾峰憲禪師語錄 (10卷)<br/>【清 憲說　智質．智原同編（依駒本印）】<br/>第 10 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B298" sutra_name="屾峰憲禪師語錄" sutra_juan="[卷10]">　
<a 
name="0122b01" id="0122b01"></a><p><span class="juanname">屾峰憲禪師語錄卷十</span></p><a 
name="0122b02" id="0122b02"></a><p style="margin-left: 4em"><span class="byline">嗣法門人<span class="note">(智質　智原)</span>同閱</span></p><a 
name="0122b03" id="0122b03"></a><p style="margin-left: 2em"><span class="headname">雜著</span></p><a 
name="0122b04" id="0122b04"></a><div class="xu"><p style="margin-left: 3em"><span class="headname">橫山淨土詩序</span></p><a 
name="0122b05" id="0122b05"></a><p style="text-indent: 0em; margin-left: 0em"><span class="linehead"></span>原夫淨土惟心心淨則土無不淨圓修即性性圓則<a 
name="0122b06" id="0122b06"></a>修無不圓斯淨圓之性生佛同原覺迷一致但悟之<a 
name="0122b07" id="0122b07"></a>則聖量都融昧之則凡情兢起于是前聖聿興禪淨<a 
name="0122b08" id="0122b08"></a>爰立證修提單傳直指當人在自肯而乃方親攝一<a 
name="0122b09" id="0122b09"></a>念橫超果地離諸緣而始受用墜腰斷臂惟知重法<a 
name="0122b10" id="0122b10"></a>忘軀離句絕非抑見明宗合教洵夫道契真乘讖符<a 
name="0122b11" id="0122b11"></a>大器者矣今則濫膺祖牒象狐莫辨于盲群穢廁僧<a 
name="0122b12" id="0122b12"></a>倫鍾釜難分于聵眾寧不慨歟茲吾橫山冰如禪宿<a 
name="0122b13" id="0122b13"></a>髫年入道皓首成功三十載足不踰閫十萬聲晝夜<a 
name="0122b14" id="0122b14"></a>無間喃喃吐偈盡廣長之溪聲歷歷孤明即清淨之<a 
name="0122b15" id="0122b15"></a>山色詎非道由一貫德被三根契理契機法法原明<a 
name="0122b16" id="0122b16"></a>向上全修全性頭頭不昧本來以致刻期告眾隨念<a 
name="0122b17" id="0122b17"></a>往生緇白固以欽崇禪淨因之歸一俾心燈焰續愈<a 
name="0122b18" id="0122b18"></a>光先德之風竺土名標振啟後昆之弊本懷暢于斯<a 
name="0122b19" id="0122b19"></a>卷淺陋申于短言用施剞劂裨助津梁力勉真修公<a 
name="0122b20" id="0122b20"></a>諸同事云爾。</p></div><a 
name="0122b21" id="0122b21"></a><div class="xu"><p style="margin-left: 3em"><span class="headname">東山丈室銘序</span></p><a 
name="0122b22" id="0122b22"></a><p style="text-indent: 0em; margin-left: 0em"><span class="linehead"></span>汾陽無業禪師曰看他古德道人得意之後茅茨石<a 
name="0122b23" id="0122b23"></a>室向折腳鐺中煮飯喫過三二十年名利不干懷財<a 
name="0122b24" id="0122b24"></a>寶不為念大忘人世隱跡巖叢君王命而不來諸侯<a 
name="0122b25" id="0122b25"></a>請而不赴豈同我輩貪名愛利汩沒世塗如短販人<a 
name="0122b26" id="0122b26"></a>有少希求而忘大果妙喜曰灼然兄弟那時早有如<a 
name="0122b27" id="0122b27"></a>此說話也更教他見我輩如今做處也好慚惶殺人<a 
name="0122b28" id="0122b28"></a>看他二大知識法中龍象人天眼日真龍天推出接<a 
name="0122b29" id="0122b29"></a>物利生尚以此言推重韜光晦跡者不以利物自居<a 
name="0122b30" id="0122b30"></a>要知終身居深山是非等閒人所能為稍有動念塵<a 
name="0122c01" id="0122c01"></a>勞萌心名利縱然勉強終成逗漏此間山深溪遠林<a 
name="0122c02" id="0122c02"></a>邃境幽淨案明窗清茶白粥經年無事縈懷真可安<a 
name="0122c03" id="0122c03"></a>貧樂道較他古人已是十倍受用不可不知足安分<a 
name="0122c04" id="0122c04"></a>雖室中親依少人當自念薄福所致慎勿嫌山深路<a 
name="0122c05" id="0122c05"></a>僻況古之得道人單丁獨處載錄燈傳者頗不少法<a 
name="0122c06" id="0122c06"></a>昌遇一力撾鼓亮座主終老西山隱山自焚茅屋懶<a 
name="0122c07" id="0122c07"></a>殘不暇拭涕吾祖芙蓉和尚忤旨加刑怡然順受迫<a 
name="0122c08" id="0122c08"></a>念古人慚愧多矣謹書座右深自勉旃。</p></div><a 
name="0122c09" id="0122c09"></a><div class="xu"><p style="margin-left: 3em"><span class="headname">耿道符先生詩序</span></p><a 
name="0122c10" id="0122c10"></a><p style="text-indent: 0em; margin-left: 0em"><span class="linehead"></span>古之言詩者蓋以敦德性修品節為重而風雅隨之<a 
name="0122c11" id="0122c11"></a>煉詞琢句考聲合度皆漢魏齊梁之緒餘也讀三百<a 
name="0122c12" id="0122c12"></a>篇知雅頌各得其所非至性中流出能為萬世法乎<a 
name="0122c13" id="0122c13"></a>昔人論詩譬諸禪以頓漸大小諸乘例詩盛衰余則<a 
name="0122c14" id="0122c14"></a>不然其說禪有頓無漸修有漸無頓頓漸之道惟悟<a 
name="0122c15" id="0122c15"></a>能知而門外漢以詩論禪大有徑庭論者不知也然<a 
name="0122c16" id="0122c16"></a>詩之為法以性靈為旨靜理為趣山川人物禽魚草<a 
name="0122c17" id="0122c17"></a>木悉我性靈中物喜怒哀樂言行品節本我性靈之<a 
name="0122c18" id="0122c18"></a>全體既得性靈之全者則何禪之不在我耶道符耿<a 
name="0122c19" id="0122c19"></a>先生為三韓開國靖南王嫡裔忠敏王之孫額駙愨<a 
name="0122c20" id="0122c20"></a>敏公之大嗣君出自和碩柔嘉公主聰睿靜默寬裕<a 
name="0122c21" id="0122c21"></a>簡重雖榮寵當世而車服素約與世澹如也燕居無<a 
name="0122c22" id="0122c22"></a>事喜嘗為詩精粹秀拔超然雋逸筆下無半點塵有<a 
name="0122c23" id="0122c23"></a>高岑王孟之風所謂胸中固有而發乎性靈者在是<a 
name="0122c24" id="0122c24"></a>矣試觀今之登樂府趨騷壇者概不與之較量故不<a 
name="0122c25" id="0122c25"></a>輕出示人其處世應物之暇與浮屠氏若有夙契醉<a 
name="0122c26" id="0122c26"></a>心禪悅早知有向上事宗門關鍵透脫古今即禪者<a 
name="0122c27" id="0122c27"></a>相對無敢攖其鋒然虛容不少露予謂果地之再來<a 
name="0122c28" id="0122c28"></a>人洵不誣也庚午夏余屢過私第憩書齋以手編所<a 
name="0122c29" id="0122c29"></a>作諸什若干篇出示捧讀之餘每思屬和但愧匪材<a 
name="0122c30" id="0122c30"></a>故舉夫德性品節之說而附諸篇末以垂不朽焉。</p></div><a 
name="0123a01" id="0123a01"></a><p style="margin-left: 3em"><span class="headname">仁壽天逸和尚重修塔碑記</span></p><a 
name="0123a02" id="0123a02"></a><p style="text-indent: 0em; margin-left: 0em"><span class="linehead"></span>自達磨西來不傳之旨發明震旦蓋千有二百年其<a 
name="0123a03" id="0123a03"></a>間法道盛衰不知有幾而慧命所關惟係乎人人為<a 
name="0123a04" id="0123a04"></a>載道之器得人其道光且大不得人其道不弘非道<a 
name="0123a05" id="0123a05"></a>之有隱顯而實載道之人之為重也由是觀震旦五<a 
name="0123a06" id="0123a06"></a>葉之裔班班燈錄者皆間世偉人非等閒用世之才<a 
name="0123a07" id="0123a07"></a>所能及古來立言治世特達之士日浮屠氏限于因<a 
name="0123a08" id="0123a08"></a>果罪福小乘之說未嘗深究心宗窮研教理無怪其<a 
name="0123a09" id="0123a09"></a>所見異同即信從者亦未必皆具真知實見耳宋出<a 
name="0123a10" id="0123a10"></a>大儒發明聖學雖以孔孟門墻自立而一著透脫處<a 
name="0123a11" id="0123a11"></a>不出乎吾宗不傳之旨蓋浮屠氏之有補于名教益<a 
name="0123a12" id="0123a12"></a>明矣但今禪道遍天下去聖日遙風斯下趨力愧不<a 
name="0123a13" id="0123a13"></a>能挽良可慨也緬惟前賢芳躅既不可追而近代偉<a 
name="0123a14" id="0123a14"></a>人愚以濟下天逸和尚為法門載道重器足稱後昆<a 
name="0123a15" id="0123a15"></a>師表師早歲參夾山報恩兩和尚後入夾山之室孤<a 
name="0123a16" id="0123a16"></a>風峻拔卓立諸方于某年間駐錫都門戒壇仁壽二<a 
name="0123a17" id="0123a17"></a>剎王公敬信緇素皈依三韓耿大護法栴林公靖南<a 
name="0123a18" id="0123a18"></a>王嫡裔深信宗乘早契心要現身勛貴乘願金湯弱<a 
name="0123a19" id="0123a19"></a>歲禮師座下為弟子有年末後無縫合尖皆栴林公<a 
name="0123a20" id="0123a20"></a>之力也余過私第盤桓日久及師往事切慕師之道<a 
name="0123a21" id="0123a21"></a>行宗風因出所藏行述請尒為之記。</p><a 
name="0123a22" id="0123a22"></a><p style="text-indent: 0em; margin-left: 0em"><span class="linehead"></span>師諱本圓號天逸昭陽張氏子生而英拔智識過人<a 
name="0123a23" id="0123a23"></a>幼具出塵之志弱冠遊燕歸即棄家求道詣參知識<a 
name="0123a24" id="0123a24"></a>丙戌春過維揚東隱菴見玉如大師求度如喜師器<a 
name="0123a25" id="0123a25"></a>宇不群復慮其世緣未斷不允懇之再四方得脫白<a 
name="0123a26" id="0123a26"></a>遂掩關閱楞嚴經如叩關問師經云累劫多聞不如<a 
name="0123a27" id="0123a27"></a>一日修無漏業師不明厥旨如命師出關往參夾山<a 
name="0123a28" id="0123a28"></a>箬菴和尚師見箬問某甲生死不明乞師指示箬便<a 
name="0123a29" id="0123a29"></a>打師禮拜箬又打自此疑情頓起寢食俱忘箬命為<a 
name="0123a30" id="0123a30"></a>侍者師愈加精進箬于稠人中指曰此子他日磬室<a 
name="0123b01" id="0123b01"></a>之光明幢也後參報恩玉林和尚隨眾打七正提話<a 
name="0123b02" id="0123b02"></a>頭玉將香板擲地作聲師由此悟入玉對眾曰爾輩<a 
name="0123b03" id="0123b03"></a>參學能似者銕橛子方有少分相應後箬移磬山師<a 
name="0123b04" id="0123b04"></a>歸省箬便問汝從報恩來還解報恩也未師曰粉骨<a 
name="0123b05" id="0123b05"></a>碎身未足酬一句了然超百億箬曰如何是了然一<a 
name="0123b06" id="0123b06"></a>句師曰適來秖對和尚箬曰老僧不曾聽得師擬進<a 
name="0123b07" id="0123b07"></a>語箬連棒打出一日箬舉世尊拈花命頌眾退思師<a 
name="0123b08" id="0123b08"></a>立頌上苑笙歌早蛾眉脂粉多臨粧添一笑失卻舊<a 
name="0123b09" id="0123b09"></a>山河箬頷之緣師親受深錐痛拶有年機辨縱橫默<a 
name="0123b10" id="0123b10"></a>許可書偈曰世界原同古鏡闊火爐特地解翻身因<a 
name="0123b11" id="0123b11"></a>是嫡骨相承者將此深心奉塵剎并衣拂源流囑師<a 
name="0123b12" id="0123b12"></a>師拜受辭歸東隱未幾聞箬菴和尚示寂師大慟哭<a 
name="0123b13" id="0123b13"></a>擬奔喪因病遂止服心喪事畢尋往五祖謁同門千<a 
name="0123b14" id="0123b14"></a>仞和尚盤桓累日臨行千有堪笑先師無剩物秖留<a 
name="0123b15" id="0123b15"></a>一頂舊袈裟之句送師東歸于某年之都門掃嘯翁<a 
name="0123b16" id="0123b16"></a>塔戒壇文公重師道行請師卓錫自後移住仁壽寺<a 
name="0123b17" id="0123b17"></a>凡上堂入室提唱宗風奔走請益者日無虛晷即飽<a 
name="0123b18" id="0123b18"></a>參宿學靡不嘆服真法門之柱石克振濟上家聲于<a 
name="0123b19" id="0123b19"></a>勿替也師平生與洞宗佛光和尚交最深一日光至<a 
name="0123b20" id="0123b20"></a>師喜曰吾緣盡矣遂擇日至期聞鐘聲趺坐趨寂闍<a 
name="0123b21" id="0123b21"></a>維獲五色堅固子道俗競分供養師生于萬曆<span class="corr" title='[已&gt;己]'>己</span>未<a 
name="0123b22" id="0123b22"></a>九月十五日入寂于康熙戊申七月十三日世壽五<a 
name="0123b23" id="0123b23"></a>十臘二十一建塔于西山天台寺大南峪之麓茲因<a 
name="0123b24" id="0123b24"></a>年遠靈塔頹廢弟子耿旃林公發心募資重為修建<a 
name="0123b25" id="0123b25"></a>復其舊觀成不朽事銘曰。</p><p><span class="lg">法流茲土誕生偉人為<a 
name="0123b26" id="0123b26"></a>光明幢結大地春楊岐嫡脈磬室真子大道斯存恰<a 
name="0123b27" id="0123b27"></a>秖者是窣堵重扶卓立雲際不涉春秋撐天拄地松<a 
name="0123b28" id="0123b28"></a>杉環蔭雲山縹緲瞻之仰之為人天表</span></p><a 
name="0123b29" id="0123b29"></a><p style="margin-left: 3em"><span class="headname">客窗贅語</span></p><a 
name="0123b30" id="0123b30"></a><p style="text-indent: 0em; margin-left: 0em"><span class="linehead"></span>吾人胸中不能變化容物動處便成執礙頓生人我<a 
name="0123c01" id="0123c01"></a>皆少學問力耳少學問不是做詩做文字不得做甚<a 
name="0123c02" id="0123c02"></a>些小事便見學問深淺此學問不從文字上學來竟<a 
name="0123c03" id="0123c03"></a>是夙生帶來的所以行時處處便到若從書上看來<a 
name="0123c04" id="0123c04"></a>有書看不到則所行學問有時有有時無便有缺陷<a 
name="0123c05" id="0123c05"></a>偏枯處因是知千古聖賢大經大傳是吾胸中先有<a 
name="0123c06" id="0123c06"></a>讀時不過讀自<span class="corr" title='[已&gt;己]'>己</span>的說個溫故知新已落第二義了<a 
name="0123c07" id="0123c07"></a>宗門道佛法向自<span class="corr" title='[已&gt;己]'>己</span>胸中流出始能蓋天蓋地此語<a 
name="0123c08" id="0123c08"></a>若合符契如此何古之聖賢先獲我心俾我甘居後<a 
name="0123c09" id="0123c09"></a>塵不能並驅千古為恨耳。</p><a 
name="0123c10" id="0123c10"></a><p style="margin-left: 3em"><span class="headname">題璞菴禪師茅屋卷</span></p><a 
name="0123c11" id="0123c11"></a><p style="text-indent: 0em; margin-left: 0em"><span class="linehead"></span>今之出世者始則脫離塵網而卒復攖世諦作泛泛<a 
name="0123c12" id="0123c12"></a>庸緇雖稱釋種而仍俗鄙也知者不然如壯夫展臂<a 
name="0123c13" id="0123c13"></a>師子游行伴侶不求奚藉他力豈泛泛者能測量哉<a 
name="0123c14" id="0123c14"></a>璞公三間茅屋坐破蒲團我故知其不妄也昔隱山<a 
name="0123c15" id="0123c15"></a>有三間茅屋從來住一道神光萬境閒莫把是非來<a 
name="0123c16" id="0123c16"></a>辨我平生穿鑿不相關焚之而去璞公抑得此意否<a 
name="0123c17" id="0123c17"></a>惠子曰子非魚安知魚之樂莊子曰子非我安知我<a 
name="0123c18" id="0123c18"></a>不知魚之樂古人往矣我將奚問焉質諸璞公為之<a 
name="0123c19" id="0123c19"></a>頤解。</p><a 
name="0123c20" id="0123c20"></a><p style="margin-left: 3em"><span class="headname">題施憲章居士盆中樹石</span></p><a 
name="0123c21" id="0123c21"></a><p style="text-indent: 0em; margin-left: 0em"><span class="linehead"></span>結廬在人境而無車馬喧晉淵明詩也讀其詩知其<a 
name="0123c22" id="0123c22"></a>人千古罕得特胸次無物耳夫人生世間日與物處<a 
name="0123c23" id="0123c23"></a>未嘗不為物累與物處不為物累讀聖賢書則近之<a 
name="0123c24" id="0123c24"></a>否則欲避車馬喧已染林泉癖問所為胡來胡現漢<a 
name="0123c25" id="0123c25"></a>來漢現本來空洞元明何在也我于水北憲章施子<a 
name="0123c26" id="0123c26"></a>得之施子處于闤闠門徑雖不越俗而胸次別有一<a 
name="0123c27" id="0123c27"></a>天居嘗篤孝友睦鄰戚盛年有長者風相對淡如儼<a 
name="0123c28" id="0123c28"></a>心遊于物初者予偶過齋頭見其盆盎滿架花石盈<a 
name="0123c29" id="0123c29"></a>庭片山寸樹澹遠古雅摹倣出宋元諸家之右非復<a 
name="0123c30" id="0123c30"></a>吳下阿蒙刻畫手噫技進矣施子入乎其齋而嗒然<a 
name="0124a01" id="0124a01"></a>忘我不知身在市囂湫隘中出乎其齋而蕭然無物<a 
name="0124a02" id="0124a02"></a>不知志在摹石叢篁內直欲空天地間一切往來得<a 
name="0124a03" id="0124a03"></a>喪超乎與造物者游又何一物之足為累也吾于施<a 
name="0124a04" id="0124a04"></a>子有厚望焉。</p><a 
name="0124a05" id="0124a05"></a><p style="margin-left: 3em"><span class="headname">募大悲像疏</span></p><a 
name="0124a06" id="0124a06"></a><p style="text-indent: 0em; margin-left: 0em"><span class="linehead"></span>此方教體衹在音聞眾生聞大士名號如雷入耳寤<a 
name="0124a07" id="0124a07"></a>寐不忘此其驗也若乃睹相生信能令眾生瞻禮嘆<a 
name="0124a08" id="0124a08"></a>仰則像教之益可勝量哉海音上座久栖林下多經<a 
name="0124a09" id="0124a09"></a>寒暑方將覓一座具地作把茅計床座之外期設大<a 
name="0124a10" id="0124a10"></a>悲像供事之余曰子尚無個住處安用像為曰不然<a 
name="0124a11" id="0124a11"></a>古人謂古鏡闊一丈則火爐闊一丈像現則大地現<a 
name="0124a12" id="0124a12"></a>矣又如某椰子一軀始終不離堂搆況大士法身全<a 
name="0124a13" id="0124a13"></a>露而翻令飄搖風雨中耶子合瓜贊善曰許子具一<a 
name="0124a14" id="0124a14"></a>隻眼即說偈曰法身現時大地現塵剎世界亦復然<a 
name="0124a15" id="0124a15"></a>譬如心王及心所一念具足同現前。</p><a 
name="0124a16" id="0124a16"></a><p style="margin-left: 3em"><span class="headname">南岳僧募方冊大藏引</span></p><a 
name="0124a17" id="0124a17"></a><p style="text-indent: 0em; margin-left: 0em"><span class="linehead"></span>世尊四十九年不曾說著一字非掃蕩言詮乃言詮<a 
name="0124a18" id="0124a18"></a>不能到也古德云一大藏教是個注腳且道注腳個<a 
name="0124a19" id="0124a19"></a>甚麼這裏透去不被注腳轉方許途中受用南岳山<a 
name="0124a20" id="0124a20"></a>頭興雲浙江地面下雨東海龍王也須吃棒為甚嘉<a 
name="0124a21" id="0124a21"></a>禾城中大藏不肯動著佛法到此殊不靈驗敢告吾<a 
name="0124a22" id="0124a22"></a>禾檀越之知音者決能別通消息則某之言又成注<a 
name="0124a23" id="0124a23"></a>腳添足矣。</p><a 
name="0124a24" id="0124a24"></a><p style="margin-left: 3em"><span class="headname">題募米疏</span></p><a 
name="0124a25" id="0124a25"></a><p style="text-indent: 0em; margin-left: 0em"><span class="linehead"></span>六贊禪人者乃叢林頭陀苦行僧也嘗跪誦金剛法<a 
name="0124a26" id="0124a26"></a>華諸典集若有驗而口終不為之啟人謂之木訥而<a 
name="0124a27" id="0124a27"></a>彼為之喜誦持輒無他想惟念叢林以飯僧為大佛<a 
name="0124a28" id="0124a28"></a>事凡一舉不如願不假歸昨乞武水獲粟若干復欲<a 
name="0124a29" id="0124a29"></a>他往予曰子既得隴何更望蜀耶贊禪曰心如墻壁<a 
name="0124a30" id="0124a30"></a>可以入道而況茲一小因緣索冊便行予佳其猛烈<a 
name="0124b01" id="0124b01"></a>為眾即書此以授之。</p><a 
name="0124b02" id="0124b02"></a><p style="margin-left: 3em"><span class="headname">蘆溝橋募建茶棚施茶湯引</span></p><a 
name="0124b03" id="0124b03"></a><p style="text-indent: 0em; margin-left: 0em"><span class="linehead"></span>蘆溝橋者乃都會之通衢士人商賈往來暑寒不輟<a 
name="0124b04" id="0124b04"></a>車馬負戴雜沓晝夜無分一行數十里仍乏小歇場<a 
name="0124b05" id="0124b05"></a>蓋有年矣茲江南願山上人審行人也慨發難行心<a 
name="0124b06" id="0124b06"></a>欲豎精進幢于斯地冬則煖湯禦寒要使寒時發焰<a 
name="0124b07" id="0124b07"></a>暑則清涼除熱管教熱處生冰趙州公案與保壽同<a 
name="0124b08" id="0124b08"></a>參雲門舖面待清平合拍苦釅茶澆開肺腑一滴清<a 
name="0124b09" id="0124b09"></a>涼辣薑湯煖生腸肚半餉消寒願力如山始信當人<a 
name="0124b10" id="0124b10"></a>自肯福田似海豈道阿誰無分幸得卓錐有地仰<br><a 
name="0124b11" id="0124b11"></a>皇圖普載之恩但今片瓦未成賴檀信傾囊之施茶<a 
name="0124b12" id="0124b12"></a>棚頓舉廣結萬緣寶所漸成全憑眾手福利之因無<a 
name="0124b13" id="0124b13"></a>煩饒舌是引。</p><a 
name="0124b14" id="0124b14"></a><a 
name="0124b15" id="0124b15"></a><a 
name="0124b16" id="0124b16"></a><a 
name="0124b17" id="0124b17"></a><a 
name="0124b18" id="0124b18"></a><a 
name="0124b19" id="0124b19"></a><a 
name="0124b20" id="0124b20"></a><p><span class="juanname">屾峰憲禪師語錄卷終</span></p>
<hr>【經文資訊】嘉興藏第 34 冊 No. B298 屾峰憲禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0e84.html?index=J34nB298" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB298_010 by HTTrack Website Copier/3.x [XR&CO'2014], Tue, 07 Jun 2016 07:12:57 GMT -->
</html>
