<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T50n2062_008 by HTTrack Website Copier/3.x [XR&CO'2014], Tue, 07 Jun 2016 07:00:25 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2129702989&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT50n2062&amp;utmp=%2Fmobile%2Findex.php%3Findex%3DT50n2062_008&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0b8f.html?index=T50n2062_007" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第50冊<br/>No.2062 大明高僧傳 (8卷)<br/>【明 如惺撰】<br/>第 8 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T50">
<div class="root" id="2062" sutra_name="大明高僧傳" sutra_juan="[卷8]">　
<a 
name="0930b01" id="0930b01"></a><a 
name="0930b02" id="0930b02"></a><p><span class="juanname">大明高僧傳卷第八</span></p><a 
name="0930b03" id="0930b03"></a><a 
name="0930b04" id="0930b04"></a><p style="margin-left: 4em"><span class="byline">皇明天台山慈雲禪寺<a 
name="0930b05" id="0930b05"></a>沙門釋　如惺　撰</span></p><a 
name="0930b06" id="0930b06"></a><p style="margin-left: 3em"><span class="headname">習禪篇第三之四<span class="note">(正傳十七人附見六人)</span></span></p><a 
name="0930b07" id="0930b07"></a><p style="margin-left: 4em"><span class="headname">南康軍雲居寺沙門釋德昇傳一<span class="note">(慧溫)</span></span></p><a 
name="0930b08" id="0930b08"></a><p style="text-indent: 0em; margin-left: 0em"><span class="linehead"></span>釋德昇號頑庵。漢州何氏子也。幼溺塵滓<a 
name="0930b09" id="0930b09"></a>稍長夢醒。二十得度游心講席。三學四眾以<a 
name="0930b10" id="0930b10"></a>義虎推焉。忽以支解自嫌翻然易輒。更衣<a 
name="0930b11" id="0930b11"></a>頂笠謁文殊道和尚。懇示佛法省要之旨。<a 
name="0930b12" id="0930b12"></a>道說偈曰。契丹打破波斯寨。奪得寶珠村<a 
name="0930b13" id="0930b13"></a>裏賣。十字街頭窮乞兒。腰間掛箇風流袋。昇<a 
name="0930b14" id="0930b14"></a>將擬對。道叱曰。莫錯。於是退參三年。方領<a 
name="0930b15" id="0930b15"></a>前旨。入閩鼓山禮覲竹庵問。國師不跨石<a 
name="0930b16" id="0930b16"></a>門句意旨如何。竹庵應聲曰。閒言語。言下<a 
name="0930b17" id="0930b17"></a>頓悟。後有僧問。如何是無位真人。昇曰。聞<a 
name="0930b18" id="0930b18"></a>時富貴見後貧窮。釋慧溫號蘿菴產于福州<a 
name="0930b19" id="0930b19"></a>鄭氏。與昇同依竹庵於東。未幾因竹庵謝<a 
name="0930b20" id="0930b20"></a>事。自以。胸次而未灑然。又謁高庵悟南華<a 
name="0930b21" id="0930b21"></a>昺草堂清諸耆宿。皆蒙賞音。會竹庵遷閩乾<a 
name="0930b22" id="0930b22"></a>元。溫復歸省庵曰。情生智隔。想變體殊。不<a 
name="0930b23" id="0930b23"></a>用停囚長智。道將一句來。溫釋然悟入呈<a 
name="0930b24" id="0930b24"></a>偈曰。拶出通身是口何妨罵雨訶風。昨夜<a 
name="0930b25" id="0930b25"></a>前村猛虎咬殺南山大蟲。竹庵肯之。後住<a 
name="0930b26" id="0930b26"></a>通州狼山。與昇共樹竹庵赤幟為一方良<a 
name="0930b27" id="0930b27"></a>導也。</p><a 
name="0930b28" id="0930b28"></a><p style="margin-left: 4em"><span class="headname">南康軍雲居寺沙門釋自圓傳二<span class="note">(善能)</span></span></p><a 
name="0930b29" id="0930b29"></a><p style="text-indent: 0em; margin-left: 0em"><span class="linehead"></span>釋自圓號普雲。綿州雍氏子也。夙有靈根<a 
name="0930c01" id="0930c01"></a>少能割愛。卸欲梏如魚脫網。入法苑似<a 
name="0930c02" id="0930c02"></a>鳳棲梧。十九試經得頌祠牒。染衣之後先<a 
name="0930c03" id="0930c03"></a>探律宗。作犯止持白圭良璧。淹流教海五<a 
name="0930c04" id="0930c04"></a>祀。而後出關南下。參遊四眾咸推英俊。遍<a 
name="0930c05" id="0930c05"></a>扣尊宿。始入龍門偶步廊廡。&#x89A9;繪壁間胡<a 
name="0930c06" id="0930c06"></a>人之像忽爾有省。至夕白于高庵。庵舉法<a 
name="0930c07" id="0930c07"></a>眼偈曰。頭戴貂鼠帽腰懸羊角錐。語不令<a 
name="0930c08" id="0930c08"></a>人會。須得人譯之。庵即筴火示之曰。我為<a 
name="0930c09" id="0930c09"></a>汝譯了也。圓於言下大悟呈偈曰。外國言<a 
name="0930c10" id="0930c10"></a>音不可窮。起雲亭下一時通。口門廣大無<a 
name="0930c11" id="0930c11"></a>邊際。吞盡楊岐栗棘蓬。高庵遣侍佛眼。眼<a 
name="0930c12" id="0930c12"></a>曰。吾道東矣。釋善能亦高庵嗣法門人。其族<a 
name="0930c13" id="0930c13"></a>嚴陵未詳姓氏。一日高庵普請擇菜。次庵<a 
name="0930c14" id="0930c14"></a>知其緣熟忽以&#x732B;兒擲能懷中。能擬議。<a 
name="0930c15" id="0930c15"></a>被庵攔胸踏倒。<span class="corr" title='[谿&gt;豁]'>豁</span>然大悟起惟吟笑而已。歷<a 
name="0930c16" id="0930c16"></a>侍既久德馨遠聞。緇素傾心天人擁出。住持<a 
name="0930c17" id="0930c17"></a>福州中際大闡宗風。世稱雙樹法幢云。</p><a 
name="0930c18" id="0930c18"></a><p style="margin-left: 4em"><span class="headname">臨安府淨慈寺沙門釋彥充傳三</span></p><a 
name="0930c19" id="0930c19"></a><p style="text-indent: 0em; margin-left: 0em"><span class="linehead"></span>釋彥充號肯堂。杭之於潛盛氏子也。幼即慧<a 
name="0930c20" id="0930c20"></a>性朗然善根內著。生而知有願脫塵羈。遂<a 
name="0930c21" id="0930c21"></a>依明空院釋義堪薙髮。五夏學律一&#x9262;孤<a 
name="0930c22" id="0930c22"></a>征。逕造大愚宏智正堂大圓。後聞僧舉東<a 
name="0930c23" id="0930c23"></a>林顏示眾曰。我此間別無玄妙。秖有木札<a 
name="0930c24" id="0930c24"></a>羹鐵釘飯。一任汝等咬嚼。彥竊喜之直謁陳<a 
name="0930c25" id="0930c25"></a>所見解。東林謂曰。據汝所見處正坐在鑑<a 
name="0930c26" id="0930c26"></a>覺中也。彥盡將從前所得底一時颺下。專<a 
name="0930c27" id="0930c27"></a>注一心精勤參究。一日聞傍僧舉南泉道<a 
name="0930c28" id="0930c28"></a>時人見此一株花如夢相似。乃默自覺曰。<a 
name="0930c29" id="0930c29"></a>打草秖要蛇驚耳。次日入室東林問。那裏<a 
name="0931a01" id="0931a01"></a>是巖頭密啟其意處。彥曰。今日捉敗這老<a 
name="0931a02" id="0931a02"></a>賊。林曰。達磨大師性命在汝手裏也。彥擬<a 
name="0931a03" id="0931a03"></a>開口。驀然被林攔胸一拳。頓即大悟汗流<a 
name="0931a04" id="0931a04"></a>浹背點首言曰。臨濟道黃蘗佛法無多子。豈<a 
name="0931a05" id="0931a05"></a>虛語哉。呈偈曰。為人須為徹。殺人須見<a 
name="0931a06" id="0931a06"></a>血。德山與巖頭。萬里一條鐵。林深然之。</p><a 
name="0931a07" id="0931a07"></a><p style="margin-left: 4em"><span class="headname">婺州智者寺沙門釋真慈傳四</span></p><a 
name="0931a08" id="0931a08"></a><p style="text-indent: 0em; margin-left: 0em"><span class="linehead"></span>釋真慈號元庵。潼川李氏子也。總角即慕空<a 
name="0931a09" id="0931a09"></a>寂好遊伽藍。懇父母依成都之正法院圓<a 
name="0931a10" id="0931a10"></a>頂受具足大小乘戒。潔肅&#x6C37;雪解慧日隆。耽<a 
name="0931a11" id="0931a11"></a>嗜貝文遍遊講肆。聽圓覺修多羅。至四大<a 
name="0931a12" id="0931a12"></a>各離今者妄身當在何處畢竟無體實同<a 
name="0931a13" id="0931a13"></a>幻化。因而有省頌曰。一顆明珠。在我這裏。<a 
name="0931a14" id="0931a14"></a>撥著動著。放光動地。呈似諸座講師。無能<a 
name="0931a15" id="0931a15"></a>識者。歸舉受業師。師以狗子無佛性話詰<a 
name="0931a16" id="0931a16"></a>之。慈曰。百千公案無出此頌也。師乃叱<a 
name="0931a17" id="0931a17"></a>出。因而南遊廬阜掛錫圓通。時卍庵為西<a 
name="0931a18" id="0931a18"></a>堂為眾入室。舉僧問雲門。撥塵見佛時如<a 
name="0931a19" id="0931a19"></a>何。門曰。佛亦是塵。慈聞豁然。隨聲便喝。以<a 
name="0931a20" id="0931a20"></a>手指胸曰。佛亦是塵。復呈頌曰。撥塵見佛<a 
name="0931a21" id="0931a21"></a>佛亦是塵。問了答了直下翻身。勸君更盡一<a 
name="0931a22" id="0931a22"></a>杯酒。西出陽關無故人。又頌塵塵三昧曰。<a 
name="0931a23" id="0931a23"></a>&#x9262;裏飯桶裏水。別寶崑崙坐潭底。一塵塵<a 
name="0931a24" id="0931a24"></a>上走須彌。明眼波斯笑彈指。笑彈指珊瑚枝<a 
name="0931a25" id="0931a25"></a>上清風起。卍庵頷之。於是聲揚四表道洽<a 
name="0931a26" id="0931a26"></a>殊途。出主智者誨誘學者。大屠龍之手焉。</p><a 
name="0931a27" id="0931a27"></a><p style="margin-left: 4em"><span class="headname">福州鼓山沙門釋安永傳五<span class="note">(安分)</span></span></p><a 
name="0931a28" id="0931a28"></a><p style="text-indent: 0em; margin-left: 0em"><span class="linehead"></span>釋安永號木庵。閩縣吳氏子也。永生具道<a 
name="0931a29" id="0931a29"></a>質行止肅然。身<span class="corr" title='[汨&gt;汩]'>汩</span>愛纏心懷遐舉。弱冠薙<a 
name="0931b01" id="0931b01"></a>髮高標物外。聞有別傳之道。乃謁懶菴禪<a 
name="0931b02" id="0931b02"></a>師於雲門。入室之際菴顧而問曰。不問有<a 
name="0931b03" id="0931b03"></a>言不問無言。世尊良久。不得向世尊良<a 
name="0931b04" id="0931b04"></a>久處會。隨後便喝。永倏然契悟。諸人未得<a 
name="0931b05" id="0931b05"></a>箇入處須得箇入處。既得箇入處不得<a 
name="0931b06" id="0931b06"></a>忘&#x5374;老僧。永曰。恁麼說話面皮厚多少。木<a 
name="0931b07" id="0931b07"></a>菴則不然。諸人未得箇入處須得箇入處。<a 
name="0931b08" id="0931b08"></a>既得箇入處直須揚下入處始得。凡所說<a 
name="0931b09" id="0931b09"></a>法簡明如此。時有安分菴主。少與永共&#x96B7;<a 
name="0931b10" id="0931b10"></a>業於安國。後永偕依懶菴不契。辭謁大慧<a 
name="0931b11" id="0931b11"></a>於徑山。行次錢塘江干。仰瞻宮闕忽聞街<a 
name="0931b12" id="0931b12"></a>司喝侍郎來。分忽大悟偈曰。幾年個事掛胸<a 
name="0931b13" id="0931b13"></a>懷。問盡諸方眼不開。肝膽此時俱裂破。一<a 
name="0931b14" id="0931b14"></a>聲江上侍郎來。竟回西禪。懶菴迎之付以<a 
name="0931b15" id="0931b15"></a>伽梨衣。自爾不規所寓。後庵居劍門。化被<a 
name="0931b16" id="0931b16"></a>嶺表。學者從之。</p><a 
name="0931b17" id="0931b17"></a><p style="margin-left: 4em"><span class="headname">臨安府淨慈寺沙門釋曇密傳六</span></p><a 
name="0931b18" id="0931b18"></a><p style="text-indent: 0em; margin-left: 0em"><span class="linehead"></span>釋曇密號混源。天台盧氏子也。生即英敏&#x9834;<a 
name="0931b19" id="0931b19"></a>異匪凡。幼失廕天志懷高邁。初依邑之資<a 
name="0931b20" id="0931b20"></a>福道榮研窮竺教。十六圓具足戒登大僧<a 
name="0931b21" id="0931b21"></a>籍。大小律部瑩無瑕疵。精習天台教觀。而<a 
name="0931b22" id="0931b22"></a>於頓漸偏圓性具理毒之旨如指諸掌。一<a 
name="0931b23" id="0931b23"></a>日歎曰。教乘之妙無得而稱。但未離於名<a 
name="0931b24" id="0931b24"></a>言終非見性。不若更衣從別傳之學。倘有<a 
name="0931b25" id="0931b25"></a>隙見足快生平。聞大慧唱道徑山。腰包禮<a 
name="0931b26" id="0931b26"></a>謁。又訪雪巢一此庵元諸公。皆無省發。於<a 
name="0931b27" id="0931b27"></a>是從閩而之泉南。投教忠光和尚。俾職維<a 
name="0931b28" id="0931b28"></a>那。聞忠舉香嚴擊竹因緣。豁然契悟呈偈。<a 
name="0931b29" id="0931b29"></a>忠詰玄沙未徹之語。對&#x9167;無滯。始囑曰。子<a 
name="0931c01" id="0931c01"></a>此後方可見大慧也。於是受教辭往梅陽。<a 
name="0931c02" id="0931c02"></a>服勤四載。慧&#x751E;登座焉。出世奉詔住持淨<a 
name="0931c03" id="0931c03"></a>慈大弘教忠之道。戶外之履常滿。示寂塔<a 
name="0931c04" id="0931c04"></a>于本山之西北隅。</p><a 
name="0931c05" id="0931c05"></a><p style="margin-left: 4em"><span class="headname">明州天童寺沙門釋咸傑傳七</span></p><a 
name="0931c06" id="0931c06"></a><p style="text-indent: 0em; margin-left: 0em"><span class="linehead"></span>釋咸傑字密庵。福州鄭氏子也。其母夢廬山<a 
name="0931c07" id="0931c07"></a>老僧入舍遂舉師。自幼&#x9834;異過人。及壯剃<a 
name="0931c08" id="0931c08"></a>髮進具遍參知識。最後謁應庵華和尚於衢<a 
name="0931c09" id="0931c09"></a>州明果庵。一日問曰。如何是正法眼。答曰。破<a 
name="0931c10" id="0931c10"></a>沙盆。應庵頷之。說偈曰。大徹投機句。當陽<a 
name="0931c11" id="0931c11"></a>廓頂門。相從今四載。徵詰洞無痕。雖未付<a 
name="0931c12" id="0931c12"></a>衣&#x9262;。氣宇吞乾坤。&#x5374;把正法眼。喚作破沙<a 
name="0931c13" id="0931c13"></a>盆。後出住衢州烏巨庵。次遷祥符蔣山華<a 
name="0931c14" id="0931c14"></a>藏。未幾奉詔主徑山及靈隱。上堂牛頭橫<a 
name="0931c15" id="0931c15"></a>說&#x7AEA;說。不知有向上關&#x68D9;子。有般漆桶漢<a 
name="0931c16" id="0931c16"></a>東西不辯南北不分。如何是向上關&#x68D9;子何<a 
name="0931c17" id="0931c17"></a>異開眼尿床。我有一轉語。不在向上向<a 
name="0931c18" id="0931c18"></a>下。千手大悲摸索不著。老僧今日布施大眾<a 
name="0931c19" id="0931c19"></a>去也。良久曰。達磨大師無當門齒。上堂卓<a 
name="0931c20" id="0931c20"></a>拄杖曰。迷時秖迷這個。復卓一下曰。悟時<a 
name="0931c21" id="0931c21"></a>秖悟這個。迷悟兩忘。糞掃堆頭重添搕<span class="gaiji">[打-丁+(天/韭)]<!--gaiji,,1[打-丁+(天/韭)],2&#x22D8D;,3--></span>。<a 
name="0931c22" id="0931c22"></a>莫有東涌西沒全機獨脫處道得一句底。<a 
name="0931c23" id="0931c23"></a>麼若道不得老僧自道去也。擲拄杖曰。三<a 
name="0931c24" id="0931c24"></a>十年後又舉。金&#x5CEF;和尚示眾云。老僧二十年<a 
name="0931c25" id="0931c25"></a>前有老婆心。二十年後無老婆心。僧門。如<a 
name="0931c26" id="0931c26"></a>何是和尚有老婆心。&#x5CEF;曰。問凡答凡問聖<a 
name="0931c27" id="0931c27"></a>答聖。僧又問。如何是和尚無老婆心。&#x5CEF;曰。<a 
name="0931c28" id="0931c28"></a>問凡不答凡問聖不答聖。師曰。我當時若<a 
name="0931c29" id="0931c29"></a>見他恁麼說。好向他道。爾若自瞥地去。自<a 
name="0932a01" id="0932a01"></a>然不落這聖凡窠臼也。又舉婆子燒庵話<a 
name="0932a02" id="0932a02"></a>畢師曰。這個公案叢林中多有拈提者。老僧<a 
name="0932a03" id="0932a03"></a>今日裂破面皮。不免對眾納敗闕一上。定<a 
name="0932a04" id="0932a04"></a>要諸方檢點明白。乃召眾曰。這婆子住處深<a 
name="0932a05" id="0932a05"></a>穩水泄不通。偏向枯木上糝花。寒巖中發<a 
name="0932a06" id="0932a06"></a>焰。這僧孤身&#x9008;&#x9008;慣入洪波。等閒坐斷潑<a 
name="0932a07" id="0932a07"></a>天潮頭。到底自無涓滴。仔細檢點。將來敲<a 
name="0932a08" id="0932a08"></a>枷打鎖則不無。若謂佛法二人俱未夢見<a 
name="0932a09" id="0932a09"></a>在。今老僧與麼提持畢竟意歸何處。良久曰。<a 
name="0932a10" id="0932a10"></a>一把柳絲收不得。和&#x70DF;搭在玉欄干。上堂卓<a 
name="0932a11" id="0932a11"></a>拄杖曰。盡大地喚作一句子擔枷帶鎖。不<a 
name="0932a12" id="0932a12"></a>喚作一句子業識茫茫。兩頭俱透脫。得了淨<a 
name="0932a13" id="0932a13"></a>&#x502E;&#x502E;赤洒洒。不可把達磨一宗掃地而盡。<a 
name="0932a14" id="0932a14"></a>所以雲門大師道。盡乾坤大地無纖毫過患。<a 
name="0932a15" id="0932a15"></a>猶是轉句不見一法。始是半提更須知有<a 
name="0932a16" id="0932a16"></a>全提在。師曰。劍去久矣。方乃刻舟。拈拄杖<a 
name="0932a17" id="0932a17"></a>卓一卓下座。</p><a 
name="0932a18" id="0932a18"></a><p style="margin-left: 4em"><span class="headname">夔州臥龍山沙門釋祖先傳八<span class="note">(法薰)</span></span></p><a 
name="0932a19" id="0932a19"></a><p style="text-indent: 0em; margin-left: 0em"><span class="linehead"></span>釋祖先字破庵。廣安王氏子也。幼歲出家力<a 
name="0932a20" id="0932a20"></a>參祖道。夜不安寢。一衲隨身。聞密庵大弘<a 
name="0932a21" id="0932a21"></a>臨濟之宗。遂腰包參謁。密庵知是大器深<a 
name="0932a22" id="0932a22"></a>加錐拶。一日密庵上堂示眾。忽有省。後密<a 
name="0932a23" id="0932a23"></a>庵住靈隱。命師分座。偶有道者問曰。猢猻<a 
name="0932a24" id="0932a24"></a>捉不住時奈何。師曰。用捉作什麼。如風吹<a 
name="0932a25" id="0932a25"></a>水自然成文。有講楞嚴座主。求示。師說<a 
name="0932a26" id="0932a26"></a>偈曰。見猶離見非真見。還盡八還無可<a 
name="0932a27" id="0932a27"></a>還。木落秋空山骨露。不知誰識老瞿曇。時<a 
name="0932a28" id="0932a28"></a>有石田法薰參師。舉世尊拈花迦葉微笑<a 
name="0932a29" id="0932a29"></a>話詰之。薰對曰。焦磚打破連底凍。赤眼撞<a 
name="0932b01" id="0932b01"></a>著火柴頭。師頷之。後出世為嗣法焉。</p><a 
name="0932b02" id="0932b02"></a><p style="margin-left: 4em"><span class="headname">臨安府靈隱寺沙門釋崇岳傳九</span></p><a 
name="0932b03" id="0932b03"></a><p style="text-indent: 0em; margin-left: 0em"><span class="linehead"></span>釋崇岳字松源。處州龍泉吳氏子也。隆興二<a 
name="0932b04" id="0932b04"></a>年得度於杭之西湖白蓮精舍。參方最久。後<a 
name="0932b05" id="0932b05"></a>謁密庵傑和尚。聞室中問僧不是心不是佛<a 
name="0932b06" id="0932b06"></a>不是物話。忽大悟遂得心印。因密菴還靈<a 
name="0932b07" id="0932b07"></a>隱命居第一座。久之出世首住平江澄照。<a 
name="0932b08" id="0932b08"></a>次居江陰光孝饒之薦福明之香山。寧宗慶<a 
name="0932b09" id="0932b09"></a>元三年詔住靈隱三易寒暑。乞老退居寺<a 
name="0932b10" id="0932b10"></a>之東庵。嘉泰二年八月四日手書別公卿。垂<a 
name="0932b11" id="0932b11"></a>語示學者曰。有大力量人。因甚&#x64E1;&#x811A;不<a 
name="0932b12" id="0932b12"></a>起。又曰。開口不在舌頭上。貽囑弟子以<a 
name="0932b13" id="0932b13"></a>闡法是務。乃書偈曰。來無所來。去無所去。<a 
name="0932b14" id="0932b14"></a>瞥轉玄關。佛祖罔措。加趺而逝。壽七十一。<a 
name="0932b15" id="0932b15"></a>臘四十。塔全身于北高&#x5CEF;之原。得法者香山<a 
name="0932b16" id="0932b16"></a>光睦雲居善開。</p><a 
name="0932b17" id="0932b17"></a><p style="margin-left: 4em"><span class="headname">臨安府徑山沙門釋師範傳十</span></p><a 
name="0932b18" id="0932b18"></a><p style="text-indent: 0em; margin-left: 0em"><span class="linehead"></span>釋師範字無準。蜀之梓潼雍氏子也。年九歲<a 
name="0932b19" id="0932b19"></a>依陰平山道欽和尚出家。讀書過目成誦。<a 
name="0932b20" id="0932b20"></a>南宋紹熙六年始腰包遊於成都正法寺。請<a 
name="0932b21" id="0932b21"></a>益堯和尚坐禪工夫。堯曰。禪是何物。坐的是<a 
name="0932b22" id="0932b22"></a>誰。師於是晝夜體究。一日如廁。因提前話<a 
name="0932b23" id="0932b23"></a>有省。明年出遊廣浙謁佛照於育王。照問。<a 
name="0932b24" id="0932b24"></a>何處人。曰劍州。又問。帶得劍來麼。師便喝。<a 
name="0932b25" id="0932b25"></a>佛照笑曰。這烏頭子也亂做。師貧無資薙<a 
name="0932b26" id="0932b26"></a>髮。故人目之曰烏頭子。破庵居靈隱。師侍<a 
name="0932b27" id="0932b27"></a>次時有一道者問破庵。猢猻子捉不住奈<a 
name="0932b28" id="0932b28"></a>何。破庵曰。用捉作麼。如風吹水自然成文。<a 
name="0932b29" id="0932b29"></a>師於言下大悟。未幾同月石溪公遊天台<a 
name="0932c01" id="0932c01"></a>雁宕。時雪&#x5CEF;雲和尚住瑞巖留師分座。夜<a 
name="0932c02" id="0932c02"></a>夢一偉人。手持把茅授與師。次日明州清<a 
name="0932c03" id="0932c03"></a>涼寺專使迎師。方入院見伽藍神牌書茅姓。<a 
name="0932c04" id="0932c04"></a>然其衣冠與夢所見無異。住三年遷焦山<a 
name="0932c05" id="0932c05"></a>次雪竇。又奉旨領主阿育王。久之補雙徑。<a 
name="0932c06" id="0932c06"></a>無何召入大內修政殿說法稱旨。賜金襴<a 
name="0932c07" id="0932c07"></a>衣加佛鑑禪師之號。師住徑山。其殿宇兩<a 
name="0932c08" id="0932c08"></a>遭回錄。皆兩復新之。又去寺四十里築室<a 
name="0932c09" id="0932c09"></a>百楹接待雲水。額曰萬年正續。次於其西<a 
name="0932c10" id="0932c10"></a>數百步結庵。為歸藏之所。又建重閣其上<a 
name="0932c11" id="0932c11"></a>藏朝延所賜御翰。師之先世居蜀。遇亂絕<a 
name="0932c12" id="0932c12"></a>嗣。乃於山中設祠祀俗之祖父。事聞於<a 
name="0932c13" id="0932c13"></a>朝賜額曰圓照。以徵其孝思。宋淳祐戊申<a 
name="0932c14" id="0932c14"></a>乃築室明月池上。榜曰退耕。是年三月旦日<a 
name="0932c15" id="0932c15"></a>疾作。遂升座謂眾曰。山僧既老且病。無力<a 
name="0932c16" id="0932c16"></a>與諸人東語西話。今勉強出來。將從前說<a 
name="0932c17" id="0932c17"></a>不到的。盡情向諸人抖擻去也。遂起身抖<a 
name="0932c18" id="0932c18"></a>衣曰。是多少。便歸方丈。十五日集眾親書<a 
name="0932c19" id="0932c19"></a>遺表遺書數十言。而與客言笑諧謔如平時。<a 
name="0932c20" id="0932c20"></a>至夜書偈曰。來時空索索。去也赤條條。更<a 
name="0932c21" id="0932c21"></a>要問端的。天台有石橋。移頃而逝。停龕二<a 
name="0932c22" id="0932c22"></a>七日。遺表上聞。帝遣中使降香賜弊帛。奉<a 
name="0932c23" id="0932c23"></a>全身塔于圓照。</p><a 
name="0932c24" id="0932c24"></a><p style="margin-left: 4em"><span class="headname">鄭州普照寺沙門釋道悟傳十一<span class="note">(附白雲海)</span></span></p><a 
name="0932c25" id="0932c25"></a><p style="text-indent: 0em; margin-left: 0em"><span class="linehead"></span>釋道悟號佛光。<span class="corr" title='[陜&gt;陝]'>陝</span>西蘭州冠氏子也。師生即<a 
name="0932c26" id="0932c26"></a>齒髮俱長具大人相。年十六力求出家父母<a 
name="0932c27" id="0932c27"></a>不聽。乃絕食幾死。遂捨入里中寺祝髮。閱<a 
name="0932c28" id="0932c28"></a>二年偶宿臨洮灣子店夢梵僧。振聲喚覺<a 
name="0932c29" id="0932c29"></a>忽聞馬嘶。豁然大悟喜不自勝。說偈曰。見<a 
name="0933a01" id="0933a01"></a>也羅見也羅遍虛空只這個。遂歸告母曰。某<a 
name="0933a02" id="0933a02"></a>於途中拾一物。母問何物。師曰。無始來不<a 
name="0933a03" id="0933a03"></a>見了的。母掌曰。何喜之有。遂辭欲參方去。<a 
name="0933a04" id="0933a04"></a>母問。汝將何之。答曰。水流須到海。鶴出白<a 
name="0933a05" id="0933a05"></a>雲頭。先是熊耳山有白雲海禪師。雖住古<a 
name="0933a06" id="0933a06"></a>剎不畜一徒。人或問。和尚何不擇一法嗣<a 
name="0933a07" id="0933a07"></a>去。海曰。芝蘭秀發獨出西秦。曰幾時至。海<a 
name="0933a08" id="0933a08"></a>曰。行&#x811A;了也。師腰包將至。海命侍者鳴鐘<a 
name="0933a09" id="0933a09"></a>集眾曰。我關西弟子來也。然此寺原是郭子<a 
name="0933a10" id="0933a10"></a>儀所建。今渠自來住持。汝當迎之。師方入<a 
name="0933a11" id="0933a11"></a>門。海遙見便云。相公來何暮也。師進前曰諾。<a 
name="0933a12" id="0933a12"></a>海大笑。竟授與衣法令繼其席。自即退隱<a 
name="0933a13" id="0933a13"></a>寺側。先有群盜盤踞劫民受其害。或請海<a 
name="0933a14" id="0933a14"></a>捕之。海曰。非老僧所能也。不久郭公至必<a 
name="0933a15" id="0933a15"></a>自捕也。民弗解其說。後師居寺方三日。乃<a 
name="0933a16" id="0933a16"></a>率眾往擒盡縛之。破其穴將欲盡誅。賊哀<a 
name="0933a17" id="0933a17"></a>乞命。師從容謂曰。汝劫財物傷人命分當<a 
name="0933a18" id="0933a18"></a>死矣。今汝乞命獨不念彼命乎。賊叩首流<a 
name="0933a19" id="0933a19"></a>血願從三寶戒誓不為非。師為說偈剃髮<a 
name="0933a20" id="0933a20"></a>釋之。自是路不拾遺者數十年。人始信師<a 
name="0933a21" id="0933a21"></a>實郭令公之再來也。宋大定二十四年海公<a 
name="0933a22" id="0933a22"></a>歿。師方出主鄭州普照。又遷三鄉竹閣庵。<a 
name="0933a23" id="0933a23"></a>身著白衣跨黃犢吹短笛遊於洛中。&#x751E;<a 
name="0933a24" id="0933a24"></a>曰。道我凡耶。曾向聖位中來。道我聖耶。<a 
name="0933a25" id="0933a25"></a>又向凡位中去。道我非凡非聖耶。&#x5374;向毘<a 
name="0933a26" id="0933a26"></a>盧頂上別有行處。泰和五年於臨洮大勢<a 
name="0933a27" id="0933a27"></a>寺結夏。闡圓覺經謂眾曰。此席將半。吾當<a 
name="0933a28" id="0933a28"></a>行矣。五月十二日晚小參為眾談第一義。<a 
name="0933a29" id="0933a29"></a>晨興呼侍僧曰。我病覓藥去。侍僧將出門。<a 
name="0933b01" id="0933b01"></a>師已蛻矣。上有五色祥雲盤結似蓋。紅光<a 
name="0933b02" id="0933b02"></a>如日彌塞四維三日不散。世壽五十五。僧<a 
name="0933b03" id="0933b03"></a>臘三十有九。弟子舉全身建塔焉。</p><a 
name="0933b04" id="0933b04"></a><p style="text-indent: 0em; margin-left: 0em"><span class="linehead"></span>系曰。迦葉聞那羅王三奏樂則三起舞。非<a 
name="0933b05" id="0933b05"></a>習氣其誰耶。昔郭邠陽能為國討賊拯民<a 
name="0933b06" id="0933b06"></a>於塗炭。今為佛光居寺方三日便擒群盜。<a 
name="0933b07" id="0933b07"></a>得非習氣使然者乎。觀其著白衣騎黃<a 
name="0933b08" id="0933b08"></a>犢而吹笛遊洛。自稱於毘盧頂上別有行<a 
name="0933b09" id="0933b09"></a>處。此又不可思議也矣。</p><a 
name="0933b10" id="0933b10"></a><p style="margin-left: 4em"><span class="headname">江西羅湖沙門釋曉瑩傳十二</span></p><a 
name="0933b11" id="0933b11"></a><p style="text-indent: 0em; margin-left: 0em"><span class="linehead"></span>釋曉瑩字仲溫。未詳氏族。歷參叢席頓明<a 
name="0933b12" id="0933b12"></a>大事。四眾推重。晚歸羅湖之上。杜門&#x5374;掃<a 
name="0933b13" id="0933b13"></a>不與世接。惟以生平之所見聞諸方尊宿<a 
name="0933b14" id="0933b14"></a>提唱之語及友朋談說議論宗教之言或得<a 
name="0933b15" id="0933b15"></a>於殘碑&#x8827;簡有關典謨之說。皆會萃成編<a 
name="0933b16" id="0933b16"></a>曰羅湖野錄。其所載者皆命世宗匠賢士大<a 
name="0933b17" id="0933b17"></a>夫言行之粹美機鋒之勁捷&#x9167;酢之雄偉氣格<a 
name="0933b18" id="0933b18"></a>之弘曠可以輔宗乘訓後學抑起人于至<a 
name="0933b19" id="0933b19"></a>善。是故閱者不忍釋手云。</p><a 
name="0933b20" id="0933b20"></a><p style="margin-left: 4em"><span class="headname">名山天寧寺沙門釋禪惠傳十三</span></p><a 
name="0933b21" id="0933b21"></a><p style="text-indent: 0em; margin-left: 0em"><span class="linehead"></span>釋禪惠即名山人也。家世業儒。屢舉不第。<a 
name="0933b22" id="0933b22"></a>元符間郡守呂由誠見以僧&#x52C5;戲之。遂棄<a 
name="0933b23" id="0933b23"></a>儒從釋。力參祖道得大開悟。初出住邑天<a 
name="0933b24" id="0933b24"></a>寧寺。出入必策馬乘輿。諸耆宿言以佛法<a 
name="0933b25" id="0933b25"></a>貴乎苦行固不宜乘輿馬服綺繡。師答以<a 
name="0933b26" id="0933b26"></a>偈曰。文殊駕師子。普賢跨象王。新來一個<a 
name="0933b27" id="0933b27"></a>佛騎馬也無妨。凡所說法機鋒敏捷。有語<a 
name="0933b28" id="0933b28"></a>錄行世。</p><a 
name="0933b29" id="0933b29"></a><p style="margin-left: 4em"><span class="headname">巴川宣密院沙門釋顯嵩傳十四<span class="note">(淨業)</span></span></p><a 
name="0933c01" id="0933c01"></a><p style="text-indent: 0em; margin-left: 0em"><span class="linehead"></span>釋顯嵩西蜀重慶銅梁李氏子。飽參倦遊出<a 
name="0933c02" id="0933c02"></a>世住巴川之宣密院。三十年跡不出閫。紹<a 
name="0933c03" id="0933c03"></a>興中集眾說偈曰。八十年中&#x751E;浩浩宏開肆<a 
name="0933c04" id="0933c04"></a>貨摩尼寶也。無一個共商量。不是山僧收舖<a 
name="0933c05" id="0933c05"></a>早。言訖端坐而逝。荼毘舍利無算。時有淨<a 
name="0933c06" id="0933c06"></a>業和尚。石照文氏子。少業屠。有羊方乳二<a 
name="0933c07" id="0933c07"></a>羔。將殺之。二羔銜其刀跪伏於門。若乞<a 
name="0933c08" id="0933c08"></a>母命。師感歎棄家為僧。力參宗匠忽大悟<a 
name="0933c09" id="0933c09"></a>作偈曰。昨日羅剎心。今朝菩薩面。羅剎與<a 
name="0933c10" id="0933c10"></a>菩薩。不隔一條線。</p><a 
name="0933c11" id="0933c11"></a><p style="margin-left: 4em"><span class="headname">平江靜濟沙門釋法全傳十五</span></p><a 
name="0933c12" id="0933c12"></a><p style="text-indent: 0em; margin-left: 0em"><span class="linehead"></span>釋法全字無庵。崑山陳氏子。生有偉質溫粹<a 
name="0933c13" id="0933c13"></a>不凡。幼請父母從道川禪師為僧。參請精<a 
name="0933c14" id="0933c14"></a>勤志明大事。一日行靜濟寺殿前。偶觸首<a 
name="0933c15" id="0933c15"></a>於柱忽大悟。旁觀者見其光彩飛動而不<a 
name="0933c16" id="0933c16"></a>自知。自此遍遊名山業席。道價日益。乾道<a 
name="0933c17" id="0933c17"></a>中將示寂。眾求遺偈。師瞪目下視。眾又請。<a 
name="0933c18" id="0933c18"></a>遂援筆書無無二字端坐而逝。闍維得舍<a 
name="0933c19" id="0933c19"></a>利五色。塔于金斗&#x5CEF;。</p><a 
name="0933c20" id="0933c20"></a><p style="margin-left: 4em"><span class="headname">臨安徑山沙門釋道&#x51B2;傳十六</span></p><a 
name="0933c21" id="0933c21"></a><p style="text-indent: 0em; margin-left: 0em"><span class="linehead"></span>釋道&#x51B2;字癡絕。武信長江荀氏子也。首參杭<a 
name="0933c22" id="0933c22"></a>之妙果曹源生和尚大悟玄旨。出世嘉禾之<a 
name="0933c23" id="0933c23"></a>天寧。次遷蔣山雪&#x5CEF;。無何奉旨住四明天<a 
name="0933c24" id="0933c24"></a>童三年。詔補靈隱。時京兆尹建法華寺。特<a 
name="0933c25" id="0933c25"></a>奏請師為開山第一代。允之未赴。宋理宗<a 
name="0933c26" id="0933c26"></a>降&#x52C5;命主杭洲雙徑。師謂眾曰。不赴法華<a 
name="0933c27" id="0933c27"></a>則不信。違徑山之命則不恭。既失恭與信。<a 
name="0933c28" id="0933c28"></a>何以為後學法。遂慵然就法華開堂。月餘<a 
name="0933c29" id="0933c29"></a>即<span class="gaiji">銜<!--gaiji,銜,1[啣-止+山],2,3--></span>旨登徑山。於是一眾響合歡聲若雷。<a 
name="0934a01" id="0934a01"></a>臨入滅乃手書記敘得法之由。上堂說法<a 
name="0934a02" id="0934a02"></a>辭眾。入方丈囑後事。至夜分正坐與眾<a 
name="0934a03" id="0934a03"></a>論道移時蛻然而逝。當理宗三年三月十<a 
name="0934a04" id="0934a04"></a>五日也。世壽八十二。僧臘六十一。荼毘舍利<a 
name="0934a05" id="0934a05"></a>瑩然。弟子分塔二處。一于本山菖蒲田玉<a 
name="0934a06" id="0934a06"></a>芝菴。一于金陵玉山菴。</p><a 
name="0934a07" id="0934a07"></a><p style="margin-left: 4em"><span class="headname">保定興聖寺沙門釋德富傳十七</span></p><a 
name="0934a08" id="0934a08"></a><p style="text-indent: 0em; margin-left: 0em"><span class="linehead"></span>釋德富保定易縣謝氏子也。年七歲力求出<a 
name="0934a09" id="0934a09"></a>家。父母感異夢遂捨入興聖寺。依真空和<a 
name="0934a10" id="0934a10"></a>尚薙髮受具戒。力究大法。一日經行次忽<a 
name="0934a11" id="0934a11"></a>大悟。自是名播叢林。宋皇慶初萬山壽和<a 
name="0934a12" id="0934a12"></a>尚奉旨大興水陸齋會請師開堂說法。七<a 
name="0934a13" id="0934a13"></a>眾咸集。師方升座說偈。忽於座上放大光<a 
name="0934a14" id="0934a14"></a>明。遍照空際現諸瑞相。良久方隱聞于朝<a 
name="0934a15" id="0934a15"></a>廷賜通辯大師之號併金僧伽黎衣。及後示<a 
name="0934a16" id="0934a16"></a>滅有白光頂出照耀四達。荼毘得舍利數<a 
name="0934a17" id="0934a17"></a>十顆。建塔。</p><a 
name="0934a18" id="0934a18"></a><p><span class="juanname">大明高僧傳卷第八<span class="note">(終)</span></span></p>
<hr>【經文資訊】大正藏第 50 冊 No. 2062 大明高僧傳<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexdacf.html?index=T50n2062" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T50n2062_008 by HTTrack Website Copier/3.x [XR&CO'2014], Tue, 07 Jun 2016 07:00:25 GMT -->
</html>
