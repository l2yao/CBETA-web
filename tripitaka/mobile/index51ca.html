<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X77n1522_012 by HTTrack Website Copier/3.x [XR&CO'2014], Tue, 07 Jun 2016 07:42:07 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=291187850&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX77n1522&amp;utmp=%2Fmobile%2Findex.php%3Findex%3DX77n1522_012&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexab53.html?index=X77n1522_011" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第77冊<br/>No.1522 新修科分六學僧傳 (30卷)<br/>【元 曇噩述】<br/>第 12 卷</p>
	<a href="indexe937.html?index=X77n1522_013" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X77">
<div class="root" id="1522" sutra_name="新修科分六學僧傳" sutra_juan="[卷12]">　
<a 
name="0168c01" id="0168c01"></a><p><span class="juanname">新脩科分六學僧傳卷第十二</span></p><a 
name="0168c02" id="0168c02"></a><p style="margin-left: 4em"><span class="byline">淛東沙門　曇噩　述</span></p><a 
name="0168c03" id="0168c03"></a><p style="text-indent: 0em; margin-left: 0em"><span class="headname">　　戒學</span></p><a 
name="0168c04" id="0168c04"></a><p style="text-indent: 0em; margin-left: 0em"><span class="headname">　　　弘法科<span class="note">(二)</span></span></p><a 
name="0168c05" id="0168c05"></a><p style="margin-left: 2em"><span class="headname">齊法穎</span></p><p style="text-indent: 0em; margin-left: 0em"><span class="linehead"></span>生索氏。燉煌人。年十三。棄家依沙門法香。為<a 
name="0168c06" id="0168c06"></a>弟子得度。遊止涼州公府寺。與法力俱以解律顯名。<a 
name="0168c07" id="0168c07"></a>元嘉之季。遊京師止新亭寺。孝武皇帝詔穎為都邑<a 
name="0168c08" id="0168c08"></a>僧正。移居多寶寺習禪。造經像。極莊嚴之麗。又造藥<a 
name="0168c09" id="0168c09"></a>藏鎮于長干。撰十誦戒本。并羯磨等文。沒壽六十七。</p><a 
name="0168c10" id="0168c10"></a><p style="margin-left: 2em"><span class="headname">齊玄暢</span></p><p style="text-indent: 0em; margin-left: 0em"><span class="linehead"></span>生趙氏。河西金城人也。少時羌酋盡殲其家。<a 
name="0168c11" id="0168c11"></a>見暢戒勿殺曰。此兒目光外射。非凡器也。遂獲為涼<a 
name="0168c12" id="0168c12"></a>州玄高弟子。會羌滅佛法。害諸沙門。暢乃以楊枝擊<a 
name="0168c13" id="0168c13"></a>沙塵蔽空。使追騎無所見。急則以<span class="gaiji">[葸-十+夕]<!--gaiji,,1[葸-十+夕],2,3--></span>塞鼻通氣。投身<a 
name="0168c14" id="0168c14"></a>水中。自平城代郡上谷。踰太行。渡孟津。而至揚州。善<a 
name="0168c15" id="0168c15"></a>經律。博觀子史百氏之言。初華嚴文義浩&#x613D;。暢首為<a 
name="0168c16" id="0168c16"></a>疏釋之。以三論為學者所宗。文帝請為太子師。不可。<a 
name="0168c17" id="0168c17"></a>久之。辭遊西蜀。至大石寺。手畫金剛密跡十六軀。又<a 
name="0168c18" id="0168c18"></a>建寺於岷山郡之席陽縣齊山。名曰齊興。是日正當<a 
name="0168c19" id="0168c19"></a>太祖受九錫之辰。或以天時人事。萬里符合。作齊山<a 
name="0168c20" id="0168c20"></a>讚。敘其事。寄成都傅琰者。琰聞諸州郡。歲時存問。暢<a 
name="0168c21" id="0168c21"></a>能舒手出香。掌中流水。豫章王凝鎮荊州。迎至城。文<a 
name="0168c22" id="0168c22"></a>惠太子又遣使。迎歸建鄴靈根寺。沒年六十九。永明<a 
name="0168c23" id="0168c23"></a>二年冬葬獨龍岡。</p><a 
name="0168c24" id="0168c24"></a><p style="margin-left: 2em"><span class="headname">齊志道</span></p><p style="text-indent: 0em; margin-left: 0em"><span class="linehead"></span>出任氏。河內人。謹厚。少為沙門。博究諸經。特<a 
name="0169a01" id="0169a01"></a>妙律部。何尚之仰其風。建法輪寺迎居之。自魏虜廢<a 
name="0169a02" id="0169a02"></a>教之後。中州戒法遣缺。道與其徒十餘輩。至虎牢。集<a 
name="0169a03" id="0169a03"></a>洛秦壅豫五州道士。會于引水寺。講授律部之全。道<a 
name="0169a04" id="0169a04"></a>之力也。久之至京師。王奐出鎮湘州。載與俱。遂歿。壽<a 
name="0169a05" id="0169a05"></a>七十三。</p><a 
name="0169a06" id="0169a06"></a><p style="margin-left: 2em"><span class="headname">齊僧遠</span></p><p style="text-indent: 0em; margin-left: 0em"><span class="linehead"></span>生皇氏。渤海重合人也。年十六。欲出家。父母<a 
name="0169a07" id="0169a07"></a>不聽。因剋苦懺誦。又二年為沙門。從道慧法師受學。<a 
name="0169a08" id="0169a08"></a>通大小乘經論。宋大明中。住彭城寺昇明中。住牛落<a 
name="0169a09" id="0169a09"></a>山龍淵寺。年三十一。乃於青州孫秦寺講授。吐詞清<a 
name="0169a10" id="0169a10"></a>徹。風度凝遠。一座盡傾。瑯琊王僧達有重名於時。特<a 
name="0169a11" id="0169a11"></a>敬禮。造寺以延之。遠性仁慈。行青園。脫衣以衣寒者。<a 
name="0169a12" id="0169a12"></a>乞食以食飢者。時大疫。病者相枕。人人料理之。死者<a 
name="0169a13" id="0169a13"></a>為葬。如骨肉。里中化其孝敬。王子鸞造新安寺。薦其<a 
name="0169a14" id="0169a14"></a>毋殷貴人。詔選天下奇德。應選。被徵。大明六年九月。<a 
name="0169a15" id="0169a15"></a>右司諫言。臣聞。<span class="gaiji">邃<!--gaiji,邃,1[穴/逐],2&#x41B3;,3--></span>拱凝居。非期宏峻。奉跪槃伏。豈止<a 
name="0169a16" id="0169a16"></a>讓恭。將以昭張四維。締制八寓。故雖儒法支派。名墨<a 
name="0169a17" id="0169a17"></a>條流。至於崇親嚴上。厥繇摩爽。唯浮屠教特異於此。<a 
name="0169a18" id="0169a18"></a>臣等參議以為。沙門接見。皆當盡禮敬之容。詔曰可。<a 
name="0169a19" id="0169a19"></a>遠聞歎曰。我剃頭沙門。本出家求道。何關於帝王。即<a 
name="0169a20" id="0169a20"></a>曰謝病。移止定林。明帝踐祚。迎遠為師。不答。建平王<a 
name="0169a21" id="0169a21"></a>景素以棲玄寺致遠。又不答。齊太祖將傳位。入山訪<a 
name="0169a22" id="0169a22"></a>遠。辭以老病。足不垂&#x7240;。太祖詣&#x7240;下。諮訪委悉。及登<a 
name="0169a23" id="0169a23"></a>位。復駕幸遠房。以房閤狹小。不容輿蓋。駐輦遣使問<a 
name="0169a24" id="0169a24"></a>候而去。遠前後居山五十餘年。初猶食。食不繼。遂飲<a 
name="0169b01" id="0169b01"></a><span class="gaiji">澗<!--gaiji,澗,1[澗-日+月],2&#x3D4E;,3--></span>二十年。以齊永明二年正月。示疾。文慧文宣二王。<a 
name="0169b02" id="0169b02"></a>侍劑藥。沒壽七十一。帝以書與沙門法獻曰。承遠上<a 
name="0169b03" id="0169b03"></a>無常。弟子夜中<span class="corr" title='[巳&gt;已]'>已</span>自知之。遠上此去。甚得好處。不必<a 
name="0169b04" id="0169b04"></a>增悲也。諸佳非一二。遲見法師。方可敘瑞夢耳。今正<a 
name="0169b05" id="0169b05"></a>宜為作功德。所須可具疏來也。竟陵王文宣王為塔<a 
name="0169b06" id="0169b06"></a>於南山。</p><a 
name="0169b07" id="0169b07"></a><p style="margin-left: 2em"><span class="headname">齊智林</span></p><p style="text-indent: 0em; margin-left: 0em"><span class="linehead"></span>高昌人。史亡其氏。師事亮公落髮。即詣長安<a 
name="0169b08" id="0169b08"></a>博究經律。尤善雜心。亮坐罪竄嶺外。林與同學十二<a 
name="0169b09" id="0169b09"></a>人。同往至南荒。日講授。遠人慕其高義。宋明帝詔至<a 
name="0169b10" id="0169b10"></a>京師住靈基寺。學者益盛。時立二諦義。有三宗各不<a 
name="0169b11" id="0169b11"></a>同。汝南周顒作三宗論成。畏譏謗不傳林以書勸之。<a 
name="0169b12" id="0169b12"></a>其略曰竊聞三宗之論。&#x920E;深索隱。盡眾生之情。廓而<a 
name="0169b13" id="0169b13"></a>通之。盡佛之意。使法燈有種。勝利無窮。借使國城妻<a 
name="0169b14" id="0169b14"></a>子之施。何以逮此施哉。傳者以為檀越畏譏評。故欲<a 
name="0169b15" id="0169b15"></a>中輟。豈可特纏疑障。自發見行乎。顒得書矍然而悟。<a 
name="0169b16" id="0169b16"></a>此論遂傳於世。</p><p style="text-indent: 0em; margin-left: 0em"><span class="linehead"></span>林長八尺。詞音清徹。還高昌而化。壽<a 
name="0169b17" id="0169b17"></a>七十九。著二諦論雜心記并解十二門論中論等。</p><a 
name="0169b18" id="0169b18"></a><p style="margin-left: 2em"><span class="headname">齊法瑗</span></p><p style="text-indent: 0em; margin-left: 0em"><span class="linehead"></span>生辛氏。隴西人。毗之後。其父有子三。伯原明<a 
name="0169b19" id="0169b19"></a>仕魏。官至尚書。仲為沙門。號法愛。瑗其季也。師事梁<a 
name="0169b20" id="0169b20"></a>州沙門慧開。開不測人也。而鍾愛瑗曰。他日於佛法<a 
name="0169b21" id="0169b21"></a>當有力。使遊學四方。依道場慧觀乃入廬山脩禪。宋<a 
name="0169b22" id="0169b22"></a>文帝訪能述生公頓悟義者。江州<span class="corr" title='[剌&gt;刺]'>刺</span>史庾登之。以瑗<a 
name="0169b23" id="0169b23"></a>聞。詔問之。瑗伸辯詳明。何尚之歎曰。吾以謂生公歿<a 
name="0169b24" id="0169b24"></a>後。微言永絕。今日復聞象外之談。所謂天未喪斯文<a 
name="0169c01" id="0169c01"></a>也。南平王西陽王皆師事之。歸廬山注勝鬘。經天保<a 
name="0169c02" id="0169c02"></a>構成。詔瑗居之。王景文至。值方講。景文歎曰。所舉皆<a 
name="0169c03" id="0169c03"></a>所未聞。所指皆出意表。真法中龍也。湘宮成。又詔瑗<a 
name="0169c04" id="0169c04"></a>居之。帝臨幸聽法。公卿畢集。時以為榮。至齊文慧。又<a 
name="0169c05" id="0169c05"></a>請住靈根寺。太尉王儉有重名。特設一榻。次延之。他<a 
name="0169c06" id="0169c06"></a>人莫與也。永明七年歿。壽八十一。</p><a 
name="0169c07" id="0169c07"></a><p style="margin-left: 2em"><span class="headname">齊法悟</span></p><p style="text-indent: 0em; margin-left: 0em"><span class="linehead"></span>齊州人。史不書氏。世力田。有六子皆出家。悟<a 
name="0169c08" id="0169c08"></a>年五十。喪妻為沙門。誦大小品法華。每有虎踞前。若<a 
name="0169c09" id="0169c09"></a>聽者。性不食粳米。日唯麥飯一杯而<span class="corr" title='[巳&gt;已]'>已</span>。武昌太守阮<a 
name="0169c10" id="0169c10"></a>晦為開樊山之陽。隱士郭長翔所居之地。為堂宇。以<a 
name="0169c11" id="0169c11"></a>處之。脩頭陀行。尤謹禪坐。或定屢日。齊永明七&#x79CA;。歿<a 
name="0169c12" id="0169c12"></a>壽九十七　又有慧明者。生康氏。康居人。止東安寺。<a 
name="0169c13" id="0169c13"></a>登赤城。慕道猷曇蘭之風。結茅而居焉。夢婦人自稱<a 
name="0169c14" id="0169c14"></a>呂姥。曰我當衛護。文宣盡禮致之。一至京師即去。建<a 
name="0169c15" id="0169c15"></a>武中歿。壽七十一。</p><a 
name="0169c16" id="0169c16"></a><p style="margin-left: 2em"><span class="headname">齊僧審</span></p><p style="text-indent: 0em; margin-left: 0em"><span class="linehead"></span>生王氏。太原祈人也。晉驃騎沈之後。寓居譙<a 
name="0169c17" id="0169c17"></a>郡。少棄家依石<span class="gaiji">澗<!--gaiji,澗,1[澗-日+月],2&#x3D4E;,3--></span>寺得度。誦法華首楞嚴經。常謂非<a 
name="0169c18" id="0169c18"></a>禪不智。於是專志禪那。聞曇摩密多。道化京邑。往謁<a 
name="0169c19" id="0169c19"></a>之。乃拂袖過江。止靈曜寺。精勤咨受。曲盡深奧。王敬<a 
name="0169c20" id="0169c20"></a>則入房訪審。正見坐禪。因彈指而出曰。聖道人。即奉<a 
name="0169c21" id="0169c21"></a>米千石。又為文慧文宣所敬。永明八年沒。壽七十五。<a 
name="0169c22" id="0169c22"></a>時有沙門僧謙超志法達慧勝。並精禪觀。有異&#x8FF9;。</p><a 
name="0169c23" id="0169c23"></a><p style="margin-left: 2em"><span class="headname">齊法琳</span></p><p style="text-indent: 0em; margin-left: 0em"><span class="linehead"></span>出樂氏。晉原臨邛人。幼依蜀郡裴寺得度。從<a 
name="0169c24" id="0169c24"></a>隱公精十誦。隱公還<span class="corr" title='[陜&gt;陝]'>陝</span>。又從之。諸部毗尼。洞盡心曲<a 
name="0170a01" id="0170a01"></a>修淨土觀。臨終見奇祥甚多。合掌而滅。</p><a 
name="0170a02" id="0170a02"></a><p style="margin-left: 2em"><span class="headname">齊法獻</span></p><p style="text-indent: 0em; margin-left: 0em"><span class="linehead"></span>生徐氏。西海延水人也。少隨其舅至梁州。因<a 
name="0170a03" id="0170a03"></a>去家為沙門。研究經律。有聞於時。止鍾山定林寺。聞<a 
name="0170a04" id="0170a04"></a>猛公西遊。願慕&#x52B9;之。即自巴蜀出河南。經芮芮國。到<a 
name="0170a05" id="0170a05"></a>于闐。欲度<span class="gaiji">蔥<!--gaiji,蔥,1[卄/公/心],2&#x44D7;,3--></span>嶺。會棧道絕。不可往。乃還。獲佛牙一枝。<a 
name="0170a06" id="0170a06"></a>舍利十五粒。觀世音滅罪神&#x546A;。提婆達多品文。至龜<a 
name="0170a07" id="0170a07"></a>茲又得金槌鍱像。獻負像佛牙舍利至京師。謹事之。<a 
name="0170a08" id="0170a08"></a>凡二十五年。人無知者。文宣太子。忽夢見之。詣獻所<a 
name="0170a09" id="0170a09"></a>居。求瞻禮。乃出以示。有記云。本在烏纏國。自烏纏入<a 
name="0170a10" id="0170a10"></a>芮芮。自芮芮至漢上。於是瑯琊王肅王融吳國張融<a 
name="0170a11" id="0170a11"></a>張綣。沙門慧令智藏皆師事獻。</p><p style="text-indent: 0em; margin-left: 0em"><span class="linehead"></span>永明中。詔與長干寺<a 
name="0170a12" id="0170a12"></a>沙門玄暢。為國僧主。每對上稱名而不坐。</p><p style="text-indent: 0em; margin-left: 0em"><span class="linehead"></span>一日中興<a 
name="0170a13" id="0170a13"></a>寺沙門僧鐘。見上於乾弘殿。稱貧道。帝訝之。以問尚<a 
name="0170a14" id="0170a14"></a>書王儉曰。前輩沙門與帝王語。何所稱。預正殿。還得<a 
name="0170a15" id="0170a15"></a>坐否。儉對曰。漢魏佛法。未大興盛。傳記無載者。元魏<a 
name="0170a16" id="0170a16"></a>稍盛。而沙門多稱貧道。且得與坐。而稱貧道至今。帝<a 
name="0170a17" id="0170a17"></a>曰暢獻二公。道行如此。猶稱名。況其餘者。朕以為稱<a 
name="0170a18" id="0170a18"></a>名可也。獻以建武末沒。壽七十五。初定林寺建閣。以<a 
name="0170a19" id="0170a19"></a>奉佛牙。普通三年正月。夜有杖而扣門者數人。稱臨<a 
name="0170a20" id="0170a20"></a>川王殿下來。急欲升閣。收叛奴。寺司惶怖發鑰。縱其<a 
name="0170a21" id="0170a21"></a>所為。遂失佛牙。</p><a 
name="0170a22" id="0170a22"></a><p style="margin-left: 2em"><span class="headname">齊智稱</span></p><p style="text-indent: 0em; margin-left: 0em"><span class="linehead"></span>出裴氏。河東聞喜人。魏冀州<span class="corr" title='[剌&gt;刺]'>刺</span>史徽之後也。<a 
name="0170a23" id="0170a23"></a>避難居京口。少能弓馬。隨王玄謨申&#x5765;北討。既而自<a 
name="0170a24" id="0170a24"></a>悔曰。殺人以求榮祿。非我志也。棄去之。或聞人讀瑞<a 
name="0170b01" id="0170b01"></a>應經感悟。投南<span class="gaiji">澗<!--gaiji,澗,1[澗-日+月],2&#x3D4E;,3--></span>宗禪師。受五戒。宋孝武迎成都印<a 
name="0170b02" id="0170b02"></a>禪師於京師。復依之。因從歸蜀薙落。時年三十六矣。<a 
name="0170b03" id="0170b03"></a>乃專精十誦下江陵受禪旨於隱具二師。義嘉之亂<a 
name="0170b04" id="0170b04"></a>移京師興皇。聽穎公講律。定林法獻挹其議論。<span class="gaiji">攜<!--gaiji,攜,1[打-丁+嶲],2&#x22E42;,3--></span>之<a 
name="0170b05" id="0170b05"></a>以歸。後餘杭釋僧志請開十誦於鄉之寶安寺。又為<a 
name="0170b06" id="0170b06"></a>雲&#x637F;寺。主竟陵文宣王既建普弘寺延之。以唱毗尼<a 
name="0170b07" id="0170b07"></a>學者數百。仍為朱方慧始說法。每見親里知舊。訓以<a 
name="0170b08" id="0170b08"></a>孝悌。齊永元三年。春秋七十二。還卒于京師之安樂<a 
name="0170b09" id="0170b09"></a>寺。</p><a 
name="0170b10" id="0170b10"></a><p style="margin-left: 2em"><span class="headname">梁僧祐</span></p><p style="text-indent: 0em; margin-left: 0em"><span class="linehead"></span>生俞氏。其先彭城下邳人。徙居建鄴。祐兒時<a 
name="0170b11" id="0170b11"></a>偶入建初寺。留僧範道人處。父母呼之。不肯歸。年十<a 
name="0170b12" id="0170b12"></a>四欲娶。乃避去。依法達薙落于定林寺。既稟具。從法<a 
name="0170b13" id="0170b13"></a>穎究毗尼。造詣邁先哲。每講演。聽眾常千計。齊竟陵<a 
name="0170b14" id="0170b14"></a>文宣王梁臨川王宏南平王偉儀同袁昂永康公主<a 
name="0170b15" id="0170b15"></a>丁貴嬪。黑白門徒。萬一千餘人。所獲信施。悉以脩治<a 
name="0170b16" id="0170b16"></a>塔寺。完整經像。故光宅攝山大像。郯縣石佛皆其經<a 
name="0170b17" id="0170b17"></a>始。今上深加禮。遇凡僧事碩疑。必就審決。晚年足疾。<a 
name="0170b18" id="0170b18"></a>詔聽乘輿入內。為六宮授戒。天監十七年五月二十<a 
name="0170b19" id="0170b19"></a>六日沒。壽七十四。撰三藏記法苑記世界記釋迦譜<a 
name="0170b20" id="0170b20"></a>弘明集行於世。</p><a 
name="0170b21" id="0170b21"></a><p style="margin-left: 2em"><span class="headname">梁法超</span></p><p style="text-indent: 0em; margin-left: 0em"><span class="linehead"></span>生孟氏。晉陵無錫人。幼而&#x8066;穎。篤學無倦。年<a 
name="0170b22" id="0170b22"></a>十一出家。住靈根寺依同寺僧修護。習經論。貧非乞<a 
name="0170b23" id="0170b23"></a>丐。莫足自資。而勞苦摩所憚。晚從安樂寺智稱律師。<a 
name="0170b24" id="0170b24"></a>攻十誦。稱尤謂其可以命家。語以義之折中者頗多。<a 
name="0170c01" id="0170c01"></a>稱沒而超則獨步京邑矣。時武皇帝方隆嚮佛乘。以<a 
name="0170c02" id="0170c02"></a>為毗尼之學。定慧所階。治身滅罪。職此之由。必使僧<a 
name="0170c03" id="0170c03"></a>尼於五篇七聚。導意獎心。然恐部文廣繁。臨事難究。<a 
name="0170c04" id="0170c04"></a>故於聽覽餘。隙略為出要律儀一十四卷。以行世。乃<a 
name="0170c05" id="0170c05"></a>以超為都邑僧正。普通六年。詔於平等殿講演。<span class="corr" title='[&#x4F39;&gt;但]'>但</span>舉<a 
name="0170c06" id="0170c06"></a>大綱。宣示宏指而<span class="corr" title='[巳&gt;已]'>已</span>。時帝躬臨稟受。仍集知事。及諸<a 
name="0170c07" id="0170c07"></a>名德。眾通道俗。使毋譏議。以陷愆尤。三旬便竟。四方<a 
name="0170c08" id="0170c08"></a>胥悅。七&#x79CA;冬卒於天竺所住寺。壽七十一。詔令有司<a 
name="0170c09" id="0170c09"></a>疏慰。備威儀。送葬鍾山開善寺。</p><a 
name="0170c10" id="0170c10"></a><p style="margin-left: 2em"><span class="headname">梁道禪</span></p><p style="text-indent: 0em; margin-left: 0em"><span class="linehead"></span>交趾人。早出世網。立性方嚴。始居鄉里之仙<a 
name="0170c11" id="0170c11"></a>洲山寺。山舊多虎虣。自禪居之。虣遂弭。父老以為異。<a 
name="0170c12" id="0170c12"></a>齊永明初。竟陵王盛弘佛法。禪聞之遠參勝集。住鍾<a 
name="0170c13" id="0170c13"></a>山雲居下寺。聽掇眾部。尤善十誦。聚徒盈百。都邑受<a 
name="0170c14" id="0170c14"></a>其戒範者。踰千數。且嗜燕寂。行遇窮谷。輒入定久之。<a 
name="0170c15" id="0170c15"></a>蔬食弊衣泊然自樂。或得芳美。隨給貧病。晚因屏&#x8FF9;。<a 
name="0170c16" id="0170c16"></a>與世絕交。大通元年。卒于山寺。壽七十。</p><a 
name="0170c17" id="0170c17"></a><p style="margin-left: 2em"><span class="headname">梁法雲</span></p><p style="text-indent: 0em; margin-left: 0em"><span class="linehead"></span>義興陽羨周氏。晉平西將軍處之七世孫。母<a 
name="0170c18" id="0170c18"></a>吳。方娩見雲氣滿室。因以名之。七歲師事僧成玄趣<a 
name="0170c19" id="0170c19"></a>寶亮。出家。住莊嚴寺。年十三受業於太昌寺僧宗莊<a 
name="0170c20" id="0170c20"></a>嚴寺僧達而寶亮。每自以為不及。齊永明中。僧柔。東<a 
name="0170c21" id="0170c21"></a>歸開講於道林寺。雲處小&#x7240;於前。諮決累日。由是顯<a 
name="0170c22" id="0170c22"></a>名。尤與同寺僧旻遊。採摭經論。覆述文義。摩有間隙。<a 
name="0170c23" id="0170c23"></a>每行路思義。輒過所造。觀長樂寺法調盛會。出而歎<a 
name="0170c24" id="0170c24"></a>曰。震旦天子之都。人物如此。可謂法座空矣。&#x79CA;三十。<a 
name="0171a01" id="0171a01"></a>建武四年。夏初於妙音寺開法華維摩二經。東莞徐<a 
name="0171a02" id="0171a02"></a>孝嗣。每見雲公俊發。自顧缺然。居母憂。毀瘠過禮。僧<a 
name="0171a03" id="0171a03"></a>旻。以為聖人制禮。賢者俯就。不賢者企及。況佛訓有<a 
name="0171a04" id="0171a04"></a>存則報答生恩。以奉顏儀。沒則啟發菩提。以導神識。<a 
name="0171a05" id="0171a05"></a>苟循私愛。返累至親。墮於惡道。惟智者。能以方便力。<a 
name="0171a06" id="0171a06"></a>治制之。則善趣生矣。雲乃割哀情。進飲食。永元初。赴<a 
name="0171a07" id="0171a07"></a>毗陵之請。道俗傾嚮。京城畢集。及梁高天監二年。詔<a 
name="0171a08" id="0171a08"></a>諸名德。各撰成實義疏。雲合經論。撰四十科。為四十<a 
name="0171a09" id="0171a09"></a>二卷。七年制注大品。朝貴請雲講演。從之。又為光宅<a 
name="0171a10" id="0171a10"></a>寺主。&#x524F;立僧制。後世遵行。皇太子請十僧。入玄圃。講<a 
name="0171a11" id="0171a11"></a>道談文。凡經雨夏。雲居上首。中書即順陽范軫。著神<a 
name="0171a12" id="0171a12"></a>滅論詔雲答之。以宣示臣下。文多不載。天監末。復建<a 
name="0171a13" id="0171a13"></a>一寺於秣陵縣。同下里。以報施主之恩。誠得爽塏之<a 
name="0171a14" id="0171a14"></a>趣。即禪岡之西山也。又譯扶南國所獻經三部。且以<a 
name="0171a15" id="0171a15"></a>身外嚫施之物。捨入華林園光華殿。設千僧大會。而<a 
name="0171a16" id="0171a16"></a>雲亦遘疾矣。普通六年。詔為大僧正。帝幸同泰寺開<a 
name="0171a17" id="0171a17"></a>大涅槃。設千僧會。廣集諸寺知事。及學行名僧羯磨。<a 
name="0171a18" id="0171a18"></a>詔許乘輿上殿。&#x51ED;几聽講。由是疾篤。大通三年三月<a 
name="0171a19" id="0171a19"></a>二十七日卒。享年六十有三。詔葬定林寺側。雲尤研<a 
name="0171a20" id="0171a20"></a>精法華。&#x751E;於一寺講散。忽天華狀如雪飛而下。神僧<a 
name="0171a21" id="0171a21"></a>寶誌。呼雲為大林法師。每來雲所。輒留信宿。或言請<a 
name="0171a22" id="0171a22"></a>法師獅子吼。即為部析。誌便彈指讚曰。善哉微妙微<a 
name="0171a23" id="0171a23"></a>妙。儀同陳郡袁昂家。有供養僧。學雲法華。日夜發願<a 
name="0171a24" id="0171a24"></a>必欲似之。夢僧告曰。雲法師燈明佛時<span class="corr" title='[巳&gt;已]'>已</span>解此經可<a 
name="0171b01" id="0171b01"></a>率敵邪。又夷陵縣漁人。於網中。得泥洹四相品經一<a 
name="0171b02" id="0171b02"></a>卷。末題云。宋元徽二年。王寶勝敬造。奉光宅寺法雲<a 
name="0171b03" id="0171b03"></a>法師。時雲年昉十歲。名未遠布。寺無光宅而此云者。<a 
name="0171b04" id="0171b04"></a>竟不可測。</p><a 
name="0171b05" id="0171b05"></a><p style="margin-left: 2em"><span class="headname">梁僧旻</span></p><p style="text-indent: 0em; margin-left: 0em"><span class="linehead"></span>孫氏。世居吳之富春。三國有吳之後也。幼孤。<a 
name="0171b06" id="0171b06"></a>七歲出家。住虎丘西山寺。師事僧迴。從受五經義。宋<a 
name="0171b07" id="0171b07"></a>吏部郎吳郡張辯。&#x751E;謂之曰。沙彌何姓。家何處。旻曰。<a 
name="0171b08" id="0171b08"></a>貧道姓釋。家此山。辯異之。特進張緒。見而歎曰。松柏<a 
name="0171b09" id="0171b09"></a>雖小。<span class="corr" title='[巳&gt;已]'>已</span>有凌雲之氣。年十三。隨迴出都。住白馬寺年<a 
name="0171b10" id="0171b10"></a>十六。迴亡。移住莊嚴寺。師事曇景。與同寺法雲神岡<a 
name="0171b11" id="0171b11"></a>法關。夕則合帔而臥。晝則假衣而行。往返咨詢。柔次<a 
name="0171b12" id="0171b12"></a>遠亮四師。大明經律論指。振發擁滯。雖命世碩學。無<a 
name="0171b13" id="0171b13"></a>所是非。齊文慧帝。竟陵王。深加貴敬。尚書令王儉。&#x751E;<a 
name="0171b14" id="0171b14"></a>延僧宗。講涅槃經。旻所扣問。輒摧&#x8842;。儉曰昔姚興於<a 
name="0171b15" id="0171b15"></a>逍遙園。使竺道生。難道融義。往復百翻言義俱切。眾<a 
name="0171b16" id="0171b16"></a>服其英秀。今旻法師過之遠矣。文宣帝請柔次二師。<a 
name="0171b17" id="0171b17"></a>講成實論。旻於末席。有所議論。辭旨清新。宏邈。聽者<a 
name="0171b18" id="0171b18"></a>傾屬。次師乃放<span class="corr" title='[塵&gt;麈]'>麈</span>尾歎曰。老夫受業彭城精思五聚。<a 
name="0171b19" id="0171b19"></a>有十五番。誠為難窟。每恨不逢勍敵。自至金陵五年。<a 
name="0171b20" id="0171b20"></a>始見竭於今日矣。待為思之。晚講當答。及晚裁復數<a 
name="0171b21" id="0171b21"></a>交。辭義遂擁。次師動容。顧四座曰。後生可畏。永明十<a 
name="0171b22" id="0171b22"></a>年。始二十六歲。講成實論於興福寺。先輩後進。道俗<a 
name="0171b23" id="0171b23"></a>交會。不遠萬里。嗚呼盛哉。晉宋來學者。務高談大語。以<a 
name="0171b24" id="0171b24"></a>相誇<span class="gaiji">罩<!--gaiji,罩,1[(ㄇ@人)/卓],2,3--></span>。而旻謙讓。恬靜若不能言。晉安太守彭城劉業<a 
name="0171c01" id="0171c01"></a>謂旻曰。師於經論該博。何以立義多儒。答曰貧道謹<a 
name="0171c02" id="0171c02"></a>依經文。文玄則玄。文儒則儒。不知其他也。竟陵王世<a 
name="0171c03" id="0171c03"></a>子昭胄出守會稽。或邀旻往征虜亭餞之。旻曰吾與<a 
name="0171c04" id="0171c04"></a>相識於講席間耳。然未&#x751E;修詣。聞其得郡便往。意所<a 
name="0171c05" id="0171c05"></a>不欲。眾由是亦罷。永元初。詔僧局。請僧三十人。入華<a 
name="0171c06" id="0171c06"></a>林園夏講。僧正擬旻法主。旻&#x5374;之。或問其故。答曰。此<a 
name="0171c07" id="0171c07"></a>徒外潤。不能內益。由是譽傳遐邇。瑯琊王仲寶吳郡<a 
name="0171c08" id="0171c08"></a>張思光。學冠當時。並投分納交。申以縞滯。齊亂避地<a 
name="0171c09" id="0171c09"></a>入東。逮梁天監五年。詔僧正慧超。到房請。與法寵法<a 
name="0171c10" id="0171c10"></a>雲。汝南周捨等。入華林園道義。六年制注般若經。請<a 
name="0171c11" id="0171c11"></a>京城五大法師於五寺。首講。以旻道居其右。深其悅<a 
name="0171c12" id="0171c12"></a>可。又詔於慧輪殿。講勝鬘經。帝躬臨聽。僧智僧晃臨<a 
name="0171c13" id="0171c13"></a>川王記室東莞劉勰等。三十人。同抄定林寺一切經<a 
name="0171c14" id="0171c14"></a>論。以類相從成。八十卷。皆取旻考正來上。十一年。感<a 
name="0171c15" id="0171c15"></a>風疾。詔吳郡太守張充吳興太守謝覽給。舟仗資&#x7CAE;<a 
name="0171c16" id="0171c16"></a>津發至都。晉陵太守蔡撙出門候之。歎曰。昔仲尼素<a 
name="0171c17" id="0171c17"></a>王於周。今旻公又素王於梁矣。天監末。詔莊嚴寺。建<a 
name="0171c18" id="0171c18"></a>八座法輪。講者五僧。以年臘相次。旻最處後。而徒眾<a 
name="0171c19" id="0171c19"></a>劇繁。莊嚴講堂。宋世祖所立者。其高廣<span class="gaiji">延<!--gaiji,延,1[這-言+(衣-〦)],2,3--></span><span class="gaiji">[〦/柔]<!--gaiji,,1[〦/柔],2,3--></span>。非他處<a 
name="0171c20" id="0171c20"></a>比。是日至不能容。詔聽停講五十日。益闢&#x7ABB;&#x7257;。進&#x7240;<a 
name="0171c21" id="0171c21"></a>五十張。猶云迫隘。桄程為之摧折云。講十地經於簡<a 
name="0171c22" id="0171c22"></a>靜寺。先為築堂五間。以增其舊。至日悉滿。</p><p style="text-indent: 0em; margin-left: 0em"><span class="linehead"></span>尤薄於勢<a 
name="0171c23" id="0171c23"></a>要。吳郡陸倕一日造房。旻稱疾不見。倕欣然曰。此誠<a 
name="0171c24" id="0171c24"></a>弟子所望也。時吳興太守蕭昂過山展禮。山主智遷<a 
name="0172a01" id="0172a01"></a>以告旻。旻曰。吾山藪病夫。無事見貴二千石。昔戴顒<a 
name="0172a02" id="0172a02"></a>隱居北嶺。宋江夏王詣之。顒高臥&#x7257;下。不與相見。吾<a 
name="0172a03" id="0172a03"></a>雖德薄。請附於戴公。及蕭至。旻從後門遁去。</p><p style="text-indent: 0em; margin-left: 0em"><span class="linehead"></span>其年。皇<a 
name="0172a04" id="0172a04"></a>太子亦遣通事舍人何思澄。致禮贈物。大通五年。詔<a 
name="0172a05" id="0172a05"></a>還都。徙居開善寺。於路舊疾。增劇八年二月一日卒。<a 
name="0172a06" id="0172a06"></a>壽六十一詔。以其月六日。窆鍾山之開善。</p><p style="text-indent: 0em; margin-left: 0em"><span class="linehead"></span>初旻樂禪<a 
name="0172a07" id="0172a07"></a>默。乃依所立義。獲入定。問諸禪師。皆曰門戶雖殊。造<a 
name="0172a08" id="0172a08"></a>寂則一。每開講先使眾於坐定後為舍靈轉經曰。道<a 
name="0172a09" id="0172a09"></a>安故事也。時靈根寺道超。勤學。每禱佛。願如旻。忽夢。<a 
name="0172a10" id="0172a10"></a>人曰。僧旻法師。毗婆尸佛時。<span class="corr" title='[巳&gt;已]'>已</span>能講說。君始發心。豈<a 
name="0172a11" id="0172a11"></a>可遽及耶。但自加功。當得開解。</p><p style="text-indent: 0em; margin-left: 0em"><span class="linehead"></span>旻造彌勒像。朝夕禮<a 
name="0172a12" id="0172a12"></a>謁。夢像遣化。送菩提樹。曰菩提者。梁言道場樹也。弟<a 
name="0172a13" id="0172a13"></a>子頗宣其言。旻止之。著述殆百餘卷。行世。</p><a 
name="0172a14" id="0172a14"></a><p style="margin-left: 2em"><span class="headname">梁慧約</span></p><p style="text-indent: 0em; margin-left: 0em"><span class="linehead"></span>字德素。姓婁氏。東陽烏傷人也。世為東南著<a 
name="0172a15" id="0172a15"></a>族。有善地理學者。使視塋墓。曰法當出苦行而得道<a 
name="0172a16" id="0172a16"></a>者。為帝王師。母留氏夢。長人擎金像。令吞之。<span class="corr" title='[巳&gt;已]'>已</span>而見<a 
name="0172a17" id="0172a17"></a>紫光繞身。覺而有孕。自爾精神志操異常。及娩。其身<a 
name="0172a18" id="0172a18"></a>香潔白&#x6673;如雪。因名之靈粲。七歲入學。即誦孝經論<a 
name="0172a19" id="0172a19"></a>語史傳。披文見意。宅南果園。&#x96A3;童群<span class="corr" title='[釆&gt;采]'>采</span>而競。師獨以<a 
name="0172a20" id="0172a20"></a>所得。悉分與之而返。鄉土業蠶桑。常懷悲惻。為不服<a 
name="0172a21" id="0172a21"></a>縑纊。季父喜獵。泣諫不少變。每歎曰飛走去人類甚<a 
name="0172a22" id="0172a22"></a>遠。而好生惡死之情。無所異。終絕羶腥。以感動之。叔<a 
name="0172a23" id="0172a23"></a>則遠避他處。殺戮加於舊。忽夢。赤衣神人。手持矛戟<a 
name="0172a24" id="0172a24"></a>擬之曰。汝不聽菩薩教化。而日以殺為事。汝可就死。<a 
name="0172b01" id="0172b01"></a>驚覺流汗。且即毀棄獵具。悔過。約一日至其常所獵<a 
name="0172b02" id="0172b02"></a>處。見麋鹿數十頭。騰倚隨逐。若愧謝狀。所居僻陋。無<a 
name="0172b03" id="0172b03"></a>見聞。而約宿習冥感。曉暢教理。念將離俗。而莫識所<a 
name="0172b04" id="0172b04"></a>詣。忽值僧東指云。剡中。佛事甚盛。因不復見。蓋神人<a 
name="0172b05" id="0172b05"></a>云。年十二。至剡禮塔廟。究經典。故東境謠曰。少達妙<a 
name="0172b06" id="0172b06"></a>理婁居士。宋泰始四年。辭親剪落於上虞東山寺。時<a 
name="0172b07" id="0172b07"></a>年十七。南林寺沙門慧靜一代僧望也。遂師事之。俄<a 
name="0172b08" id="0172b08"></a>隨靜住剡之梵居寺。服勤就養。年踰一紀。靜亡。盡心<a 
name="0172b09" id="0172b09"></a>喪之禮。服除。乃辟穀餌松&#x672F;以遁。</p><p style="text-indent: 0em; margin-left: 0em"><span class="linehead"></span>及齊之季竟陵王<a 
name="0172b10" id="0172b10"></a>方鎮茲地。聞風敬慕。時與智秀曇讖慧次。並召。約後<a 
name="0172b11" id="0172b11"></a>至。臘又差晚。王竟延之上座。眾咸不悅。王曰。此人他<a 
name="0172b12" id="0172b12"></a>日且將領袖釋門。諸公幸毋過。中書郎汝南周顒令<a 
name="0172b13" id="0172b13"></a>剡。尤加禮。築山茨鍾山之上。邀之。今號草堂寺。顒每<a 
name="0172b14" id="0172b14"></a>見而歎曰。山茨約至。清&#x8657;滿世。太宰文簡公褚淵。太<a 
name="0172b15" id="0172b15"></a>尉文獻公王儉。莫不欽屬。淵&#x751E;請講淨名勝鬘。儉亦<a 
name="0172b16" id="0172b16"></a>請開法華大品。淵寢疾。夢胡僧告曰。菩薩當至。項之<a 
name="0172b17" id="0172b17"></a>約至。所苦遂愈。即請受五戒。給事中婁幼瑜族祖也。<a 
name="0172b18" id="0172b18"></a>每見輒起。或謂此君從孫。何乃爾。瑜曰。菩薩出世。方<a 
name="0172b19" id="0172b19"></a>師於天下。豈獨老夫致敬哉。旋里省覲。而二親亡喪。<a 
name="0172b20" id="0172b20"></a>臨訣之餘。孺慕斯甚。於是宿留積歲。啟迪尤多。還都<a 
name="0172b21" id="0172b21"></a>仍住草堂寺。隆昌中。太傅沈約。<span class="gaiji">攜<!--gaiji,攜,1[打-丁+嶲],2&#x22E42;,3--></span>赴外任。在郡以禪<a 
name="0172b22" id="0172b22"></a>誦自娛。異香入室。猛獸馴&#x5826;。每入金華山<span class="corr" title='[釆&gt;采]'>采</span>桔。或遊<a 
name="0172b23" id="0172b23"></a>止赤松<span class="gaiji">澗<!--gaiji,澗,1[澗-日+月],2&#x3D4E;,3--></span>。而神光相屬。赤松有&#x8218;。道士所居也。道士<a 
name="0172b24" id="0172b24"></a>丁德靜者。為崇所病。雖使與善方術者俱。而崇益充<a 
name="0172c01" id="0172c01"></a>斥。病益困。且暴亡。於是長山令徐伯超。議徙約為之<a 
name="0172c02" id="0172c02"></a>主。曾未旬浹。而崇息病愈。後<span class="gaiji">畫<!--gaiji,畫,1[書-曰+(且-二+人)],2&#x26615;,3--></span>臥。見二青衣女子。從<a 
name="0172c03" id="0172c03"></a><span class="gaiji">澗<!--gaiji,澗,1[澗-日+月],2&#x3D4E;,3--></span>出。禮悔云。夙障深重。報為水精。願受歸戒。梁天監<a 
name="0172c04" id="0172c04"></a>初。沈位尚書僕射。疏請偕。許之。先是約<span class="corr" title='[巳&gt;已]'>已</span>預言其然。<a 
name="0172c05" id="0172c05"></a>及沈尹丹陽。蓋十一年矣。臨別之際。辭旨悽惋。俄而<a 
name="0172c06" id="0172c06"></a>沈殂謝。十一年。始詔引見。十六年己亥四月八日。上<a 
name="0172c07" id="0172c07"></a>從受菩薩戒於等覺殿。自爾入見別施漆榻。上先作<a 
name="0172c08" id="0172c08"></a>禮。上未受戒之一夕。約夢自草堂至臺門。皆錦罽席<a 
name="0172c09" id="0172c09"></a>路。<span class="corr" title='[巳&gt;己]'>己</span>坐禪&#x7240;。去地數丈。天人圍繞說法。由是得度弟<a 
name="0172c10" id="0172c10"></a>子著籙者。四萬八千人。時有乾鵲升階。狀若聽受。至<a 
name="0172c11" id="0172c11"></a><span class="gaiji">跋<!--gaiji,跋,1[跳-兆+(乏-之+友)],2&#x47E6;,3--></span>事。然後去。又有二孔<span class="gaiji">雀<!--gaiji,雀,1[少/隹],2,3--></span>。驅斥不去。詔聽上。徐行至<a 
name="0172c12" id="0172c12"></a>壇。俛首而立。上曰此鳥必欲別受生耳。無何二鳥同<a 
name="0172c13" id="0172c13"></a>日化。&#x751E;燕居。&#x89A9;野媼置書數卷于按而出。并植異樹<a 
name="0172c14" id="0172c14"></a>於庭云。青廷樹。後七日有一叟。請所置書攜去。約初<a 
name="0172c15" id="0172c15"></a>不視其何等書也。而樹則葉綠華紅。扶&#x758E;至今。且感<a 
name="0172c16" id="0172c16"></a>鳥如翡翠。赤質長尾。群棲林木中。大通四年。夢舊宅<a 
name="0172c17" id="0172c17"></a>白壁朱門。赫然壯麗。因發願造寺。詔號本生寺。大同<a 
name="0172c18" id="0172c18"></a>元年九月六日。現疾北首右&#x8107;而臥。神識恬愉。了無<a 
name="0172c19" id="0172c19"></a>痛惱。謂弟子曰。疇昔之夜夢。若大眾旛華迎我而往<a 
name="0172c20" id="0172c20"></a>者。我其逝矣。十六日。詔遣舍人徐儼參候。至夜五更<a 
name="0172c21" id="0172c21"></a>時唱異香滿室者再。左右肅然。乃曰。夫生之有死。自<a 
name="0172c22" id="0172c22"></a>然恒數。勤脩念慧。慎勿妄想。即合掌。如入禪定。壽八<a 
name="0172c23" id="0172c23"></a>十有四。夏六十有三。天子悲慟。僚宰輟聽&#x89A7;者。二旬<a 
name="0172c24" id="0172c24"></a>有一。是月二十有九日。詔塔于獨龍山神僧寶誌墓。<a 
name="0173a01" id="0173a01"></a>左。</p><p style="text-indent: 0em; margin-left: 0em"><span class="linehead"></span>初約臥疾。見一翁。執錫入至。是而寤。前日所見則<a 
name="0173a02" id="0173a02"></a>誌爾。又約所乘青牛。忽鳴吼墮淚。至葬之日。詔牽從<a 
name="0173a03" id="0173a03"></a>部伍。吼淚至葬所不<span class="corr" title='[巳&gt;已]'>已</span>。塔始建。有白<span class="gaiji">鶴<!--gaiji,鶴,1[鴳-女+隹],2,3--></span>一雙。繞塔鳴<a 
name="0173a04" id="0173a04"></a>唳。聲甚哀。詔王筠。文所樹<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。</p><a 
name="0173a05" id="0173a05"></a><p style="margin-left: 2em"><span class="headname">魏法建</span></p><p style="text-indent: 0em; margin-left: 0em"><span class="linehead"></span>廣漢雒縣朱氏子。平生於藏經。能暗誦者千<a 
name="0173a06" id="0173a06"></a>卷。仍有暇與流俗遊。將軍尉遲迴。初承詔破益州。命<a 
name="0173a07" id="0173a07"></a>執城內名僧。以待處置。而建於眾中誦經自若。夜有<a 
name="0173a08" id="0173a08"></a>光出建曰。達迴所止處。迴因尋光詣建頂禮。坐聽至<a 
name="0173a09" id="0173a09"></a>且。乃罷。遂問建。誦何經。答曰。華嚴經下帙第十卷。又<a 
name="0173a10" id="0173a10"></a>問曷不從首誦之。答以為貧道誦次偶至此耳。&#x9008;曰<a 
name="0173a11" id="0173a11"></a>法師所誦。能復多少。答曰。始願暗誦盡一藏。然以懈<a 
name="0173a12" id="0173a12"></a>怠之故。僅及千卷。&#x9008;猶未信。遽請曰。可為總誦一&#x5FA7;<a 
name="0173a13" id="0173a13"></a>否。即設高座。使建坐誦其上。而諸僧則分執千卷。以<a 
name="0173a14" id="0173a14"></a>聽於下。而證之。其吐納音句。呼&#x564F;氣息。似急流之注<a 
name="0173a15" id="0173a15"></a>濬壑。清風之入長松。精誠者略聞餘響。&#x758E;怠者空望<a 
name="0173a16" id="0173a16"></a>塵蹤。七日七夜。數<span class="corr" title='[巳&gt;已]'>已</span>足千。迴起謝曰。弟子軍事倥<span class="corr" title='[[仁-二+忽]&gt;傯]'>傯</span>。<a 
name="0173a17" id="0173a17"></a>不能久侍塵席。敢從此辭。出語人曰。昔者阿難。號為<a 
name="0173a18" id="0173a18"></a>總持。以令觀之。豈復足以與建杭。斯固益州之至寶<a 
name="0173a19" id="0173a19"></a>也歟。</p><a 
name="0173a20" id="0173a20"></a><p style="margin-left: 2em"><span class="headname">元魏曇巒</span></p><p style="text-indent: 0em; margin-left: 0em"><span class="linehead"></span>或為鸞。史失載姓氏。世居五臺。靈蹤聖跡。<a 
name="0173a21" id="0173a21"></a>習於見聞。年未志學。即出家。陶冶內外典籍。研究四<a 
name="0173a22" id="0173a22"></a>論佛性之指。&#x751E;以大集經。詞義深密。欲為注解。所作<a 
name="0173a23" id="0173a23"></a>將半。而遽感氣疾。周行求醫。至汾州秦陵之故墟。登<a 
name="0173a24" id="0173a24"></a>東門城。仰見天門洞開。六欲階位。上下重複。由是疾<a 
name="0173b01" id="0173b01"></a>愈。將就前業。念以為人命幾何。佛法無盡。乃聞江南<a 
name="0173b02" id="0173b02"></a>陶隱居。治長生久視之方。苟得之。以遂厥志。誠未晚<a 
name="0173b03" id="0173b03"></a>也。大通中。南謁梁武皇帝於重雲殿。詔有司。引巒從<a 
name="0173b04" id="0173b04"></a>千迷道入。時帝服僧伽黎。著納帽屏坐繩&#x7240;殿隅。巒<a 
name="0173b05" id="0173b05"></a>至殿遙見。意其必帝也。然四顧略無几席。獨其中設<a 
name="0173b06" id="0173b06"></a>一高座。巒竟升而坐之。&#x7AEA;佛性義焉。遽三呼大檀越。<a 
name="0173b07" id="0173b07"></a>帝始前禮。巒因顧之曰。佛性義深。今略標序。有疑賜<a 
name="0173b08" id="0173b08"></a>問。帝即脫帽。稍加質難。且曰今日向晚。明當相見。巒<a 
name="0173b09" id="0173b09"></a>下座出。所歷詰曲。餘二十門。無少差謬。帝歎訝以為<a 
name="0173b10" id="0173b10"></a>此道雖老侍從。數往來者。猶或誤。而其人纔至。便爾。<a 
name="0173b11" id="0173b11"></a>豈易欺哉。</p><p style="text-indent: 0em; margin-left: 0em"><span class="linehead"></span>翌日詔入太極殿帝降接聽造隱居勾曲<a 
name="0173b12" id="0173b12"></a>山中。獲仙方十卷。遂東遊海上。路沮浙江波濤之險。<a 
name="0173b13" id="0173b13"></a>傳者以有鮑郎子神。靈甚。禱之可濟。巒許為奏帝起<a 
name="0173b14" id="0173b14"></a>祠宇。神復現形謝。及辭帝北歸。果如所許云。時菩提<a 
name="0173b15" id="0173b15"></a>流支方闡化魏境。巒悉出所獲方。示之曰。吾佛法中。<a 
name="0173b16" id="0173b16"></a>亦有勝此者乎。流支即授以觀經。且謂苟依以脩治。<a 
name="0173b17" id="0173b17"></a>當證無生。況長生乎。唾去其方。弗一省覽。巒併舉以<a 
name="0173b18" id="0173b18"></a>投之火中。俄居并州大寺。徙居汾洲北山石壁玄中<a 
name="0173b19" id="0173b19"></a>寺。或聚徒介山。蓋今所謂巒公巖者是也。興和四年<a 
name="0173b20" id="0173b20"></a>終于平遙山寺。壽六十有七。終之日。人咸見旛華幢<a 
name="0173b21" id="0173b21"></a>蓋。香氣樂音&#x5FA7;布。其著述。有調氣論。禮淨土偈。安樂<a 
name="0173b22" id="0173b22"></a>集等。行世。自號玄簡大士。</p><a 
name="0173b23" id="0173b23"></a><p style="margin-left: 2em"><span class="headname">齊僧範</span></p><p style="text-indent: 0em; margin-left: 0em"><span class="linehead"></span>相州平鄉李氏也。幼習群書。至二十三。備通<a 
name="0173b24" id="0173b24"></a>七曜九章。天文地理。卜筮之學。遊從者眾。抵掌解<span class="gaiji">&#x9825;<!--gaiji,頤,1[(厂-一)*臣*頁],2&#x9825;,3--></span>。<a 
name="0173c01" id="0173c01"></a>相與為樂。而年盛貌都。思附法門。燒一指節以自誓。<a 
name="0173c02" id="0173c02"></a>伉儷之義。情欲之念。未&#x751E;少動其心。二十九時聞講<a 
name="0173c03" id="0173c03"></a>涅槃。神開理會。遂師事僧始於鄴下。而出家焉。初宗<a 
name="0173c04" id="0173c04"></a>涅槃。俄入林慮山。稟禪訣。未幾。從洛下獻公。聽法華<a 
name="0173c05" id="0173c05"></a>華嚴。後徙轍光公逮行化齊魏。弘物尤多。旋趾鄴都。<a 
name="0173c06" id="0173c06"></a>聲譽斯重。故使崔覲注易。咨而取長。宗景造曆。求而<a 
name="0173c07" id="0173c07"></a>捨短。大儒徐遵明季寶頂等。願受菩薩戒。皁白歸之<a 
name="0173c08" id="0173c08"></a>如市。講華嚴十地地持維摩勝鬘。各有疏記。復變疏<a 
name="0173c09" id="0173c09"></a>引經。製為論。以是涅槃大品等。並稱論焉。獨地持名<a 
name="0173c10" id="0173c10"></a>述。然言行相輔。禛祥屢降。&#x751E;於顯義寺。為膠州<span class="corr" title='[剌&gt;刺]'>刺</span>史<a 
name="0173c11" id="0173c11"></a>杜弼。講華嚴。至六地忽有一鴈飛下。自浮圖東。順行<a 
name="0173c12" id="0173c12"></a>入堂。正對高座。伏地若聽。席散還順塔西而出。爾乃<a 
name="0173c13" id="0173c13"></a>&#x9D39;逝。又夏講。<span class="gaiji">雀<!--gaiji,雀,1[少/隹],2,3--></span>伏座之西南。終于九旬。</p><p style="text-indent: 0em; margin-left: 0em"><span class="linehead"></span>又在濟州有<a 
name="0173c14" id="0173c14"></a>鴞來聽。訖席便去。其感異類如此。方闡華嚴。僧或罵<a 
name="0173c15" id="0173c15"></a>曰。是伽斗竟何所解。夜覺有物捶其僧。死復甦。</p><p style="text-indent: 0em; margin-left: 0em"><span class="linehead"></span>偶過<a 
name="0173c16" id="0173c16"></a>他寺。值布薩日。意欲聞戒。寺僧升座將&#x7AEA;義。且曰。布<a 
name="0173c17" id="0173c17"></a>薩僧常事耳。&#x7AEA;論法相。不亦可乎。忽見神人雄特。問<a 
name="0173c18" id="0173c18"></a>座上僧曰。今日何日。答曰。布薩日。神即搭之。拽於座<a 
name="0173c19" id="0173c19"></a>下。委頓垂死。次問第一座。搭拽如之。由是自勵不敢<a 
name="0173c20" id="0173c20"></a>說欲。乃至疾重。輿而就僧。將終之日。延像入房。下&#x7240;<a 
name="0173c21" id="0173c21"></a>跪地。惟悔宿觸而<span class="corr" title='[巳&gt;已]'>已</span>。日正午。卒于鄴東大覺寺。春秋<a 
name="0173c22" id="0173c22"></a>八十。天保六年三月二日也。</p><a 
name="0173c23" id="0173c23"></a><p style="margin-left: 2em"><span class="headname">周亡名</span></p><p style="text-indent: 0em; margin-left: 0em"><span class="linehead"></span>出宋氏。本名闕殆。世為南郡衣冠望族。弱齡<a 
name="0173c24" id="0173c24"></a>絕意婚。娶任懷遊適。每慕阮嗣宗之為人。長事梁元<a 
name="0174a01" id="0174a01"></a>帝。尤見禮待。有制作。帝必稱述。從容御筵。賜問優渥。<a 
name="0174a02" id="0174a02"></a>逮梁祚云替。潛跡玄門。逃避塵累。遠客汶蜀。始事兌<a 
name="0174a03" id="0174a03"></a>禪師。兌定學澄明。聲流關鄴。而名以辨慧發之。是宜<a 
name="0174a04" id="0174a04"></a>其志於道者所趨也。會周少保蜀國公宇文&#x5101;。出鎮<a 
name="0174a05" id="0174a05"></a>井絡。供養殊倫。及齊王繼政。敬仰彌隆。邀與謁帝。詔<a 
name="0174a06" id="0174a06"></a>為夏州三藏。然以名文翰可觀。宜從徵拔。任以臺省。<a 
name="0174a07" id="0174a07"></a>而名雅亮卓然。終無磷涅。天和二年五月。大冢宰宇<a 
name="0174a08" id="0174a08"></a>文護。遺以書。名答以鄉國殄瘁。宗戚喪亡。誠得收跡<a 
name="0174a09" id="0174a09"></a>嚴中。攝心塵外。支養殘命。敦脩淨業。此本志也。寄骸<a 
name="0174a10" id="0174a10"></a>精舍。乞食王城。任力行道。隨緣化物。斯次願也。不爾<a 
name="0174a11" id="0174a11"></a>安能憒憒。久於塵埃間乎。護得書。知其難動。乃遣書<a 
name="0174a12" id="0174a12"></a>迎之。名達咸陽貴遊。奉謁盛筵。厚味日至。名益媿焉。<a 
name="0174a13" id="0174a13"></a>乃擬周廟之制。作文以銘金人之膺。其序曰。余十五<a 
name="0174a14" id="0174a14"></a>而尚文。三十而負譽望。值京都喪亂。冠冕淪沒。海內<a 
name="0174a15" id="0174a15"></a>知識。零落殆盡。嗚呼夫其以回天倒日之力。一旦彫<a 
name="0174a16" id="0174a16"></a>謝。泰山磐石之固。忽焉燼滅。定知世相無常。浮生&#x8657;<a 
name="0174a17" id="0174a17"></a>偽。譬如朝露。其停幾何。子是以棄其簪弁。剃其鬚髮。<a 
name="0174a18" id="0174a18"></a>衣衲杖錫。誓欲枯木其形。死<span class="gaiji">&#x7070;<!--gaiji,灰,1[厂@火],2&#x7070;,3--></span>其慮。棄捐識業。以求<a 
name="0174a19" id="0174a19"></a>&#x8657;寂。庶幾以法界如意之寶。九緘於身。其亦愈於三<a 
name="0174a20" id="0174a20"></a>緘其口者矣。其辭曰。古之攝心人也。誡之哉。誡之哉。<a 
name="0174a21" id="0174a21"></a>無多慮。無多知。多知多事。不如息意。多慮多失。不如<a 
name="0174a22" id="0174a22"></a>守一。慮多志散。知多心亂。心亂生惱。志散妨道。勿謂<a 
name="0174a23" id="0174a23"></a>何傷。其苦悠長。勿言何畏。其禍鼎沸。滴水不停。四海<a 
name="0174a24" id="0174a24"></a>將盈纖塵不拂。五嶽將成。防末在本。雖小不輕。關爾<a 
name="0174b01" id="0174b01"></a>七竅。閉爾六情。莫視於色。莫聽於聲。聞聲者聾。見色<a 
name="0174b02" id="0174b02"></a>者盲。一文一藝。空中小蚋。一伎一能。日下孤燈。英賢<a 
name="0174b03" id="0174b03"></a>才藝是為愚蔽。捨棄淳朴。耽溺淫麗。識馬易奔。心猿<a 
name="0174b04" id="0174b04"></a>難制。神既勞役。形必損斃。邪徑終迷。脩途永泥。莫貴<a 
name="0174b05" id="0174b05"></a>才能。是曰昏懵。惡拙羨巧。其德不弘。名厚行薄。其高<a 
name="0174b06" id="0174b06"></a>速崩。徒舒翰卷。其用不恒。內懷憍伐。外致怨憎。或談<a 
name="0174b07" id="0174b07"></a>於口。或書於手。邀人令譽。亦孔之醜。凡謂之吉。聖謂<a 
name="0174b08" id="0174b08"></a>之咎。賞悅暫時。悲憂長久。畏影畏&#x8FF9;。愈走愈劇。端坐<a 
name="0174b09" id="0174b09"></a>樹陰。&#x8FF9;滅影沈。厭生患老。隨思隨造。心想若滅。生死<a 
name="0174b10" id="0174b10"></a>長絕。不死不生。無相無名。一道&#x8657;寂。萬物齊平。何勝<a 
name="0174b11" id="0174b11"></a>何重。何劣何輕。何賤何辱。何貴何榮。澄天媿淨。皎日<a 
name="0174b12" id="0174b12"></a>&#x6159;明。安如岱嶺。固比金城。敬貽賢哲。斯道利貞。</p><p style="text-indent: 0em; margin-left: 0em"><span class="linehead"></span>又著<a 
name="0174b13" id="0174b13"></a>至道論。淳德論。遣執論。去是非論。影喻論。脩空論。不<a 
name="0174b14" id="0174b14"></a>殺論等。有集十卷。盛重於世。不知所終。有弟子僧琨。<a 
name="0174b15" id="0174b15"></a>性沈審。善音調。為隋二十五眾讀經法主。後於曲池。<a 
name="0174b16" id="0174b16"></a>造靜覺寺。每臨水&#x668E;竹。體物賦詩。頗有篇什云。</p><a 
name="0174b17" id="0174b17"></a><p style="margin-left: 2em"><span class="headname">周僧瑋</span></p><p style="text-indent: 0em; margin-left: 0em"><span class="linehead"></span>姓潘。汝南平輿人也。素事蔬布。年十三。獲圓<a 
name="0174b18" id="0174b18"></a>頂相。習誦金光明等經。既具戒品。遂依楊都帝釋寺<a 
name="0174b19" id="0174b19"></a>曇瑗律師聽十誦訖。五年而持犯開遮之旨。無所疑<a 
name="0174b20" id="0174b20"></a>滯。乃入攝山棲霞寺鳳禪師所。稟承息觀。頻蒙印可。<a 
name="0174b21" id="0174b21"></a>後又徙居南陽之霧露山焉。聲光昭被。詔至京師屢<a 
name="0174b22" id="0174b22"></a>加顧問。仍詔公卿近臣。后妃外戚。咸受歸戒。天和五<a 
name="0174b23" id="0174b23"></a>年。葬母而東。詔安州三藏。綏理四眾備悉六和。經營<a 
name="0174b24" id="0174b24"></a>壽山梵雲二寺。尤美輪奐。未幾。詔於都城之內。起天<a 
name="0174c01" id="0174c01"></a>寶寺。以奉禪燕。既被徵召。身範林野。壤衣糲味。以盡<a 
name="0174c02" id="0174c02"></a>餘報。朝廷推敬焉。建德二年九月十日。遘疾。無幾而<a 
name="0174c03" id="0174c03"></a>終。春秋六十一。以三年二月。返葬于安陸之山。新野<a 
name="0174c04" id="0174c04"></a>庾信製文勒<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。</p><a 
name="0174c05" id="0174c05"></a><p style="margin-left: 2em"><span class="headname">後梁法常</span></p><p style="text-indent: 0em; margin-left: 0em"><span class="linehead"></span>夙有聲。高齊時。領徒漳鄴。兼弘定慧。齊氏<a 
name="0174c06" id="0174c06"></a>尊為國師。俄以齊荐亂雜。眾尤囂雜。俱利之功。殆不<a 
name="0174c07" id="0174c07"></a>可得。由是變形服。而南遊衡嶽。沙門法隱。久居荊峽<a 
name="0174c08" id="0174c08"></a>覆船山之東嶺。日誦法華維摩思益。以求度。然心觀<a 
name="0174c09" id="0174c09"></a>未閑。久無所得。偶見常於松滋而問津焉。默不加答。<a 
name="0174c10" id="0174c10"></a>因邀與同夏。及自恣。遂翹勤哀懇。以祈開示。然後聞<a 
name="0174c11" id="0174c11"></a>所未聞。頓忘緣繫。一日常訪故人胡君義言別。不值。<a 
name="0174c12" id="0174c12"></a>乃記遠行之歲月于壁以去。蓋謂其遷化時也。方遷<a 
name="0174c13" id="0174c13"></a>化時。語諸僧曰。吾今日作一覺長眠矣。遽入室右&#x8107;<a 
name="0174c14" id="0174c14"></a>臥。明日&#x6060;不起。撼之<span class="corr" title='[巳&gt;已]'>已</span>寂。</p><a 
name="0174c15" id="0174c15"></a><p style="margin-left: 2em"><span class="headname">陳曇瑗</span></p><p style="text-indent: 0em; margin-left: 0em"><span class="linehead"></span>金陵人。自幼及長。罔替聽涉。數論時宗。該貫<a 
name="0174c16" id="0174c16"></a>無遺。尤以文華自處。名重京邑。而講席則專師十誦。<a 
name="0174c17" id="0174c17"></a>五眾揖其風猷。士貴從其津濟。有陳之世。莫之與讓。<a 
name="0174c18" id="0174c18"></a>宣帝詔境內之僧受戒。非滿五夏皆參律肆。仍於都<a 
name="0174c19" id="0174c19"></a>輦大寺置場。有司給備衣食。凡監撿科舉之職一以<a 
name="0174c20" id="0174c20"></a>委瑗。於是瑗乃搜擢明習辭義者。二十餘人。以敷厥<a 
name="0174c21" id="0174c21"></a>訓。而道器大增。或有學成告歸。則瑗必召問理事。使<a 
name="0174c22" id="0174c22"></a>無凝滯。而後遣之。由是風俗為變。詔褒美。且陞國僧<a 
name="0174c23" id="0174c23"></a>正。住光宅寺。力辭。許之。慶吊齋會悉謝絕。石泉林竹。<a 
name="0174c24" id="0174c24"></a>遇即忘返。每遊鍾阜諸寺。攬物懷古。觸興賦詩。與洪<a 
name="0175a01" id="0175a01"></a>偃法師相唱和。太建間。卒于所住寺。春秋八十二。瑗<a 
name="0175a02" id="0175a02"></a>之將終也。謂眾曰。生死對法。凡聖皆纏。自非極位。誰<a 
name="0175a03" id="0175a03"></a>能免者。願勗進脩。毋淪後有。幸諸梵行。同思此言。道<a 
name="0175a04" id="0175a04"></a>俗歎其明正。詔依西域法。闍維之。建塔立<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。以垂永<a 
name="0175a05" id="0175a05"></a>久有十誦疏十卷。戒本羯磨疏各兩卷。僧家書儀四<a 
name="0175a06" id="0175a06"></a>卷。別集八卷。行世。</p><a 
name="0175a07" id="0175a07"></a><p style="margin-left: 2em"><span class="headname">陳慧布</span></p><p style="text-indent: 0em; margin-left: 0em"><span class="linehead"></span>廣陵郝氏子也。世為將家。有戎役。年十五。上<a 
name="0175a08" id="0175a08"></a>疏願領徒&#x96B7;五千。清蕩&#x5BBC;塞。朝廷偉其志。年十六。兄<a 
name="0175a09" id="0175a09"></a>既云喪。乃悟非常。亟欲引去。而親眷以其素有武略。<a 
name="0175a10" id="0175a10"></a>可紹先業。弗許。至年二十有一。始遂&#x9B00;落。即依揚都<a 
name="0175a11" id="0175a11"></a>建成寺瓊法師。學成實論。<span class="corr" title='[巳&gt;已]'>已</span>而去依攝山止觀寺僧<a 
name="0175a12" id="0175a12"></a>詮法師。務弘大乘詮之徒通三論者。且數百人。其中<a 
name="0175a13" id="0175a13"></a>故有四句朗。領語辨。文章勇得意布之。目。而布稱得<a 
name="0175a14" id="0175a14"></a>意。則其造詣可見。後於大品善達章。獲證。入自爾誓<a 
name="0175a15" id="0175a15"></a>不講說。常樂禪寂。北遊見可禪師於鄴可曰。法師能<a 
name="0175a16" id="0175a16"></a>破我除執。其進道可既耶。因縱觀筵肆。理無二致。獨<a 
name="0175a17" id="0175a17"></a>盡寫章疏。遺朗公。資其敷演。所蓄僅衣&#x9262;。&#x751E;造思禪<a 
name="0175a18" id="0175a18"></a>師議論。&#x886E;&#x886E;忘食。息。思以鐵如意。擊桉歎曰。萬里空<a 
name="0175a19" id="0175a19"></a>矣。此土何可得哉。尤見重於邈禪師。持律嚴甚。梁泰<a 
name="0175a20" id="0175a20"></a>清末。侯景叛。值歲荐飢。布&#x751E;三日餓。至四日困矣。或<a 
name="0175a21" id="0175a21"></a>遺之飯。以有肉氣。&#x5374;弗食。故有足疾。醫令服薤。而愈。<a 
name="0175a22" id="0175a22"></a>亦每發露懺悔。見諸人樂生西方者。則曰。其土雖淨<a 
name="0175a23" id="0175a23"></a>非吾願也。吾所願在化度眾生。正欲生三途苦趣。以<a 
name="0175a24" id="0175a24"></a>相救濟。然安能於蓮華中。十劫受樂耶。陳至德中邈<a 
name="0175b01" id="0175b01"></a>公引恭禪師。謀建栖霞寺於攝山。眾推布結淨開滯。<a 
name="0175b02" id="0175b02"></a>纔扣犍槌。<span class="corr" title='[巳&gt;已]'>已</span>居高座。塊然端默。見者敬慕。陳主諸王。<a 
name="0175b03" id="0175b03"></a>並承戒範。如佛無異。慕。&#x79CA;不參眾食。詔給乳牛。回施<a 
name="0175b04" id="0175b04"></a>僧眾。貞明元年。壽躋七十。忽敘別云。布於命限。可更<a 
name="0175b05" id="0175b05"></a>住世三五年在。但老困不能行道。豈如早生邊地。而<a 
name="0175b06" id="0175b06"></a>作佛事之為快也。各各努力珍重。於是屏粒不食。氣<a 
name="0175b07" id="0175b07"></a>垂絕。詔太醫就診視。縮臂不許。皇后沈氏。願傳香。亦<a 
name="0175b08" id="0175b08"></a>不許。<span class="corr" title='[&#x4F39;&gt;但]'>但</span>以參學徒眾。委之恭禪師而<span class="corr" title='[巳&gt;已]'>已</span>。十一月二十<a 
name="0175b09" id="0175b09"></a>二日。卒于棲霞新寺。手屈三指。伸之復如故。布之將<a 
name="0175b10" id="0175b10"></a>終也。地連動七日。及舁柩山地又動。且太史臺奏。道<a 
name="0175b11" id="0175b11"></a>人星不見。茲其所以關系者。<span class="gaiji">[(厂@((既-旡)-日+口))*頁]<!--gaiji,,1[(厂@((既-旡)-日+口))*頁],2,3--></span>不重歟。先見布謂人<a 
name="0175b12" id="0175b12"></a>曰。昨夜二菩薩見迎。一是生身。一是法身。吾<span class="corr" title='[巳&gt;已]'>已</span>許之<a 
name="0175b13" id="0175b13"></a>矣。尋有諸天迎。吾不許也。同寺侃禪師者。亦以為夜<a 
name="0175b14" id="0175b14"></a>有流光照室。出戶視之。見二人入布房。豈即二菩薩<a 
name="0175b15" id="0175b15"></a>耶。且語之合。</p><a 
name="0175b16" id="0175b16"></a><p style="margin-left: 2em"><span class="headname">陳智文</span></p><p style="text-indent: 0em; margin-left: 0em"><span class="linehead"></span>姓陶氏。丹陽人。母齊中書阮韜女。文始在娠。<a 
name="0175b17" id="0175b17"></a>夢梵僧以松枝授之曰。與汝子男。為麈尾。及生。骨氣<a 
name="0175b18" id="0175b18"></a>視他有異。年十五。師寶田寺沙門智成。受具之後。即<a 
name="0175b19" id="0175b19"></a>依奉誠僧辯。學十誦。復歸大明彖公下。通練諸部。梁<a 
name="0175b20" id="0175b20"></a>大同七年。詔於光業寺。首開律藏。以靈味瓦棺等寺<a 
name="0175b21" id="0175b21"></a>奏請也。時陳郡殷鈞為檀越。聽眾二百。成規肅然。屬<a 
name="0175b22" id="0175b22"></a>梁季。禍難荐作。乃避地閩中。而僧宗法准皆執卷請<a 
name="0175b23" id="0175b23"></a>益。真諦三藏亦同止晉安。故講譯交會。而法門增氣<a 
name="0175b24" id="0175b24"></a>矣。屠沽變業。漁獵革心。內眾資身之具。於是備焉。逮<a 
name="0175c01" id="0175c01"></a>陳氏有國。徒侶益進。宣帝&#x751E;用兵淮淝。詔僧尼餫饟。<a 
name="0175c02" id="0175c02"></a>以紓民力。文因諫曰。君子以禮義為國。而役及出世<a 
name="0175c03" id="0175c03"></a>逃俗之士。豈禮義哉。且啟敵人覬覦之心。陛下今日<a 
name="0175c04" id="0175c04"></a>寧欲以&#x52B9;宇文之酷乎。宇文之廢滅三寶。是自廢滅<a 
name="0175c05" id="0175c05"></a>也。祚促祿窮。行當見之。乃停罷前詔。尚書令濟陽江<a 
name="0175c06" id="0175c06"></a>總尤忻慕。閱旬日輒造房訪道。隋興憲章&#x983A;弛。仍賴<a 
name="0175c07" id="0175c07"></a>文以振勵云。璽書為褒勉。前後州將皆尊仰。年德。脩<a 
name="0175c08" id="0175c08"></a>敬罔怠。柱國武山公郭衍。每躬<span class="gaiji">攜<!--gaiji,攜,1[打-丁+嶲],2&#x22E42;,3--></span>妻子。詣寺齋會。請<a 
name="0175c09" id="0175c09"></a>敷暢。負笈來受。動盈千數。開皇十九年。二月二十日。<a 
name="0175c10" id="0175c10"></a>終。於所住寺。壽九十一。窆寺之南山東壟。直辯律師<a 
name="0175c11" id="0175c11"></a>墓。平生講十誦。八十五&#x5FA7;。大小乘戒心羯磨等。二十<a 
name="0175c12" id="0175c12"></a>餘&#x5FA7;。金光遺教等。各有差。著律義疏十二卷。羯磨疏<a 
name="0175c13" id="0175c13"></a>四卷。菩薩戒疏兩卷。弟子得戒者。三千餘人。得法者<a 
name="0175c14" id="0175c14"></a>則道志法成為拔萃。昔文夢。釣海獲二大魚。心獨異<a 
name="0175c15" id="0175c15"></a>之。以詢建初瓊上人。瓊曰斯吉兆也。後必有二龍。傳<a 
name="0175c16" id="0175c16"></a>公業者。志才解優美。太尉晉王禮敬之。待為家僧。仁<a 
name="0175c17" id="0175c17"></a>壽間。慧日道場釋法論。為文樹<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。以表其墓。</p><a 
name="0175c18" id="0175c18"></a><a 
name="0175c19" id="0175c19"></a><p><span class="juanname">新脩科分六學僧傳卷第十二</span></p>
<hr>【經文資訊】卍新續藏第 77 冊 No. 1522 新修科分六學僧傳<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index5050.html?index=X77n1522" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X77n1522_012 by HTTrack Website Copier/3.x [XR&CO'2014], Tue, 07 Jun 2016 07:42:07 GMT -->
</html>
