<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J32nB271_019 by HTTrack Website Copier/3.x [XR&CO'2014], Tue, 07 Jun 2016 07:12:11 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=887602953&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ32nB271&amp;utmp=%2Fmobile%2Findex.php%3Findex%3DJ32nB271_019&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index821d.html?index=J32nB271_018" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第32冊<br/>No.B271 閱藏知津(第6卷-第44卷) (39卷)<br/>【明 智旭彙輯　總目四卷】<br/>第 19 卷</p>
	<a href="index1278.html?index=J32nB271_020" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J32">
<div class="root" id="B271" sutra_name="閱藏知津(第6卷-第44卷)" sutra_juan="[卷19]">　
<a 
name="0066c01" id="0066c01"></a><p><span class="juanname">閱藏知津卷第十九</span></p><a 
name="0066c02" id="0066c02"></a><p style="margin-left: 4em"><span class="byline">北天目沙門釋智旭彙輯</span></p><a 
name="0066c03" id="0066c03"></a><p style="margin-left: 2em"><span class="headname">大乘經藏　般若部第三之四</span></p><a 
name="0066c04" id="0066c04"></a><ul><li><p style="text-indent: 0em; margin-left: 0em"><span class="linehead"></span><span class="corr" title='[&gt;大般若經之餘三]'>大般若經之餘三</span></p><p style="text-indent: 0em; margin-left: 1em"><span class="linehead"></span>菩薩住品第四十八。善現白佛：「菩薩欲得菩提，當<a 
name="0066c05" id="0066c05"></a>於何住？應云何住？」佛言：「當於一切有情，住平等心，<a 
name="0066c06" id="0066c06"></a>起平等心，以平等心與語，起大慈心、大悲心、大喜<a 
name="0066c07" id="0066c07"></a>心、大捨心、恭敬心、質直心、調柔心、利益心、安樂心、<a 
name="0066c08" id="0066c08"></a>無礙心，如父母兄弟姊妹男女親族心，朋友心，如<a 
name="0066c09" id="0066c09"></a>親教師軌範師弟子同學心，如預流一來不還阿<a 
name="0066c10" id="0066c10"></a>羅漢心，如獨覺心，如菩薩心，如如來心，應供養恭<a 
name="0066c11" id="0066c11"></a>敬尊重讚歎心，應救濟憐愍覆護心，畢竟空無所<a 
name="0066c12" id="0066c12"></a>有不可得心，空、無相、無願心，當於此住。復次，應自<a 
name="0066c13" id="0066c13"></a>離十惡，勸他離十惡，恒正稱揚離十惡法，歡喜讚<a 
name="0066c14" id="0066c14"></a>歎離十惡者；應自修一切善，勸他修一切善，稱揚<a 
name="0066c15" id="0066c15"></a>一切善法，讚歎修一切善者，應如是住。若如是學，<a 
name="0066c16" id="0066c16"></a>如是安住，則於色等得無障礙。所以者何？從前際<a 
name="0066c17" id="0066c17"></a>來，不攝受色等。何以故？色等不可攝受故，若色等<a 
name="0066c18" id="0066c18"></a>不可攝受，則非色等。說是品時，萬二千菩薩，得無<a 
name="0066c19" id="0066c19"></a>生法忍。」</p><p style="text-indent: 0em; margin-left: 1em"><span class="linehead"></span>不退轉品第四十九。善現白佛：「不退轉<a 
name="0066c20" id="0066c20"></a>菩薩，有何行，有何狀，有何相，我等云何知？」佛言：「菩<a 
name="0066c21" id="0066c21"></a>薩如實知異生地，二乘地，菩薩地，佛地，於諸法真<a 
name="0066c22" id="0066c22"></a>如中，無變異，無分別，皆無二無二分，雖如實悟入<a 
name="0066c23" id="0066c23"></a>諸法真如，而於諸法真如無所分別，以無所得為<a 
name="0066c24" id="0066c24"></a>方便故，聞真如與一切法無二無別，而無疑滯，以<a 
name="0066c25" id="0066c25"></a>真如與一切法，不可說一異俱不俱故。是菩薩若<a 
name="0066c26" id="0066c26"></a>無義利，終不發言，不觀視他好惡長短，平等憐愍，<a 
name="0066c27" id="0066c27"></a>而為說法。」善現復白佛：「以何行狀相，知是不退轉<a 
name="0067a01" id="0067a01"></a>菩薩！」佛言：「能觀一切法無行狀相，是為不退轉菩<a 
name="0067a02" id="0067a02"></a>薩。謂於色等退轉故，名不退轉，以色等自性無所<a 
name="0067a03" id="0067a03"></a>有，菩薩於中不住，故名退轉。若不退轉菩薩，終不<a 
name="0067a04" id="0067a04"></a>樂觀外道，於毘柰耶。終無疑惑，無戒禁取，不生三<a 
name="0067a05" id="0067a05"></a>惡趣等。受行十善，恒修六度，通利十二分教，持法<a 
name="0067a06" id="0067a06"></a>施善根，與諸有情迴向菩提，於深法門，不生疑惑<a 
name="0067a07" id="0067a07"></a>猶豫，都不見有色等，可於中生疑惑猶豫，成就柔<a 
name="0067a08" id="0067a08"></a>潤三業。於諸有情，心無罣礙，決定不與五蓋共居，<a 
name="0067a09" id="0067a09"></a>恒住正念正知，身心清淨，不貪四事，雖受十二杜<a 
name="0067a10" id="0067a10"></a>多功德，而無所恃。惡魔化現，不信不隨，決定不退<a 
name="0067a11" id="0067a11"></a>一切善法。於色等想退轉，以自相空，觀一切法<span class="corr" title='[巳&gt;已]'>已</span><a 
name="0067a12" id="0067a12"></a>入菩薩正性離生，乃至不見少法可得，無所造作，<a 
name="0067a13" id="0067a13"></a>畢竟不生，故名無生法忍。得是忍故，名不退轉。」又<a 
name="0067a14" id="0067a14"></a>答善現：「是菩薩不復退墮二乘地中，故說不退轉<a 
name="0067a15" id="0067a15"></a>故，名不退轉。遠離二乘地，於彼二地決定退捨，故<a 
name="0067a16" id="0067a16"></a>說以退轉故，名不退轉。隨意能入十二門禪三十<a 
name="0067a17" id="0067a17"></a>七品等，而不受其果，常不遠離大菩提心，不貴重<a 
name="0067a18" id="0067a18"></a>色等。雖現攝受五欲，而不染著，不行邪命。復有所<a 
name="0067a19" id="0067a19"></a>餘諸行狀相，通達諸法，皆無所有，常不遠離大菩<a 
name="0067a20" id="0067a20"></a>提心，不樂觀察論說色等，但樂觀察論說般若。常<a 
name="0067a21" id="0067a21"></a>不遠離一切智智相應作意，修行施等，離慳貪等。<a 
name="0067a22" id="0067a22"></a>雖住一切法空，而愛樂正法，不樂非法。雖住不可<a 
name="0067a23" id="0067a23"></a>得空，而常稱讚不壞法性，饒益有情。雖住真如法<a 
name="0067a24" id="0067a24"></a>界，而愛善友，不樂惡友。常樂見佛聞法，常不遠離<a 
name="0067a25" id="0067a25"></a>念佛聞法作意，生生之處，常不離佛，恒聞正法，護<a 
name="0067a26" id="0067a26"></a>持正法，不惜身命。」</p><p style="text-indent: 0em; margin-left: 1em"><span class="linehead"></span>巧方便品第五十。佛告善現：<a 
name="0067a27" id="0067a27"></a>「不退菩薩，成就廣大無量無邊，不可數，難思議，勝<a 
name="0067b01" id="0067b01"></a>功德聚，住不共二乘智，引發四無礙解，又色等亦<a 
name="0067b02" id="0067b02"></a>名甚深，色等真如甚深故，色等真如，非即色等，非<a 
name="0067b03" id="0067b03"></a>離色等故。」善現白佛：「甚奇微妙方便，為不退菩薩<a 
name="0067b04" id="0067b04"></a>遮遣色等，顯示涅槃。」佛印述云「菩薩應於如是諸<a 
name="0067b05" id="0067b05"></a>甚深處，依深般若相應理趣，審諦思惟，稱量觀察，<a 
name="0067b06" id="0067b06"></a>應作是念！我今應如所說而住，應如所說而學，則<a 
name="0067b07" id="0067b07"></a>能攝取無數功德，超無量劫生死流轉，疾證菩提，<a 
name="0067b08" id="0067b08"></a>若此功德有形量者，恒沙世界不能容受。次以遠<a 
name="0067b09" id="0067b09"></a>離般若所修得福，與依深般若所獲功德，重重較<a 
name="0067b10" id="0067b10"></a>勝。」善現白佛：「分別所作，皆非實有，何緣是諸菩薩<a 
name="0067b11" id="0067b11"></a>獲福無邊！」佛言：「菩薩行深般若，知一切種分別所<a 
name="0067b12" id="0067b12"></a>作，空無所有，虛妄不實，善學二十空，如如觀察，即<a 
name="0067b13" id="0067b13"></a>不遠離甚深般若，獲福無數無量無邊，不可數在<a 
name="0067b14" id="0067b14"></a>有為無為界中，不可量在去來現在法中，不可測<a 
name="0067b15" id="0067b15"></a>度彼邊際故。復次，色等亦無數無量無邊，色等空<a 
name="0067b16" id="0067b16"></a>故。」善現白佛：「一切法空，即是無盡，亦是無數無量<a 
name="0067b17" id="0067b17"></a>無邊。」佛言：「如是！」善現復問：「若不可說義無增無減，<a 
name="0067b18" id="0067b18"></a>則布施等亦無增無減，云何菩薩修行施等，證得<a 
name="0067b19" id="0067b19"></a>無上菩提？」佛言：「如是！菩薩不作是念，我於般若等<a 
name="0067b20" id="0067b20"></a>若增若減。但作是念，唯有名想，謂為般若等。是菩<a 
name="0067b21" id="0067b21"></a>薩修施等時，持此施等俱行作意，及依此起心及<a 
name="0067b22" id="0067b22"></a>善根，與諸有情平等共有，迴向菩提，如佛菩提微<a 
name="0067b23" id="0067b23"></a>妙甚深而起迴向，由此迴向巧方便力，證得無上<a 
name="0067b24" id="0067b24"></a>菩提。」善現白佛：「何謂無上菩提！」佛言：「諸法真如是！」<a 
name="0067b25" id="0067b25"></a>又問：「何謂諸法真如？」佛言：「色等真如是，諸法真如<a 
name="0067b26" id="0067b26"></a>無增無減故，無上菩提亦無增無減，菩薩不離般<a 
name="0067b27" id="0067b27"></a>若，常樂安住諸法真如，都不見法有增有減，由此<a 
name="0067c01" id="0067c01"></a>不可說義無增無減，施等乃至一切相智，亦無增<a 
name="0067c02" id="0067c02"></a>無減，菩薩依止無增無減，方便修行般若，由此為<a 
name="0067c03" id="0067c03"></a>門，集諸功德，便證無上菩提。」善現白佛：「用初心證，<a 
name="0067c04" id="0067c04"></a>用後心證。」佛言：「如然燈時，為初燄能燋炷，為後燄<a 
name="0067c05" id="0067c05"></a>能燋炷？」善現言：「非初燄亦不離初燄，非後燄亦不<a 
name="0067c06" id="0067c06"></a>離後燄，其炷實燋。」佛言：「菩薩亦爾！」善現言：「菩薩不<a 
name="0067c07" id="0067c07"></a>作是念，我當壞相，及壞相想；亦不作是念，我當壞<a 
name="0067c08" id="0067c08"></a>無相，及壞無相想，於一切種無分別故。是菩薩雖<a 
name="0067c09" id="0067c09"></a>能離諸分別，而佛十力等未圓滿故，未證無上菩<a 
name="0067c10" id="0067c10"></a>提。由此善巧方便力故，於一切法，不取不壞，知一<a 
name="0067c11" id="0067c11"></a>切法自相空故，住一切法自相空中，為度有情，入<a 
name="0067c12" id="0067c12"></a>三三摩地，大悲願力所牽逼故，用此三定，成熟有<a 
name="0067c13" id="0067c13"></a>情。」佛言：「如是！」舍利子問菩薩夢中入三三摩地，於<a 
name="0067c14" id="0067c14"></a>深般若有增益不？善現答言：「晝時入三三摩地，於<a 
name="0067c15" id="0067c15"></a>深般若有增益者，彼夢中入，亦有增益，晝與夢中<a 
name="0067c16" id="0067c16"></a>無差別故。」乃至令與慈氏問答。</p><p style="text-indent: 0em; margin-left: 1em"><span class="linehead"></span>願行品第五十<a 
name="0067c17" id="0067c17"></a>一。佛告善現，菩薩修行施等，見有情苦，作願勤修，<a 
name="0067c18" id="0067c18"></a>速得圓滿鄰近菩提。又見有情三聚無別，墮三惡<a 
name="0067c19" id="0067c19"></a>趣等，皆悉作願勤修六度，令速圓滿。</p><p style="text-indent: 0em; margin-left: 1em"><span class="linehead"></span>殑伽天等<a 
name="0067c20" id="0067c20"></a>第五十二。授天女菩提記。</p><p style="text-indent: 0em; margin-left: 1em"><span class="linehead"></span>善學品第五十三。善<a 
name="0067c21" id="0067c21"></a>現白佛：「行深般若菩薩，云何修習，近空三摩地等，<a 
name="0067c22" id="0067c22"></a>云何入空三摩地等。」佛言：「應觀色等空，不令心亂，<a 
name="0067c23" id="0067c23"></a>若心不亂，則不見法，若不見法，則不作證，善學諸<a 
name="0067c24" id="0067c24"></a>法自相皆空，無法可增，無法可減，故於諸法不見<a 
name="0067c25" id="0067c25"></a>不證，以勝義諦中，能證，所證，證處，證時，及由此證，<a 
name="0067c26" id="0067c26"></a>若合若離，皆不可得不可見故，菩薩觀法空時，先<a 
name="0067c27" id="0067c27"></a>作是念，我為學故觀，不為證故觀，今是學時，非為<a 
name="0068a01" id="0068a01"></a>證時，是菩薩未入定位，繫心於所緣，已入定時，不<a 
name="0068a02" id="0068a02"></a>繫心於境，不退六度二十空等，不證漏盡，如堅翅<a 
name="0068a03" id="0068a03"></a>鳥飛騰虛空，自在翱翔，久不墮地，雖依空戲，而不<a 
name="0068a04" id="0068a04"></a>住空，亦不為空之所拘礙。又如善射，箭箭相承，不<a 
name="0068a05" id="0068a05"></a>令墮落。」次廣明不退轉相，及廣明魔惱亂相。又廣<a 
name="0068a06" id="0068a06"></a>明傲慢餘菩薩罪，申明菩薩真遠離行，并示菩薩<a 
name="0068a07" id="0068a07"></a>真勝善友，勸諸菩薩當學般若。於此經中廣說菩<a 
name="0068a08" id="0068a08"></a>薩所應修學一切法相。善現白佛：「般若以何為相。」<a 
name="0068a09" id="0068a09"></a>佛言：「以虛空為相，無相為相，諸法諸相，皆不可得，<a 
name="0068a10" id="0068a10"></a>無所有故，又有因緣故，可說般若所有妙相，諸法<a 
name="0068a11" id="0068a11"></a>亦有如是妙相，所以者何？般若以性空為相，諸法<a 
name="0068a12" id="0068a12"></a>亦以性空為相，般若以遠離為相，諸法亦以遠離<a 
name="0068a13" id="0068a13"></a>為相，以一切法皆自性空，離眾相故。」善現白佛：「則<a 
name="0068a14" id="0068a14"></a>一切法，一切法空，亦一切法，一切法離，云何有情<a 
name="0068a15" id="0068a15"></a>可施設有雜染清淨？」佛言：「有情長夜有我我所心，<a 
name="0068a16" id="0068a16"></a>執我我所不？」答言：「如是！」佛言：「彼心所執我及我所，<a 
name="0068a17" id="0068a17"></a>空遠離不？」答言：「如是！」佛言：「豈不有情，由我我所執，<a 
name="0068a18" id="0068a18"></a>流轉生死！」答言：「如是！」佛言：「如是有情流轉生死，由<a 
name="0068a19" id="0068a19"></a>有雜染，以是證知，雜染可得。若諸有情，無心執著<a 
name="0068a20" id="0068a20"></a>我及我所，則無雜染，若無雜染，是則應無流轉生<a 
name="0068a21" id="0068a21"></a>死，流轉生死既現可得，應知有雜染法，既有雜染，<a 
name="0068a22" id="0068a22"></a>亦有清淨，是故應知有情雖自性空，遠離眾相，而<a 
name="0068a23" id="0068a23"></a>有雜染清淨可得。」善現白佛：「菩薩若如是行，則不<a 
name="0068a24" id="0068a24"></a>行色等。」佛言：「如是！乃復廣較宣說般若相應作意<a 
name="0068a25" id="0068a25"></a>功德，當知已到福田彼岸，一切有情無能及者，雖<a 
name="0068a26" id="0068a26"></a>於有情平等發起大慈悲等，而於一切無所執著。」</p><a 
name="0068a27" id="0068a27"></a><p style="text-indent: 0em; margin-left: 1em"><span class="linehead"></span>斷分別品第五十四。善現白佛：「一切作意，皆自<a 
name="0068b01" id="0068b01"></a>性離自性空，諸法亦爾。云何菩薩不離般若相應<a 
name="0068b02" id="0068b02"></a>作意，不離一切智智相應作意。」佛言：「如是離空，非<a 
name="0068b03" id="0068b03"></a>二乘菩薩佛作，亦非餘作，然一切法法住法定等，<a 
name="0068b04" id="0068b04"></a>法爾常住，是菩薩不離般若相應作意，亦不離一<a 
name="0068b05" id="0068b05"></a>切智智相應作意，何以故？甚深般若一切智智，及<a 
name="0068b06" id="0068b06"></a>諸作意皆自性離自性空故。如是離空，無增無減，<a 
name="0068b07" id="0068b07"></a>能正通達，名不離故。」善現復問：「云何修證般若平<a 
name="0068b08" id="0068b08"></a>等性已，證得無上菩提。」佛言：「非諸佛法有增有減，<a 
name="0068b09" id="0068b09"></a>亦非一切法住法定等有增有減，以甚深般若非<a 
name="0068b10" id="0068b10"></a>一非二，非三非四，亦非多故。」善現復問：「為即深般<a 
name="0068b11" id="0068b11"></a>若，空虛非有，不自在性，不堅實性，能行般若不？為<a 
name="0068b12" id="0068b12"></a>離深般若，空虛非有，不自在性，不堅實性，有法可<a 
name="0068b13" id="0068b13"></a>得能行般若不？為即深般若能行般若不？為離深<a 
name="0068b14" id="0068b14"></a>般若能行般若不？為即空性能行空不？為離空性<a 
name="0068b15" id="0068b15"></a>能行空不？為即色等能行般若不？為離色等能行<a 
name="0068b16" id="0068b16"></a>般若不？」佛一一答言：「不也！色等空虛非有，不自在<a 
name="0068b17" id="0068b17"></a>性，不堅實性，若即若離。」廣作問答亦如是。「色等真<a 
name="0068b18" id="0068b18"></a>如，乃至不思議界，若即若離。」廣作問答亦如是。善<a 
name="0068b19" id="0068b19"></a>現白佛：「若如是諸法，皆不能行般若，云何菩薩能<a 
name="0068b20" id="0068b20"></a>行般若？」佛言：「汝見有法，能行般若不？汝見般若，是<a 
name="0068b21" id="0068b21"></a>菩薩所行處不？汝所不見法，是法可得不？不可得<a 
name="0068b22" id="0068b22"></a>法，有生滅不？」善現一一答言：「不也！」佛言：「如汝所見<a 
name="0068b23" id="0068b23"></a>諸法實性，即是菩薩無生法忍，成就是忍，便為如<a 
name="0068b24" id="0068b24"></a>來授菩提記。」善現復問：「菩薩以一切法無生性得<a 
name="0068b25" id="0068b25"></a>記不？以一切法生性得記不？以一切法生無生性<a 
name="0068b26" id="0068b26"></a>得記不？以一切法非生非無生性得記不？」佛皆答<a 
name="0068b27" id="0068b27"></a>言：「不也！」善現白佛：「云何菩薩得不退記。」佛言：「汝見<a 
name="0068c01" id="0068c01"></a>有法得佛記不？」善現答言：「不也！」佛言：「如是！菩薩於<a 
name="0068c02" id="0068c02"></a>一切法無所得時，不作是念：『我於菩提當能證得，<a 
name="0068c03" id="0068c03"></a>我用是法證得菩提，我由此法，於如是時、如是處<a 
name="0068c04" id="0068c04"></a>證得菩提。』所以者何？無分別故。」</p><p style="text-indent: 0em; margin-left: 1em"><span class="linehead"></span>巧便學品第五<a 
name="0068c05" id="0068c05"></a>十五。帝釋白佛：若於般若聽受修行，正為他說，乃<a 
name="0068c06" id="0068c06"></a>至菩提，不雜諸餘心心所者，當知必不成就微少<a 
name="0068c07" id="0068c07"></a>善根。佛印述較勝<span class="corr" title='[巳&gt;已]'>已</span>，帝釋為一苾芻，復廣較勝，兼<a 
name="0068c08" id="0068c08"></a>為阿難明是佛威神力。佛言：般若功德非人天等<a 
name="0068c09" id="0068c09"></a>所能知故。次為阿難分別有擾亂不擾亂相，及明<a 
name="0068c10" id="0068c10"></a>出罪還補善法，或無或有差別，深囑菩薩，於有情<a 
name="0068c11" id="0068c11"></a>類，不應發起瞋忿等心，亦不應生麤惡言說。次答<a 
name="0068c12" id="0068c12"></a>阿難菩薩與菩薩共住之問。善現白佛：云何菩薩<a 
name="0068c13" id="0068c13"></a>平等性，而諸菩薩於中學故，名平等學？佛言：內空<a 
name="0068c14" id="0068c14"></a>等是平等性。復次色等，色等自性空，是平等性，菩<a 
name="0068c15" id="0068c15"></a>薩於中學故，名平等學。善現復問：為色等盡故學，<a 
name="0068c16" id="0068c16"></a>離故學，滅故學，無生故學，無滅故學，本來寂靜故<a 
name="0068c17" id="0068c17"></a>學，自性涅槃故學，是學一切智智不？如是廣問竟。<a 
name="0068c18" id="0068c18"></a>佛言：如汝所說，於意云何？色等真如盡滅斷不？答<a 
name="0068c19" id="0068c19"></a>言：不也！佛言：若菩薩於真如如是學，是學一切智<a 
name="0068c20" id="0068c20"></a>智。當知真如無盡，無滅，無斷，不可作證。一一述答<a 
name="0068c21" id="0068c21"></a>亦爾！復次如是學時，是學施等，乃至是學無上菩<a 
name="0068c22" id="0068c22"></a>提，若學施等，是學一切智智，至一切學圓滿彼岸。<a 
name="0068c23" id="0068c23"></a>善現白佛：若一切法本性清淨，云何菩薩於諸法<a 
name="0068c24" id="0068c24"></a>中復得清淨。佛言：如是諸法，本來自性清淨，菩薩<a 
name="0068c25" id="0068c25"></a>於中，精勤修學甚深般若，如實通達，無沒無滯，遠<a 
name="0068c26" id="0068c26"></a>離一切煩惱染著，故說菩薩復得清淨。復次雖一<a 
name="0068c27" id="0068c27"></a>切法本性清淨，而諸異生不知見覺，菩薩欲令彼<a 
name="0069a01" id="0069a01"></a>知見覺，修行布施等，安住內空等。如是學時，於佛<a 
name="0069a02" id="0069a02"></a>十力等無量佛法，皆得清淨，不墮二地。於諸有情<a 
name="0069a03" id="0069a03"></a>心行差別，皆能通達至極彼岸，善巧方便，令諸有<a 
name="0069a04" id="0069a04"></a>情證一切法本性清淨，如是修學，終不發起慳貪<a 
name="0069a05" id="0069a05"></a>破戒等心，終不發起執取色相等相應之心，何以<a 
name="0069a06" id="0069a06"></a>故？都不見法是可得者，無所得故，不起執取色等<a 
name="0069a07" id="0069a07"></a>法相相應之心，修學如是般若，無有一切功德善<a 
name="0069a08" id="0069a08"></a>根而不能得。</p><p style="text-indent: 0em; margin-left: 1em"><span class="linehead"></span>願喻品第五十六。帝釋心念歎勝，<a 
name="0069a09" id="0069a09"></a>佛讚印之，散華發願。問隨喜福，佛答不可數知。善<a 
name="0069a10" id="0069a10"></a>現白佛：云何菩薩以如幻心，能證無上菩提。佛言：<a 
name="0069a11" id="0069a11"></a>汝見如幻心不？答言：不也！佛言：若處無幻，無如幻<a 
name="0069a12" id="0069a12"></a>心，汝見有是心，能證菩提不？答言：不也！佛言：若處<a 
name="0069a13" id="0069a13"></a>離幻，離如幻心，汝見有是法，能證菩提不？答言：不<a 
name="0069a14" id="0069a14"></a>也！我都不見即離心法，說何等法，是有是無，以一<a 
name="0069a15" id="0069a15"></a>切法畢竟離故，若法畢竟離，是法不應修，亦不應<a 
name="0069a16" id="0069a16"></a>壞，亦不應引。般若畢竟離故，不應能引，云何離法<a 
name="0069a17" id="0069a17"></a>能證離法。佛言：善哉！以般若等畢竟離故，菩薩可<a 
name="0069a18" id="0069a18"></a>得無上菩提，若般若等非畢竟離，應非般若等。以<a 
name="0069a19" id="0069a19"></a>般若等畢竟離故，名為般若等，是故菩薩非不依<a 
name="0069a20" id="0069a20"></a>般若，能證無上菩提，雖非離法能證離法，而證菩<a 
name="0069a21" id="0069a21"></a>提，非不依止甚深般若，是故菩薩欲得菩提，應學<a 
name="0069a22" id="0069a22"></a>般若。善現白佛：菩薩所行法義，極為甚深。佛言：如<a 
name="0069a23" id="0069a23"></a>是！菩薩能為難事，行甚深義而不作證。善現白言：<a 
name="0069a24" id="0069a24"></a>菩薩所作不難，所以者何，所證法義，能證般若，證<a 
name="0069a25" id="0069a25"></a>法，證者，證處，證時，都不可得。譬如虛空，幻士，影像，<a 
name="0069a26" id="0069a26"></a>如來，變化，機關，於一切法，無分別故。舍利子問：但<a 
name="0069a27" id="0069a27"></a>般若無分別耶？善現答言：靜慮等亦無分別。舍利<a 
name="0069b01" id="0069b01"></a>子問：色等亦無分別耶？善現印答。舍利子問：若一<a 
name="0069b02" id="0069b02"></a>切法皆無分別，云何有五趣差別，云何復有三乘<a 
name="0069b03" id="0069b03"></a>位異。善現言：有情顛倒煩惱因緣造種種業，感異<a 
name="0069b04" id="0069b04"></a>熟果，依此施設五趣差別，無分別故有，修預流及<a 
name="0069b05" id="0069b05"></a>預流果等三乘聖位。去來現在如來，由無分別，分<a 
name="0069b06" id="0069b06"></a>別斷故，可施設有。由此因緣，知一切法皆無分別，<a 
name="0069b07" id="0069b07"></a>以無分別真如法界法性實際為定量故，菩薩應<a 
name="0069b08" id="0069b08"></a>行如是無分別相般若，便能證得無分別相所求<a 
name="0069b09" id="0069b09"></a>菩提。</p><p style="text-indent: 0em; margin-left: 1em"><span class="linehead"></span>堅等讚品第五十七。舍利子問：菩薩行深<a 
name="0069b10" id="0069b10"></a>般若，為行堅實法，無堅實法耶？善現答言：行無堅<a 
name="0069b11" id="0069b11"></a>實法。般若等無堅實故，尚不見無堅實可得，況見<a 
name="0069b12" id="0069b12"></a>有堅實可得。諸天作念，若人發心如深般若義行，<a 
name="0069b13" id="0069b13"></a>不墮二地，甚為希有，應當敬禮，善現告言：是未希<a 
name="0069b14" id="0069b14"></a>有，若菩薩知一切法及諸有情，皆不可得，而發心<a 
name="0069b15" id="0069b15"></a>擐功德鎧，度令究竟涅槃，乃甚希有。如調伏虛空，<a 
name="0069b16" id="0069b16"></a>如與虛空戰，何以故？色等離故有情離。復次，色等<a 
name="0069b17" id="0069b17"></a>離，故施等離，若菩薩聞說諸法無不遠離，心不沈<a 
name="0069b18" id="0069b18"></a>沒驚怖憂悔，是為行深般若。佛言：何因緣故，菩薩<a 
name="0069b19" id="0069b19"></a>於深般若，心不沈沒。善現言：以一切法，皆非有故，<a 
name="0069b20" id="0069b20"></a>皆遠離故，皆寂靜故，無所有故，無生滅故，觀一切<a 
name="0069b21" id="0069b21"></a>法，皆不可得，不可施設是能沈沒，是所沈沒，是沈<a 
name="0069b22" id="0069b22"></a>沒時，是沈沒處，是沈沒者，由此沈沒。若能如是行<a 
name="0069b23" id="0069b23"></a>深般若，釋梵禮敬。佛言：非但釋梵，亦為淨居諸天<a 
name="0069b24" id="0069b24"></a>禮敬，亦為十方佛所護念，則令一切功德圓滿，一<a 
name="0069b25" id="0069b25"></a>切惡魔不能沮壞，以成就二法故。一觀諸法皆畢<a 
name="0069b26" id="0069b26"></a>竟空，二不棄捨一切有情。又一如所言皆悉能作，<a 
name="0069b27" id="0069b27"></a>二為諸佛常所護念。若菩薩聞說般若，心無疑惑，<a 
name="0069c01" id="0069c01"></a>深生淨信，當於不動佛所，及諸菩薩所，廣聞其義，<a 
name="0069c02" id="0069c02"></a>信解不退，證得一切智智。善現白佛：諸法實性，皆<a 
name="0069c03" id="0069c03"></a>不可得，云何安住真如，精勤修學，疾證菩提。佛言：<a 
name="0069c04" id="0069c04"></a>如佛所化，安住真如，修菩薩行，疾證菩提，宣說正<a 
name="0069c05" id="0069c05"></a>法。菩薩亦復如是。帝釋白佛：般若極難信解，菩薩<a 
name="0069c06" id="0069c06"></a>甚為難事，觀一切法，都無所有，於深法性，無疑無<a 
name="0069c07" id="0069c07"></a>滯。善現語言：菩薩觀一切法，無不皆空，都無所有，<a 
name="0069c08" id="0069c08"></a>誰沈誰沒，誰怖誰驚，誰疑誰滯，未為希有。帝釋白<a 
name="0069c09" id="0069c09"></a>言：如箭射空，近遠無礙，尊者所說，亦復如是。</p><p style="text-indent: 0em; margin-left: 1em"><span class="linehead"></span>囑<a 
name="0069c10" id="0069c10"></a>累品第五十八。帝釋白佛：讚善現所說，無不依空<a 
name="0069c11" id="0069c11"></a>等。佛告帝釋：善現安住空故，觀施等尚不可得，況<a 
name="0069c12" id="0069c12"></a>有行施等者，善現於一切法，住遠離住，寂靜住，無<a 
name="0069c13" id="0069c13"></a>所得住，空住，無相住，無願住，如是等無量勝住，比<a 
name="0069c14" id="0069c14"></a>菩薩所住般若最勝行住，乃至鄔波尼殺曇分，所<a 
name="0069c15" id="0069c15"></a>不及一。於是諸天散華，六千苾芻得菩提記，同名<a 
name="0069c16" id="0069c16"></a>散華如來。佛語慶喜：雖種三乘善根，要於甚深般<a 
name="0069c17" id="0069c17"></a>若，修行六度，安住二十空等，令得圓滿。是故我以<a 
name="0069c18" id="0069c18"></a>般若，付囑於汝，忘失餘法，其罪猶小，忘失般若，其<a 
name="0069c19" id="0069c19"></a>罪甚大。乃至種種讚說付囑，令受持已，復現神力，<a 
name="0069c20" id="0069c20"></a>令眾皆見不動如來海會說法，彼土莊嚴，佛攝神<a 
name="0069c21" id="0069c21"></a>力，眾忽不見。佛告慶喜：如彼佛土，非此土眼所行<a 
name="0069c22" id="0069c22"></a>境界，一切法亦如是，皆非眼根之所行境，法不行<a 
name="0069c23" id="0069c23"></a>法，法不見法，法不知法，一切法無行者，無見者，無<a 
name="0069c24" id="0069c24"></a>知者，無動無作，能取所取，性遠離故，能所思議，性<a 
name="0069c25" id="0069c25"></a>遠離故，如幻事等，眾緣和合，相似有故，無作受者，<a 
name="0069c26" id="0069c26"></a>妄現似有，無堅實故。若如是知如是見如是行者，<a 
name="0069c27" id="0069c27"></a>是行般若，亦不執著此諸法相，如是學時，於諸學<a 
name="0070a01" id="0070a01"></a>中為最，為勝，為長，為尊，為妙，為微妙，為上，為無上，<a 
name="0070a02" id="0070a02"></a>諸有欲取般若量邊際者，如愚欲取虛空量及邊<a 
name="0070a03" id="0070a03"></a>際。慶喜白佛：何故般若無量。佛言：性無盡故，性遠<a 
name="0070a04" id="0070a04"></a>離故，性寂靜故，如實際故，如虛空故，三世諸佛皆<a 
name="0070a05" id="0070a05"></a>學般若，證得菩提，宣說開示，而此般若，亦無有盡，<a 
name="0070a06" id="0070a06"></a><span class="corr" title='[巳&gt;已]'>已</span>不盡，今不盡，當不盡，靜慮等一一皆爾，內空等<a 
name="0070a07" id="0070a07"></a>一一皆爾。所以者何？此等諸法，無生無滅，亦無住<a 
name="0070a08" id="0070a08"></a>異，云何可得施設有盡。佛復出廣長舌，明無虛妄，<a 
name="0070a09" id="0070a09"></a>若能受持般若陀羅尼者，則為總持一切佛法。</p><a 
name="0070a10" id="0070a10"></a><p style="text-indent: 0em; margin-left: 1em"><span class="linehead"></span>無盡品第五十九。善現問佛：般若為無盡不？佛言：<a 
name="0070a11" id="0070a11"></a>實為無盡，猶如虛空，不可盡故。復問：云何應引般<a 
name="0070a12" id="0070a12"></a>若。佛言：色等無盡故，應引般若。復次色等虛空無<a 
name="0070a13" id="0070a13"></a>盡故，應引般若，復次觀無明等如虛空無盡故，應<a 
name="0070a14" id="0070a14"></a>引般若，如是觀察十二緣起，遠離二邊，是諸菩薩<a 
name="0070a15" id="0070a15"></a>不共妙觀。不見有法無因而生，不見有法無因而<a 
name="0070a16" id="0070a16"></a>滅，不見有法常住不滅，不見有法有我有情等，不<a 
name="0070a17" id="0070a17"></a>見有法若常若無常，若樂若苦，若我若無我，若淨<a 
name="0070a18" id="0070a18"></a>若不淨，若寂靜若不寂靜，若遠離若不遠離，是菩<a 
name="0070a19" id="0070a19"></a>薩雖行般若等，而不見有所行，亦不見有法能見<a 
name="0070a20" id="0070a20"></a>所行，以無所得而為方便，修行如是般若，一切魔<a 
name="0070a21" id="0070a21"></a>大愁惱。次答善現，菩薩能正修行般若，便能具足<a 
name="0070a22" id="0070a22"></a>修滿六波羅密。</p><p style="text-indent: 0em; margin-left: 1em"><span class="linehead"></span>相引攝品第六十。善現白佛：云<a 
name="0070a23" id="0070a23"></a>何安住布施，引攝淨戒等五；乃至安住般若，引攝<a 
name="0070a24" id="0070a24"></a>布施等五，佛廣答之。</p><p style="text-indent: 0em; margin-left: 1em"><span class="linehead"></span>多問不二品第六十一。善<a 
name="0070a25" id="0070a25"></a>現白佛：如是菩薩，發心幾時，乃至植幾善根。佛言：<a 
name="0070a26" id="0070a26"></a>發心甚久，善根無不圓滿，如是般若，如日月輪，照<a 
name="0070a27" id="0070a27"></a>餘五度。如有七寶，乃名輪王，如強夫守護美女，如<a 
name="0070b01" id="0070b01"></a>軍將善備鎧杖，如小王朝侍輪王，如水隨恒河入<a 
name="0070b02" id="0070b02"></a>海，如右手能作眾事，如大海同一鹹味，如聖王輪，<a 
name="0070b03" id="0070b03"></a>最居先導而無分別，何以故？波羅密多，及一切法，<a 
name="0070b04" id="0070b04"></a>自性皆鈍，無所能為，虛妄不實空無所有不自在<a 
name="0070b05" id="0070b05"></a>相。譬如陽燄、光影、水月、鏡中像等。其中都無分別<a 
name="0070b06" id="0070b06"></a>作用，真實自體。善現白佛：若一切法自性皆空，云<a 
name="0070b07" id="0070b07"></a>何菩薩勤修六度，當得菩提？佛言：菩薩恒作是念，<a 
name="0070b08" id="0070b08"></a>有情心皆顛倒，沒生死苦，我若不修善巧方便，不<a 
name="0070b09" id="0070b09"></a>能解脫彼苦。作是念<span class="corr" title='[巳&gt;已]'>已</span>，捨內外物，捨<span class="corr" title='[巳&gt;已]'>已</span>，復作思惟，<a 
name="0070b10" id="0070b10"></a>我於此物，都無所捨，此內外物，自性皆空，非關於<a 
name="0070b11" id="0070b11"></a>我，不可捨故。又復為諸有情，終不犯戒，不起瞋恨，<a 
name="0070b12" id="0070b12"></a>常無懈怠，不起亂心，修學勝慧，由此觀察修行六<a 
name="0070b13" id="0070b13"></a>度，速得圓滿，疾證菩提。善現白佛：若六度無差別<a 
name="0070b14" id="0070b14"></a>相，皆是般若所攝受故，皆由般若修成滿故，應合<a 
name="0070b15" id="0070b15"></a>成一波羅密多，云何可說般若於布施等，為最，為<a 
name="0070b16" id="0070b16"></a>勝，及無上等？佛言：如諸有情，種種相別，若近妙高<a 
name="0070b17" id="0070b17"></a>山王，咸同一色。善現復問：波羅密多及一切法，若<a 
name="0070b18" id="0070b18"></a>隨實義，皆無此彼勝劣差別，何緣故說般若最勝。<a 
name="0070b19" id="0070b19"></a>佛言：但依世俗言說作用，說有此彼勝劣差別，施<a 
name="0070b20" id="0070b20"></a>設六度，度脫有情世俗作用生老病死，然諸有情<a 
name="0070b21" id="0070b21"></a>生老病死，皆非實有，但假施設，所以者何？有情無<a 
name="0070b22" id="0070b22"></a>故，當知諸法亦無所有，甚深般若，了達一切都無<a 
name="0070b23" id="0070b23"></a>所有，能拔有情世俗作用生老病死，由此故說般<a 
name="0070b24" id="0070b24"></a>若最勝。善現白佛：般若於諸善法，有取捨不？佛言：<a 
name="0070b25" id="0070b25"></a>無取無捨，以一切法，皆不可取不可捨故，謂於色<a 
name="0070b26" id="0070b26"></a>等無取無捨。善現復問：般若云何於色等無取無<a 
name="0070b27" id="0070b27"></a>捨。佛言：般若不思惟色等，如是於色等無取無捨。<a 
name="0070c01" id="0070c01"></a>善現復問：般若云何不思惟色等。佛言：般若於色<a 
name="0070c02" id="0070c02"></a>等，不思惟一切相，亦不思惟一切所緣，如是不思<a 
name="0070c03" id="0070c03"></a>惟色等。善現復問：若菩薩不思惟色等，云何增長<a 
name="0070c04" id="0070c04"></a>所種善根，云何圓滿波羅密多，云何能得一切智<a 
name="0070c05" id="0070c05"></a>智。佛言：若時菩薩不思惟色等，是時便能增長所<a 
name="0070c06" id="0070c06"></a>種善根，便能圓滿波羅密多，便能證得一切智智。<a 
name="0070c07" id="0070c07"></a>所以者何？要不思惟色等，乃能具足修菩薩行，證<a 
name="0070c08" id="0070c08"></a>得無上菩提。善現復問：「何緣要不思惟色等，乃能<a 
name="0070c09" id="0070c09"></a>具足修菩薩行，證得菩提？」佛言：「若思惟色等，則染<a 
name="0070c10" id="0070c10"></a>著欲界色無色界，不能具足修菩薩行，證得菩提。<a 
name="0070c11" id="0070c11"></a>若不思惟色等，則不染著三界，則能具足修行，證<a 
name="0070c12" id="0070c12"></a>得菩提。」善現復問：「菩薩勤學般若，當於何住？」佛言：<a 
name="0070c13" id="0070c13"></a>「不應住色，乃至不應住諸佛無上菩提。」又問：「何緣<a 
name="0070c14" id="0070c14"></a>不應住色等？」佛言：「於一切法無執著故，不應住色<a 
name="0070c15" id="0070c15"></a>等，是菩薩不見有法可於其中而起執著，及安住<a 
name="0070c16" id="0070c16"></a>故。如是以無執著及無安住而為方便，行深般若<a 
name="0070c17" id="0070c17"></a>波羅密多。復次，若作是念，能如是無所執著安住<a 
name="0070c18" id="0070c18"></a>行深般若，是行般若，能如是無所執著安住修深<a 
name="0070c19" id="0070c19"></a>般若，是修般若，我應如是行，如是修，由如是念，取<a 
name="0070c20" id="0070c20"></a>相執著，遠離般若，亦遠離靜慮等，乃至遠離無上<a 
name="0070c21" id="0070c21"></a>菩提，何以故？甚深般若，於一切法無所執著，非深<a 
name="0070c22" id="0070c22"></a>般若有執著性，所以者何？甚深般若，都無自性，可<a 
name="0070c23" id="0070c23"></a>於諸法有所執著，是故菩薩修行般若，於一切法<a 
name="0070c24" id="0070c24"></a>及深般若，皆無執著。復次，若起是想，此是般若，我<a 
name="0070c25" id="0070c25"></a>行般若，則是遍行諸法實相。菩薩由起此想，便退<a 
name="0070c26" id="0070c26"></a>般若，亦退靜慮等，何以故？般若是一切種白法根<a 
name="0070c27" id="0070c27"></a>本，若退般若則為退失一切白法。復次，若作是念，<a 
name="0071a01" id="0071a01"></a>般若遍能攝受六度二十空等，則退失般若，亦不<a 
name="0071a02" id="0071a02"></a>能攝受六度二十空等，何以故？非離般若，能遍攝<a 
name="0071a03" id="0071a03"></a>受殊勝善法，及證菩提。復次，若作是念，安住般若，<a 
name="0071a04" id="0071a04"></a>便於菩提定得受記，則為退失般若，不得受記。復<a 
name="0071a05" id="0071a05"></a>次，若作是念，安住般若，則遍引發布施等，亦遍安<a 
name="0071a06" id="0071a06"></a>住內空等，則退失般若，不能引發布施等，不能安<a 
name="0071a07" id="0071a07"></a>住內空等。復次，若作是念，佛知諸法無攝受相，自<a 
name="0071a08" id="0071a08"></a>證菩提，得菩提已，為諸有情宣示諸法實相，則為<a 
name="0071a09" id="0071a09"></a>退失般若。何以故？如來於法，無知無覺，無說無示，<a 
name="0071a10" id="0071a10"></a>以諸法實相，不可知覺，不可施設，云何得有知覺<a 
name="0071a11" id="0071a11"></a>說示一切法者，若言實有知覺說示一切法者，無<a 
name="0071a12" id="0071a12"></a>有是處。」善現白佛：「云何遠離種種過失？」佛言：「若作<a 
name="0071a13" id="0071a13"></a>是念，諸法無所有，不可取，無有能現等覺者，亦無<a 
name="0071a14" id="0071a14"></a>有能宣說開示，若如是行，是行般若，離諸過失，若<a 
name="0071a15" id="0071a15"></a>著無所有不可取法，則離般若。何以故？甚深般若，<a 
name="0071a16" id="0071a16"></a>於一切法無所執著，無所攝受。」善現白佛：「般若於<a 
name="0071a17" id="0071a17"></a>般若，為遠離為不遠離，乃至三智於三智，為遠離<a 
name="0071a18" id="0071a18"></a>為不遠離，若般若於般若等，設遠離設不遠離，云<a 
name="0071a19" id="0071a19"></a>何能無執著引發般若等？<span class="note">(內空等，則云安住。)</span>」佛言：「非遠離<a 
name="0071a20" id="0071a20"></a>非不遠離，是故能無執著，引發安住。何以故？非即<a 
name="0071a21" id="0071a21"></a>自性，非離自性，而能安住引發自性。復次，菩薩行<a 
name="0071a22" id="0071a22"></a>深般若時，不執著色等，謂此是色等，此色等屬彼，<a 
name="0071a23" id="0071a23"></a>於如是一切法無執著故，便能引發般若等，安住<a 
name="0071a24" id="0071a24"></a>內空等，若於諸法中有所執著，謂此是法，此法屬<a 
name="0071a25" id="0071a25"></a>彼，則不能隨意引發安住殊勝功德。復次，菩薩行<a 
name="0071a26" id="0071a26"></a>深般若時，不觀色等若常若無常，乃至若遠離若<a 
name="0071a27" id="0071a27"></a>不遠離，便能引發安住殊勝功德。復次，若行深般<a 
name="0071b01" id="0071b01"></a>若，則為行靜慮，乃至行一切相智。復次，甚深般若，<a 
name="0071b02" id="0071b02"></a>隨所行處，餘善皆從，隨所至處，餘善皆至，如四軍<a 
name="0071b03" id="0071b03"></a>隨輪王。又般若如善御者，御餘善法，行於正道，至<a 
name="0071b04" id="0071b04"></a>一切智智。」善現白佛：「云何為道，云何非道？」佛言：「諸<a 
name="0071b05" id="0071b05"></a>異生道，聲聞道，獨覺道，非菩薩道，自利利他道，一<a 
name="0071b06" id="0071b06"></a>切智智道。不住生死及涅槃道是菩薩道，甚深般<a 
name="0071b07" id="0071b07"></a>若，能為大事，示現道非道相，令菩薩知，速證一切<a 
name="0071b08" id="0071b08"></a>智智。復次，能為大事，度諸有情，皆獲利益安樂，雖<a 
name="0071b09" id="0071b09"></a>作無邊利樂他事，而於此事無所取著，雖能示現<a 
name="0071b10" id="0071b10"></a>色等所作事，而無取著，引導菩薩，令趣菩提，定不<a 
name="0071b11" id="0071b11"></a>退轉，而於諸法，無起無滅，以法住性為定量故。」善<a 
name="0071b12" id="0071b12"></a>現白佛：「若深般若，於一切法無起無滅，云何菩薩<a 
name="0071b13" id="0071b13"></a>應修六度？」佛言：「菩薩應緣一切智智，為諸有情而<a 
name="0071b14" id="0071b14"></a>修施等，持此善根，與諸有情平等共有，迴向菩提，<a 
name="0071b15" id="0071b15"></a>於迴向時，遠離三心，謂誰迴向，用何迴向，迴向何<a 
name="0071b16" id="0071b16"></a>處，是菩薩持此善根，如是迴向菩提，則修六度四<a 
name="0071b17" id="0071b17"></a>等，速得圓滿，疾得一切智智。」善現白佛：「云何能與<a 
name="0071b18" id="0071b18"></a>六度常共相應，不相捨離？」佛言：「如實觀色等非相<a 
name="0071b19" id="0071b19"></a>應非不相應，是能與六度常共相應，不相捨離。復<a 
name="0071b20" id="0071b20"></a>次，恒作是念，我不應住色等，以色等非能住非所<a 
name="0071b21" id="0071b21"></a>住故，是能與六度相應不離。」善現白佛：「菩薩應於<a 
name="0071b22" id="0071b22"></a>般若，常勤學耶？」佛言：「如是！般若如大海，是諸善法<a 
name="0071b23" id="0071b23"></a>生長方便所趣向門，三乘皆當勤學，菩薩於般若<a 
name="0071b24" id="0071b24"></a>勤修學時，應勤修學布施等，應勤安住內空等，如<a 
name="0071b25" id="0071b25"></a>善射人，甲冑堅固，執好弓箭，不懼怨敵，菩薩亦如<a 
name="0071b26" id="0071b26"></a>是。攝受般若及靜慮等諸功德時，皆以般若而為<a 
name="0071b27" id="0071b27"></a>方便，一切魔外皆不能伏，便為三世諸佛護念，以<a 
name="0071c01" id="0071c01"></a>能行布施，乃至能行一切相智故。」善現復問：「云何<a 
name="0071c02" id="0071c02"></a>行布施等，便為諸佛護念？」佛言：「行施等時，觀施等<a 
name="0071c03" id="0071c03"></a>不可得故，為佛護念。復次，三世諸佛如色等不可<a 
name="0071c04" id="0071c04"></a>得故，護念是菩薩。復次，三世諸佛不以色等故，護<a 
name="0071c05" id="0071c05"></a>念是菩薩。」善現白佛：「菩薩雖多處學，而無所學？佛<a 
name="0071c06" id="0071c06"></a>言：如是！實無有法，可令菩薩於中學故。」善現復言：<a 
name="0071c07" id="0071c07"></a>「佛為菩薩，或略或廣宣說六度相應之法，若欲證<a 
name="0071c08" id="0071c08"></a>菩提，皆應聽受讀誦通利，如理思惟，審正觀察，心<a 
name="0071c09" id="0071c09"></a>心所法，於所緣相，皆不復轉？」佛言：「如是！」又問：「云何<a 
name="0071c10" id="0071c10"></a>於一切法，如實了知略廣之相。」佛言：「若如實了知<a 
name="0071c11" id="0071c11"></a>色等真如相，是於一切法知略廣相。」又問：「云何色<a 
name="0071c12" id="0071c12"></a>等真如相，菩薩如實了知而於中學，於一切法知<a 
name="0071c13" id="0071c13"></a>略廣相？」佛言：「色等真如無生無滅，亦無住異而可<a 
name="0071c14" id="0071c14"></a>施設，菩薩如實了知當於中學，於一切法，如實了<a 
name="0071c15" id="0071c15"></a>知略廣之相，乃至無上菩提。」一一問答亦爾。復次，<a 
name="0071c16" id="0071c16"></a>如實了知色等實際相，是於一切法，如實了知略<a 
name="0071c17" id="0071c17"></a>廣之相，善現白佛：「云何色實際相？」佛言：「無色際是<a 
name="0071c18" id="0071c18"></a>名色實際相，乃至無上菩提。」一一問答亦爾。復次，<a 
name="0071c19" id="0071c19"></a>如實了知色等法界相，是於一切法如實了知略<a 
name="0071c20" id="0071c20"></a>廣之相。善現白佛：「云何色法界相？」佛言：「色界虛空<a 
name="0071c21" id="0071c21"></a>界，是名色法界，此色法界無斷無別而可施設，是<a 
name="0071c22" id="0071c22"></a>名色法界相，乃至無上菩提。」一一問答亦爾。善現<a 
name="0071c23" id="0071c23"></a>又問：「復云何應知一切法略廣相？」佛言：「如實了知<a 
name="0071c24" id="0071c24"></a>一切法不合不散，當知一切法略廣相，謂色等皆<a 
name="0071c25" id="0071c25"></a>不合不散，何以故？如是諸法，皆無自性，則無所有，<a 
name="0071c26" id="0071c26"></a>則不可說有合有散，於一切法如是了知，則能了<a 
name="0071c27" id="0071c27"></a>知略廣之相。」善現白佛：「如是名為略攝六度，若於<a 
name="0072a01" id="0072a01"></a>中學，能多所作，初修業，乃至十住地，皆應於中學。<a 
name="0072a02" id="0072a02"></a>學此略攝波羅密多，於一切法知廣略相？」佛言：「如<a 
name="0072a03" id="0072a03"></a>是！如是法門，利根能入，中根亦能入，定根能入，不<a 
name="0072a04" id="0072a04"></a>定根亦能入，若專於中學，無不能入，非懈怠等之<a 
name="0072a05" id="0072a05"></a>所能入，若如所說而學，能隨證得六度二十空等，<a 
name="0072a06" id="0072a06"></a>福聚甚多，善知所緣門，善知行相門，善知字門，善<a 
name="0072a07" id="0072a07"></a>知非字門，善知言，不言，一增語，二增語，乃至善知<a 
name="0072a08" id="0072a08"></a>界，善知非界。又善知色等作意，又善知色等色等<a 
name="0072a09" id="0072a09"></a>相空，又善知止息道，不止息道，生滅住異，乃至善<a 
name="0072a10" id="0072a10"></a>知安立三乘方便。」善現白佛：「菩薩云何當行般若，<a 
name="0072a11" id="0072a11"></a>當引般若，當修般若？」佛言：「觀色等乃至老死寂靜<a 
name="0072a12" id="0072a12"></a>故，可破故，不自在故，體虛妄故，不堅實故，應行般<a 
name="0072a13" id="0072a13"></a>若。又如引虛空，應引般若，如修虛空，應修般若。」又<a 
name="0072a14" id="0072a14"></a>問：「為經幾時當行、當引、當修？」佛言：「從初發心，乃至<a 
name="0072a15" id="0072a15"></a>坐菩提座，應行、應引、應修。」又問：「住何等心，無間當<a 
name="0072a16" id="0072a16"></a>行、引、修？」佛言：「從初發心，乃至菩提，不容發起諸餘<a 
name="0072a17" id="0072a17"></a>作意，唯常安住一切智智相應作意，應行、引、修般<a 
name="0072a18" id="0072a18"></a>若，如是行、引、修般若，乃至能令心心所法，於境不<a 
name="0072a19" id="0072a19"></a>轉。」又問：「菩薩行、引、修般若，當得一切智智不？不行、<a 
name="0072a20" id="0072a20"></a>不引、不修般若，當得一切智智不？亦行亦不行般<a 
name="0072a21" id="0072a21"></a>若等，當得一切智智不？非行非不行般若等，當得<a 
name="0072a22" id="0072a22"></a>一切智智不？」佛一一答言：「不也！」又問：「若爾，菩薩云<a 
name="0072a23" id="0072a23"></a>何當得一切智智？」佛言：「如真如！云何真如，如實際！<a 
name="0072a24" id="0072a24"></a>云何實際，如法界！云何法界，如我界！乃至補特伽<a 
name="0072a25" id="0072a25"></a>羅界，云何如我界等。」佛言：「若我若有情等，為可得<a 
name="0072a26" id="0072a26"></a>不？」善現言：「不也！」佛言：「若我等不可得，云何可施設<a 
name="0072a27" id="0072a27"></a>我界等，若菩薩不施設般若，亦不施設一切智智，<a 
name="0072b01" id="0072b01"></a>及一切法，定得一切智智。」善現又問：「為但般若不<a 
name="0072b02" id="0072b02"></a>可施設，為靜慮等亦不可施設耶？」佛言：「一切法皆<a 
name="0072b03" id="0072b03"></a>不可施設。」又問：「云何可施設是地獄，是傍生，乃至<a 
name="0072b04" id="0072b04"></a>是諸佛，是一切法耶？」佛言：「有情施設，及法施設，實<a 
name="0072b05" id="0072b05"></a>可得不。」善現言：「不也！」佛言：「菩薩行般若時，應學一<a 
name="0072b06" id="0072b06"></a>切法皆不可施設。」善現又問：「豈不應於色等學？」佛<a 
name="0072b07" id="0072b07"></a>言：「應於色等學，不增不減。」又問：「云何應於色等學，<a 
name="0072b08" id="0072b08"></a>不增不減？」佛言：「應於色等不生不滅故學。」又問：「云<a 
name="0072b09" id="0072b09"></a>何應於色等不生不滅故學？」佛言：「應於色等不起<a 
name="0072b10" id="0072b10"></a>作諸行若有若無故學。」又問：「云何應於色等不起<a 
name="0072b11" id="0072b11"></a>作諸行若有若無故學？」佛言：「應觀諸法自相皆空<a 
name="0072b12" id="0072b12"></a>故學。如是應於色等不起作諸行若有若無故學。」<a 
name="0072b13" id="0072b13"></a>又問：「云何應觀諸法自相皆空故學？」佛言：「應觀色<a 
name="0072b14" id="0072b14"></a>等色等相空故學。」又問：「若色等色等相空，云何菩<a 
name="0072b15" id="0072b15"></a>薩當行般若？」佛言：「由此般若不可得，菩薩不可得，<a 
name="0072b16" id="0072b16"></a>行亦不可得，若能行者，若由此行，若所行處，皆不<a 
name="0072b17" id="0072b17"></a>可得，是故都無所行，是行般若，以於其中一切戲<a 
name="0072b18" id="0072b18"></a>論不可得故。」又問：「初修業菩薩，云何當行？」佛言：「從<a 
name="0072b19" id="0072b19"></a>初發心，應於一切法常學無所得，修施等時，以無<a 
name="0072b20" id="0072b20"></a>所得而為方便，應修施等，住內空等時，以無所得<a 
name="0072b21" id="0072b21"></a>而為方便，應住內空等。」又問：「云何名有所得？云何<a 
name="0072b22" id="0072b22"></a>名無所得？」佛言：「諸有二者，名有所得，諸無二者，名<a 
name="0072b23" id="0072b23"></a>無所得，諸眼諸色為二，乃至諸菩提諸佛為二，如<a 
name="0072b24" id="0072b24"></a>是一切有戲論者，皆名有二。非眼非色為無二，乃<a 
name="0072b25" id="0072b25"></a>至非菩提非諸佛為無二，如是一切離戲論者，皆<a 
name="0072b26" id="0072b26"></a>名無二。」又答善現：非由有所得故無所得，亦非由<a 
name="0072b27" id="0072b27"></a>無所得故無所得，然有所得無所得平等性，是名<a 
name="0072c01" id="0072c01"></a>無所得，菩薩於有所得無所得平等性中，應勤修<a 
name="0072c02" id="0072c02"></a>學，如是學時，名學般若無所得義，離諸過失。善現<a 
name="0072c03" id="0072c03"></a>白佛：「若不著有所得，不著無所得，云何從一地至<a 
name="0072c04" id="0072c04"></a>一地，漸次圓滿？」佛言：「非住有所得中，能從一地至<a 
name="0072c05" id="0072c05"></a>一地，亦非住無所得中，能從一地至一地，何以故？<a 
name="0072c06" id="0072c06"></a>般若無所得故，菩提無所得故，行者、行處、行時、無<a 
name="0072c07" id="0072c07"></a>所得故，此無所得法，亦無所得故，應當如是修行<a 
name="0072c08" id="0072c08"></a>般若。」又問：「若般若等俱不可得，云何菩薩修行般<a 
name="0072c09" id="0072c09"></a>若時，於一切法常樂決擇，謂此是色等？」佛言：「雖於<a 
name="0072c10" id="0072c10"></a>諸法常樂決擇，而不得色等。」又問：「若不得色等，云<a 
name="0072c11" id="0072c11"></a>何能圓滿六度，入正性離生位，嚴淨佛土，成熟有<a 
name="0072c12" id="0072c12"></a>情，得一切智智，轉法輪，作佛事，解脫有情生死眾<a 
name="0072c13" id="0072c13"></a>苦，令證涅槃？」佛言：「菩薩不為色等故修行般若」，又<a 
name="0072c14" id="0072c14"></a>問：「為何事故修行般若？」佛言：「無所為故，以一切法<a 
name="0072c15" id="0072c15"></a>無所為，無所作，應以無所為無所作而為方便，修<a 
name="0072c16" id="0072c16"></a>行般若。」又問：「若一切法皆無所為無所作，不應安<a 
name="0072c17" id="0072c17"></a>立三乘差別？」佛言：「非無所為無所作法安立可得，<a 
name="0072c18" id="0072c18"></a>要有所為有所作法安立可得。所以者何？愚夫異<a 
name="0072c19" id="0072c19"></a>生，執著色等，由執著故，念色得色，乃至念菩提得<a 
name="0072c20" id="0072c20"></a>菩提，作如是念，色等實可得，我當決定證得菩提，<a 
name="0072c21" id="0072c21"></a>脫諸有情生死眾苦，令獲究竟常樂涅槃。是諸愚<a 
name="0072c22" id="0072c22"></a>夫無聞異生，顛倒因緣，作如是念，則為謗佛。何以<a 
name="0072c23" id="0072c23"></a>故？佛以五眼求色等尚不可得，若有決定當得菩<a 
name="0072c24" id="0072c24"></a>提，及脫有情生死，令獲涅槃，無有是處。」又問：「若諸<a 
name="0072c25" id="0072c25"></a>如來，皆以五眼求色等不可得故，諸有情類亦不<a 
name="0072c26" id="0072c26"></a>可得，則定無有證得菩提，及脫有情生死，令獲涅<a 
name="0072c27" id="0072c27"></a>槃。云何世尊證得菩提，安立有情，三聚差別？」佛言：<a 
name="0073a01" id="0073a01"></a>「我以五眼如實觀察，決定無我能證菩提，安立有<a 
name="0073a02" id="0073a02"></a>情，三聚差別，然諸有情，愚癡顛倒，於非實法，起實<a 
name="0073a03" id="0073a03"></a>法想，於非實有情，起實有情想，我為遣除彼虛妄<a 
name="0073a04" id="0073a04"></a>執，依世俗說，不依勝義。」善現復問：「為住勝義證得<a 
name="0073a05" id="0073a05"></a>菩提耶？為住顛倒證得菩提耶？將無世尊不證菩<a 
name="0073a06" id="0073a06"></a>提耶？佛皆言：不也！我雖證得菩提，然不住有為界，<a 
name="0073a07" id="0073a07"></a>亦不住無為界，如諸如來所變化者，雖不住有為<a 
name="0073a08" id="0073a08"></a>無為界，然有去來坐立等事，亦行布施等，亦住內<a 
name="0073a09" id="0073a09"></a>空等，如來亦爾，知一切法皆如變化，說一切法皆<a 
name="0073a10" id="0073a10"></a>如變化，雖有所作，而無真實，雖度有情，而無所度，<a 
name="0073a11" id="0073a11"></a>如所化者，度化有情，如是菩薩修行般若，應如佛<a 
name="0073a12" id="0073a12"></a>所化者，雖有所為而無執著。」次引過去善寂慧佛，<a 
name="0073a13" id="0073a13"></a>留化半劫，作諸佛事，應信諸法皆如變化。次明佛<a 
name="0073a14" id="0073a14"></a>身由法性故，作淨福田，化佛亦爾；由法性故，作淨<a 
name="0073a15" id="0073a15"></a>福田，供佛供化，福皆無盡，慈敬憶念，散華稱名，善<a 
name="0073a16" id="0073a16"></a>根亦皆無盡，菩薩應以諸法法性而為定量，修行<a 
name="0073a17" id="0073a17"></a>般若善巧方便，入諸法法性<span class="corr" title='[巳&gt;已]'>已</span>，而於諸法不壞法<a 
name="0073a18" id="0073a18"></a>性，謂不分別此是般若，此是般若法性等。善現白<a 
name="0073a19" id="0073a19"></a>佛：「云何如來自壞諸法法性，謂佛常說此是色等，<a 
name="0073a20" id="0073a20"></a>乃至此是有為法，此是無為法？」佛言：「我不自壞諸<a 
name="0073a21" id="0073a21"></a>法法性，但以名相方便，假說諸法法性，令諸有情<a 
name="0073a22" id="0073a22"></a>得悟諸法法性無差別理。」又問：「云何佛於無名無<a 
name="0073a23" id="0073a23"></a>相法，以名相說，令他悟入耶？」佛言：「我隨世俗假立<a 
name="0073a24" id="0073a24"></a>名相，方便宣說諸法法性，而無執著，如諸愚夫，聞<a 
name="0073a25" id="0073a25"></a>說苦等，執著名相，不知假說，佛及弟子，如實知隨<a 
name="0073a26" id="0073a26"></a>世俗說，無有真實諸法名相，菩薩住一切法但假<a 
name="0073a27" id="0073a27"></a>名相，應行般若，而於其中不應住著。」善現又問：「若<a 
name="0073b01" id="0073b01"></a>一切法但有名相，菩薩為何事故，發菩提心，勤苦<a 
name="0073b02" id="0073b02"></a>修行？」佛言：「以一切法但有名相，但假施設，名相性<a 
name="0073b03" id="0073b03"></a>空，諸有情類顛倒執著，生死不脫，是故菩薩發心<a 
name="0073b04" id="0073b04"></a>行行，證得一切相智，以三乘法，度脫令出生死，入<a 
name="0073b05" id="0073b05"></a>涅槃界，而諸名相無生無滅，亦無住異施設可得。」<a 
name="0073b06" id="0073b06"></a>又問：「三智有何差別？」佛言：「一切智，共二乘。道相智，<a 
name="0073b07" id="0073b07"></a>共菩薩。一切相智，是如來不共妙智。一切智者，謂<a 
name="0073b08" id="0073b08"></a>蘊處界等，二乘亦能了知，而不能知一切道相及<a 
name="0073b09" id="0073b09"></a>一切法一切種相，菩薩應學遍知一切道相，雖令<a 
name="0073b10" id="0073b10"></a>此道作所應作，而不令其證於實際，知一切法皆<a 
name="0073b11" id="0073b11"></a>同一相，謂寂滅相，故名一切相智。復次，諸行狀相<a 
name="0073b12" id="0073b12"></a>能表諸法，如來如實能遍覺知，故名一切相智。」又<a 
name="0073b13" id="0073b13"></a>問：「道與涅槃，俱無自性，佛何故說此是預流，乃至<a 
name="0073b14" id="0073b14"></a>此是如來？」佛言：「如是一切，無為所顯。」又問：「無為法<a 
name="0073b15" id="0073b15"></a>中，實有預流乃至如來差別義不？」佛言：「我依世俗<a 
name="0073b16" id="0073b16"></a>言說顯示，不依勝義。非勝義中有語言路，或分別<a 
name="0073b17" id="0073b17"></a>慧，或復二種，然彼彼邊斷，立彼彼後際。」又問：「既一<a 
name="0073b18" id="0073b18"></a>切法自相皆空，前際尚無，況有後際？」佛言：「如是！然<a 
name="0073b19" id="0073b19"></a>諸有情，不解諸法自相皆空，為饒益彼，方便為說<a 
name="0073b20" id="0073b20"></a>此是前際，此是後際，然一切法自相空中，前際後<a 
name="0073b21" id="0073b21"></a>際俱不可得，菩薩達一切法自相空<span class="corr" title='[巳&gt;已]'>已</span>，修行般若<a 
name="0073b22" id="0073b22"></a>無所執著，次達般若波羅密多名義。次明行般若<a 
name="0073b23" id="0073b23"></a>甚深義趣，應作是念，我不應行貪等義非義，我不<a 
name="0073b24" id="0073b24"></a>應行色等義非義，所以者何？如來得菩提時，不見<a 
name="0073b25" id="0073b25"></a>有法，能與少法為義非義，如來出世，若不出世，諸<a 
name="0073b26" id="0073b26"></a>法法性，法住，法定，法爾常住，無法於法為義非義，<a 
name="0073b27" id="0073b27"></a>如是菩薩應離義非義，常行般若甚深義趣。」</p></li></ul><a 
name="0073c01" id="0073c01"></a><p><span class="juanname">閱藏知津卷第十九</span></p><a 
name="0073c02" id="0073c02"></a><a 
name="0073c03" id="0073c03"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　<span class="note">(信士魏國祥　比丘照滿各助<br><a 
name="0073c04" id="0073c04"></a>　　　　　銀二兩)</span></p></div></div>
<hr>【經文資訊】嘉興藏第 32 冊 No. B271 閱藏知津(第6卷-第44卷)<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），佛教電腦資訊庫功德會提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexdfa0.html?index=J32nB271" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J32nB271_019 by HTTrack Website Copier/3.x [XR&CO'2014], Tue, 07 Jun 2016 07:12:11 GMT -->
</html>
