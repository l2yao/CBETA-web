<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X75n1512_027 by HTTrack Website Copier/3.x [XR&CO'2014], Tue, 07 Jun 2016 07:42:01 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1607872057&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX75n1512&amp;utmp=%2Fmobile%2Findex.php%3Findex%3DX75n1512_027&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index27e3-2.html?index=X75n1512_026" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第75冊<br/>No.1512 隆興編年通論 (29卷)<br/>【宋 祖琇撰】<br/>第 27 卷</p>
	<a href="index5de1.html?index=X75n1512_028" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X75">
<div class="root" id="1512" sutra_name="隆興編年通論" sutra_juan="[卷27]">　
<a 
name="0241a01" id="0241a01"></a><p><span class="juanname">隆興佛教編年通論卷第二十七</span></p><a 
name="0241a02" id="0241a02"></a><p style="margin-left: 4em"><span class="byline">隆興府石室沙門　祖琇　撰</span></p><a 
name="0241a03" id="0241a03"></a><p style="text-indent: 0em; margin-left: 0em"><span class="headname">　　唐</span></p><a 
name="0241a04" id="0241a04"></a><p style="text-indent: 0em; margin-left: 0em"><span class="linehead"></span>大中十年。詔羅浮軒轅先生。左拾遺王譜等上疏諫<a 
name="0241a05" id="0241a05"></a>之。詔答曰。朕以躬親庶務萬機事繁。訪聞羅浮處士<a 
name="0241a06" id="0241a06"></a>軒轅集。善能攝生。年齡不老。乃遣使迎之。冀其有少<a 
name="0241a07" id="0241a07"></a>保理也。朕每觀前史。見秦皇漢武之事常以之為戒。<a 
name="0241a08" id="0241a08"></a>卿等職在諫司。閱示來章深納誠意。復謂宰相曰。為<a 
name="0241a09" id="0241a09"></a>吾諭於諫官。雖少翁欒大復生亦不能相惑。第聞軒<a 
name="0241a10" id="0241a10"></a>轅生高士。欲與一言耳。未幾軒轅集至。帝問曰。先生<a 
name="0241a11" id="0241a11"></a>遐壽而長年。可致否。對曰。屏聲色。去滋味。一哀樂。廣<a 
name="0241a12" id="0241a12"></a>惠澤。則與天地合體。日月齊明。是為長年。不假外求<a 
name="0241a13" id="0241a13"></a>也。帝敬重之。帝性明叡用法無私。恭謹節儉惠愛民<a 
name="0241a14" id="0241a14"></a>物。從諫如流。天下稱為小太宗。每宰相奏事畢。忽怡<a 
name="0241a15" id="0241a15"></a>然曰。可以閑語。因問閭閻細事。或譚宮中游宴。一刻<a 
name="0241a16" id="0241a16"></a>許復正容曰。卿等善為之。常恐卿輩負朕。後日難復<a 
name="0241a17" id="0241a17"></a>相見。乃起入宮。令孤綯謂人曰。吾十年秉政最乘恩<a 
name="0241a18" id="0241a18"></a>遇。然每延英奏事。未&#x751E;不<span class="corr" title='[汙&gt;汗]'>汗</span>霑衣也。</p><a 
name="0241a19" id="0241a19"></a><p style="text-indent: 0em; margin-left: 0em"><span class="linehead"></span>十二年八月。帝崩。年五十。舊史贊曰。臣聞黎老言大<a 
name="0241a20" id="0241a20"></a>中故事。獻文皇器識深遠。久歷艱難。備知人間疾苦。<a 
name="0241a21" id="0241a21"></a>自寶歷<span class="corr" title='[巳&gt;已]'>已</span>來。中人擅權事多假借。京師豪右大擾窮<a 
name="0241a22" id="0241a22"></a>民。洎大中臨御。一之日權豪<span class="corr" title='[歛&gt;斂]'>斂</span>&#x8FF9;。二之日姦臣畏法。<a 
name="0241a23" id="0241a23"></a>三之日閽寺讋氣。由是政刑不濫。賢能&#x52B9;用。百揆四<a 
name="0241a24" id="0241a24"></a>嶽穆若清風。十餘年間頌聲載路。帝宮中衣澣濯之<a 
name="0241b01" id="0241b01"></a>衣。常膳不過數器。非母后侑膳&#x8F19;不舉樂。歲或小饑<a 
name="0241b02" id="0241b02"></a>憂形于色。雖左右近習未&#x751E;見怠惰之容。與群臣言<a 
name="0241b03" id="0241b03"></a>儼然煦接如對賓僚。或有所陳聞&#x8657;襟聽納故事。人<a 
name="0241b04" id="0241b04"></a>主行幸黃門。先以龍腦<span class="gaiji">&#x9B31;<!--gaiji,鬱,1[鬱-山+止],2&#x9B31;,3--></span>金籍地。獻文悉命去之。宮<a 
name="0241b05" id="0241b05"></a>人有疾醫視之。既瘳即袖金賜之。誡曰勿令敕使知。<a 
name="0241b06" id="0241b06"></a>謂朕私於侍者。其恭儉好善類如此。季年風毒。召羅<a 
name="0241b07" id="0241b07"></a>浮山人軒轅集訪以治身之要。集亦有道之士也。未<a 
name="0241b08" id="0241b08"></a>&#x751E;&#x8F19;語詭異。帝益重之。及堅請還山。帝曰。先生捨我<a 
name="0241b09" id="0241b09"></a>亟去。國有災乎。朕有天下竟得幾年。集索&#x7B14;橫書四<a 
name="0241b10" id="0241b10"></a>十而去。乃十四年也。興替宜運其若是歟。而帝道皇<a 
name="0241b11" id="0241b11"></a>猷始終無缺。雖漢之文景不足過也。惜乎簡籍遺落<a 
name="0241b12" id="0241b12"></a>舊事十無三四。吮墨揮翰有所慊然。</p><a 
name="0241b13" id="0241b13"></a><p style="text-indent: 0em; margin-left: 0em"><span class="linehead"></span>資治通鑑曰。宣宗少歷艱難。長年踐祚。人之情偽靡<a 
name="0241b14" id="0241b14"></a>不周知。盡心民事精勤治道。賞簡而當罰嚴而必。故<a 
name="0241b15" id="0241b15"></a>方內樂業殊俗順軌。求之漢世其孝宣之流亞歟。</p><a 
name="0241b16" id="0241b16"></a><p style="text-indent: 0em; margin-left: 1em"><span class="linehead"></span>論曰。唐新舊史唯宣宗朝事實相返特甚。唯舊史<a 
name="0241b17" id="0241b17"></a>與資治通鑑皆合。新史貶之謂宣宗以察為明。無<a 
name="0241b18" id="0241b18"></a>復仁恩之意。嗚呼斯言莫知何謂也。大凡人君寬<a 
name="0241b19" id="0241b19"></a>厚。長者必責以優游無斷。至於精勤治道。則謂以<a 
name="0241b20" id="0241b20"></a>察為明。然則何從而可乎。孟子曰。盡信書不如無<a 
name="0241b21" id="0241b21"></a>書。&#x76D6;誠然也。</p><a 
name="0241b22" id="0241b22"></a><p style="text-indent: 0em; margin-left: 0em"><span class="linehead"></span>咸通六年。德山宣鑑禪師示寂。師&#x5292;南人。姓周氏。&#x613D;<a 
name="0241b23" id="0241b23"></a>貫三藏。常講金剛經。時以周金剛名之。俄慨然曰。窮<a 
name="0241b24" id="0241b24"></a>諸玄辯。若一毫置於太&#x8657;。竭世樞機。似一滴投於巨<a 
name="0241c01" id="0241c01"></a>浸。學與無學吾知之矣。乃盡棄其習。謁龍潭信禪師<a 
name="0241c02" id="0241c02"></a>問。久嚮龍潭。及到來。潭又不見龍亦不現。信曰子親<a 
name="0241c03" id="0241c03"></a>到龍潭。是夕師立侍更深。信曰何不下去。師曰暗。信<a 
name="0241c04" id="0241c04"></a>炷紙燭與師。師接得。信即吹滅。師豁然大悟曰。今後<a 
name="0241c05" id="0241c05"></a>更不疑天下老和尚舌頭也。即日便辭。信語其徒曰。<a 
name="0241c06" id="0241c06"></a>可中有箇漢。牙如&#x5292;樹。口似血盆。一棒打不回頭。他<a 
name="0241c07" id="0241c07"></a>時向孤峰上立吾道去在。師居澧陽垂三十年。大中<a 
name="0241c08" id="0241c08"></a>初武陵太守薛廷望&#x524F;德山精舍。廷請居之。大闡宗<a 
name="0241c09" id="0241c09"></a>風。上堂示眾云。於<span class="corr" title='[巳&gt;己]'>己</span>無事則勿妄求。妄求而得亦非<a 
name="0241c10" id="0241c10"></a>得也。汝<span class="corr" title='[&#x4F39;&gt;但]'>但</span>無事於心。無心於事。則&#x8657;而靈空而妙。若<a 
name="0241c11" id="0241c11"></a>毛端許言之本末者。皆為自欺。毫<span class="gaiji">釐<!--gaiji,釐,1[釐-未+牙],2&#x28932;,3--></span>繫念。三塗業因。<a 
name="0241c12" id="0241c12"></a>瞥爾情生。萬劫&#x898A;&#x93BB;。聖名凡號盡是&#x8657;聲。殊相劣形<a 
name="0241c13" id="0241c13"></a>皆為幻色。汝欲求之得無累乎。及其猒之又成大患。<a 
name="0241c14" id="0241c14"></a>終而無益。僧問如何是菩提。師打云。出去。莫向這裏<a 
name="0241c15" id="0241c15"></a>屙。問如何是佛。師云佛是西天老比丘。雪峰問。從上<a 
name="0241c16" id="0241c16"></a>宗乘以何法示人。師云。我宗無語句。亦無一法與人。<a 
name="0241c17" id="0241c17"></a>至是將終。謂眾曰。捫空追響。勞汝心神。夢覺覺非。竟<a 
name="0241c18" id="0241c18"></a>有何事。言訖端坐而逝。閱世八十有六。</p><a 
name="0241c19" id="0241c19"></a><p style="text-indent: 0em; margin-left: 0em"><span class="linehead"></span>七年四月。臨濟義玄禪師示寂。師曹州人。姓邢氏。參<a 
name="0241c20" id="0241c20"></a>黃檗運禪師問如何是佛法的的大意。聲未絕運便<a 
name="0241c21" id="0241c21"></a>打。如是三度到問三度被打。遂辭下山。運指往高安<a 
name="0241c22" id="0241c22"></a>大愚處去。師至。大愚問。黃檗近日有何言句。師曰某<a 
name="0241c23" id="0241c23"></a>甲三度問佛法的的大意。三度被打。不知有過無過。<a 
name="0241c24" id="0241c24"></a>愚云。黃檗恁麼老婆心。更問有過無過。師於言下大<a 
name="0242a01" id="0242a01"></a>悟。乃曰元來黃檗佛法無多子。愚搊住曰。尿&#x7240;鬼子。<a 
name="0242a02" id="0242a02"></a>適來問有過無過。而今&#x5374;道黃檗佛法無多子。汝見<a 
name="0242a03" id="0242a03"></a>箇什麼。<span class="corr" title='[於師&gt;師於]'>師於</span>大愚<span class="corr" title='[助&gt;肋]'>肋</span>下築三<span class="corr" title='[&#x5CEF;&gt;拳]'>拳</span>。愚托開云。汝師黃檗。<a 
name="0242a04" id="0242a04"></a>非干我事。師由是再回黃檗。師資契會。大機大用卓<a 
name="0242a05" id="0242a05"></a>冠一時。後還<span class="corr" title='[卿&gt;鄉]'>鄉</span>。徇趙人之請。住子城南臨濟禪苑。學<a 
name="0242a06" id="0242a06"></a>徒奔湊。師示眾曰。赤肉團上有一無位真人。常從汝<a 
name="0242a07" id="0242a07"></a>等諸人面門出入。未證據者看。時有僧問如何是無<a 
name="0242a08" id="0242a08"></a>位真人。師下禪床搊住云。道道。其僧擬議。師托開云。<a 
name="0242a09" id="0242a09"></a>無位真人是什麼乾屎橛。師云。出家人且要學道。如<a 
name="0242a10" id="0242a10"></a>山僧往日亦曾於經論中尋討。後方知是濟世藥方<a 
name="0242a11" id="0242a11"></a>表顯之語。遂一時拋&#x5374;。訪道參禪遇大善知識。方乃<a 
name="0242a12" id="0242a12"></a>道眼分明。識得天下老和尚。知其邪正。不是娘生下<a 
name="0242a13" id="0242a13"></a>便金。還是體究練磨一朝自省。道流。如諸方學人未<a 
name="0242a14" id="0242a14"></a>有不依物出來底。山僧向此間從頭打手上出來。手<a 
name="0242a15" id="0242a15"></a>上打口裏出來。口裏打眼裏打。未有一箇獨脫出來<a 
name="0242a16" id="0242a16"></a>底。皆是上他古人閑機境。山僧無一法與人。只是治<a 
name="0242a17" id="0242a17"></a>病解縛。你諸方道流試不依物出來。我要共你<span class="corr" title='[&#x5547;&gt;商]'>商</span>量。<a 
name="0242a18" id="0242a18"></a>十年五歲並無一人。皆是依草附木精魅。向糞塊上<a 
name="0242a19" id="0242a19"></a>亂咬瞎漢。作這般見解。徒消十方信施。向你道無如<a 
name="0242a20" id="0242a20"></a>許多般。只是平常著衣喫飯無事過時。你諸方來者<a 
name="0242a21" id="0242a21"></a>皆是有心求佛求法求解脫求出離三界。癡人你出<a 
name="0242a22" id="0242a22"></a>三界向什麼處去。你一念心貪是欲界。一念心嗔是<a 
name="0242a23" id="0242a23"></a>色界。一念心癡是無色界。是你屋裏家具。三界不自<a 
name="0242a24" id="0242a24"></a>道我是三界。還是你目前靈靈地照燭萬般酌度世<a 
name="0242b01" id="0242b01"></a>界底人與三界安名。道流。目前用處。更有阿誰把得<a 
name="0242b02" id="0242b02"></a>便用。莫著名字號為玄旨。與麼見得為嫌底法。師云。<a 
name="0242b03" id="0242b03"></a>禪宗見解死活翛然。參學之人大須子細。如賓主相<a 
name="0242b04" id="0242b04"></a>見便有言論往來。或應物現形。或全體作用。或把機<a 
name="0242b05" id="0242b05"></a>權喜怒。或現半身。如有真正道流便喝。先拈出一箇<a 
name="0242b06" id="0242b06"></a>膠盆子。善知識不辨是境。便上他境上作模樣。學人<a 
name="0242b07" id="0242b07"></a>又喝。前人不旨放下。此是膏<span class="corr" title='[盲&gt;肓]'>肓</span>之病。不堪醫。喚作客<a 
name="0242b08" id="0242b08"></a>看主。或善知識不拈出物。隨學人問處即奪。學人被<a 
name="0242b09" id="0242b09"></a>奪。抵死不放下。此是主看客。或有學人應一箇清淨<a 
name="0242b10" id="0242b10"></a>境出。善知識辨得是境。把將拋向<span class="gaiji">[土*兄]<!--gaiji,,1[土*兄],2,3--></span>裏。學人言大好。<a 
name="0242b11" id="0242b11"></a>知識即云咄哉不識好惡。學人便禮拜。此是主看主。<a 
name="0242b12" id="0242b12"></a>或有學人被枷帶&#x93BB;出。善知識更與一重枷&#x93BB;。學人<a 
name="0242b13" id="0242b13"></a>歡喜。彼此不辨。呼為客看客。山僧如是所舉。皆是辨<a 
name="0242b14" id="0242b14"></a>魔揀異知其邪正。道流。實情大難。佛法幽玄。山僧竟<a 
name="0242b15" id="0242b15"></a>日與他說破。學者物不在意。千遍萬&#x5FA7;&#x811A;底踏過。黑<a 
name="0242b16" id="0242b16"></a>沒焌地。年登半百。只管傍家負死屍行。擔&#x5374;擔子天<a 
name="0242b17" id="0242b17"></a>下走。道流。如諸方學人來。山僧此間作三種根器斷。<a 
name="0242b18" id="0242b18"></a>如中下根器來。我便奪其境而不除其法。或中上根<a 
name="0242b19" id="0242b19"></a>器人來。我即境法俱奪。如上上根器人來。我則境法<a 
name="0242b20" id="0242b20"></a>人俱不奪。如有出格見解人來。我此間便全體作用<a 
name="0242b21" id="0242b21"></a>不歷根器。道流。到這裏。&#x7740;力處不通風。石火電光即<a 
name="0242b22" id="0242b22"></a>蹉過。學人若眼目定動。轉沒交涉。擬心即差。動念即<a 
name="0242b23" id="0242b23"></a>隔。有人解者不離目前。師云。山僧佛法的的相承。從<a 
name="0242b24" id="0242b24"></a>道一和尚．麻谷．丹霞．廬山和尚一路行&#x5FA7;天下。無人<a 
name="0242c01" id="0242c01"></a>信得盡。皆起謗。如道一和尚用處純一無雜。學人三<a 
name="0242c02" id="0242c02"></a>百五百盡皆不見他意。如廬山和尚自在真正順逆<a 
name="0242c03" id="0242c03"></a>用處。學人不測涯際悉皆茫然。如丹霞翫珠隱顯。學<a 
name="0242c04" id="0242c04"></a>人來者皆悉被罵。如麻谷用處。如黃檗用處。近皆不<a 
name="0242c05" id="0242c05"></a>得。如石鞏用處。向箭頭上&#x8994;人。來者皆懼。如山僧今<a 
name="0242c06" id="0242c06"></a>日用處。真正成壞翫弄神變。入一切境隨處無事。境<a 
name="0242c07" id="0242c07"></a>不能換。但有來者。我即便出看渠。渠不識我。便一向<a 
name="0242c08" id="0242c08"></a>入我言句。苦哉苦哉。師辭。黃檗問什磨處去。師云不<a 
name="0242c09" id="0242c09"></a>是河南便歸河北。檗便打。師約住與一掌。檗大笑喚<a 
name="0242c10" id="0242c10"></a>侍者將百丈先師禪板机案來。師云侍者將火來。檗<a 
name="0242c11" id="0242c11"></a>云。雖然如是。汝但將去。<span class="corr" title='[巳&gt;已]'>已</span>後坐&#x5374;天下人舌頭去在。<a 
name="0242c12" id="0242c12"></a>先是仰山云。汝向北有箇住處。有人輔佐老兄。只是<a 
name="0242c13" id="0242c13"></a>此人有頭無尾有始無終。及師居臨濟。普化<span class="corr" title='[巳&gt;已]'>已</span>先在<a 
name="0242c14" id="0242c14"></a>彼。果贊佐師。未久普化全身脫去。尋以兵動&#x5F03;去。太<a 
name="0242c15" id="0242c15"></a>尉默君和捨宅為寺。延請師居。亦以臨濟為額。次至<a 
name="0242c16" id="0242c16"></a>河府。府主王常侍與師道契。晚遷大名府興化寺閑<a 
name="0242c17" id="0242c17"></a>居。存獎執侍。師付法偈曰。<span class="gaiji">沿<!--gaiji,沿,1[泳-永+公],2&#x3CC2;,3--></span>流不止問如何。真照無<a 
name="0242c18" id="0242c18"></a>邊說似他。離相離名人不稟。吹毛用了急還磨。一日<a 
name="0242c19" id="0242c19"></a>謂眾曰。吾滅後不得滅&#x5374;吾正法眼。三聖云爭敢滅<a 
name="0242c20" id="0242c20"></a>&#x5374;和尚正法眼。師云。<span class="corr" title='[巳&gt;已]'>已</span>後有人問你。作麼生道。三聖<a 
name="0242c21" id="0242c21"></a>便喝。師云誰知吾正法眼藏向這瞎驢邊滅&#x5374;。言訖<a 
name="0242c22" id="0242c22"></a>端坐而化。門人奉全身塔于大名府西北隅。<span class="corr" title='[謚&gt;諡]'>諡</span>曰慧<a 
name="0242c23" id="0242c23"></a>照禪師。</p><a 
name="0242c24" id="0242c24"></a><p style="text-indent: 0em; margin-left: 1em"><span class="linehead"></span>論曰。臨濟大悟發明正法眼藏。如箭離絃。師子返<a 
name="0243a01" id="0243a01"></a>擲。照用驚群。又況黃檗．大愚鉗鎚妙密。掣電光中<a 
name="0243a02" id="0243a02"></a>與之擊節投機。真佛祖爐&#x97B4;也。嗚呼盛哉。自臨濟<a 
name="0243a03" id="0243a03"></a>傳興化。<span class="corr" title='[令&gt;今]'>今</span>逾十世道益光大。所謂源深流長。抑這<a 
name="0243a04" id="0243a04"></a>宗&#x8109;說話。歷歷皆從佛祖頂<span class="gaiji">[寧*頁]<!--gaiji,,1[寧*頁],2&#x29573;,3--></span>上拈出。決非他宗<a 
name="0243a05" id="0243a05"></a>所能跂及也。其猶大鵬一舉九萬里則風斯在下<a 
name="0243a06" id="0243a06"></a>矣。古所謂雲門．臨濟僧中王也。豈&#x8657;語哉。</p><a 
name="0243a07" id="0243a07"></a><p style="text-indent: 0em; margin-left: 0em"><span class="linehead"></span>九年。長沙景岑禪師示寂。師&#x751E;示眾曰。我若一向舉<a 
name="0243a08" id="0243a08"></a>揚宗教。法堂裏須草深一丈。我不得<span class="corr" title='[巳&gt;已]'>已</span>向汝諸人道。<a 
name="0243a09" id="0243a09"></a>盡十方世界是沙門眼。盡十方世界是沙門全身。盡<a 
name="0243a10" id="0243a10"></a>十方世界是自<span class="corr" title='[巳&gt;己]'>己</span>光明。盡十方世界在自<span class="corr" title='[巳&gt;己]'>己</span>光明裏。<a 
name="0243a11" id="0243a11"></a>盡十方世界無一人不是自<span class="corr" title='[巳&gt;己]'>己</span>。我常向汝道。三世諸<a 
name="0243a12" id="0243a12"></a>佛共十法界眾生是摩訶般若光。光未發時汝等諸<a 
name="0243a13" id="0243a13"></a>人向什麼處委。光未發時尚無佛無眾生消息。何處<a 
name="0243a14" id="0243a14"></a>得有山河國土來。時有僧問如何是沙門眼。師云長<a 
name="0243a15" id="0243a15"></a>長出不得。又云成佛成祖出不得。六道輪迴出不得。<a 
name="0243a16" id="0243a16"></a>僧云未審出箇什麼不得。師云晝見日夜見星。僧云<a 
name="0243a17" id="0243a17"></a>學人不會。師云妙高山色青又青。僧云如何是佛。師<a 
name="0243a18" id="0243a18"></a>云眾生色身是。僧云。河沙諸佛體皆同。如何有種種<a 
name="0243a19" id="0243a19"></a>名字。師云。從眼根返源名為文殊。耳根反源名為觀<a 
name="0243a20" id="0243a20"></a>音。徙心返源名為普賢。文殊是佛妙觀察智。觀音是<a 
name="0243a21" id="0243a21"></a>佛無緣大悲。普賢是佛無為妙行。三聖是佛之妙用。<a 
name="0243a22" id="0243a22"></a>佛是三聖之真體。用則有河沙假名。體則總名為一<a 
name="0243a23" id="0243a23"></a>薄伽梵。僧云。色即是空空即是色。此理如何。師云。礙<a 
name="0243a24" id="0243a24"></a>處非墻壁。通處勿&#x8657;空。若人如是解。心色本來同。問<a 
name="0243b01" id="0243b01"></a>如何是佛性。師云。佛性堂堂。顯現住相。有情難見。若<a 
name="0243b02" id="0243b02"></a>悟眾生無我。我面何殊佛面。問如何是上上人行履<a 
name="0243b03" id="0243b03"></a>處。師云如死人眼。問上上人相見時如何。師云如死<a 
name="0243b04" id="0243b04"></a>人手。問善財無量劫來為什麼淤普賢身中世界不<a 
name="0243b05" id="0243b05"></a>遍。師云汝從無量劫來還曾游得遍麼。問如何是普<a 
name="0243b06" id="0243b06"></a>賢身。答含元殿裏更問長安。問亡僧&#x8FC1;化向什麼處<a 
name="0243b07" id="0243b07"></a>去。師云。不識金剛體。&#x5374;喚作生緣。十方真寂滅。誰在<a 
name="0243b08" id="0243b08"></a>復誰行。師因臨濟示眾赤肉團上有一無位真人。乃<a 
name="0243b09" id="0243b09"></a>有偈曰。萬法一如不用揀。一如誰揀誰不揀。即今生<a 
name="0243b10" id="0243b10"></a>死本菩提。三世如來同箇眼。仰山問。人人盡有這箇<a 
name="0243b11" id="0243b11"></a>事。只是用不得。師云恰是請汝用。仰云作麼生用。師<a 
name="0243b12" id="0243b12"></a>乃踏倒仰山。山曰直下似箇大虫。世因名岑大虫。</p><a 
name="0243b13" id="0243b13"></a><p style="text-indent: 0em; margin-left: 0em"><span class="linehead"></span>十年。洞山价禪師示寂。師會稽人也。姓俞氏。幼出家。<a 
name="0243b14" id="0243b14"></a>年二十一往嵩岳受具。首謁南泉。值馬祖忌日設齋。<a 
name="0243b15" id="0243b15"></a>泉問眾曰。今日設齋。未審馬祖還來否。眾無對。師乃<a 
name="0243b16" id="0243b16"></a>出對曰。待有伴即來。泉聞之讚曰。此子雖後生。&#x5374;堪<a 
name="0243b17" id="0243b17"></a>雕琢。師曰和尚莫壓良為賤。次謁溈山問曰。頃聞忠<a 
name="0243b18" id="0243b18"></a>國師有無情說法。良价未究其微。溈山曰。我這裏亦<a 
name="0243b19" id="0243b19"></a>有。只是難得其人。師曰便請和尚道。溈曰父母所生<a 
name="0243b20" id="0243b20"></a>口終不敢道。師曰還有與和尚同時慕道者否。溈曰<a 
name="0243b21" id="0243b21"></a>此去石室相連。有雲巖道人。若能撥草瞻風。必為子<a 
name="0243b22" id="0243b22"></a>之所重。師到雲巖問無情說法什麼人得聞。岩曰無<a 
name="0243b23" id="0243b23"></a>情說法無情得聞。師曰和尚還聞否。岩曰。我若聞。汝<a 
name="0243b24" id="0243b24"></a>即不得聞吾說法也。師曰若恁麼即良价不聞和尚<a 
name="0243c01" id="0243c01"></a>說法。岩曰。我說汝尚不聞。何況無情說法耶。師乃述<a 
name="0243c02" id="0243c02"></a>偈曰。大也奇。也大奇。無情說法不思議。若將耳聽應<a 
name="0243c03" id="0243c03"></a>難會。眼處聞聲方始知。遂辭。雲巖問什麼處去。曰雖<a 
name="0243c04" id="0243c04"></a>離和尚未卜所止。巖曰早晚&#x5374;來。師曰待和尚有住<a 
name="0243c05" id="0243c05"></a>所即來。巖曰自此一去難得相見。師曰難得不相見。<a 
name="0243c06" id="0243c06"></a>又問巖曰。和尚百年後。忽有人問還邈得師真。如何<a 
name="0243c07" id="0243c07"></a>祇對。巖曰。但向伊道。即這是。師良久。巖曰承當這箇事<a 
name="0243c08" id="0243c08"></a>大須審細。師猶涉疑。後因過水&#x89A9;影大悟前旨。因有<a 
name="0243c09" id="0243c09"></a>偈曰。切恐從他&#x8994;。迢迢與我&#x758E;。我今獨自往。處處得逢<a 
name="0243c10" id="0243c10"></a>渠。渠今正是我。我今不是渠。應須恁麼會。方得契如<a 
name="0243c11" id="0243c11"></a>如。大中末。於新豐山接誘學徒。其後盛化於高安之<a 
name="0243c12" id="0243c12"></a>洞山。常因雲巖忌日修齋。僧問。和尚見南泉發&#x8FF9;。為<a 
name="0243c13" id="0243c13"></a>什麼與雲巖設齋。師曰。我不重先師道德。亦不為佛<a 
name="0243c14" id="0243c14"></a>法。只重不為說破。又僧問。和尚還肯先師也無。師曰<a 
name="0243c15" id="0243c15"></a>半肯半不肯。曰為什麼不全肯。師曰。若全肯。即孤負<a 
name="0243c16" id="0243c16"></a>先師也。師有時垂語云。直道本來無一物。猶未消得<a 
name="0243c17" id="0243c17"></a>他&#x9262;袋子。僧問什麼人合得。師曰不入門者。曰只如<a 
name="0243c18" id="0243c18"></a>不入門者還得也無。師曰。雖然如此。不得不與他。師<a 
name="0243c19" id="0243c19"></a>又曰。直道本來無一物。猶未消得他衣&#x9262;。這裏合下<a 
name="0243c20" id="0243c20"></a>得一轉語。且道下得什麼語。有一上座下九十六轉<a 
name="0243c21" id="0243c21"></a>語不愜師意。末後一轉始可師意。師曰。闍黎何不早<a 
name="0243c22" id="0243c22"></a>恁麼道。有一僧聞。請舉其語。如是三年執侍。然不為<a 
name="0243c23" id="0243c23"></a>舉。上座因疾其僧曰。某甲三年請舉前語。不蒙慈悲。<a 
name="0243c24" id="0243c24"></a>善取不得惡取。遂露刃向之曰。若不道即殺上座也。<a 
name="0244a01" id="0244a01"></a>上座悚然曰且待為汝舉。乃曰直饒將來亦無處著。<a 
name="0244a02" id="0244a02"></a>其僧禮謝。僧問常尋常教學人行鳥道。未審如何是<a 
name="0244a03" id="0244a03"></a>鳥道。師曰不逢一人。曰如何行。師曰直須足下無絲<a 
name="0244a04" id="0244a04"></a>去。如只如行鳥道。莫便是本來面目否。師曰汝因什<a 
name="0244a05" id="0244a05"></a>麼顛倒。曰什麼處是學人顛倒。師曰。若不顛倒。何得<a 
name="0244a06" id="0244a06"></a>認奴作郎。曰如何是本來面目。師曰不行鳥道。師謂<a 
name="0244a07" id="0244a07"></a>眾曰。知有佛向上人。方有語話分。時有僧問如何是<a 
name="0244a08" id="0244a08"></a>佛向上人。師曰非常。師問僧世間何物最苦。僧曰地<a 
name="0244a09" id="0244a09"></a>獄最苦。師曰。不然。在此衣線下不明大事是最苦。師<a 
name="0244a10" id="0244a10"></a>問僧名什麼。曰某甲。師曰阿那箇是汝主人公。曰見<a 
name="0244a11" id="0244a11"></a>祇對次。師曰。苦哉苦哉。今時人例皆如此。只是認得<a 
name="0244a12" id="0244a12"></a>驢前馬後將為自<span class="corr" title='[巳&gt;己]'>己</span>。佛法平沉此之是也。客中辨主<a 
name="0244a13" id="0244a13"></a>尚未分明。如何辨得主中主。僧云如何是主中主。師<a 
name="0244a14" id="0244a14"></a>云闍黎自道取。曰。某甲道得。只是客中主。如何是主<a 
name="0244a15" id="0244a15"></a>中主。師曰。恁麼道即易。相續也大難。師將示寂。謂眾<a 
name="0244a16" id="0244a16"></a>曰。吾有閑名在。誰為吾除得。眾皆無對。有沙彌曰。請<a 
name="0244a17" id="0244a17"></a>和尚法號。師曰吾閑名<span class="corr" title='[巳&gt;已]'>已</span>謝。問。和尚違和。還有不病<a 
name="0244a18" id="0244a18"></a>者不。曰有。僧曰不病者還看和尚否。曰老僧看他有<a 
name="0244a19" id="0244a19"></a>分。曰和尚爭得看他。師曰老僧看他時不見有病。又<a 
name="0244a20" id="0244a20"></a>曰離此&#x6BBB;漏子向什麼處與吾相見。眾無對。遂剃髮<a 
name="0244a21" id="0244a21"></a>披衣令撞鐘。湛然而寂。時學徒千餘人號悅。移時師<a 
name="0244a22" id="0244a22"></a>忽開眸曰。夫出家人心不附物。是真修行。勞生息死<a 
name="0244a23" id="0244a23"></a>於悲何有。乃召主事僧令辨愚癡齋一中。&#x76D6;責其徒<a 
name="0244a24" id="0244a24"></a>戀情也。至七日食具方備。師隨眾齋畢。復謂眾曰。僧<a 
name="0244b01" id="0244b01"></a>家無事。大率臨行之際勿須諠動。明日浴罷。端坐長<a 
name="0244b02" id="0244b02"></a>往。壽六十三。<span class="corr" title='[謚&gt;諡]'>諡</span>悟本禪師。</p><a 
name="0244b03" id="0244b03"></a><p style="text-indent: 0em; margin-left: 0em"><span class="linehead"></span>是歲五月。帝幸安國寺。賜國師知玄寶座。高二丈。材<a 
name="0244b04" id="0244b04"></a>用沉香塗&#x9AE4;。縷龍鳳葩<span class="gaiji">[白*為]<!--gaiji,,1[白*為],2&#x24FA1;,3--></span>金細之上。施複座陳經几。<a 
name="0244b05" id="0244b05"></a>其前四隅立瑞鳥神人。高數赤。磴道以陞。前被&#x7D89;囊<a 
name="0244b06" id="0244b06"></a>錦襜珍麗絕甚。時宮中日齋萬僧。帝自為贊唄。宰相<a 
name="0244b07" id="0244b07"></a>肅倣諫以為天竺法割愛取滅。非帝王躬踐。今筆梵<a 
name="0244b08" id="0244b08"></a>言口梵音。不若徵謬賞濫罰振殃祈福。&#x51B5;佛者可以<a 
name="0244b09" id="0244b09"></a>悟取。不可以相求。懿宗雖不納。然嘉美其言。玄姓陳<a 
name="0244b10" id="0244b10"></a>氏。世號陳菩薩。三學洞貫。名&#x76D6;一時。異跡尤多。及僖<a 
name="0244b11" id="0244b11"></a>宗避巢賊幸成都。遣御史郭遵&#x8CF7;璽書徵赴行在。帝<a 
name="0244b12" id="0244b12"></a>素重其名。引對大悅。賜號悟達國師。留行宮久之。辭<a 
name="0244b13" id="0244b13"></a>歸九隴。忽定中見菩薩降其室。摩玄頂。演深妙音而<a 
name="0244b14" id="0244b14"></a>慰安之。言訖即隱。俄一珠入玄左股。隆起楚甚。上有<a 
name="0244b15" id="0244b15"></a>晁錯二字。玄知夙債也。即右&#x8107;安臥而逝。著述凡二<a 
name="0244b16" id="0244b16"></a>十餘萬言行于世。弟子僧徹。徹弟子覺暉。俱有重名。<a 
name="0244b17" id="0244b17"></a>三世為僧統。或謂玄前身&#x76D6;漢川三學山知鉉法師。<a 
name="0244b18" id="0244b18"></a>鉉在世&#x751E;講十地品。感地變金色。及終感病。與玄絕<a 
name="0244b19" id="0244b19"></a>類。</p><a 
name="0244b20" id="0244b20"></a><p style="text-indent: 0em; margin-left: 1em"><span class="linehead"></span>論曰。世稱知玄蓋漢袁盎後身。其諫爭亦餘習也。<a 
name="0244b21" id="0244b21"></a>當武宗惑於左道將罷大教。玄爭之。伸明自宗可<a 
name="0244b22" id="0244b22"></a>也。乃沮其服食而進以禮樂刑政。是拂之而與之<a 
name="0244b23" id="0244b23"></a>競焉。則與盎諫遷<span class="corr" title='[准&gt;淮]'>淮</span>南王斥趙談參乘&#x5374;慎夫人<a 
name="0244b24" id="0244b24"></a>座異矣。然自漢文抵僖宗七百餘年。盎償晁錯事<a 
name="0244c01" id="0244c01"></a>固應足矣。尚蒙惡報而斃。何哉。蓋與錯始有私隙。<a 
name="0244c02" id="0244c02"></a>及錯議削七國而七國叛。盎遂請斬錯。及錯誅而<a 
name="0244c03" id="0244c03"></a>七國之兵不退。則是盎假國威以報私讎也。故其<a 
name="0244c04" id="0244c04"></a>歷十數世而業報未艾也如此。可不戒哉。</p><a 
name="0244c05" id="0244c05"></a><p style="text-indent: 0em; margin-left: 0em"><span class="linehead"></span>咸通十一年。相國裴休薨。休字公美。孟州人。兒時與<a 
name="0244c06" id="0244c06"></a>兄弟偕隱。晝講經。夜著書。終年不出戶。有饋鹿者。諸<a 
name="0244c07" id="0244c07"></a>生薦之。休不食。曰。蔬食猶不足。今一<span class="gaiji">啗<!--gaiji,啗,1[口*舀],2&#x35D6;,3--></span>肉。後何以繼。<a 
name="0244c08" id="0244c08"></a>擢進士第。累更內任。&#x751E;出<span class="corr" title='[剌&gt;刺]'>刺</span>洪州。一日入龍興寺觀<a 
name="0244c09" id="0244c09"></a>壁<span class="gaiji">畫<!--gaiji,畫,1[書-曰+(且-二+人)],2&#x26615;,3--></span>歎曰。容儀可觀。高僧何在。時有數僧對。不愜。休<a 
name="0244c10" id="0244c10"></a>曰此間莫有禪者麼。僧云。近一僧至。似禪者。休命召<a 
name="0244c11" id="0244c11"></a>至。乃黃檗運禪師。時未顯名。休以前問扣之。運高聲<a 
name="0244c12" id="0244c12"></a>曰裴休。休應諾。運曰在什麼處。休豁然。後此契入。遂<a 
name="0244c13" id="0244c13"></a>迎入府第。旦夕問法。及移鎮宛陵亦命與俱。由是深<a 
name="0244c14" id="0244c14"></a>徹法源。復與圭峰密禪師道緣尤密。大中時執政六<a 
name="0244c15" id="0244c15"></a>年。次歷諸鎮節度。薨年七十有四。休能文章。書楷遒<a 
name="0244c16" id="0244c16"></a>媚有體法。為人醞籍操守嚴正進止雍閑。宣宗&#x751E;曰。<a 
name="0244c17" id="0244c17"></a>休真儒者。居常不御酒肉。著釋氏文數萬言。</p><p style="text-indent: 0em; margin-left: 0em"><span class="linehead"></span>其圭峰<a 
name="0244c18" id="0244c18"></a>禪源諸詮序曰。禪師集禪源諸詮為禪藏而都序之。<a 
name="0244c19" id="0244c19"></a>休曰未&#x751E;有也。自如來現世隨機立教。菩薩間生隨<a 
name="0244c20" id="0244c20"></a>病指藥。故一代時教開深淺之二門。一真如心演性<a 
name="0244c21" id="0244c21"></a>相之別法。馬龍二士皆弘調御之說而空性異宗。能<a 
name="0244c22" id="0244c22"></a>秀二師俱傳達磨之心而頓漸殊稟。天台專依三觀。<a 
name="0244c23" id="0244c23"></a>牛頭無有一法。江西舉體全真。荷澤直指知見。其他<a 
name="0244c24" id="0244c24"></a>空有相破。真妄相攻。反奪順取。密指顯說。故西域中<a 
name="0245a01" id="0245a01"></a>夏其宗實繁。良以病有千源藥生多品。投機隨器不<a 
name="0245a02" id="0245a02"></a>得一同。雖俱為證悟之門。盡是正真之道。然諸宗門<a 
name="0245a03" id="0245a03"></a>下通少局多。故數十年來師法益壞。以承稟為門戶。<a 
name="0245a04" id="0245a04"></a>各自開張。以經論為戈矛。互相攻擊。情隨函矢而遷<a 
name="0245a05" id="0245a05"></a>變。法逐人我以高低。是非紛拏莫能辨<span class="gaiji">析<!--gaiji,析,1[木*片],2&#x3B4A;,3--></span>。則向者世<a 
name="0245a06" id="0245a06"></a>尊菩薩諸方教宗。適足以起諍後人。增煩惱病。何利<a 
name="0245a07" id="0245a07"></a>益之有哉。圭峰禪師久而歎曰。予丁此時。不可默矣。<a 
name="0245a08" id="0245a08"></a>於是以如來三種教義。印禪宗三種法門。融瓶槃釵<a 
name="0245a09" id="0245a09"></a>釧為一金。攪酥酪醍醐為一味。振綱領而舉者皆順。<a 
name="0245a10" id="0245a10"></a>據會要而來者同趨。尚恐學者之難明也。又復直示<a 
name="0245a11" id="0245a11"></a>宗源之本末。真妄之和合。空性之隱顯。法義之差殊。<a 
name="0245a12" id="0245a12"></a>頓漸之同異。遮表之迴互。權實之淺深。通局之是非。<a 
name="0245a13" id="0245a13"></a>莫不提耳而告之。指掌而示之。嚬呻以吼之。柔和以<a 
name="0245a14" id="0245a14"></a>誘之。乳而藥之。恐性命之夭殤也。保而護之。念水火<a 
name="0245a15" id="0245a15"></a>之漂焚也。揮而散之。悲&#x9B2A;諍之牢固也。大明不能破<a 
name="0245a16" id="0245a16"></a>長夜之昏。慈父不能保身後之子。若吾師者捧佛日<a 
name="0245a17" id="0245a17"></a>而委曲迴照。疑曀盡除。順佛心而橫&#x4E98;大悲。窮劫蒙<a 
name="0245a18" id="0245a18"></a>益。是則世尊為闡教之主。吾師為會教之人。本末相<a 
name="0245a19" id="0245a19"></a>符。遠近相照。可謂畢一代時教之能事矣。或曰。自如<a 
name="0245a20" id="0245a20"></a>來滅後未&#x751E;大都而通之。今一旦違宗趣而不守。廢<a 
name="0245a21" id="0245a21"></a>關防而不據。無乃乖秘藏密契之道乎。答曰。佛於法<a 
name="0245a22" id="0245a22"></a>華經涅槃會上亦以融為一味。<span class="corr" title='[&#x4F39;&gt;但]'>但</span>味者不覺。故涅槃<a 
name="0245a23" id="0245a23"></a>經云。迦葉菩薩曰。諸佛有密語而無密藏。世尊讚歎<a 
name="0245a24" id="0245a24"></a>曰。如來之言開發顯露清淨無翳。愚人不解謂之秘<a 
name="0245b01" id="0245b01"></a>藏。智者了達則不名藏。此其證也。故王道興則外戶<a 
name="0245b02" id="0245b02"></a>不閉而守在夷狄。佛道備則諸法總持而防在外魔。<a 
name="0245b03" id="0245b03"></a>不當復執情攘臂於其間也。<span class="corr" title='[鳴&gt;嗚]'>嗚</span>呼。後學當取信於佛。<a 
name="0245b04" id="0245b04"></a>無取信於人。當取證於本法。無取證於未習。能如是<a 
name="0245b05" id="0245b05"></a>則可以報圭峰之劬勞德矣。</p><a 
name="0245b06" id="0245b06"></a><p style="text-indent: 0em; margin-left: 1em"><span class="linehead"></span>論曰。唐拾遺稱休執政六年。一日宣宗在便殿。休<a 
name="0245b07" id="0245b07"></a>入見從容以立皇儲為請。宣宗徐搖首曰。如卿請。<a 
name="0245b08" id="0245b08"></a>朕便是閑人也。休以此忤。肯丐外任。乃以平章事<a 
name="0245b09" id="0245b09"></a>出鎮巨藩。閱十餘年而薨。及史氏稱休為人醞籍<a 
name="0245b10" id="0245b10"></a>橾守嚴正進止雍閑。宣宗&#x751E;曰休真儒者。此蓋涉<a 
name="0245b11" id="0245b11"></a>世之影&#x8FF9;也。至於淹貫六藝。洞徹教乘。具正法眼。<a 
name="0245b12" id="0245b12"></a>則天下之美萃於一人。而古今無與比者。當時唯<a 
name="0245b13" id="0245b13"></a>龐居士具宗眼而純提向上。休則潤以文雅而光<a 
name="0245b14" id="0245b14"></a>輔宗門。若其圓覺經．法界觀二序。并勸發菩提心<a 
name="0245b15" id="0245b15"></a>文。後世雖有作者。無能過矣。是二公者。議其地位。<a 
name="0245b16" id="0245b16"></a>則第八無相無功用福智皆報得者歟。</p><a 
name="0245b17" id="0245b17"></a><p style="text-indent: 0em; margin-left: 0em"><span class="linehead"></span>咸通十四年三月庚午。詔兩街僧於鳳翔法門寺迎<a 
name="0245b18" id="0245b18"></a>佛骨。於是以金銀為剎。珠王為帳。孔鷸周飾之。小者<a 
name="0245b19" id="0245b19"></a>尋丈。高者倍之。刻檀為檐柱。陛&#x5884;塗黃金。每一剎數<a 
name="0245b20" id="0245b20"></a>百人舉之。香輿前後係道綴玉瑟瑟。幡蓋殊綵以為<a 
name="0245b21" id="0245b21"></a>幢旌。費不貲限。以四月八日至京師。綵觀夾道。天子<a 
name="0245b22" id="0245b22"></a>御安福門樓迎拜。引入內道場。三日後出京城諸寺。<a 
name="0245b23" id="0245b23"></a>詔賜兩街僧金帛。京師耆老及見元和事者悉厚賜。<a 
name="0245b24" id="0245b24"></a>所過卿聚皆裒土為剎。相望於途。光景晝見。京城高<a 
name="0245c01" id="0245c01"></a>貲相與集大衢。作繒臺縵闕。注水銀為池。金玉為樹。<a 
name="0245c02" id="0245c02"></a>集桑門。羅像設。考鼓鳴螺繼日夜。下詔曰。朕以寡德<a 
name="0245c03" id="0245c03"></a>纘承洪業十有四年。頃值<span class="corr" title='[[冠-寸+文]&gt;&#x51A6;]'><span class="gaiji">&#x51A6;<!--gaiji,寇,1[冠-寸+ㄆ],2&#x51A6;,3--></span></span>興王師未息。朕憂勤在<a 
name="0245c04" id="0245c04"></a>位愛育生靈。遂尊崇釋教。至重玄門迎請真身。為百<a 
name="0245c05" id="0245c05"></a>姓祈福。今觀&#x89A9;之眾隘塞路岐。載念狴&#x7A82;寢興在慮。<a 
name="0245c06" id="0245c06"></a>嗟我黎人陷于刑辟。&#x51B5;漸當暑毒繫於螺絏。京幾及<a 
name="0245c07" id="0245c07"></a>天下諸州府見禁囚<span class="gaiji">遞<!--gaiji,遞,1[逅-口+巿],2,3--></span>減死一等。</p><p style="text-indent: 0em; margin-left: 0em"><span class="linehead"></span>明年四月詔送佛<a 
name="0245c08" id="0245c08"></a>骨歸于鳳翔。都人耆耋辭餞皆嗚咽流涕。</p><a 
name="0245c09" id="0245c09"></a><p style="text-indent: 0em; margin-left: 0em"><span class="linehead"></span>新史贊曰。人之惑怪神也甚哉。若佛者特西域一槁<a 
name="0245c10" id="0245c10"></a>人耳。裸頂露足以乞食自資。&#x766F;辱其身。屏營山樊。行<a 
name="0245c11" id="0245c11"></a>一&#x69E9;之苦本。無求於人。徒屬稍稍從之。然其言荒茫<a 
name="0245c12" id="0245c12"></a>漫靡夷幻變現。善推不驗無實之事。以鬼神死生貫<a 
name="0245c13" id="0245c13"></a>為一條。據之不疑。掊嗜欲。&#x5F03;親屬。大抵與黃老相出<a 
name="0245c14" id="0245c14"></a>入。至漢十四葉書入中國。蹟夫生人之情以耳目不<a 
name="0245c15" id="0245c15"></a>際為奇。以不可知為神。以物理之外為畏。以變化無<a 
name="0245c16" id="0245c16"></a>方為聖。以生而死死而復生回復償報歆&#x8276;其間為<a 
name="0245c17" id="0245c17"></a>惑。然以賤近貴遠為喜鞮譯差升不可研詰。華人之<a 
name="0245c18" id="0245c18"></a>譎誕者。又攘莊周列禦<span class="corr" title='[[冠-寸+文]&gt;&#x51A6;]'><span class="gaiji">&#x51A6;<!--gaiji,寇,1[冠-寸+ㄆ],2&#x51A6;,3--></span></span>之說佐其高層累架。騰直<a 
name="0245c19" id="0245c19"></a>出其表。以無上不可加為勝妄相夸。協而唱其風。於<a 
name="0245c20" id="0245c20"></a>是自天子逮庶人皆震動而奉祀之。初宰相王縉以<a 
name="0245c21" id="0245c21"></a>緣業事佐代宗。始作內道場。書夜梵唄。冀禳<span class="gaiji">&#x51A6;<!--gaiji,寇,1[冠-寸+ㄆ],2&#x51A6;,3--></span>戎。大<a 
name="0245c22" id="0245c22"></a>作盂蘭。肖祖宗像。分供寺塔。為賤臣嘻笑。至憲宗遂<a 
name="0245c23" id="0245c23"></a>迎佛骨於鳳翔。內之宮中。韓愈指言其弊。帝怒。竄愈<a 
name="0245c24" id="0245c24"></a>瀕死。憲亦弗克天年。幸福而禍無。乃左乎懿宗不君<a 
name="0246a01" id="0246a01"></a>精爽奪迷。復蹈前車而覆之。興哀無知之場。丐疵百<a 
name="0246a02" id="0246a02"></a>解之胾。以死自誓。無有<span class="gaiji">[(厂@((既-旡)-日+口))*頁]<!--gaiji,,1[(厂@((既-旡)-日+口))*頁],2,3--></span>籍流涕拜伏。雖事&#x5EBF;上帝<a 
name="0246a03" id="0246a03"></a>無以進焉。屈萬乘之貴。自等於古胡數。千載而遠以<a 
name="0246a04" id="0246a04"></a>身為殉。嗚呼。運痑祚殫天告之矣。懿不三月而殂。唐<a 
name="0246a05" id="0246a05"></a>德之不競。厥有來哉。</p><a 
name="0246a06" id="0246a06"></a><p style="text-indent: 0em; margin-left: 1em"><span class="linehead"></span>論曰。甚矣宋景文公詆毀吾先師之厚也。屢欲直<a 
name="0246a07" id="0246a07"></a>其辭而為之解嘲。及得大顛對退之之論。李節贈<a 
name="0246a08" id="0246a08"></a>疏言之敘。凡予所欲言者。彼既言矣。故不別論。且<a 
name="0246a09" id="0246a09"></a>憲懿二宗誠為崇奉太過。至於高祖沙汰二教。詔<a 
name="0246a10" id="0246a10"></a>下而位移。武宗大滅釋氏。未逾歲而被禍。此亦不<a 
name="0246a11" id="0246a11"></a>得不懼也。雖然真佛也者。聖凡之大本也。體與太<a 
name="0246a12" id="0246a12"></a>&#x8657;等遍。用與眾<span class="corr" title='[遮&gt;庶]'>庶</span>同功。無為而無所不為。無在而<a 
name="0246a13" id="0246a13"></a>無所不在。然則心外見佛而過舉之者非正見也。<a 
name="0246a14" id="0246a14"></a>昧乎大本而故毀之者即自毀也。景文斥其奉之<a 
name="0246a15" id="0246a15"></a>之弊。而匿其毀之之失。豈良史之謂哉。</p><a 
name="0246a16" id="0246a16"></a><a 
name="0246a17" id="0246a17"></a><p><span class="juanname">隆興佛教編年通論卷第二十七</span></p>
<hr>【經文資訊】卍新續藏第 75 冊 No. 1512 隆興編年通論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf57a.html?index=X75n1512" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X75n1512_027 by HTTrack Website Copier/3.x [XR&CO'2014], Tue, 07 Jun 2016 07:42:01 GMT -->
</html>
