<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T04n0201_007 by HTTrack Website Copier/3.x [XR&CO'2014], Tue, 07 Jun 2016 06:45:19 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=896815866&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT04n0201&amp;utmp=%2Fmobile%2Findex.php%3Findex%3DT04n0201_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexd661.html?index=T04n0201_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第04冊<br/>No.201 大莊嚴論經 (15卷)<br/>【馬鳴菩薩造  後秦 鳩摩羅什譯】<br/>第 7 卷</p>
	<a href="index905e.html?index=T04n0201_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T04">
<div class="root" id="0201" sutra_name="大莊嚴論經" sutra_juan="[卷7]">　
<a 
name="0292c01" id="0292c01"></a><a 
name="0292c02" id="0292c02"></a><p><span class="juanname">大莊嚴論經卷第七</span></p><a 
name="0292c03" id="0292c03"></a><a 
name="0292c04" id="0292c04"></a><p style="margin-left: 4em"><span class="byline">馬鳴菩薩造</span></p><p style="margin-left: 4em"><span class="byline">後秦三藏鳩摩羅什譯</span></p><a 
name="0292c05" id="0292c05"></a><p style="margin-left: 2em"><span class="headname">（四一）</span></p><p style="text-indent: 0em; margin-left: 0em"><span class="linehead"></span>復次，利養亂於行道，若斷利養善觀察<a 
name="0292c06" id="0292c06"></a>瞋。</p><p style="text-indent: 0em; margin-left: 0em"><span class="linehead"></span>我昔曾聞，有一比丘在一園中，城邑聚<a 
name="0292c07" id="0292c07"></a>落競共供養，同出家者憎嫉誹謗。比丘弟子<a 
name="0292c08" id="0292c08"></a>聞是誹謗，白其師言：「某甲比丘誹謗和<a 
name="0292c09" id="0292c09"></a>上。」時彼和上聞是語已，即喚謗者善言<a 
name="0292c10" id="0292c10"></a>慰喻，以衣與之。諸弟子等白其師言：「彼誹<a 
name="0292c11" id="0292c11"></a>謗人是我之怨，云何和上慰喻與衣？」師答<a 
name="0292c12" id="0292c12"></a>之言：「彼誹謗者於我有恩，應當供養。」即說<a 
name="0292c13" id="0292c13"></a>偈言：</p><a 
name="0292c14" id="0292c14"></a><p><span class="lg">「如雹害禾穀，　　有人能遮斷，<a 
name="0292c15" id="0292c15"></a><br>　田主甚歡喜，　　報之以財帛。<a 
name="0292c16" id="0292c16"></a><br>　彼謗是親厚，　　不名為怨家，<a 
name="0292c17" id="0292c17"></a><br>　遮我利養雹，　　我應報其恩。<a 
name="0292c18" id="0292c18"></a><br>　雹害及一世，　　利養害多身，<a 
name="0292c19" id="0292c19"></a><br>　雹唯害於財，　　利養毀修道。<a 
name="0292c20" id="0292c20"></a><br>　為雹所害田，　　必有少遺餘，<a 
name="0292c21" id="0292c21"></a><br>　利養之所害，　　功德都消盡。<a 
name="0292c22" id="0292c22"></a><br>　如彼提婆達，　　利養雹所害，<a 
name="0292c23" id="0292c23"></a><br>　由彼貪著故，　　善法無毫釐，<a 
name="0292c24" id="0292c24"></a><br>　眾惡極熾盛，　　死則墮惡道。<a 
name="0292c25" id="0292c25"></a><br>　利養劇猛火，　　亦過於惡毒，<a 
name="0292c26" id="0292c26"></a><br>　師子及虎狼。　　智者觀察已，<a 
name="0292c27" id="0292c27"></a><br>　寧為彼所傷，　　不為利養害。<a 
name="0292c28" id="0292c28"></a><br>　愚者貪利養，　　不見其過惡，<a 
name="0292c29" id="0292c29"></a><br>　利養遠聖道，　　善行滅不生。<a 
name="0293a01" id="0293a01"></a><br>　佛已斷諸結，　　三有結都解，<a 
name="0293a02" id="0293a02"></a><br>　功德已具滿，　　猶尚避利養。<a 
name="0293a03" id="0293a03"></a><br>　眾中師子吼，　　而唱如是言：<a 
name="0293a04" id="0293a04"></a><br>『利養莫近我，　　我亦遠於彼。』<a 
name="0293a05" id="0293a05"></a><br>　有心明智人，　　誰當貪利養？<a 
name="0293a06" id="0293a06"></a><br>　利養亂定心，　　為害劇於怨，<a 
name="0293a07" id="0293a07"></a><br>　如以毛繩戮，　　皮斷肉骨壞，<a 
name="0293a08" id="0293a08"></a><br>　髓斷爾乃止。　　利養過毛繩，<a 
name="0293a09" id="0293a09"></a><br>　絕於持戒皮，　　能破禪定肉，<a 
name="0293a10" id="0293a10"></a><br>　折於智慧骨，　　滅妙善心髓。<a 
name="0293a11" id="0293a11"></a><br>　譬如嬰孩者，　　捉火欲食之，<a 
name="0293a12" id="0293a12"></a><br>　如魚吞鉤餌，　　如鳥網所覆，<a 
name="0293a13" id="0293a13"></a><br>　諸獸墜&#x7A7D;陷，　　皆由貪味故。<a 
name="0293a14" id="0293a14"></a><br>　比丘貪利養，　　與彼亦無異，<a 
name="0293a15" id="0293a15"></a><br>　其味極&#x5C20;少，　　為患甚深重。<a 
name="0293a16" id="0293a16"></a><br>　詐為諂&#x4FAB;者，　　止住利養中，<a 
name="0293a17" id="0293a17"></a><br>　親近憒&#x9599;亂，　　妨患之種子，<a 
name="0293a18" id="0293a18"></a><br>　如似疥搔瘡，　　搔之痒轉增，<a 
name="0293a19" id="0293a19"></a><br>　矜高放逸欲，　　皆因利養生。<a 
name="0293a20" id="0293a20"></a><br>　此人為我等，　　遮於利養怨，<a 
name="0293a21" id="0293a21"></a><br>　我以是義故，　　應盡心供養。<a 
name="0293a22" id="0293a22"></a><br>　如是善知識，　　云何名為怨？<a 
name="0293a23" id="0293a23"></a><br>　由貪利養故，　　不樂閑靜處，<a 
name="0293a24" id="0293a24"></a><br>　心常緣利養，　　晝夜不休息。<a 
name="0293a25" id="0293a25"></a><br>　彼處有衣食，　　某是我親厚，<a 
name="0293a26" id="0293a26"></a><br>　必來請命我，　　心意多攀緣。<a 
name="0293a27" id="0293a27"></a><br>　敗壞寂靜心，　　不樂空閑處，<a 
name="0293a28" id="0293a28"></a><br>　常樂在人間，　　田利毀敗故。<a 
name="0293a29" id="0293a29"></a><br>　不樂寂定法，　　以捨寂定故，<a 
name="0293b01" id="0293b01"></a><br>　不名為比丘，　　亦不名白衣。」</span></p><a 
name="0293b02" id="0293b02"></a><p style="margin-left: 2em"><span class="headname">（四二）</span></p><p style="text-indent: 0em; margin-left: 0em"><span class="linehead"></span>復次，俱得漏盡，教學差別。</p><p style="text-indent: 0em; margin-left: 0em"><span class="linehead"></span>我昔曾聞，尊<a 
name="0293b03" id="0293b03"></a>者目連教二弟子，精專學禪而無所證。時<a 
name="0293b04" id="0293b04"></a>尊者舍利弗問目連言：「彼二弟子得勝法<a 
name="0293b05" id="0293b05"></a>不？」目連答言：「未得。」舍利弗又問言：「汝教何<a 
name="0293b06" id="0293b06"></a>法？」目連答言：「一教不淨，二教數息。然其心<a 
name="0293b07" id="0293b07"></a>意，滯而不悟。」時舍利弗問目連言：「彼二弟<a 
name="0293b08" id="0293b08"></a>子從何種姓而來出家？」答言：「一是浣衣，二<a 
name="0293b09" id="0293b09"></a>是鍛金師。」時舍利弗語目連言：「金師子者應<a 
name="0293b10" id="0293b10"></a>授安般，浣衣人者宜教不淨。」目連如法以<a 
name="0293b11" id="0293b11"></a>教弟子，弟子尋即精勤修習得羅漢果。既<a 
name="0293b12" id="0293b12"></a>成羅漢，歡喜踊躍，即便說偈讚舍利弗：</p><a 
name="0293b13" id="0293b13"></a><p><span class="lg">「第二轉法輪，　　佛法之大將，<a 
name="0293b14" id="0293b14"></a><br>　於諸聲聞中，　　得於最上智，<a 
name="0293b15" id="0293b15"></a><br>　有勝覺慧力，　　嗚呼舍利弗！<a 
name="0293b16" id="0293b16"></a><br>　指導示解脫，　　隨順本所習，<a 
name="0293b17" id="0293b17"></a><br>　指導開悟我，　　二俱速解脫。<a 
name="0293b18" id="0293b18"></a><br>　行自境界中，　　獲得所應得，<a 
name="0293b19" id="0293b19"></a><br>　行他境界者，　　如魚墮陸地。<a 
name="0293b20" id="0293b20"></a><br>　我常在河側，　　習浣衣白淨，<a 
name="0293b21" id="0293b21"></a><br>　安心於白骨，　　相類易開解，<a 
name="0293b22" id="0293b22"></a><br>　不大加功力，　　速疾入我意。<a 
name="0293b23" id="0293b23"></a><br>　金師常吹<span class="gaiji">[橐-石+非]<!--gaiji,,1[橐-石+非],2&#x3C06;,3--></span>，　　出入氣是風，<a 
name="0293b24" id="0293b24"></a><br>　易樂入安般。　　眾生所翫習，<a 
name="0293b25" id="0293b25"></a><br>　各自有勝力，　　今者舍利弗，<a 
name="0293b26" id="0293b26"></a><br>　佛法之鞅<span class="gaiji">[革*玄]<!--gaiji,,1[革*玄],2&#x4A59;,3--></span>。　　佛說舍利弗，<a 
name="0293b27" id="0293b27"></a><br>　第二轉法輪，　　真實是所應，<a 
name="0293b28" id="0293b28"></a><br>　心得自在者，　　能使我二人，<a 
name="0293b29" id="0293b29"></a><br>　善知禪徑路。　　我如不調象，<a 
name="0293c01" id="0293c01"></a><br>　法中之大將，　　言教調順我，<a 
name="0293c02" id="0293c02"></a><br>　使到安隱處，　　故我大歡喜。」</span></p><a 
name="0293c03" id="0293c03"></a><p style="margin-left: 2em"><span class="headname">（四三）</span></p><p style="text-indent: 0em; margin-left: 0em"><span class="linehead"></span>復次，善根熟者雖復逃避，如來大悲終不<a 
name="0293c04" id="0293c04"></a>放捨。</p><p style="text-indent: 0em; margin-left: 0em"><span class="linehead"></span>我昔曾聞，如來無上良厚福田，行來進<a 
name="0293c05" id="0293c05"></a>止常為福利，非如世間所有田也。欲示<a 
name="0293c06" id="0293c06"></a>行福田異於世間田，行福田者往至檀<a 
name="0293c07" id="0293c07"></a>越下種人所，入舍衛城分衛，乃至為菩薩<a 
name="0293c08" id="0293c08"></a>時入王舍城乞食，城中老少男女大小，見<a 
name="0293c09" id="0293c09"></a>其容儀心皆愛敬，餘如佛本行中說。昔佛在<a 
name="0293c10" id="0293c10"></a>時眾生厭惡，善根種子極易生芽，佛所應<a 
name="0293c11" id="0293c11"></a>化為度人故入城乞食，即說偈言：</p><a 
name="0293c12" id="0293c12"></a><p><span class="lg">「若以深信心，　　禮敬佛足者，<a 
name="0293c13" id="0293c13"></a><br>　是人於生死，　　便為不久住。<a 
name="0293c14" id="0293c14"></a><br>　能行善福田，　　供養作因緣，<a 
name="0293c15" id="0293c15"></a><br>　必獲大果報。　　能以信敬心，<a 
name="0293c16" id="0293c16"></a><br>　以土著佛&#x9262;，　　終不無果報。」</span></p><a 
name="0293c17" id="0293c17"></a><p style="text-indent: 0em; margin-left: 0em"><span class="linehead"></span>如來入城現神足時，一切人民各各相語：「佛<a 
name="0293c18" id="0293c18"></a>來入城。」餘如諸經中。佛來入城時，所有嚴<a 
name="0293c19" id="0293c19"></a>麗種種具足，男女大小聞佛入城一切擾動，<a 
name="0293c20" id="0293c20"></a>猶如大海風&#x76B7;濤波出大音聲，閻浮提界亦<a 
name="0293c21" id="0293c21"></a>未曾有如是形相。爾時城中除糞穢人，名<a 
name="0293c22" id="0293c22"></a>曰尼提，髮長蓬亂垢膩不淨，所著衣裳悉皆<a 
name="0293c23" id="0293c23"></a>弊壞。若於道中得弊納者，便用補衣，欲<a 
name="0293c24" id="0293c24"></a>示宿世不善業故，背負糞瓨，欲遠棄去。於<a 
name="0293c25" id="0293c25"></a>路見佛瞻仰尊顏，如&#x89A9;大海，圓光一尋以<a 
name="0293c26" id="0293c26"></a>莊嚴身，如真金聚無諸垢穢，所著袈裟如<a 
name="0293c27" id="0293c27"></a>赤栴檀，亦如寶樓觀之無厭，即說偈言：</p><a 
name="0293c28" id="0293c28"></a><p><span class="lg">「金色如華敷，　　衣如赤栴檀，<a 
name="0293c29" id="0293c29"></a><br>　衣服儀齊整，　　清淨如銅鏡。<a 
name="0294a01" id="0294a01"></a><br>　如似秋月時，　　日處虛空中，<a 
name="0294a02" id="0294a02"></a><br>　世尊處大眾，　　嚴淨如秋月。」</span></p><a 
name="0294a03" id="0294a03"></a><p style="text-indent: 0em; margin-left: 0em"><span class="linehead"></span>爾時眾生見佛世尊生大歡喜，畜生見佛，<a 
name="0294a04" id="0294a04"></a>眼根悅樂，況復人也！即說偈言：</p><a 
name="0294a05" id="0294a05"></a><p><span class="lg">「見色無比類，　　深心極愛敬，<a 
name="0294a06" id="0294a06"></a><br>　堪為禪定器，　　威光倍赫奕。<a 
name="0294a07" id="0294a07"></a><br>　邪見毒惡心，　　&#x89A9;佛猶悅豫，<a 
name="0294a08" id="0294a08"></a><br>　觀其諸形體，　　觸目視無厭。<a 
name="0294a09" id="0294a09"></a><br>　&#x89A9;見心悅豫，　　身體悉照曜，<a 
name="0294a10" id="0294a10"></a><br>　瞻之轉熾盛，　　形體圓滿足。<a 
name="0294a11" id="0294a11"></a><br>　無可嫌呵處，　　種姓可歎美，<a 
name="0294a12" id="0294a12"></a><br>　無能譏論者，　　明智善丈夫。<a 
name="0294a13" id="0294a13"></a><br>　相續出是種，　　世人寶嚴飾，<a 
name="0294a14" id="0294a14"></a><br>　以助形容好。　　佛身相好具，<a 
name="0294a15" id="0294a15"></a><br>　不假外莊嚴，　　相好眾愛樂，<a 
name="0294a16" id="0294a16"></a><br>　顯好常隨身。　　世人自瓔珞，<a 
name="0294a17" id="0294a17"></a><br>　不得常為好。　　蓮華悉開敷，<a 
name="0294a18" id="0294a18"></a><br>　阿輸伽敷榮，　　嚴飾於大地，<a 
name="0294a19" id="0294a19"></a><br>　顯好不如佛。　　淨目眾相好，<a 
name="0294a20" id="0294a20"></a><br>　熾然莊嚴身，　　喻如摩尼鎧，<a 
name="0294a21" id="0294a21"></a><br>　眾寶而校飾。　　亦猶池水中，<a 
name="0294a22" id="0294a22"></a><br>　眾華以莊嚴。　　如是等比類，<a 
name="0294a23" id="0294a23"></a><br>　不及如來身，　　善逝之形體，<a 
name="0294a24" id="0294a24"></a><br>　相好炳然著。　　猶如虛空中，<a 
name="0294a25" id="0294a25"></a><br>　淨無雲翳時，　　眾星莊嚴月，<a 
name="0294a26" id="0294a26"></a><br>　善行美妙器，　　瞻仰無厭足，<a 
name="0294a27" id="0294a27"></a><br>　如飲甘露味，　　猶如淨滿月，<a 
name="0294a28" id="0294a28"></a><br>　為人所愛樂。　　妙相以莊嚴，<a 
name="0294a29" id="0294a29"></a><br>　善調伏威德，　　眾德備足者，<a 
name="0294b01" id="0294b01"></a><br>　誰能具稱歎？　　諸過惡已壞，<a 
name="0294b02" id="0294b02"></a><br>　譬如生死中，　　眾伎變現形，<a 
name="0294b03" id="0294b03"></a><br>　永無能變現。　　髣&#x9AF4;似佛者，<a 
name="0294b04" id="0294b04"></a><br>　雖作眾妙像，　　不及佛儀相。<a 
name="0294b05" id="0294b05"></a><br>　佛之妙容相，　　天人中無比。」</span></p><a 
name="0294b06" id="0294b06"></a><p style="text-indent: 0em; margin-left: 0em"><span class="linehead"></span>又復世尊不齊相好殊妙可歎，眾行皆備<a 
name="0294b07" id="0294b07"></a>功德悉具，說偈讚言：</p><a 
name="0294b08" id="0294b08"></a><p><span class="lg">「如來所言說，　　智者所欽仰，<a 
name="0294b09" id="0294b09"></a><br>　威儀及舉止，　　終無有過失。<a 
name="0294b10" id="0294b10"></a><br>　牟尼中最勝，　　觸事未曾有，<a 
name="0294b11" id="0294b11"></a><br>　覺慧無動搖，　　讚毀意不異。<a 
name="0294b12" id="0294b12"></a><br>　以有十力故，　　摽相極寂靜，<a 
name="0294b13" id="0294b13"></a><br>　滿足而正直，　　功德利益聚。<a 
name="0294b14" id="0294b14"></a><br>　行步甚詳雅，　　為人所愛樂，<a 
name="0294b15" id="0294b15"></a><br>　言說義深廣，　　視瞻極審諦。<a 
name="0294b16" id="0294b16"></a><br>　詳雅有次敘，　　一切皆捨離，<a 
name="0294b17" id="0294b17"></a><br>　食飲無貪著。　　舉要而言之，<a 
name="0294b18" id="0294b18"></a><br>　無有不可愛。」</span></p><a 
name="0294b19" id="0294b19"></a><p style="text-indent: 0em; margin-left: 0em"><span class="linehead"></span>爾時尼提見無上調御諸根寂定，及比丘等<a 
name="0294b20" id="0294b20"></a>根不散亂圍繞侍從，心倍愛敬，復說偈言：</p><a 
name="0294b21" id="0294b21"></a><p><span class="lg">「諸根悉寂靜，　　調根者圍遶，<a 
name="0294b22" id="0294b22"></a><br>　著於新色衣，　　前後隨導從。<a 
name="0294b23" id="0294b23"></a><br>　眾釋中勝導，　　金色不動搖，<a 
name="0294b24" id="0294b24"></a><br>　四眾常圍遶，　　如赤雲繞日。」</span></p><a 
name="0294b25" id="0294b25"></a><p style="text-indent: 0em; margin-left: 0em"><span class="linehead"></span>爾時尼提既見佛已，自鄙臭穢，背負糞瓨，<a 
name="0294b26" id="0294b26"></a>云何見佛？迴趣異道以不見佛，心懷愁<a 
name="0294b27" id="0294b27"></a>惱：「我於先世不造福業，為惡所牽今受<a 
name="0294b28" id="0294b28"></a>此苦。我今不愁斯下賤業，眾人皆得到於<a 
name="0294b29" id="0294b29"></a>佛前，我今見臭穢故不得往。」以是之故懊<a 
name="0294c01" id="0294c01"></a>惱燋心，即說偈言：</p><a 
name="0294c02" id="0294c02"></a><p><span class="lg">「佛出世甚難，　　難可得值遇，<a 
name="0294c03" id="0294c03"></a><br>　人天阿修羅，　　八部咸圍遶。<a 
name="0294c04" id="0294c04"></a><br>　我雖今遭值，　　臭穢不得近，<a 
name="0294c05" id="0294c05"></a><br>　明了有惡業，　　罪報捨棄我。」</span></p><a 
name="0294c06" id="0294c06"></a><p style="text-indent: 0em; margin-left: 0em"><span class="linehead"></span>思惟是已，更從異巷捨而遠避。然佛世尊<a 
name="0294c07" id="0294c07"></a>大慈平等隨逐不捨，即現彼巷尼提前立。<a 
name="0294c08" id="0294c08"></a>尼提見已復生驚怖：「我向避佛今復&#x89A9;見，<a 
name="0294c09" id="0294c09"></a>當何處避？」驚怖憂惱而自責言：「我甚薄福，諸<a 
name="0294c10" id="0294c10"></a>佛香潔，我當云何以此極穢逼近於佛？若<a 
name="0294c11" id="0294c11"></a>當逼近罪益深重，先世惡業使我乃爾。」即<a 
name="0294c12" id="0294c12"></a>說偈言：</p><a 
name="0294c13" id="0294c13"></a><p><span class="lg">「天以栴檀香，　　上妙曼陀花，<a 
name="0294c14" id="0294c14"></a><br>　種種眾供具，　　持來奉世尊。<a 
name="0294c15" id="0294c15"></a><br>　佛來入城時，　　香水以灑地，<a 
name="0294c16" id="0294c16"></a><br>　人天皆供養，　　真是應供者。<a 
name="0294c17" id="0294c17"></a><br>　云何執糞<span class="corr" title='[&#x7F3E;&gt;缾]'>缾</span>，　　而在於佛前？」</span></p><a 
name="0294c18" id="0294c18"></a><p style="text-indent: 0em; margin-left: 0em"><span class="linehead"></span>復自念言：「當設何方念而得合所？」又更<a 
name="0294c19" id="0294c19"></a>捨佛入於異巷。如來如前復在彼巷，尼提<a 
name="0294c20" id="0294c20"></a>見已倍復怪惱，而說偈言：</p><a 
name="0294c21" id="0294c21"></a><p><span class="lg">「圓光周一尋，　　色炎若干種，<a 
name="0294c22" id="0294c22"></a><br>　城中諸人等，　　合掌而圍遶，<a 
name="0294c23" id="0294c23"></a><br>　帝釋執持拂，　　人天皆供養。<a 
name="0294c24" id="0294c24"></a><br>　我向避異巷，　　復從此道來？」</span></p><a 
name="0294c25" id="0294c25"></a><p style="text-indent: 0em; margin-left: 0em"><span class="linehead"></span>作此偈已復自念言：「今者世尊人天中上，我<a 
name="0294c26" id="0294c26"></a>之鄙穢眾生中下，我今云何以此臭穢而近<a 
name="0294c27" id="0294c27"></a>世尊？」即便迴避入於異巷。爾時世尊先在彼<a 
name="0294c28" id="0294c28"></a>立，既&#x89A9;佛已慚&#x803B;&#x5374;行，糞缾撞壁尋即碎<a 
name="0294c29" id="0294c29"></a>壞，糞汁流灌澆污衣服，自見穢污慚愧懊<a 
name="0295a01" id="0295a01"></a>惱，顏色變異，而自念言：「先雖臭穢尚有缾<a 
name="0295a02" id="0295a02"></a>遮，今缾破壞穢惡露現，甚可慚恥。」甚自鄙<a 
name="0295a03" id="0295a03"></a>責而說偈言：</p><a 
name="0295a04" id="0295a04"></a><p><span class="lg">「歎言咄怪哉，　　我今如趣死，<a 
name="0295a05" id="0295a05"></a><br>　臭穢遍身體，　　云何當自處？<a 
name="0295a06" id="0295a06"></a><br>　三界最勝尊，　　而來趣近我，<a 
name="0295a07" id="0295a07"></a><br>　塞遮我前路，　　遂無逃避處。<a 
name="0295a08" id="0295a08"></a><br>　怪哉極可惡，　　內外皆不淨，<a 
name="0295a09" id="0295a09"></a><br>　慚恥大苦惱，　　如似衰老至。」</span></p><a 
name="0295a10" id="0295a10"></a><p style="text-indent: 0em; margin-left: 0em"><span class="linehead"></span>爾時大眾咸見世尊隨尼提後，時彼眾中有<a 
name="0295a11" id="0295a11"></a>一比丘作是念言：「如來入城不於豪貴并<a 
name="0295a12" id="0295a12"></a>卑賤家而從乞食，但隨尼提。何故如是？此<a 
name="0295a13" id="0295a13"></a>必有緣。」復自念言：「此事可解。」即說偈言：</p><a 
name="0295a14" id="0295a14"></a><p><span class="lg">「此必功德器，　　為佛所追隨，<a 
name="0295a15" id="0295a15"></a><br>　如珠落糞穢，　　撓攪而覓取。<a 
name="0295a16" id="0295a16"></a><br>　如來錄其心，　　不擇貴與賤，<a 
name="0295a17" id="0295a17"></a><br>　不求種姓真，　　妙勝作是說。<a 
name="0295a18" id="0295a18"></a><br>　譬如醫占病，　　看病腹&#x9795;軟，<a 
name="0295a19" id="0295a19"></a><br>　隨患投下藥，　　亦不觀種族。<a 
name="0295a20" id="0295a20"></a><br>　如來以平等，　　觀察心堅軟，<a 
name="0295a21" id="0295a21"></a><br>　亦不擇種姓，　　與藥下煩惱。」</span></p><a 
name="0295a22" id="0295a22"></a><p style="text-indent: 0em; margin-left: 0em"><span class="linehead"></span>爾時尼提於隘巷中遇值世尊，慚愧踡縮<a 
name="0295a23" id="0295a23"></a>無藏避處，合掌向地作如是言：「汝今能持<a 
name="0295a24" id="0295a24"></a>一切眾生，願開少處容受我身。」即說偈言：</p><a 
name="0295a25" id="0295a25"></a><p><span class="lg">「如來於今者，　　轉來逼近我，<a 
name="0295a26" id="0295a26"></a><br>　我身甚臭穢，　　不得近世尊，<a 
name="0295a27" id="0295a27"></a><br>　善哉開少分，　　願容受我身。」</span></p><a 
name="0295a28" id="0295a28"></a><p style="text-indent: 0em; margin-left: 0em"><span class="linehead"></span>爾時如來大悲熏心，安樂利益一切眾生，<a 
name="0295a29" id="0295a29"></a>和顏悅色到尼提邊，世尊以柔軟雷音而<a 
name="0295b01" id="0295b01"></a>安慰之，令彼身心怡悅快樂。佛命尼提，尼<a 
name="0295b02" id="0295b02"></a>提聞已周慞四顧。「如佛所命，三界至尊豈可<a 
name="0295b03" id="0295b03"></a>喚我鄙賤之人？將無有人與我同字喚於<a 
name="0295b04" id="0295b04"></a>彼耶？」佛心平等斷於愛憎，世尊舉手向彼<a 
name="0295b05" id="0295b05"></a>尼提，其指纖長爪如赤銅，指間網縵以覆其<a 
name="0295b06" id="0295b06"></a>上，掌如蓮花，柔軟淨潔相輪之手，欲使尼<a 
name="0295b07" id="0295b07"></a>提生勇悍心，即與尼提而說偈言：</p><a 
name="0295b08" id="0295b08"></a><p><span class="lg">「汝有善根緣，　　故我至汝所，<a 
name="0295b09" id="0295b09"></a><br>　我今既來至，　　汝何故逃避？<a 
name="0295b10" id="0295b10"></a><br>　應當住於此，　　汝今身雖穢，<a 
name="0295b11" id="0295b11"></a><br>　心有上善法，　　殊勝之妙香，<a 
name="0295b12" id="0295b12"></a><br>　今在汝身外，　　不宜自鄙賤。」</span></p><a 
name="0295b13" id="0295b13"></a><p style="text-indent: 0em; margin-left: 0em"><span class="linehead"></span>于時尼提聞佛喚已，舉目&#x89A9;佛其心勇悍，<a 
name="0295b14" id="0295b14"></a>合掌向佛而作是言：「無歸依者為作歸依，<a 
name="0295b15" id="0295b15"></a>於諸眾生無有因緣而生子想，其心平等<a 
name="0295b16" id="0295b16"></a>實是真濟。今佛世尊與我共語，如以甘露<a 
name="0295b17" id="0295b17"></a>灑我身心。」即說偈言：</p><a 
name="0295b18" id="0295b18"></a><p><span class="lg">「假使大梵王，　　與我共談議，<a 
name="0295b19" id="0295b19"></a><br>　天帝之尊重，　　屈臨見&#x643A;抱，<a 
name="0295b20" id="0295b20"></a><br>　轉輪大聖王，　　同坐一器食，<a 
name="0295b21" id="0295b21"></a><br>　不如三界尊，　　垂哀賜一言。<a 
name="0295b22" id="0295b22"></a><br>　今我蒙慈眷，　　歡喜過於彼，<a 
name="0295b23" id="0295b23"></a><br>　簡練去穢惡，　　不善相已滅，<a 
name="0295b24" id="0295b24"></a><br>　善相具足生，　　自在者濟拔，<a 
name="0295b25" id="0295b25"></a><br>　令我受快樂。　　世尊足上塵，<a 
name="0295b26" id="0295b26"></a><br>　帝釋以頂戴，　　猶名福所護，<a 
name="0295b27" id="0295b27"></a><br>　況我極鄙劣，　　親承佛音教，<a 
name="0295b28" id="0295b28"></a><br>　而自稱我名，　　當不生欣慶？」</span></p><a 
name="0295b29" id="0295b29"></a><p style="text-indent: 0em; margin-left: 0em"><span class="linehead"></span>佛告尼提：「汝於今者能出家不？」于時尼提<a 
name="0295c01" id="0295c01"></a>聞是語已心生歡喜，即說偈言：</p><a 
name="0295c02" id="0295c02"></a><p><span class="lg">「如我賤種類，　　頗任出家不？<a 
name="0295c03" id="0295c03"></a><br>　世尊垂哀愍，　　設得出家者，<a 
name="0295c04" id="0295c04"></a><br>　如取地獄人，　　安置著天上。」</span></p><a 
name="0295c05" id="0295c05"></a><p style="text-indent: 0em; margin-left: 0em"><span class="linehead"></span>佛告尼提：「汝今不應作是思惟。」即說偈言：</p><a 
name="0295c06" id="0295c06"></a><p><span class="lg">「如來不觀察，　　種族及貴富，<a 
name="0295c07" id="0295c07"></a><br>　唯觀眾生業，　　過去善種子。<a 
name="0295c08" id="0295c08"></a><br>　一切煩惱縛，　　不盡得解脫，<a 
name="0295c09" id="0295c09"></a><br>　生老病死等，　　苦樂悉皆同。<a 
name="0295c10" id="0295c10"></a><br>　云何婆羅門，　　獨能得解脫，<a 
name="0295c11" id="0295c11"></a><br>　餘人不能得？　　文字及音聲，<a 
name="0295c12" id="0295c12"></a><br>　豈唯婆羅門？　　餘姓亦復知。<a 
name="0295c13" id="0295c13"></a><br>　譬如渡河津，　　不但婆羅門，<a 
name="0295c14" id="0295c14"></a><br>　餘姓亦復能。　　一切諸所作，<a 
name="0295c15" id="0295c15"></a><br>　唯婆羅門能，　　餘人不能耶？<a 
name="0295c16" id="0295c16"></a><br>　汝今但應當，　　信我故出家。<a 
name="0295c17" id="0295c17"></a><br>　如我佛法中，　　悲心無偏黨，<a 
name="0295c18" id="0295c18"></a><br>　不同諸外道，　　有所隱藏法。<a 
name="0295c19" id="0295c19"></a><br>　濟度悉平等，　　佛法無損減，<a 
name="0295c20" id="0295c20"></a><br>　說法無偏黨，　　平等示正道，<a 
name="0295c21" id="0295c21"></a><br>　為一切眾生，　　作安隱正路。<a 
name="0295c22" id="0295c22"></a><br>　譬如大市中，　　市買一切物，<a 
name="0295c23" id="0295c23"></a><br>　我法市亦爾，　　不擇其種姓，<a 
name="0295c24" id="0295c24"></a><br>　富貴及貧賤。　　譬如清流水，<a 
name="0295c25" id="0295c25"></a><br>　剎利婆羅門，　　毘舍及首陀，<a 
name="0295c26" id="0295c26"></a><br>　無有遮護者，　　不限人非人，<a 
name="0295c27" id="0295c27"></a><br>　一切皆來飲，　　我法亦如是。<a 
name="0295c28" id="0295c28"></a><br>　我今亦不齊，　　比丘比丘尼，<a 
name="0295c29" id="0295c29"></a><br>　普為於世間，　　人天之大醫。</span></p><a 
name="0296a01" id="0296a01"></a><p style="text-indent: 0em; margin-left: 0em"><span class="linehead"></span>「我不必為貴撰擇賢王等，亦度下賤優<a 
name="0296a02" id="0296a02"></a>波離等。我不齊為大富長者須達多等，亦<a 
name="0296a03" id="0296a03"></a>度貧窮須賴多等。我不齊為大智舍利弗，<a 
name="0296a04" id="0296a04"></a>亦為鈍根周利槃特等。我不齊為少欲知<a 
name="0296a05" id="0296a05"></a>足摩訶迦葉，亦為多欲婆難陀等。我不齊<a 
name="0296a06" id="0296a06"></a>為耆舊宿德優樓頻螺迦葉，亦為幼稚須陀<a 
name="0296a07" id="0296a07"></a>耶等。我不齊為憍慢婆迦賴等，亦為極惡<a 
name="0296a08" id="0296a08"></a>鴦掘摩羅手捉劍者。我不齊為多智男子<a 
name="0296a09" id="0296a09"></a>而為說法，亦為淺智女人而為說法。我不<a 
name="0296a10" id="0296a10"></a>齊為出家之眾而作真濟，亦為極惡在家<a 
name="0296a11" id="0296a11"></a>之人而為說法。我不齊為少欲之人而為<a 
name="0296a12" id="0296a12"></a>說法，亦為在家幼子五欲自恣說四真諦。<a 
name="0296a13" id="0296a13"></a>我不齊為放捨眾務逋多梨說，亦為經理<a 
name="0296a14" id="0296a14"></a>國事多諸世務頻婆娑羅王等說。我不齊<a 
name="0296a15" id="0296a15"></a>為斷酒之人說，亦為極醉郁伽等說使得<a 
name="0296a16" id="0296a16"></a>道跡。我不齊為樂修定離越等說離生死<a 
name="0296a17" id="0296a17"></a>法，亦為失子狂亂心婆私吒說。我不齊為<a 
name="0296a18" id="0296a18"></a>賢德等優婆塞種中生者說法，亦為邪見弟<a 
name="0296a19" id="0296a19"></a>子阿須拔提等說。我不齊為盛壯羅吒和<a 
name="0296a20" id="0296a20"></a>羅說法，亦為衰老羅拘羅等說。我不齊為<a 
name="0296a21" id="0296a21"></a>宿舊婆拘羅說得羅漢，亦為七歲沙彌須<a 
name="0296a22" id="0296a22"></a>陀延說使得羅漢。我不齊為十六波羅延<a 
name="0296a23" id="0296a23"></a>心中難問答所疑，亦為六十聚落嬰愚貪欲<a 
name="0296a24" id="0296a24"></a>求女人者說。我不齊為滿願子等大論牛<a 
name="0296a25" id="0296a25"></a>王辯才無盡者說，亦為淺智達摩地那比丘<a 
name="0296a26" id="0296a26"></a>尼說，使得深智，能解大丈夫有所問難。我<a 
name="0296a27" id="0296a27"></a>不齊為富貴大王夫人彌拔提等說使得<a 
name="0296a28" id="0296a28"></a>道果，亦為下賤僮使鳩熟多羅等說使得<a 
name="0296a29" id="0296a29"></a>道跡。我不齊為貞婦毘舍佉說，亦為婬<a 
name="0296b01" id="0296b01"></a>女蓮華等說。我不齊為大德辯才女人瞿<a 
name="0296b02" id="0296b02"></a>曇彌等說，亦為七歲沙彌尼至羅能摧伏<a 
name="0296b03" id="0296b03"></a>外道者說。」爾時世尊即說偈言：</p><a 
name="0296b04" id="0296b04"></a><p><span class="lg">「依我佛法中，　　速疾應出家，<a 
name="0296b05" id="0296b05"></a><br>　因智得甘露，　　不由種族姓。<a 
name="0296b06" id="0296b06"></a><br>　四大及以空，　　貴賤等同有，<a 
name="0296b07" id="0296b07"></a><br>　無智則不得，　　不必在種姓。」</span></p><a 
name="0296b08" id="0296b08"></a><p style="text-indent: 0em; margin-left: 0em"><span class="linehead"></span>爾時尼提即奉佛教，尋便出家得阿羅漢。時<a 
name="0296b09" id="0296b09"></a>舍衛城中長者婆羅門聞尼提得出家，皆生<a 
name="0296b10" id="0296b10"></a>譏論瞋忿嫌恨，而作是言：「彼尼提者鄙穢下<a 
name="0296b11" id="0296b11"></a>賤今得出家，若設會時尼提來者，污我舍宅<a 
name="0296b12" id="0296b12"></a>床蓐。」舉國紛紜，遂至上徹波斯匿王。時王<a 
name="0296b13" id="0296b13"></a>聞已語諸臣言：「汝等今者勿用紛紜，我今<a 
name="0296b14" id="0296b14"></a>當往詣世尊所啟白如來，更不聽斯下賤<a 
name="0296b15" id="0296b15"></a>者使得出家。」時王將侍從往詣祇洹，見<a 
name="0296b16" id="0296b16"></a>一比丘坐大石上縫糞掃衣，有七百梵天<a 
name="0296b17" id="0296b17"></a>在其左右，有合掌禮敬者，有取縷者，有<a 
name="0296b18" id="0296b18"></a>貫針者，如修多羅中廣說。時諸天等說偈<a 
name="0296b19" id="0296b19"></a>讚言：</p><a 
name="0296b20" id="0296b20"></a><p><span class="lg">「觀察諸根寂，　　容儀威德盛，<a 
name="0296b21" id="0296b21"></a><br>　得具於三明，　　利根不退轉，<a 
name="0296b22" id="0296b22"></a><br>　眾善悉備滿，　　容納糞掃衣。<a 
name="0296b23" id="0296b23"></a><br>　七百威德天，　　上從梵宮來，<a 
name="0296b24" id="0296b24"></a><br>　歸命來敬禮，　　度於彼岸者。」</span></p><a 
name="0296b25" id="0296b25"></a><p style="text-indent: 0em; margin-left: 0em"><span class="linehead"></span>時波斯匿王不識尼提，而語之言：「汝今為<a 
name="0296b26" id="0296b26"></a>我往白世尊，波斯匿王今在門外欲來見<a 
name="0296b27" id="0296b27"></a>佛。」時彼尼提聞已即從石沒，如入於水<a 
name="0296b28" id="0296b28"></a>踊身佛前，而白佛言：「波斯匿王今在門外，<a 
name="0296b29" id="0296b29"></a>欲見世尊。」世尊語言：「還從本道可往喚前。」<a 
name="0296c01" id="0296c01"></a>尼提奉命還從石出喚波斯匿王。時波斯匿<a 
name="0296c02" id="0296c02"></a>王頂禮問訊白世尊言：「向彼比丘是何大<a 
name="0296c03" id="0296c03"></a>德？為諸天供養奉侍左右，又能於石出入<a 
name="0296c04" id="0296c04"></a>無礙。」說偈問言：</p><a 
name="0296c05" id="0296c05"></a><p><span class="lg">「佛智淨無礙，　　無事不通達，<a 
name="0296c06" id="0296c06"></a><br>　我欲所問者，　　佛已先知之，<a 
name="0296c07" id="0296c07"></a><br>　先事且小住，　　我欲有所問。<a 
name="0296c08" id="0296c08"></a><br>　向見一比丘，　　石上而出入，<a 
name="0296c09" id="0296c09"></a><br>　如鷗在水中，　　浮沈得自在。」</span></p><a 
name="0296c10" id="0296c10"></a><p style="text-indent: 0em; margin-left: 0em"><span class="linehead"></span>爾時世尊告波斯匿王言：「向者比丘若欲知<a 
name="0296c11" id="0296c11"></a>者，是王所疑鄙賤尼提即其人也。」王聞是已<a 
name="0296c12" id="0296c12"></a>悶絕&#x8E83;地，即自悔責而作是言：「我為自燒，<a 
name="0296c13" id="0296c13"></a>云何乃於如是大德生於譏嫌？」見是事已，<a 
name="0296c14" id="0296c14"></a>於佛法所得未曾有，倍生信心即禮佛足，<a 
name="0296c15" id="0296c15"></a>而說偈言：</p><a 
name="0296c16" id="0296c16"></a><p><span class="lg">「譬如須彌山，　　眾寶所合成，<a 
name="0296c17" id="0296c17"></a><br>　飛鳥及走獸，　　至山皆金色。<a 
name="0296c18" id="0296c18"></a><br>　昔來雖曾聞，　　今始方證知，<a 
name="0296c19" id="0296c19"></a><br>　佛如須彌山，　　無量功德聚。<a 
name="0296c20" id="0296c20"></a><br>　有來依佛者，　　變為貴種族，<a 
name="0296c21" id="0296c21"></a><br>　佛不觀種姓，　　富貴及名聞。<a 
name="0296c22" id="0296c22"></a><br>　猶如醫占病，　　亦不觀種姓，<a 
name="0296c23" id="0296c23"></a><br>　但授諸良藥，　　令其病得愈。<a 
name="0296c24" id="0296c24"></a><br>　貴賤資氣同，　　皆出於不淨，<a 
name="0296c25" id="0296c25"></a><br>　成就得道果，　　等同無差別。<a 
name="0296c26" id="0296c26"></a><br>　一切種姓同，　　證果都無異。」</span></p><a 
name="0296c27" id="0296c27"></a><p style="text-indent: 0em; margin-left: 0em"><span class="linehead"></span>爾時世尊為欲增長波斯匿王淳信心故，說<a 
name="0296c28" id="0296c28"></a>四種姓可淨，若婚娶時取四種姓，此四種<a 
name="0296c29" id="0296c29"></a>姓皆可得淨。佛告大王：「若取婦嫁女應<a 
name="0297a01" id="0297a01"></a>擇種姓，此佛法中唯觀宿世善惡因緣，不<a 
name="0297a02" id="0297a02"></a>擇種姓；唯觀信施，不觀珍寶；索戒清淨，<a 
name="0297a03" id="0297a03"></a>不索家門清淨；索定自在，不索種姓端嚴；<a 
name="0297a04" id="0297a04"></a>觀其智慧，不觀所生。」即說偈曰：</p><a 
name="0297a05" id="0297a05"></a><p><span class="lg">「如鍊山石中，　　而取於真金，<a 
name="0297a06" id="0297a06"></a><br>　譬如伊蘭木，　　相瑳便火出，<a 
name="0297a07" id="0297a07"></a><br>　亦如淤泥中，　　出生青蓮花，<a 
name="0297a08" id="0297a08"></a><br>　不觀所生處，　　唯觀於德行。</span></p><a 
name="0297a09" id="0297a09"></a><p style="text-indent: 0em; margin-left: 0em"><span class="linehead"></span>「若生上族有德行者應當供養，若生下<a 
name="0297a10" id="0297a10"></a>賤種有德行者亦應供養。諸有智者應當<a 
name="0297a11" id="0297a11"></a>供養，有德之人種姓有別德行無異，猶如<a 
name="0297a12" id="0297a12"></a>伊蘭及栴檀木俱能出火，熱與光明無有<a 
name="0297a13" id="0297a13"></a>別異。」佛語真實無有過失，深入人心使王<a 
name="0297a14" id="0297a14"></a>得解。波斯匿王頂禮佛足五體投地，南無<a 
name="0297a15" id="0297a15"></a>歸命調御丈夫、一切種智，於一切義無有<a 
name="0297a16" id="0297a16"></a>障礙，十力勇猛四無所畏，婆伽婆、三藐三佛<a 
name="0297a17" id="0297a17"></a>陀，於一切眾生作不請親友，於四種姓都<a 
name="0297a18" id="0297a18"></a>無偏黨，略說如是。即說偈言：</p><a 
name="0297a19" id="0297a19"></a><p><span class="lg">「一切種智海，　　淨意度彼岸，<a 
name="0297a20" id="0297a20"></a><br>　世界佛獨悲，　　心意無穢惡。<a 
name="0297a21" id="0297a21"></a><br>　為一切眾生，　　作於最親友，<a 
name="0297a22" id="0297a22"></a><br>　獨一說解脫，　　然示種種道。<a 
name="0297a23" id="0297a23"></a><br>　依智多方便，　　外道狂顛倒，<a 
name="0297a24" id="0297a24"></a><br>　麤&#x6F81;之苦行，　　專迷著種姓。」</span></p><a 
name="0297a25" id="0297a25"></a><p style="text-indent: 0em; margin-left: 0em"><span class="linehead"></span>波斯匿王禮佛及尼提足已，還舍衛城。</p><a 
name="0297a26" id="0297a26"></a><p style="margin-left: 2em"><span class="headname">（四四）</span></p><p style="text-indent: 0em; margin-left: 0em"><span class="linehead"></span>復次，雖不入見諦，修學多聞力，諸魔<a 
name="0297a27" id="0297a27"></a>不能動，應勤修學問。</p><p style="text-indent: 0em; margin-left: 0em"><span class="linehead"></span>我昔曾聞，有一魔化<a 
name="0297a28" id="0297a28"></a>作比丘來至僧坊。有一法師在眾中說<a 
name="0297a29" id="0297a29"></a>法，化比丘言：「我得羅漢道，若有所疑今悉<a 
name="0297b01" id="0297b01"></a>可問。」于時眾僧語法師言：「疏其所說。」時彼<a 
name="0297b02" id="0297b02"></a>法師問化比丘：「云何斷結？云何入定？」化比丘<a 
name="0297b03" id="0297b03"></a>顛倒說法。時法師語眾僧言：「此非羅漢，其<a 
name="0297b04" id="0297b04"></a>語不可疏。」時化比丘踊身虛空作十八<a 
name="0297b05" id="0297b05"></a>變。時會大眾譏呵法師：「如此之人，師今云<a 
name="0297b06" id="0297b06"></a>何說非羅漢？」爾時法師雖被譏呵，以多聞<a 
name="0297b07" id="0297b07"></a>力故猶說言非。「若是羅漢，云何所說顛倒然<a 
name="0297b08" id="0297b08"></a>復能飛？我於今者知復云何？」即說偈言：</p><a 
name="0297b09" id="0297b09"></a><p><span class="lg">「我於功德所，　　都無嫉怨心，<a 
name="0297b10" id="0297b10"></a><br>　以阿毘曇石，　　磨試知是非。<a 
name="0297b11" id="0297b11"></a><br>　如似被金塗，　　磨時色不顯，<a 
name="0297b12" id="0297b12"></a><br>　金若不真者，　　以石磨則知。<a 
name="0297b13" id="0297b13"></a><br>　佛以智印印，　　與印不相應，<a 
name="0297b14" id="0297b14"></a><br>　甘露城極深，　　無印不得入，<a 
name="0297b15" id="0297b15"></a><br>　欲入甘露城，　　我欲笑於彼。」</span></p><a 
name="0297b16" id="0297b16"></a><p style="text-indent: 0em; margin-left: 0em"><span class="linehead"></span>諸人問言：「若非羅漢云何能飛？」于時法師<a 
name="0297b17" id="0297b17"></a>復說偈言：</p><a 
name="0297b18" id="0297b18"></a><p><span class="lg">「或是因陀羅，　　或是幻所作，<a 
name="0297b19" id="0297b19"></a><br>　佛法中棘刺，　　必是魔所為。」</span></p><a 
name="0297b20" id="0297b20"></a><p style="text-indent: 0em; margin-left: 0em"><span class="linehead"></span>時化比丘還復本身，深生歡喜。「嗚呼佛法極<a 
name="0297b21" id="0297b21"></a>精妙，依聞能如是決定分別我。」即說偈言：</p><a 
name="0297b22" id="0297b22"></a><p><span class="lg">「首羅居士等，　　已得法眼淨，<a 
name="0297b23" id="0297b23"></a><br>　不可得動搖，　　此事不可奇。<a 
name="0297b24" id="0297b24"></a><br>　以己智力故，　　汝今不見諦，<a 
name="0297b25" id="0297b25"></a><br>　心堅不可動，　　此事實希有。<a 
name="0297b26" id="0297b26"></a><br>　無有聖智力，　　而我不能動，<a 
name="0297b27" id="0297b27"></a><br>　是事為希有，　　歸依佛涅槃，<a 
name="0297b28" id="0297b28"></a><br>　彼言真實故，　　智者不動搖。<a 
name="0297b29" id="0297b29"></a><br>　佛一切種智，　　說觀察羅漢，<a 
name="0297c01" id="0297c01"></a><br>　無有能壞者，　　猶如大海潮，<a 
name="0297c02" id="0297c02"></a><br>　終不過其限。　　假使火作冷，<a 
name="0297c03" id="0297c03"></a><br>　風性確然住，　　如來所說語，<a 
name="0297c04" id="0297c04"></a><br>　都無有變異。　　以是故佛語，<a 
name="0297c05" id="0297c05"></a><br>　於諸論最上，　　如似日光明，<a 
name="0297c06" id="0297c06"></a><br>　除滅一切闇。　　應供極真實，<a 
name="0297c07" id="0297c07"></a><br>　機辯顯分明，　　善察者分別；<a 
name="0297c08" id="0297c08"></a><br>　不能觀察者，　　不見如此理。<a 
name="0297c09" id="0297c09"></a><br>　實語與妄語，　　此二相違遠，<a 
name="0297c10" id="0297c10"></a><br>　佛語及外論，　　其事亦如是。」</span></p><a 
name="0297c11" id="0297c11"></a><p><span class="juanname">大莊嚴論經卷第七</span></p>
<hr>【經文資訊】大正藏第 04 冊 No. 0201 大莊嚴論經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index71bb.html?index=T04n0201" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T04n0201_007 by HTTrack Website Copier/3.x [XR&CO'2014], Tue, 07 Jun 2016 06:45:19 GMT -->
</html>
