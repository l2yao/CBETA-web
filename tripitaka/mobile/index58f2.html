<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T32n1668_005 by HTTrack Website Copier/3.x [XR&CO'2014], Tue, 07 Jun 2016 06:53:40 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=476705004&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT32n1668&amp;utmp=%2Fmobile%2Findex.php%3Findex%3DT32n1668_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe15c-2.html?index=T32n1668_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第32冊<br/>No.1668 釋摩訶衍論 (10卷)<br/>【龍樹菩薩造  姚秦 筏提摩多譯】<br/>第 5 卷</p>
	<a href="index7e74.html?index=T32n1668_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T32">
<div class="root" id="1668" sutra_name="釋摩訶衍論" sutra_juan="[卷5]">　
<a 
name="0632b01" id="0632b01"></a><a 
name="0632b02" id="0632b02"></a><p><span class="juanname">釋摩訶衍論卷第五</span></p><a 
name="0632b03" id="0632b03"></a><a 
name="0632b04" id="0632b04"></a><p style="margin-left: 4em"><span class="byline">龍樹菩薩造</span></p><a 
name="0632b05" id="0632b05"></a><p style="margin-left: 4em"><span class="byline">姚秦三藏筏提摩多奉　詔譯</span></p><a 
name="0632b06" id="0632b06"></a><p style="text-indent: 0em; margin-left: 0em"><span class="linehead"></span>自此已下顯示生滅之相差別。</p><a 
name="0632b07" id="0632b07"></a><p style="text-indent: 0em; margin-left: 0em"><span class="linehead"></span>本曰。復次分別生滅相者。有二種。云何<a 
name="0632b08" id="0632b08"></a>為二。一者&#x9E81;與心相應故。二者細與心不<a 
name="0632b09" id="0632b09"></a>相應故。又&#x9E81;中之&#x9E81;凡夫境界。&#x9E81;中之細及<a 
name="0632b10" id="0632b10"></a>細中之&#x9E81;菩薩境界。細中之細是佛境界。此<a 
name="0632b11" id="0632b11"></a>二種生滅。依於無明熏習而有。所謂依因<a 
name="0632b12" id="0632b12"></a>依緣。依因者不覺義故。依緣者妄作境界<a 
name="0632b13" id="0632b13"></a>義故。若因滅則緣滅。因滅故不相應心滅。緣<a 
name="0632b14" id="0632b14"></a>滅故相應心滅。問曰若心滅者云何相續。若<a 
name="0632b15" id="0632b15"></a>相續者云何說究竟滅。答曰所言滅者。唯<a 
name="0632b16" id="0632b16"></a>心相滅非心體滅。如風依水而有動相。若<a 
name="0632b17" id="0632b17"></a>波水滅者則風斷絕無所依止。以水不滅<a 
name="0632b18" id="0632b18"></a>風相相續。唯風滅故動相隨滅。非是水滅無<a 
name="0632b19" id="0632b19"></a>明亦爾。依心體而動。若心體滅則眾生斷絕<a 
name="0632b20" id="0632b20"></a>無所依止。以體不滅心得相續。唯癡滅故<a 
name="0632b21" id="0632b21"></a>心相隨滅。非心智滅。</p><a 
name="0632b22" id="0632b22"></a><p style="text-indent: 0em; margin-left: 0em"><span class="linehead"></span>論曰。則此文中自有五門。云何為五。一者<a 
name="0632b23" id="0632b23"></a>標釋俱成示相門。二者率相屬當假人門。三<a 
name="0632b24" id="0632b24"></a>者顯示&#x9E81;細所依門。四者本覺對治次第門。<a 
name="0632b25" id="0632b25"></a>五者發起問答決疑門。言標釋俱成示相<a 
name="0632b26" id="0632b26"></a>門者。&#x9E81;重生滅與心相應故。微細生滅與<a 
name="0632b27" id="0632b27"></a>心不相應故。云何名為&#x9E81;重生滅。當與何<a 
name="0632b28" id="0632b28"></a>識而相應耶。謂末末故。與分別事識而共<a 
name="0632b29" id="0632b29"></a>相應故。云何名為微細生滅。當與何識而<a 
name="0632c01" id="0632c01"></a>不相應耶。所謂末故與三位本識而不相應<a 
name="0632c02" id="0632c02"></a>故。馬鳴菩薩依何經本作此解釋。謂楞伽<a 
name="0632c03" id="0632c03"></a>經。彼契經中如何說耶。謂一本分流楞伽契<a 
name="0632c04" id="0632c04"></a>經中作如是說。爾時大慧菩薩摩訶薩復白<a 
name="0632c05" id="0632c05"></a>佛言。世尊諸識有幾種生住滅。佛告大慧。<a 
name="0632c06" id="0632c06"></a>諸識有二種生住滅。非思量所知。諸識有<a 
name="0632c07" id="0632c07"></a>二種生。謂流注生及相生。有二種住。謂流注<a 
name="0632c08" id="0632c08"></a>住及相住。有二種滅。謂流注滅及相滅。又一<a 
name="0632c09" id="0632c09"></a>本分流楞伽契經中作如是說。大慧。諸識<a 
name="0632c10" id="0632c10"></a>有二種滅。何等為二。一者相滅。二者相續<a 
name="0632c11" id="0632c11"></a>滅。有二種生。何等為二。一者相生。二者相<a 
name="0632c12" id="0632c12"></a>續生。有二種住。何等為二。一者相住。二者<a 
name="0632c13" id="0632c13"></a>相續住。又大本楞伽契經中作如是說。爾時<a 
name="0632c14" id="0632c14"></a>文殊師利即白佛言。世尊諸心識法。有幾<a 
name="0632c15" id="0632c15"></a>無常之相。佛告文殊。若第一有縛細識。有<a 
name="0632c16" id="0632c16"></a>上品非離生滅。若中轉有縛細識。有中<a 
name="0632c17" id="0632c17"></a>品非離生滅。若遠轉縛細識。有下品非離<a 
name="0632c18" id="0632c18"></a>生滅。若遍分別&#x9E81;識。有分離面鏡非離生<a 
name="0632c19" id="0632c19"></a>滅。如是三本楞伽契經為明何義。為欲<a 
name="0632c20" id="0632c20"></a>顯示&#x9E81;重微細二種生滅差別相故。於契經<a 
name="0632c21" id="0632c21"></a>中唯出名字不示其義。以此義故馬鳴菩<a 
name="0632c22" id="0632c22"></a>薩。分契不契顯示&#x9E81;細二種生滅。如本復<a 
name="0632c23" id="0632c23"></a>次分別生滅相者則有二種。云何為二。一<a 
name="0632c24" id="0632c24"></a>者&#x9E81;與心相應故。二者細與心不相應故<a 
name="0632c25" id="0632c25"></a>故。</p><a 
name="0632c26" id="0632c26"></a><p style="text-indent: 0em; margin-left: 0em"><span class="linehead"></span>已說標釋俱成示相門。次說率相屬當假人<a 
name="0632c27" id="0632c27"></a>門。此中假人即有三種。云何為三。一者不<a 
name="0632c28" id="0632c28"></a>退凡夫。二者分清淨者。三者滿清淨者。是名<a 
name="0632c29" id="0632c29"></a>為三。初人以何相應而為自境界耶。謂執<a 
name="0633a01" id="0633a01"></a>相應染以為自境界故。如本又&#x9E81;中之&#x9E81;凡<a 
name="0633a02" id="0633a02"></a>夫境界故。中人以何等染而為自境界耶。<a 
name="0633a03" id="0633a03"></a>謂後二相應初二不相應。及業識之一分以<a 
name="0633a04" id="0633a04"></a>為自境界故。如本&#x9E81;中之細及細中之&#x9E81;<a 
name="0633a05" id="0633a05"></a>菩薩境界故。後人以何不相應染為自境<a 
name="0633a06" id="0633a06"></a>界耶。謂俱合動相之一分。及獨力業相之全<a 
name="0633a07" id="0633a07"></a>分以為自境界故。如本細中之細是佛境界<a 
name="0633a08" id="0633a08"></a>故。</p><a 
name="0633a09" id="0633a09"></a><p style="text-indent: 0em; margin-left: 0em"><span class="linehead"></span>已說率相屬當假人門。次說顯示&#x9E81;細所依<a 
name="0633a10" id="0633a10"></a>門。此中所依即有二種。云何為二。一者是<a 
name="0633a11" id="0633a11"></a>通。二者是別。通者二種生滅。皆以無明為<a 
name="0633a12" id="0633a12"></a>所依故。別者二種生滅如其次第。各因及緣<a 
name="0633a13" id="0633a13"></a>為所依故。如本此二種生滅依於無明熏<a 
name="0633a14" id="0633a14"></a>習而有所謂依因依緣。依因者不覺義故。<a 
name="0633a15" id="0633a15"></a>依緣者妄作境界義故故。今此論文依何<a 
name="0633a16" id="0633a16"></a>經起。謂楞伽經。彼契經中如何說耶。謂分流<a 
name="0633a17" id="0633a17"></a>楞伽契經中作如是說。大慧。不思議熏及不<a 
name="0633a18" id="0633a18"></a>思議變。是現識因。取種種塵及無始妄想熏。<a 
name="0633a19" id="0633a19"></a>是分別事識因。又大本楞伽契經中作如是<a 
name="0633a20" id="0633a20"></a>說。復次不離染因者。可思議熏不可思議熏。<a 
name="0633a21" id="0633a21"></a>及可思議變不可思議變。復次分離染因<a 
name="0633a22" id="0633a22"></a>者。種種猛風。妄想現鏡識乃至廣說。何法名<a 
name="0633a23" id="0633a23"></a>為不思議熏。所謂即是根本無明。以何義<a 
name="0633a24" id="0633a24"></a>故名不思議熏。謂甚深故。云何甚深。謂金<a 
name="0633a25" id="0633a25"></a>剛已還一切眾生不了此處。是故名為不思<a 
name="0633a26" id="0633a26"></a>議熏。如熏變亦爾故大本經中作如是說。<a 
name="0633a27" id="0633a27"></a>可思議不可思議者。就金剛還上之人故。</p><a 
name="0633a28" id="0633a28"></a><p style="text-indent: 0em; margin-left: 0em"><span class="linehead"></span>已說顯示&#x9E81;細所依門。次說本覺對治次第<a 
name="0633a29" id="0633a29"></a>門。謂本覺智根本無明為始。滅相為終。如<a 
name="0633b01" id="0633b01"></a>其次第漸對治故。然此中斷不捨無明以<a 
name="0633b02" id="0633b02"></a>為其斷。非以斷除而為斷故。若爾云何斷<a 
name="0633b03" id="0633b03"></a>義成耶。謂斷煩惱心。斷除不起故。是名本<a 
name="0633b04" id="0633b04"></a>覺治道次第。如本若因滅則緣滅。因滅故不<a 
name="0633b05" id="0633b05"></a>相應心滅。緣滅故相應心滅故。</p><a 
name="0633b06" id="0633b06"></a><p style="text-indent: 0em; margin-left: 0em"><span class="linehead"></span>已說本覺對治次第門。次說發起問答決疑<a 
name="0633b07" id="0633b07"></a>門。即此門中自有二意。云何為二。一者兩<a 
name="0633b08" id="0633b08"></a>難閉關門。二者開通決疑門。文相可見。本覺<a 
name="0633b09" id="0633b09"></a>明智斷根本無明。三種細染永滅不起。已三<a 
name="0633b10" id="0633b10"></a>細無六&#x9E81;之心亦不能起。三六種心永滅不<a 
name="0633b11" id="0633b11"></a>起。本覺性智不能自有。所以者何。三六種<a 
name="0633b12" id="0633b12"></a>心非但無明。亦本覺俱。真妄和合名三六<a 
name="0633b13" id="0633b13"></a>心故。然若言三六心滅者。本覺同滅無所<a 
name="0633b14" id="0633b14"></a>有也。豈可得言本覺之心而得相續至<a 
name="0633b15" id="0633b15"></a>於邪定。故言問曰若心滅者云何相續。即<a 
name="0633b16" id="0633b16"></a>是初關。若言本覺是功德法非斷之法。常恒<a 
name="0633b17" id="0633b17"></a>相續無斷絕者。豈可得言三六種心永滅<a 
name="0633b18" id="0633b18"></a>不起。故言若相續者云何說究竟滅。即是第<a 
name="0633b19" id="0633b19"></a>二關。自此已下作釋決疑。文相明故不須<a 
name="0633b20" id="0633b20"></a>重釋。</p><a 
name="0633b21" id="0633b21"></a><p style="text-indent: 0em; margin-left: 0em"><span class="linehead"></span>從上已來。生滅之相決擇分已焉。自此已下<a 
name="0633b22" id="0633b22"></a>顯示染淨相熏相生不斷絕義。</p><a 
name="0633b23" id="0633b23"></a><p style="text-indent: 0em; margin-left: 0em"><span class="linehead"></span>本曰。復次有四種法熏習義故。染法淨法<a 
name="0633b24" id="0633b24"></a>起不斷絕。云何為四。一者淨法。名為真如。<a 
name="0633b25" id="0633b25"></a>二者一切染因。名為無明。三者妄心。名為<a 
name="0633b26" id="0633b26"></a>業識。四者妄境界。所謂六塵。熏習義者。如<a 
name="0633b27" id="0633b27"></a>世間衣服實無於香。若人以香而熏習故則<a 
name="0633b28" id="0633b28"></a>有香氣。此亦如是。真如淨法實無於染。但<a 
name="0633b29" id="0633b29"></a>以無明而熏習故則有染相。無明染法實<a 
name="0633c01" id="0633c01"></a>無淨業。但以真如而熏習故則有淨用。云<a 
name="0633c02" id="0633c02"></a>何熏習起染法不斷。所謂以依真如法故<a 
name="0633c03" id="0633c03"></a>有於無明。以有無明染法因故。即熏習<a 
name="0633c04" id="0633c04"></a>真如。以熏習故即有妄心。以有妄心故<a 
name="0633c05" id="0633c05"></a>即熏習無明。不了真如法故。不覺念起現<a 
name="0633c06" id="0633c06"></a>妄境界。以有妄境界染法緣故。即熏習妄<a 
name="0633c07" id="0633c07"></a>心。令其念著造種種業。受於一切身心等<a 
name="0633c08" id="0633c08"></a>苦。此妄境界熏習義即有二種。云何為二。<a 
name="0633c09" id="0633c09"></a>一者增長念熏習。二者增長取熏習。妄心熏<a 
name="0633c10" id="0633c10"></a>習義有二種。云何為二。一者業識根本熏<a 
name="0633c11" id="0633c11"></a>習。能受阿羅漢辟支佛一切菩薩生滅苦故。<a 
name="0633c12" id="0633c12"></a>二者增長分別事識熏習。能受凡夫業繫苦<a 
name="0633c13" id="0633c13"></a>故。無明熏習義有二種。云何為二。一者根<a 
name="0633c14" id="0633c14"></a>本熏習。以能成就業識義故。二者所起見<a 
name="0633c15" id="0633c15"></a>愛熏習。以能成就分別事識義故。云何熏<a 
name="0633c16" id="0633c16"></a>習起淨法不斷。所謂以有真如法故。能<a 
name="0633c17" id="0633c17"></a>熏習無明。以熏習因緣力故。則令妄心厭<a 
name="0633c18" id="0633c18"></a>生死苦樂求涅盤。以此妄心有厭求因緣<a 
name="0633c19" id="0633c19"></a>故。即熏習真如自信己性。知心妄動。無前<a 
name="0633c20" id="0633c20"></a>境界。修遠離法。以如實知無前境界故。<a 
name="0633c21" id="0633c21"></a>種種方便起隨順行不取不念。乃至久遠<a 
name="0633c22" id="0633c22"></a>熏習力故。無明即滅。以無明滅故心無有<a 
name="0633c23" id="0633c23"></a>起。以心無起故境界隨滅。以因緣俱滅<a 
name="0633c24" id="0633c24"></a>故心相皆盡。名得涅盤成自然業。妄心熏<a 
name="0633c25" id="0633c25"></a>習義有二種。云何為二。一者分別事識熏<a 
name="0633c26" id="0633c26"></a>習。依諸凡夫二乘人等。厭生死苦隨力所<a 
name="0633c27" id="0633c27"></a>能。以漸趣向無上道故。二者意熏習。謂諸<a 
name="0633c28" id="0633c28"></a>菩薩發心勇猛速趣涅盤故。真如熏習義有<a 
name="0633c29" id="0633c29"></a>二種。云何為二。一者自體相熏習。二者用熏<a 
name="0634a01" id="0634a01"></a>習。自體相熏習者。從無始世來具無漏法。<a 
name="0634a02" id="0634a02"></a>用熏習者。備有不思議業作境界之性。依<a 
name="0634a03" id="0634a03"></a>此二義恒常熏習。以有熏習力故。能令眾<a 
name="0634a04" id="0634a04"></a>生厭生死苦樂求涅盤。自信己身有真如<a 
name="0634a05" id="0634a05"></a>法發心修行。問曰若如是義者。一切眾生悉<a 
name="0634a06" id="0634a06"></a>有真如等皆熏習。云何有信無信無量前後<a 
name="0634a07" id="0634a07"></a>差別。皆應一時自知有真如法。勤修方便<a 
name="0634a08" id="0634a08"></a>等入涅盤。答曰真如本一而有無量無邊無<a 
name="0634a09" id="0634a09"></a>明。從本已來自性差別厚薄不同故。過恒<a 
name="0634a10" id="0634a10"></a>河沙等上煩惱依無明起差別。我見愛染煩<a 
name="0634a11" id="0634a11"></a>惱依無明起差別。如是一切煩惱依於無<a 
name="0634a12" id="0634a12"></a>明所起。前後無量差別。唯如來能知故。又<a 
name="0634a13" id="0634a13"></a>諸佛法有因有緣。因緣具足乃得成辦。如<a 
name="0634a14" id="0634a14"></a>木中火性是火正因。若人無知不假方便。<a 
name="0634a15" id="0634a15"></a>能自燒木無有是處。眾生亦爾。雖有正因<a 
name="0634a16" id="0634a16"></a>熏習之力。若不遇諸佛菩薩善知識等。以<a 
name="0634a17" id="0634a17"></a>之為緣能自斷煩惱。入涅盤者則無是處。<a 
name="0634a18" id="0634a18"></a>若雖有外緣之力。而內淨法未有熏習力<a 
name="0634a19" id="0634a19"></a>者。亦不能究竟厭生死苦樂求涅盤。若因<a 
name="0634a20" id="0634a20"></a>緣具足者。所謂自有熏習之力。又為諸佛<a 
name="0634a21" id="0634a21"></a>菩薩等慈悲願護故。能起厭苦之心。信有<a 
name="0634a22" id="0634a22"></a>涅盤修習善根。以修善根成就故。則值<a 
name="0634a23" id="0634a23"></a>諸佛菩薩示教利喜。乃能進趣向涅盤道。用<a 
name="0634a24" id="0634a24"></a>熏習者即是眾生外緣之力。如是外緣有無<a 
name="0634a25" id="0634a25"></a>量義。略說二種。云何為二。一者差別緣。二<a 
name="0634a26" id="0634a26"></a>者平等緣。差別緣者。此人依於諸佛菩薩等。<a 
name="0634a27" id="0634a27"></a>從初發意始求道時乃至得佛。於中若見<a 
name="0634a28" id="0634a28"></a>若念。或為眷屬父母諸親。或為給使。或為<a 
name="0634a29" id="0634a29"></a>知友。或為怨家。或起四攝。乃至一切所作<a 
name="0634b01" id="0634b01"></a>無量行緣。以起大悲熏習之力。能令眾生<a 
name="0634b02" id="0634b02"></a>增長善根。若見若聞得利益故。此緣有二<a 
name="0634b03" id="0634b03"></a>種。云何為二。一者近緣。速得度故。二者遠<a 
name="0634b04" id="0634b04"></a>緣。久遠得度故。是近遠二緣分別復有二種。<a 
name="0634b05" id="0634b05"></a>云何為二。一者增長行緣。二者受道緣。平等<a 
name="0634b06" id="0634b06"></a>緣者。一切諸佛菩薩皆願度脫一切眾生。自<a 
name="0634b07" id="0634b07"></a>然熏習恒常不捨。以同體智力故。隨應見<a 
name="0634b08" id="0634b08"></a>聞而現作業。所謂眾生依於三昧。乃得平<a 
name="0634b09" id="0634b09"></a>等見諸佛故。此體用熏習分別復有二種。<a 
name="0634b10" id="0634b10"></a>云何為二。一者未相應。謂凡夫二乘初發意<a 
name="0634b11" id="0634b11"></a>菩薩等。以意意識熏習。依信力故而修行。<a 
name="0634b12" id="0634b12"></a>未得無分別心與體相應故。未得自在業<a 
name="0634b13" id="0634b13"></a>修行與用相應故。二者已相應。謂法身菩薩<a 
name="0634b14" id="0634b14"></a>得無分別心。與諸佛智用相應。唯依法力<a 
name="0634b15" id="0634b15"></a>自然修行。熏習真如滅無明故。復次染法<a 
name="0634b16" id="0634b16"></a>從無始已來熏習不斷。乃至得佛後即有<a 
name="0634b17" id="0634b17"></a>斷。淨法熏習即無有斷盡於未來。此義云<a 
name="0634b18" id="0634b18"></a>何。以真如法常熏習故。妄心即滅法身顯<a 
name="0634b19" id="0634b19"></a>現。起用熏習故無有斷。</p><a 
name="0634b20" id="0634b20"></a><p style="text-indent: 0em; margin-left: 0em"><span class="linehead"></span>論曰。即此文中自有五門。云何為五。一者<a 
name="0634b21" id="0634b21"></a>總標綱要門。二者立名略示門。三者通釋熏<a 
name="0634b22" id="0634b22"></a>習門。四者分剖散說門。五者盡不盡別門。<a 
name="0634b23" id="0634b23"></a>第一門中自有六意。云何為六。一者相待相<a 
name="0634b24" id="0634b24"></a>成似有意。謂欲顯示染淨諸法。皆悉相待而<a 
name="0634b25" id="0634b25"></a>得成立。無有唯自建立法故。二者本無性<a 
name="0634b26" id="0634b26"></a>空非有意。謂欲顯示染淨諸法種種名字。<a 
name="0634b27" id="0634b27"></a>於本無中權假建立。一切皆悉非自名故。<a 
name="0634b28" id="0634b28"></a>三者相待相成顯空意。謂欲顯示染淨諸法<a 
name="0634b29" id="0634b29"></a>由相觀故。從本已來無有自體自性空<a 
name="0634c01" id="0634c01"></a>故。四者自然虛空無礙意。謂欲顯示一切諸<a 
name="0634c02" id="0634c02"></a>法。非有非有故自然作空。非礙非礙故常<a 
name="0634c03" id="0634c03"></a>作無障礙義故。五者非作非造自然意。謂<a 
name="0634c04" id="0634c04"></a>欲顯示一切諸法。有佛無佛相熏相生無斷<a 
name="0634c05" id="0634c05"></a>絕義。法爾道理性如是故。六者不守自性無<a 
name="0634c06" id="0634c06"></a>住意。謂欲顯示一切諸法。作緣起陀羅尼<a 
name="0634c07" id="0634c07"></a>義故。總標如是等無量義。故名為總標綱<a 
name="0634c08" id="0634c08"></a>要門。如本復次有四種法熏習義故。染法<a 
name="0634c09" id="0634c09"></a>淨法起不斷絕故。</p><a 
name="0634c10" id="0634c10"></a><p style="text-indent: 0em; margin-left: 0em"><span class="linehead"></span>已說總標綱要門。次說立名略示門。於此<a 
name="0634c11" id="0634c11"></a>門中即有二門。云何為二。一者淨真法相<a 
name="0634c12" id="0634c12"></a>門。二者染妄法相門。所言真者。自性清淨本<a 
name="0634c13" id="0634c13"></a>覺藏智。所言妄者。離脫體相本上無明。染妄<a 
name="0634c14" id="0634c14"></a>門中即有三種。云何為三。一者無明。二者<a 
name="0634c15" id="0634c15"></a>業識。三者境界。一真三妄如是四法。能作<a 
name="0634c16" id="0634c16"></a>熏事本數名字。今此文中舉一。後有并兼<a 
name="0634c17" id="0634c17"></a>中有。應審觀察。所以者何。一切染法皆悉<a 
name="0634c18" id="0634c18"></a>有熏習之事故。如本云何為四。一者淨法<a 
name="0634c19" id="0634c19"></a>名為真如。二者一切染因名為無明。三者妄<a 
name="0634c20" id="0634c20"></a>心名為業識。四者妄境界所謂六塵故。</p><a 
name="0634c21" id="0634c21"></a><p style="text-indent: 0em; margin-left: 0em"><span class="linehead"></span>已說立名略示門。次說通釋熏習門。於此<a 
name="0634c22" id="0634c22"></a>門中即有二門。云何為二。一者比量譬喻<a 
name="0634c23" id="0634c23"></a>善巧門。二者法喻合說安立門。比量譬喻善<a 
name="0634c24" id="0634c24"></a>巧門者。譬如衣服從本已來。亦無芬香亦<a 
name="0634c25" id="0634c25"></a>無鄙香一向無氣。而士夫眾入於班多伽<a 
name="0634c26" id="0634c26"></a>耶娑叉提鄔林時。會末耶提以熏習故而<a 
name="0634c27" id="0634c27"></a>有穢香。入於梵檀只多那林時。陀摩鍵多<a 
name="0634c28" id="0634c28"></a>以熏習故而有香氣故。如本如世間衣服<a 
name="0634c29" id="0634c29"></a>實無於香若人以香而熏習故則有香氣<a 
name="0635a01" id="0635a01"></a>故。法喻合說安立門者。勝義道理亦復如是。<a 
name="0635a02" id="0635a02"></a>自性清淨無漏性德。從無始來一向明白。亦<a 
name="0635a03" id="0635a03"></a>無垢黑亦無染污。而以無明而熏習故則<a 
name="0635a04" id="0635a04"></a>有垢黑。無明藏海從無始來一向闇黑。亦<a 
name="0635a05" id="0635a05"></a>無智明亦無白品。而以本覺而熏習故則<a 
name="0635a06" id="0635a06"></a>有淨用。如是染淨但是假立。染非實染淨<a 
name="0635a07" id="0635a07"></a>非實淨。皆是幻化。無實自性。如本此亦如<a 
name="0635a08" id="0635a08"></a>是。真如淨法實無於染。但以無明而熏習<a 
name="0635a09" id="0635a09"></a>故。則有染相無明染法實無淨業。但以真<a 
name="0635a10" id="0635a10"></a>如而熏習故則有淨用故。</p><a 
name="0635a11" id="0635a11"></a><p style="text-indent: 0em; margin-left: 0em"><span class="linehead"></span>已說通釋熏習門。次說分剖散說門。於此<a 
name="0635a12" id="0635a12"></a>門中即有四門。云何為四。一者黑品相熏<a 
name="0635a13" id="0635a13"></a>有力門。二者白品相熏有力門。三者發起問<a 
name="0635a14" id="0635a14"></a>答決疑門。四者舉緣廣說開通門。第一門中<a 
name="0635a15" id="0635a15"></a>即有二門。云何為二。一者總問總答顯宗<a 
name="0635a16" id="0635a16"></a>門。二者歸總作別散說門。第二門中具此二<a 
name="0635a17" id="0635a17"></a>門應審觀察。第四門中自有二門。云何為<a 
name="0635a18" id="0635a18"></a>二。一者總標軌則決定門。二者因緣各示生<a 
name="0635a19" id="0635a19"></a>解門。如其次第說相可見。云何熏習起染<a 
name="0635a20" id="0635a20"></a>法不斷者。即是總問謂通總問一切黑品相<a 
name="0635a21" id="0635a21"></a>熏相生不斷義故。自此已下即總答分。就<a 
name="0635a22" id="0635a22"></a>於即此答說分中。從淨妙藏乃至&#x9E81;重。背<a 
name="0635a23" id="0635a23"></a>本向末漸次轉勝說其次第。說相次第應<a 
name="0635a24" id="0635a24"></a>審觀察。根本無明不能自有。當依真如方<a 
name="0635a25" id="0635a25"></a>得止住。所以者何。真如之性如虛空界。至<a 
name="0635a26" id="0635a26"></a>部實主於障礙及無障礙中。為作歸依無<a 
name="0635a27" id="0635a27"></a>所礙故。如本所謂以依真如法故有於無<a 
name="0635a28" id="0635a28"></a>明故。如是無明得自所已。氣力殊勝功能<a 
name="0635a29" id="0635a29"></a>自在。能熏真如令作妄法。增不了相加<a 
name="0635b01" id="0635b01"></a>闇鈍用。譬如愛父生諸男女。如本以有無<a 
name="0635b02" id="0635b02"></a>明染法因故即熏習真如以熏習故則有<a 
name="0635b03" id="0635b03"></a>妄心故。如是微細業識妄心。因無明故自<a 
name="0635b04" id="0635b04"></a>體生已。還熏無明能令增長。譬如生子養<a 
name="0635b05" id="0635b05"></a>能生父。如是熏力更增長故。不能通達平<a 
name="0635b06" id="0635b06"></a>等如理圓滿一心故。起轉識之惑念。生現<a 
name="0635b07" id="0635b07"></a>相之妄境。生死之海更深。涅盤之岸彌高。如<a 
name="0635b08" id="0635b08"></a>本以有妄心即熏習無明不了真如法<a 
name="0635b09" id="0635b09"></a>故不覺念起現妄境界故。如是境界之風。<a 
name="0635b10" id="0635b10"></a>還熏現識之海。起七識之波浪。此識樂著<a 
name="0635b11" id="0635b11"></a>境界之塵。彼境面向識眼之前。遍造諸惡<a 
name="0635b12" id="0635b12"></a>之業。具受一切苦報。三有之輪環循。四毒<a 
name="0635b13" id="0635b13"></a>之賊浪起。如本以有境界染法緣故。即熏<a 
name="0635b14" id="0635b14"></a>習妄心令其念著造種種業。受於一切身<a 
name="0635b15" id="0635b15"></a>心等苦故。</p><a 
name="0635b16" id="0635b16"></a><p style="text-indent: 0em; margin-left: 0em"><span class="linehead"></span>已說總問總答顯宗門。次說歸總作別散說<a 
name="0635b17" id="0635b17"></a>門。就此門中即有三重。云何為三。一者境<a 
name="0635b18" id="0635b18"></a>界。二者妄心。三者無明。是名為三。如是三<a 
name="0635b19" id="0635b19"></a>種各有二故即成六數。如其次第初以為<a 
name="0635b20" id="0635b20"></a>後後以為初漸次顯示。初重云何。此妄境界<a 
name="0635b21" id="0635b21"></a>有如實熏習之力故。增法執念。有如有<a 
name="0635b22" id="0635b22"></a>熏習之力故。長人執著。人法二執具足起<a 
name="0635b23" id="0635b23"></a>故。過於恒沙上煩惱類皆悉發起。是故名<a 
name="0635b24" id="0635b24"></a>為境界熏習。如本此妄境界熏習義則有<a 
name="0635b25" id="0635b25"></a>二種。云何為二。一者增長念熏習二者增<a 
name="0635b26" id="0635b26"></a>長取熏習故。中重云何。業識妄心有上熏<a 
name="0635b27" id="0635b27"></a>之力故。已得出離三乘聖人。而能令受變<a 
name="0635b28" id="0635b28"></a>易細苦。有下熏之力故。未得出離一切凡<a 
name="0635b29" id="0635b29"></a>夫而能令受分段&#x9E81;苦。是故名為妄心熏<a 
name="0635c01" id="0635c01"></a>習。如本妄心熏習義有二種。云何為二。一<a 
name="0635c02" id="0635c02"></a>者業識根本熏習能受阿羅漢辟支佛一切<a 
name="0635c03" id="0635c03"></a>菩薩生滅苦故。二者增長分別事識熏習能<a 
name="0635c04" id="0635c04"></a>受凡夫業繫苦故故。後重云何。無明住地自<a 
name="0635c05" id="0635c05"></a>體本故。能熏初末令得成就。通達遍故。能<a 
name="0635c06" id="0635c06"></a>熏事識令得成就。何故唯舉初後中間不<a 
name="0635c07" id="0635c07"></a>顯。有二意故。云何為二。一者有成就意。二<a 
name="0635c08" id="0635c08"></a>者空成就意。云何名為有成就意。舉邊得<a 
name="0635c09" id="0635c09"></a>有現中有故。云何名為空成就意。舉中<a 
name="0635c10" id="0635c10"></a>空無顯邊空故。後義云何。於契經中如是<a 
name="0635c11" id="0635c11"></a>說故。當何契經。謂熏習經。彼契經中如何說<a 
name="0635c12" id="0635c12"></a>耶。謂熏習契經中作如是說。轉識現識末那<a 
name="0635c13" id="0635c13"></a>三識。非從無明而得成就。所以者何。根本<a 
name="0635c14" id="0635c14"></a>無明唯邊成就非中成就。此文後義直釋彼<a 
name="0635c15" id="0635c15"></a>經。是故明知此義得成。如本無明熏習義<a 
name="0635c16" id="0635c16"></a>有二種。云何為二。一者根本熏習以能成<a 
name="0635c17" id="0635c17"></a>就業識義故。二者所起見愛熏習以能成<a 
name="0635c18" id="0635c18"></a>就分別事識義故故。</p><a 
name="0635c19" id="0635c19"></a><p style="text-indent: 0em; margin-left: 0em"><span class="linehead"></span>已說黑品相熏有力門。次說白品相熏有力<a 
name="0635c20" id="0635c20"></a>門。云何熏習起淨法不斷者。即是總問。謂通<a 
name="0635c21" id="0635c21"></a>總問一切白品相熏相生不斷義故。自此<a 
name="0635c22" id="0635c22"></a>已下即總答分。就於即此答說分中。自有二<a 
name="0635c23" id="0635c23"></a>熏。云何為二。一者無始自然熏。二者始有建<a 
name="0635c24" id="0635c24"></a>立熏。無始熏者。從無始已來有因果之二<a 
name="0635c25" id="0635c25"></a>位故。始有熏者。因修力故。有因果之二位<a 
name="0635c26" id="0635c26"></a>故。本因果者其相云何。謂無始來有三賢<a 
name="0635c27" id="0635c27"></a>十聖之位故。有三身四德之果故。始因果<a 
name="0635c28" id="0635c28"></a>者其相云何。今修行時方乃有無始之十地<a 
name="0635c29" id="0635c29"></a>故。顯本有之因果故。本因果者次第云何。<a 
name="0636a01" id="0636a01"></a>從無始來以有十種本覺真智。及十種如<a 
name="0636a02" id="0636a02"></a>實法界故。能熏十種枝末無明。以有一種<a 
name="0636a03" id="0636a03"></a>法界心故。能熏習根本無明故。是名本地。<a 
name="0636a04" id="0636a04"></a>如本所謂以有真如法故能熏習無明故。<a 
name="0636a05" id="0636a05"></a>始因果者次第云何。謂雖未得十信之位。<a 
name="0636a06" id="0636a06"></a>而以本熏習之力故。則自心中厭生死苦<a 
name="0636a07" id="0636a07"></a>求涅盤樂。以此力故。即熏習真如性。自<a 
name="0636a08" id="0636a08"></a>信佛性入十信位。知心虛妄入十解位知<a 
name="0636a09" id="0636a09"></a>境界空入十行位。修出向法入十向位。<a 
name="0636a10" id="0636a10"></a>以如實般若知境界空故。無量方便發起<a 
name="0636a11" id="0636a11"></a>隨順法界性行。不取涅盤不念生死。入<a 
name="0636a12" id="0636a12"></a>極喜地乃至金剛。自久遠熏習故。發解脫<a 
name="0636a13" id="0636a13"></a>道無明頓斷。根本盡故枝末皆無。本末黑品<a 
name="0636a14" id="0636a14"></a>無所有故。得法身涅盤。成應化業用故。是<a 
name="0636a15" id="0636a15"></a>名始地。如本以熏習因緣力故。則令妄心<a 
name="0636a16" id="0636a16"></a>厭生死苦樂求涅盤。以此妄心有厭求因<a 
name="0636a17" id="0636a17"></a>緣故。即熏習真如自信己性知心妄動無<a 
name="0636a18" id="0636a18"></a>前境界修遠離法。以如實知無前境界故。<a 
name="0636a19" id="0636a19"></a>種種方便起隨順行。不取不念。乃至久遠熏<a 
name="0636a20" id="0636a20"></a>習力故。無明則滅。以無明滅故。心無有起。以<a 
name="0636a21" id="0636a21"></a>無起故。境界隨滅。以因緣俱滅故。心相皆盡。<a 
name="0636a22" id="0636a22"></a>名得涅盤。成自然業故。</p><a 
name="0636a23" id="0636a23"></a><p style="text-indent: 0em; margin-left: 0em"><span class="linehead"></span>已說總問總答顯宗門。次說歸總作別散說<a 
name="0636a24" id="0636a24"></a>門。就此門中即有二門。云何為二。一者妄<a 
name="0636a25" id="0636a25"></a>染熏習門。二者淨法熏習門。染法門中即有<a 
name="0636a26" id="0636a26"></a>二種。云何為二。一者是&#x9E81;。二者是細。所言<a 
name="0636a27" id="0636a27"></a>&#x9E81;者。即是意識。所言細者。十一末那。意識<a 
name="0636a28" id="0636a28"></a>熏者其相云何。四十心凡夫及諸二乘。以意<a 
name="0636a29" id="0636a29"></a>識中本覺智分。熏意識中無明癡分。厭生死<a 
name="0636b01" id="0636b01"></a>苦欣涅盤樂。漸漸轉勝向佛道故。如本妄<a 
name="0636b02" id="0636b02"></a>心熏習義有二種。云何為二。一者分別事識<a 
name="0636b03" id="0636b03"></a>熏習依諸凡夫二乘人等厭生死苦隨力<a 
name="0636b04" id="0636b04"></a>所能以漸趣向無上道故故。十一末那熏<a 
name="0636b05" id="0636b05"></a>習義者。其相云何。從初聖地乃至金剛。如<a 
name="0636b06" id="0636b06"></a>其次第。以清淨分熏染污分。證入無上菩<a 
name="0636b07" id="0636b07"></a>提道故。以菩薩等斷無明故。如本二者意<a 
name="0636b08" id="0636b08"></a>熏習謂諸菩薩發心勇猛速趣涅盤故故。</p><a 
name="0636b09" id="0636b09"></a><p style="text-indent: 0em; margin-left: 0em"><span class="linehead"></span>已說妄染熏習門。次說淨法熏習門。就此<a 
name="0636b10" id="0636b10"></a>門中自有二門。云何為二。一者總標門。二<a 
name="0636b11" id="0636b11"></a>者開釋門。總標門者。總標其名。如本真如<a 
name="0636b12" id="0636b12"></a>熏習義有二種。云何為二。一者自體相熏習<a 
name="0636b13" id="0636b13"></a>二者用熏習故。開釋門中有二門。云何為<a 
name="0636b14" id="0636b14"></a>二。一者法身自然熏習門。二者應化常恒<a 
name="0636b15" id="0636b15"></a>熏習門。所言法身熏習門者。本覺性智從<a 
name="0636b16" id="0636b16"></a>無始來。圓滿功德具足智慧。自自作自<a 
name="0636b17" id="0636b17"></a>無他力故。如本自體相熏習者。從無始世<a 
name="0636b18" id="0636b18"></a>來具無漏法故。所言應化熏習門者。如是<a 
name="0636b19" id="0636b19"></a>本覺發過恒沙無量無邊不可思議種種業<a 
name="0636b20" id="0636b20"></a>用。一切眾生諸心相中隨應教化。斷一切惡<a 
name="0636b21" id="0636b21"></a>修一切善。具百行之因。滿萬德之果故。如<a 
name="0636b22" id="0636b22"></a>本用熏習者。備有不思議業。作境界之性<a 
name="0636b23" id="0636b23"></a>故。如是二門不相捨離。於一切時於一切<a 
name="0636b24" id="0636b24"></a>處。常恒熏習起信生解。建立修行造作不<a 
name="0636b25" id="0636b25"></a>轉。到正後二地。達真俗境令無礙故如<a 
name="0636b26" id="0636b26"></a>本依此二義恒常熏習以有熏習力故能<a 
name="0636b27" id="0636b27"></a>令眾生厭生死苦樂求涅盤自信己身有<a 
name="0636b28" id="0636b28"></a>真如法發心修行故。由此義故。三身本有<a 
name="0636b29" id="0636b29"></a>理故顯了。</p><a 
name="0636c01" id="0636c01"></a><p style="text-indent: 0em; margin-left: 0em"><span class="linehead"></span>已說白品相熏有力門。次說發起問答決疑<a 
name="0636c02" id="0636c02"></a>門。此決疑門義理難解文教更閉。作釋非<a 
name="0636c03" id="0636c03"></a>散說無定通人不能明了。是故今更作種<a 
name="0636c04" id="0636c04"></a>種釋。具足開示曉行者心。如其次第問答<a 
name="0636c05" id="0636c05"></a>之相應審觀察。一切眾生皆有本覺。有眾生<a 
name="0636c06" id="0636c06"></a>數而無本覺。皆有理故。所以者何。大覺尊<a 
name="0636c07" id="0636c07"></a>者如是說故。此義云何。一切眾生從無始<a 
name="0636c08" id="0636c08"></a>來具足本覺。從無始來無本覺故。若依初<a 
name="0636c09" id="0636c09"></a>門一切眾生悉有本覺。如是本覺唯是一體<a 
name="0636c10" id="0636c10"></a>遍諸眾生。一一眾生各有別覺。一切眾生唯<a 
name="0636c11" id="0636c11"></a>有一覺無別覺故。若爾眾生唯應是一。所<a 
name="0636c12" id="0636c12"></a>有本覺一故。本覺應非一。能有眾生多故。此<a 
name="0636c13" id="0636c13"></a>事不爾。所以者何。意趣別故。謂本覺心平等<a 
name="0636c14" id="0636c14"></a>性故不能異種。一切眾生差別性故不能<a 
name="0636c15" id="0636c15"></a>同種。不能異種故一。不能同種故多。若<a 
name="0636c16" id="0636c16"></a>爾此文云何通耶。謂馬鳴尊者大宗地玄文<a 
name="0636c17" id="0636c17"></a>本論中作如是說。</p><a 
name="0636c18" id="0636c18"></a><p>　<span class="lg">譬如虛空中　　清淨滿月輪<a 
name="0636c19" id="0636c19"></a><br>　獨一無二體　　遍現於千器<a 
name="0636c20" id="0636c20"></a><br>　本覺亦如是　　獨一無二體<a 
name="0636c21" id="0636c21"></a><br>　遍於諸眾生　　種種心相中<a 
name="0636c22" id="0636c22"></a><br>　譬如一段雲　　覆彼滿月輪<a 
name="0636c23" id="0636c23"></a><br>　千器諸月輪　　皆隱沒不現<a 
name="0636c24" id="0636c24"></a><br>　無明亦如是　　唯一體無二<a 
name="0636c25" id="0636c25"></a><br>　遍到諸眾生　　能作熏習事</span></p><a 
name="0636c26" id="0636c26"></a><p style="text-indent: 0em; margin-left: 0em"><span class="linehead"></span>有二義故無相違過。云何為二。一者自宗<a 
name="0636c27" id="0636c27"></a>決定。二者引攝決定。言自宗決定者。顯示<a 
name="0636c28" id="0636c28"></a>同一相續義故。言引攝決定者。顯示差別<a 
name="0636c29" id="0636c29"></a>相續義故。彼玄文論為顯初義。是起信論<a 
name="0637a01" id="0637a01"></a>為顯後義。以此義故無相違過。是故馬鳴<a 
name="0637a02" id="0637a02"></a>尊者虛空地地論中作如是說。</p><a 
name="0637a03" id="0637a03"></a><p>　<span class="lg">譬如以蓮葉　　覆一器月輪<a 
name="0637a04" id="0637a04"></a><br>　而餘器月輪　　終不隱現前<a 
name="0637a05" id="0637a05"></a><br>　無明亦如是　　覆惑人覺時<a 
name="0637a06" id="0637a06"></a><br>　已覺人本覺　　終不能隱覆</span></p><a 
name="0637a07" id="0637a07"></a><p style="text-indent: 0em; margin-left: 0em"><span class="linehead"></span>此文為明何義。為欲顯示差別相續之義<a 
name="0637a08" id="0637a08"></a>故。復次文殊師利論議第一神力殊勝慈悲<a 
name="0637a09" id="0637a09"></a>圓滿虛空功德契經中作如是說。</p><a 
name="0637a10" id="0637a10"></a><p>　<span class="lg">有無量無邊　　無明煩惱障<a 
name="0637a11" id="0637a11"></a><br>　遍到眾生身　　能作障礙事</span></p><a 
name="0637a12" id="0637a12"></a><p style="text-indent: 0em; margin-left: 0em"><span class="linehead"></span>此文為明何義。謂欲顯示精進修行之義<a 
name="0637a13" id="0637a13"></a>故。云何顯示。謂有眾生作如是念。若無明<a 
name="0637a14" id="0637a14"></a>體唯是一種。遍於一切諸眾生者。無明唯一<a 
name="0637a15" id="0637a15"></a>眾生眾多。易可斷除。何須敢勞可修行<a 
name="0637a16" id="0637a16"></a>也。如見世間相。多人作一事。為難之不<a 
name="0637a17" id="0637a17"></a>足不勤修行。為欲對治如是懈怠癡眾生<a 
name="0637a18" id="0637a18"></a>故。如來說言有無量無邊無明能覆佛性。<a 
name="0637a19" id="0637a19"></a>以此義故一無明義而得成立。若爾一眾生<a 
name="0637a20" id="0637a20"></a>煩惱盡時中。餘一切眾生皆悉亦可盡。所以<a 
name="0637a21" id="0637a21"></a>者何。唯一無明故。若一人斷時餘人不能斷<a 
name="0637a22" id="0637a22"></a>者。不可得言同一無明。復次有眾生界斷<a 
name="0637a23" id="0637a23"></a>絕過失故。此事不爾。無明雖一相續別故。<a 
name="0637a24" id="0637a24"></a>其相云何。頌曰。</p><a 
name="0637a25" id="0637a25"></a><p>　<span class="lg">譬如夜闇一　　遍到十室中<a 
name="0637a26" id="0637a26"></a><br>　滅一室闇時　　餘滅不可言</span></p><a 
name="0637a27" id="0637a27"></a><p style="text-indent: 0em; margin-left: 0em"><span class="linehead"></span>論曰。夜闇雖一。而能遍到十室之中。闇一<a 
name="0637a28" id="0637a28"></a>室一亦不可言。室十闇十亦不可說。於一<a 
name="0637a29" id="0637a29"></a>室中人以明燈照室之中。闇盡滅無餘。明<a 
name="0637b01" id="0637b01"></a>圓顯遍照一室中。闇盡滅無餘。九室中闇盡<a 
name="0637b02" id="0637b02"></a>滅無餘亦不可言。餘九室闇具有不滅。燈<a 
name="0637b03" id="0637b03"></a>照一室闇不滅者亦不可說。無明煩惱亦<a 
name="0637b04" id="0637b04"></a>復如是。言夜闇者喻於無明。言十室者<a 
name="0637b05" id="0637b05"></a>喻眾生身。言明燈者喻於智慧。是故當知。<a 
name="0637b06" id="0637b06"></a>無明雖一相續別故。斷及不斷各各不同。若<a 
name="0637b07" id="0637b07"></a>一眾生煩惱盡時。餘諸眾生不能斷者。煩惱<a 
name="0637b08" id="0637b08"></a>未盡眾生身中本覺佛性。為無明覆。煩惱已<a 
name="0637b09" id="0637b09"></a>盡眾生身中本覺佛性。無明所覆已盡出離。<a 
name="0637b10" id="0637b10"></a>離障佛性為障佛性。天殊地別。何故今言<a 
name="0637b11" id="0637b11"></a>同一佛性。不分其體遍諸眾生。本覺佛性<a 
name="0637b12" id="0637b12"></a>等虛空界。無所不遍無所不至。無所不<a 
name="0637b13" id="0637b13"></a>通無所不當。平等平等一味一相無有差<a 
name="0637b14" id="0637b14"></a>別。而無明藏中本覺佛性為染覆障。法界之<a 
name="0637b15" id="0637b15"></a>外本覺佛性離染覆者。此俱攀緣慮知之<a 
name="0637b16" id="0637b16"></a>心現量境界。非是自性中實理心。是故當知<a 
name="0637b17" id="0637b17"></a>佛性之理。唯是一種等無差別。是故馬鳴尊<a 
name="0637b18" id="0637b18"></a>者大宗地玄文本論中作如是說。</p><a 
name="0637b19" id="0637b19"></a><p>　<span class="lg">月輪現千器　　若有濁水器<a 
name="0637b20" id="0637b20"></a><br>　現而非分明　　若有清水器<a 
name="0637b21" id="0637b21"></a><br>　圓現而明了　　晦明雖不同<a 
name="0637b22" id="0637b22"></a><br>　唯一滿月輪　　本覺亦如是</span></p><a 
name="0637b23" id="0637b23"></a><p style="text-indent: 0em; margin-left: 0em"><span class="linehead"></span>一切眾生從無始來。皆有本覺無捨離時。<a 
name="0637b24" id="0637b24"></a>何故眾生先有成佛。後有成佛。今有成佛。<a 
name="0637b25" id="0637b25"></a>亦有勤行。亦有不行。亦有聰明。亦有闇鈍。<a 
name="0637b26" id="0637b26"></a>無量差別。同有一覺皆悉一時發心修行到<a 
name="0637b27" id="0637b27"></a>無上道。本覺佛性強劣別故。如是差別。無明<a 
name="0637b28" id="0637b28"></a>煩惱厚薄別故。如是差別。若言如初者。此<a 
name="0637b29" id="0637b29"></a>事則不爾。所以者何。本覺佛性圓過恒沙<a 
name="0637c01" id="0637c01"></a>之諸功德無增減故。若言如後者。此事亦<a 
name="0637c02" id="0637c02"></a>不爾。所以者何。一地斷義不成立故。如是<a 
name="0637c03" id="0637c03"></a>種種無量差別。皆依無明而得住持。於至<a 
name="0637c04" id="0637c04"></a>理中無關而已。若如是者一切行者。斷一<a 
name="0637c05" id="0637c05"></a>切惡修一切善。超於十地到無上地。圓滿<a 
name="0637c06" id="0637c06"></a>三身具足四德。如是行者為明無明。如是<a 
name="0637c07" id="0637c07"></a>行者無明分位非明分位。若爾清淨本覺從<a 
name="0637c08" id="0637c08"></a>無始來。不觀修行非得他力。性德圓滿本<a 
name="0637c09" id="0637c09"></a>智具足。亦出四句亦離五邊。自然之言不<a 
name="0637c10" id="0637c10"></a>能自然。清淨之心不能清淨。絕絕離離。<a 
name="0637c11" id="0637c11"></a>如是本處為明無明。如是本處無明邊域<a 
name="0637c12" id="0637c12"></a>非明分位。若爾一法界心。非百非背千<a 
name="0637c13" id="0637c13"></a>是。非中非中背天。非天演水之談足斷<a 
name="0637c14" id="0637c14"></a>而已止。審慮之量手亡而已住。如是一心<a 
name="0637c15" id="0637c15"></a>為明無明。如是一心無明邊域非明分位。<a 
name="0637c16" id="0637c16"></a>三自一心。摩訶衍法一不能一假能入一<a 
name="0637c17" id="0637c17"></a>心。不能心假能入心。實非我名而目於<a 
name="0637c18" id="0637c18"></a>我。亦非自唱而契於自。如我立名而非實<a 
name="0637c19" id="0637c19"></a>我。如自得唱而非實自。玄玄又玄。遠遠又<a 
name="0637c20" id="0637c20"></a>遠。如是勝處為明無明。如是勝處無明邊<a 
name="0637c21" id="0637c21"></a>域非明分位。不二摩訶衍法。唯是不二摩訶<a 
name="0637c22" id="0637c22"></a>衍法。如是不二摩訶衍法為明無明。</p><a 
name="0637c23" id="0637c23"></a><p style="text-indent: 0em; margin-left: 0em"><span class="linehead"></span>已說有覺門。次說無覺門。何故一切眾生<a 
name="0637c24" id="0637c24"></a>無有本覺耶。無本覺故。何故無本覺耶。<a 
name="0637c25" id="0637c25"></a>無眾生故。何故無眾生耶。無所依本覺<a 
name="0637c26" id="0637c26"></a>故。率此二門應廣通達。如本問曰若如是<a 
name="0637c27" id="0637c27"></a>義者一切眾生悉有真如等皆熏習。云何有<a 
name="0637c28" id="0637c28"></a>信無信。無量前後差別。皆應一時自知有<a 
name="0637c29" id="0637c29"></a>真如法。勤修方便等入涅盤。答曰真如本<a 
name="0638a01" id="0638a01"></a>一而有無量無邊無明。從本已來自性差<a 
name="0638a02" id="0638a02"></a>別厚薄不同故。過恒河沙等上煩惱依無明<a 
name="0638a03" id="0638a03"></a>起差別。我見愛染煩惱依無明起差別如<a 
name="0638a04" id="0638a04"></a>是。一切煩惱。依於無明所起前後無量差<a 
name="0638a05" id="0638a05"></a>別。唯如來能知故故。</p><a 
name="0638a06" id="0638a06"></a><p style="text-indent: 0em; margin-left: 0em"><span class="linehead"></span>已說發起問答決疑門。次說舉緣廣說開通<a 
name="0638a07" id="0638a07"></a>門。就此門中即有二門。云何為二。一者總<a 
name="0638a08" id="0638a08"></a>標軌則決定門。二者緣相散示生解門。於第<a 
name="0638a09" id="0638a09"></a>一門即有三種。云何為三。一者法體說。二<a 
name="0638a10" id="0638a10"></a>者譬喻說。三者契合說。又諸佛法有因有緣<a 
name="0638a11" id="0638a11"></a>因緣具足乃得成辦者。即是法說。謂諸佛<a 
name="0638a12" id="0638a12"></a>法當待因緣無自立法。所以者何。以法爾<a 
name="0638a13" id="0638a13"></a>故。所言因者。本覺性種所言緣者。權實別<a 
name="0638a14" id="0638a14"></a>用。以此二事故諸法得成立。應審觀察。已<a 
name="0638a15" id="0638a15"></a>說法說。次說喻說。如木中火性是火正因。<a 
name="0638a16" id="0638a16"></a>若人無知不假方便能自燒木無有是處<a 
name="0638a17" id="0638a17"></a>者。即是喻說。此中譬喻即有四種。云何為<a 
name="0638a18" id="0638a18"></a>四。一者木喻。二者火喻。三者人喻。四者燒<a 
name="0638a19" id="0638a19"></a>喻。所言木者。喻於染法。所言火者。喻於智<a 
name="0638a20" id="0638a20"></a>慧。所言人者。喻於眾生。所言燒者。喻於對<a 
name="0638a21" id="0638a21"></a>治。第一譬喻其意云何。所謂阿梨羅多掩<a 
name="0638a22" id="0638a22"></a>尸。木即具五事。云何為五。一者根源深固<a 
name="0638a23" id="0638a23"></a>無能超過。二者幹枝花葉。乃至果實生利<a 
name="0638a24" id="0638a24"></a>銛刺。三者香氣極穢。四者毒虫樂著。五者眷<a 
name="0638a25" id="0638a25"></a>屬無盡。是名為五。無明染法亦復如是。根<a 
name="0638a26" id="0638a26"></a>本無明甚深廣大無能過故。一切種種枝末<a 
name="0638a27" id="0638a27"></a>不覺迷惑過失無有量故。第二譬喻其意云<a 
name="0638a28" id="0638a28"></a>何。所謂伏火即有七事。云何為七。一者乾<a 
name="0638a29" id="0638a29"></a>亡義。能令枯木乃至死故。二者生長義。能<a 
name="0638b01" id="0638b01"></a>礙寒氣令得生故。三者莫測義。不知所<a 
name="0638b02" id="0638b02"></a>故。四者隱藏義。不能見故。五者出現義。出<a 
name="0638b03" id="0638b03"></a>火炎故。六者隨有義。隨木有故。七者隨無<a 
name="0638b04" id="0638b04"></a>義。隨木無故。是名為七。本覺般若亦復如<a 
name="0638b05" id="0638b05"></a>是。熏習染法至盡滅故。受熏流轉故。所<a 
name="0638b06" id="0638b06"></a>住之處不思議故。無明藏中密隱沒故。具足<a 
name="0638b07" id="0638b07"></a>出現無所餘故。隨染有無本覺有無故。第<a 
name="0638b08" id="0638b08"></a>三譬喻其意云何。謂假人者有二種故。云何<a 
name="0638b09" id="0638b09"></a>為二。一者婆羅利多提假人。二者那尸阿多<a 
name="0638b10" id="0638b10"></a>羅假人。彼第一人即知五事。云何為五。一<a 
name="0638b11" id="0638b11"></a>者知出火木。二者知鑽轉木。三者知漸頓<a 
name="0638b12" id="0638b12"></a>時。四者知止住所。五者知成就次。是名為<a 
name="0638b13" id="0638b13"></a>五。若第二人不知此事終不得火。修行諸<a 
name="0638b14" id="0638b14"></a>人亦復如是。亦有方便無方便故。第四譬<a 
name="0638b15" id="0638b15"></a>喻其意云何。謂火燒木即有三事。云何為<a 
name="0638b16" id="0638b16"></a>三。一者捨利作鈍事。謂火燒即諸刺木等<a 
name="0638b17" id="0638b17"></a>不能害故。二者捨異作同事。謂作鈍即都<a 
name="0638b18" id="0638b18"></a>合灰故。三者背末還本事。謂同相即與地<a 
name="0638b19" id="0638b19"></a>等故。是名為三。治道次第亦復如是。謂斷<a 
name="0638b20" id="0638b20"></a>障故。證得理故。歸一心故。已說喻說。次<a 
name="0638b21" id="0638b21"></a>說合說。此合說中即有二門。云何為二。一<a 
name="0638b22" id="0638b22"></a>者總說。二者別說。言總說者。總所為故。如<a 
name="0638b23" id="0638b23"></a>本眾生亦爾故。言別說者。別所為故。此別<a 
name="0638b24" id="0638b24"></a>說中即有三門。云何為三。一者緣闕單因無<a 
name="0638b25" id="0638b25"></a>力門。二者因闕單緣無力門。三者因緣具足<a 
name="0638b26" id="0638b26"></a>圓成門。緣闕單因無力門者。譬如雖木中火<a 
name="0638b27" id="0638b27"></a>性從本已來有伏藏火。而不假方便無以<a 
name="0638b28" id="0638b28"></a>得火。如是雖無明藏中如來之性。從本已<a 
name="0638b29" id="0638b29"></a>來有自性清淨心。而不待修行之功無以<a 
name="0638c01" id="0638c01"></a>得佛故。如本雖有正因熏習之力。若不遇<a 
name="0638c02" id="0638c02"></a>諸佛菩薩善知識等。以之為緣能自斷煩<a 
name="0638c03" id="0638c03"></a>惱入涅槃者。則無是處故。因闕單緣無力<a 
name="0638c04" id="0638c04"></a>門者。譬如有人雖具足方便。而彼木中若<a 
name="0638c05" id="0638c05"></a>無火性終不得火。如是一切行者。雖具<a 
name="0638c06" id="0638c06"></a>修行無量方便。而眾生心中若無本覺佛<a 
name="0638c07" id="0638c07"></a>性。終不得佛故。如本若雖有外緣之力<a 
name="0638c08" id="0638c08"></a>而內淨法。未有熏習力者。亦不能究竟厭<a 
name="0638c09" id="0638c09"></a>生死苦樂求涅盤故。因緣具足圓成門者。譬<a 
name="0638c10" id="0638c10"></a>如木中有火性亦具方便。火炎出現燒木<a 
name="0638c11" id="0638c11"></a>無餘。因緣具足者亦復如是。內中有本覺<a 
name="0638c12" id="0638c12"></a>之佛性。外中具修行之功能。圓百行之因。<a 
name="0638c13" id="0638c13"></a>滿萬德之果。三智俱行四德雙開。如本若因<a 
name="0638c14" id="0638c14"></a>緣具足者。所謂自有熏習之力。又為諸佛<a 
name="0638c15" id="0638c15"></a>菩薩等慈悲願護故。能起厭苦之心。信有<a 
name="0638c16" id="0638c16"></a>涅盤修習善根。以修善根成就則值諸<a 
name="0638c17" id="0638c17"></a>佛菩薩示教利喜。乃能進趣向涅盤道故。</p><a 
name="0638c18" id="0638c18"></a><p style="text-indent: 0em; margin-left: 0em"><span class="linehead"></span>已說總標軌則決定門。次說緣相散示生解<a 
name="0638c19" id="0638c19"></a>門。就此門中即有二說。云何為二。一者總<a 
name="0638c20" id="0638c20"></a>說。二者別說。就總說中即有二意。云何為<a 
name="0638c21" id="0638c21"></a>二。一者能緣。二者所緣。言能緣者。即應化<a 
name="0638c22" id="0638c22"></a>身。能為眾生造作成本覺之境界故。如<a 
name="0638c23" id="0638c23"></a>本用熏習者故。言所緣者。即眾生界。一切<a 
name="0638c24" id="0638c24"></a>諸佛所化徒故。如本即是眾生外緣之力故。<a 
name="0638c25" id="0638c25"></a>就別說中即有二門。云何為二。一者有簡<a 
name="0638c26" id="0638c26"></a>擇緣。二者無簡擇緣。如本如是外緣有無量<a 
name="0638c27" id="0638c27"></a>義。略說二種。云何為二。一者差別緣。二者<a 
name="0638c28" id="0638c28"></a>平等緣故。所言有簡擇緣者。即有二意。云<a 
name="0638c29" id="0638c29"></a>何為二。一者能緣之人。二者所緣之境。能緣<a 
name="0639a01" id="0639a01"></a>人者其分齊云何。所謂發心以為其初。如來<a 
name="0639a02" id="0639a02"></a>之地以為其後。能作此緣。所緣境者其分齊<a 
name="0639a03" id="0639a03"></a>云何。所謂通於邪定不定二種眾生故。<a 
name="0639a04" id="0639a04"></a>復次通於正定聚故。如本差別緣者此人<a 
name="0639a05" id="0639a05"></a>依於諸佛菩薩等。從初發意始求道時乃<a 
name="0639a06" id="0639a06"></a>至得佛於中。若見若念。或為眷屬父母諸<a 
name="0639a07" id="0639a07"></a>親。或為給使。或為知友。或為怨家。或起四<a 
name="0639a08" id="0639a08"></a>攝。乃至一切所作無量行緣。以起大悲熏習<a 
name="0639a09" id="0639a09"></a>之力。能令眾生增長善根。若見若聞得利<a 
name="0639a10" id="0639a10"></a>益故故。自此已下明善根已成熟未成熟<a 
name="0639a11" id="0639a11"></a>之差別。謂有眾生善根已熟。應化之身即便<a 
name="0639a12" id="0639a12"></a>應時速令得度。亦有眾生善根未熟。應化<a 
name="0639a13" id="0639a13"></a>之身時節久遠令使得度。如本此緣有二種。<a 
name="0639a14" id="0639a14"></a>云何為二。一者近緣速得度故。二者遠緣久<a 
name="0639a15" id="0639a15"></a>遠得度故故。自此已下於近遠緣各開二<a 
name="0639a16" id="0639a16"></a>緣。顯示因果之差別相。云何為二。一者增<a 
name="0639a17" id="0639a17"></a>因緣。二者增果緣。增因緣者。彼二種緣各各<a 
name="0639a18" id="0639a18"></a>增長十地萬行故。增果緣者。彼二種緣各各<a 
name="0639a19" id="0639a19"></a>增長如來之地圓滿果故。如本是近遠二緣<a 
name="0639a20" id="0639a20"></a>分別。復有二種。云何為二。一者增長行緣<a 
name="0639a21" id="0639a21"></a>二者受道緣故。</p><a 
name="0639a22" id="0639a22"></a><p style="text-indent: 0em; margin-left: 0em"><span class="linehead"></span>已說有簡擇緣。次說無簡擇緣。就此文中<a 
name="0639a23" id="0639a23"></a>即有二門。云何為二。一者是總。二者是別。<a 
name="0639a24" id="0639a24"></a>總說中言平等緣者。一切諸佛菩薩。皆願度<a 
name="0639a25" id="0639a25"></a>脫一切眾生。自然熏習恒常不捨者。即是<a 
name="0639a26" id="0639a26"></a>慈悲願力緣焉。所謂一切諸佛菩薩。於一切<a 
name="0639a27" id="0639a27"></a>時於一切處。常恒熏習一切無量諸眾生<a 
name="0639a28" id="0639a28"></a>中。而能作境。發起伏藏善根之氣常不捨<a 
name="0639a29" id="0639a29"></a>故。以同體智力故。隨應見聞而現作業者。<a 
name="0639b01" id="0639b01"></a>即是實行。所謂應化上佛。以隨轉自在無礙<a 
name="0639b02" id="0639b02"></a>之力故。隨時隨處隨宜隨事隨樂。順順如<a 
name="0639b03" id="0639b03"></a>如顯示八種利益之業。教化眾生無有餘<a 
name="0639b04" id="0639b04"></a>故。所謂眾生依於三昧乃得平等見諸佛<a 
name="0639b05" id="0639b05"></a>故者。即是顯示觀佛正法。謂一切諸佛出現<a 
name="0639b06" id="0639b06"></a>眾生界中。譬如角中毛。重重無數不可說<a 
name="0639b07" id="0639b07"></a>劫。如是雖有無量無邊。而若不修奢摩他<a 
name="0639b08" id="0639b08"></a>者終不見佛。是故發心已去一切諸菩薩<a 
name="0639b09" id="0639b09"></a>等。以三昧力觀見諸佛法性之身。平等平<a 
name="0639b10" id="0639b10"></a>等無有差別。同一真如同一法身。異唯見<a 
name="0639b11" id="0639b11"></a>自。我自無別。是故說言平等見佛。</p><a 
name="0639b12" id="0639b12"></a><p style="text-indent: 0em; margin-left: 0em"><span class="linehead"></span>已說總說門。次說別說門。就此門中即有<a 
name="0639b13" id="0639b13"></a>二門。云何為二。一者未入正位。二者已入正<a 
name="0639b14" id="0639b14"></a>位。云何名為未入正位。謂十信凡夫一切<a 
name="0639b15" id="0639b15"></a>二乘三賢菩薩等。未得正體智。未證後得<a 
name="0639b16" id="0639b16"></a>知。未證如理故。如本此體用熏習分別。復<a 
name="0639b17" id="0639b17"></a>有二種。云何為二。一者未相應。謂凡夫二<a 
name="0639b18" id="0639b18"></a>乘初發意菩薩等。以意意識熏習依信力<a 
name="0639b19" id="0639b19"></a>故。而修行未得無分別心與體相應故。未<a 
name="0639b20" id="0639b20"></a>得自在業修行與用相應故。云何名為已<a 
name="0639b21" id="0639b21"></a>入正位。謂十地菩薩內得正智外得後智。<a 
name="0639b22" id="0639b22"></a>一分智用與如來等。唯本熏力自然修行。<a 
name="0639b23" id="0639b23"></a>增長真如能滅無明故。如本二者已相應。<a 
name="0639b24" id="0639b24"></a>謂法身菩薩得無分別心。與諸佛自體相<a 
name="0639b25" id="0639b25"></a>應故。得自在業修行與智用相應。唯依法<a 
name="0639b26" id="0639b26"></a>力自然修行熏習真如滅無明故。</p><a 
name="0639b27" id="0639b27"></a><p style="text-indent: 0em; margin-left: 0em"><span class="linehead"></span>已說分剖散說門。次說盡不盡別門。此門為<a 
name="0639b28" id="0639b28"></a>明何義。為欲顯示一切妄法非道理故無<a 
name="0639b29" id="0639b29"></a>始有終。一切淨法契道理故有始無終故。<a 
name="0639c01" id="0639c01"></a>復次為欲顯示真妄二法。極相違故不俱<a 
name="0639c02" id="0639c02"></a>行故。復次為欲顯示真妄二法無有勝劣。<a 
name="0639c03" id="0639c03"></a>其體相等無有廣狹其作業同故。如本復<a 
name="0639c04" id="0639c04"></a>次染法從無始已來熏習不斷。乃至得佛<a 
name="0639c05" id="0639c05"></a>後即有斷淨法。熏習則無有斷。盡於未來。<a 
name="0639c06" id="0639c06"></a>此義云何。以真如法常熏習故。妄心則滅。<a 
name="0639c07" id="0639c07"></a>法身顯現起用熏習故無有斷故。</p><a 
name="0639c08" id="0639c08"></a><p><span class="juanname">釋摩訶衍論卷第五</span></p>
<hr>【經文資訊】大正藏第 32 冊 No. 1668 釋摩訶衍論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index932b.html?index=T32n1668" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T32n1668_005 by HTTrack Website Copier/3.x [XR&CO'2014], Tue, 07 Jun 2016 06:53:40 GMT -->
</html>
