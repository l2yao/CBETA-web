<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J39nB469_002 by HTTrack Website Copier/3.x [XR&CO'2014], Tue, 07 Jun 2016 07:16:06 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1563619666&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ39nB469&amp;utmp=%2Fmobile%2Findex.php%3Findex%3DJ39nB469_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb1b4.html?index=J39nB469_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第39冊<br/>No.B469 善權位禪師語錄 (2卷)<br/>【清 達位說　大悅等編（依駒本印）】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J39">
<div class="root" id="B469" sutra_name="善權位禪師語錄" sutra_juan="[卷2]">　
<a 
name="0925b01" id="0925b01"></a><p><span class="juanname">松巋善權位禪師語錄卷之二</span></p><a 
name="0925b02" id="0925b02"></a><p style="margin-left: 4em"><span class="byline">嗣法門人大悅等編</span></p><a 
name="0925b03" id="0925b03"></a><p style="margin-left: 2em"><span class="headname">頌古</span></p><a 
name="0925b04" id="0925b04"></a><p style="margin-left: 3em"><span class="headname">世尊拈花</span></p><a 
name="0925b05" id="0925b05"></a><p><span class="lg">信手拈來絕計量當機覿面索承當飲光若是英靈<a 
name="0925b06" id="0925b06"></a>者必不明明入<span class="gaiji">[穫-禾+火]<!--gaiji,,1[穫-禾+火],2&#x24430;,3--></span>湯</span></p><a 
name="0925b07" id="0925b07"></a><p style="margin-left: 3em"><span class="headname">二祖立雪</span></p><a 
name="0925b08" id="0925b08"></a><p><span class="lg">本分安閒不自閒無端雪裏立人前饒君覓得安心<a 
name="0925b09" id="0925b09"></a>法失<span class="corr" title='[郤&gt;卻]'>卻</span>孃生一臂全</span></p><a 
name="0925b10" id="0925b10"></a><p style="margin-left: 3em"><span class="headname">臨濟痛棒</span></p><a 
name="0925b11" id="0925b11"></a><p><span class="lg">禍福無門口自招烏藤三頓不相饒大愚脅下翻身<a 
name="0925b12" id="0925b12"></a>轉平地波濤萬丈高</span></p><a 
name="0925b13" id="0925b13"></a><p style="margin-left: 3em"><span class="headname">女子出定</span></p><a 
name="0925b14" id="0925b14"></a><p><span class="lg">出得何如未出時莫教錯過兩行眉而今四海清如<a 
name="0925b15" id="0925b15"></a>許慚愧當年七佛師</span></p><a 
name="0925b16" id="0925b16"></a><p style="margin-left: 3em"><span class="headname">十智同真</span></p><a 
name="0925b17" id="0925b17"></a><p><span class="lg">溪山雲月自古同詎分南北與西東頓開鐵面誰相<a 
name="0925b18" id="0925b18"></a>委一曲陽春詠不窮</span></p><a 
name="0925b19" id="0925b19"></a><p style="margin-left: 3em"><span class="headname">倩女離魂</span></p><a 
name="0925b20" id="0925b20"></a><p><span class="lg">澹煙濃粉作新裝賣畫風流猶是狂若遇知音親道<a 
name="0925b21" id="0925b21"></a>破腥臊何得污諸方</span></p><a 
name="0925b22" id="0925b22"></a><p style="margin-left: 3em"><span class="headname">藥山陞座</span></p><a 
name="0925b23" id="0925b23"></a><p><span class="lg">月桂長空觸處明何緣照眼似迷程雪中薦得寒梅<a 
name="0925b24" id="0925b24"></a>意始許枝頭幾度春</span></p><a 
name="0925b25" id="0925b25"></a><p style="margin-left: 3em"><span class="headname">雲巖掃地次道吾云太區區生巖云須知有不<a 
name="0925b26" id="0925b26"></a>區區者吾云恁麼則有弟二月也巖提起掃帚<a 
name="0925b27" id="0925b27"></a>云這箇是第幾月吾便休去玄沙云正是第二<a 
name="0925b28" id="0925b28"></a>月雲門云奴見婢殷勤</span></p><a 
name="0925b29" id="0925b29"></a><p><span class="lg">但將一語勘知音窄處拶人難卓針就裏撥開閒影<a 
name="0925b30" id="0925b30"></a>像長空突出月孤明</span></p><a 
name="0925c01" id="0925c01"></a><p style="margin-left: 3em"><span class="headname">百鳥啣花</span></p><a 
name="0925c02" id="0925c02"></a><p><span class="lg">孤峰深鎖碧雲中兀坐寥寥一嬾融百鳥不來由自<a 
name="0925c03" id="0925c03"></a>適遊人徒妄覓形蹤</span></p><a 
name="0925c04" id="0925c04"></a><p style="margin-left: 3em"><span class="headname">南泉三不是</span></p><a 
name="0925c05" id="0925c05"></a><p><span class="lg">四面洪濤萬丈深拶身無路亦無門就中掣斷黃金<a 
name="0925c06" id="0925c06"></a>鎖不是愁人亦斷魂</span></p><a 
name="0925c07" id="0925c07"></a><p style="margin-left: 3em"><span class="headname">拈香撥火</span></p><a 
name="0925c08" id="0925c08"></a><p><span class="lg">覿面相逢不識他只因錯過苦婆娑拈香撥火如親<a 
name="0925c09" id="0925c09"></a>薦觸處逢渠唱哩囉</span></p><a 
name="0925c10" id="0925c10"></a><p style="margin-left: 3em"><span class="headname">仰山指雪獅子云還有過得此色者麼雲門云<a 
name="0925c11" id="0925c11"></a>當時便與推倒雪竇云只解推倒不解扶起</span></p><a 
name="0925c12" id="0925c12"></a><p><span class="lg">紅非血兮白非銀徹骨寒梅占小春推倒扶起閒著<a 
name="0925c13" id="0925c13"></a>力清風明月往來新</span></p><a 
name="0925c14" id="0925c14"></a><p style="margin-left: 3em"><span class="headname">主人公</span></p><a 
name="0925c15" id="0925c15"></a><p><span class="lg">當機覿面無人識擬意思量路轉岐識得其中些子<a 
name="0925c16" id="0925c16"></a>意拈頭作尾復何疑</span></p><a 
name="0925c17" id="0925c17"></a><p style="margin-left: 3em"><span class="headname">四偈</span></p><a 
name="0925c18" id="0925c18"></a><p><span class="lg">金剛寶劍豈待如何稍涉觸犯血染山河</span></p><a 
name="0925c19" id="0925c19"></a><p><span class="lg">踞地獅子牙鋒爪利不展威獰野狐潛避</span></p><a 
name="0925c20" id="0925c20"></a><p><span class="lg">探竿影艸不須徵考未及入門<span class="corr" title='[巳&gt;已]'>已</span>辨分曉</span></p><a 
name="0925c21" id="0925c21"></a><p><span class="lg">不作喝用顛拈倒弄舉起龜毛全體大用</span></p><a 
name="0925c22" id="0925c22"></a><p style="margin-left: 2em"><span class="headname">雜著</span></p><a 
name="0925c23" id="0925c23"></a><p style="margin-left: 3em"><span class="headname">贈本源老宿見訪</span></p><a 
name="0925c24" id="0925c24"></a><p><span class="lg">肩風破浪出煙霞適遇紅桃幾樹花識得枝頭閒意<a 
name="0925c25" id="0925c25"></a>思山僧有語別云沙</span></p><a 
name="0925c26" id="0925c26"></a><p style="margin-left: 3em"><span class="headname">贈本拙老衲</span></p><a 
name="0925c27" id="0925c27"></a><p><span class="lg">眉間挂劍老闍黎拽杖披雲過野溪行到水窮山盡<a 
name="0925c28" id="0925c28"></a>處與吾扶起碧雲梯</span></p><a 
name="0925c29" id="0925c29"></a><p style="margin-left: 3em"><span class="headname">贈天一首座</span></p><a 
name="0925c30" id="0925c30"></a><p><span class="lg">宗門九鼎危如卯貴在承當轉用施三要三玄纔試<a 
name="0926a01" id="0926a01"></a>舉雷聲發動電光隨</span></p><a 
name="0926a02" id="0926a02"></a><p style="margin-left: 3em"><span class="headname">示無上禪人</span></p><a 
name="0926a03" id="0926a03"></a><p><span class="lg">去去來來費腳頭芒鞋喫苦路為讎揚眉薦得歸家<a 
name="0926a04" id="0926a04"></a>句信步毘盧頂上游</span></p><a 
name="0926a05" id="0926a05"></a><p style="margin-left: 3em"><span class="headname">示升宇大珍譚居士</span></p><a 
name="0926a06" id="0926a06"></a><p><span class="lg">施為固必先知因洞達玄微性自真設使一毫生意<a 
name="0926a07" id="0926a07"></a>外靈明覿面莫能親</span></p><a 
name="0926a08" id="0926a08"></a><p style="margin-left: 3em"><span class="headname">示道成禪德</span></p><a 
name="0926a09" id="0926a09"></a><p><span class="lg">刻期學道最良方唯要恒心莫易常一念時時緊逼<a 
name="0926a10" id="0926a10"></a>拶逢緣觸境自生光</span></p><a 
name="0926a11" id="0926a11"></a><p style="margin-left: 3em"><span class="headname">普明姜醫士乞偈</span></p><a 
name="0926a12" id="0926a12"></a><p><span class="lg">多年煉就活靈丹起死回生只一丸異症膏肓沾妙<a 
name="0926a13" id="0926a13"></a>劑管教痼病及時痊</span></p><a 
name="0926a14" id="0926a14"></a><p style="margin-left: 3em"><span class="headname">文林姜居士乞偈</span></p><a 
name="0926a15" id="0926a15"></a><p><span class="lg">入山欲覓無生句貧道原來一法無半夜觸翻逆器<a 
name="0926a16" id="0926a16"></a>了天明任汝說之乎</span></p><a 
name="0926a17" id="0926a17"></a><p style="margin-left: 3em"><span class="headname">送劍端法兄</span></p><a 
name="0926a18" id="0926a18"></a><p><span class="lg">雲迷古道恨離離就裏寒心獨我知話到識情難別<a 
name="0926a19" id="0926a19"></a>處幾回煙浪動人思</span></p><a 
name="0926a20" id="0926a20"></a><p style="margin-left: 3em"><span class="headname">送天碧上座住靜</span></p><a 
name="0926a21" id="0926a21"></a><p><span class="lg">清淨法身隨處安何須更要覓深山有時挖斷鋤頭<a 
name="0926a22" id="0926a22"></a>頸握柄歸來報我閒</span></p><a 
name="0926a23" id="0926a23"></a><p style="margin-left: 3em"><span class="headname">送安南衛紫石程護法</span></p><a 
name="0926a24" id="0926a24"></a><p><span class="lg">閒來訪我道撫掌呵呵笑桃李花並開拈起呈微妙</span></p><a 
name="0926a25" id="0926a25"></a><p style="margin-left: 3em"><span class="headname">壽莫檀越</span></p><a 
name="0926a26" id="0926a26"></a><p><span class="lg">王母蟠桃獻上延三多五福慶長年銀琴鐵笛頻相<a 
name="0926a27" id="0926a27"></a>祝壽域崇開不老仙</span></p><a 
name="0926a28" id="0926a28"></a><p style="margin-left: 3em"><span class="headname">止說黃居士乞偈</span></p><a 
name="0926a29" id="0926a29"></a><p><span class="lg">立心行正道驚策自疑猜時時執起金剛劍大與佛<a 
name="0926a30" id="0926a30"></a>魔戰一回</span></p><a 
name="0926b01" id="0926b01"></a><p style="margin-left: 3em"><span class="headname">示自戒陳居士</span></p><a 
name="0926b02" id="0926b02"></a><p><span class="lg">自戒堅持宿世因更須驚策堅持人直教持到無持<a 
name="0926b03" id="0926b03"></a>處眼底眉邊挂曉春</span></p><a 
name="0926b04" id="0926b04"></a><p style="margin-left: 3em"><span class="headname">明濟于居士求偈</span></p><a 
name="0926b05" id="0926b05"></a><p><span class="lg">茆屋深居志若癡如斯自有眼明時山僧無可重開<a 
name="0926b06" id="0926b06"></a>示月在青天水在池</span></p><a 
name="0926b07" id="0926b07"></a><p style="margin-left: 3em"><span class="headname">贈天眉副寺</span></p><a 
name="0926b08" id="0926b08"></a><p><span class="lg">寶壽生薑辣味奇毒流千古中天眉老僧知汝無情<a 
name="0926b09" id="0926b09"></a>面有病無錢不問伊</span></p><a 
name="0926b10" id="0926b10"></a><p style="margin-left: 3em"><span class="headname">示天秘禪人</span></p><a 
name="0926b11" id="0926b11"></a><p><span class="lg">金剛圈出老楊岐秘密其中最上機的要發明心地<a 
name="0926b12" id="0926b12"></a>印經行坐臥好提廝</span></p><a 
name="0926b13" id="0926b13"></a><p style="margin-left: 3em"><span class="headname">示悟空禪人</span></p><a 
name="0926b14" id="0926b14"></a><p><span class="lg">人前每說隔天涯今日重逢勘作家彼此眉橫鼻直<a 
name="0926b15" id="0926b15"></a>豎闍黎何事自週遮</span></p><a 
name="0926b16" id="0926b16"></a><p style="margin-left: 3em"><span class="headname">贈不易楊醫士</span></p><a 
name="0926b17" id="0926b17"></a><p><span class="lg">利<span class="corr" title='[巳&gt;己]'>己</span>利人施妙方肱心慈濟盡蓄藏鍼頭盡施神僊<a 
name="0926b18" id="0926b18"></a>妙只待功成證醫王</span></p><a 
name="0926b19" id="0926b19"></a><p style="margin-left: 3em"><span class="headname">示海闊馬居士</span></p><a 
name="0926b20" id="0926b20"></a><p><span class="lg">覿面相呈勿外求原來屈指是拳頭若能分別其中<a 
name="0926b21" id="0926b21"></a>意終不騎牛更覓牛</span></p><a 
name="0926b22" id="0926b22"></a><p style="margin-left: 3em"><span class="headname">示大乘袁居士</span></p><a 
name="0926b23" id="0926b23"></a><p><span class="lg">大乘根器<span class="corr" title='[巳&gt;已]'>已</span>生來當下無疑趨聖階不落聲聞小果<a 
name="0926b24" id="0926b24"></a>界時時擬近大雄才</span></p><a 
name="0926b25" id="0926b25"></a><p style="margin-left: 3em"><span class="headname">示大純邵善人</span></p><a 
name="0926b26" id="0926b26"></a><p><span class="lg">佛法大意無多子一念純熟絕較量分明下手無著<a 
name="0926b27" id="0926b27"></a>處古今多少錯承當</span></p><a 
name="0926b28" id="0926b28"></a><p style="margin-left: 3em"><span class="headname">示大信喻居士</span></p><a 
name="0926b29" id="0926b29"></a><p><span class="lg">大信無疑直下了了然無事樂閒身閒中莫教等閒<a 
name="0926b30" id="0926b30"></a>過時把彌陀念幾聲</span></p><a 
name="0926c01" id="0926c01"></a><p style="margin-left: 3em"><span class="headname">送笑月侍者入楚省師</span></p><a 
name="0926c02" id="0926c02"></a><p><span class="lg">參方學道入叢林究竟完全只死心此去三湘逢敏<a 
name="0926c03" id="0926c03"></a>手歸來報我遇知音</span></p><a 
name="0926c04" id="0926c04"></a><p style="margin-left: 3em"><span class="headname">示秀雲禪人</span></p><a 
name="0926c05" id="0926c05"></a><p><span class="lg">前三三與後三三珍重禪人仔細參笑殺從前無著<a 
name="0926c06" id="0926c06"></a>老堂堂覿面自顢頇</span></p><a 
name="0926c07" id="0926c07"></a><p style="margin-left: 3em"><span class="headname">真秀包居士乞偈</span></p><a 
name="0926c08" id="0926c08"></a><p><span class="lg">愧我平常無一法龜毛豎起用多端饒伊縱具超方<a 
name="0926c09" id="0926c09"></a>眼薦得分明落二三</span></p><a 
name="0926c10" id="0926c10"></a><p style="margin-left: 3em"><span class="headname">示愛月侍者</span></p><a 
name="0926c11" id="0926c11"></a><p><span class="lg">昔日鳥窩親切意當陽拈起布毛吹只今苦口無他<a 
name="0926c12" id="0926c12"></a>意要汝聲前奪祖機</span></p><a 
name="0926c13" id="0926c13"></a><p style="margin-left: 3em"><span class="headname">示化月禪人</span></p><a 
name="0926c14" id="0926c14"></a><p><span class="lg">見渠質直無虛偽日用尋常絕正偏鼻祖家風無別<a 
name="0926c15" id="0926c15"></a>妙只須就裏定方圓</span></p><a 
name="0926c16" id="0926c16"></a><p style="margin-left: 3em"><span class="headname">覓心禪人乞偈</span></p><a 
name="0926c17" id="0926c17"></a><p><span class="lg">覓心無處是心安先德誠言豈等閒若解承當此箇<a 
name="0926c18" id="0926c18"></a>事清風皓月映眉端</span></p><a 
name="0926c19" id="0926c19"></a><p style="margin-left: 3em"><span class="headname">覺悟金居士乞偈</span></p><a 
name="0926c20" id="0926c20"></a><p><span class="lg">非是山僧機不投只因爾念別馳求從今正好將心<a 
name="0926c21" id="0926c21"></a>息勿使浮生空白頭</span></p><a 
name="0926c22" id="0926c22"></a><p style="margin-left: 3em"><span class="headname">示托禪禪人</span></p><a 
name="0926c23" id="0926c23"></a><p><span class="lg">為人切忌自瞞頇日用尋常當返觀荊棘林中下腳<a 
name="0926c24" id="0926c24"></a>易夜明簾外轉身難</span></p><a 
name="0926c25" id="0926c25"></a><p style="margin-left: 3em"><span class="headname">示心田禪人</span></p><a 
name="0926c26" id="0926c26"></a><p><span class="lg">心田決志守心城剿盡魔軍四海平內外一如空幻<a 
name="0926c27" id="0926c27"></a>有拈頭作尾示無生</span></p><a 
name="0926c28" id="0926c28"></a><p style="margin-left: 3em"><span class="headname">示楚禎姜居士</span></p><a 
name="0926c29" id="0926c29"></a><p><span class="lg">一念無私異念休牧牛極要追蹤繇驀然入手貫穿<a 
name="0926c30" id="0926c30"></a>鼻縱步還家任自游</span></p><a 
name="0927a01" id="0927a01"></a><p style="margin-left: 3em"><span class="headname">送太守梅臣傳護法</span></p><a 
name="0927a02" id="0927a02"></a><p><span class="lg">憐才治澤動賢情腰佩黃金仲子聲八納風寒留不<a 
name="0927a03" id="0927a03"></a>住輕車三過遶龍城</span></p><a 
name="0927a04" id="0927a04"></a><p style="margin-left: 3em"><span class="headname">九河江居士索話頭</span></p><a 
name="0927a05" id="0927a05"></a><p><span class="lg">向吾索話頭示汝乾矢橛但直恁麼去自然無分別</span></p><a 
name="0927a06" id="0927a06"></a><p style="margin-left: 3em"><span class="headname">送梵僧</span></p><a 
name="0927a07" id="0927a07"></a><p><span class="lg">迢迢千萬路程賒杖錫東來禮洛伽盡道西天真極<a 
name="0927a08" id="0927a08"></a>樂闍黎何事慕中華</span></p><a 
name="0927a09" id="0927a09"></a><p style="margin-left: 3em"><span class="headname">宿南華山夜聞猿啼</span></p><a 
name="0927a10" id="0927a10"></a><p><span class="lg">蓮峰聳翠接長空一枕煙霞寂寞中落落猿聲驚夢<a 
name="0927a11" id="0927a11"></a>醒不知身臥碧雲宮</span></p><a 
name="0927a12" id="0927a12"></a><p style="margin-left: 3em"><span class="headname">春遊晚歸復及人來韻</span></p><a 
name="0927a13" id="0927a13"></a><p><span class="lg">柳弄青陰曙色嬌林泉深處暗香飄山長路曲歸來<a 
name="0927a14" id="0927a14"></a>晚謾把殘詩對月敲</span></p><a 
name="0927a15" id="0927a15"></a><p style="margin-left: 3em"><span class="headname">晴山鶯語</span></p><a 
name="0927a16" id="0927a16"></a><p><span class="lg">閒雲散盡曉風清日暖花明鳥語新舌巧聲輕無曲<a 
name="0927a17" id="0927a17"></a>調幾回啼破嶺頭春</span></p><a 
name="0927a18" id="0927a18"></a><p style="margin-left: 3em"><span class="headname">季春日訪祖鼻法兄不遇</span></p><a 
name="0927a19" id="0927a19"></a><p><span class="lg">杖履追尋入石畿層層煙霧鎖柴扉庭前柏子陳年<a 
name="0927a20" id="0927a20"></a>景屋後殘花自落飛</span></p><a 
name="0927a21" id="0927a21"></a><p style="margin-left: 3em"><span class="headname">嘯天獅子</span></p><a 
name="0927a22" id="0927a22"></a><p><span class="lg">當空危踞露雄峰造物生成勢不同種性曾來無半<a 
name="0927a23" id="0927a23"></a>侶長年獨笑碧雲中</span></p><a 
name="0927a24" id="0927a24"></a><p style="margin-left: 3em"><span class="headname">廛居</span></p><a 
name="0927a25" id="0927a25"></a><p><span class="lg">厭寂辭山樂市廛鬧烘烘處好盤桓靜中學道非為<a 
name="0927a26" id="0927a26"></a>道動裏參禪方是禪</span></p><a 
name="0927a27" id="0927a27"></a><p><span class="lg">是非場作菩提岸聲色堆為淨法身剎剎塵塵皆大<a 
name="0927a28" id="0927a28"></a>意頭頭法法盡圓明</span></p><a 
name="0927a29" id="0927a29"></a><p><span class="lg">非僧非俗日街游不作經商豈八流骨董多般都賣<a 
name="0927a30" id="0927a30"></a>盡單單不賣死貓頭</span></p><a 
name="0927b01" id="0927b01"></a><p><span class="lg">消閒無事課彌陀百八珠輪不較多本分修行由我<a 
name="0927b02" id="0927b02"></a>得平常日用有檀那</span></p><a 
name="0927b03" id="0927b03"></a><p style="margin-left: 3em"><span class="headname">山居</span></p><a 
name="0927b04" id="0927b04"></a><p><span class="lg">松巋日用自平常佛法人情俱<span class="corr" title='[巳&gt;已]'>已</span>忘問道其中端的<a 
name="0927b05" id="0927b05"></a>事冷時向火熱乘涼</span></p><a 
name="0927b06" id="0927b06"></a><p><span class="lg">一住深山是事灰倚林終日枕莓苔清風明月心交<a 
name="0927b07" id="0927b07"></a>友不待相呼自往來</span></p><a 
name="0927b08" id="0927b08"></a><p style="margin-left: 3em"><span class="headname">睡佛</span></p><a 
name="0927b09" id="0927b09"></a><p><span class="lg">看破眾生塵劫事不勞世念起攀緣放身做箇驢年<a 
name="0927b10" id="0927b10"></a>夢一枕山河伴石眠</span></p><a 
name="0927b11" id="0927b11"></a><p style="margin-left: 3em"><span class="headname">贈友人新成靜室</span></p><a 
name="0927b12" id="0927b12"></a><p><span class="lg">尖頭茅屋隱松間四壁芸窗對遠山舉世只聞才子<a 
name="0927b13" id="0927b13"></a>貴安知劫外道人閒</span></p><a 
name="0927b14" id="0927b14"></a><p style="margin-left: 3em"><span class="headname">春日次韻</span></p><a 
name="0927b15" id="0927b15"></a><p><span class="lg">寒梅初綻報春還細柳含煙掩竹關自慶不知時節<a 
name="0927b16" id="0927b16"></a>易燒松煮雪傍雲間</span></p><a 
name="0927b17" id="0927b17"></a><p style="margin-left: 3em"><span class="headname">吟菊次顯和尚原韻</span></p><a 
name="0927b18" id="0927b18"></a><p><span class="lg">籬下英姿秋後芳抱香枝勁自成粧拂衣歸去人先<a 
name="0927b19" id="0927b19"></a>醉隱逸何辭傲晚霜</span></p><a 
name="0927b20" id="0927b20"></a><p style="margin-left: 3em"><span class="headname">散淡歌</span></p><a 
name="0927b21" id="0927b21"></a><p><span class="lg">疏閒道者原無疑孤雲野鶴任東西異跡殊形難定<a 
name="0927b22" id="0927b22"></a>相灰頭土面少人知破蒲團垢衲衣出入隨身任所<a 
name="0927b23" id="0927b23"></a>之行了多少彎曲徑過了多少沒橋溪杖挑風月橫<a 
name="0927b24" id="0927b24"></a>肩上手握乾坤藏袖裏山海為家原不遠天地為廬<a 
name="0927b25" id="0927b25"></a>到處居榮華富貴全無分清虛冷淡自相宜荊棘林<a 
name="0927b26" id="0927b26"></a>中沒絆礙孤峰頂上示威儀嘯月吟風惟自許觀山<a 
name="0927b27" id="0927b27"></a>翫水幾忘疲遊市廛宿旅邸化些油鹽菜蔬米饑餓<a 
name="0927b28" id="0927b28"></a>將來養色軀貲持慧命導凡迷身居陋巷不知憂座<a 
name="0927b29" id="0927b29"></a>結高堂未足奇肉案酒樓懸缽袋柳巷花街歇杖藜<a 
name="0927b30" id="0927b30"></a>混俗和光忘恥辱散淡悠遊樂有餘或住深山坐禪<a 
name="0927c01" id="0927c01"></a>林不貪名利不求榮麤衣淡飯隨時過作事隨緣任<a 
name="0927c02" id="0927c02"></a>縱橫閒來趺坐盤陀石無韻山歌任我吟也無嗔也<a 
name="0927c03" id="0927c03"></a>無喜逍遙灑落度日子天子不臣侯不友平生孤介<a 
name="0927c04" id="0927c04"></a>直如斯乾坤生我沒用人我是他非渾不理逢人說<a 
name="0927c05" id="0927c05"></a>些沒味禪見成公案頻拈舉達磨不先我不後布袋<a 
name="0927c06" id="0927c06"></a>長老無彼此非素隱非行怪直入窩巢無內外生死<a 
name="0927c07" id="0927c07"></a>無常沒可了菩提涅盤成一塊任從滄海變桑田我<a 
name="0927c08" id="0927c08"></a>此淨土常不壞報佛恩酬祖債百事俱有高賢在奈<a 
name="0927c09" id="0927c09"></a>予疏拙只偷安佛法世法無干礙人家笑我好糊言<a 
name="0927c10" id="0927c10"></a>我笑人家不自在</span></p><a 
name="0927c11" id="0927c11"></a><p style="margin-left: 2em"><span class="headname">分燈</span></p><a 
name="0927c12" id="0927c12"></a><p style="margin-left: 3em"><span class="headname">宗風大闡</span></p><a 
name="0927c13" id="0927c13"></a><p><span class="lg">口似懸河眼似燈眉間挂劍利無情龜毛兔角親分<a 
name="0927c14" id="0927c14"></a>付鳳子龍兒一任吞</span></p><a 
name="0927c15" id="0927c15"></a><p style="margin-left: 3em"><span class="headname">天一大悅</span></p><a 
name="0927c16" id="0927c16"></a><p><span class="lg">橫戈躍馬出魔宮生死兩離智眼通缽袋拈來分付<a 
name="0927c17" id="0927c17"></a>汝任從四海震吾宗</span></p><a 
name="0927c18" id="0927c18"></a><p style="margin-left: 3em"><span class="headname">普現大行</span></p><a 
name="0927c19" id="0927c19"></a><p><span class="lg">無心無法自優游一句了然豁兩眸從上源來親授<a 
name="0927c20" id="0927c20"></a>受祖家聲價要君酬</span></p><a 
name="0927c21" id="0927c21"></a><p style="margin-left: 3em"><span class="headname">天巖大照</span></p><a 
name="0927c22" id="0927c22"></a><p><span class="lg">多年種毒恨冤深幾度沉埋幾度新大治紅爐曾煆<a 
name="0927c23" id="0927c23"></a>煉許君出眾續傳燈</span></p><a 
name="0927c24" id="0927c24"></a><p style="margin-left: 3em"><span class="headname">天培本照</span></p><a 
name="0927c25" id="0927c25"></a><p><span class="lg">頭角猙獰勢<span class="corr" title='[巳&gt;已]'>已</span>成何緣終日隱群鱗從今點出雙睛<a 
name="0927c26" id="0927c26"></a>去變化飛騰宇宙新</span></p><a 
name="0927c27" id="0927c27"></a><p style="margin-left: 3em"><span class="headname">天骨本淨</span></p><a 
name="0927c28" id="0927c28"></a><p><span class="lg">亙古圓明如意珠驪龍領下少人知直拈一顆親分<a 
name="0927c29" id="0927c29"></a>付照徹山河處處宜</span></p><a 
name="0927c30" id="0927c30"></a><p style="margin-left: 3em"><span class="headname">恒暲聖目</span></p><a 
name="0928a01" id="0928a01"></a><p><span class="lg">法本無傳法已行曹源一滴潤乾坤秪今付汝天涯<a 
name="0928a02" id="0928a02"></a>去隨處拈香咸報恩</span></p><a 
name="0928a03" id="0928a03"></a><p style="margin-left: 3em"><span class="headname">善一如純</span></p><a 
name="0928a04" id="0928a04"></a><p><span class="lg">幾度遍參不計年來機氣燄逼人天吾今付汝龜毛<a 
name="0928a05" id="0928a05"></a>拂千古聲名續正傳</span></p><a 
name="0928a06" id="0928a06"></a><p style="margin-left: 3em"><span class="headname">普渡大海</span></p><a 
name="0928a07" id="0928a07"></a><p><span class="lg">多年種下茄與瓜今日拈來個個佳分付闍黎隨處<a 
name="0928a08" id="0928a08"></a>用人天均濟活龍蛇</span></p><a 
name="0928a09" id="0928a09"></a><p style="margin-left: 3em"><span class="headname">普應</span></p><a 
name="0928a10" id="0928a10"></a><p><span class="lg">法出曹源之至今無傳無受法洪深吾儕今日親分<a 
name="0928a11" id="0928a11"></a>付是處任為功德林</span></p><a 
name="0928a12" id="0928a12"></a><p style="margin-left: 3em"><span class="headname">青華大全王居士</span></p><a 
name="0928a13" id="0928a13"></a><p><span class="lg">五百餘年運一<span class="corr" title='[逄&gt;逢]'>逢</span>其間奮起振宗風山河鎮靜虛空<a 
name="0928a14" id="0928a14"></a>闊朗朗中天化日紅</span></p><a 
name="0928a15" id="0928a15"></a><p style="margin-left: 3em"><span class="headname">孚世大倫龍居士</span></p><a 
name="0928a16" id="0928a16"></a><p><span class="lg">臨濟家風孚世緣深開佛日映青蓮而今分付曹溪<a 
name="0928a17" id="0928a17"></a>旨法海周流繼祖傳</span></p><a 
name="0928a18" id="0928a18"></a><p style="margin-left: 3em"><span class="headname">守一大圓姬居士</span></p><a 
name="0928a19" id="0928a19"></a><p><span class="lg">一念修持許幾年導民育物潔如蓮鹿門心法親拈<a 
name="0928a20" id="0928a20"></a>示永續來源證的傳</span></p><a 
name="0928a21" id="0928a21"></a><p style="margin-left: 3em"><span class="headname">德雲聖恩龍居士</span></p><a 
name="0928a22" id="0928a22"></a><p><span class="lg">囊劫修身應大唐衣盂曾寄普光堂秪今拈出親傳<a 
name="0928a23" id="0928a23"></a>授砥柱中流紫玉梁</span></p><a 
name="0928a24" id="0928a24"></a><p style="margin-left: 3em"><span class="headname">秀含六度李居士</span></p><a 
name="0928a25" id="0928a25"></a><p><span class="lg">照世一盞無盡燈光明晃曜滿乾坤吾儕送與滇南<a 
name="0928a26" id="0928a26"></a>子遞代相傳燦古今</span></p><a 
name="0928a27" id="0928a27"></a><p style="margin-left: 3em"><span class="headname">法派</span></p><a 
name="0928a28" id="0928a28"></a><p><span class="lg">達本無學覺自通照能仁智海紹續真宗</span></p><a 
name="0928a29" id="0928a29"></a><p style="margin-left: 2em"><span class="headname">塔銘</span></p><a 
name="0928a30" id="0928a30"></a><p style="text-indent: 0em; margin-left: 0em"><span class="linehead"></span>黔南普陽安普連壤有山奇秀前臨滇東後倚關嶺<a 
name="0928b01" id="0928b01"></a>左跨粵西右駕隴北嘉相西來翠松東向峭壁層崟<a 
name="0928b02" id="0928b02"></a>名勝佳焉蓋天造地設為待哲人飛錫浮杯所也雖<a 
name="0928b03" id="0928b03"></a>然厥地為美厥境為偉而無高人達士散花點頭絮<a 
name="0928b04" id="0928b04"></a>沾水印未始不動有心者嘆耳庚子春不意天人作<a 
name="0928b05" id="0928b05"></a>緣松巋有主感善權和尚之至矣權公名達位楚北<a 
name="0928b06" id="0928b06"></a>人也萬曆戊午九月廿三日午時毓於辰溪父姓瞿<a 
name="0928b07" id="0928b07"></a>母王氏十三歲二親早逝公以方便智度為父母後<a 
name="0928b08" id="0928b08"></a>因兵燹八黔寓安順府禮太虛和尚落髮稟戒日精<a 
name="0928b09" id="0928b09"></a>毘尼次稟寒光和尚圓具領道無高矮之句尋住安<a 
name="0928b10" id="0928b10"></a>南廣福寺適幸蘭溪月幢禪師應請安龍道經廣福<a 
name="0928b11" id="0928b11"></a>權公一見喜自慶焉蓋幢禪師得昭覺丈老人之傳<a 
name="0928b12" id="0928b12"></a>造詣深遠權公堅留參扣即得牧牛法明年進安龍<a 
name="0928b13" id="0928b13"></a>同住隨遷普坪屢次入室機鋒迅捷真有當人不讓<a 
name="0928b14" id="0928b14"></a>之風幢禪師雖未許可然臨濟得其兒孫穎無生死<a 
name="0928b15" id="0928b15"></a>之旨而宗匠會乎歸要三玄三要<span class="corr" title='[巳&gt;已]'>已</span>探源矣一日幢<a 
name="0928b16" id="0928b16"></a>禪師指水津處驗之公沖口說偈曰石津水汪徹骨<a 
name="0928b17" id="0928b17"></a>清涼一滴盈岸潤流八荒幢師休去隨受總戎陸公<a 
name="0928b18" id="0928b18"></a>君祥請主楞嚴寺開律堂雖雲水日增公猶不自肯<a 
name="0928b19" id="0928b19"></a>決意辭退遷龍場萬壽寺掩關自誓不悟必不出關<a 
name="0928b20" id="0928b20"></a>凝坐數月豁然貫通銀山鐵壁當下粉碎待見蘭溪<a 
name="0928b21" id="0928b21"></a>被詰公案覿面應酬似風轉虛空橫豎無礙始知都<a 
name="0928b22" id="0928b22"></a>盧秪在裏許古今淆訛直下承當有何難哉噫異矣<a 
name="0928b23" id="0928b23"></a>臨濟正脈於權公屈一指矣幢禪師特留分座公不<a 
name="0928b24" id="0928b24"></a>從時陽春撲屋欣然率諸門人杖錫東行時有隱士<a 
name="0928b25" id="0928b25"></a>前郡守許公偕境人譚戴眾善姓等觀公道風雅重<a 
name="0928b26" id="0928b26"></a>梵相奇偉於是生信迫切堅留瞻戀不舍公默識其<a 
name="0928b27" id="0928b27"></a>誠從而註錫率眾誅茅闢土躬耕務必首眾親得百<a 
name="0928b28" id="0928b28"></a>丈之真風小參煎點嘗蹈死心之用農務稍暇隨即<a 
name="0928b29" id="0928b29"></a>限期或學者頗鈍是必委屈開導堪雕琢者直以本<a 
name="0928b30" id="0928b30"></a>分鉗鎚公或時云踏著頂<span class="gaiji">[寧*頁]<!--gaiji,,1[寧*頁],2&#x29573;,3--></span>上一著十方世界瓦解<a 
name="0928c01" id="0928c01"></a>冰消且道諸人向甚麼處安身立命鮮有契其機者<a 
name="0928c02" id="0928c02"></a>或謂臨濟而下提唱益高機鋒益峻近日諸方模倣<a 
name="0928c03" id="0928c03"></a>之公獨守平實之旨何也吾竊讀宗門心書道若大<a 
name="0928c04" id="0928c04"></a>路然豈必舍平易而求高險以自苦耶窺公見處以<a 
name="0928c05" id="0928c05"></a>佛祖直指見性為宗古人隨機設施平險高下皆一<a 
name="0928c06" id="0928c06"></a>時權宜豈得<span class="corr" title='[巳&gt;已]'>已</span>哉不求其本而徇其跡務為穿鑿者<a 
name="0928c07" id="0928c07"></a>公罪人也其上堂小參一味乾曝曝語真古風也頌<a 
name="0928c08" id="0928c08"></a>古贊偈全無文字何異睡虎口吻公平實之名風動<a 
name="0928c09" id="0928c09"></a>邊疆上遊郡邑文武當道每以撥冗譚心無不善其<a 
name="0928c10" id="0928c10"></a>道也如安龍鎮臺王公馳書請會渴仰心敬理出常<a 
name="0928c11" id="0928c11"></a>情癸丑冬泉臺張公糧驛參政陳公軍務安南落意<a 
name="0928c12" id="0928c12"></a>入山請益因時未遂猶走書致敬一時從白業明哲<a 
name="0928c13" id="0928c13"></a>賢士皆常與公為方外友再可異者總戎龍公天祐<a 
name="0928c14" id="0928c14"></a>喬梓舉署傾誠頂禮視若六通神冀真慧日普照智<a 
name="0928c15" id="0928c15"></a>月長圓也次而隴北諸營司遙聞道範不遠而來日<a 
name="0928c16" id="0928c16"></a>覲躬參親承記&#x8382;宛如鼻祖之風先開六宗沉迷既<a 
name="0928c17" id="0928c17"></a>而震旦直指遐邇仰慕如瞻星月於甲子秋偶示微<a 
name="0928c18" id="0928c18"></a>恙自不為介凡遇參請如常應勉仲秋廿日誡真俗<a 
name="0928c19" id="0928c19"></a>門人時當末法各宜精進向上別無一言廿三囑侍<a 
name="0928c20" id="0928c20"></a>者聖機曰清淨奉持如老僧在日報恩足矣又謂身<a 
name="0928c21" id="0928c21"></a>心疲倦就枕少憩復起警眾端坐而逝春秋六十有<a 
name="0928c22" id="0928c22"></a>七夏四十有五手度弟子若干眾授戒弟子幾數百<a 
name="0928c23" id="0928c23"></a>人得法而分居列剎者八人居士四人三會語有錄<a 
name="0928c24" id="0928c24"></a>成帙公語言雖無潤色亦無枯寂之態公賦性純厚<a 
name="0928c25" id="0928c25"></a>履踐真實如說而行如行而說終身一志是不可奪<a 
name="0928c26" id="0928c26"></a>夏蠟之需隨緣而至隨即供眾不畜長物寂後棺殮<a 
name="0928c27" id="0928c27"></a>之理龍公欣然如子弟之孝父兄無異也喜施塔基<a 
name="0928c28" id="0928c28"></a>於松巋前十里許山川繡錯松相鬱蔥真美境也監<a 
name="0928c29" id="0928c29"></a>院副寺大祥大修大耀等不憚勞苦建立石塔此所<a 
name="0928c30" id="0928c30"></a>藏不朽骸留不磨跡是又天造地設待哲人之歸境<a 
name="0929a01" id="0929a01"></a>也法嗣如純者索銘於予予曰未睹其人未履其地<a 
name="0929a02" id="0929a02"></a>烏乎銘哉及觀行實讀全錄語恍然若睹其人履其<a 
name="0929a03" id="0929a03"></a>地又烏乎不銘哉盥手焚香敬而銘曰。</p><a 
name="0929a04" id="0929a04"></a><p><span class="lg">大哉至道無憂無惱樂意自在藥山長笑機心自息<a 
name="0929a05" id="0929a05"></a>法融獨妙不藥不病缽瓶永笑散花於雨點石魚躍<a 
name="0929a06" id="0929a06"></a>得意忘言慧燈常照面壁得來豎拳悟竅而今而後<a 
name="0929a07" id="0929a07"></a>梅熟龍躍</span></p><p style="text-indent: 0em; margin-left: 0em"><span class="linehead"></span>鎮陽蕭登崇沐手拜撰。</p><a 
name="0929a08" id="0929a08"></a><a 
name="0929a09" id="0929a09"></a><a 
name="0929a10" id="0929a10"></a><a 
name="0929a11" id="0929a11"></a><p style="margin-left: 2em"><span class="headname">行實</span></p><a 
name="0929a12" id="0929a12"></a><p style="text-indent: 0em; margin-left: 0em"><span class="linehead"></span>師名達位字善權乃楚北人也父姓瞿母王氏生於<a 
name="0929a13" id="0929a13"></a>萬曆戊午九月廿三日午時自離襁褓喜睹梵像至<a 
name="0929a14" id="0929a14"></a>冠年一日聞僧誦法華經至有智若聞則能信解之<a 
name="0929a15" id="0929a15"></a>句感發出塵之念時值世變棄家入黔至安順觀音<a 
name="0929a16" id="0929a16"></a>硐禮太虛和尚披剃并受沙彌十戒經兩載辭虛往<a 
name="0929a17" id="0929a17"></a>參含光和尚座下具足光令看父母未生前話久久<a 
name="0929a18" id="0929a18"></a>不契又辭光參月幢和尚一日請益問父母未生前<a 
name="0929a19" id="0929a19"></a>那個是某甲本來面目幢與驀頭一棒云會麼師擬<a 
name="0929a20" id="0929a20"></a>對幢復棒云鈍漢參堂去師自此疑情亦重立誓閉<a 
name="0929a21" id="0929a21"></a>關云設若不明此事決不出關一夜經行至四鼓時<a 
name="0929a22" id="0929a22"></a>昏沉甚重忽倒地上人事罔知久而甦醒只是手足<a 
name="0929a23" id="0929a23"></a>不能自舉遍體汗流覺得橫身輕快疑情冰釋如放<a 
name="0929a24" id="0929a24"></a>下百觔擔子相似然後出關復省覲幢幢以數十公<a 
name="0929a25" id="0929a25"></a>案驗之師對無疑方承印證師於前後行化所住院<a 
name="0929a26" id="0929a26"></a>名並歸終端緒<span class="corr" title='[巳&gt;已]'>已</span>載會燈故不復贅世壽六十七僧<a 
name="0929a27" id="0929a27"></a>臘四十五。</p><a 
name="0929a28" id="0929a28"></a><p style="text-indent: 0em; margin-left: 11em"><span class="linehead"></span>法嗣門人如純撰</p><a 
name="0929a29" id="0929a29"></a><a 
name="0929a30" id="0929a30"></a><p><span class="juanname">善權位禪師語錄卷之二終</span></p>
<hr>【經文資訊】嘉興藏第 39 冊 No. B469 善權位禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4cd0.html?index=J39nB469" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J39nB469_002 by HTTrack Website Copier/3.x [XR&CO'2014], Tue, 07 Jun 2016 07:16:06 GMT -->
</html>
