<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T46n1929_007 by HTTrack Website Copier/3.x [XR&CO'2014], Tue, 07 Jun 2016 06:58:42 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1892357614&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT46n1929&amp;utmp=%2Fmobile%2Findex.php%3Findex%3DT46n1929_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0013.html?index=T46n1929_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第46冊<br/>No.1929 四教義 (12卷)<br/>【隋 智顗撰】<br/>第 7 卷</p>
	<a href="index169a-2.html?index=T46n1929_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T46">
<div class="root" id="1929" sutra_name="四教義" sutra_juan="[卷7]">　
<a 
name="0743c12" id="0743c12"></a><a 
name="0743c13" id="0743c13"></a><a 
name="0743c14" id="0743c14"></a><p><span class="juanname">四教義卷第七</span></p><a 
name="0743c15" id="0743c15"></a><a 
name="0743c16" id="0743c16"></a><p style="margin-left: 4em"><span class="byline">天台山修禪寺智顗禪師撰</span></p><a 
name="0743c17" id="0743c17"></a><p style="text-indent: 0em; margin-left: 0em"><span class="linehead"></span>第三約三藏教明菩薩位以釋淨無垢稱義<a 
name="0743c18" id="0743c18"></a>者。三藏教詮因緣生滅之理。明菩薩藏義。<a 
name="0743c19" id="0743c19"></a>亦應具有四門。今約毘曇有門。明大乘菩薩<a 
name="0743c20" id="0743c20"></a>位。即為四意。一翻譯。二辨位。三料簡。四<a 
name="0743c21" id="0743c21"></a>釋淨無垢稱義。第一翻譯。所言菩薩摩訶薩<a 
name="0743c22" id="0743c22"></a>者。是天竺語。若具依彼語。應云菩提薩埵<a 
name="0743c23" id="0743c23"></a>摩訶薩埵。但諸師翻譯不同。今不具述。而智<a 
name="0743c24" id="0743c24"></a>度論翻云。菩提名佛道。薩埵名成眾生。摩訶<a 
name="0743c25" id="0743c25"></a>言大。此人用諸佛大道成眾生也。又有師翻<a 
name="0743c26" id="0743c26"></a>云。菩提名道。薩埵名心。摩訶名大道是以<a 
name="0743c27" id="0743c27"></a>為道心大道心。而諸經論多云菩薩摩訶<a 
name="0743c28" id="0743c28"></a>薩者。什師以天竺語繁。兩句八字標名。故<a 
name="0743c29" id="0743c29"></a>除三字留五字。合為一句。名菩薩摩訶薩也。<a 
name="0744a01" id="0744a01"></a>但三乘菩提通名為道。而菩薩獨受大名者。<a 
name="0744a02" id="0744a02"></a>以其緣四諦起慈悲四弘誓願。上求佛果下<a 
name="0744a03" id="0744a03"></a>化眾生。此心矌大故別受摩訶薩埵之稱也。<a 
name="0744a04" id="0744a04"></a>第二辨菩薩位。略為七意。一發菩提心。二<a 
name="0744a05" id="0744a05"></a>行菩薩道。三種三十二相業。四六度成滿。五<a 
name="0744a06" id="0744a06"></a>一生補處。六生兜率天。七八相成道。一發<a 
name="0744a07" id="0744a07"></a>菩提心者。如釋迦牟尼菩薩。於過去世為陶<a 
name="0744a08" id="0744a08"></a>師。值釋迦牟尼佛供養彼佛。又見彼佛智慧<a 
name="0744a09" id="0744a09"></a>第一弟子。名舍利弗。神通第一弟子。名目<a 
name="0744a10" id="0744a10"></a>揵連。多聞侍者名曰阿難。爾時陶師供養佛<a 
name="0744a11" id="0744a11"></a>已。即便發菩提心。作是誓願。願未來世我得<a 
name="0744a12" id="0744a12"></a>作佛。還號釋迦牟尼。智慧弟子名舍利弗。<a 
name="0744a13" id="0744a13"></a>神足弟子名目揵連。多聞侍者名阿難。可<a 
name="0744a14" id="0744a14"></a>悅其願。從是初發菩提心。即慈悲四弘誓願<a 
name="0744a15" id="0744a15"></a>發也。但三藏教慈悲四弘誓願。皆緣生滅四<a 
name="0744a16" id="0744a16"></a>諦而起。所言慈悲心者。一大慈心。欲與愛<a 
name="0744a17" id="0744a17"></a>見二種眾生道滅之樂也。二大悲心。欲拔愛<a 
name="0744a18" id="0744a18"></a>見二種眾生苦集之苦也。四弘誓願者。一<a 
name="0744a19" id="0744a19"></a>未度者令度者。即是天魔外道愛見二種。<a 
name="0744a20" id="0744a20"></a>六道眾生未度三界火宅之苦諦。令得度也。<a 
name="0744a21" id="0744a21"></a>二未解者令解者。即是愛見二種眾生。未解<a 
name="0744a22" id="0744a22"></a>愛見二十五有業。集令得解也。三未安者<a 
name="0744a23" id="0744a23"></a>令安者。即是愛見二種眾生。未安三十七<a 
name="0744a24" id="0744a24"></a>品一切諸道令安道諦也。四未涅槃者令得<a 
name="0744a25" id="0744a25"></a>涅槃者。此愛見二種眾生。未滅二十五<a 
name="0744a26" id="0744a26"></a>有生死因果。皆令得滅諦涅槃也。若緣愛<a 
name="0744a27" id="0744a27"></a>見二種眾生。生滅四諦而起慈悲四弘誓願<a 
name="0744a28" id="0744a28"></a>者。即是菩薩初發菩提心也。知愛見四諦故。<a 
name="0744a29" id="0744a29"></a>智慧勝諸天魔一切外道。有慈悲誓願功德<a 
name="0744b01" id="0744b01"></a>故勝一切聲聞緣覺。故大智度論云。初發心<a 
name="0744b02" id="0744b02"></a>以為天人師。勝出一切聲聞緣覺。二行菩薩<a 
name="0744b03" id="0744b03"></a>道者。即是三阿僧祇劫行六度也。從過去釋<a 
name="0744b04" id="0744b04"></a>迦牟尼佛至罽那尸棄佛時。名一阿僧祇劫。<a 
name="0744b05" id="0744b05"></a>從此常離女人身。爾時不自知我當作佛不<a 
name="0744b06" id="0744b06"></a>作佛。此初阿僧祇劫。即是得五停心別想<a 
name="0744b07" id="0744b07"></a>總想念處之位。用性念處共念處緣念處。行<a 
name="0744b08" id="0744b08"></a>六度也。三種念處義略如前說。所以者何。修<a 
name="0744b09" id="0744b09"></a>性念處為壞屬愛魔業。破屬見一切智六師<a 
name="0744b10" id="0744b10"></a>修共念處。欲壞愛結破神通六師修緣念處<a 
name="0744b11" id="0744b11"></a>為一切愛見眾生說法。屬愛壞故一切天魔<a 
name="0744b12" id="0744b12"></a>眷屬壞。愛見壞故三六十八種六師。及一<a 
name="0744b13" id="0744b13"></a>切外道眷屬壞也。故用三種念處行六波羅<a 
name="0744b14" id="0744b14"></a>蜜。意欲降伏天魔制諸外道。菩薩用三種念<a 
name="0744b15" id="0744b15"></a>處行六度時。雖修性念處而不斷結。為生三<a 
name="0744b16" id="0744b16"></a>界度眾生故。常欲多修共念處觀為得神通。<a 
name="0744b17" id="0744b17"></a>成四攝法同事。調伏愛見眾生。又常多修緣<a 
name="0744b18" id="0744b18"></a>念處觀。為欲成四辨說三乘法。化一切愛<a 
name="0744b19" id="0744b19"></a>見眾生。共出三界火宅也。是為初阿僧祇劫<a 
name="0744b20" id="0744b20"></a>修行六度。用四弘誓願安撫生死心無怯弱<a 
name="0744b21" id="0744b21"></a>根壞女人之業。常受丈夫之身也。爾時未發<a 
name="0744b22" id="0744b22"></a>&#x7157;解位在外凡。故不自知己身當得作佛<a 
name="0744b23" id="0744b23"></a>不得作佛也。次明從罽那尸棄佛至燃<a 
name="0744b24" id="0744b24"></a>燈佛。為第二阿僧祇劫。是時菩薩用七莖青<a 
name="0744b25" id="0744b25"></a>蓮華。供養燃燈佛。敷鹿皮衣布髮掩泥。時<a 
name="0744b26" id="0744b26"></a>燃燈佛便授其記。汝當來世必得作佛。名釋<a 
name="0744b27" id="0744b27"></a>迦牟尼。爾時菩薩雖能自知我必作佛。而<a 
name="0744b28" id="0744b28"></a>口不稱我當作佛。謂此是用&#x7157;法智慧修六<a 
name="0744b29" id="0744b29"></a>度也。所以者何。因總想四念處。初得善有<a 
name="0744c01" id="0744c01"></a>漏五陰。即是性地順忍初心之位。既有證法<a 
name="0744c02" id="0744c02"></a>之信。故必知作佛。而用&#x7157;解修行六度。心<a 
name="0744c03" id="0744c03"></a>未分明故不向他說。次明從燃燈佛。至毘<a 
name="0744c04" id="0744c04"></a>婆尸佛。為第三阿僧祇劫滿。是時菩薩內心<a 
name="0744c05" id="0744c05"></a>了了自知作佛。口自發言無所畏難。我於來<a 
name="0744c06" id="0744c06"></a>世當得作佛。今謂此是頂法之位。行六波<a 
name="0744c07" id="0744c07"></a>羅蜜四諦觀解分明。如登山頂四方顧分明。<a 
name="0744c08" id="0744c08"></a>了了自知作佛。亦向他人說也。三明過三阿<a 
name="0744c09" id="0744c09"></a>僧祇劫。種三十二相業。今謂此是入下忍<a 
name="0744c10" id="0744c10"></a>之位。用此忍智修行六度。成百福德。用百福<a 
name="0744c11" id="0744c11"></a>德成一相。以為三十二相之業因也。種三十<a 
name="0744c12" id="0744c12"></a>二相業因。於下忍之位。修六波羅蜜成百福<a 
name="0744c13" id="0744c13"></a>之相。以為三十二相業因也。是三十二相。於<a 
name="0744c14" id="0744c14"></a>欲界閻浮提人中。受男子身。佛出世時緣佛<a 
name="0744c15" id="0744c15"></a>身相故得種也。問曰。所言百福德成一相<a 
name="0744c16" id="0744c16"></a>者。幾功德成一相福德耶。答曰。異解不同。<a 
name="0744c17" id="0744c17"></a>難可定判。有人言。是福不可稱量不可譬喻<a 
name="0744c18" id="0744c18"></a>是菩薩入三阿僧祇劫。心修大行種是三十<a 
name="0744c19" id="0744c19"></a>二相因緣。以是故福無能量。唯佛能知。問<a 
name="0744c20" id="0744c20"></a>曰。菩薩幾時種三十二相。答曰。極遲百劫。極<a 
name="0744c21" id="0744c21"></a>疾九十一劫。弗沙佛觀釋迦菩薩自身生弟<a 
name="0744c22" id="0744c22"></a>子熟。彌勒菩薩自熟弟子生。多人難度一人<a 
name="0744c23" id="0744c23"></a>易化。故弗沙佛於寶窟中。放光照釋迦。菩<a 
name="0744c24" id="0744c24"></a>薩釋迦菩薩尋光至弗沙佛所。於七日七夜<a 
name="0744c25" id="0744c25"></a>一心觀佛。目不暫眴。但用一偈稱歎云。天<a 
name="0744c26" id="0744c26"></a>地此界多門室。逝宮天處十方無。丈夫牛<a 
name="0744c27" id="0744c27"></a>王大沙門。尋地山林遍無等。以苦行力超<a 
name="0744c28" id="0744c28"></a>越九劫。在彌勒菩薩前成正覺也。四明六波<a 
name="0744c29" id="0744c29"></a>羅蜜滿者。問曰。檀波羅蜜云何滿。答曰。一<a 
name="0745a01" id="0745a01"></a>切能施無所遮礙。乃至以身施時心無所惜。<a 
name="0745a02" id="0745a02"></a>如尸毘王。以身施鴿解剔皮肉。雖受痛苦。舉<a 
name="0745a03" id="0745a03"></a>身上秤以贖鴿命心不悔恨。立誓自證我心<a 
name="0745a04" id="0745a04"></a>無悔者。身可平復。既立誓已。天地震動身<a 
name="0745a05" id="0745a05"></a>還如故。如是等菩薩本生捨身命施。心不退<a 
name="0745a06" id="0745a06"></a>悔。是檀波羅蜜滿也。問曰。云何尸羅波羅<a 
name="0745a07" id="0745a07"></a>蜜滿。答曰。不惜身命護持淨戒。如須陀摩王。<a 
name="0745a08" id="0745a08"></a>是王精進持戒常依實語。與劫磨沙波陀大<a 
name="0745a09" id="0745a09"></a>王共期。乞暇還國七日供養沙門竟。即來<a 
name="0745a10" id="0745a10"></a>就終。是王期滿。為持實語戒故。趣期就死。<a 
name="0745a11" id="0745a11"></a>是則為持一戒不惜身命。如是等處處因緣<a 
name="0745a12" id="0745a12"></a>經說本生。菩薩因地。持戒捨身命心不悔<a 
name="0745a13" id="0745a13"></a>恨。即是尸羅波羅蜜滿相。問曰。羼提波羅<a 
name="0745a14" id="0745a14"></a>蜜云何滿。答曰。若人來罵。撾捶割剝支解奪<a 
name="0745a15" id="0745a15"></a>命。心不起瞋。如羼提比丘常修慈忍。在林樹<a 
name="0745a16" id="0745a16"></a>下入禪三昧。時迦梨王。為女色故生愛弊。<a 
name="0745a17" id="0745a17"></a>垢截其手足耳鼻。心忍不動。時王問言。今<a 
name="0745a18" id="0745a18"></a>截解身定。能忍否。比丘答言。意實不瞋<a 
name="0745a19" id="0745a19"></a>恨。王言。今誰信汝耶。比丘答曰。若實忍<a 
name="0745a20" id="0745a20"></a>心不瞋恨。當令我身即尋平復。說是語時身<a 
name="0745a21" id="0745a21"></a>即如故。如是等不惜身命修行忍辱。是名羼<a 
name="0745a22" id="0745a22"></a>提波羅蜜滿相。問曰。毘梨耶波羅蜜云何滿。<a 
name="0745a23" id="0745a23"></a>答曰。若有大心。如大施太子。為一切眾生<a 
name="0745a24" id="0745a24"></a>入海採寶。從龍王得如意珠。欲將還閻浮提。<a 
name="0745a25" id="0745a25"></a>雨衣服寶物布施眾生。海神惜珠。因其睡臥<a 
name="0745a26" id="0745a26"></a>即盜取其珠。將還海宮。太子覺已為此珠故。<a 
name="0745a27" id="0745a27"></a>誓以此身抒大海水令海乾盡。從海神索珠<a 
name="0745a28" id="0745a28"></a>心定不懈。帝釋諸天感太子心。為物精進<a 
name="0745a29" id="0745a29"></a>不惜身命。即將諸天助抒海水。水遂減半。海<a 
name="0745b01" id="0745b01"></a>神怖故慚愧還珠。亦如釋迦菩薩值弗沙佛。<a 
name="0745b02" id="0745b02"></a>七日七夜翹一&#x811A;目不暫眴。如是等不惜身<a 
name="0745b03" id="0745b03"></a>命。為物精進。是名毘梨耶波羅蜜滿相。問<a 
name="0745b04" id="0745b04"></a>曰。云何名為禪波羅蜜滿相。答曰。如一切<a 
name="0745b05" id="0745b05"></a>禪定自在。又如尚闍梨仙人坐禪時。無入<a 
name="0745b06" id="0745b06"></a>出息。鳥於螺髮中生子。不搖動乃至鳥子<a 
name="0745b07" id="0745b07"></a>飛去。是名禪波羅蜜滿相。問曰。般若波羅蜜<a 
name="0745b08" id="0745b08"></a>云何滿。答曰。菩薩大心分別。如劬嬪婆羅門<a 
name="0745b09" id="0745b09"></a>大臣。分閻浮大地作七分。若干大城小城聚<a 
name="0745b10" id="0745b10"></a>落村民。盡作七分。般若波羅蜜亦如是。是<a 
name="0745b11" id="0745b11"></a>菩薩般若波羅蜜滿相。今謂此皆下忍智慧。<a 
name="0745b12" id="0745b12"></a>能調伏諸根滿足六度也。所以者何。下忍智<a 
name="0745b13" id="0745b13"></a>慧力強煩惱力弱。用此智慧修行六度。能忍<a 
name="0745b14" id="0745b14"></a>六弊不惜身命成六度也。四波羅蜜滿。正是<a 
name="0745b15" id="0745b15"></a>性念處力至下忍也。禪波羅蜜滿。多是共念<a 
name="0745b16" id="0745b16"></a>處力至下忍也。般若波羅蜜滿。正是緣念處<a 
name="0745b17" id="0745b17"></a>力至下忍也。問曰。羅漢尚不能不惜身命。修<a 
name="0745b18" id="0745b18"></a>行六度。下忍智慧之力。何能成六度也。答<a 
name="0745b19" id="0745b19"></a>曰。若無慈悲誓願。積劫修行之力羅漢智慧<a 
name="0745b20" id="0745b20"></a>尚不能爾。何況下忍。今外緣慈悲誓願久積<a 
name="0745b21" id="0745b21"></a>熏修。內有忍法智慧。助破六弊之力也。五<a 
name="0745b22" id="0745b22"></a>住一生補處者。即是釋迦菩薩。在生迦葉<a 
name="0745b23" id="0745b23"></a>佛所。為補處弟子。淨持禁戒行諸功德。迦<a 
name="0745b24" id="0745b24"></a>葉授記次當作佛。恐此由在中忍之位也。六<a 
name="0745b25" id="0745b25"></a>生兜率陀天者。捨閻浮之報。上生此天為諸<a 
name="0745b26" id="0745b26"></a>天人師。於在此天用三種念處。修八勝處。<a 
name="0745b27" id="0745b27"></a>為欲伏結清淨。下閻浮提。神通變化降伏天<a 
name="0745b28" id="0745b28"></a>魔。四辨說法破諸外道。及度一切眾生也。<a 
name="0745b29" id="0745b29"></a>此由屬中忍之位。問曰。菩薩何意。從初發<a 
name="0745c01" id="0745c01"></a>心伏結至此伏而不斷也。答曰。若斷結即不<a 
name="0745c02" id="0745c02"></a>得受生化物。觀無常伏結令諸煩惱脂消。用<a 
name="0745c03" id="0745c03"></a>清淨心修行六度。令諸功德肥也　七下生<a 
name="0745c04" id="0745c04"></a>成道者。即是三藏教明八相成道菩提果。<a 
name="0745c05" id="0745c05"></a>所言八相成道者。一從兜率天下。二託胎。三<a 
name="0745c06" id="0745c06"></a>出生。四出家。五降魔。六成道。七轉法輪。八<a 
name="0745c07" id="0745c07"></a>入涅槃。一兜率天下者。菩薩將欲下生時。用<a 
name="0745c08" id="0745c08"></a>四種觀人間。一觀時。即是人壽百歲時是佛<a 
name="0745c09" id="0745c09"></a>出世之時。二觀土地。諸佛常依中國生迦維<a 
name="0745c10" id="0745c10"></a>羅衛。即是百億日月之中也。三觀種姓。佛<a 
name="0745c11" id="0745c11"></a>生二種姓中。一剎利姓勢力大故。二婆羅門<a 
name="0745c12" id="0745c12"></a>姓智慧大故。釋迦牟尼佛生剎利姓也。四觀<a 
name="0745c13" id="0745c13"></a>生處。何等女人。能懷那羅延力菩薩。唯中<a 
name="0745c14" id="0745c14"></a>國迦毘羅婆城淨飯王后。能懷後身菩薩。如<a 
name="0745c15" id="0745c15"></a>是思惟已。後從兜率陀天下。問何故作白<a 
name="0745c16" id="0745c16"></a>象形非餘。二明處胎。即是正慧入母胎。一切<a 
name="0745c17" id="0745c17"></a>眾生邪慧入母胎。菩薩憶念不失。故名正慧<a 
name="0745c18" id="0745c18"></a>入母胎。中陰住則知中陰。入胎時。知入胎。歌<a 
name="0745c19" id="0745c19"></a>羅邏時。知歌羅邏時。七日赤白精血合。安<a 
name="0745c20" id="0745c20"></a>浮陀時。二七日如&#x8812;狀。伽陀時。三七日如<a 
name="0745c21" id="0745c21"></a>凝酪。五胞時出生時。皆憶念不失。是名正<a 
name="0745c22" id="0745c22"></a>慧入母胎。復次餘人住中陰。入母胎欲受生<a 
name="0745c23" id="0745c23"></a>時。於父母生顛倒心。生不淨心。菩薩不爾。<a 
name="0745c24" id="0745c24"></a>正慧明識父母相續入胎。是名正慧也。三明<a 
name="0745c25" id="0745c25"></a>出胎相者。是菩薩滿足十月。正慧不失念。從<a 
name="0745c26" id="0745c26"></a>右腋而出胎生墮於地。即行七步。口自發言。<a 
name="0745c27" id="0745c27"></a>天上天下唯我為尊。當初生時。國中即有<a 
name="0745c28" id="0745c28"></a>三十二瑞事在。瑞應經具明。乃至將示相師<a 
name="0745c29" id="0745c29"></a>阿姨相太子。身具三十二相八十種好。即<a 
name="0746a01" id="0746a01"></a>便悲淚。王恐不祥。問阿姨曰。我子不祥故<a 
name="0746a02" id="0746a02"></a>悲淚也。仙人答曰。吉無不祥。太子相好分<a 
name="0746a03" id="0746a03"></a>明。其若在家當作轉輪聖王。飛行皇帝王四<a 
name="0746a04" id="0746a04"></a>天下。十善化世。其若出家。必成自然之佛度<a 
name="0746a05" id="0746a05"></a>脫萬姓。但太子相好分明。必不在家作轉輪<a 
name="0746a06" id="0746a06"></a>王。若其出家。必得菩提度脫天人。傷吾年<a 
name="0746a07" id="0746a07"></a>老不&#x89A9;佛興。故悲淚耳。所以用三十二相八<a 
name="0746a08" id="0746a08"></a>十種好。莊嚴其身故。欲為得三菩提之器<a 
name="0746a09" id="0746a09"></a>也。問曰。何故現相三十二好有八十。答曰。<a 
name="0746a10" id="0746a10"></a>成佛莊嚴法如此故。四明出家者。是時菩薩<a 
name="0746a11" id="0746a11"></a>年漸長大。出四城門見老病死苦。厭怖心生。<a 
name="0746a12" id="0746a12"></a>夜半踰城出家六年苦行。食難陀婆羅門石<a 
name="0746a13" id="0746a13"></a>蜜乳糜益身十六功德。五明降魔相者。即於<a 
name="0746a14" id="0746a14"></a>菩提樹下。破萬八千億鬼兵魔眾。魔王敗勣<a 
name="0746a15" id="0746a15"></a>鬼兵退散。六成道相者。魔眾散已攝心端坐。<a 
name="0746a16" id="0746a16"></a>於第四禪住中忍。修觀成中忍一剎那。上忍<a 
name="0746a17" id="0746a17"></a>一剎那。世第一法一剎那。發真無漏。三十四<a 
name="0746a18" id="0746a18"></a>心得阿耨多羅三藐三菩提。三十四心者。八<a 
name="0746a19" id="0746a19"></a>忍八智九無礙九解脫也。具足佛十力四無<a 
name="0746a20" id="0746a20"></a>所畏十八不共法三達無礙三意止大悲四<a 
name="0746a21" id="0746a21"></a>無礙智一切諸法總想別想悉知。故名為佛。<a 
name="0746a22" id="0746a22"></a>第九解脫具足一切種智並在未來。故名小<a 
name="0746a23" id="0746a23"></a>乘佛。七明轉法輪相者。於鹿野苑中為拘<a 
name="0746a24" id="0746a24"></a>&#x96A3;等五人。三轉生滅四諦法輪。天人得道。<a 
name="0746a25" id="0746a25"></a>此為證三寶於是現世間。次說十二因緣法<a 
name="0746a26" id="0746a26"></a>輪。次為菩薩說六波羅蜜法輪。是則開三乘<a 
name="0746a27" id="0746a27"></a>之教。名修多羅藏。十二年後。佛在毘舍離<a 
name="0746a28" id="0746a28"></a>國。為須&#x96A3;那迦陀長者子作婬欲。以是因緣<a 
name="0746a29" id="0746a29"></a>結初大罪。二百五十戒。次佛在舍婆提城。告<a 
name="0746b01" id="0746b01"></a>諸比丘。諸有五怖五罪五怨。不除不滅。是因<a 
name="0746b02" id="0746b02"></a>緣故。於此世未來受無量苦。是名佛自說毘<a 
name="0746b03" id="0746b03"></a>曇教。從此轉三藏法輪。乃至涅槃。教三乘弟<a 
name="0746b04" id="0746b04"></a>子。是名轉法輪相。八明入涅槃相者。於拘<a 
name="0746b05" id="0746b05"></a>尸那城沙羅雙樹間。逆順出入超越三昧。於<a 
name="0746b06" id="0746b06"></a>第四禪中。入火光三昧。燒身滅度唯留舍利。<a 
name="0746b07" id="0746b07"></a>為人天福田。身智俱滅入無餘涅槃。是為聲<a 
name="0746b08" id="0746b08"></a>聞經中說大乘之位。次第三明料簡者。問<a 
name="0746b09" id="0746b09"></a>曰。聲聞經中開三乘。何故二乘即生斷結。<a 
name="0746b10" id="0746b10"></a>菩薩從初發心。乃至至降魔都不斷結。答<a 
name="0746b11" id="0746b11"></a>曰。聲聞緣覺。厭患生死自求涅槃。不為利物。<a 
name="0746b12" id="0746b12"></a>是故貪取真斷結。結盡則不受生入涅槃也。<a 
name="0746b13" id="0746b13"></a>菩薩大慈怜愍欲度一切。受生死苦教化眾<a 
name="0746b14" id="0746b14"></a>生。眾生出世善根淳熟。即便成道。說三乘<a 
name="0746b15" id="0746b15"></a>教。共三乘人同入涅槃。若因中斷結。即不得<a 
name="0746b16" id="0746b16"></a>受生。豈能利物。是故忍受生死不斷結使。三<a 
name="0746b17" id="0746b17"></a>阿僧祇處在生死。教化眾生。共出三界故<a 
name="0746b18" id="0746b18"></a>不斷結使。意在於此。問曰。菩薩斷結誓願<a 
name="0746b19" id="0746b19"></a>神通應化利物。何必須留結而受生耶。答曰。<a 
name="0746b20" id="0746b20"></a>斷結誓願神通應化受生。此乃是摩訶衍之<a 
name="0746b21" id="0746b21"></a>所說。非三藏之所明。所以者何。斷結誓願<a 
name="0746b22" id="0746b22"></a>受生。通教之所說。法性身神通受生。別教<a 
name="0746b23" id="0746b23"></a>之所說。法身應生。圓教所說。問曰。聲聞經<a 
name="0746b24" id="0746b24"></a>教為何意不得論斷結受生。答曰。三藏之<a 
name="0746b25" id="0746b25"></a>教。正化小乘傍化菩薩。若說菩薩結盡受生。<a 
name="0746b26" id="0746b26"></a>二乘即疑。若結盡而得受生者。諸聲聞人得<a 
name="0746b27" id="0746b27"></a>羅漢果。將不更受生耶。是故不說菩薩斷結<a 
name="0746b28" id="0746b28"></a>受生。問曰。若為二乘生疑。不說菩薩斷結<a 
name="0746b29" id="0746b29"></a>受生者。大乘方等摩訶般若通教三乘。亦應<a 
name="0746c01" id="0746c01"></a>不得說菩薩斷結。用誓願神通受生。答曰。<a 
name="0746c02" id="0746c02"></a>此是生蘇熟蘇之教。二乘漸淳熟信解分<a 
name="0746c03" id="0746c03"></a>明。聞菩薩事心不疑惑。故法華經云。過是<a 
name="0746c04" id="0746c04"></a>已後心相體信。入出無難。然其所止故在本<a 
name="0746c05" id="0746c05"></a>處。問曰。所明聲聞經菩薩義。為是佛說。為佛<a 
name="0746c06" id="0746c06"></a>去世諸聲聞弟子說耶。答曰。有是佛說。亦<a 
name="0746c07" id="0746c07"></a>有是諸羅漢作鞞婆沙阿毘曇中說。問曰。<a 
name="0746c08" id="0746c08"></a>何者是佛所說。何者是羅漢所說耶。答曰。<a 
name="0746c09" id="0746c09"></a>如說菩薩從初發心乃至不斷結使。坐道場<a 
name="0746c10" id="0746c10"></a>時正習俱斷。此是佛說。何以得知。龍樹論<a 
name="0746c11" id="0746c11"></a>主答數人言。若後身菩薩不斷結者。是佛方<a 
name="0746c12" id="0746c12"></a>便所說也。亦有是諸羅漢佛去世後之所說<a 
name="0746c13" id="0746c13"></a>者。如言初阿僧祇不自知作佛。二阿僧祇<a 
name="0746c14" id="0746c14"></a>自知作佛。而口不宣說三阿僧祇劫。了了<a 
name="0746c15" id="0746c15"></a>自知作佛。亦發言向他說。此義者非佛三藏<a 
name="0746c16" id="0746c16"></a>中所說。乃至是諸羅漢作毘婆沙釋菩薩<a 
name="0746c17" id="0746c17"></a>義。問曰。若佛自說三藏教明菩薩義。此則<a 
name="0746c18" id="0746c18"></a>可信。若諸羅漢所說。云何可信。答曰。諸羅漢<a 
name="0746c19" id="0746c19"></a>既是聖人。共採佛三藏教意。明菩薩義何容<a 
name="0746c20" id="0746c20"></a>全失。問曰。若爾智度論何意。從始至終一<a 
name="0746c21" id="0746c21"></a>一彈破。答曰。龍樹為欲申摩訶衍。明菩薩所<a 
name="0746c22" id="0746c22"></a>行之道。以大破小皆可破也。若就小乘明三<a 
name="0746c23" id="0746c23"></a>藏宗徒。羅漢聖人之所撰集。何容頓乖僻<a 
name="0746c24" id="0746c24"></a>也。若諸羅漢明聲聞經。所釋菩薩義遂併乖<a 
name="0746c25" id="0746c25"></a>僻。末世凡人法師。何可謬有申釋。凡情解<a 
name="0746c26" id="0746c26"></a>釋小乘。既不可長承用。大乘深經。豈可出<a 
name="0746c27" id="0746c27"></a>在妄情而論。故知雖非佛說。若是羅漢作論<a 
name="0746c28" id="0746c28"></a>亦須信受。第四約三藏教位釋淨無垢稱<a 
name="0746c29" id="0746c29"></a>義者。正是中忍補處之位也。六度之道即是<a 
name="0747a01" id="0747a01"></a>淨義。所以者何。三種藥中無三種病。六度是<a 
name="0747a02" id="0747a02"></a>道諦。即是淨義。故法華經云。又見佛子修<a 
name="0747a03" id="0747a03"></a>種種行。求無上惠為說淨道也。維摩大士成<a 
name="0747a04" id="0747a04"></a>就六度即是淨義。無六弊垢故言無垢。以相<a 
name="0747a05" id="0747a05"></a>似解。內稱生滅四諦之理。外稱根緣。助釋<a 
name="0747a06" id="0747a06"></a>迦如來。顯三乘之教。故云淨無垢稱也。是以<a 
name="0747a07" id="0747a07"></a>方便品。現疾為國王長者。說無常苦空無我<a 
name="0747a08" id="0747a08"></a>不淨之法。呵責諸人勸求佛果。意在於此也。<a 
name="0747a09" id="0747a09"></a>問曰。維摩折挫聲聞彈呵菩薩。此是不思議<a 
name="0747a10" id="0747a10"></a>之行位。何得用聲聞經所明菩薩之位挍量。<a 
name="0747a11" id="0747a11"></a>答曰。住不可思議解脫菩薩。能種種示現。豈<a 
name="0747a12" id="0747a12"></a>不能現聲聞經所明菩薩之像輔釋迦而弘化<a 
name="0747a13" id="0747a13"></a>乎。問曰。何故化國王長者而示三藏菩薩之<a 
name="0747a14" id="0747a14"></a>形說法。訶聲聞菩薩即現摩訶衍不思議之<a 
name="0747a15" id="0747a15"></a>言教。答曰。凡俗界內結業未除故。說生滅<a 
name="0747a16" id="0747a16"></a>四諦。此正是對治。羅漢菩薩界內因疾已除。<a 
name="0747a17" id="0747a17"></a>但迷不思議三諦之理。是故說三種四諦。以<a 
name="0747a18" id="0747a18"></a>折聲聞。說無作四實諦。訶菩薩也。</p><a 
name="0747a19" id="0747a19"></a><p><span class="juanname">四教義卷第七</span></p>
<hr>【經文資訊】大正藏第 46 冊 No. 1929 四教義<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf14a.html?index=T46n1929" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T46n1929_007 by HTTrack Website Copier/3.x [XR&CO'2014], Tue, 07 Jun 2016 06:58:42 GMT -->
</html>
