<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T46n1924_001 by HTTrack Website Copier/3.x [XR&CO'2014], Tue, 07 Jun 2016 06:58:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=410335604&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT46n1924&amp;utmp=%2Fmobile%2Findex.php%3Findex%3DT46n1924_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第46冊<br/>No.1924 大乘止觀法門 (4卷)<br/>【陳 慧思說】<br/>第 1 卷</p>
	<a href="index564e-2.html?index=T46n1924_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T46">
<div class="root" id="1924" sutra_name="大乘止觀法門" sutra_juan="[卷1]">　
<a 
name="0641a01" id="0641a01"></a><a 
name="0641a02" id="0641a02"></a><p style="margin-left: 2em"><span class="juannum">No. 1924</span></p><a 
name="0641a03" id="0641a03"></a><div class="xu"><p style="margin-left: 2em"><span class="headname">南嶽大乘止觀序</span></p><a 
name="0641a04" id="0641a04"></a><a 
name="0641a05" id="0641a05"></a><p style="margin-left: 4em"><span class="byline">兩浙路勸農使兼提點刑獄<a 
name="0641a06" id="0641a06"></a>公事朝奉大夫行尚書度支<a 
name="0641a07" id="0641a07"></a>員外郎護軍借紫朱&#x9814;撰</span></p><a 
name="0641a08" id="0641a08"></a><p style="text-indent: 0em; margin-left: 0em"><span class="linehead"></span>鶴林示滅而來賢聖應世者非一。咸以六度<a 
name="0641a09" id="0641a09"></a>萬行通達大智。安住於法界拔濟於群迷。金<a 
name="0641a10" id="0641a10"></a>文寶軸具載於諸法之藏。若夫空一切法證<a 
name="0641a11" id="0641a11"></a>一切性。不於三界現其身。意達正覺之真源<a 
name="0641a12" id="0641a12"></a>顯毘盧之實相。則見乎南嶽大師之止觀也。<a 
name="0641a13" id="0641a13"></a>大師靈山佛會之聖眾三世化緣。於衡岫密<a 
name="0641a14" id="0641a14"></a>承佛旨親聽法音。總馬鳴龍樹之心要。具菩<a 
name="0641a15" id="0641a15"></a>提涅槃之了義。故著止觀上下二論遣真妄<a 
name="0641a16" id="0641a16"></a>於一念。明體相之無&#x8FF9;。空拳舒手無物可見。<a 
name="0641a17" id="0641a17"></a>則止觀之理自是而顯。寂照其門由是而入。<a 
name="0641a18" id="0641a18"></a>為出世之宗本作佛種之導師。不歷僧祇直<a 
name="0641a19" id="0641a19"></a>超聖位。嗟夫斯教雖大顯示啟來者。而人世<a 
name="0641a20" id="0641a20"></a>未之普見流于海外。逮五百年咸平中日本<a 
name="0641a21" id="0641a21"></a>國僧寂照以斯教航海而來復歸。聖朝天禧<a 
name="0641a22" id="0641a22"></a>四年夏四月靈隱山天竺教主遵式將示。生<a 
name="0641a23" id="0641a23"></a>生之佛種咸成上上之勝緣。乃俾刻其文又<a 
name="0641a24" id="0641a24"></a>復以序為請。重念如意稱珠已還。合浦虛室<a 
name="0641a25" id="0641a25"></a>生白坐見法身。顧鑽仰之未至抑稱讚之無<a 
name="0641a26" id="0641a26"></a>取。但願一切信心見者能修。修者能證。對<a 
name="0641a27" id="0641a27"></a>諸境而不動。於諸法而無染。一受不退一得<a 
name="0641a28" id="0641a28"></a>永得。盡未來際常與南嶽大師俱生行如來<a 
name="0641a29" id="0641a29"></a>事焉。</p></div><a 
name="0641b01" id="0641b01"></a><div class="xu"><p style="margin-left: 2em"><span class="headname">南嶽禪師止觀序</span></p><a 
name="0641b02" id="0641b02"></a><a 
name="0641b03" id="0641b03"></a><p style="margin-left: 4em"><span class="byline">天竺寺沙門遵式述</span></p><a 
name="0641b04" id="0641b04"></a><p style="text-indent: 0em; margin-left: 0em"><span class="linehead"></span>止觀用也本乎明靜。明靜德也本乎一性。性<a 
name="0641b05" id="0641b05"></a>體本覺謂之明。覺體本寂謂之靜。明靜不二<a 
name="0641b06" id="0641b06"></a>謂之體。體無所分則明靜安寄。體無不備則<a 
name="0641b07" id="0641b07"></a>明靜斯在。語體則非一而常一。語德乃不二<a 
name="0641b08" id="0641b08"></a>而常二。秖分而不分秖一而不一耳。體德無<a 
name="0641b09" id="0641b09"></a>改疆名為萬法之性。體德無住疆名為萬法<a 
name="0641b10" id="0641b10"></a>之本。萬法者復何謂也。謂舉體明靜之所為<a 
name="0641b11" id="0641b11"></a>也。何其然乎。良由無始本覺之明疆照照生<a 
name="0641b12" id="0641b12"></a>而自惑謂之昏。無始無住之本隨緣緣起而<a 
name="0641b13" id="0641b13"></a>自亂謂之動。昏動既作萬法生焉。&#x63D1;目空華<a 
name="0641b14" id="0641b14"></a>豈是他物。故云。不變隨緣名之為心。隨緣<a 
name="0641b15" id="0641b15"></a>不變名之為性。心昏動也性明靜也。若知無<a 
name="0641b16" id="0641b16"></a>始即明而為昏故可了今即動而為靜。於是<a 
name="0641b17" id="0641b17"></a>聖人見其昏動可即也明靜可復也。故因靜<a 
name="0641b18" id="0641b18"></a>以訓止止其動也。因明以教觀觀其昏也。使<a 
name="0641b19" id="0641b19"></a>其究一念即動而靜即昏而明。昏動既息萬<a 
name="0641b20" id="0641b20"></a>法自亡。但存乎明靜之體矣。是為圓頓是為<a 
name="0641b21" id="0641b21"></a>無作。是如來行是照性成修修成而用廢。誰<a 
name="0641b22" id="0641b22"></a>論止觀體顯而性泯亦無明靜豁然。誰寄無<a 
name="0641b23" id="0641b23"></a>所名焉為示物旨歸。止成謂之解脫。觀成謂<a 
name="0641b24" id="0641b24"></a>之般若。體顯謂之法身。是三即一是一即三。<a 
name="0641b25" id="0641b25"></a>如伊三點如天三目。非縱橫也非一異也。是<a 
name="0641b26" id="0641b26"></a>為不思議三德是為大般涅槃也。嗚呼此法<a 
name="0641b27" id="0641b27"></a>自鶴林韜光授大迦葉。迦葉授之阿難。阿難<a 
name="0641b28" id="0641b28"></a>而下燈燈相屬至第十一馬鳴。鳴授龍樹。樹<a 
name="0641b29" id="0641b29"></a>以此法寄言于中觀論。論度東夏獨淮河慧<a 
name="0641b30" id="0641b30"></a>文禪師解之授南嶽大師。南嶽從而照心即<a 
name="0641c01" id="0641c01"></a>復于性獲六根清淨位&#x96A3;乎聖。斯止觀之用<a 
name="0641c02" id="0641c02"></a>驗矣。我大師惜之無聞後代。從大悲心出此<a 
name="0641c03" id="0641c03"></a>數萬言。目為大乘止觀亦名一乘亦名曲示<a 
name="0641c04" id="0641c04"></a>心要。分為二卷。初卷開止觀之解。次卷示<a 
name="0641c05" id="0641c05"></a>止觀之行。解行備矣猶目足焉。俾我安安不<a 
name="0641c06" id="0641c06"></a>遷而運到清涼池。噫斯文也歲月遼遠。因韜<a 
name="0641c07" id="0641c07"></a>晦于海外道將復行也。果咸平三祀日本國<a 
name="0641c08" id="0641c08"></a>圓通大師寂照錫背扶桑杯汎諸夏。既登鄮<a 
name="0641c09" id="0641c09"></a>嶺解篋出卷。天竺沙門遵式首而得之。度支<a 
name="0641c10" id="0641c10"></a>外郎朱公&#x9814;冠首序。出俸錢模板廣而行之。<a 
name="0641c11" id="0641c11"></a>大矣哉斯法也。始自西傳猶月之生。今復東<a 
name="0641c12" id="0641c12"></a>返猶日之升。素影圓暉終環回於我土也。因<a 
name="0641c13" id="0641c13"></a>序大略以紀顯晦耳。</p></div><a 
name="0641c14" id="0641c14"></a><a 
name="0641c15" id="0641c15"></a><p><span class="juanname">大乘止觀法門卷第一</span></p><a 
name="0641c16" id="0641c16"></a><a 
name="0641c17" id="0641c17"></a><p style="margin-left: 4em"><span class="byline">南獄思大禪師曲授心要</span></p><a 
name="0641c18" id="0641c18"></a><p style="text-indent: 0em; margin-left: 2em"><span class="linehead"></span><span class="note">(行者若欲修之。當於下止觀體狀文中學。若有所<a 
name="0641c19" id="0641c19"></a>疑不決。然後遍讀當有斷疑之處也。又此所明悉<a 
name="0641c20" id="0641c20"></a>依經論。其中多有經文論偈。不得不淨御之。恐<a 
name="0641c21" id="0641c21"></a>招無敬之罪)</span>。</p><a 
name="0641c22" id="0641c22"></a><p style="text-indent: 0em; margin-left: 0em"><span class="linehead"></span>有人問沙門曰。夫稟性斯質託修異焉。但匠<a 
name="0641c23" id="0641c23"></a>有殊彫故器成不一。吾聞大德洞於究竟之<a 
name="0641c24" id="0641c24"></a>理。鑑於玄廓之宗。故以策修冀聞正法<a 
name="0641c25" id="0641c25"></a>爾。沙門曰。余雖幼染緇風少餐道味。但下<a 
name="0641c26" id="0641c26"></a>愚難改行理無沾。今辱子之所問莫知何說<a 
name="0641c27" id="0641c27"></a>也。外人曰。唯然大德願無憚勞為說大乘行<a 
name="0641c28" id="0641c28"></a>法。謹即奉持不敢遺忘。沙門曰。善哉佛子<a 
name="0641c29" id="0641c29"></a>乃能發是無上之心。樂聞大乘行法。汝今即<a 
name="0641c30" id="0641c30"></a>時已超二乘境界。況欲聞而行乎。然雖發<a 
name="0642a01" id="0642a01"></a>是勝心要藉行成其德。但行法萬差入道非<a 
name="0642a02" id="0642a02"></a>一。今且依經論為子略說大乘止觀二門。依<a 
name="0642a03" id="0642a03"></a>此法故速能成汝之所願也。外人曰。善哉願<a 
name="0642a04" id="0642a04"></a>說充滿我意。亦使餘人展轉利益。則是傳燈<a 
name="0642a05" id="0642a05"></a>不絕為報佛恩。沙門曰。諦聽善攝為汝說<a 
name="0642a06" id="0642a06"></a>之。所言止者。謂知一切諸法從本已來性自<a 
name="0642a07" id="0642a07"></a>非有不生不滅。但以虛妄因緣故非有而有。<a 
name="0642a08" id="0642a08"></a>然彼有法有即非有。唯是一心體無分別。作<a 
name="0642a09" id="0642a09"></a>是觀者。能令妄念不流。故名為止。所言觀者。<a 
name="0642a10" id="0642a10"></a>雖知本不生今不滅。而以心性緣起不無虛<a 
name="0642a11" id="0642a11"></a>妄世用。猶如幻夢非有而有。故名為觀。外<a 
name="0642a12" id="0642a12"></a>人曰。余解昧識微聞斯未能即悟。願以方便<a 
name="0642a13" id="0642a13"></a>更為開示。沙門曰。然更當為汝廣作分別。<a 
name="0642a14" id="0642a14"></a>亦令未聞尋之取悟也。就廣分別止觀門中<a 
name="0642a15" id="0642a15"></a>作五番建立。一明止觀依止。二明止觀境界。<a 
name="0642a16" id="0642a16"></a>三明止觀體狀。四明止觀斷得。五明止觀作<a 
name="0642a17" id="0642a17"></a>用。就第一依止中復作三門分別。一明何所<a 
name="0642a18" id="0642a18"></a>依止。二明何故依止。三明以何依止。初明何<a 
name="0642a19" id="0642a19"></a>所依止者。謂依止一心以修止觀也。就中復<a 
name="0642a20" id="0642a20"></a>有三種差別。一出眾名。二釋名義。三辨<a 
name="0642a21" id="0642a21"></a>體狀。初出眾名者。此心即是自性清淨心。<a 
name="0642a22" id="0642a22"></a>又名真如。亦名佛性。復名法身。又稱如來藏。<a 
name="0642a23" id="0642a23"></a>亦號法界。復名法性。如是等名無量無邊。<a 
name="0642a24" id="0642a24"></a>故言眾名。次辨釋名義。問曰。云何名為自<a 
name="0642a25" id="0642a25"></a>性清淨心耶。答曰。此心無始以來雖為無<a 
name="0642a26" id="0642a26"></a>明染法所覆。而性淨無改。故名為淨。何以故。<a 
name="0642a27" id="0642a27"></a>無明染法。本來與心相離故。云何為離。謂以<a 
name="0642a28" id="0642a28"></a>無明體是無法有即非有以非有故。無可與<a 
name="0642a29" id="0642a29"></a>心相應。故言離也既無無明染法與之相<a 
name="0642b01" id="0642b01"></a>應。故名性淨。中實本覺故名為心。故言自性<a 
name="0642b02" id="0642b02"></a>清淨心也。問曰。云何名為真如。答曰。一切諸<a 
name="0642b03" id="0642b03"></a>法依此心有以心為體。望於諸法法悉虛妄<a 
name="0642b04" id="0642b04"></a>有即非有。對此虛偽法。故目之為真。又復諸<a 
name="0642b05" id="0642b05"></a>法雖實非有。但以虛妄因緣而有生滅之相。<a 
name="0642b06" id="0642b06"></a>然彼虛法生時此心不生。諸法滅時此心不<a 
name="0642b07" id="0642b07"></a>滅。不生故不增不滅故不減。以不生不滅不<a 
name="0642b08" id="0642b08"></a>增不減。故名之為真。三世諸佛及以眾生。同<a 
name="0642b09" id="0642b09"></a>以此一淨心為體。凡聖諸法自有差別異相。<a 
name="0642b10" id="0642b10"></a>而此真心無異無相。故名之為如。又真如者。<a 
name="0642b11" id="0642b11"></a>以一切法真實如是唯是一心。故名此一心<a 
name="0642b12" id="0642b12"></a>以為真如。若心外有法者。即非真實亦不如<a 
name="0642b13" id="0642b13"></a>是。即為偽異相也。是故起信論言。一切諸法<a 
name="0642b14" id="0642b14"></a>從本已來離言說相。離名字相離心緣相。畢<a 
name="0642b15" id="0642b15"></a>竟平等無有變異。不可破壞。唯是一心故名<a 
name="0642b16" id="0642b16"></a>真如。以此義故自性清淨心復名真如也。問<a 
name="0642b17" id="0642b17"></a>曰。云何復名此心以為佛性。答曰。佛名為覺<a 
name="0642b18" id="0642b18"></a>性名為心。以此淨心之體非是不覺。故說為<a 
name="0642b19" id="0642b19"></a>覺心也。問曰。云何知此真心非是不覺。答<a 
name="0642b20" id="0642b20"></a>曰。不覺即是無明住地。若此淨心是無明者<a 
name="0642b21" id="0642b21"></a>眾生成佛。無明滅時應無真心。何以故。以<a 
name="0642b22" id="0642b22"></a>心是無明故。既是無明自滅淨心自在。故知<a 
name="0642b23" id="0642b23"></a>淨心非是不覺。又復不覺滅故方證淨心。將<a 
name="0642b24" id="0642b24"></a>知心非不覺也。問曰。何不以自體是覺。名之<a 
name="0642b25" id="0642b25"></a>為覺。而以非不覺故說為覺耶。答曰。心體<a 
name="0642b26" id="0642b26"></a>平等非覺非不覺。但為明如如佛故擬對說<a 
name="0642b27" id="0642b27"></a>為覺也。是故經言。一切無涅槃。無有涅槃佛<a 
name="0642b28" id="0642b28"></a>無有佛涅槃。遠離覺所覺若有若無有。是二<a 
name="0642b29" id="0642b29"></a>悉俱離此即偏就心體平等說也。若就心體<a 
name="0642b30" id="0642b30"></a>法界用義以明覺者。此心體具三種大智。所<a 
name="0642c01" id="0642c01"></a>謂無師智。自然智。無礙智。是覺心體本具此<a 
name="0642c02" id="0642c02"></a>三智性。故以此心為覺性也。是故須知同異<a 
name="0642c03" id="0642c03"></a>之義。云何同。謂心體平等即是智覺。智覺<a 
name="0642c04" id="0642c04"></a>即是心體平等。故言同也。復云何異。謂本覺<a 
name="0642c05" id="0642c05"></a>之義是用。在凡名佛性。亦名三種智性。出障<a 
name="0642c06" id="0642c06"></a>名智慧佛也。心體平等之義是體。故凡聖無<a 
name="0642c07" id="0642c07"></a>二唯名如如佛也。是故言異應如是知。問曰。<a 
name="0642c08" id="0642c08"></a>智慧佛者。為能覺淨心。故名為佛。為淨心自<a 
name="0642c09" id="0642c09"></a>覺。故名為佛。答曰。具有二義。一者覺於淨<a 
name="0642c10" id="0642c10"></a>心。二者淨心自覺。雖言二義體無別也。此義<a 
name="0642c11" id="0642c11"></a>云何。謂一切諸佛本在凡時。心依熏變不覺<a 
name="0642c12" id="0642c12"></a>自動顯現虛狀。虛狀者。即是凡夫五陰及以<a 
name="0642c13" id="0642c13"></a>六塵。亦名似識似色似塵也。似識者。即六七<a 
name="0642c14" id="0642c14"></a>識也。由此似識念念起時。即不了知似色等<a 
name="0642c15" id="0642c15"></a>法。但是心作虛相無實以不了故。妄執虛相<a 
name="0642c16" id="0642c16"></a>以為實事。妄執之時即還熏淨心也。然似識<a 
name="0642c17" id="0642c17"></a>不了之義。即是果時無明。亦名迷境無明。是<a 
name="0642c18" id="0642c18"></a>故經言。於緣中癡故似識妄執之義。即是妄<a 
name="0642c19" id="0642c19"></a>想所執之境即成妄境界也。以果時無明熏<a 
name="0642c20" id="0642c20"></a>心故。令心不覺。即是子時無明亦名住地無<a 
name="0642c21" id="0642c21"></a>明也。妄想熏心故令心變動。即是業識。妄境<a 
name="0642c22" id="0642c22"></a>熏心故令心成似塵種子。似識熏心故令心<a 
name="0642c23" id="0642c23"></a>成似識種子。此似塵似識二種種子。總名為<a 
name="0642c24" id="0642c24"></a>虛狀種子也。然此果時無明等雖云各別熏<a 
name="0642c25" id="0642c25"></a>起一法。要俱時和合故能熏也。何以故。以不<a 
name="0642c26" id="0642c26"></a>相離相藉有故。若無似識即無果時無明。若<a 
name="0642c27" id="0642c27"></a>無無明即無妄想。若無妄想即不成妄境。是<a 
name="0642c28" id="0642c28"></a>故四種俱時和合方能現於虛狀之果。何以<a 
name="0642c29" id="0642c29"></a>故。以不相離故。又復虛狀種子依彼子時無<a 
name="0643a01" id="0643a01"></a>明住故。又復虛狀種子不能獨現果故。若<a 
name="0643a02" id="0643a02"></a>無子時無明即無業識。若無業識即虛狀種<a 
name="0643a03" id="0643a03"></a>子不能顯現成果。亦即自體不立。是故和合<a 
name="0643a04" id="0643a04"></a>方現虛狀果也。是故虛狀果中還具似識似<a 
name="0643a05" id="0643a05"></a>塵虛妄無明妄執。由此義故略而說之云不<a 
name="0643a06" id="0643a06"></a>覺。故動顯現虛狀也。如是果子相生無始流<a 
name="0643a07" id="0643a07"></a>轉名為眾生。後遇善友為說諸法皆一心作<a 
name="0643a08" id="0643a08"></a>似有無。實聞此法已隨順修行。漸知諸法皆<a 
name="0643a09" id="0643a09"></a>從心作唯虛無實。若此解成時是果時無明<a 
name="0643a10" id="0643a10"></a>滅也。無明滅故不執虛狀為實。即是妄想及<a 
name="0643a11" id="0643a11"></a>妄境滅也。爾時意識轉名無塵智。以知無<a 
name="0643a12" id="0643a12"></a>實塵故。雖然知境虛故說果時無明滅。猶見<a 
name="0643a13" id="0643a13"></a>虛相之有。有即非有本性不生今即不滅。唯<a 
name="0643a14" id="0643a14"></a>是一心以不知此理。故亦名子時無明。亦名<a 
name="0643a15" id="0643a15"></a>迷理無明。但細於前迷事無明也。以彼&#x9E81;滅<a 
name="0643a16" id="0643a16"></a>故說果時無明滅也。又不執虛狀為實。故說<a 
name="0643a17" id="0643a17"></a>妄想滅。猶見有虛相謂有異心。此執亦是妄<a 
name="0643a18" id="0643a18"></a>想。亦名虛相。但細於前以彼&#x9E81;滅故言妄想<a 
name="0643a19" id="0643a19"></a>滅也。又此虛境以有細無明妄想所執故。似<a 
name="0643a20" id="0643a20"></a>與心異相相不一即是妄境。但細於前以<a 
name="0643a21" id="0643a21"></a>其細故名為虛境。又彼&#x9E81;相實執滅故說妄<a 
name="0643a22" id="0643a22"></a>境滅也。以此論之非直果時迷事無明滅息。<a 
name="0643a23" id="0643a23"></a>無明住地亦少分除也。若不分分漸除者。果<a 
name="0643a24" id="0643a24"></a>時無明不得分分漸滅。但相微難彰。是故不<a 
name="0643a25" id="0643a25"></a>說住地分滅也。今且約迷事無明滅後。以說<a 
name="0643a26" id="0643a26"></a>住地漸滅。因由即知一念發修已來亦能漸<a 
name="0643a27" id="0643a27"></a>滅也。此義云何。謂以二義因緣故。住地無明<a 
name="0643a28" id="0643a28"></a>業識等漸已微薄。二義者何。一者知境虛<a 
name="0643a29" id="0643a29"></a>智熏心。故令舊無明住地習氣及業識等漸<a 
name="0643b01" id="0643b01"></a>除也。何以故。智是明。法性能治無明故。二者<a 
name="0643b02" id="0643b02"></a>細無明虛執及虛境熏心故。雖更起無明住地<a 
name="0643b03" id="0643b03"></a>等。即復輕弱不同前迷境等所熏起者。何以<a 
name="0643b04" id="0643b04"></a>故。以能熏微細故。所起不覺亦即薄也。以此<a 
name="0643b05" id="0643b05"></a>義故。住地無明業識等漸已損滅也。如迷事<a 
name="0643b06" id="0643b06"></a>無明滅後既有此義。應知一念創始發修之<a 
name="0643b07" id="0643b07"></a>時無明住地即分滅也。以其分分滅故。所起<a 
name="0643b08" id="0643b08"></a>智慧分分增明。故得果時迷事無明滅也。自<a 
name="0643b09" id="0643b09"></a>迷事無明滅後業識及住地無明漸薄。故所<a 
name="0643b10" id="0643b10"></a>起虛狀果報亦轉輕妙不同前也。以是義故。<a 
name="0643b11" id="0643b11"></a>似識轉轉明利。似色等法復不令意識生迷。<a 
name="0643b12" id="0643b12"></a>以內識生外色塵等俱細利故。無塵之智倍<a 
name="0643b13" id="0643b13"></a>明。無明妄想極薄還復熏心。復令住地無明<a 
name="0643b14" id="0643b14"></a>業識習氣漸欲向盡所現。無塵之智為倍明。<a 
name="0643b15" id="0643b15"></a>了如是念念轉轉熏習故。無明住地垂盡所<a 
name="0643b16" id="0643b16"></a>起。無塵之智即能知彼虛狀果報體性非有<a 
name="0643b17" id="0643b17"></a>本自。不生今即無滅。唯是一心體無分別。以<a 
name="0643b18" id="0643b18"></a>唯心外無法故。此智即是金剛無礙智也。此<a 
name="0643b19" id="0643b19"></a>智成已即復熏心。心為明智熏故。即一念無<a 
name="0643b20" id="0643b20"></a>明習氣於此即滅無明盡。故業識染法種<a 
name="0643b21" id="0643b21"></a>子習氣即亦隨壞。是故經言。其地壞者彼亦<a 
name="0643b22" id="0643b22"></a>隨壞。即其義也。種子習氣壞。故虛狀永泯。虛<a 
name="0643b23" id="0643b23"></a>狀泯故心體寂照。名為體證真如。何以故。以<a 
name="0643b24" id="0643b24"></a>無異法為能證故。即是寂照無能證所證<a 
name="0643b25" id="0643b25"></a>之別。名為無分別智。何以故。以此智外無<a 
name="0643b26" id="0643b26"></a>別有真如可分別故。此即是心顯成智。智是<a 
name="0643b27" id="0643b27"></a>心用。心是智體。體用一法自性無二。故名自<a 
name="0643b28" id="0643b28"></a>性體證也。如似水靜內照照潤義殊而常湛<a 
name="0643b29" id="0643b29"></a>一。何以故。照潤潤照故。心亦如是。寂照義<a 
name="0643c01" id="0643c01"></a>分而體融無二。何以故。照寂寂照故。照寂<a 
name="0643c02" id="0643c02"></a>順體寂照順用。照自體名為覺。於淨心<a 
name="0643c03" id="0643c03"></a>體自照即名為淨心。自覺故言二義一體。此<a 
name="0643c04" id="0643c04"></a>即以無分別智為覺也。淨心從本已來具此。<a 
name="0643c05" id="0643c05"></a>智性不增不減。故以淨心為佛性也。此就智<a 
name="0643c06" id="0643c06"></a>慧佛以明淨心為佛性。又此淨心自體具足<a 
name="0643c07" id="0643c07"></a>福德之性及巧用之性。復為淨業所熏出生<a 
name="0643c08" id="0643c08"></a>報應二佛。故以此心為佛性也。又復不覺滅<a 
name="0643c09" id="0643c09"></a>故以心為覺。動義息故說心不動。虛相泯故<a 
name="0643c10" id="0643c10"></a>言心無相。然此心體非覺非不覺。非動非不<a 
name="0643c11" id="0643c11"></a>動。非相非無相。雖然以不覺滅故說心為覺。<a 
name="0643c12" id="0643c12"></a>亦無所妨也。此就對治出障心體以論於覺。<a 
name="0643c13" id="0643c13"></a>不據智用為覺。又復淨心本無不覺。說心為<a 
name="0643c14" id="0643c14"></a>本覺本無動變說心為本寂。本無虛相說心<a 
name="0643c15" id="0643c15"></a>本平等。然其心體非覺非不覺。非動非不動。<a 
name="0643c16" id="0643c16"></a>非相非無相。雖然以本無不覺故。說為本<a 
name="0643c17" id="0643c17"></a>覺。亦無所失也。此就凡聖不二。以明心體為<a 
name="0643c18" id="0643c18"></a>如如佛。不論心體本具性覺之用也。問曰。若<a 
name="0643c19" id="0643c19"></a>就本無不覺名為覺者。凡夫即是佛何用修道<a 
name="0643c20" id="0643c20"></a>為。答曰。若就心體平等。即無修與不修成與<a 
name="0643c21" id="0643c21"></a>不成。亦無覺與不覺。但為明如如佛故擬對<a 
name="0643c22" id="0643c22"></a>說為覺也。又復若據心體平等。亦無眾生諸<a 
name="0643c23" id="0643c23"></a>佛與此心體有異。故經偈云。心佛及眾生是<a 
name="0643c24" id="0643c24"></a>三無差別。然復心性緣起法界。法門法爾不<a 
name="0643c25" id="0643c25"></a>壞。故常平等常差別。常平等故心佛及眾生<a 
name="0643c26" id="0643c26"></a>是三無差別。常差別故流轉五道說名眾生。<a 
name="0643c27" id="0643c27"></a>反流盡源說名為佛。以有此平等義故。無佛<a 
name="0643c28" id="0643c28"></a>無眾生。為此緣起差別義故。眾生須修道。<a 
name="0643c29" id="0643c29"></a>問曰。云何得知心體本無不覺。答曰。若心體<a 
name="0644a01" id="0644a01"></a>本有不覺者。聖人證淨心時應更不覺。凡夫<a 
name="0644a02" id="0644a02"></a>未證得應為覺。既見證者無有不覺。未證者<a 
name="0644a03" id="0644a03"></a>不名為覺。故定知心體本無不覺。問曰。聖人<a 
name="0644a04" id="0644a04"></a>滅不覺。故得自證淨心。若無不覺。云何言滅。<a 
name="0644a05" id="0644a05"></a>又若無不覺即無眾生。答曰。前已具釋。心體<a 
name="0644a06" id="0644a06"></a>平等無凡無聖。故說本無不覺。不無心性緣<a 
name="0644a07" id="0644a07"></a>起。故有滅有證有凡有聖。又復緣起之有。有<a 
name="0644a08" id="0644a08"></a>即非有。故言本無不覺。今亦無不覺。然非不<a 
name="0644a09" id="0644a09"></a>有。故言有滅有證有凡有聖。但證以順用入<a 
name="0644a10" id="0644a10"></a>體即無不覺。故得驗知心體本無不覺。但凡<a 
name="0644a11" id="0644a11"></a>是違用一體謂異。是故不得證知平等之體<a 
name="0644a12" id="0644a12"></a>也。問曰。心顯成智者為無明塵。故自然是<a 
name="0644a13" id="0644a13"></a>智為更別有因緣。答曰。此心在染之時。本<a 
name="0644a14" id="0644a14"></a>具福智二種之性不少一。法與佛無異。但為<a 
name="0644a15" id="0644a15"></a>無明染法所覆。故不得顯用。後得福智二種<a 
name="0644a16" id="0644a16"></a>淨業所熏。故染法都盡。然此淨業除染之時。<a 
name="0644a17" id="0644a17"></a>即能顯彼二性。令成事用。所謂相好依報一<a 
name="0644a18" id="0644a18"></a>切智等。智體自是真心性照之能智用由熏<a 
name="0644a19" id="0644a19"></a>成也。問曰。心顯成智即以心為佛性。心起不<a 
name="0644a20" id="0644a20"></a>覺亦應以心為無明性。答曰。若就法性之義<a 
name="0644a21" id="0644a21"></a>論之。亦得為無明性也。是故經言。明與無明<a 
name="0644a22" id="0644a22"></a>其性無二。無二之性即是實性也。問曰。云何<a 
name="0644a23" id="0644a23"></a>名此心以為法身。答曰。法以功能為義。身以<a 
name="0644a24" id="0644a24"></a>依止為義。以此心體有隨染之用故。為一切<a 
name="0644a25" id="0644a25"></a>染法之所熏習。即以此心隨染故。能攝持熏<a 
name="0644a26" id="0644a26"></a>習之氣。復能依熏顯現染法。即此心性能持<a 
name="0644a27" id="0644a27"></a>能現二種功能。及所持所現二種染法。皆依<a 
name="0644a28" id="0644a28"></a>此一心而立。與心不一不異故名此心以為<a 
name="0644a29" id="0644a29"></a>法身。此能持之功能與所持之氣和合。故名<a 
name="0644b01" id="0644b01"></a>為子時阿梨耶識也。依熏現法之能與所現<a 
name="0644b02" id="0644b02"></a>之相和合。故名為果報阿梨耶識。此二識體<a 
name="0644b03" id="0644b03"></a>一用異也。然此阿梨耶中即有二分。一者染<a 
name="0644b04" id="0644b04"></a>分。即是業與果報之相。二者淨分。即是心性<a 
name="0644b05" id="0644b05"></a>及能熏淨法。名為淨分。以其染性即是淨性<a 
name="0644b06" id="0644b06"></a>更無別法。故由此心性為彼業果染事所依。<a 
name="0644b07" id="0644b07"></a>故說言生死依如來藏。即是法身藏也。又此<a 
name="0644b08" id="0644b08"></a>心體雖為無量染法所覆。即復具足過恒河<a 
name="0644b09" id="0644b09"></a>沙數無漏性功德法。為無量淨業所熏。故此<a 
name="0644b10" id="0644b10"></a>等淨性即能攝持熏習之氣。復能依熏顯現<a 
name="0644b11" id="0644b11"></a>諸淨功德之用。即此恒沙性淨功德。及能持<a 
name="0644b12" id="0644b12"></a>能現二種功能。并所持所現二種淨用。皆<a 
name="0644b13" id="0644b13"></a>依此一心而立。與心不一不異。故名此心為<a 
name="0644b14" id="0644b14"></a>法身也。問曰。云何復名此心為如來藏。答曰<a 
name="0644b15" id="0644b15"></a>有三義。一者能藏名藏。二者所藏名藏。三者<a 
name="0644b16" id="0644b16"></a>能生名藏。所言能藏者。復有二種。一者如來<a 
name="0644b17" id="0644b17"></a>果德法身。二者眾生性德淨心。並能包含染<a 
name="0644b18" id="0644b18"></a>淨二性及染淨二事無所妨礙。故言能藏名<a 
name="0644b19" id="0644b19"></a>藏。藏體平等名之為如。平等緣起目之為來。<a 
name="0644b20" id="0644b20"></a>此即是能藏名如來藏也第二所藏名藏者。<a 
name="0644b21" id="0644b21"></a>即此真心而為無明<span class="gaiji">[穀-禾+卵]<!--gaiji,,1[穀-禾+卵],2&#x3C89;,3--></span>藏所覆藏。故名為所<a 
name="0644b22" id="0644b22"></a>藏也。藏體無異無相名之為如。體備染淨二<a 
name="0644b23" id="0644b23"></a>用目之為來。故言所藏名藏也。第三能生名<a 
name="0644b24" id="0644b24"></a>藏者。如女胎藏能生於子。此心亦爾。體具染<a 
name="0644b25" id="0644b25"></a>淨二性之用。故依染淨二種熏力。能生世間<a 
name="0644b26" id="0644b26"></a>出世間法也。是故經云。如來藏者。是善不善<a 
name="0644b27" id="0644b27"></a>因。又復經言。心性是一。云何能生種種果報。<a 
name="0644b28" id="0644b28"></a>又復經言。諸佛正遍知海從心想而生也。故<a 
name="0644b29" id="0644b29"></a>染淨平等名之為如。能生染淨目之為來。故<a 
name="0644b30" id="0644b30"></a>言能生名如來藏也。問曰。云何復名淨心以<a 
name="0644c01" id="0644c01"></a>為法界。答曰。法者法爾故。界者性別故。以此<a 
name="0644c02" id="0644c02"></a>心體法爾具足一切諸法。故言法界。問曰。云<a 
name="0644c03" id="0644c03"></a>何名此淨心以為法性。答曰。法者一切法。性<a 
name="0644c04" id="0644c04"></a>者體別義。以此淨心有差別之性故。能與<a 
name="0644c05" id="0644c05"></a>諸法作體也。又性者體實不改義。以一切法<a 
name="0644c06" id="0644c06"></a>皆以此心為體。諸法之相自有生滅。故名<a 
name="0644c07" id="0644c07"></a>虛妄。此心真實不改不滅。故名法性也。其餘<a 
name="0644c08" id="0644c08"></a>實際實相等無量名字不可具釋。上來釋名<a 
name="0644c09" id="0644c09"></a>義竟。次出體狀。所言體狀者。就中復有三<a 
name="0644c10" id="0644c10"></a>種差別。一舉離相以明淨心。二舉不一不異<a 
name="0644c11" id="0644c11"></a>以論法性。三舉二種如來藏以辨真如。雖復<a 
name="0644c12" id="0644c12"></a>三種差別。總唯辨此淨心體狀也。第一明離<a 
name="0644c13" id="0644c13"></a>相者。此心即是第一義諦真如心也。自性圓<a 
name="0644c14" id="0644c14"></a>融體備大用。但是自覺聖智所知。非情量之<a 
name="0644c15" id="0644c15"></a>能測也。故云。言語道斷心行處滅。不可以名<a 
name="0644c16" id="0644c16"></a>名。不可以相相。何以故。心體離名相故。體既<a 
name="0644c17" id="0644c17"></a>離名即不可設名以談其體。心既絕相即不<a 
name="0644c18" id="0644c18"></a>可約相以辨其心。是以今欲論其體狀實亦<a 
name="0644c19" id="0644c19"></a>難哉。唯可說其所離之相。反相滅相而自契<a 
name="0644c20" id="0644c20"></a>焉。所謂此心從本已來。離一切相平等寂滅。<a 
name="0644c21" id="0644c21"></a>非有相非無相。非非有相非非無相。非亦有<a 
name="0644c22" id="0644c22"></a>相非。亦無相。非去來今。非上中下。非彼非此。<a 
name="0644c23" id="0644c23"></a>非靜非亂非染非淨。非常非斷。非明非暗。非<a 
name="0644c24" id="0644c24"></a>一非異等。一切四句法總說。乃至非一切可<a 
name="0644c25" id="0644c25"></a>說可念等法。亦非不可說不可念法。何以<a 
name="0644c26" id="0644c26"></a>故。以不可說不可念對可說可念。生非自體<a 
name="0644c27" id="0644c27"></a>法故。即非淨心是故但知所有可說可念。不<a 
name="0644c28" id="0644c28"></a>可說不可念等法。悉非淨心。但是淨心所現<a 
name="0644c29" id="0644c29"></a>虛相。然此虛相各無自實有即非有。非有之<a 
name="0645a01" id="0645a01"></a>相亦無可取。何以故。有本不有故。若有本不<a 
name="0645a02" id="0645a02"></a>有。何有非有相耶。是故當知。淨心之體不<a 
name="0645a03" id="0645a03"></a>可以緣慮所知。不可以言說所及。何以故。以<a 
name="0645a04" id="0645a04"></a>淨心之外無一法故。若心外無法。更有誰能<a 
name="0645a05" id="0645a05"></a>緣能說此心耶。是以應知。所有能緣能說<a 
name="0645a06" id="0645a06"></a>者。但是虛妄不實。故有考實無也。能緣既不<a 
name="0645a07" id="0645a07"></a>實故所緣何得是實耶。能緣所緣皆悉不實<a 
name="0645a08" id="0645a08"></a>故。淨心既是實法是故不以緣慮所知也。譬<a 
name="0645a09" id="0645a09"></a>如眼不自見以此眼外更有他眼。能見此眼。<a 
name="0645a10" id="0645a10"></a>即有自他兩眼。心不如是。但是一如。如外無<a 
name="0645a11" id="0645a11"></a>法。又復淨心不自分別。何有能分別取此心<a 
name="0645a12" id="0645a12"></a>耶。而諸凡惑分別淨心者。即如癡人大張己<a 
name="0645a13" id="0645a13"></a>眼還覓己眼。復謂種種相貌是己家眼竟。不<a 
name="0645a14" id="0645a14"></a>知自家眼處也。是故應知。有能緣所緣者。但<a 
name="0645a15" id="0645a15"></a>是己家淨心。為無始妄想所熏。故不能自知<a 
name="0645a16" id="0645a16"></a>己性。即妄生分別。於己心外建立淨心之相。<a 
name="0645a17" id="0645a17"></a>還以妄想取之以為淨心。考實言之。所取之<a 
name="0645a18" id="0645a18"></a>相正是識相。實非淨心也。問曰。淨心之體。<a 
name="0645a19" id="0645a19"></a>既不可分別。如諸眾生等。云何隨順而能得<a 
name="0645a20" id="0645a20"></a>入。答曰。若知一切妄念分別體是淨心。但以<a 
name="0645a21" id="0645a21"></a>分別不息說為背理。作此知已當觀一切諸<a 
name="0645a22" id="0645a22"></a>法。一切緣念有即非有。故名隨順。久久修<a 
name="0645a23" id="0645a23"></a>習若離分別。名為得入。即是離相體證真<a 
name="0645a24" id="0645a24"></a>如也。此明第一離相以辨體狀竟。次明不一<a 
name="0645a25" id="0645a25"></a>不異以辨體狀者。上來雖明淨心離一切分<a 
name="0645a26" id="0645a26"></a>別心及境界之相。然此諸相復不異淨心。何<a 
name="0645a27" id="0645a27"></a>以故。此心體雖復平等。而即本具染淨二用。<a 
name="0645a28" id="0645a28"></a>復以無始無明妄想熏習力故。心體染用依<a 
name="0645a29" id="0645a29"></a>熏顯現此等虛相無體唯是淨心。故言不異。<a 
name="0645b01" id="0645b01"></a>又復不一。何以故。以淨心之體。雖具染淨<a 
name="0645b02" id="0645b02"></a>二用。無二性差別之相。一味平等但依熏力<a 
name="0645b03" id="0645b03"></a>所現虛相。差別不同。然此虛相。有生有滅。淨<a 
name="0645b04" id="0645b04"></a>心之體常無生滅常恒不變故言不一。此明<a 
name="0645b05" id="0645b05"></a>第二不一不異以辨體狀竟。次明第三二種<a 
name="0645b06" id="0645b06"></a>如來藏以辨體狀者。初明空如來藏。何故名<a 
name="0645b07" id="0645b07"></a>為空耶。以此心性雖復緣起建立生死涅槃<a 
name="0645b08" id="0645b08"></a>違順等法。而復心體平等妙絕染淨之相。非<a 
name="0645b09" id="0645b09"></a>直心體自性平等所起。染淨等法亦復性自<a 
name="0645b10" id="0645b10"></a>非有。如以巾望兔。兔體是無。但加以幻力故<a 
name="0645b11" id="0645b11"></a>似兔現。所現之兔。有即非有。心亦如是。但以<a 
name="0645b12" id="0645b12"></a>染淨二業幻力所熏故。似染似淨二法現也。<a 
name="0645b13" id="0645b13"></a>若以心望彼二法。法即非有。是故經言。流<a 
name="0645b14" id="0645b14"></a>轉即生死。不轉是涅槃。生死及涅槃。二俱不<a 
name="0645b15" id="0645b15"></a>可得。又復經言。五陰如幻。乃至大般涅槃如<a 
name="0645b16" id="0645b16"></a>幻。若有法過涅槃者。我亦說彼如幻。又復經<a 
name="0645b17" id="0645b17"></a>言。一切無涅槃。無有涅槃佛。無有佛涅槃。遠<a 
name="0645b18" id="0645b18"></a>離覺所覺。若有若無有。是二悉俱離。此等<a 
name="0645b19" id="0645b19"></a>經文皆據心體平等。以泯染淨二用。心性既<a 
name="0645b20" id="0645b20"></a>寂。是故心體空淨以是因緣名此心體為空<a 
name="0645b21" id="0645b21"></a>如來藏。非謂空無心體也。問曰。諸佛體證淨<a 
name="0645b22" id="0645b22"></a>心可以心體平等。故佛亦用而常寂說為非<a 
name="0645b23" id="0645b23"></a>有。眾生既未證理現有六道之殊云何無耶。<a 
name="0645b24" id="0645b24"></a>答曰。真智真照。尚用即常寂說之為空。況迷<a 
name="0645b25" id="0645b25"></a>闇妄見。何得不有。有即非有。問曰。既言非<a 
name="0645b26" id="0645b26"></a>有。何得有此迷妄。答曰。既得非有而妄見有。<a 
name="0645b27" id="0645b27"></a>何為不得無迷。而橫起迷。空華之喻於此宜<a 
name="0645b28" id="0645b28"></a>陳。問曰。諸餘染法可言非有。無明既是染因。<a 
name="0645b29" id="0645b29"></a>云何無耶答曰。子果二種無明本無自體。唯<a 
name="0645c01" id="0645c01"></a>以淨心為體。但由熏習因緣故有迷用。以心<a 
name="0645c02" id="0645c02"></a>往攝用即非有。唯是一心。如似粟麥本無自<a 
name="0645c03" id="0645c03"></a>體唯以微塵為體。但以種子因緣。故有粟麥<a 
name="0645c04" id="0645c04"></a>之用。以塵往收用即非有。唯是微塵無明亦<a 
name="0645c05" id="0645c05"></a>爾有即非有。問曰。既言熏習因緣故有迷用。<a 
name="0645c06" id="0645c06"></a>應以能熏之法即作無明之體。何為而以淨<a 
name="0645c07" id="0645c07"></a>心為體。答曰。能熏雖能熏他令起而即念念<a 
name="0645c08" id="0645c08"></a>自滅。何得即作所起體耶。如似麥子但能<a 
name="0645c09" id="0645c09"></a>生果。體自爛壞歸於微塵。豈得春時麥子<a 
name="0645c10" id="0645c10"></a>即自秋時來果也。若得爾者劫初麥子。今<a 
name="0645c11" id="0645c11"></a>仍應在過去。無明亦復如是。但能熏起後念<a 
name="0645c12" id="0645c12"></a>無明。不得自體不滅。即作後念無明也。若得<a 
name="0645c13" id="0645c13"></a>爾者無明即是常。法非念。念滅既非常故。即<a 
name="0645c14" id="0645c14"></a>如燈焰前後相因而起。體唯淨心也。是故以<a 
name="0645c15" id="0645c15"></a>心收彼有即非有。彼有非有。故名此淨心為<a 
name="0645c16" id="0645c16"></a>空如來藏也。問曰。果時無明與妄想為一為<a 
name="0645c17" id="0645c17"></a>異。子時無明與業識為一為異。答曰。不一不<a 
name="0645c18" id="0645c18"></a>異。何以故。以淨心不覺故。動無不覺即不<a 
name="0645c19" id="0645c19"></a>動。又復若無無明即無業識。又復動與不覺<a 
name="0645c20" id="0645c20"></a>和合俱起不可分別。故子時無明與業識不<a 
name="0645c21" id="0645c21"></a>異也。又不覺自是迷闇之義。過去果時無明<a 
name="0645c22" id="0645c22"></a>所熏起故。即以彼果時無明為因也。動者自<a 
name="0645c23" id="0645c23"></a>是變異之義。由妄想所熏起故。即以彼妄想<a 
name="0645c24" id="0645c24"></a>為因也。是故子時無明與業識不一。此是子<a 
name="0645c25" id="0645c25"></a>時無明與業識不一不異也。果時無明與妄<a 
name="0645c26" id="0645c26"></a>想不一不異者。無明自是不了知義。從子時<a 
name="0645c27" id="0645c27"></a>無明生故。即以彼子時無明為因。妄想自是<a 
name="0645c28" id="0645c28"></a>浪生分別之義。從業識起故。即以彼業識為<a 
name="0645c29" id="0645c29"></a>因。是故無明妄想不一。復以意識不了境虛<a 
name="0646a01" id="0646a01"></a>故。即妄生分別。若了知虛即不生妄執分<a 
name="0646a02" id="0646a02"></a>別。又復若無無明即無妄想。若無妄想亦無<a 
name="0646a03" id="0646a03"></a>無明。又復二法和合俱起不可分別。是故不<a 
name="0646a04" id="0646a04"></a>異。此是果時無明與妄想不一不異也。以是<a 
name="0646a05" id="0646a05"></a>義故。二種無明是體。業識妄想是用。二種無<a 
name="0646a06" id="0646a06"></a>明自互為因果。業識與妄想亦互為因果。若<a 
name="0646a07" id="0646a07"></a>子果無明互為因者。即是因緣也。妄想與<a 
name="0646a08" id="0646a08"></a>業識互為因者。亦是因緣也。若子時無明起<a 
name="0646a09" id="0646a09"></a>業識者。即是增上緣也。果時無明起妄想者。<a 
name="0646a10" id="0646a10"></a>亦是增上緣也。上來明空如來藏竟。次明不<a 
name="0646a11" id="0646a11"></a>空如來藏者。就中有二種差別。一明具染淨<a 
name="0646a12" id="0646a12"></a>二法以明不空。二明藏體一異以釋實有。第<a 
name="0646a13" id="0646a13"></a>一明染淨二法中。初明淨法。次明染法。初<a 
name="0646a14" id="0646a14"></a>明淨法。中復有二種分別。一明具足無漏性<a 
name="0646a15" id="0646a15"></a>功德法。二明具足出障淨法。第一具無漏性<a 
name="0646a16" id="0646a16"></a>功德者。即此淨心雖平等一味體無差別。而<a 
name="0646a17" id="0646a17"></a>復具有過恒沙數無漏性功德法。所謂自性<a 
name="0646a18" id="0646a18"></a>有大智慧光明義故。真實識知義故。常樂我<a 
name="0646a19" id="0646a19"></a>淨義故。如是等無量無邊性淨之法。唯是一<a 
name="0646a20" id="0646a20"></a>心具有如起信論廣明也。淨心具有此性淨<a 
name="0646a21" id="0646a21"></a>法。故名不空。第二具出障淨德者。即此淨心<a 
name="0646a22" id="0646a22"></a>體具性淨功德。故能攝持淨業熏習之力由<a 
name="0646a23" id="0646a23"></a>熏力故德用顯現。此義云何。以因地加行般<a 
name="0646a24" id="0646a24"></a>若智業。熏於三種智性令起用顯現。即是如<a 
name="0646a25" id="0646a25"></a>來果德三種大智慧也。復以因地五波羅蜜<a 
name="0646a26" id="0646a26"></a>等一切種行。熏於相好之性令起用顯現。即<a 
name="0646a27" id="0646a27"></a>是如來相好報也。然此果德之法雖有相<a 
name="0646a28" id="0646a28"></a>別。而體是一心。心體具此德故名為不空。不<a 
name="0646a29" id="0646a29"></a>就其心體義明不空也。何以故。以心體平等<a 
name="0646b01" id="0646b01"></a>非空不空故。問曰。能熏淨業。為從心起為心<a 
name="0646b02" id="0646b02"></a>外別有淨法以為能熏耶。答曰。能熏之法。<a 
name="0646b03" id="0646b03"></a>悉是一心所作。此義云何。謂所聞教法。悉是<a 
name="0646b04" id="0646b04"></a>諸佛菩薩心作。諸佛心。菩薩心。眾生心是一<a 
name="0646b05" id="0646b05"></a>故。教法即不在心外也。復以此教熏心解性。<a 
name="0646b06" id="0646b06"></a>性依教熏以起解用。故解復是心作也。以解<a 
name="0646b07" id="0646b07"></a>熏心行性。性依解熏以起行用。故行復是心<a 
name="0646b08" id="0646b08"></a>作也。以行熏心果性。性依行熏起於果德。故<a 
name="0646b09" id="0646b09"></a>果復是一心作也。以此言之一心為教。乃至<a 
name="0646b10" id="0646b10"></a>一心為果。更無異法也。以是義故心體在凡<a 
name="0646b11" id="0646b11"></a>之時。本具解行果德之性。但未為諸佛真如<a 
name="0646b12" id="0646b12"></a>用法所熏。故解等未顯用也。若本無解等之<a 
name="0646b13" id="0646b13"></a>性者。設復熏之德用終不顯現也。如是真<a 
name="0646b14" id="0646b14"></a>金本有器朴之性。乃至具有成器精妙之性。<a 
name="0646b15" id="0646b15"></a>但未得椎鍛而加故器朴等用不現。後加<a 
name="0646b16" id="0646b16"></a>以鉗椎朴器成器次第現也。若金本無朴器<a 
name="0646b17" id="0646b17"></a>成器之性者。設使加以功力。朴用成用終難<a 
name="0646b18" id="0646b18"></a>顯現。如似壓沙求油鑽&#x6C37;覓火鍛&#x6C37;為器鑄<a 
name="0646b19" id="0646b19"></a>木為瓶。永不可成者以本無性故也。是故論<a 
name="0646b20" id="0646b20"></a>言若眾生無佛性者。設使修道亦不成佛。以<a 
name="0646b21" id="0646b21"></a>是義故淨心之體。本具因行果德性也。依此<a 
name="0646b22" id="0646b22"></a>性故起因果之德。是故此德唯以一心為體。<a 
name="0646b23" id="0646b23"></a>一心具此淨德。故以此心為不空如來藏也。<a 
name="0646b24" id="0646b24"></a>次明具足染法者。就中復有二種差別。一明<a 
name="0646b25" id="0646b25"></a>具足染性。二明具足染事。初明具足染性<a 
name="0646b26" id="0646b26"></a>者。此心雖復平等離相。而復具足一切染法<a 
name="0646b27" id="0646b27"></a>之性。能生生死能作生死。是故經云。心性是<a 
name="0646b28" id="0646b28"></a>一。云何能生種種果報。即是能生生死。又復<a 
name="0646b29" id="0646b29"></a>經言。即是法身流轉五道說名眾生。即是能<a 
name="0646c01" id="0646c01"></a>作生死也。問曰。若心體本具染性者。即不可<a 
name="0646c02" id="0646c02"></a>轉凡成聖。答曰。心體若唯具染性者。不可得<a 
name="0646c03" id="0646c03"></a>轉凡成聖。既並具染淨二性。何為不得轉凡<a 
name="0646c04" id="0646c04"></a>成聖耶。問曰。凡聖之用。既不得並起。染淨<a 
name="0646c05" id="0646c05"></a>之性。何得雙有耶。答曰。一一眾生心體一<a 
name="0646c06" id="0646c06"></a>一諸佛心體。本具二性。而無差別之相。一味<a 
name="0646c07" id="0646c07"></a>平等古今不壞。但以染業熏染性故。即生死<a 
name="0646c08" id="0646c08"></a>之相顯矣。淨業熏淨性故。即涅槃之用現<a 
name="0646c09" id="0646c09"></a>矣。然此一一眾生心體依熏作生死時。而不<a 
name="0646c10" id="0646c10"></a>妨體有淨性之能。一一諸佛心體依熏作涅<a 
name="0646c11" id="0646c11"></a>槃時。而不妨體有染性之用。以是義故。一一<a 
name="0646c12" id="0646c12"></a>眾生一一諸佛。悉具染淨二性。法界法爾未<a 
name="0646c13" id="0646c13"></a>曾不有。但依熏力起用先後。不俱是以染熏<a 
name="0646c14" id="0646c14"></a>息。故稱曰轉凡。淨業起故說為成聖。然其<a 
name="0646c15" id="0646c15"></a>心體二性實無成壞。是故就性說故染淨並<a 
name="0646c16" id="0646c16"></a>具。依熏論故凡聖不俱。是以經言。清淨法<a 
name="0646c17" id="0646c17"></a>中不見一法增。即是本具性淨非始有也。煩<a 
name="0646c18" id="0646c18"></a>惱法中不見一法減。即是本具性染不可滅<a 
name="0646c19" id="0646c19"></a>也。然依對治因緣清淨般若轉勝現前。即是<a 
name="0646c20" id="0646c20"></a>淨業熏故成聖也。煩惱妄想盡在於此。即是<a 
name="0646c21" id="0646c21"></a>染業息故轉凡也。問曰。染業無始本有何由<a 
name="0646c22" id="0646c22"></a>可滅。淨業本無何由得起。答曰。得諸佛真如<a 
name="0646c23" id="0646c23"></a>用義熏心故淨業得起。淨能除染故染業即<a 
name="0646c24" id="0646c24"></a>滅。問曰。染淨二業皆依心性而起。還能熏<a 
name="0646c25" id="0646c25"></a>心。既並依性起何得相除。答曰。染業雖依<a 
name="0646c26" id="0646c26"></a>心性而起。而常違心。淨業亦依心性而起。<a 
name="0646c27" id="0646c27"></a>常順心也。違有滅離之義故為淨除。順有相<a 
name="0646c28" id="0646c28"></a>資之能故能除染。法界法爾有此相除之用。<a 
name="0646c29" id="0646c29"></a>何足生疑。問曰。心體淨性能起淨業還能熏<a 
name="0647a01" id="0647a01"></a>心淨性。心體染性能起染業。還能熏心染性。<a 
name="0647a02" id="0647a02"></a>故乃可染業與淨性不相熏相生說為相違。<a 
name="0647a03" id="0647a03"></a>染業與染性相生相熏應云相順。若相順者。<a 
name="0647a04" id="0647a04"></a>即不可滅。若染業雖與染性相順。由與淨性<a 
name="0647a05" id="0647a05"></a>相違故。得滅者。亦應淨業雖與淨性相順由<a 
name="0647a06" id="0647a06"></a>與染性相違故。亦可得除。若二俱有違義故。<a 
name="0647a07" id="0647a07"></a>雙有滅離之義。而得存淨除染。亦應二俱有<a 
name="0647a08" id="0647a08"></a>順義故。並有相資之能。復得存染廢淨。答<a 
name="0647a09" id="0647a09"></a>曰。我立不如是何為作此難。我言淨業順<a 
name="0647a10" id="0647a10"></a>心故心體淨性即為順本。染業違心故心體<a 
name="0647a11" id="0647a11"></a>染性即是違本。若偏論心體即違順平等。但<a 
name="0647a12" id="0647a12"></a>順本起淨即順淨心不二之體。故有相資之<a 
name="0647a13" id="0647a13"></a>能。違本起染便違真如平等之理。故有滅離<a 
name="0647a14" id="0647a14"></a>之義也。</p>◎<a 
name="0647a15" id="0647a15"></a><p><span class="juanname">大乘止觀法門卷第一</span></p>
<hr>【經文資訊】大正藏第 46 冊 No. 1924 大乘止觀法門<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf674.html?index=T46n1924" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T46n1924_001 by HTTrack Website Copier/3.x [XR&CO'2014], Tue, 07 Jun 2016 06:58:41 GMT -->
</html>
