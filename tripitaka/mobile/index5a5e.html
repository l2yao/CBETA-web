<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T14n0450_001 by HTTrack Website Copier/3.x [XR&CO'2014], Tue, 07 Jun 2016 06:47:30 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=462377324&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT14n0450&amp;utmp=%2Fmobile%2Findex.php%3Findex%3DT14n0450_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第14冊<br/>No.450 藥師琉璃光如來本願功德經 (1卷)<br/>【唐 玄奘譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T14">
<div class="root" id="0450" sutra_name="藥師琉璃光如來本願功德經" sutra_juan="[卷1]">　
<a 
name="0404c09" id="0404c09"></a><a 
name="0404c10" id="0404c10"></a><a 
name="0404c11" id="0404c11"></a><p style="margin-left: 2em"><span class="juannum">No. 450 [Nos. 449, 451; 灌頂經卷第十二]</span></p><a 
name="0404c12" id="0404c12"></a><p><span class="juanname">藥師琉璃光如來本願功德經</span></p><a 
name="0404c13" id="0404c13"></a><a 
name="0404c14" id="0404c14"></a><p style="margin-left: 4em"><span class="byline">大唐、三藏法師玄奘奉　詔譯</span></p><a 
name="0404c15" id="0404c15"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時，薄伽梵遊化諸國，至廣嚴<a 
name="0404c16" id="0404c16"></a>城，住樂音樹下。與大苾芻眾八千人俱，菩<a 
name="0404c17" id="0404c17"></a>薩摩訶薩三萬六千，及國王、大臣、婆羅門、居<a 
name="0404c18" id="0404c18"></a>士、天、龍、藥叉、人、非人等，無量大眾，恭敬圍繞，<a 
name="0404c19" id="0404c19"></a>而為說法。</p><a 
name="0404c20" id="0404c20"></a><p style="text-indent: 0em; margin-left: 0em"><span class="linehead"></span>爾時，曼殊室利法王子，承佛威神，從座而<a 
name="0404c21" id="0404c21"></a>起，偏袒一肩，右膝著地，向薄伽梵，曲躬合<a 
name="0404c22" id="0404c22"></a>掌，白言：「世尊！惟願演說如是相類諸佛名號，<a 
name="0404c23" id="0404c23"></a>及本大願殊勝功德，令諸聞者業障銷除，為<a 
name="0404c24" id="0404c24"></a>欲利樂像法轉時諸有情故。」</p><a 
name="0404c25" id="0404c25"></a><p style="text-indent: 0em; margin-left: 0em"><span class="linehead"></span>爾時，世尊讚曼殊室利童子言：「善哉！善哉！曼<a 
name="0404c26" id="0404c26"></a>殊室利！汝以大悲，勸請我說諸佛名號、本<a 
name="0404c27" id="0404c27"></a>願功德，為拔業障所纏有情，利益安樂<a 
name="0404c28" id="0404c28"></a>像法轉時諸有情故。汝今諦聽，極善思惟，當<a 
name="0404c29" id="0404c29"></a>為汝說。」曼殊室利言：「唯然！願說，我等樂聞。」</p><a 
name="0405a01" id="0405a01"></a><p style="text-indent: 0em; margin-left: 0em"><span class="linehead"></span>佛告曼殊室利：「東方去此過十殑伽沙等佛<a 
name="0405a02" id="0405a02"></a>土，有世界名淨琉璃，佛號藥師琉璃光如<a 
name="0405a03" id="0405a03"></a>來、應、正等覺、明行圓滿、善逝、世間解、無上丈<a 
name="0405a04" id="0405a04"></a>夫、調御士、天人師、佛、薄伽梵。曼殊室利！彼佛<a 
name="0405a05" id="0405a05"></a>世尊藥師琉璃光如來，本行菩薩道時，發<a 
name="0405a06" id="0405a06"></a>十二大願，令諸有情，所求皆得。</p><a 
name="0405a07" id="0405a07"></a><p style="text-indent: 0em; margin-left: 0em"><span class="linehead"></span>「第一大願：願我來世得阿耨多羅三藐三菩<a 
name="0405a08" id="0405a08"></a>提時，自身光明，熾然照曜無量無數無邊世<a 
name="0405a09" id="0405a09"></a>界，以三十二大丈夫相、八十隨好，莊嚴其<a 
name="0405a10" id="0405a10"></a>身；令一切有情，如我無異。</p><a 
name="0405a11" id="0405a11"></a><p style="text-indent: 0em; margin-left: 0em"><span class="linehead"></span>「第二大願：願我來世得菩提時，身如琉璃，<a 
name="0405a12" id="0405a12"></a>內外明徹，淨無瑕穢，光明廣大，功德巍巍，身<a 
name="0405a13" id="0405a13"></a>善安住，焰網莊嚴，過於日月；幽冥眾生，悉蒙<a 
name="0405a14" id="0405a14"></a>開曉，隨意所趣，作諸事業。</p><a 
name="0405a15" id="0405a15"></a><p style="text-indent: 0em; margin-left: 0em"><span class="linehead"></span>「第三大願：願我來世得菩提時，以無量無<a 
name="0405a16" id="0405a16"></a>邊智慧方便，令諸有情，皆得無盡所受用<a 
name="0405a17" id="0405a17"></a>物，莫令眾生有所乏少。</p><a 
name="0405a18" id="0405a18"></a><p style="text-indent: 0em; margin-left: 0em"><span class="linehead"></span>「第四大願：願我來世得菩提時，若諸有情<a 
name="0405a19" id="0405a19"></a>行邪道者，悉令安住菩提道中；若行聲聞<a 
name="0405a20" id="0405a20"></a>獨覺乘者，皆以大乘而安立之。</p><a 
name="0405a21" id="0405a21"></a><p style="text-indent: 0em; margin-left: 0em"><span class="linehead"></span>「第五大願：願我來世得菩提時，若有無量<a 
name="0405a22" id="0405a22"></a>無邊有情，於我法中修行梵行，一切皆令<a 
name="0405a23" id="0405a23"></a>得不缺戒，具三聚戒。設有毀犯，聞我名<a 
name="0405a24" id="0405a24"></a>已，還得清淨，不墮惡趣。</p><a 
name="0405a25" id="0405a25"></a><p style="text-indent: 0em; margin-left: 0em"><span class="linehead"></span>「第六大願：願我來世得菩提時，若諸有情，<a 
name="0405a26" id="0405a26"></a>其身下劣，諸根不具，醜陋、頑愚、盲、聾、瘖、&#x7602;、攣、<a 
name="0405a27" id="0405a27"></a>躄、背僂、白癩、癲狂、種種病苦；聞我名已，一切<a 
name="0405a28" id="0405a28"></a>皆得端正黠慧。諸根完具，無諸疾苦。</p><a 
name="0405a29" id="0405a29"></a><p style="text-indent: 0em; margin-left: 0em"><span class="linehead"></span>「第七大願：願我來世得菩提時，若諸有情，<a 
name="0405b01" id="0405b01"></a>眾病逼切，無救無歸，無醫無藥，無親無家，<a 
name="0405b02" id="0405b02"></a>貧窮多苦，我之名號，一經其耳，<span class="corr" title='[眾&gt;] cf.【麗】'></span>病悉得<a 
name="0405b03" id="0405b03"></a>除，身心安樂，家屬資具，悉皆豐足，乃至證得<a 
name="0405b04" id="0405b04"></a>無上菩提。</p><a 
name="0405b05" id="0405b05"></a><p style="text-indent: 0em; margin-left: 0em"><span class="linehead"></span>「第八大願：願我來世得菩提時，若有女人，<a 
name="0405b06" id="0405b06"></a>為女百惡之所逼惱，極生厭離，願捨女身；<a 
name="0405b07" id="0405b07"></a>聞我名已，一切皆得轉女成男，具丈夫相，<a 
name="0405b08" id="0405b08"></a>乃至證得無上菩提。</p><a 
name="0405b09" id="0405b09"></a><p style="text-indent: 0em; margin-left: 0em"><span class="linehead"></span>「第九大願：願我來世得菩提時，令諸有情，<a 
name="0405b10" id="0405b10"></a>出魔&#x7F82;網，解脫一切外道纏縛；若墮種種<a 
name="0405b11" id="0405b11"></a>惡見稠林，皆當引攝置於正見，漸令修習<a 
name="0405b12" id="0405b12"></a>諸菩薩行，速證無上正等菩提。</p><a 
name="0405b13" id="0405b13"></a><p style="text-indent: 0em; margin-left: 0em"><span class="linehead"></span>「第十大願：願我來世得菩提時，若諸有情，<a 
name="0405b14" id="0405b14"></a>王法所錄，縲縛鞭撻，繫閉牢獄，或當刑戮，<a 
name="0405b15" id="0405b15"></a>及餘無量災難凌辱，悲愁煎迫，身心受苦；<a 
name="0405b16" id="0405b16"></a>若聞我名，以我福德威神力故，皆得解脫<a 
name="0405b17" id="0405b17"></a>一切憂苦。</p><a 
name="0405b18" id="0405b18"></a><p style="text-indent: 0em; margin-left: 0em"><span class="linehead"></span>「第十一大願：願我來世得菩提時，若諸有<a 
name="0405b19" id="0405b19"></a>情，飢渴所惱，為求食故造諸惡業；得聞<a 
name="0405b20" id="0405b20"></a>我名，專念受持，我當先以上妙飲食，飽足<a 
name="0405b21" id="0405b21"></a>其身；後以法味，畢竟安樂而建立之。</p><a 
name="0405b22" id="0405b22"></a><p style="text-indent: 0em; margin-left: 0em"><span class="linehead"></span>「第十二大願：願我來世得菩提時，若諸有<a 
name="0405b23" id="0405b23"></a>情，貧無衣服，蚊虻寒熱，晝夜逼惱；若聞我<a 
name="0405b24" id="0405b24"></a>名，專念受持，如其所好，即得種種上妙衣<a 
name="0405b25" id="0405b25"></a>服，亦得一切寶莊嚴具，華鬘塗香，鼓樂眾伎，<a 
name="0405b26" id="0405b26"></a>隨心所翫，皆令滿足。</p><a 
name="0405b27" id="0405b27"></a><p style="text-indent: 0em; margin-left: 0em"><span class="linehead"></span>「曼殊室利！是為彼世尊藥師琉璃光如來、應、<a 
name="0405b28" id="0405b28"></a>正等覺，行菩薩道時，所發十二微妙上願。</p><a 
name="0405b29" id="0405b29"></a><p style="text-indent: 0em; margin-left: 0em"><span class="linehead"></span>「復次，曼殊室利！彼世尊藥師琉璃光如來，行<a 
name="0405c01" id="0405c01"></a>菩薩道時所發大願，及彼佛土功德莊嚴，我<a 
name="0405c02" id="0405c02"></a>若一劫，若一劫餘，說不能盡。然彼佛土，一向<a 
name="0405c03" id="0405c03"></a>清淨，無有女人，亦無惡趣，及苦音聲。琉璃<a 
name="0405c04" id="0405c04"></a>為地，金繩界道，城、闕、宮、閣、軒、&#x7A93;、羅網，皆七寶<a 
name="0405c05" id="0405c05"></a>成。亦如西方極樂世界，功德莊嚴，等無差<a 
name="0405c06" id="0405c06"></a>別。於其國中，有二菩薩摩訶薩：一名日光<a 
name="0405c07" id="0405c07"></a>遍照，二名月光遍照，是彼無量無數菩薩眾<a 
name="0405c08" id="0405c08"></a>之上首，悉能持彼世尊藥師琉璃光如來正<a 
name="0405c09" id="0405c09"></a>法寶藏。是故，曼殊室利！諸有信心善男子、善<a 
name="0405c10" id="0405c10"></a>女人等，應當願生彼佛世界。」</p><a 
name="0405c11" id="0405c11"></a><p style="text-indent: 0em; margin-left: 0em"><span class="linehead"></span>爾時，世尊復告曼殊<span class="corr" title='[師&gt;室]'>室</span>利童子言：「曼殊室利！<a 
name="0405c12" id="0405c12"></a>有諸眾生，不識善惡，唯懷貪&#x608B;，不知布<a 
name="0405c13" id="0405c13"></a>施及施果報，愚癡無智，闕於信根，多聚財<a 
name="0405c14" id="0405c14"></a>寶，勤加守護；見乞者來，其心不喜，設不獲<a 
name="0405c15" id="0405c15"></a>已而行施時，如割身肉，深生痛惜。復有<a 
name="0405c16" id="0405c16"></a>無量慳貪有情，積集資財，於其自身尚<a 
name="0405c17" id="0405c17"></a>不受用，何況能與父母、妻子、奴婢、作使，及來<a 
name="0405c18" id="0405c18"></a>乞者？彼諸有情，從此命終，生餓鬼界，或傍<a 
name="0405c19" id="0405c19"></a>生趣。由昔人間，曾得暫聞藥師琉璃光如來<a 
name="0405c20" id="0405c20"></a>名故，今在惡趣，暫得憶念彼如來名，即<a 
name="0405c21" id="0405c21"></a>於念時，從彼處沒，還生人中，得宿命念，<a 
name="0405c22" id="0405c22"></a>畏惡趣苦，不樂欲樂，好行惠施，讚歎施<a 
name="0405c23" id="0405c23"></a>者，一切所有悉無貪惜，漸次尚能以頭目手<a 
name="0405c24" id="0405c24"></a>足，血肉身分，施來求者，況餘財物。</p><a 
name="0405c25" id="0405c25"></a><p style="text-indent: 0em; margin-left: 0em"><span class="linehead"></span>「復次，曼殊室利，若諸有情，雖於如來受諸<a 
name="0405c26" id="0405c26"></a>學處，而破尸羅；有雖不破尸羅，而破軌<a 
name="0405c27" id="0405c27"></a>則；有於尸羅、軌則，雖得不壞，然毀正見；<a 
name="0405c28" id="0405c28"></a>有雖不毀正見，而棄多聞，於佛所說契<a 
name="0405c29" id="0405c29"></a>經深義不能解了；有雖多聞而增上慢，<a 
name="0406a01" id="0406a01"></a>由增上慢覆蔽心故，自是非他，嫌謗正法，<a 
name="0406a02" id="0406a02"></a>為魔伴黨。如是愚人，自行邪見，復令無量<a 
name="0406a03" id="0406a03"></a>俱胝有情，墮大險坑。此諸有情，應於地獄、<a 
name="0406a04" id="0406a04"></a>傍生、鬼趣，流轉無窮。若得聞此藥師琉璃<a 
name="0406a05" id="0406a05"></a>光如來名號，便捨惡行，修諸善法，不墮惡<a 
name="0406a06" id="0406a06"></a>趣，設有不能捨諸惡行，修行善法，墮惡<a 
name="0406a07" id="0406a07"></a>趣者，以彼如來本願威力，令其現前暫聞<a 
name="0406a08" id="0406a08"></a>名號，從彼命終還生人趣，得正見精進，善<a 
name="0406a09" id="0406a09"></a>調意樂，便能捨家趣於非家，如來法中，受<a 
name="0406a10" id="0406a10"></a>持學處，無有毀犯；正見多聞，解甚深義，離<a 
name="0406a11" id="0406a11"></a>增上慢，不謗正法，不為魔伴，漸次修行<a 
name="0406a12" id="0406a12"></a>諸菩薩行，速得圓滿。</p><a 
name="0406a13" id="0406a13"></a><p style="text-indent: 0em; margin-left: 0em"><span class="linehead"></span>「復次，曼殊室利！若諸有情，慳貪嫉&#x59AC;，自讚毀<a 
name="0406a14" id="0406a14"></a>他，當墮三惡趣中，無量千歲受諸劇苦；受<a 
name="0406a15" id="0406a15"></a>劇苦已，從彼命終，來生人間，作牛、馬、駝、驢，<a 
name="0406a16" id="0406a16"></a>恒被鞭撻，飢渴逼惱；又常負重，隨路而行。<a 
name="0406a17" id="0406a17"></a>或得為人，生居下賤，作人奴婢，受他驅<a 
name="0406a18" id="0406a18"></a>役，恒不自在。若昔人中，曾聞世尊藥師琉<a 
name="0406a19" id="0406a19"></a>璃光如來名號，由此善因，今復憶念，至心<a 
name="0406a20" id="0406a20"></a>歸依。以佛神力，眾苦解脫，諸根聰利，智慧多<a 
name="0406a21" id="0406a21"></a>聞，恒求勝法，常遇善友，永斷魔&#x7F82;，破無明<a 
name="0406a22" id="0406a22"></a><span class="gaiji">[穀-禾+卵]<!--gaiji,,1[穀-禾+卵],2&#x3C89;,3--></span>，竭煩惱河，解脫一切生、老、病、死，憂悲、苦<a 
name="0406a23" id="0406a23"></a>惱。</p><a 
name="0406a24" id="0406a24"></a><p style="text-indent: 0em; margin-left: 0em"><span class="linehead"></span>「復次，曼殊室利！若諸有情，好&#x6199;乖離，更相&#x9B2A;<a 
name="0406a25" id="0406a25"></a>訟，惱亂自他，以身語意，造作增長種種惡<a 
name="0406a26" id="0406a26"></a>業，展轉常為不饒益事，互相謀害。告召山<a 
name="0406a27" id="0406a27"></a>林樹塚等神；殺諸眾生，取其血肉，祭祀藥<a 
name="0406a28" id="0406a28"></a>叉羅剎娑等；書怨人名，作其形像，以惡<a 
name="0406a29" id="0406a29"></a>&#x546A;術而&#x546A;<span class="corr" title='[咀&gt;詛] cf.【麗】'>詛</span>之；厭媚蠱道，&#x546A;起屍鬼，令斷<a 
name="0406b01" id="0406b01"></a>彼命，及壞其身。是諸有情，若得聞此藥師<a 
name="0406b02" id="0406b02"></a>琉璃光如來名號，彼諸惡事，悉不能害。一切<a 
name="0406b03" id="0406b03"></a>展轉皆起慈心，利益安樂，無損惱意及嫌恨<a 
name="0406b04" id="0406b04"></a>心；各各歡悅，於自所受生於喜足，不相侵<a 
name="0406b05" id="0406b05"></a>凌，互為饒益。</p><a 
name="0406b06" id="0406b06"></a><p style="text-indent: 0em; margin-left: 0em"><span class="linehead"></span>「復次，曼殊室利！若有四眾：苾芻、苾芻尼、鄔波<a 
name="0406b07" id="0406b07"></a>索迦、鄔波斯迦，及餘淨信善男子、善女人等，<a 
name="0406b08" id="0406b08"></a>有能受持八分齋戒，或經一年，或復三月，<a 
name="0406b09" id="0406b09"></a>受持學處，以此善根，願生西方極樂世界<a 
name="0406b10" id="0406b10"></a>無量壽佛所，聽聞正法，而未定者。若聞世<a 
name="0406b11" id="0406b11"></a>尊藥師琉璃光如來名號，臨命終時，有八<a 
name="0406b12" id="0406b12"></a>菩薩，乘神通來，示其道路，即於彼界<a 
name="0406b13" id="0406b13"></a>種種雜色眾寶華中，自然化生。或有因此<a 
name="0406b14" id="0406b14"></a>生於天上，雖生天中，而本善根亦未窮盡，<a 
name="0406b15" id="0406b15"></a>不復更生諸餘惡趣。天上壽盡，還生人間，<a 
name="0406b16" id="0406b16"></a>或為輪王，統攝四洲，威德自在，安立無量<a 
name="0406b17" id="0406b17"></a>百千有情於十善道；或生剎帝利、婆羅門、居<a 
name="0406b18" id="0406b18"></a>士大家，多饒財寶，倉庫盈溢，形相端嚴，眷屬<a 
name="0406b19" id="0406b19"></a>具足，聰明智慧，勇健威猛，如大力士。若是女<a 
name="0406b20" id="0406b20"></a>人，得聞世尊藥師如來名號，至心受持，於<a 
name="0406b21" id="0406b21"></a>後不復更受女身。」</p><a 
name="0406b22" id="0406b22"></a><p style="text-indent: 0em; margin-left: 0em"><span class="linehead"></span>爾時，曼殊室利童子白佛言：「世尊！我當誓<a 
name="0406b23" id="0406b23"></a>於像法轉時，以種種方便，令諸淨信善男<a 
name="0406b24" id="0406b24"></a>子、善女人等，得聞世尊藥師琉璃光如來名<a 
name="0406b25" id="0406b25"></a>號，乃至睡中亦以佛名覺悟其耳。世尊！若<a 
name="0406b26" id="0406b26"></a>於此經受持讀誦，或復為他演說開示；若<a 
name="0406b27" id="0406b27"></a>自書，若教人書；恭敬尊重，以種種花香、塗<a 
name="0406b28" id="0406b28"></a>香、末香、燒香、花鬘、瓔珞、幡蓋、伎樂，而為供養；<a 
name="0406b29" id="0406b29"></a>以五色綵，作囊盛之；掃灑淨處，敷設高座，<a 
name="0406c01" id="0406c01"></a>而用安處。爾時，四大天王與其眷屬，及餘無<a 
name="0406c02" id="0406c02"></a>量百千天眾，皆詣其所，供養守護。世尊！若此<a 
name="0406c03" id="0406c03"></a>經寶流行之處，有能受持，以彼世尊藥師琉<a 
name="0406c04" id="0406c04"></a>璃光如來本願功德，及聞名號，當知是處無<a 
name="0406c05" id="0406c05"></a>復橫死；亦復不為諸惡鬼神，奪其精氣；設<a 
name="0406c06" id="0406c06"></a>已奪者，還得如故，身心安樂。」</p><a 
name="0406c07" id="0406c07"></a><p style="text-indent: 0em; margin-left: 0em"><span class="linehead"></span>佛告曼殊室利：「如是！如是！如汝所說。曼殊<a 
name="0406c08" id="0406c08"></a>室利！若有淨信善男子、善女人等，欲供養<a 
name="0406c09" id="0406c09"></a>彼世尊藥師琉璃光如來者，應先造立彼佛<a 
name="0406c10" id="0406c10"></a>形像，敷清淨座而安處之；散種種花，燒種<a 
name="0406c11" id="0406c11"></a>種香，以種種幢幡莊嚴其處；七日七夜，受<a 
name="0406c12" id="0406c12"></a>持八分齋戒，食清淨食，澡浴香潔，著新淨<a 
name="0406c13" id="0406c13"></a>衣，應生無垢濁心，無怒害心，於一切有情，<a 
name="0406c14" id="0406c14"></a>起利益安樂，慈、悲、喜、捨，平等之心，鼓樂歌讚，<a 
name="0406c15" id="0406c15"></a>右繞佛像。復應念彼如來本願功德，讀誦<a 
name="0406c16" id="0406c16"></a>此經，思惟其義，演說開示。隨所樂願，一<a 
name="0406c17" id="0406c17"></a>切皆遂：求長壽得長壽，求富饒得富饒，<a 
name="0406c18" id="0406c18"></a>求官位得官位，求男女得男女。若復有<a 
name="0406c19" id="0406c19"></a>人，忽得惡夢，見諸惡相，或怪鳥來集，或於<a 
name="0406c20" id="0406c20"></a>住處，百怪出現；此人若以眾妙資具，恭敬<a 
name="0407a01" id="0407a01"></a>供養彼世尊藥師琉璃光如來者，惡夢惡相，<a 
name="0407a02" id="0407a02"></a>諸不吉祥，皆悉隱沒，不能為患。或有水、火、<a 
name="0407a03" id="0407a03"></a>刀、毒、懸嶮、惡象、師子、虎、狼、熊、羆、毒蛇、惡蠍、蜈蚣、<a 
name="0407a04" id="0407a04"></a>蚰蜒、蚊虻等怖；若能至心憶念彼佛，恭敬<a 
name="0407a05" id="0407a05"></a>供養，一切怖畏皆得解脫。若他國侵擾，盜賊<a 
name="0407a06" id="0407a06"></a>反亂；憶念恭敬彼如來者，亦皆解脫。</p><a 
name="0407a07" id="0407a07"></a><p style="text-indent: 0em; margin-left: 0em"><span class="linehead"></span>「復次，曼殊室利！若有淨信善男子、善女人等，<a 
name="0407a08" id="0407a08"></a>乃至盡形不事餘天，惟當一心歸佛、法、<a 
name="0407a09" id="0407a09"></a>僧，受持禁戒，若五戒、十戒、菩薩四百戒、苾芻<a 
name="0407a10" id="0407a10"></a>二百五十戒、苾芻尼五百戒，於所受中或有<a 
name="0407a11" id="0407a11"></a>毀犯，怖墮惡趣，若能專念彼佛名號，恭敬<a 
name="0407a12" id="0407a12"></a>供養者，必定不受三惡趣生。或有女人，臨<a 
name="0407a13" id="0407a13"></a>當產時，受於極苦；若能至心稱名禮讚，恭<a 
name="0407a14" id="0407a14"></a>敬供養彼如來者，眾苦皆除。所生之子，身分<a 
name="0407a15" id="0407a15"></a>具足，形色端正，見者歡喜，利根聰明，安隱少<a 
name="0407a16" id="0407a16"></a>病，無有非人，奪其精氣。」</p><a 
name="0407a17" id="0407a17"></a><p style="text-indent: 0em; margin-left: 0em"><span class="linehead"></span>爾時，世尊告阿難言：「如我稱揚彼佛世尊<a 
name="0407a18" id="0407a18"></a>藥師琉璃光如來所有功德，此是諸佛甚深<a 
name="0407a19" id="0407a19"></a>行處，難可解了，汝為信不？」阿難白言：「大德<a 
name="0407a20" id="0407a20"></a>世尊！我於如來所說契經，不生疑惑；所以<a 
name="0407a21" id="0407a21"></a>者何？一切如來身語意業，無不清淨。世尊！<a 
name="0407a22" id="0407a22"></a>此日月輪，可令墮落；妙高山王，可使傾動，<a 
name="0407a23" id="0407a23"></a>諸佛所言，無有異也。世尊！有諸眾生，信根<a 
name="0407a24" id="0407a24"></a>不具，聞說諸佛甚深行處，作是思惟：云何<a 
name="0407a25" id="0407a25"></a>但念藥師琉璃光如來一佛名號，便獲爾所<a 
name="0407a26" id="0407a26"></a>功德勝利？由此不信，反生誹謗；彼於長<a 
name="0407a27" id="0407a27"></a>夜，失大利樂，墮諸惡趣，流轉無窮。」佛告阿<a 
name="0407a28" id="0407a28"></a>難：「是諸有情，若聞世尊藥師琉璃光如來名<a 
name="0407a29" id="0407a29"></a>號，至心受持，不生疑惑，墮惡趣者，無有是<a 
name="0407b01" id="0407b01"></a>處。阿難！此是諸佛甚深所行，難可信解；汝<a 
name="0407b02" id="0407b02"></a>今能受，當知皆是如來威力。阿難！一切聲聞、<a 
name="0407b03" id="0407b03"></a>獨覺，及未登地諸菩薩等，皆悉不能如實信<a 
name="0407b04" id="0407b04"></a>解；惟除一生所繫菩薩。阿難！人身難得，於<a 
name="0407b05" id="0407b05"></a>三寶中，信敬尊重，亦難可得；得聞世尊藥<a 
name="0407b06" id="0407b06"></a>師琉璃光如來名號，復難於是。阿難！彼藥師<a 
name="0407b07" id="0407b07"></a>琉璃光如來，無量菩薩行；無量善巧方便；無<a 
name="0407b08" id="0407b08"></a>量廣大願；我若一劫，若一劫餘而廣說者，劫<a 
name="0407b09" id="0407b09"></a>可速盡，彼佛行願，善巧方便，無有盡也。」</p><a 
name="0407b10" id="0407b10"></a><p style="text-indent: 0em; margin-left: 0em"><span class="linehead"></span>爾時，眾中有一菩薩摩訶薩，名曰救脫，即從<a 
name="0407b11" id="0407b11"></a>座起，偏袒右肩，右膝著地，曲躬合掌而<a 
name="0407b12" id="0407b12"></a>白佛言：「大德世尊！像法轉時，有諸眾生，為<a 
name="0407b13" id="0407b13"></a>種種患之所困厄，長病羸瘦，不能飲食，喉<a 
name="0407b14" id="0407b14"></a>脣乾燥，見諸方暗，死相現前；父母、親屬、朋<a 
name="0407b15" id="0407b15"></a>友、知識，啼泣圍繞。然彼自身，臥在本處，見<a 
name="0407b16" id="0407b16"></a>琰魔使，引其神識，至于琰魔法王之前；然<a 
name="0407b17" id="0407b17"></a>諸有情，有俱生神，隨其所作，若罪若福，皆具<a 
name="0407b18" id="0407b18"></a>書之，盡持授與琰魔法王。爾時，彼王推問<a 
name="0407b19" id="0407b19"></a>其人，算計所作，隨其罪福而處斷之。時，<a 
name="0407b20" id="0407b20"></a>彼病人親屬、知識，若能為彼歸依世尊藥師<a 
name="0407b21" id="0407b21"></a>琉璃光如來，請諸眾僧，轉讀此經，然七層<a 
name="0407b22" id="0407b22"></a>之燈，懸五色續命神幡，或有是處，彼識得<a 
name="0407b23" id="0407b23"></a>還。如在夢中，明了自見；或經七日，或二十<a 
name="0407b24" id="0407b24"></a>一日，或三十五日，或四十九日，彼識還時，如<a 
name="0407b25" id="0407b25"></a>從夢覺，皆自憶知善不善業所得果報。由<a 
name="0407b26" id="0407b26"></a>自證見業果報故，乃至命難，亦不造作諸<a 
name="0407b27" id="0407b27"></a>惡之業。是故，淨信善男子、善女人等，皆應<a 
name="0407b28" id="0407b28"></a>受持藥師琉璃光如來名號，隨力所能，恭敬<a 
name="0407b29" id="0407b29"></a>供養。」</p><a 
name="0407c01" id="0407c01"></a><p style="text-indent: 0em; margin-left: 0em"><span class="linehead"></span>爾時，阿難問救脫菩薩曰：「善男子！應云何<a 
name="0407c02" id="0407c02"></a>恭敬供養彼世尊藥師琉璃光如來續命幡<a 
name="0407c03" id="0407c03"></a>燈，復云何造？」救脫菩薩言：「大德！若有病人，<a 
name="0407c04" id="0407c04"></a>欲脫病苦，當為其人，七日七夜，受持八分<a 
name="0407c05" id="0407c05"></a>齋戒，應以飲食及餘資具，隨力所辦，供養<a 
name="0407c06" id="0407c06"></a>苾芻僧；晝夜六時，禮拜供養彼世尊藥師琉<a 
name="0407c07" id="0407c07"></a>璃光如來；讀誦此經四十九遍；然四十九<a 
name="0407c08" id="0407c08"></a>燈；造彼如來形像七軀，一一像前各置七<a 
name="0407c09" id="0407c09"></a>燈，一一燈量大如車輪，乃至四十九日，光明<a 
name="0407c10" id="0407c10"></a>不絕；造五色綵幡，長四十九&#x6429;手，應放<a 
name="0407c11" id="0407c11"></a>雜類眾生至四十九；可得過度危厄之難，<a 
name="0407c12" id="0407c12"></a>不為諸橫惡鬼所持。</p><a 
name="0407c13" id="0407c13"></a><p style="text-indent: 0em; margin-left: 0em"><span class="linehead"></span>「復次，阿難！若剎帝利灌頂王等，災難起時，所<a 
name="0407c14" id="0407c14"></a>謂人眾疾疫難，他國侵逼難，自界叛逆難，星<a 
name="0407c15" id="0407c15"></a>宿變怪難，日月薄蝕難，非時風雨難，過時<a 
name="0407c16" id="0407c16"></a>不雨難。彼剎帝利灌頂王等，爾時應於一<a 
name="0407c17" id="0407c17"></a>切有情起慈悲心，赦諸繫閉；依前所說供<a 
name="0407c18" id="0407c18"></a>養之法，供養彼世尊藥師琉璃光如來。由此<a 
name="0407c19" id="0407c19"></a>善根，及彼如來本願力故，令其國界即得安<a 
name="0407c20" id="0407c20"></a>隱：風雨順時，穀稼成熟；一切有情無病歡樂；<a 
name="0407c21" id="0407c21"></a>於其國中，無有暴虐藥叉等神惱有情<a 
name="0407c22" id="0407c22"></a>者；一切惡相，皆即隱沒；而剎帝利灌頂王等，<a 
name="0407c23" id="0407c23"></a>壽命色力，無病自在，皆得增益。阿難！若帝后、<a 
name="0407c24" id="0407c24"></a>妃主、儲君、王子、大臣、輔相、中宮婇女、百官、黎<a 
name="0407c25" id="0407c25"></a>庶，為病所苦，及餘厄難；亦應造立五色神<a 
name="0407c26" id="0407c26"></a>幡，然燈續明，放諸生命，散雜色華，燒眾<a 
name="0407c27" id="0407c27"></a>名香，病得除愈，眾難解脫。」</p><a 
name="0407c28" id="0407c28"></a><p style="text-indent: 0em; margin-left: 0em"><span class="linehead"></span>爾時，阿難問救脫菩薩言：「善男子！云何已<a 
name="0407c29" id="0407c29"></a>盡之命而可增益？」救脫菩薩言：「大德！汝豈<a 
name="0408a01" id="0408a01"></a>不聞如來說有九橫死耶？是故勸造續<a 
name="0408a02" id="0408a02"></a>命幡燈，修諸福德；以修福故，盡其壽命，<a 
name="0408a03" id="0408a03"></a>不經苦患。」阿難問言：「九橫云何？」救脫菩薩<a 
name="0408a04" id="0408a04"></a>言：「若諸有情，得病雖輕，然無醫藥及看病<a 
name="0408a05" id="0408a05"></a>者，設復遇醫，授以非藥，實不應死而便<a 
name="0408a06" id="0408a06"></a>橫死。又信世間邪魔、外道、妖<span class="gaiji">[卄/(阿-可+辛)/女]<!--gaiji,,1[卄/(阿-可+辛)/女],2&#x26FA8;,3--></span>之師，妄說<a 
name="0408a07" id="0408a07"></a>禍福，便生恐動，心不自正，卜問覓禍，殺種<a 
name="0408a08" id="0408a08"></a>種眾生，解奏神明，呼諸魍魎，請乞福祐，欲<a 
name="0408a09" id="0408a09"></a>冀延年，終不能得；愚癡迷惑，信邪倒見，遂<a 
name="0408a10" id="0408a10"></a>令橫死，入於地獄，無有出期，是名初橫。二<a 
name="0408a11" id="0408a11"></a>者，橫被王法之所誅戮。三者，畋獵嬉戲，耽<a 
name="0408a12" id="0408a12"></a>婬嗜酒，放逸無度，橫為非人奪其精氣。<a 
name="0408a13" id="0408a13"></a>四者，橫為火焚。五者，橫為水溺。六者，橫為<a 
name="0408a14" id="0408a14"></a>種種惡獸所噉。七者，橫墮山崖。八者，橫為毒<a 
name="0408a15" id="0408a15"></a>藥、厭禱、&#x546A;<span class="corr" title='[咀&gt;詛] cf.【麗】'>詛</span>、起屍鬼等之所中害。九者，飢渴<a 
name="0408a16" id="0408a16"></a>所困，不得飲食而便橫死。是為如來略說<a 
name="0408a17" id="0408a17"></a>橫死，有此九種。其餘復有無量諸橫，難可<a 
name="0408a18" id="0408a18"></a>具說。</p><a 
name="0408a19" id="0408a19"></a><p style="text-indent: 0em; margin-left: 0em"><span class="linehead"></span>「復次，阿難！彼琰魔王主領世間名籍之記。若<a 
name="0408a20" id="0408a20"></a>諸有情，不孝五逆，破辱三寶，壞君臣法，毀<a 
name="0408a21" id="0408a21"></a>於信戒，琰魔法王，隨罪輕重，考而罰之。是<a 
name="0408a22" id="0408a22"></a>故我今勸諸有情，然燈造幡，放生修福，<a 
name="0408a23" id="0408a23"></a>令度苦厄，不遭眾難。」</p><a 
name="0408a24" id="0408a24"></a><p style="text-indent: 0em; margin-left: 0em"><span class="linehead"></span>爾時，眾中有十二藥叉大將，俱在會坐，所謂：</p><a 
name="0408a25" id="0408a25"></a><p>　<span class="lg">宮毘羅大將，　　伐折羅大將，<a 
name="0408a26" id="0408a26"></a><br>　迷企羅大將，　　安底羅大將，<a 
name="0408a27" id="0408a27"></a><br>　頞&#x511E;羅大將，　　珊底羅大將，<a 
name="0408a28" id="0408a28"></a><br>　因達羅大將，　　波夷羅大將，<a 
name="0408a29" id="0408a29"></a><br>　摩虎羅大將，　　真達羅大將，<a 
name="0408b01" id="0408b01"></a><br>　招杜羅大將，　　毘羯羅大將。</span></p><a 
name="0408b02" id="0408b02"></a><p style="text-indent: 0em; margin-left: 0em"><span class="linehead"></span>此十二藥叉大將，一一各有七千藥叉以為<a 
name="0408b03" id="0408b03"></a>眷屬，同時舉聲白佛言：「世尊！我等今者，蒙<a 
name="0408b04" id="0408b04"></a>佛威力，得聞世尊藥師琉璃光如來名號，不<a 
name="0408b05" id="0408b05"></a>復更有惡趣之怖。我等相率，皆同一心，乃<a 
name="0408b06" id="0408b06"></a>至盡形歸佛法僧，誓當荷負一切有情，為<a 
name="0408b07" id="0408b07"></a>作義利饒益安樂。隨於何等村城、國邑、空閑<a 
name="0408b08" id="0408b08"></a>林中，若有流布此經，或復受持藥師琉璃<a 
name="0408b09" id="0408b09"></a>光如來名號，恭敬供養者，我等眷屬衛護是<a 
name="0408b10" id="0408b10"></a>人，皆使解脫一切苦難；諸有願求，悉令滿<a 
name="0408b11" id="0408b11"></a>足。或有疾厄求度脫者，亦應讀誦此<a 
name="0408b12" id="0408b12"></a>經，以五色縷，結我名字，得如願已，然後解<a 
name="0408b13" id="0408b13"></a>結。」</p><a 
name="0408b14" id="0408b14"></a><p style="text-indent: 0em; margin-left: 0em"><span class="linehead"></span>爾時，世尊讚諸藥叉大將言：「善哉！善哉！大藥<a 
name="0408b15" id="0408b15"></a>叉將！汝等念報世尊藥師琉璃光如來恩德<a 
name="0408b16" id="0408b16"></a>者，常應如是利益安樂一切有情。」</p><a 
name="0408b17" id="0408b17"></a><p style="text-indent: 0em; margin-left: 0em"><span class="linehead"></span>爾時，阿難白佛言：「世尊！當何名此法門？我<a 
name="0408b18" id="0408b18"></a>等云何奉持？」佛告阿難：「此法門名說藥師琉<a 
name="0408b19" id="0408b19"></a>璃光如來本願功德；亦名說十二神將饒益<a 
name="0408b20" id="0408b20"></a>有情結願神&#x546A;；亦名拔除一切業障；應如是<a 
name="0408b21" id="0408b21"></a>持。」時薄伽梵說是語已，諸菩薩摩訶薩，及大<a 
name="0408b22" id="0408b22"></a>聲聞，國王、大臣、婆羅門、居士，天、龍、藥叉、揵<a 
name="0408b23" id="0408b23"></a>達縛、阿素洛、揭路荼、緊捺洛、莫呼洛伽，人、非人<a 
name="0408b24" id="0408b24"></a>等，一切大眾，聞佛所說，皆大歡喜，信受奉行。</p><a 
name="0408b25" id="0408b25"></a><p><span class="juanname">藥師琉璃光如來本願功德經</span></p><a 
name="0408b26" id="0408b26"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(弟子賈崇俊願平安<a 
name="0408b27" id="0408b27"></a>廣德二年十二月十五日<a 
name="0408b28" id="0408b28"></a>發心寫藥師經一卷)</span></p></div></div>
<hr>【經文資訊】大正藏第 14 冊 No. 0450 藥師琉璃光如來本願功德經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，維習安大德提供，無名氏大德輸入，北美某大德提供，中華佛教百科文獻基金會提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexdfd4.html?index=T14n0450" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T14n0450_001 by HTTrack Website Copier/3.x [XR&CO'2014], Tue, 07 Jun 2016 06:47:30 GMT -->
</html>
