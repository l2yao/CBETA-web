<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J38nB428_003 by HTTrack Website Copier/3.x [XR&CO'2014], Tue, 07 Jun 2016 07:15:37 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1509201933&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ38nB428&amp;utmp=%2Fmobile%2Findex.php%3Findex%3DJ38nB428_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index1536.html?index=J38nB428_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第38冊<br/>No.B428 密行忍禪師語錄 (3卷)<br/>【清 寂忍說　明廣．明珍等編（依駒本印）　附嗣燈錄】<br/>第 3 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J38">
<div class="root" id="B428" sutra_name="密行忍禪師語錄" sutra_juan="[卷3]">　
<a 
name="0910b01" id="0910b01"></a><p><span class="juanname">衡州開峰密行忍禪師語錄卷之三</span></p><a 
name="0910b02" id="0910b02"></a><p style="margin-left: 4em"><span class="byline">法孫　明廣　明珍　等編</span></p><a 
name="0910b03" id="0910b03"></a><a 
name="0910b04" id="0910b04"></a><p style="margin-left: 2em"><span class="headname">頌古</span></p><a 
name="0910b05" id="0910b05"></a><p style="margin-left: 3em"><span class="headname">拈花微笑</span></p><a 
name="0910b06" id="0910b06"></a><p><span class="lg">末上招人笑全鋒已挫折何須正法眼直待瞎驢滅</span></p><a 
name="0910b07" id="0910b07"></a><p style="margin-left: 3em"><span class="headname">打車打牛</span></p><a 
name="0910b08" id="0910b08"></a><p><span class="lg">入艸求人不丈夫大都年老亦心孤車牛打處成何<a 
name="0910b09" id="0910b09"></a>事躍出追風天馬駒</span></p><a 
name="0910b10" id="0910b10"></a><p style="margin-left: 3em"><span class="headname">德山托缽</span></p><a 
name="0910b11" id="0910b11"></a><p><span class="lg">德山托缽過堂惹起一場禍殃誰謂父為子隱明明<a 
name="0910b12" id="0910b12"></a>證父攘羊</span></p><a 
name="0910b13" id="0910b13"></a><p style="margin-left: 3em"><span class="headname">百丈野狐</span></p><a 
name="0910b14" id="0910b14"></a><p><span class="lg">野狐聚首打鄉談叵耐時人作指南黃檗溈山明底<a 
name="0910b15" id="0910b15"></a>事前三三與後三三</span></p><a 
name="0910b16" id="0910b16"></a><p style="margin-left: 3em"><span class="headname">文殊問菴提遮女</span></p><a 
name="0910b17" id="0910b17"></a><p><span class="lg">地水火風離合合離未嘗自得只可隨宜堪笑七佛<a 
name="0910b18" id="0910b18"></a>之祖師與他女子畫蛾眉</span></p><a 
name="0910b19" id="0910b19"></a><p style="margin-left: 3em"><span class="headname">南泉斬貓</span></p><a 
name="0910b20" id="0910b20"></a><p><span class="lg">南泉雖峻利趙州更軟頑一個死貓兒幾人特地參</span></p><a 
name="0910b21" id="0910b21"></a><p style="margin-left: 2em"><span class="headname">詩偈</span></p><a 
name="0910b22" id="0910b22"></a><p style="margin-left: 3em"><span class="headname">送雲麓洪居士進京</span></p><a 
name="0910b23" id="0910b23"></a><p><span class="lg">古路迢迢自往迴匣中寶劍起風雷掀眸相送燕京<a 
name="0910b24" id="0910b24"></a>去要見將軍虎竹來</span></p><a 
name="0910b25" id="0910b25"></a><p style="margin-left: 3em"><span class="headname">示石鼓山秀柏座主</span></p><a 
name="0910b26" id="0910b26"></a><p><span class="lg">忽覺城頭畫角吹孚公從此豁雙眉而今石鼓寂寥<a 
name="0910b27" id="0910b27"></a>久好發雷音啟大機</span></p><a 
name="0910b28" id="0910b28"></a><p style="margin-left: 3em"><span class="headname">示雪文上座</span></p><a 
name="0910b29" id="0910b29"></a><p><span class="lg">父母未生誰是我勿勞向外別尋家酸鹹甜苦無多<a 
name="0910b30" id="0910b30"></a>舌咬著石頭打落牙</span></p><a 
name="0910c01" id="0910c01"></a><p style="margin-left: 3em"><span class="headname">與休休王居士</span></p><a 
name="0910c02" id="0910c02"></a><p><span class="lg">石火電光難舉似稜稜眉宇若楊徐更須躍出幔天<a 
name="0910c03" id="0910c03"></a>網直使龐公見大巫</span></p><a 
name="0910c04" id="0910c04"></a><p style="margin-left: 3em"><span class="headname">示知客</span></p><a 
name="0910c05" id="0910c05"></a><p><span class="lg">送往迎來禮數頻主賓有理各難伸何如一奮金鵬<a 
name="0910c06" id="0910c06"></a>怒活捉蛟龍當點心</span></p><a 
name="0910c07" id="0910c07"></a><p style="margin-left: 3em"><span class="headname">與含焰璽上人</span></p><a 
name="0910c08" id="0910c08"></a><p><span class="lg">逢迎何處少知音萬水千山撥艸尋印子為君輕擊<a 
name="0910c09" id="0910c09"></a>碎前途莫負祖師心</span></p><a 
name="0910c10" id="0910c10"></a><p style="margin-left: 3em"><span class="headname">與含輝成明居士</span></p><a 
name="0910c11" id="0910c11"></a><p><span class="lg">者段光明處處真勿云軒冕不通津曾聞盡道休官<a 
name="0910c12" id="0910c12"></a>去林下而今有個人</span></p><a 
name="0910c13" id="0910c13"></a><p style="margin-left: 3em"><span class="headname">示旲彰禪人</span></p><a 
name="0910c14" id="0910c14"></a><p><span class="lg">無法法無無法法無無法法法全彰老僧指出無無<a 
name="0910c15" id="0910c15"></a>法大地拈來一芥藏</span></p><a 
name="0910c16" id="0910c16"></a><p style="margin-left: 3em"><span class="headname">與麟趾禪人</span></p><a 
name="0910c17" id="0910c17"></a><p><span class="lg">門風了也事如何一棒當頭碎祖窠須信個中端的<a 
name="0910c18" id="0910c18"></a>意祥麟一趾已成多</span></p><a 
name="0910c19" id="0910c19"></a><p style="margin-left: 3em"><span class="headname">與心拙禪人</span></p><a 
name="0910c20" id="0910c20"></a><p><span class="lg">金烏無伴已多年一旦相逢問別傳踢倒須彌填巨<a 
name="0910c21" id="0910c21"></a>海森羅印子可橫懸咦</span></p><a 
name="0910c22" id="0910c22"></a><p style="margin-left: 3em"><span class="headname">贈一門禪人</span></p><a 
name="0910c23" id="0910c23"></a><p><span class="lg">曾聞艸偃萬峰巔行到滇南氣勢全佛剎微塵皆鼓<a 
name="0910c24" id="0910c24"></a>動一門超出妙莊嚴</span></p><a 
name="0910c25" id="0910c25"></a><p style="margin-left: 3em"><span class="headname">與另別禪人</span></p><a 
name="0910c26" id="0910c26"></a><p><span class="lg">布袋老鴉一出身遍空法界盡通津回觀者片閒枝<a 
name="0910c27" id="0910c27"></a>葉埋沒乾坤多少人</span></p><a 
name="0910c28" id="0910c28"></a><p style="margin-left: 3em"><span class="headname">與旵拙禪人</span></p><a 
name="0910c29" id="0910c29"></a><p><span class="lg">寶鏡齊彰萬象形空花歷歷滿乾坤今朝撲破娘生<a 
name="0910c30" id="0910c30"></a>面更不循他光影門</span></p><a 
name="0911a01" id="0911a01"></a><p style="margin-left: 3em"><span class="headname">示碧徵監寺</span></p><a 
name="0911a02" id="0911a02"></a><p><span class="lg">赤條條地荷叢林飽暖饑寒識眾心大抵生薑辣不<a 
name="0911a03" id="0911a03"></a>改惱人腸肚到如今</span></p><a 
name="0911a04" id="0911a04"></a><p style="margin-left: 3em"><span class="headname">示吼一茶頭</span></p><a 
name="0911a05" id="0911a05"></a><p><span class="lg">識得鍋兒大與小便知杓柄短和長趙州公案秖如<a 
name="0911a06" id="0911a06"></a>此運水搬柴好自強</span></p><a 
name="0911a07" id="0911a07"></a><p style="margin-left: 3em"><span class="headname">示山海淨能道人</span></p><a 
name="0911a08" id="0911a08"></a><p><span class="lg">開峰無物可堪傳一句該通空劫前珍重道人須猛<a 
name="0911a09" id="0911a09"></a>力末山無著是師焉</span></p><a 
name="0911a10" id="0911a10"></a><p style="margin-left: 3em"><span class="headname">示省呆監寺</span></p><a 
name="0911a11" id="0911a11"></a><p><span class="lg">左右逢源自認真全肩荷眾識艱辛幾番撾動楊岐<a 
name="0911a12" id="0911a12"></a>鼓撥轉慈明正法輪</span></p><a 
name="0911a13" id="0911a13"></a><p style="margin-left: 3em"><span class="headname">示萬德侍者</span></p><a 
name="0911a14" id="0911a14"></a><p><span class="lg">白牯牛兒耳角齊輕輕跳過五須彌國師三喚曾三<a 
name="0911a15" id="0911a15"></a>應何處是渠辜負伊</span></p><a 
name="0911a16" id="0911a16"></a><p style="margin-left: 3em"><span class="headname">示幻如直歲</span></p><a 
name="0911a17" id="0911a17"></a><p><span class="lg">能荷眾人所不能木頭石塊盡崚嶒了知事事皆如<a 
name="0911a18" id="0911a18"></a>幻始信叢林有準繩</span></p><a 
name="0911a19" id="0911a19"></a><p style="margin-left: 3em"><span class="headname">示晟修蔡居士</span></p><a 
name="0911a20" id="0911a20"></a><p><span class="lg">喫齋念佛信心堅實不可外邊念佛尋佛</span></p><a 
name="0911a21" id="0911a21"></a><p style="margin-left: 3em"><span class="headname">示安南僧</span></p><a 
name="0911a22" id="0911a22"></a><p><span class="lg">安南來震旦語別話頭同誰是知音者山禽翠藹中</span></p><a 
name="0911a23" id="0911a23"></a><p style="margin-left: 3em"><span class="headname">示西域僧</span></p><a 
name="0911a24" id="0911a24"></a><p><span class="lg">遊十萬里問道支那形狀古怪衣履絡索不識方言<a 
name="0911a25" id="0911a25"></a>開口便錯擔佛覓佛辜負行腳還知麼何分東土與<a 
name="0911a26" id="0911a26"></a>西天日日日從夜分落</span></p><a 
name="0911a27" id="0911a27"></a><p style="margin-left: 3em"><span class="headname">寄文周大德</span></p><a 
name="0911a28" id="0911a28"></a><p><span class="lg">衡陽花藥主人公五嶺雲從聚粵東妙觸宣明佛子<a 
name="0911a29" id="0911a29"></a>住誰同曉夜論旛風</span></p><a 
name="0911a30" id="0911a30"></a><p style="margin-left: 3em"><span class="headname">送不昧長老歸天龍</span></p><a 
name="0911b01" id="0911b01"></a><p><span class="lg">別來方一九看破子湖狗曳杖省老僧相觀皆白首<a 
name="0911b02" id="0911b02"></a>唯唯敘衷腸依依難釋手重別是今朝還能訊我否<a 
name="0911b03" id="0911b03"></a>途中好善為春色醇如酒</span></p><a 
name="0911b04" id="0911b04"></a><p style="margin-left: 3em"><span class="headname">寄五羊實行老上座</span></p><a 
name="0911b05" id="0911b05"></a><p><span class="lg">萬行皆如實僧倫之白璧茫茫三界中何處尋彌勒<a 
name="0911b06" id="0911b06"></a>聞為王者尊歲月復歲月緬想若而人臨機必活脫</span></p><a 
name="0911b07" id="0911b07"></a><p style="margin-left: 3em"><span class="headname">至滇</span></p><a 
name="0911b08" id="0911b08"></a><p><span class="lg">煙花離曲靖風月到滇城猶憶前年事臨行一鶚鳴</span></p><a 
name="0911b09" id="0911b09"></a><p style="margin-left: 3em"><span class="headname">衡陽春發</span></p><a 
name="0911b10" id="0911b10"></a><p><span class="lg">離岸登舟掛遠篷桃花春水正溶溶祝融九面環湘<a 
name="0911b11" id="0911b11"></a>轉何日衾雲最上重</span></p><a 
name="0911b12" id="0911b12"></a><p style="margin-left: 3em"><span class="headname">過洞庭</span></p><a 
name="0911b13" id="0911b13"></a><p><span class="lg">萬派朝宗處扁舟我獨來湘山雲霧盡幾點覆如盆</span></p><a 
name="0911b14" id="0911b14"></a><p style="margin-left: 3em"><span class="headname">廬山臥龍菴</span></p><a 
name="0911b15" id="0911b15"></a><p><span class="lg">摩雲寒翠聳垂壁晚花香誰許真龍臥蒼生望沛滂</span></p><a 
name="0911b16" id="0911b16"></a><p style="margin-left: 3em"><span class="headname">佛手巖</span></p><a 
name="0911b17" id="0911b17"></a><p><span class="lg">巖巖舒佛手歷歷露禪關不識指頭意千山又萬山</span></p><a 
name="0911b18" id="0911b18"></a><p style="margin-left: 3em"><span class="headname">憶滇</span></p><a 
name="0911b19" id="0911b19"></a><p><span class="lg">一別滇南又幾秋昆池老月應風流緬懷曳杖雲遊<a 
name="0911b20" id="0911b20"></a>日花酒樓頭快打毬</span></p><a 
name="0911b21" id="0911b21"></a><p style="margin-left: 3em"><span class="headname">雲居懷古</span></p><a 
name="0911b22" id="0911b22"></a><p><span class="lg">掉卻升天事殘雲繞綠蘿何須金擲地竹徑好音多</span></p><a 
name="0911b23" id="0911b23"></a><p style="margin-left: 3em"><span class="headname">示明廣侍者</span></p><a 
name="0911b24" id="0911b24"></a><p><span class="lg">問道如何不可離穿衣喫飯來唐塞老僧無力舉烏<a 
name="0911b25" id="0911b25"></a>藤分付嗣燈打骨折</span></p><a 
name="0911b26" id="0911b26"></a><p style="margin-left: 3em"><span class="headname">懷出拙禪者</span></p><a 
name="0911b27" id="0911b27"></a><p><span class="lg">老僧病即闍黎病誰信闍黎病更深掀倒藥爐歸去<a 
name="0911b28" id="0911b28"></a>後莫尋起處到于今</span></p><a 
name="0911b29" id="0911b29"></a><p style="margin-left: 3em"><span class="headname">示堪嗣監寺</span></p><a 
name="0911b30" id="0911b30"></a><p><span class="lg">衲僧活計如天闊豐儉隨家過了休蹋得妙高田地<a 
name="0911c01" id="0911c01"></a>穩別峰何事更堪憂</span></p><a 
name="0911c02" id="0911c02"></a><p style="margin-left: 3em"><span class="headname">師離雲南雲臺含拙偕諸耆宿懇求垂訓乃口<a 
name="0911c03" id="0911c03"></a>占一偈示之曰</span></p><a 
name="0911c04" id="0911c04"></a><p><span class="lg">既是人中月須明教外宗何當枯寂寂山海盡真空</span></p><a 
name="0911c05" id="0911c05"></a><p style="margin-left: 2em"><span class="headname">真贊</span></p><a 
name="0911c06" id="0911c06"></a><p style="margin-left: 3em"><span class="headname">慈雲常住請</span></p><a 
name="0911c07" id="0911c07"></a><p><span class="lg">宜良不幸出者妖怪性急人遺心平人戴君王不事<a 
name="0911c08" id="0911c08"></a>父母不拜忠孝兩忘閻羅倒賣一條白棒沒人情魔<a 
name="0911c09" id="0911c09"></a>佛直教心膽碎慈雲禪子切莫言臨濟第三十二代</span></p><a 
name="0911c10" id="0911c10"></a><p style="margin-left: 3em"><span class="headname">含拙上座請</span></p><a 
name="0911c11" id="0911c11"></a><p><span class="lg">者懶漢甘埋沒不參禪不念佛喫些酒子上床眠齁<a 
name="0911c12" id="0911c12"></a>鼾雷震三間屋足足足含拙禪人莫輕忽</span></p><a 
name="0911c13" id="0911c13"></a><p style="margin-left: 3em"><span class="headname">旵拙上座請</span></p><a 
name="0911c14" id="0911c14"></a><p><span class="lg">走遍天下秖個尋常住個院子有壁無廂藏頭露腳<a 
name="0911c15" id="0911c15"></a>說青道黃是凡是聖少人測量旵公持去好深藏家<a 
name="0911c16" id="0911c16"></a>醜勿堪向外揚</span></p><a 
name="0911c17" id="0911c17"></a><p style="margin-left: 3em"><span class="headname">碧天禪人請</span></p><a 
name="0911c18" id="0911c18"></a><p><span class="lg">文理總然不通參究又無所得者般沒趣阿師安可<a 
name="0911c19" id="0911c19"></a>為人作則阿呵呵難摸索三十年來海上遊依前還<a 
name="0911c20" id="0911c20"></a>我舊時節</span></p><a 
name="0911c21" id="0911c21"></a><p style="margin-left: 3em"><span class="headname">含輝居士請</span></p><a 
name="0911c22" id="0911c22"></a><p><span class="lg">者蠻阿師鬚髮髼鬆沒甚定準指西說東更有一般<a 
name="0911c23" id="0911c23"></a>蠻到底長年喫酒掣顛風</span></p><a 
name="0911c24" id="0911c24"></a><p style="margin-left: 3em"><span class="headname">古樵上座請</span></p><a 
name="0911c25" id="0911c25"></a><p><span class="lg">萬里遊行沒個知音腰卻樵斧亂斫緇林未讀世典<a 
name="0911c26" id="0911c26"></a>不識佛經六根失盡八面縱橫遇著瞎驢狂更甚一<a 
name="0911c27" id="0911c27"></a>場塗抹正堪驚</span></p><a 
name="0911c28" id="0911c28"></a><p style="margin-left: 3em"><span class="headname">妙融王居士請</span></p><a 
name="0911c29" id="0911c29"></a><p><span class="lg">人情不周因緣沒得一身徹骨精窮到處情存風月<a 
name="0911c30" id="0911c30"></a>終朝以是作非難將伎倆湊泊問著劈頭便棒沒句<a 
name="0912a01" id="0912a01"></a>尖新言說妙融居士描難全持歸供養莫休歇</span></p><a 
name="0912a02" id="0912a02"></a><p style="margin-left: 3em"><span class="headname">道能石居士請</span></p><a 
name="0912a03" id="0912a03"></a><p><span class="lg">論道如盲談禪似啞懶得進修偏好頑耍搖樹討風<a 
name="0912a04" id="0912a04"></a>生挖窟尋蛇打一切文言不知秖管之乎者也更有<a 
name="0912a05" id="0912a05"></a>一樁不自量逢人乞文錢修起開峰纔告假</span></p><a 
name="0912a06" id="0912a06"></a><p style="margin-left: 3em"><span class="headname">李二道人請</span></p><a 
name="0912a07" id="0912a07"></a><p><span class="lg">者個頭陀行事&#x61E1;<span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>慣將家醜遍傳娑婆非佛非祖<a 
name="0912a08" id="0912a08"></a>亦非禪和見者聞者出萬重波</span></p><a 
name="0912a09" id="0912a09"></a><p style="margin-left: 3em"><span class="headname">大幢上座請</span></p><a 
name="0912a10" id="0912a10"></a><p><span class="lg">者個和尚大模大樣披領袈裟靠條拄杖不喜除鬚<a 
name="0912a11" id="0912a11"></a>髮佛祖位中那有他慣論人是非煩惱窠裏稱無狀<a 
name="0912a12" id="0912a12"></a>公然臨濟門風玷辱雙桂堂上是者般沒帳算底阿<a 
name="0912a13" id="0912a13"></a>師大幢長老何故甘心描他供養</span></p><a 
name="0912a14" id="0912a14"></a><p style="margin-left: 3em"><span class="headname">不昧上座請</span></p><a 
name="0912a15" id="0912a15"></a><p><span class="lg">花首頭陀不會說話白棒橫肩走遍天下被人問著<a 
name="0912a16" id="0912a16"></a>不打便罵懶論臨濟三要三玄那知世間佛祖為大<a 
name="0912a17" id="0912a17"></a>且非天性使然豈是杜拗虛詐天龍長老奉渠歸展<a 
name="0912a18" id="0912a18"></a>向當陽作話杷</span></p><a 
name="0912a19" id="0912a19"></a><p style="margin-left: 3em"><span class="headname">尼山海道人請</span></p><a 
name="0912a20" id="0912a20"></a><p><span class="lg">鬚髮髼鬆鼻孔列碣說豎說橫口無二舌智者懷疑<a 
name="0912a21" id="0912a21"></a>愚人指摘眼似山高量較海闊曳杖幾思入帝京且<a 
name="0912a22" id="0912a22"></a>同上座遊西粵</span></p><a 
name="0912a23" id="0912a23"></a><p style="margin-left: 2em"><span class="headname">書問</span></p><a 
name="0912a24" id="0912a24"></a><p style="margin-left: 3em"><span class="headname">復九蓮大幢長老</span></p><a 
name="0912a25" id="0912a25"></a><p style="text-indent: 0em; margin-left: 0em"><span class="linehead"></span>闊別數載聲氣杳然存亡浩歎寤寐無違忽接來書<a 
name="0912a26" id="0912a26"></a>慶揚眉睫不惟喜長老向干戈林裏綽有轉身一路<a 
name="0912a27" id="0912a27"></a>且見忍俊不禁處早已化作春風遍布百艸頭矣時<a 
name="0912a28" id="0912a28"></a>至理彰信果然也然此事要須頭正尾正方不墮時<a 
name="0912a29" id="0912a29"></a>流務小失大者之蹊徑不見演祖和尚道如人牽一<a 
name="0912a30" id="0912a30"></a>頭牛從窗櫺中過頭角四蹄都過了秖有尾巴過不<a 
name="0912b01" id="0912b01"></a>得恁麼說話早晚亦須舉著自有沒量大人向結角<a 
name="0912b02" id="0912b02"></a>羅紋處一刀兩段得路便行可以佩魔玉印作佛祖<a 
name="0912b03" id="0912b03"></a>師縱橫無礙底不可放過切宜勉旃。</p><a 
name="0912b04" id="0912b04"></a><p style="margin-left: 3em"><span class="headname">復天龍不昧長老</span></p><a 
name="0912b05" id="0912b05"></a><p style="text-indent: 0em; margin-left: 0em"><span class="linehead"></span>接來啟并開堂法語讀誦一過見有灑落透脫時節<a 
name="0912b06" id="0912b06"></a>已出今時向昭昭靈靈處釘繫驢橛者之窠臼矣更<a 
name="0912b07" id="0912b07"></a>須知先聖有一息尚存一息參究之語是真師承所<a 
name="0912b08" id="0912b08"></a>謂學佛法人如入大海莫目蹄涔以為全潮意蓋謂<a 
name="0912b09" id="0912b09"></a>此長老誠實人正不在老僧之多囑也棕拂一枝聯<a 
name="0912b10" id="0912b10"></a>芳偈一紙表信惟冀蓄養毋負先宗。</p><a 
name="0912b11" id="0912b11"></a><p style="margin-left: 2em"><span class="headname">佛事</span></p><a 
name="0912b12" id="0912b12"></a><p style="text-indent: 0em; margin-left: 0em"><span class="linehead"></span>為碧徵監寺安靈師至靈前驀召云碧澂委悉麼此<a 
name="0912b13" id="0912b13"></a>是你數年以來在開峰赤身荷眾底本命元辰俄于<a 
name="0912b14" id="0912b14"></a>廣西向荷不及處撲碎了也今日與麼歸來直是吞<a 
name="0912b15" id="0912b15"></a>吐十虛坐斷三際碧爾澂清無變無易遂左右顧視<a 
name="0912b16" id="0912b16"></a>云且道還有生死去來消息也無分明月在梅花上<a 
name="0912b17" id="0912b17"></a>看到梅花早已遲喝一喝掀翻供桌歸方丈。</p><a 
name="0912b18" id="0912b18"></a><p style="text-indent: 0em; margin-left: 0em"><span class="linehead"></span>文登徐居士請為先太夫人秉炬師曳杖直前擊棺<a 
name="0912b19" id="0912b19"></a>云會麼生亦何曾生死亦何曾死生死兩無端直入<a 
name="0912b20" id="0912b20"></a>菩提理此雖直截斷根源接火炬擲下云更看優曇<a 
name="0912b21" id="0912b21"></a>生火裏。</p><a 
name="0912b22" id="0912b22"></a><p style="margin-left: 2em"><span class="headname">行實</span></p><a 
name="0912b23" id="0912b23"></a><p style="text-indent: 0em; margin-left: 0em"><span class="linehead"></span>師坐次旵拙禪人率眾作禮炷香請說行由師作色<a 
name="0912b24" id="0912b24"></a>曰家醜何堪外揚畫蛇寧用添足山僧惡狀那可言<a 
name="0912b25" id="0912b25"></a>傳旵等再拜啟曰伏望和尚不吝慈悲令彼初機有<a 
name="0912b26" id="0912b26"></a>所矜式兼杜魔外千萬讒狺師喟然曰我此一眾初<a 
name="0912b27" id="0912b27"></a>無前後同見同聞且同食息誰是初機取人矜式況<a 
name="0912b28" id="0912b28"></a>先聖云勿輕未悟汝直欲我毀裂成範且佛祖前言<a 
name="0912b29" id="0912b29"></a>往行學者視之例如敝屣而反欲我誇張駑駘取笑<a 
name="0912b30" id="0912b30"></a>大方是何心行然山僧行腳已有同學同行聞見于<a 
name="0912c01" id="0912c01"></a>前何患惡魔之囂囂耶但是殘局難為結殺今日面<a 
name="0912c02" id="0912c02"></a>赤不如語直以釋諸人胸中疑悶余乃雲南宜良縣<a 
name="0912c03" id="0912c03"></a>人父姓谷母時氏家計貧寒幼未讀書一十四歲出<a 
name="0912c04" id="0912c04"></a>家禮竹子山竹林寺順語老師剃落十七歲住滇南<a 
name="0912c05" id="0912c05"></a>雲臺山拜楞嚴經題十九忽動無常生死之想即欲<a 
name="0912c06" id="0912c06"></a>訪問偶有德海禪客自雞足來予為安單喫茶次語<a 
name="0912c07" id="0912c07"></a>及生死大事余心喜此言有相為處遂三更時分把<a 
name="0912c08" id="0912c08"></a>燭至單前作禮長跪乞垂開導蒙禪德示我僧問趙<a 
name="0912c09" id="0912c09"></a>州狗子還有佛性也無州曰無底公案勉囑參究予<a 
name="0912c10" id="0912c10"></a>即不分晝夜參狗子有佛性也無無如是五載了無<a 
name="0912c11" id="0912c11"></a>下<span title="未知的文字">▆</span>因思雲臺僻處滇南素無參禪師訓山中同住<a 
name="0912c12" id="0912c12"></a>者例皆熟習赴應獨我一人不入群隊含恥忍詬陸<a 
name="0912c13" id="0912c13"></a>沉下板歲月飄忽一事無成念所做處宛如嚼銕一<a 
name="0912c14" id="0912c14"></a>則恐非良法一則恐錯用心畫虎成狗取笑他人不<a 
name="0912c15" id="0912c15"></a>如別求善導著實修行庶幾不枉出世做人一番便<a 
name="0912c16" id="0912c16"></a>將前來參究工夫打底放下卻往澂江府羅藏山打<a 
name="0912c17" id="0912c17"></a>木魚念佛後因家師以計誘我下山至貴州龍里雲<a 
name="0912c18" id="0912c18"></a>臺又住四載一日遇濟凡禪師問曰密行師每日所<a 
name="0912c19" id="0912c19"></a>行何事予曰無事可行濟曰莫道無事好你胸中分<a 
name="0912c20" id="0912c20"></a>明有一事未了何妨舉來大家商量予被他一言打<a 
name="0912c21" id="0912c21"></a>動心事秖得從直供通謂昔日有一禪德告我參僧<a 
name="0912c22" id="0912c22"></a>問趙州狗子有佛性也無趙曰無底話頭刻苦窮究<a 
name="0912c23" id="0912c23"></a>經于五載無個入處便乃一時放下至今未了濟曰<a 
name="0912c24" id="0912c24"></a>好個一時放下至今未了可惜你鏟地不知落處予<a 
name="0912c25" id="0912c25"></a>作禮曰願垂示誨濟劈面掌曰鈍置殺人予仍不會<a 
name="0912c26" id="0912c26"></a>再求開示時濟師見我遲鈍乃顰蹙而言曰參禪參<a 
name="0912c27" id="0912c27"></a>到無可奈何處是得力處猶如戰士失<span class="corr" title='[郤&gt;卻]'>卻</span>寶刀雖則<a 
name="0912c28" id="0912c28"></a>赤手以勇健故不顧利害拍馬直前奪取敵人手中<a 
name="0912c29" id="0912c29"></a>器械便殺人去予于言下忽然見得趙州老子下手<a 
name="0912c30" id="0912c30"></a>處更不禮謝將濟師驀口一摑推出門外濟師抖身<a 
name="0913a01" id="0913a01"></a>大笑而去予爾後日用事之難易應念解釋是時闡<a 
name="0913a02" id="0913a02"></a>化滇黔尊宿謂予力量過人皆欲致我于座下適燕<a 
name="0913a03" id="0913a03"></a>居大師來山予即隨至新漆受戒圓戒日予合掌跪<a 
name="0913a04" id="0913a04"></a>地次有居士來予前作禮予與一掌拓開居士向大<a 
name="0913a05" id="0913a05"></a>師道今日一會止有一個戒子予聞傳語居士曰合<a 
name="0913a06" id="0913a06"></a>取狗口一日入室大師曰竿頭絲線從君弄不犯清<a 
name="0913a07" id="0913a07"></a>波意自殊那裏是不犯處予拂袖出索筆書偈呈大<a 
name="0913a08" id="0913a08"></a>師曰漁父垂絲釣江頭惡浪高本來空寂寂那怕犯<a 
name="0913a09" id="0913a09"></a>波濤大師改寂寂作寂寞予拜而出解制後歸龍里<a 
name="0913a10" id="0913a10"></a>雲臺與抱拙夜坐拙曰師年四九猶不著忙予曰忙<a 
name="0913a11" id="0913a11"></a>甚麼拙曰為佛弟子當報佛恩不見道將此深心奉<a 
name="0913a12" id="0913a12"></a>塵剎耶予曰莫屎沸拙曰師聽某言某則侍左右行<a 
name="0913a13" id="0913a13"></a>不聽某言某則歸川中去如是三反四覆叨呾不已<a 
name="0913a14" id="0913a14"></a>予因攜之離雲臺山一路參訪數位禪師末後至夔<a 
name="0913a15" id="0913a15"></a>州府梁山縣參雙桂老和尚問不遠千里來相見千<a 
name="0913a16" id="0913a16"></a>里內即不問千里外一句作麼生道師曰兩眼對兩<a 
name="0913a17" id="0913a17"></a>眼予即作禮出一日砌墻腳有蜈蚣走出予絕叫曰<a 
name="0913a18" id="0913a18"></a>一條蜈蚣師回顧予即以石打作兩段本師見兩頭<a 
name="0913a19" id="0913a19"></a>齊動問曰你道他性命在阿那頭予以腳蹋卻曰一<a 
name="0913a20" id="0913a20"></a>舉兩得本師曰究竟不知在阿那頭予呈偈曰者個<a 
name="0913a21" id="0913a21"></a>蜈蚣太煞奇戰場不怕斷頭皮攔腰一擊重開眼正<a 
name="0913a22" id="0913a22"></a>是當陽種毒時師點首一日師問書記止止曰古人<a 
name="0913a23" id="0913a23"></a>道舉一不得舉二放過一著落在第二且道一如何<a 
name="0913a24" id="0913a24"></a>舉止云錯師曰是你錯是我錯止無語予應聲曰錯<a 
name="0913a25" id="0913a25"></a>錯本師便打予作禮出次年師誕一僧整酒供養有<a 
name="0913a26" id="0913a26"></a>二蚊子落杯中一僧將箸挑出師曰此二條性命要<a 
name="0913a27" id="0913a27"></a>汝償僧無對予即曰是甚麼所在由你索命一日師<a 
name="0913a28" id="0913a28"></a>顧曰聞你要歸滇是否予曰是師曰幾時去予曰請<a 
name="0913a29" id="0913a29"></a>了真贊即去師曰描得也未予曰已描得師顧侍僧<a 
name="0913a30" id="0913a30"></a>曰將桌子抬向堂上書曰走半天下住三家村鼓粥<a 
name="0913b01" id="0913b01"></a>飯氣大昌惡聲咦佛祖位中留不住秖得向酒的死<a 
name="0913b02" id="0913b02"></a>肉的生破山老人題一眾稱賀是時本師威喜并著<a 
name="0913b03" id="0913b03"></a>即將攸之上座一手卷書正法眼藏四大字復書偈<a 
name="0913b04" id="0913b04"></a>曰蚊子喁喁上鐵牛無容下嘴處難酬紛紛一夏歸<a 
name="0913b05" id="0913b05"></a>山去遇虎逢龍攜出頭丙申七月初四日寓雙桂堂<a 
name="0913b06" id="0913b06"></a>傳曹溪正脈第三十五世破山明手書付密行寂忍<a 
name="0913b07" id="0913b07"></a>禪人正與麼時山僧秖得將錯就錯禮了三拜直至<a 
name="0913b08" id="0913b08"></a>如今左不得右不得到處被人捧在堂上謂之堂頭<a 
name="0913b09" id="0913b09"></a>直是屈辱諸方點汙佛祖至此驀拈拄杖召眾云大<a 
name="0913b10" id="0913b10"></a>眾且道山僧即今與未行腳未出母胎時是同是別<a 
name="0913b11" id="0913b11"></a>有僧下語截住云何不道將謂有多少奇特旵禪人<a 
name="0913b12" id="0913b12"></a>擬率眾焚香作禮拈拄杖一時打散歸方丈。</p><a 
name="0913b13" id="0913b13"></a><p style="margin-left: 2em"><span class="headname">法派</span></p><a 
name="0913b14" id="0913b14"></a><p><span class="lg">寂成佛道達本心宗德常清淨體悟真空圓明普照<a 
name="0913b15" id="0913b15"></a>智慧融通應現無方永遠昌隆</span></p><a 
name="0913b16" id="0913b16"></a><a 
name="0913b17" id="0913b17"></a><a 
name="0913b18" id="0913b18"></a><a 
name="0913b19" id="0913b19"></a><a 
name="0913b20" id="0913b20"></a><p><span class="juanname">密行禪師語錄卷之三<span class="note">(終)</span>　　<span class="note">(板存楞嚴經坊嘉興倪爾繩刊)</span></span></p><a 
name="0913b21" id="0913b21"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　嗣法門人</p><a 
name="0913b22" id="0913b22"></a><p style="text-indent: 0em; margin-left: 0em"><span class="linehead"></span>　　嗣燈圓胤<span class="note">(西蜀)</span>　心拙圓懷<span class="note">(西蜀)</span>　含拙成祖<span class="note">(西蜀)</span><br><a 
name="0913b23" id="0913b23"></a>　　　旵拙成&#x5963;<span class="note">(西蜀)</span>　大幢圓相<span class="note">(西蜀)</span>　徹微智斷<span class="note">(三楚)</span><br><a 
name="0913b24" id="0913b24"></a>　　　別菴成慧<span class="note">(江南)</span>　古樵超智<span class="note">(三楚)</span>　不昧常寤<span class="note">(三楚)</span><br><a 
name="0913b25" id="0913b25"></a>　　　畫先真一<span class="note">(三楚)</span>　古天成性<span class="note">(江南)</span>　石宮自維<span class="note">(江西)</span><br><a 
name="0913b26" id="0913b26"></a>　　　知空學蘊<span class="note">(滇南)</span>　另別成乾<span class="note">(三楚)</span>　從拙成微<span class="note">(西蜀)</span><br><a 
name="0913b27" id="0913b27"></a>　　　辨鋒福慶<span class="note">(三楚)</span>　開極德慧<span class="note">(三楚)</span>　天儀妙享<span class="note">(三楚)</span><br><a 
name="0913b28" id="0913b28"></a>　　　恬一成淨<span class="note">(三楚)</span>　無山超明<span class="note">(三楚)</span>　用愚源哲<span class="note">(三楚)</span><br><a 
name="0913b29" id="0913b29"></a>　　　燦心慧光<span class="note">(三楚)</span></p><a 
name="0913b30" id="0913b30"></a><p style="text-indent: 0em; margin-left: 0em"><span class="linehead"></span>　　　　　　　　　　法末如<span class="note">(玉琮)</span>謄稿梓行</p></div></div><a 
name="0913c01" id="0913c01"></a><div class="w"><div style="margin-left: 1em"><div class="w"><p style="margin-left: 3em"><span class="headname">嗣燈和尚語錄序</span></p><a 
name="0913c02" id="0913c02"></a><p style="text-indent: 0em; margin-left: 0em"><span class="linehead"></span>諸佛奧旨列祖關鍵天地樞機眾生本源是合一道<br><a 
name="0913c03" id="0913c03"></a>　也豈有兩般耶佛佛授受而授此也祖祖相傳而傳<br><a 
name="0913c04" id="0913c04"></a>　此也天地運動而運此也眾生不知返本還源而迷<br><a 
name="0913c05" id="0913c05"></a>　此也一切世人蔽在貪愛暗室各有一座光明幢不<br><a 
name="0913c06" id="0913c06"></a>　能返觀自照所以煩佗諸佛列祖互相出世用惡辣<br><a 
name="0913c07" id="0913c07"></a>　鉗錘與人拔楔抽釘去縛解黏如日月麗天映破人<br><a 
name="0913c08" id="0913c08"></a>　人黑暗無明待披雲見日個個知有如嗣燈禪師妙<br><a 
name="0913c09" id="0913c09"></a>　年薙染廿齡圓具遍參尊宿落節于雙桂師翁拄杖<br><a 
name="0913c10" id="0913c10"></a>　頭邊負命于密行老人椎拂之下樹插竿于雒源懸<br><a 
name="0913c11" id="0913c11"></a>　赤幟于滏水凡上堂法語截銕斬釘石火電光難容<br><a 
name="0913c12" id="0913c12"></a>　湊泊所謂如太阿鋒似大火聚近之則燎卻面門觸<br><a 
name="0913c13" id="0913c13"></a>　著則通身紅爛總是要人返觀自照擺脫根塵識自<br><a 
name="0913c14" id="0913c14"></a>　本心立地成佛有法孫雪浦楚石二子將稿東下嘉<br><a 
name="0913c15" id="0913c15"></a>　禾剞劂入藏流通時予亦寓楞嚴編校錦江禪燈鋟<br><a 
name="0913c16" id="0913c16"></a>　梓未終二子持以問序予曰令師翁芳名播于兩川<br><a 
name="0913c17" id="0913c17"></a>　而兩川之人序之矣甘露澍于雒源而雒源之人序<br><a 
name="0913c18" id="0913c18"></a>　之矣予不敢揚塵于潔白地上墜露于滄海皋邊惟<br><a 
name="0913c19" id="0913c19"></a>　不副來機聊贅數語雖為缽盂安柄實徵淵源有自。</p><a 
name="0913c20" id="0913c20"></a><p style="text-indent: 2em; margin-left: 0em"><span class="linehead"></span>時<br><a 
name="0913c21" id="0913c21"></a>康熙甲戌蒲月節屆旁午青城法弟竹浪徹生寓嘉<a 
name="0913c22" id="0913c22"></a>禾角里先生書院沐手謹識</p></div><a 
name="0913c23" id="0913c23"></a><div class="w"><a 
name="0913c24" id="0913c24"></a><a 
name="0913c25" id="0913c25"></a><a 
name="0913c26" id="0913c26"></a><a 
name="0913c27" id="0913c27"></a><a 
name="0913c28" id="0913c28"></a><a 
name="0913c29" id="0913c29"></a><a 
name="0913c30" id="0913c30"></a><a 
name="0914a01" id="0914a01"></a><a 
name="0914a02" id="0914a02"></a><a 
name="0914a03" id="0914a03"></a><a 
name="0914a04" id="0914a04"></a><a 
name="0914a05" id="0914a05"></a><a 
name="0914a06" id="0914a06"></a><a 
name="0914a07" id="0914a07"></a><a 
name="0914a08" id="0914a08"></a><a 
name="0914a09" id="0914a09"></a><a 
name="0914a10" id="0914a10"></a><a 
name="0914a11" id="0914a11"></a><p><span class="juanname">中興寺嗣燈胤禪師語錄</span></p><a 
name="0914a12" id="0914a12"></a><p style="margin-left: 4em"><span class="byline">法孫　如玉　如琮　等編</span></p></div><a 
name="0914a13" id="0914a13"></a><a 
name="0914a14" id="0914a14"></a><div class="w"><p style="text-indent: 0em; margin-left: 0em"><span class="linehead"></span>順治丁酉師掩關蜀南雒源中興禪院迨庚子歲十<a 
name="0914a15" id="0914a15"></a>月朔日受自流井玄亮王居士等及諸山耆宿請開<a 
name="0914a16" id="0914a16"></a>關云掩關三載惡孽彌堅卓拄杖云掀翻窠臼鑑地<a 
name="0914a17" id="0914a17"></a>輝天不因霜雪操爭得吐芳妍至法座以杖指云者<a 
name="0914a18" id="0914a18"></a>個棚子三賢十聖到來俱亡鋒結舌晦影潛形且胤<a 
name="0914a19" id="0914a19"></a>上座今日憑個甚麼道理喝一喝卓拄杖云竿木隨<a 
name="0914a20" id="0914a20"></a>身逢場作戲遂陞拈香云此香道充宇宙德遍山河<a 
name="0914a21" id="0914a21"></a>齊七政于璿璣躋八荒于洪範爇向爐中端為祝延<a 
name="0914a22" id="0914a22"></a>今上<br><a 
name="0914a23" id="0914a23"></a>皇帝聖躬萬歲太子千秋及文武公卿遠近檀越當<a 
name="0914a24" id="0914a24"></a>期請主諸山耆舊伏願同乘聖化各證無生次拈云<a 
name="0914a25" id="0914a25"></a>此香根盤空劫葉覆無際在壑盈壑在溝盈溝爇向<a 
name="0914a26" id="0914a26"></a>爐中供養三世諸佛歷代祖師古今諸大善知識伏<a 
name="0914a27" id="0914a27"></a>願金繩開覺道寶筏渡迷津再拈云此香久遭毒陷<a 
name="0914a28" id="0914a28"></a>罪犯彌天一種平懷背觸不得今向人天眾前拈來<a 
name="0914a29" id="0914a29"></a>一時爇卻供養傳臨濟正脈第三十二世本師密行<a 
name="0914a30" id="0914a30"></a>老和尚用酬法乳之恩敷就座維那白椎云法筵龍<a 
name="0914b01" id="0914b01"></a>象眾當觀第一義師卓拄杖云第一義諦是甚驢鳴<a 
name="0914b02" id="0914b02"></a>犬吠你既不能承當便請當陽<span class="gaiji">[利-禾+皮]<!--gaiji,,1[利-禾+皮],2&#x34DF;,3--></span>露問如何是關中<a 
name="0914b03" id="0914b03"></a>句師云寰中天子敕進云如何是關外句師云塞外<a 
name="0914b04" id="0914b04"></a>將軍令進云未審關中與關外是同是別師打云中<a 
name="0914b05" id="0914b05"></a>外一時收乃豎拄杖云關中一句討甚憑據關外一<a 
name="0914b06" id="0914b06"></a>言旋乾轉坤寰中天子塞外將軍卓一卓云三邊一<a 
name="0914b07" id="0914b07"></a>箭收功後四海何愁不太平擲拄杖維那結椎云諦<a 
name="0914b08" id="0914b08"></a>觀法王法法王法如是下座。</p><a 
name="0914b09" id="0914b09"></a><p style="text-indent: 0em; margin-left: 0em"><span class="linehead"></span>除夕示眾禁足禪關三載餘人心清泠道心孤頻添<a 
name="0914b10" id="0914b10"></a>獸炭生爐火懶把山桃當銕符傲骨不隨世路屈赤<a 
name="0914b11" id="0914b11"></a>腸豈為利名舒適聞爆竹聲霜夜知是今宵一歲除<a 
name="0914b12" id="0914b12"></a>召眾云大眾中興不似北禪潦倒烹露地白牛與眾<a 
name="0914b13" id="0914b13"></a>分歲致令市井小人窺算夜半三更入室胡鬧卓拄<a 
name="0914b14" id="0914b14"></a>杖云秖有三十麤刺藜伏惟珍重莫怪空疏。</p><a 
name="0914b15" id="0914b15"></a><p style="text-indent: 0em; margin-left: 0em"><span class="linehead"></span>彌陀誕鐘鉉王居士請上堂問大寂定中還有照用<a 
name="0914b16" id="0914b16"></a>也無師云波斯落水進云舉足下足動用無私時如<a 
name="0914b17" id="0914b17"></a>何師云鬼窟裏作活計僧喝師便打乃云娑婆世界<a 
name="0914b18" id="0914b18"></a>阿彌陀今日初生意氣多拈拄杖云相好光明何似<a 
name="0914b19" id="0914b19"></a>佛慈悲喜捨卻成魔阿呵呵好大哥驀召云鐘鉉鉉<a 
name="0914b20" id="0914b20"></a>應諾師擲下拄杖云靜處薩婆訶便下座顧侍者云<a 
name="0914b21" id="0914b21"></a>拄杖子&#x807B;者度與師接得連打兩棒者云無端無端<a 
name="0914b22" id="0914b22"></a>師又打兩棒云辜負辜負。</p><a 
name="0914b23" id="0914b23"></a><p style="text-indent: 0em; margin-left: 0em"><span class="linehead"></span>休休王居士入山上堂問屏卻咽喉唇吻如何道得<a 
name="0914b24" id="0914b24"></a>親切句師云問得固好答得更奇僧擬議師打云還<a 
name="0914b25" id="0914b25"></a>記得話頭麼僧云若與麼則瞎卻人眼去在師復打<a 
name="0914b26" id="0914b26"></a>云元來猶未親切問中興寺裏客來如何管待師云<a 
name="0914b27" id="0914b27"></a>撾鼓陞堂親驗過進云觸目無非菩提如何更要饒<a 
name="0914b28" id="0914b28"></a>舌師云秖為你眼裏有沙進云大寂滅場中還有饒<a 
name="0914b29" id="0914b29"></a>舌處也無師云四十九年詮不盡至今狼籍更猶多<a 
name="0914b30" id="0914b30"></a>進云與麼則七縱八橫去也師云杓卜聽虛聲問如<a 
name="0914c01" id="0914c01"></a>何是不二法門師云出得入不得入得出不得進云<a 
name="0914c02" id="0914c02"></a>過在甚麼處師云不二法門<span class="gaiji">[妳-女+口]<!--gaiji,,1[妳-女+口],2,3--></span>乃舉雲門因僧問如<a 
name="0914c03" id="0914c03"></a>何是和尚家風門云有讀書人來報師云雲門老人<a 
name="0914c04" id="0914c04"></a>可謂毋意毋必毋固毋我中興要且不然今日若有<a 
name="0914c05" id="0914c05"></a>人問如何是和尚家風秖向道逢人且說三分話未<a 
name="0914c06" id="0914c06"></a>可全拋一片心且道與雲門是同是別具眼者緇素<a 
name="0914c07" id="0914c07"></a>看。</p><a 
name="0914c08" id="0914c08"></a><p style="text-indent: 0em; margin-left: 0em"><span class="linehead"></span>說戒玄斌王居士請上堂問結制開堂即不問今朝<a 
name="0914c09" id="0914c09"></a>說戒事如何師拈袈裟角云請你作尊證問毒鼓初<a 
name="0914c10" id="0914c10"></a>撾戒壇始創禪律相非如何定當師云一字兩頭垂<a 
name="0914c11" id="0914c11"></a>僧喝師便打乃云殿閣襲寒風銕馬鳴切切一片祖<a 
name="0914c12" id="0914c12"></a>師心當陽全漏泄脫卻耳門根拔出眼中屑說戒已<a 
name="0914c13" id="0914c13"></a>周圓畢竟是何說拈拄杖云有條攀條無條攀例眾<a 
name="0914c14" id="0914c14"></a>兄弟瞥不瞥夜來霜滿林烏龜凍作鱉擲下云死蛇<a 
name="0914c15" id="0914c15"></a>直下解翻身看看咬人如火急喝一喝傳戒畢復說<a 
name="0914c16" id="0914c16"></a>偈曰洗滌根塵入戒壇逢人莫道戒非禪盂中粒粒<a 
name="0914c17" id="0914c17"></a>知來處便可飽餐伸腳眠。</p><a 
name="0914c18" id="0914c18"></a><p style="text-indent: 0em; margin-left: 0em"><span class="linehead"></span>為玄亮王居士對靈小參蟬鳴風勁雲起山陰西天<a 
name="0914c19" id="0914c19"></a>東土不隔纖塵豎拂子召眾云還知麼玄亮居士在<a 
name="0914c20" id="0914c20"></a>中興拂子頭上入于神通大光明藏正受口喃喃底<a 
name="0914c21" id="0914c21"></a>為諸人道諸行無常是生滅法生滅滅已寂滅為樂<a 
name="0914c22" id="0914c22"></a>驀喝云被中興一喝連忙騎卻佛殿走向諸人髑髏<a 
name="0914c23" id="0914c23"></a>裏入不可思議無垢解脫王三昧而歌曰豆子山打<a 
name="0914c24" id="0914c24"></a>瓦鼓齊一變至于魯三更三點日當空甜者甜兮苦<a 
name="0914c25" id="0914c25"></a>者苦復喚云中興長老自應云諾白日青天莫寐語<a 
name="0914c26" id="0914c26"></a>擲拂子呵呵大笑云大眾逢人但請恁麼舉。</p><a 
name="0914c27" id="0914c27"></a><p style="text-indent: 0em; margin-left: 0em"><span class="linehead"></span>玄工王居士誕日請上堂問達磨面壁和尚陞座是<a 
name="0914c28" id="0914c28"></a>同是別師云別則不同同則不別進云武帝聖明因<a 
name="0914c29" id="0914c29"></a>甚不契厥旨師云為你道聽途說問父母未生前那<a 
name="0914c30" id="0914c30"></a>個是學人本來面目師打云瞎漢寐語作麼僧擬議<a 
name="0915a01" id="0915a01"></a>師連棒打出乃云淑氣催黃鳥晴光轉綠蘋若明今<a 
name="0915a02" id="0915a02"></a>日事昧卻本來人大眾既明今日事因甚乃昧卻本<a 
name="0915a03" id="0915a03"></a>來人不見道天上天下唯我獨尊還會獨尊之旨麼<a 
name="0915a04" id="0915a04"></a>即是玄工居士父母未生前本命元辰若也會得則<a 
name="0915a05" id="0915a05"></a>會人人自己本命元辰無有已生未生之別會得人<a 
name="0915a06" id="0915a06"></a>人自己本命元辰則會達磨面壁與中興今日陞座<a 
name="0915a07" id="0915a07"></a>之旨雖然如是驀震威一喝時一僧驚倒師云俊哉<a 
name="0915a08" id="0915a08"></a>衲僧一撥便轉下座。</p><a 
name="0915a09" id="0915a09"></a><p style="text-indent: 0em; margin-left: 0em"><span class="linehead"></span>佛誕上堂舉世尊初生周行七步目顧四方一手指<a 
name="0915a10" id="0915a10"></a>天一手指地云天上天下唯我獨尊師云大小釋迦<a 
name="0915a11" id="0915a11"></a>好似下坡不走快便難逢聽取一頌初生孩兒手忙<a 
name="0915a12" id="0915a12"></a>腳亂蚌殼心肝開口便見秖如後來雲門大師云我<a 
name="0915a13" id="0915a13"></a>當時若見一棒打殺與狗子喫卻貴圖天下太平又<a 
name="0915a14" id="0915a14"></a>作麼生還知麼也秖是看錮&#x93F4;著生銕亦與頌出一<a 
name="0915a15" id="0915a15"></a>棒打殺恩大難酬人平不語水平不流。</p><a 
name="0915a16" id="0915a16"></a><p style="text-indent: 0em; margin-left: 0em"><span class="linehead"></span>上堂問婆子燒菴意旨如何師云借人粉黛畫蛾眉<a 
name="0915a17" id="0915a17"></a>進云未審者僧過在甚麼處師云八十翁翁入場屋<a 
name="0915a18" id="0915a18"></a>僧禮拜師云會麼僧云不會師云理他閒事長無明<a 
name="0915a19" id="0915a19"></a>乃舉昔日婆子造菴供養一僧嘗令二八女子二時<a 
name="0915a20" id="0915a20"></a>給侍一日令女子抱住問云正恁麼時如何僧云枯<a 
name="0915a21" id="0915a21"></a>木倚寒巖三春無暖氣婆聞乃曰我二十年秖供養<a 
name="0915a22" id="0915a22"></a>得個俗漢便趁出燒卻菴驀召云大眾適來者僧恁<a 
name="0915a23" id="0915a23"></a>麼問中興恁麼答如今恁麼舉還會麼聽取一頌二<a 
name="0915a24" id="0915a24"></a>十年中事俗漢已承當誰信燒菴火都成蘭麝香。</p><a 
name="0915a25" id="0915a25"></a><p style="text-indent: 0em; margin-left: 0em"><span class="linehead"></span>佛成道瓊圃李居士偕男永昌入山請上堂問陽氣<a 
name="0915a26" id="0915a26"></a>少伸梅傳春信為是時節到來為是忍俊不禁師云<a 
name="0915a27" id="0915a27"></a>時節到來忍俊不禁進云兩彩一賽去也師云鴨吞<a 
name="0915a28" id="0915a28"></a>螺螄進云氣急殺人師云依舊跳不出進云花圓子<a 
name="0915a29" id="0915a29"></a>實時如何師云惱亂春風卒未休問坐斷報化佛頭<a 
name="0915a30" id="0915a30"></a>還有啟口處也無師云有言須道卻進云秖如兩口<a 
name="0915b01" id="0915b01"></a>無一舌此是吾宗旨未審意旨如何師云銜枚疾走<a 
name="0915b02" id="0915b02"></a>度陳倉僧禮拜云謝師答話師云莫謗中興好問心<a 
name="0915b03" id="0915b03"></a>不在內不在外不在中間在甚麼處師云親言出親<a 
name="0915b04" id="0915b04"></a>口僧唾地師云三十棒且待別時問世尊拈花迦葉<a 
name="0915b05" id="0915b05"></a>微笑未審笑個甚麼師云笑你咬人屎橛問具足凡<a 
name="0915b06" id="0915b06"></a>夫法凡夫不知時如何師云退後著進云具足聖人<a 
name="0915b07" id="0915b07"></a>法聖人不會時如何師云進前來進云進前退後則<a 
name="0915b08" id="0915b08"></a>不無且道凡夫與聖人畢竟相去幾何師打云一時<a 
name="0915b09" id="0915b09"></a>墮坑落塹乃云世尊于正覺山前睹明星悟道歎曰<a 
name="0915b10" id="0915b10"></a>奇哉奇哉一切眾生皆有如來智慧德相秖因妄想<a 
name="0915b11" id="0915b11"></a>執著而不證得今朝萬里無雲晴空一亙世尊睹星<a 
name="0915b12" id="0915b12"></a>眾生亦皆睹星因甚世尊便悟去而眾生長夜迷倒<a 
name="0915b13" id="0915b13"></a>且世尊悟又悟個甚麼眾生迷又迷個甚麼若識眾<a 
name="0915b14" id="0915b14"></a>生迷處便見世尊悟處見得世尊悟處即識眾生迷<a 
name="0915b15" id="0915b15"></a>處還委悉麼驀呈拄杖云者便是世尊阿那個是眾<a 
name="0915b16" id="0915b16"></a>生復橫按云者便是眾生阿那個是世尊向者裏會<a 
name="0915b17" id="0915b17"></a>得智慧德相吞卻妄想執著妄想執著吐出智慧德<a 
name="0915b18" id="0915b18"></a>相然後知證智慧德相本不是佛隨妄想執著亦非<a 
name="0915b19" id="0915b19"></a>眾生既非眾生又不是佛眾中若有個具眼衲僧緇<a 
name="0915b20" id="0915b20"></a>素看一僧云坐斷兩頭師云點一僧云將此深心奉<a 
name="0915b21" id="0915b21"></a>塵剎是則名為報佛恩師云劄一僧云一點一劄拈<a 
name="0915b22" id="0915b22"></a>過一邊且道今朝李居士設齋供眾如何是因齋慶<a 
name="0915b23" id="0915b23"></a>贊一句師打云你辜負他李居士作麼進云打即任<a 
name="0915b24" id="0915b24"></a>打畢竟如何是因齋慶贊一句師合掌云心生大歡<a 
name="0915b25" id="0915b25"></a>喜自知當作佛僧禮拜師便下座。</p><a 
name="0915b26" id="0915b26"></a><p style="text-indent: 0em; margin-left: 0em"><span class="linehead"></span>上堂舉臨濟示眾曰第一句薦得堪與佛祖為師第<a 
name="0915b27" id="0915b27"></a>二句薦得堪與人天為師第三句薦得自救不了師<a 
name="0915b28" id="0915b28"></a>云諸方或謂臨濟大師大似靈龜負圖未出已前不<a 
name="0915b29" id="0915b29"></a>妨令人疑著及乎朕兆一分敲磚打瓦狼籍不少中<a 
name="0915b30" id="0915b30"></a>興以往觀之將謂如蟲禦木今日看來要且錯過臨<a 
name="0915c01" id="0915c01"></a>濟還知麼當時有僧問如何是第一句濟曰三要印<a 
name="0915c02" id="0915c02"></a>開朱點窄未容擬議主賓分中興與汝等頌出也要<a 
name="0915c03" id="0915c03"></a>諸方檢點頌曰雲門銅錢廬陵米價連者一爻入損<a 
name="0915c04" id="0915c04"></a>益卦如何是第二句濟曰妙解豈容無著問漚和爭<a 
name="0915c05" id="0915c05"></a>負截流機頌曰或乘師子或乘象王三頭六臂指青<a 
name="0915c06" id="0915c06"></a>道黃如何是第三句濟曰看取棚頭弄傀儡抽牽全<a 
name="0915c07" id="0915c07"></a>藉裏頭人頌曰喫酒圖醉放債圖利普化乞兒解罵<a 
name="0915c08" id="0915c08"></a>臨濟師云臨濟恁麼答中興恁麼頌秖許老胡知不<a 
name="0915c09" id="0915c09"></a>許老胡會時有僧云秖如臨濟大師道三即一皆是<a 
name="0915c10" id="0915c10"></a>空名此意如何師打云總似你者般瞎漢臨濟一宗<a 
name="0915c11" id="0915c11"></a>那到今日更聽一頌殺活權在手靈機要變通欲明<a 
name="0915c12" id="0915c12"></a>吾宗旨始本一言中僧禮拜師擲拄杖歸方丈。</p><a 
name="0915c13" id="0915c13"></a><p style="text-indent: 0em; margin-left: 0em"><span class="linehead"></span>際亭李居士生日請上堂問十方同聚會個個學無<a 
name="0915c14" id="0915c14"></a>為此是選佛場心空及第歸如何是十方同聚會師<a 
name="0915c15" id="0915c15"></a>云僧排夏臘俗列耆年進云如何是個個學無為師<a 
name="0915c16" id="0915c16"></a>云運水底運水搬柴底搬柴進云此是選佛場未審<a 
name="0915c17" id="0915c17"></a>選誰作佛師云唱名即不到進云如何是心空及第<a 
name="0915c18" id="0915c18"></a>歸底事師云你秖好隨眾三碗兩碗僧以坐具作圓<a 
name="0915c19" id="0915c19"></a>相云三世諸佛歷代祖師大千沙界有情無情總被<a 
name="0915c20" id="0915c20"></a>學人縛住了也未審和尚如何出得師云騎牛上三<a 
name="0915c21" id="0915c21"></a>十三天僧禮拜師打云卻是你跳不出問學人生死<a 
name="0915c22" id="0915c22"></a>不明乞師開示師云山僧今日沒心情與你說得你<a 
name="0915c23" id="0915c23"></a>且禮拜了退僧禮拜師打云者虛生浪死漢乃舉古<a 
name="0915c24" id="0915c24"></a>德云諸法不自生亦不從他生不共不無因是故說<a 
name="0915c25" id="0915c25"></a>無生中興則不然地水與火風和合而名生老病及<a 
name="0915c26" id="0915c26"></a>死苦日新日日新大眾且道與古人是同是別良久<a 
name="0915c27" id="0915c27"></a>喝一喝云秖知事逐眼前過不覺老從頭上來。</p><a 
name="0915c28" id="0915c28"></a><p style="text-indent: 0em; margin-left: 0em"><span class="linehead"></span>掛鐘板師至板頭召眾云大道秖在目前要且目前<a 
name="0915c29" id="0915c29"></a>難睹欲識大道真體不離聲色言語豎起椎云見麼<a 
name="0915c30" id="0915c30"></a>擊一下云聞麼聞見分明還是大道真體還是聲色<a 
name="0916a01" id="0916a01"></a>言語復擊兩下云謹白參玄人看取令行時。</p><a 
name="0916a02" id="0916a02"></a><p style="text-indent: 0em; margin-left: 0em"><span class="linehead"></span>允先王居士請上堂問如何是出門一句師云眼看<a 
name="0916a03" id="0916a03"></a>東南意在西北進云途中事若何師云亂走作麼進<a 
name="0916a04" id="0916a04"></a>云和尚不可令人前不搆村後不迭店師拈拄杖云<a 
name="0916a05" id="0916a05"></a>腳跟下好與三十進云過在甚麼處師云為你門外<a 
name="0916a06" id="0916a06"></a>打之遶便打問玄中有路人難進要裏無私顯別傳<a 
name="0916a07" id="0916a07"></a>臨濟宗風行宇宙而今已到我師前如何是第一玄<a 
name="0916a08" id="0916a08"></a>師云句裏絕言詮如何是第二玄師云九重銕鼓一<a 
name="0916a09" id="0916a09"></a>鏃穿如何是第三玄師云謾拈黃葉作金錢如何是<a 
name="0916a10" id="0916a10"></a>第一要師云船到三巴難舉棹如何是第二要師云<a 
name="0916a11" id="0916a11"></a>十二峰前猿夜叫如何是第三要師云鱉鼻寧甘守<a 
name="0916a12" id="0916a12"></a>古窖進云秖如臨濟大師云一句中須具三玄門一<a 
name="0916a13" id="0916a13"></a>玄中須具三要如何是三玄三要一句師打云龍頭<a 
name="0916a14" id="0916a14"></a>蛇尾得人憎僧禮拜云臨濟面目猶在師云識甚好<a 
name="0916a15" id="0916a15"></a>惡問如何是庭前柏樹子師豎拄杖云趙州來也進<a 
name="0916a16" id="0916a16"></a>云意旨如何師打云師子咬人韓盧逐塊問喜怒哀<a 
name="0916a17" id="0916a17"></a>樂未發時如何師云五夜風搖樹進云發而中節時<a 
name="0916a18" id="0916a18"></a>如何師云三秋月映潭進云發與未發時如何師云<a 
name="0916a19" id="0916a19"></a>鬼窟裏頭出頭沒進云師意如何師打云打破精靈<a 
name="0916a20" id="0916a20"></a>窟當空杲日明僧禮拜師又打乃云諸方上堂或垂<a 
name="0916a21" id="0916a21"></a>示或舉古或拈頌徵別隨機提唱以時激揚中興今<a 
name="0916a22" id="0916a22"></a>日且道說個甚麼起身云疑殺天下人。</p></div></div></div><a 
name="0916a23" id="0916a23"></a><div class="w"><div style="margin-left: 1em"><p style="margin-left: 2em"><span class="headname">機緣</span></p><a 
name="0916a24" id="0916a24"></a><p style="text-indent: 0em; margin-left: 0em"><span class="linehead"></span>一僧入關中請益師搊住云者是甚麼所在許你入<a 
name="0916a25" id="0916a25"></a>來僧喝師便掌僧擬進語師直打出時休休王居士<a 
name="0916a26" id="0916a26"></a>顧僧云古人三鼓入室上座日午扣關個中消息請<a 
name="0916a27" id="0916a27"></a>舉似看僧曰一喝分主賓照用一時行會得個中意<a 
name="0916a28" id="0916a28"></a>日午打三更師云鸚鵡學人言畢竟是禽類僧云秖<a 
name="0916a29" id="0916a29"></a>要知音解點頭師云藕絲牽動銕崑崙僧擬議師又<a 
name="0916a30" id="0916a30"></a>打。</p><a 
name="0916b01" id="0916b01"></a><p style="text-indent: 0em; margin-left: 0em"><span class="linehead"></span>僧至關前問離四句絕百非請師直指西來意師云<a 
name="0916b02" id="0916b02"></a>禮拜著僧禮拜師便掩卻關門翌日師見僧問云昨<a 
name="0916b03" id="0916b03"></a>日公案作麼生僧云不會師云者尿床鬼子。</p><a 
name="0916b04" id="0916b04"></a><p style="text-indent: 0em; margin-left: 0em"><span class="linehead"></span>問古鏡未磨時如何師云萬象森然進云磨後如何<a 
name="0916b05" id="0916b05"></a>師云果然覿面不識。</p><a 
name="0916b06" id="0916b06"></a><p style="text-indent: 0em; margin-left: 0em"><span class="linehead"></span>僧問如何是入關一句師云不展鎗旗擊勝鼓僧禮<a 
name="0916b07" id="0916b07"></a>拜師云降將不斬。</p><a 
name="0916b08" id="0916b08"></a><p style="text-indent: 0em; margin-left: 0em"><span class="linehead"></span>問大海為墨須彌為筆且道寫個甚麼師展手云點<a 
name="0916b09" id="0916b09"></a>畫分明僧禮拜師云會麼僧云不會師云聽取一偈<a 
name="0916b10" id="0916b10"></a>點畫分明文彩未彰要會便會切忌商量。</p><a 
name="0916b11" id="0916b11"></a><p style="text-indent: 0em; margin-left: 0em"><span class="linehead"></span>問雲門餅趙州茶未審是同是別師云一個鼻頭兩<a 
name="0916b12" id="0916b12"></a>孔出氣。</p><a 
name="0916b13" id="0916b13"></a><p style="text-indent: 0em; margin-left: 0em"><span class="linehead"></span>問和尚拄杖子佛來也打魔來也打未審是何意旨<a 
name="0916b14" id="0916b14"></a>師云不敢輕慢進云卻成侮慢去也師云辜恩負德<a 
name="0916b15" id="0916b15"></a>漢便打出。</p><a 
name="0916b16" id="0916b16"></a><p style="text-indent: 0em; margin-left: 0em"><span class="linehead"></span>問菩薩護生南泉為甚卻斬貓兒師云大盡三十日<a 
name="0916b17" id="0916b17"></a>小盡二十九僧云還有罪過也無師打云還我貓兒<a 
name="0916b18" id="0916b18"></a>來僧罔措師又打云死貓兒。</p><a 
name="0916b19" id="0916b19"></a><p style="text-indent: 0em; margin-left: 0em"><span class="linehead"></span>問三腳驢子弄蹄行且道日行多少師云闍黎到處<a 
name="0916b20" id="0916b20"></a>者畜生亦到。</p><a 
name="0916b21" id="0916b21"></a><p style="text-indent: 0em; margin-left: 0em"><span class="linehead"></span>問倩女離魂那個是真的師云演祖被你帶累僧云<a 
name="0916b22" id="0916b22"></a>意旨如何師以偈示之曰自西自東自南自北之子<a 
name="0916b23" id="0916b23"></a>於歸無思不服。</p><a 
name="0916b24" id="0916b24"></a><p style="text-indent: 0em; margin-left: 0em"><span class="linehead"></span>師同貴州僧喫茶次問云栗棘蓬你作麼生吞僧云<a 
name="0916b25" id="0916b25"></a>百雜碎師云亂統禪和如麻似粟僧無語師起身云<a 
name="0916b26" id="0916b26"></a>黔地之驢便歸方丈。</p><a 
name="0916b27" id="0916b27"></a><p style="text-indent: 0em; margin-left: 0em"><span class="linehead"></span>問眾生本來是佛學人分上因甚卻不是師云是甚<a 
name="0916b28" id="0916b28"></a>麼僧無語師打云將諸你是個人。</p><a 
name="0916b29" id="0916b29"></a><p style="text-indent: 0em; margin-left: 0em"><span class="linehead"></span>因事有僧問千佛出世不通懺悔和尚今日因甚許<a 
name="0916b30" id="0916b30"></a>人懺悔師云我者裏無佛進云如何得懺悔去師云<a 
name="0916c01" id="0916c01"></a>無間罪報其事如是。</p><a 
name="0916c02" id="0916c02"></a><p style="text-indent: 0em; margin-left: 0em"><span class="linehead"></span>問如何是中興境師云山是山水是水如何是境中<a 
name="0916c03" id="0916c03"></a>人師云僧是僧俗是俗如何是人境俱奪師云瞎漢<a 
name="0916c04" id="0916c04"></a>你話頭也忘卻那如何是人境俱不奪師云誰人知<a 
name="0916c05" id="0916c05"></a>此意令我憶南泉。</p></div></div><a 
name="0916c06" id="0916c06"></a><div class="w"><div style="margin-left: 1em"><p style="margin-left: 2em"><span class="headname">行實</span></p><a 
name="0916c07" id="0916c07"></a><p style="text-indent: 0em; margin-left: 0em"><span class="linehead"></span>師示寂前一日合堂僧眾偕休休王居士等集方丈<a 
name="0916c08" id="0916c08"></a>炷香作禮請師自述行實師云我身尚幻何有實行<a 
name="0916c09" id="0916c09"></a>雲駛月暈舟行岸移不過一期將錯就錯阿誰不知<a 
name="0916c10" id="0916c10"></a>奚必重申以笑人耶眾堅請再三乃曰我是本省富<a 
name="0916c11" id="0916c11"></a>順縣劉氏子父母雙亡時年方十五孤苦伶俜為親<a 
name="0916c12" id="0916c12"></a>眷所棄東行西蕩遊戲自適一日入鄰寺見僧眾誦<a 
name="0916c13" id="0916c13"></a>經儀表可觀歸家便不茹葷十八歲行止轉不稱意<a 
name="0916c14" id="0916c14"></a>乃棄家業往江安縣禮觀音院知安師脫白聞破山<a 
name="0916c15" id="0916c15"></a>老人從天童歸住梁山萬峰便買舟東下至堂中禮<a 
name="0916c16" id="0916c16"></a>燕居和尚賜法名圓胤字嗣燈執事巾瓶一日進方<a 
name="0916c17" id="0916c17"></a>丈作禮云求老和尚開示師翁豎拳曰會麼曰不會<a 
name="0916c18" id="0916c18"></a>師翁便掌于是勇猛參究直廢寢食師翁受江安蟠<a 
name="0916c19" id="0916c19"></a>龍請予作柴頭一日問師翁某甲斫柴如何得了大<a 
name="0916c20" id="0916c20"></a>事師翁曰待你柴開斧脫即向你道予展手曰柴開<a 
name="0916c21" id="0916c21"></a>斧脫也師翁曰還我斧柄子來予撫掌而出師翁冷<a 
name="0916c22" id="0916c22"></a>笑一聲胸中轉見迷悶行住坐臥無不追究尋常被<a 
name="0916c23" id="0916c23"></a>人問著古德言句不識廉恥也去下語也去拈頌有<a 
name="0916c24" id="0916c24"></a>般沒下落漢便來點頭點腦說是說非我卻向前叱<a 
name="0916c25" id="0916c25"></a>之曰者是甚麼所在許你者孟八郎來牽腸曳氣如<a 
name="0916c26" id="0916c26"></a>是不敢近前造次眾兄弟行腳不是小事須具些子<a 
name="0916c27" id="0916c27"></a>眼目莫受人埋沒天下有真正大善知識爾等急去<a 
name="0916c28" id="0916c28"></a>參取自己切莫自瞞參禪畢竟能了生死不得錯過<a 
name="0916c29" id="0916c29"></a>我今生死根株實未嚗斷安可亂統祇任默默體察<a 
name="0916c30" id="0916c30"></a>不悟不休解制後隨燕和尚于川之西北行止數年<a 
name="0917a01" id="0917a01"></a>烽煙臨川辟居九支山別燕和尚隨體和尚住鎮雄<a 
name="0917a02" id="0917a02"></a>寨迨乙未春干戈漸寢予有桑梓之思遂歸富順緝<a 
name="0917a03" id="0917a03"></a>理中興禪院二三年來役于土木丁酉秋將落成而<a 
name="0917a04" id="0917a04"></a>本師開峰老和尚至因諸山求戒本師曰山僧者裏<a 
name="0917a05" id="0917a05"></a>無戒法與人若有戒法與人與者受者當墮無間地<a 
name="0917a06" id="0917a06"></a>獄時一眾無語本師震威一喝我進語曰與麼則竹<a 
name="0917a07" id="0917a07"></a>密不妨流水過山高豈礙白雲飛本師曰然則今日<a 
name="0917a08" id="0917a08"></a>說戒去也我曰不可頭上更安頭本師曰雖然如是<a 
name="0917a09" id="0917a09"></a>更聽一偈清風為衣虛空為戒信受奉行常常不壞<a 
name="0917a10" id="0917a10"></a>黑漆杖頭日月明秋深巖桂傳天籟喝一喝我爾時<a 
name="0917a11" id="0917a11"></a>忽然見梁山老師翁為我處遂出眾連拜不知其數<a 
name="0917a12" id="0917a12"></a>本師亦秖笑而忘言臨行以偈囑予曰一棒臨時殺<a 
name="0917a13" id="0917a13"></a>活同等閑莫與世人逢秋風扶轉三巴棹大海波心<a 
name="0917a14" id="0917a14"></a>釣巨龍予送別本師遂掩關本山遵等閑莫與世人<a 
name="0917a15" id="0917a15"></a>逢之訓將及三載而玄亮王公偕諸山耆宿相迫出<a 
name="0917a16" id="0917a16"></a>關出者場醜直是汗愧無地且如今與汝等出作入<a 
name="0917a17" id="0917a17"></a>息如個三家村裏俗人一般明日死期到來未免手<a 
name="0917a18" id="0917a18"></a>忙腳亂皆是汝等共知共見何必欲我再露布一場<a 
name="0917a19" id="0917a19"></a>家醜作諸方笑具古人云似我者拙學我者死如我<a 
name="0917a20" id="0917a20"></a>今日者等絡索何所取裁蓋是汝等不知自己腳跟<a 
name="0917a21" id="0917a21"></a>下各各有一段奇特因緣非唇舌之所能言所謂千<a 
name="0917a22" id="0917a22"></a>聖不傳之祕要宜自潛心體究以悟為期勿負斯言<a 
name="0917a23" id="0917a23"></a>自貽後悔珍重珍重眾復作禮擬退師噓一聲就枕<a 
name="0917a24" id="0917a24"></a>而臥至翌日早粥後命行者聲鐘集眾于方丈師起<a 
name="0917a25" id="0917a25"></a>端坐略言住持大概以卸院事畢良久豎指云即此<a 
name="0917a26" id="0917a26"></a>住即此去聲未盡冥目而寂。</p><a 
name="0917a27" id="0917a27"></a><a 
name="0917a28" id="0917a28"></a><a 
name="0917a29" id="0917a29"></a><a 
name="0917a30" id="0917a30"></a><p><span class="juanname">嗣燈禪師語錄<span class="note">(終)</span>　　<span class="note">(板存楞嚴<span class="corr" title='[▆&gt;經]'>經</span>坊嘉興倪爾經刊)</span></span></p></div></div>
<hr>【經文資訊】嘉興藏第 38 冊 No. B428 密行忍禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6d2a.html?index=J38nB428" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J38nB428_003 by HTTrack Website Copier/3.x [XR&CO'2014], Tue, 07 Jun 2016 07:15:37 GMT -->
</html>
