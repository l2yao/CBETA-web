<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J20nB090_001 by HTTrack Website Copier/3.x [XR&CO'2014], Tue, 07 Jun 2016 07:09:21 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=884520390&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ20nB090&amp;utmp=%2Fmobile%2Findex.php%3Findex%3DJ20nB090_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第20冊<br/>No.B090 續原教論 (2卷)<br/>【明 沈士榮著】<br/>第 1 卷</p>
	<a href="index134f.html?index=J20nB090_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J20">
<div class="root" id="B090" sutra_name="續原教論" sutra_juan="[卷1]">　
<a 
name="0317a01" id="0317a01"></a><div class="xu"><p style="margin-left: 2em"><span class="headname">原教論序</span></p><a 
name="0317a02" id="0317a02"></a><p style="text-indent: 0em; margin-left: 0em"><span class="linehead"></span>夫情智相違而後有教識趣相違而後有辯故分別<a 
name="0317a03" id="0317a03"></a>是非所以立教不辯何以明理哉昔人欲理之明乃<a 
name="0317a04" id="0317a04"></a>設難以為問答使讀之者了然不疑今儒者疑難於<a 
name="0317a05" id="0317a05"></a>佛必當辯之所謂立教明理也昔諸佛出世諸大菩<a 
name="0317a06" id="0317a06"></a>薩化為外道各執異說問難於佛如來乃破其邪執<a 
name="0317a07" id="0317a07"></a>立如是義說如是經則諸教皆由論辯而起也若唐<a 
name="0317a08" id="0317a08"></a>宋大儒各執所見疑難於佛毀訾排斥或有甚焉亦<a 
name="0317a09" id="0317a09"></a>或菩薩化身儒門故爾相違使有以辯之以彰至理<a 
name="0317a10" id="0317a10"></a>歟果亦未造佛之閫域實有所疑歟自是以來數百<a 
name="0317a11" id="0317a11"></a>年間以儒名者之於佛教或為敬信或為非議毀讚<a 
name="0317a12" id="0317a12"></a>不常是非莫辯使至道不明誠可悲矣士榮自知愚<a 
name="0317a13" id="0317a13"></a>陋所學不及先儒之萬一又未得吾佛證入之門伏<a 
name="0317a14" id="0317a14"></a>念二教之相違久矣而智者則默然而不為之辯坐<a 
name="0317a15" id="0317a15"></a>視求學之士循習舊聞或生誹謗喪內學之家珍傷<a 
name="0317a16" id="0317a16"></a>名教之根本故不自揆度輒以其所非斥之言具錄<a 
name="0317a17" id="0317a17"></a>于前為之辯解于後著論三篇解五篇辯六篇通十<a 
name="0317a18" id="0317a18"></a>四篇原其異同謂之論釋其疑惑謂之解明其是非<a 
name="0317a19" id="0317a19"></a>謂之辯理學君子幸決擇而去取焉固不礙於聖賢<a 
name="0317a20" id="0317a20"></a>之學也時。</p><a 
name="0317a21" id="0317a21"></a><p style="text-indent: 0em; margin-left: 0em"><span class="linehead"></span>洪武乙丑季夏上弦建安沈士榮謹序</p></div><a 
name="0317a22" id="0317a22"></a><a 
name="0317a23" id="0317a23"></a><a 
name="0317a24" id="0317a24"></a><a 
name="0317a25" id="0317a25"></a><a 
name="0317a26" id="0317a26"></a><a 
name="0317a27" id="0317a27"></a><a 
name="0317a28" id="0317a28"></a><a 
name="0317a29" id="0317a29"></a><a 
name="0317a30" id="0317a30"></a><a 
name="0317b01" id="0317b01"></a><p style="margin-left: 2em"><span class="headname">續原教論篇目</span></p><a 
name="0317b02" id="0317b02"></a><ul><li>卷上<a 
name="0317b03" id="0317b03"></a><ul><li>原教論</li><a 
name="0317b04" id="0317b04"></a><li>觀心解</li><a 
name="0317b05" id="0317b05"></a><li>內教外教辯</li><a 
name="0317b06" id="0317b06"></a><li>執跡解</li><a 
name="0317b07" id="0317b07"></a><li>儒者參禪辯</li><a 
name="0317b08" id="0317b08"></a><li>論禪近理辯</li><a 
name="0317b09" id="0317b09"></a><li>作用是性解</li></ul></li><a 
name="0317b10" id="0317b10"></a><li>卷下<a 
name="0317b11" id="0317b11"></a><ul><li>名儒好佛解</li><a 
name="0317b12" id="0317b12"></a><li>自私辯</li><a 
name="0317b13" id="0317b13"></a><li>莊老異同辯</li><a 
name="0317b14" id="0317b14"></a><li>錯說諸經解</li><a 
name="0317b15" id="0317b15"></a><li>較是非得失辯</li><a 
name="0317b16" id="0317b16"></a><li>三教論</li><a 
name="0317b17" id="0317b17"></a><li>諸師人物雄偉論</li></ul></li></ul><a 
name="0317b18" id="0317b18"></a><a 
name="0317b19" id="0317b19"></a><a 
name="0317b20" id="0317b20"></a><a 
name="0317c01" id="0317c01"></a><p><span class="juanname">續原教論卷上</span></p><a 
name="0317c02" id="0317c02"></a><p style="margin-left: 4em"><span class="byline">翰林院待詔建安沈士榮著</span></p><a 
name="0317c03" id="0317c03"></a><p style="margin-left: 2em"><span class="headname">原教論</span></p><a 
name="0317c04" id="0317c04"></a><p style="text-indent: 0em; margin-left: 0em"><span class="linehead"></span>論曰人之為類不同故聖人立教不一此教之跡所<a 
name="0317c05" id="0317c05"></a>以異也然為善不同同歸於治窮其至玅不出一心<a 
name="0317c06" id="0317c06"></a>此教之理所以同也此心也此理也天下未嘗有異<a 
name="0317c07" id="0317c07"></a>也跡之雖異若推而極之必當致其同也且聖人之<a 
name="0317c08" id="0317c08"></a>生豈擇中國之與他方哉至於東夷西戎南蠻北狄<a 
name="0317c09" id="0317c09"></a>亦莫不有上智者出出則各隨其品類順其土俗以<a 
name="0317c10" id="0317c10"></a>行其教化良由為類之不同故教跡不容於不異也<a 
name="0317c11" id="0317c11"></a><span title="未知的文字">▆</span>流之獘紛爭違忤執跡迷真宗旨訛謬可勝言耶<a 
name="0317c12" id="0317c12"></a>若得本忘末不為跡之所惑研窮心性之原直趨至<a 
name="0317c13" id="0317c13"></a>善之地則殊途同歸無有彼此之間矣原夫四海之<a 
name="0317c14" id="0317c14"></a>內不啻數千萬國民俗不同不啻數千萬類隆禮義<a 
name="0317c15" id="0317c15"></a>者稱中華近禽獸者為夷狄因其識見有大小正偏<a 
name="0317c16" id="0317c16"></a>之殊故其為教有淺深權實之異隨機順俗者為權<a 
name="0317c17" id="0317c17"></a>為淺得本窮源者為實為深跡之異者如百川理之<a 
name="0317c18" id="0317c18"></a>同者為大海順俗之教不過行於一方窮源之道乃<a 
name="0317c19" id="0317c19"></a>可被於萬類智者不局於一方之權淺必求理之極<a 
name="0317c20" id="0317c20"></a>致以造乎實行甚深之地此教於是乎明矣夫立教<a 
name="0317c21" id="0317c21"></a>之道豈易言哉所以然者聖人將取信而後立教非<a 
name="0317c22" id="0317c22"></a>有證驗不敢自為說也夫子嘗曰鳳鳥不至河不出<a 
name="0317c23" id="0317c23"></a>圖吾巳矣夫且畫卦明疇聖人豈不能哉非有河圖<a 
name="0317c24" id="0317c24"></a>洛書之證則道統之源無自而來矣又曰夏禮吾能<a 
name="0317c25" id="0317c25"></a>言之杞不足徵也殷禮吾能言之宋不足徵也無所<a 
name="0317c26" id="0317c26"></a>證而言之則疑惑者眾而諍論起又何取信而行之<a 
name="0317c27" id="0317c27"></a>乎故陰陽造化之理三網五常之道聖人得以備言<a 
name="0317c28" id="0317c28"></a>者賴其文有證而信者篤行有驗而教化成今之經<a 
name="0317c29" id="0317c29"></a>傳巳顯然矣唯變而不動之性死而不滅之心以理<a 
name="0317c30" id="0317c30"></a>推之則可知欲詳言之則無證必待吾佛之書而後<a 
name="0318a01" id="0318a01"></a>明矣或有儒者徵諸夫子之所未言而佛言之於是<a 
name="0318a02" id="0318a02"></a>驚疑惑亂詆毀排斥終莫證其理之所從出徒自蔽<a 
name="0318a03" id="0318a03"></a>而巳矣然詆之為寂滅者非佛說動而不變之理斥<a 
name="0318a04" id="0318a04"></a>之以亂倫者乃權跡流獘之末故佛之徒聞之帖然<a 
name="0318a05" id="0318a05"></a>而不怒默然而無辯知理在人心信者自悟不可誣<a 
name="0318a06" id="0318a06"></a>也跡流於世久則必獘孰為吾累哉是心也變而無<a 
name="0318a07" id="0318a07"></a>動死而不滅斯理之明昭如皎日且安得而自蔽歟<a 
name="0318a08" id="0318a08"></a>若人識此心悟此理在儒為真儒在僧為聖僧矣心<a 
name="0318a09" id="0318a09"></a>昏理迷莫之所往本之既失諍論復何益哉今儒者<a 
name="0318a10" id="0318a10"></a>或謂人死即滅亦無輪迴再生之理甚非聖人之意<a 
name="0318a11" id="0318a11"></a>易曰精氣為物游魂為變精靈知也氣形氣也二者<a 
name="0318a12" id="0318a12"></a>合而為生魂即精也游往也靈知去則形氣變二者<a 
name="0318a13" id="0318a13"></a>離而為死原其始則精與氣合而生反其終則精與<a 
name="0318a14" id="0318a14"></a>氣離為死死而不滅則有鬼神故知鬼神之情狀死<a 
name="0318a15" id="0318a15"></a>生人鬼之道若陰陽晝夜日月寒暑之往來誰能自<a 
name="0318a16" id="0318a16"></a>滅同於艸木乎或言人物但稟氣而生不知精魂為<a 
name="0318a17" id="0318a17"></a>靈知也但氣無知則艸木而巳豈可謂人歟人之神<a 
name="0318a18" id="0318a18"></a>曰魂睡則為夢即有知之心耳或謂魂為氣氣非有<a 
name="0318a19" id="0318a19"></a>知也若視聽言動皆曰氣之所為必由心帥之以應<a 
name="0318a20" id="0318a20"></a>事是亦精與氣合而為用也豈可謂魂為氣乎庸常<a 
name="0318a21" id="0318a21"></a>之人素無修心養性之功一隔生死不復知有前身<a 
name="0318a22" id="0318a22"></a>之事是不足以為證故聖人不及詳言也蓋儒者志<a 
name="0318a23" id="0318a23"></a>在排佛故作人死斷滅之說以破生死輪迥之論不<a 
name="0318a24" id="0318a24"></a>知反違周孔聖人之意甚則撥無因果廢滅天理以<a 
name="0318a25" id="0318a25"></a>造物歸於無知善惡皆無果報至若仁夭暴壽敬慎<a 
name="0318a26" id="0318a26"></a>蒙禍淫泆獲福小人僥倖君子無辜不明前因曲為<a 
name="0318a27" id="0318a27"></a>之說理則不通障正知見惑亦甚焉今略以此一端<a 
name="0318a28" id="0318a28"></a>辯之餘說自當解矣但比丘之法以出俗離倫斷煩<a 
name="0318a29" id="0318a29"></a>惱生死為對治凡夫貪著之病此小乘權教有沈空<a 
name="0318a30" id="0318a30"></a>滯寂之偏故復立大乘菩薩教以破斥其非何待儒<a 
name="0318b01" id="0318b01"></a>者譏其寂滅耶然佛之為教自國王大臣長者居士<a 
name="0318b02" id="0318b02"></a>以至天龍鬼神一切品類佛皆隨類化身說一切善<a 
name="0318b03" id="0318b03"></a>法究竟皆至如來之地非但出家一門之為至也又<a 
name="0318b04" id="0318b04"></a>何待儒者譏其權跡為無父無君以亂倫哉況此土<a 
name="0318b05" id="0318b05"></a>乃南洲東隅偏近東海三界隔別人鬼異途至於因<a 
name="0318b06" id="0318b06"></a>緣果報無以為證故夫子未及詳言者必待中土聖<a 
name="0318b07" id="0318b07"></a>人之教始盡其義中土者中印度之地東西去海遠<a 
name="0318b08" id="0318b08"></a>近得中古今諸佛咸降生於彼佛生之時三界相通<a 
name="0318b09" id="0318b09"></a>幽明互現凡佛言教一一可證舉三世則知因識果<a 
name="0318b10" id="0318b10"></a>立諸教而究竟佛乘乃能法被十方化行萬類所至<a 
name="0318b11" id="0318b11"></a>之處教文義理咸出彼教之上莫不歡欣踊躍信受<a 
name="0318b12" id="0318b12"></a>奉行自漢以來經書迭至究其指歸誠所謂窮心性<a 
name="0318b13" id="0318b13"></a>之原入至善之地者也又非但文字而<span class="corr" title='[巳&gt;已]'>已</span>至如日月<a 
name="0318b14" id="0318b14"></a>雲霞飛潛動植色聲香味而咸臻玅理此教之體也<a 
name="0318b15" id="0318b15"></a>得失違順生死苦樂事物遷流而常住真性此教之<a 
name="0318b16" id="0318b16"></a>相也文音語默食作動息威儀典章而隨機普應此<a 
name="0318b17" id="0318b17"></a>教之用也具是三者其道大行矣孰能排而毀之拒<a 
name="0318b18" id="0318b18"></a>而絕之乎智者體吾佛之理觀孔子之道性理之學<a 
name="0318b19" id="0318b19"></a>益加詳焉而勸善戒惡之文尤為緊切大有功於名<a 
name="0318b20" id="0318b20"></a>教豈可自生違背蔽吾心之良知也哉。</p><a 
name="0318b21" id="0318b21"></a><p style="margin-left: 2em"><span class="headname">觀心解</span></p><a 
name="0318b22" id="0318b22"></a><p style="text-indent: 0em; margin-left: 3em"><span class="linehead"></span>晦庵先生曰佛有觀心之說夫心者人之所<a 
name="0318b23" id="0318b23"></a>主乎身一而不二者也為主而不為客命物<a 
name="0318b24" id="0318b24"></a>而不命於人故以心觀物則物之理得今復<a 
name="0318b25" id="0318b25"></a>百物以反觀於心則是心之外復有一心而<a 
name="0318b26" id="0318b26"></a>能管乎此心也聖人之學本心以窮理順理<a 
name="0318b27" id="0318b27"></a>以應物蓋如此也○又曰佛氏之學以心求<a 
name="0318b28" id="0318b28"></a>心以心使心如口齕口如目視目其機危而<a 
name="0318b29" id="0318b29"></a>迫其途險而塞其理虛而其勢逆蓋其言雖<a 
name="0318b30" id="0318b30"></a>若有相似者而其實不同蓋如此也然非審<a 
name="0318c01" id="0318c01"></a>思明辯之君子其孰能無惑於斯耶。</p><a 
name="0318c02" id="0318c02"></a><p style="text-indent: 0em; margin-left: 0em"><span class="linehead"></span>解曰心詼萬法法徹心源至理難知觀心斯得故世<a 
name="0318c03" id="0318c03"></a>尊初成正覺歎曰奇哉我今普見一切眾生具有如<a 
name="0318c04" id="0318c04"></a>來智慧德相但以妄想執著而不證得蓋人由迷此<a 
name="0318c05" id="0318c05"></a>心體不知返求外為六塵所惑內生沈掉二病是以<a 
name="0318c06" id="0318c06"></a>局促無知偏僻異見唯佛如來返觀此心頓悟本性<a 
name="0318c07" id="0318c07"></a>成等正覺故於世間無量百千法門出世無量百千<a 
name="0318c08" id="0318c08"></a>法門莫不洞明無礙廓徹無違故號三界大師十方<a 
name="0318c09" id="0318c09"></a>慈父今儒者尚不自識本心豈能以心觀物哉所謂<a 
name="0318c10" id="0318c10"></a>人之主乎身一而不異者即今出入六根緣染之識<a 
name="0318c11" id="0318c11"></a>神也命物而不命於人者即取著六塵而妄生我相<a 
name="0318c12" id="0318c12"></a>者也以心觀物則物之理得者即周遍計度似是而<a 
name="0318c13" id="0318c13"></a>非如夜見枯株疑以為人之類蓋不識自心則其本<a 
name="0318c14" id="0318c14"></a><span class="corr" title='[巳&gt;已]'>已</span>失安能觀物明理哉其所謂今復百物以反觀乎<a 
name="0318c15" id="0318c15"></a>心者如古德云境無心外境見境即見心是也其所<a 
name="0318c16" id="0318c16"></a>謂則是此心之外復有一心而能管乎此心者非也<a 
name="0318c17" id="0318c17"></a>二祖云覓心了不可得一心尚無豈復有二哉吾佛<a 
name="0318c18" id="0318c18"></a>之徒本無如是之見也又謂聖人之學本心以窮理<a 
name="0318c19" id="0318c19"></a>順理以應物唯此言得之矣但儒者錯解其義耳虞<a 
name="0318c20" id="0318c20"></a>書曰人心惟危道心惟微惟精惟一允執厥中此心<a 
name="0318c21" id="0318c21"></a>學之源也人心妄想也由執著顛倒故危道心天理<a 
name="0318c22" id="0318c22"></a>也非思議之所能及故微精者不昧一者不雜由無<a 
name="0318c23" id="0318c23"></a>思故不昧無為故不雜乃能盡其至誠固守此中道<a 
name="0318c24" id="0318c24"></a>也中者即中庸之中在心而不在物在內而不在外<a 
name="0318c25" id="0318c25"></a>子思所謂喜怒哀樂未發者是也子思但以情識未<a 
name="0318c26" id="0318c26"></a>動即是中義與吾佛一念無生之理相近止欠悟耳<a 
name="0318c27" id="0318c27"></a>儒者釋中曰不偏不倚無過不及乃巳發中節之和<a 
name="0318c28" id="0318c28"></a>也便違子思之意矣蓋喜怒哀樂未發之時無有形<a 
name="0318c29" id="0318c29"></a>相可見豈有偏倚過與不及之事乎又分釋曰未發<a 
name="0318c30" id="0318c30"></a>之中不偏不倚巳發之中無過不及亦非也子思未<a 
name="0319a01" id="0319a01"></a>嘗指巳發為中此又擅改經旨者焉及解允執厥中<a 
name="0319a02" id="0319a02"></a>皆曰<span class="corr" title='[巳&gt;已]'>已</span>發之中是儒者不知中之為義而妄釋之也<a 
name="0319a03" id="0319a03"></a>君子時中者言守此未發之中心常不妄動也子曰<a 
name="0319a04" id="0319a04"></a>易無思也無為也寂然不動感而遂通天下之故者<a 
name="0319a05" id="0319a05"></a>亦中和之義也由無思無為未發之中精一固執則<a 
name="0319a06" id="0319a06"></a>寂然不動故能感物應機而通變無窮矣若此可謂<a 
name="0319a07" id="0319a07"></a>本心以窮理順理以應物者也若未能造思慮未發<a 
name="0319a08" id="0319a08"></a>之時終不識心之本體如是之人聞無思無為寂然<a 
name="0319a09" id="0319a09"></a>不動之說則茫然罔措且不知聖人之道何所謂中<a 
name="0319a10" id="0319a10"></a>不識聖人之言則曲為之解曰聖人無心則釋曰無<a 
name="0319a11" id="0319a11"></a>私心曰聖人無為則釋曰無所作為是皆以有心有<a 
name="0319a12" id="0319a12"></a>為度聖人也且得罪於堯舜周孔矣何謂佛哉彼既<a 
name="0319a13" id="0319a13"></a>不知觀心之玅徒欲以遍計之妄心觀物以窮理譬<a 
name="0319a14" id="0319a14"></a>如塵鏡未磨水漩未止擬求鑒物未之有也是不知<a 
name="0319a15" id="0319a15"></a>此理在內惟務外求故學解益多去道益遠矣唯吾<a 
name="0319a16" id="0319a16"></a>佛觀心之道不住六塵頓息思慮了悟本性名為反<a 
name="0319a17" id="0319a17"></a>觀水潦和尚有云如來百千三昧無量玅義今日被<a 
name="0319a18" id="0319a18"></a>我一毫端識將去了此反觀之玅也一日觀心證理<a 
name="0319a19" id="0319a19"></a>則天下萬物萬事之理皆貫通焉夫子亦曰一日克<a 
name="0319a20" id="0319a20"></a>巳復禮天下歸仁焉則亦求其在內者矣今儒者未<a 
name="0319a21" id="0319a21"></a>嘗用力於此輒妄議之謂以心求心如口齕口如目<a 
name="0319a22" id="0319a22"></a>視目其機危而迫其途險而塞其理虛而其勢逆者<a 
name="0319a23" id="0319a23"></a>鳴呼其可謂迷之甚矣楞嚴經云吾見之時人皆見<a 
name="0319a24" id="0319a24"></a>吾之見吾不見時何不見吾不見之地以心求心此<a 
name="0319a25" id="0319a25"></a>語明矣若思慮未息生滅宛然若見若聞皆為塵相<a 
name="0319a26" id="0319a26"></a>須是離聲離色聞見常真即是見吾不見之處真聞<a 
name="0319a27" id="0319a27"></a>真見全顯本心愚者自生迷悶故有如是顛倒果能<a 
name="0319a28" id="0319a28"></a>審思明辯於此必有得焉譬如百鍊真金又何憂火<a 
name="0319a29" id="0319a29"></a>試者歟以心使心吾佛本無如是之說也。</p><a 
name="0319a30" id="0319a30"></a><p style="margin-left: 2em"><span class="headname">內教外教辯</span></p><a 
name="0319b01" id="0319b01"></a><p style="text-indent: 0em; margin-left: 3em"><span class="linehead"></span>或問晦翁曰只為佛從心上起工夫其學雖<a 
name="0319b02" id="0319b02"></a>不然卻有本儒者只從言語文字上做有知<a 
name="0319b03" id="0319b03"></a>此事只做一場說話過了所以輸與他答曰<a 
name="0319b04" id="0319b04"></a>彼所謂心上工夫本不是卻勝儒者多○程<a 
name="0319b05" id="0319b05"></a>子曰釋氏之學於敬以直內則有之矣義以<a 
name="0319b06" id="0319b06"></a>方外則未之有也故滯固者入於枯槁疏通<a 
name="0319b07" id="0319b07"></a>者歸於恣肆此佛教所以隘也吾道則不然<a 
name="0319b08" id="0319b08"></a>率性而巳斯理也聖人於易備言之又曰佛<a 
name="0319b09" id="0319b09"></a>有一箇覺之理可敬以直內無義以方外其<a 
name="0319b10" id="0319b10"></a>直內者要之亦不是○晦翁曰今說求放心<a 
name="0319b11" id="0319b11"></a>卻似釋氏說入定一般但彼到此便死了吾<a 
name="0319b12" id="0319b12"></a>輩卻要此心主宰得定賴此做事業所以不<a 
name="0319b13" id="0319b13"></a>同○因說程子耳無聞目無見之說答曰決<a 
name="0319b14" id="0319b14"></a>無此理釋教云塵既不緣根無所著反流全<a 
name="0319b15" id="0319b15"></a>一六用不行蓋他意謂六根不與六塵相緣<a 
name="0319b16" id="0319b16"></a>則收拾六根之用反復歸於本體而使之不<a 
name="0319b17" id="0319b17"></a>行顧烏有此理。</p><a 
name="0319b18" id="0319b18"></a><p style="text-indent: 0em; margin-left: 0em"><span class="linehead"></span>辨曰教有內外不同故造理有淺湥之異求之於內<a 
name="0319b19" id="0319b19"></a>心性是也求之於外學解是也故心通則萬法俱融<a 
name="0319b20" id="0319b20"></a>著相則目前自昧鳴呼外求之失斯為甚矣今儒學<a 
name="0319b21" id="0319b21"></a>之獘浮華者固以辭章為事純實者亦不過以文義<a 
name="0319b22" id="0319b22"></a>為宗其視心學則皆罔然也宋之大儒湥知其病又<a 
name="0319b23" id="0319b23"></a>知吾心上工夫為有本是當敦本抑末以斥其言語<a 
name="0319b24" id="0319b24"></a>文字之非可也而復以心上工夫不是何自為矛盾<a 
name="0319b25" id="0319b25"></a>歟本既不是何謂卻勝儒者乎此其不能窮心學之<a 
name="0319b26" id="0319b26"></a>理於吾佛之道湥自惑亂而不能取決也觀伊川之<a 
name="0319b27" id="0319b27"></a>言亦然夫既愍吾道為有內無外矣果能以內為本<a 
name="0319b28" id="0319b28"></a>得本何憂於末哉繼言枯槁恣肆又愍吾教之隘是<a 
name="0319b29" id="0319b29"></a>未見其大者矣既曰佛有覺之理為敬以直內復云<a 
name="0319b30" id="0319b30"></a>要之亦不是皆反覆自惑之言豈真知此理者哉若<a 
name="0319c01" id="0319c01"></a>率性之說亦不出吾心上工夫必取證於易易乃心<a 
name="0319c02" id="0319c02"></a>上之玅理先儒不窮本心之體遂不明良知良能之<a 
name="0319c03" id="0319c03"></a>所自出謂有氣而後有知乃推性命之源於氣指性<a 
name="0319c04" id="0319c04"></a>為氣中之理以氣循理為道故隨事隨物以明理不<a 
name="0319c05" id="0319c05"></a>知天地人物形氣皆生於覺性之中而吾之本心玅<a 
name="0319c06" id="0319c06"></a>明遍照巳在思慮未發之時若有得於此即時中之<a 
name="0319c07" id="0319c07"></a>義也失此不能少存於內徒追求於事物之末謂之<a 
name="0319c08" id="0319c08"></a>義以方外豈有是哉取證於易者易言至神至聖皆<a 
name="0319c09" id="0319c09"></a>指不可測不可知之地故不疾而速不行而至又以<a 
name="0319c10" id="0319c10"></a>無思無為為感通之本則易所證固非外矣中庸曰<a 
name="0319c11" id="0319c11"></a>中者天下之大本故存養於不睹不聞之間以無聲<a 
name="0319c12" id="0319c12"></a>無臭為至則率性之道果在外乎昔者聖人皆以內<a 
name="0319c13" id="0319c13"></a>學為本而推其用於外後世文儒務外遂不知有心<a 
name="0319c14" id="0319c14"></a>學之源乃以學解為事唯宋河南之學始言性理而<a 
name="0319c15" id="0319c15"></a>有實踐之跡然但知心之用而不究心之體遂不知<a 
name="0319c16" id="0319c16"></a>養未發之中又昧太極之理在兩儀未判之先或以<a 
name="0319c17" id="0319c17"></a>物理為性理故本末體用於是乎不明而堯舜周孔<a 
name="0319c18" id="0319c18"></a>之道微矣又或以孟子求放心比釋氏入定者非也<a 
name="0319c19" id="0319c19"></a>若小乘之定固以灰滅更無求放心之意佛乘之定<a 
name="0319c20" id="0319c20"></a>即動常寂何用求放心耶其謂到此便死了則說法<a 
name="0319c21" id="0319c21"></a>度人者又復生耶不知佛所謂定只是妄念不起而<a 
name="0319c22" id="0319c22"></a>應機接物允合其宜儒者莫知此境輒妄議之又解<a 
name="0319c23" id="0319c23"></a>反流全一為收拾六根之用反復歸於本體而使之<a 
name="0319c24" id="0319c24"></a>不行非也若人不緣六塵無所染著反觀自心明明<a 
name="0319c25" id="0319c25"></a>不昧寂寂常知名曰圓照即了悟之地非學解能到<a 
name="0319c26" id="0319c26"></a>悟則謂之內解則謂之外此內教外教所以不同也<a 
name="0319c27" id="0319c27"></a>儒者專用力於外凡知解所不能及者不復窮究故<a 
name="0319c28" id="0319c28"></a>不知允執厥中之道天理流行之處皆在思慮不起<a 
name="0319c29" id="0319c29"></a>物欲淨盡之時踐履雖專終不入聖人之域矣蓋因<a 
name="0319c30" id="0319c30"></a>疑佛氏之跡為無父無君遂不究盡其說使孔聖之<a 
name="0320a01" id="0320a01"></a>道不明乃毀佛之過也惜哉。</p><a 
name="0320a02" id="0320a02"></a><p style="margin-left: 2em"><span class="headname">執跡解</span></p><a 
name="0320a03" id="0320a03"></a><p style="text-indent: 0em; margin-left: 3em"><span class="linehead"></span>程子曰釋氏之說若欲窮其源而去取之則<a 
name="0320a04" id="0320a04"></a>其說未能窮固巳化為佛矣只且於跡上考<a 
name="0320a05" id="0320a05"></a>之其設教如是其正果如何固難為取其心<a 
name="0320a06" id="0320a06"></a>而不取跡有是心則有是跡○晦翁曰伊川<a 
name="0320a07" id="0320a07"></a>所謂只消就跡上斷他便了他既逃其父母<a 
name="0320a08" id="0320a08"></a>雖說得如何道理也使不得如此足以斷之<a 
name="0320a09" id="0320a09"></a>矣。</p><a 
name="0320a10" id="0320a10"></a><p style="text-indent: 0em; margin-left: 0em"><span class="linehead"></span>解曰德山云窮諸玄辯似一毫擬於太虛竭世樞機<a 
name="0320a11" id="0320a11"></a>似一滴投於巨壑誠哉斯言也今人欲以文字學解<a 
name="0320a12" id="0320a12"></a>著述經書以窮佛理不過增益知解終不能入法性<a 
name="0320a13" id="0320a13"></a>之海唯法華開權顯實乃明因緣譬喻等文皆非實<a 
name="0320a14" id="0320a14"></a>義實則非言詞思議之所能及也故不退菩薩且不<a 
name="0320a15" id="0320a15"></a>能知況世智乎而程朱大儒涉獵佛書不究其旨乃<a 
name="0320a16" id="0320a16"></a>以其跡斷之其不信也宜矣程朱氏既往今之學者<a 
name="0320a17" id="0320a17"></a>惑焉乃為之解昔釋迦世尊逃父母捨王位逾城出<a 
name="0320a18" id="0320a18"></a>家毀形壞服取異當世以名教論之以為不忠不孝<a 
name="0320a19" id="0320a19"></a>無父無君者是大不然且輪王七寶之榮天帝五欲<a 
name="0320a20" id="0320a20"></a>之富泰來運合賞閱暫時報盡沈淪悲哀永久此有<a 
name="0320a21" id="0320a21"></a>漏之因暫處人天心生貪著惡業便起不久當墮惡<a 
name="0320a22" id="0320a22"></a>道如來於寂光土中佛眼所照見諸眾生輪迴六趣<a 
name="0320a23" id="0320a23"></a>長劫受苦於是發大慈悲假諸方便降神母胎八相<a 
name="0320a24" id="0320a24"></a>成道上救君父下濟眷屬以及一切眾生出離生死<a 
name="0320a25" id="0320a25"></a>苦海俱登菩提彼岸其為功德廣大難量豈可執其<a 
name="0320a26" id="0320a26"></a>方便權跡妄生誹謗者哉今以譬喻更明此義譬如<a 
name="0320a27" id="0320a27"></a>有一長者財富無比止有一子鍾愛甚篤子亦至孝<a 
name="0320a28" id="0320a28"></a>省視無闕并諸眷屬顧念莫捨凡有所適必與之俱<a 
name="0320a29" id="0320a29"></a>而此長者依海而住船舶甚多僮僕無數採取珍寶<a 
name="0320a30" id="0320a30"></a>往來海上他日長者欲適他國遂以巨舟載其眷屬<a 
name="0320b01" id="0320b01"></a>經泛海洋復逾歲月檣櫓柂櫛各有損壞船之根底<a 
name="0320b02" id="0320b02"></a>亦有罅隙若值風濤將見沈溺其子有智察知斯事<a 
name="0320b03" id="0320b03"></a>又知其父別有堅固大船尚在他岸所乘之舟人物<a 
name="0320b04" id="0320b04"></a>繁重意欲往彼不可速去設以此難告於父母請往<a 
name="0320b05" id="0320b05"></a>取船知必不許其餘僮僕不堪所使亦不知彼大船<a 
name="0320b06" id="0320b06"></a>所在其子有智密思方便不告父母夜半逾出將二<a 
name="0320b07" id="0320b07"></a>童子駕一小舫疾行至彼既得大船心甚安穩天色<a 
name="0320b08" id="0320b08"></a>且明父乃覓子忽聞逃逝驚泣嗟怨四望求索連日<a 
name="0320b09" id="0320b09"></a>不得方擬行舟風濤大作檣摧柂折漏水入舟大眾<a 
name="0320b10" id="0320b10"></a>恐懼知必沈溺爾時其子駕彼大船乘風而至甫及<a 
name="0320b11" id="0320b11"></a>敗舟急扶父母及諸眷屬數千百人咸免溺死得以<a 
name="0320b12" id="0320b12"></a>全歸設若此子先作思惟我若逃逝使父憂惱是為<a 
name="0320b13" id="0320b13"></a>不可當全忠孝義同溺死為此至德與私自逃逝取<a 
name="0320b14" id="0320b14"></a>船救父孰為優劣儒者因疑其跡不究其道所以為<a 
name="0320b15" id="0320b15"></a>義者不過甘同溺死而巳豈不哀哉先儒不信生死<a 
name="0320b16" id="0320b16"></a>輪迥之說任運業識不計沈浮於佛出世之理重有<a 
name="0320b17" id="0320b17"></a>惑焉不知世間常道有出世之道具焉所以為大忠<a 
name="0320b18" id="0320b18"></a>大孝者非但服勞奉養而巳欲盡為人之道必當深<a 
name="0320b19" id="0320b19"></a>究佛道也其可忽諸。</p><a 
name="0320b20" id="0320b20"></a><p style="margin-left: 2em"><span class="headname">儒者參禪辯</span></p><a 
name="0320b21" id="0320b21"></a><p style="text-indent: 0em; margin-left: 3em"><span class="linehead"></span>晦翁曰韓退之接引僧徒要他歸儒不過文<a 
name="0320b22" id="0320b22"></a>暢靈師惠師之徒皆破賴底僧及晚年見大<a 
name="0320b23" id="0320b23"></a>顛說得闊大勝玅自然不得不服人多要出<a 
name="0320b24" id="0320b24"></a>脫退之也不消得恐亦有此理也○又曰某<a 
name="0320b25" id="0320b25"></a>年十五六時嘗留心於此一日在劉病翁所<a 
name="0320b26" id="0320b26"></a>會一僧與語其僧只相應和了也不說是不<a 
name="0320b27" id="0320b27"></a>是卻與劉說某也理會得個昭昭靈靈底禪<a 
name="0320b28" id="0320b28"></a>某遂疑此僧更有玅處遂去叩問見他說得<a 
name="0320b29" id="0320b29"></a>煞好及去赴試便用他意思胡說試官被某<a 
name="0320b30" id="0320b30"></a>說動了遂得舉後赴同安任時年二十四五<a 
name="0320c01" id="0320c01"></a>始見李先生與他說李先生只說不是某卻<a 
name="0320c02" id="0320c02"></a>疑李先生理會此未得再三質問只教看聖<a 
name="0320c03" id="0320c03"></a>賢言語某遂將禪來倚閣意中謂禪亦自在<a 
name="0320c04" id="0320c04"></a>且將聖人書讀讀來讀去一日覺聖賢言語<a 
name="0320c05" id="0320c05"></a>漸漸有味回頭看釋氏之說漸漸破綻罅漏<a 
name="0320c06" id="0320c06"></a>百世。</p><a 
name="0320c07" id="0320c07"></a><p style="text-indent: 0em; margin-left: 0em"><span class="linehead"></span>辯曰佛之法門多矣東流此土者四曰講曰禪曰律<a 
name="0320c08" id="0320c08"></a>曰祕密皆大行於天下唯講與禪繼述尤多又為名<a 
name="0320c09" id="0320c09"></a>士大夫之所宗尚雖入門不同而證理則一專之則<a 
name="0320c10" id="0320c10"></a>有得兩可則無成若無思入講不能通貫諸經知解<a 
name="0320c11" id="0320c11"></a>參禪無由超悟至理故習講者觀諸經論文義玄微<a 
name="0320c12" id="0320c12"></a>苟不湥思莫能通解解終趨行乃絕言思能所兩忘<a 
name="0320c13" id="0320c13"></a>名為入位古德云先以聞解信入後以無思契同是<a 
name="0320c14" id="0320c14"></a>也參禪者則異於是唯單提直指不尚多聞但悟一<a 
name="0320c15" id="0320c15"></a>心萬行斯備故祖師云我宗無語句亦無一法與人<a 
name="0320c16" id="0320c16"></a>又云思而知議而解盡是鬼家活計必也六根不動<a 
name="0320c17" id="0320c17"></a>一念無生於此等時頓見本性了悟至理然後應機<a 
name="0320c18" id="0320c18"></a>接物自然頭頭合道處處圓通此參禪之大略也若<a 
name="0320c19" id="0320c19"></a>當時大顛和尚實與退之說禪退之豈能即悟至理<a 
name="0320c20" id="0320c20"></a>亦不過以名相開諭之而巳此晦翁所謂闊大勝玅<a 
name="0320c21" id="0320c21"></a>正名相邊事也退之若果悟禪則後來見識必當與<a 
name="0320c22" id="0320c22"></a>前不同其答張籍等書豈肯自為晦匿之辭既疑似<a 
name="0320c23" id="0320c23"></a>若此則胸中所見可知矣唐宋諸儒如白樂天柳子<a 
name="0320c24" id="0320c24"></a>厚蘇東坡黃山谷等雖曰參禪亦不過知解而巳非<a 
name="0320c25" id="0320c25"></a>徹悟者也至如裴休楊大年張商英張九成數人悟<a 
name="0320c26" id="0320c26"></a>則悟矣保養受持則又未可知也此段大事不是說<a 
name="0320c27" id="0320c27"></a>了便休必要在塵勞裏不埋沒了方名解脫中人昔<a 
name="0320c28" id="0320c28"></a>圓悟和尚得法之後在五祖演禪師會下最為上首<a 
name="0320c29" id="0320c29"></a>偶然流注不在即轉語參差上上根人專志此事猶<a 
name="0320c30" id="0320c30"></a>有未盡豈有身居名利之場又非果位菩薩安得不<a 
name="0321a01" id="0321a01"></a>失念者哉今儒者輕易論禪誠可歎也況朱晦翁所<a 
name="0321a02" id="0321a02"></a>遇之僧又非大顛之片必小有學解妄稱證得尚不<a 
name="0321a03" id="0321a03"></a>識禪為何事烏足為晦翁師問哉夫禪悟門也悟則<a 
name="0321a04" id="0321a04"></a>轉凡成聖轉識成智如斬一握絲一斬一切斷如礦<a 
name="0321a05" id="0321a05"></a>成金不重為礦豈有疑貳進退反覆生謗者乎且晦<a 
name="0321a06" id="0321a06"></a>翁弱冠之年未曾親見智人而杜撰參禪不出情識<a 
name="0321a07" id="0321a07"></a>境界若急與辯斥剪其枝蔓尚恨其遲此僧不能如<a 
name="0321a08" id="0321a08"></a>此便當歛手而退卻將昭昭靈靈引之此則偏務醒<a 
name="0321a09" id="0321a09"></a>醒認賊為子及其再來扣問添得知解轉多故云說<a 
name="0321a10" id="0321a10"></a>得煞好晦翁由是錯解禪意反將其說為應舉之資<a 
name="0321a11" id="0321a11"></a>久久破綻豈不宜哉晦翁如此保認是將禪為知解<a 
name="0321a12" id="0321a12"></a>邊事及見李延平遂有倚閣自在二說顯然生滅流<a 
name="0321a13" id="0321a13"></a>注議論橫生遂用心以著述為事其分別事理字義<a 
name="0321a14" id="0321a14"></a>最為詳盡至於性理未達道體之玅於是旁思熟慮<a 
name="0321a15" id="0321a15"></a>任情起見則去聖人之道為有間矣其論禪謂曹洞<a 
name="0321a16" id="0321a16"></a>宗說得細故法嗣中絕臨濟說麤枝大葉禪故久<span class="gaiji">[這-言+袞]<!--gaiji,,1[這-言+袞],2,3--></span><a 
name="0321a17" id="0321a17"></a>此彊辯也按洞山密傳寶鏡三昧又勘辯諸方言句<a 
name="0321a18" id="0321a18"></a>有三種滲漏其所立宗旨漸涉知解而義路不絕正<a 
name="0321a19" id="0321a19"></a>是麤處以晦翁所見頗仿彿其影像是故謂之細臨<a 
name="0321a20" id="0321a20"></a>濟門風峻拔超情離見非上上根人一聞千悟者無<a 
name="0321a21" id="0321a21"></a>能窺其蹊徑正是細處晦翁於此罔然故謂之麤然<a 
name="0321a22" id="0321a22"></a>佛法流傳如乳益水水味漸多乳味自絕絕者非深<a 
name="0321a23" id="0321a23"></a>玅而絕也乃久而弊弊而壞事物之常也臨濟之禪<a 
name="0321a24" id="0321a24"></a>久遠非麤而能遠也蓋授受之際不苟與人見齊於<a 
name="0321a25" id="0321a25"></a>師方傳師旨故其法嗣皆佛門梁棟足以繼志述事<a 
name="0321a26" id="0321a26"></a>此其所以久遠而繁盛也儒者之論反之知其不識<a 
name="0321a27" id="0321a27"></a>禪也。</p><a 
name="0321a28" id="0321a28"></a><p style="margin-left: 2em"><span class="headname">論禪近理辯</span></p><a 
name="0321a29" id="0321a29"></a><p style="text-indent: 0em; margin-left: 3em"><span class="linehead"></span>中庸序曰彌近理而大亂真晦翁云釋氏之<a 
name="0321a30" id="0321a30"></a>學與吾儒甚相似處如有物先天地無形本<a 
name="0321b01" id="0321b01"></a>寂寥能為萬象主不逐四時凋又撲落非他<a 
name="0321b02" id="0321b02"></a>物縱橫不是塵山河及大地全露法王身又<a 
name="0321b03" id="0321b03"></a>若人識得心大地無寸土看他是甚麼樣見<a 
name="0321b04" id="0321b04"></a>識今區區小儒怎生出得他手宜其為他揮<a 
name="0321b05" id="0321b05"></a>下也又云此是法眼禪師下一派宗旨如此<a 
name="0321b06" id="0321b06"></a>今之禪家皆破其說以為有理路落窠臼礙<a 
name="0321b07" id="0321b07"></a>正知見今多是麻三斤乾屎橛之說謂之不<a 
name="0321b08" id="0321b08"></a>落窠臼不墮理路玅喜之說如此又有翻轉<a 
name="0321b09" id="0321b09"></a>不如此說時○問禪家說無頭當底話是如<a 
name="0321b10" id="0321b10"></a>何曰他說分明處卻不是只內中一句黑如<a 
name="0321b11" id="0321b11"></a>漆者便是緊要處於此曉得時便都曉得。</p><a 
name="0321b12" id="0321b12"></a><p style="text-indent: 0em; margin-left: 0em"><span class="linehead"></span>辯曰舉知解門則以為近理舉證悟門莫契其當機<a 
name="0321b13" id="0321b13"></a>不入悟階何由與辯如人遍身是病不知痛癢所在<a 
name="0321b14" id="0321b14"></a>則難治也今欲治其不治之病姑即其說論之如近<a 
name="0321b15" id="0321b15"></a>理亂真者譬莠之類禾必當辯其非禾石之類玉必<a 
name="0321b16" id="0321b16"></a>當辯其非玉其所謂甚相似者必似是而非者也今<a 
name="0321b17" id="0321b17"></a>舉而讚之竟未有以非之既未有以非之則不應以<a 
name="0321b18" id="0321b18"></a>近理目之不能辯其非真則不應以亂真斥之夫知<a 
name="0321b19" id="0321b19"></a>其識見之高愍小儒為其揮下則當詳辯其近理非<a 
name="0321b20" id="0321b20"></a>理之處亂真非真之事使學者了然知其謬妄何恨<a 
name="0321b21" id="0321b21"></a>真偽之不分也歟若如泛說以僻之何以服天下後<a 
name="0321b22" id="0321b22"></a>世乎此段偈頌乃第二門知解中意可以聞解信入<a 
name="0321b23" id="0321b23"></a>非契證門也故云有理路落窠臼若契證門如禪者<a 
name="0321b24" id="0321b24"></a>問答機鋒相接離言顯智離智顯體為人解粘去縛<a 
name="0321b25" id="0321b25"></a>其間間不容髮少有失機名為話墮若圓智相對機<a 
name="0321b26" id="0321b26"></a>如轉丸鍼芥相投昭如皎日豈可謂之黑如漆乎儒<a 
name="0321b27" id="0321b27"></a>者罔知其意隨語求解豈有曉得之理又禪門文字<a 
name="0321b28" id="0321b28"></a>性離思惟路絕意不在言唯機所適儒者於此罔措<a 
name="0321b29" id="0321b29"></a>乃云又有翻轉不如此說時尤為可笑雲門曰我若<a 
name="0321b30" id="0321b30"></a>一向舉揚宗教法堂裏艸須深一丈若向上事非但<a 
name="0321c01" id="0321c01"></a>儒者不會而僧門鈍置者多矣若諸宗匠肯為人說<a 
name="0321c02" id="0321c02"></a>義理邊事儒者必無疑謗然終不為說者吾解脫之<a 
name="0321c03" id="0321c03"></a>中無一字可得若有可得依前流浪逃逝又何益於<a 
name="0321c04" id="0321c04"></a>世哉論之至此豈但為儒者憂正為吾僧門之深憂<a 
name="0321c05" id="0321c05"></a>也嗚呼。</p><a 
name="0321c06" id="0321c06"></a><p style="margin-left: 2em"><span class="headname">作用是性解</span></p><a 
name="0321c07" id="0321c07"></a><p style="text-indent: 0em; margin-left: 3em"><span class="linehead"></span>晦翁曰上蔡云佛所謂性正聖人所謂心佛<a 
name="0321c08" id="0321c08"></a>所謂心正聖人所謂意心只是該得這理佛<a 
name="0321c09" id="0321c09"></a>氏元不曾認得這理一節便認知覺運動做<a 
name="0321c10" id="0321c10"></a>性如視聽言貌思聖人則各有其理佛氏只<a 
name="0321c11" id="0321c11"></a>認得能視能聽能思能動底便是性不管橫<a 
name="0321c12" id="0321c12"></a>來豎來他都認做性最怕人說這理字都要<a 
name="0321c13" id="0321c13"></a>除掉了<span title="未知的文字">▆</span>問釋氏作用是性曰便只是這性<a 
name="0321c14" id="0321c14"></a>他說得也是孟子曰形色天性也惟聖人然<a 
name="0321c15" id="0321c15"></a>後可以踐形便是此性如彼說視聽言動底<a 
name="0321c16" id="0321c16"></a>是誰便是這個故其言曰在眼曰見在耳曰<a 
name="0321c17" id="0321c17"></a>聞在鼻嗅香在舌談論識者知是佛性不識<a 
name="0321c18" id="0321c18"></a>喚作精魂他也說得好所以直指人心見性<a 
name="0321c19" id="0321c19"></a>成佛他只要你見得言下便悟做處便徹見<a 
name="0321c20" id="0321c20"></a>得無不是此性也說存心養性養得來光明<a 
name="0321c21" id="0321c21"></a>寂照無所不遍無所不通唐張拙詩云光明<a 
name="0321c22" id="0321c22"></a>寂照遍河沙凡聖含靈共一家又云實際理<a 
name="0321c23" id="0321c23"></a>地不受一塵佛事門中不舍一法他本自說<a 
name="0321c24" id="0321c24"></a>得是所養者也是只是差處便在這裏吾儒<a 
name="0321c25" id="0321c25"></a>所養者是仁義禮智他所養者只是視聽言<a 
name="0321c26" id="0321c26"></a>動儒者則全體中自有許多道理各自有分<a 
name="0321c27" id="0321c27"></a>別有是非降衷秉彝無不各具此理他則只<a 
name="0321c28" id="0321c28"></a>是見得個渾崙底物事無分別無是非橫也<a 
name="0321c29" id="0321c29"></a>是豎也是直底曲底皆是非禮而視也是此<a 
name="0321c30" id="0321c30"></a>性以理而視也是此性少間用處都差所以<a 
name="0322a01" id="0322a01"></a>七顛八倒無有是處吾儒只是一個真實道<a 
name="0322a02" id="0322a02"></a>理他亦云惟此一事實餘二即非真他只說<a 
name="0322a03" id="0322a03"></a>得一邊只認得人心無所謂道心所爭處只<a 
name="0322a04" id="0322a04"></a>在此吾儒說無不周無不遍他亦說無不周<a 
name="0322a05" id="0322a05"></a>無不遍然人倫上不能周遍更說甚周遍。</p><a 
name="0322a06" id="0322a06"></a><p style="text-indent: 0em; margin-left: 0em"><span class="linehead"></span>解曰大覺無思乃遍知於法界識情有著徒妄起於<a 
name="0322a07" id="0322a07"></a>塵勞佛與眾生本同一體但因迷悟見有殊途佛性<a 
name="0322a08" id="0322a08"></a>只在眼耳鼻舌之間玅用不離見聞覺知之際直是<a 
name="0322a09" id="0322a09"></a>一塵不受一法不舍名為直至道場頓見本來面目<a 
name="0322a10" id="0322a10"></a>今以生滅垢心起輪迴見翳目生花又求實花生處<a 
name="0322a11" id="0322a11"></a>徒勞分別妄費精神者也古德云中間此子淆訛處<a 
name="0322a12" id="0322a12"></a>千聖那能著眼窺真性現時若擊石火閃電光急著<a 
name="0322a13" id="0322a13"></a>精彩認得依前不是此處正是迷悟關子得則速證<a 
name="0322a14" id="0322a14"></a>真常失則速入塗炭楞嚴經云如我按指海印發光<a 
name="0322a15" id="0322a15"></a>汝暫舉心塵勞先起只如視聽言動皆真性發現若<a 
name="0322a16" id="0322a16"></a>無心體會即森羅萬象一鑑昭然此按指發光所謂<a 
name="0322a17" id="0322a17"></a>一念不生全體現也若說是性即是認著影子使毫<a 
name="0322a18" id="0322a18"></a>釐繫念瞥爾情生業相宛然仍前迷倒此舉心塵起<a 
name="0322a19" id="0322a19"></a>所謂六根纔動被雲遮也到此著力不得晦翁所謂<a 
name="0322a20" id="0322a20"></a>差處正是大疑惑也仁義禮智皆是就人事立名乃<a 
name="0322a21" id="0322a21"></a>事物軌則豈可謂本性便是此理本性乃一念未起<a 
name="0322a22" id="0322a22"></a>事物未形即是明覺之體若常覺不昧不為六塵所<a 
name="0322a23" id="0322a23"></a>惑養成聖胎佛門號曰如來儒者稱曰神聖只是本<a 
name="0322a24" id="0322a24"></a>無私欲純一之天理也以此應事接物乃可不思而<a 
name="0322a25" id="0322a25"></a>得不勉而中無為而成所以仁者見之謂之仁智者<a 
name="0322a26" id="0322a26"></a>具之謂之智是無心於仁智而仁智由是出生也此<a 
name="0322a27" id="0322a27"></a>天理者未見仁智之名發之於外乃有仁智之用故<a 
name="0322a28" id="0322a28"></a>本性即是天理天理即是明覺非在外也若以五常<a 
name="0322a29" id="0322a29"></a>之理為性不可言百姓日用而不知百姓庸常之人<a 
name="0322a30" id="0322a30"></a>也情發未必中節豈能日用五常之理耶若以本心<a 
name="0322b01" id="0322b01"></a>明覺為性百姓曷常不覺哉然覺性在視聽言動日<a 
name="0322b02" id="0322b02"></a>用之間而不自覺常被塵勞所惑自昧其明故曰知<a 
name="0322b03" id="0322b03"></a>道者鮮矣由是言之周孔以上聖人亦皆以本覺為<a 
name="0322b04" id="0322b04"></a>性也如易有太極是生兩儀則本性明覺在天地之<a 
name="0322b05" id="0322b05"></a>先兩儀未判豈便有仁義禮智之用及兩儀既判資<a 
name="0322b06" id="0322b06"></a>始資生萬物化成則此本性明覺之理乃遍於萬事<a 
name="0322b07" id="0322b07"></a>有五常之名也三代而上未有佛可名唯聖帝繼天<a 
name="0322b08" id="0322b08"></a>立極推本於天言人得此明覺之理於天故曰天命<a 
name="0322b09" id="0322b09"></a>之謂性性者言人皆以此明覺為體也率依此覺性<a 
name="0322b10" id="0322b10"></a>而常不昧謂之道修者即養其喜怒哀樂未發之中<a 
name="0322b11" id="0322b11"></a>也中者私欲未起之時純乎天理者也私欲未起則<a 
name="0322b12" id="0322b12"></a>無思無為寂然不動寂者誠也至誠無息故曰道不<a 
name="0322b13" id="0322b13"></a>可須臾離也繼之以戒懼不睹不聞之際不使隱微<a 
name="0322b14" id="0322b14"></a>之或動皆是養此未發之中常覺不昧故發為中節<a 
name="0322b15" id="0322b15"></a>之和則仁義禮智之理不待思而中矣斯所以為教<a 
name="0322b16" id="0322b16"></a>後章言誠者寂也明者覺也寂而覺曰天之道覺而<a 
name="0322b17" id="0322b17"></a>寂曰人之道皆修道之義也乃至大學之明德明命<a 
name="0322b18" id="0322b18"></a>皆是指此本覺之理我所謂佛儒者所謂天其體一<a 
name="0322b19" id="0322b19"></a>也如云即心即佛亦可言即性即天若如此體會相<a 
name="0322b20" id="0322b20"></a>去亦不甚遠但聖人得此理乃立世間治教之法吾<a 
name="0322b21" id="0322b21"></a>佛得此理乃立世間出世間解脫之法儒門但明天<a 
name="0322b22" id="0322b22"></a>人之道吾佛則明四聖六凡之道若盡天人之道則<a 
name="0322b23" id="0322b23"></a>可以趨佛道矣其於性理不悟則天人之理有所不<a 
name="0322b24" id="0322b24"></a>明又安能究佛氏之理乎其所謂全體之中自有許<a 
name="0322b25" id="0322b25"></a>多道理非也蓋全體之中無一物一事可見豈有許<a 
name="0322b26" id="0322b26"></a>多道理耶若謂發用處有許多道理有分別是非則<a 
name="0322b27" id="0322b27"></a>可安得以用為體乎言所養者是仁義禮智不知所<a 
name="0322b28" id="0322b28"></a>用者復是何物若言所養者乃未發之中道明覺之<a 
name="0322b29" id="0322b29"></a>天理發而中節者乃仁義禮智之用事物之當然豈<a 
name="0322b30" id="0322b30"></a>不明且盡歟孔子曰為仁由巳孟子曰由仁義行皆<a 
name="0322c01" id="0322c01"></a>巳發中節之用也蓋克巳復禮體也天下歸仁用也<a 
name="0322c02" id="0322c02"></a>由體可以發用故其要在明心禮也彼不知心體之<a 
name="0322c03" id="0322c03"></a>玅說為渾崙物事是不見明鏡止水之中森羅萬象<a 
name="0322c04" id="0322c04"></a>無壞無雜不生分別之心而妍醜了然安得有非禮<a 
name="0322c05" id="0322c05"></a>顛倒之事歟六塵不緣則私欲淨盡安得只有人心<a 
name="0322c06" id="0322c06"></a>歟夫周遍者佛言一即一切一切即一理自遍周非<a 
name="0322c07" id="0322c07"></a>因修得儒者務用心觀物以求遍豈能周遍乎吾佛<a 
name="0322c08" id="0322c08"></a>於七情未發之時巳空其惡故惡自不生儒者於惡<a 
name="0322c09" id="0322c09"></a>念巳形之後擬欲斷之其用力固不同矣若有所得<a 
name="0322c10" id="0322c10"></a>則賢者之學宋儒有焉聖人之道未之或知也其差<a 
name="0322c11" id="0322c11"></a>者以有為之心為體故自見得有許多道理又各自<a 
name="0322c12" id="0322c12"></a>有分別有是非只此三有存之於心我相既立而卷<a 
name="0322c13" id="0322c13"></a>枝錯節膠固莫解不知天下事物之理變通不窮欲<a 
name="0322c14" id="0322c14"></a>以斯須之明造次之聰略加忖度若有得焉即自滿<a 
name="0322c15" id="0322c15"></a>曰吾分別詳矣是非辯矣人或異巳則曰我明識道<a 
name="0322c16" id="0322c16"></a>理必如是為當也幸一二之偶中則眼空四海無復<a 
name="0322c17" id="0322c17"></a>他人若王介甫之徒是也此謂之我相我相立而公<a 
name="0322c18" id="0322c18"></a>心亡矣凡作此見者或見用於世其不敗者鮮矣良<a 
name="0322c19" id="0322c19"></a>由認事理為性理求外學以資於內倒持本末源委<a 
name="0322c20" id="0322c20"></a>失真其流之弊以作為為事有以起禍亂之階可不<a 
name="0322c21" id="0322c21"></a>慎歟心學不明世教之不幸也吾安得而默然哉。</p><a 
name="0322c22" id="0322c22"></a><p><span class="juanname">續原教論卷上</span></p><a 
name="0322c23" id="0322c23"></a><div class="w"><div style="margin-left: 1em"><p style="margin-left: 2em"><span class="headname">校訛</span></p><a 
name="0322c24" id="0322c24"></a><p style="text-indent: 0em; margin-left: 1em"><span class="linehead"></span>第四紙<span class="note">(一行<span title="未知的文字">▆</span>舊本作晉)</span>。</p><p style="text-indent: 0em; margin-left: 1em"><span class="linehead"></span>第二十一紙<span class="note">(一行僻疑當作闢)</span>。</p></div></div><a 
name="0322c25" id="0322c25"></a><div class="w"><div style="margin-left: 1em"><p style="margin-left: 2em"><span class="headname">音切</span></p><a 
name="0322c26" id="0322c26"></a><div class="entry" style="text-indent: 0em; margin-left: 0em"><p>齕</p><p style="text-indent: 0em; margin-left: 1em"><span class="linehead"></span><span class="note">(痕沒切)</span>。</p></div><div class="entry" style="text-indent: 0em; margin-left: 0em"><p>舶</p><p style="text-indent: 0em; margin-left: 1em"><span class="linehead"></span><span class="note">(抽格切)</span>。</p></div><div class="entry" style="text-indent: 0em; margin-left: 0em"><p>櫓</p><p style="text-indent: 0em; margin-left: 1em"><span class="linehead"></span><span class="note">(力睹切)</span>。</p></div><div class="entry" style="text-indent: 0em; margin-left: 0em"><p>柂</p><p style="text-indent: 0em; margin-left: 1em"><span class="linehead"></span><span class="note">(徒可切)</span>。</p></div><div class="entry" style="text-indent: 0em; margin-left: 0em"><p>櫛</p><p style="text-indent: 0em; margin-left: 1em"><span class="linehead"></span><span class="note">(子葉切)</span>。</p></div><div class="entry" style="text-indent: 0em; margin-left: 0em"><p>罅</p><p style="text-indent: 0em; margin-left: 1em"><span class="linehead"></span><span class="note">(呼嫁切)</span>。</p></div><div class="entry" style="text-indent: 0em; margin-left: 0em"><p>舫</p><a 
name="0322c27" id="0322c27"></a><p style="text-indent: 0em; margin-left: 1em"><span class="linehead"></span><span class="note">(府望切)</span>。</p></div><div class="entry" style="text-indent: 0em; margin-left: 0em"><p>綻</p><p style="text-indent: 0em; margin-left: 1em"><span class="linehead"></span><span class="note">(丈覓切)</span>。</p></div><div class="entry" style="text-indent: 0em; margin-left: 0em"><p>礦</p><p style="text-indent: 0em; margin-left: 1em"><span class="linehead"></span><span class="note">(古猛切)</span>。</p></div><div class="entry" style="text-indent: 0em; margin-left: 0em"><p>蔓</p><p style="text-indent: 0em; margin-left: 1em"><span class="linehead"></span><span class="note">(亡怨切)</span>。</p></div><div class="entry" style="text-indent: 0em; margin-left: 0em"><p>滲</p><p style="text-indent: 0em; margin-left: 1em"><span class="linehead"></span><span class="note">(所林切)</span>。</p></div><div class="entry" style="text-indent: 0em; margin-left: 0em"><p>莠</p><p style="text-indent: 0em; margin-left: 1em"><span class="linehead"></span><span class="note">(余受切)</span>。</p></div></div></div><a 
name="0322c28" id="0322c28"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　<span class="note">(左春與左贊善兼編修崑山顧紹另施貲刻此<br><a 
name="0322c29" id="0322c29"></a>　　績原敘論下卷　吳江比丘明覺對　長洲徐普<br><a 
name="0322c30" id="0322c30"></a>　　書　建陽鄒夕刻<br><a 
name="0322c31" id="0322c31"></a>　　萬曆辛卯春清涼山玅德庵識)</span></p></div></div>
<hr>【經文資訊】嘉興藏第 20 冊 No. B090 續原教論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index837e.html?index=J20nB090" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J20nB090_001 by HTTrack Website Copier/3.x [XR&CO'2014], Tue, 07 Jun 2016 07:09:21 GMT -->
</html>
