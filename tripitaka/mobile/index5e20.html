<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T30n1579_010 by HTTrack Website Copier/3.x [XR&CO'2014], Tue, 07 Jun 2016 06:53:13 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=491299929&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT30n1579&amp;utmp=%2Fmobile%2Findex.php%3Findex%3DT30n1579_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexcdd6.html?index=T30n1579_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第30冊<br/>No.1579 瑜伽師地論 (100卷)<br/>【彌勒菩薩說  唐 玄奘譯】<br/>第 10 卷</p>
	<a href="index6c54-2.html?index=T30n1579_011" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T30">
<div class="root" id="1579" sutra_name="瑜伽師地論" sutra_juan="[卷10]">　
<a 
name="0323b08" id="0323b08"></a><a 
name="0323b09" id="0323b09"></a><a 
name="0323b10" id="0323b10"></a><p><span class="juanname">瑜伽師地論卷第十<a 
name="0323b11" id="0323b11"></a><a 
name="0323b12" id="0323b12"></a><p style="margin-left: 4em"><span class="byline">彌勒菩薩說</span></p><a 
name="0323b13" id="0323b13"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0323b14" id="0323b14"></a>本地分中有尋有伺等三地之七</span></p><a 
name="0323b15" id="0323b15"></a><p style="text-indent: 0em; margin-left: 0em"><span class="linehead"></span>欲愛云何。謂欲界諸行為緣所生。於欲界<a 
name="0323b16" id="0323b16"></a>行染污希求。由此能生欲界苦果。色愛云<a 
name="0323b17" id="0323b17"></a>何。謂色界諸行為緣所生。於色界行染污<a 
name="0323b18" id="0323b18"></a>希求。由此能生色界苦果。無色愛云何。謂<a 
name="0323b19" id="0323b19"></a>無色界諸行為緣所生。於無色界行染污<a 
name="0323b20" id="0323b20"></a>希求。由此能生無色界苦果。欲取云何。謂<a 
name="0323b21" id="0323b21"></a>於諸欲所有欲貪。見取云何。謂除薩迦耶<a 
name="0323b22" id="0323b22"></a>見。於所餘見所有欲貪。戒禁取云何。謂於<a 
name="0323b23" id="0323b23"></a>邪願所起戒禁所有欲貪。我語取云何。謂<a 
name="0323b24" id="0323b24"></a>於薩迦耶見所有欲貪。初唯能生欲界苦<a 
name="0323b25" id="0323b25"></a>果。餘三通生三界苦果。欲有云何。謂欲界<a 
name="0323b26" id="0323b26"></a>前時有。業有。死有。中有。生有。及那落迦<a 
name="0323b27" id="0323b27"></a>傍生餓鬼人天有。總說名欲有。此復由先所<a 
name="0323b28" id="0323b28"></a>作諸行煩惱攝受之所熏發。色有云何。謂<a 
name="0323b29" id="0323b29"></a>除那落迦傍生餓鬼人有。所餘是色有應知。<a 
name="0323c01" id="0323c01"></a>無色有云何。謂復除中有。所餘是無色有<a 
name="0323c02" id="0323c02"></a>應知。問依何義故建立七有。所謂那落迦<a 
name="0323c03" id="0323c03"></a>傍生餓鬼人天有。業有中有。答依三種所作<a 
name="0323c04" id="0323c04"></a>故。一能引有。謂一。二趣有有。謂一。三受用<a 
name="0323c05" id="0323c05"></a>果有。謂五。生云何。謂於胎卵二生。初託生<a 
name="0323c06" id="0323c06"></a>時。等生云何。謂即於彼身分圓滿。仍未出<a 
name="0323c07" id="0323c07"></a>時。趣云何。謂從彼出。起云何。謂出已增長。<a 
name="0323c08" id="0323c08"></a>出現云何。謂於濕化二生。身分頓起。蘊得云<a 
name="0323c09" id="0323c09"></a>何。謂即於彼諸生位中。五取蘊轉。界得云<a 
name="0323c10" id="0323c10"></a>何。謂即彼諸蘊因緣所攝性。處得云何。謂即<a 
name="0323c11" id="0323c11"></a>彼諸蘊餘緣所攝性。諸蘊生起云何。謂即彼<a 
name="0323c12" id="0323c12"></a>諸蘊日日飲食之所資長命根。出現云何。謂<a 
name="0323c13" id="0323c13"></a>即彼諸蘊餘壽力故。得相續住。此生支略義<a 
name="0323c14" id="0323c14"></a>者。謂若生自性。若生處位。若所生。若因緣所<a 
name="0323c15" id="0323c15"></a>攝。若任持所引。若俱生依持。是名略義。</p><a 
name="0323c16" id="0323c16"></a><p style="text-indent: 0em; margin-left: 0em"><span class="linehead"></span>衰云何。謂依止劣故。令彼掉動。老云何。謂<a 
name="0323c17" id="0323c17"></a>髮色衰變。攝云何。謂皮膚緩皺。熟云何。謂火<a 
name="0323c18" id="0323c18"></a>力衰減。無復勢力受用欲塵。氣力損壞云<a 
name="0323c19" id="0323c19"></a>何。謂性多疾病故。無有勢力能作事業。<a 
name="0323c20" id="0323c20"></a>黑黶間身云何。謂黯黑出現損其容色。身脊<a 
name="0323c21" id="0323c21"></a>傴曲喘息奔急云何。謂行步威儀。身形所顯。<a 
name="0323c22" id="0323c22"></a>由此發起極重喘嗽。形貌僂前云何。謂坐<a 
name="0323c23" id="0323c23"></a>威儀位。身首低曲。憑據杖策云何。謂住威<a 
name="0323c24" id="0323c24"></a>儀位。依杖力而住。昏昧云何。謂臥威儀位。<a 
name="0323c25" id="0323c25"></a>數重睡眠。羸劣云何。謂即於此位無力速<a 
name="0323c26" id="0323c26"></a>覺。損減云何。謂念慧衰退。衰退云何。謂念慧<a 
name="0323c27" id="0323c27"></a>劣故。至於善法不能現行。諸根耄熟云何。<a 
name="0323c28" id="0323c28"></a>謂身體&#x5C2B;羸。功用破壞云何。謂彼於境不復<a 
name="0323c29" id="0323c29"></a>明利。諸行朽故云何。謂彼於後將欲終時。<a 
name="0324a01" id="0324a01"></a>其形腐敗云何。謂壽量將盡。身形臨壞。於<a 
name="0324a02" id="0324a02"></a>諸事業。無復功能。此老略義者。謂依止變<a 
name="0324a03" id="0324a03"></a>壞鬚髮變壞。充悅變壞。火力變壞。無病變<a 
name="0324a04" id="0324a04"></a>壞。色相變壞。威儀變壞。無色諸根變壞。有色<a 
name="0324a05" id="0324a05"></a>諸根變壞。時分已過。壽量將盡。略義應知。<a 
name="0324a06" id="0324a06"></a>彼彼有情云何。謂那落迦等。有情種類云何。<a 
name="0324a07" id="0324a07"></a>謂即彼一切。終云何。謂諸有情離解支節而<a 
name="0324a08" id="0324a08"></a>死。盡云何。謂諸有情由解支節而死。壞云<a 
name="0324a09" id="0324a09"></a>何。謂識離身。沒云何。謂諸色根滅。捨壽云<a 
name="0324a10" id="0324a10"></a>何。謂氣將盡位。捨煖云何。謂不動位棄捨<a 
name="0324a11" id="0324a11"></a>諸蘊。命根謝滅云何。謂時死。死云何。謂遇<a 
name="0324a12" id="0324a12"></a>橫緣非時而死。時運盡云何。謂初死未久<a 
name="0324a13" id="0324a13"></a>位。又死魔業名時運盡。此死略義者。謂若死<a 
name="0324a14" id="0324a14"></a>若死法。若死差別。若死後位。是名略義。如<a 
name="0324a15" id="0324a15"></a>是名為緣起差別應知。</p><a 
name="0324a16" id="0324a16"></a><p style="text-indent: 0em; margin-left: 0em"><span class="linehead"></span>問何因緣故。無明等諸有支。作如是次第<a 
name="0324a17" id="0324a17"></a>說。答諸愚癡者。要先愚於所應知事。次即於<a 
name="0324a18" id="0324a18"></a>彼發起邪行。由邪行故。令心顛倒。心顛倒<a 
name="0324a19" id="0324a19"></a>故。結生相續。生相續故。諸根圓滿。根圓滿<a 
name="0324a20" id="0324a20"></a>故。二受用境。受用境故。若耽著若希求。由希<a 
name="0324a21" id="0324a21"></a>求故。於方覓時。煩惱滋長。煩惱滋長故。發<a 
name="0324a22" id="0324a22"></a>起後有愛非愛業。由所起業滋長力故。於<a 
name="0324a23" id="0324a23"></a>五趣生死中苦果生。苦果生已。有老死等苦。<a 
name="0324a24" id="0324a24"></a>謂內身變異所引老死苦。及境界變異所引<a 
name="0324a25" id="0324a25"></a>憂歎苦。熱惱之苦。是故世尊。如是次第說十<a 
name="0324a26" id="0324a26"></a>二支。復有次第差別。謂依二種緣。建立緣<a 
name="0324a27" id="0324a27"></a>起次第。一內身緣。二受用境界緣。內身緣。前<a 
name="0324a28" id="0324a28"></a>六支所攝。受用境界緣。後六支所攝。先於內<a 
name="0324a29" id="0324a29"></a>身起我執等愚。由此不了諸業所引苦果<a 
name="0324b01" id="0324b01"></a>異熟故。發起諸業。既發起已。即隨彼業。多<a 
name="0324b02" id="0324b02"></a>起尋思。由業與識為助伴故。能感當來三<a 
name="0324b03" id="0324b03"></a>種苦果。謂根初起所攝苦果。根圓滿所攝苦<a 
name="0324b04" id="0324b04"></a>果。受用境界所攝苦果。即名色為先。觸為<a 
name="0324b05" id="0324b05"></a>最後。又於現法中。依觸緣受。發起於愛。由<a 
name="0324b06" id="0324b06"></a>受用境界緣。廣起追求。或由事業門。或由<a 
name="0324b07" id="0324b07"></a>利養門。或由戒禁門。或由解脫門。發起欲<a 
name="0324b08" id="0324b08"></a>求內身求。邪解脫求。如是求時。令先所起<a 
name="0324b09" id="0324b09"></a>煩惱及業所引五趣生死果生。既得生已。老<a 
name="0324b10" id="0324b10"></a>死隨逐。復有次第差別。謂由三種有情聚。一<a 
name="0324b11" id="0324b11"></a>樂出世清淨。二樂世間清淨。三樂著境界。由<a 
name="0324b12" id="0324b12"></a>初聚故。滅諸緣起。增白淨品。由第二有情<a 
name="0324b13" id="0324b13"></a>聚故。不如實知諸諦道理。若住正念。或<a 
name="0324b14" id="0324b14"></a>作福業。或作有漏修所引不動業。若不住<a 
name="0324b15" id="0324b15"></a>正念。便發非福業。或起追悔所引。或不追<a 
name="0324b16" id="0324b16"></a>悔歡喜所引心。相續住。彼又如前於下中上<a 
name="0324b17" id="0324b17"></a>生處次第。能感當來三種苦果。謂名色為<a 
name="0324b18" id="0324b18"></a>先。觸為最後。由第三有情聚故。依現受用<a 
name="0324b19" id="0324b19"></a>境所生受。於現法中如前次第。起後六支。<a 
name="0324b20" id="0324b20"></a>謂受為先。老死為後。</p><p style="text-indent: 0em; margin-left: 0em"><span class="linehead"></span>問何因緣故。逆次第<a 
name="0324b21" id="0324b21"></a>中。老死為先。說諸緣起。答依止宣說諦道<a 
name="0324b22" id="0324b22"></a>理故。以生及老死能顯苦諦。如世尊言。新<a 
name="0324b23" id="0324b23"></a>名色滅為上首法。</p><a 
name="0324b24" id="0324b24"></a><p style="text-indent: 0em; margin-left: 0em"><span class="linehead"></span>問何故不言諸無明滅為上首耶。答依心<a 
name="0324b25" id="0324b25"></a>解脫者。而施設故。由彼於現法中。種子苦。<a 
name="0324b26" id="0324b26"></a>及當來苦果。不生而滅。故說名色為先。受<a 
name="0324b27" id="0324b27"></a>為最後。得究竟滅。又於現法中。受諸受<a 
name="0324b28" id="0324b28"></a>時。愛及隨眠。永拔不起。說名為滅。由彼滅<a 
name="0324b29" id="0324b29"></a>故。以彼為先。餘支亦滅。如是等類。宣說緣<a 
name="0324c01" id="0324c01"></a>起次第應知。</p><p style="text-indent: 0em; margin-left: 0em"><span class="linehead"></span>問何故緣起說為緣起。答由<a 
name="0324c02" id="0324c02"></a>煩惱繫縛往諸趣中數數生起故。名緣起。<a 
name="0324c03" id="0324c03"></a>此依字釋名。復次依託眾緣。速謝滅已。續<a 
name="0324c04" id="0324c04"></a>和合生。故名緣起。此依剎那義釋。復次眾<a 
name="0324c05" id="0324c05"></a>緣過去而不捨離。依自相續而得生起故。<a 
name="0324c06" id="0324c06"></a>名緣起。如說此有故彼有。此生故彼生。非<a 
name="0324c07" id="0324c07"></a>餘。依此義故。釋名應知。復次數數謝滅。<a 
name="0324c08" id="0324c08"></a>復相續起故。名緣起。此依數壞數滅義釋。<a 
name="0324c09" id="0324c09"></a>復次於過去世覺緣性已。等相續起故。名<a 
name="0324c10" id="0324c10"></a>緣起。如世尊言。我已覺悟。正起宣說。即由<a 
name="0324c11" id="0324c11"></a>此名展轉傳說。故名緣起。</p><p style="text-indent: 0em; margin-left: 0em"><span class="linehead"></span>問無明望行為<a 
name="0324c12" id="0324c12"></a>幾種緣。答望諸色行。為增上緣。望無色行。<a 
name="0324c13" id="0324c13"></a>為三緣。謂等無間緣。所緣緣。增上緣。如是<a 
name="0324c14" id="0324c14"></a>餘支為緣多少。應如此知。謂有色支望有<a 
name="0324c15" id="0324c15"></a>色支為一增上緣。望無色支為二緣。謂所<a 
name="0324c16" id="0324c16"></a>緣緣。及增上緣。若無色支望有色支唯為<a 
name="0324c17" id="0324c17"></a>一緣。望無色支為三緣。謂等無間緣。所緣<a 
name="0324c18" id="0324c18"></a>緣。增上緣。問何故諸支相望無因緣耶。答<a 
name="0324c19" id="0324c19"></a>因緣者。自體種子緣所顯故。問若諸支相望<a 
name="0324c20" id="0324c20"></a>無因緣者。何故說言依因果體性建立緣<a 
name="0324c21" id="0324c21"></a>起耶。答依增上緣所攝。引發因。牽引因。生<a 
name="0324c22" id="0324c22"></a>起因故。說名為因。問幾支是引因所攝。答<a 
name="0324c23" id="0324c23"></a>從無明乃至受。問幾支是生因所攝。答從<a 
name="0324c24" id="0324c24"></a>愛乃至有。問幾支是生引二因果所攝耶。答<a 
name="0324c25" id="0324c25"></a>於現法後法中。識等乃至受。於生老死位。<a 
name="0324c26" id="0324c26"></a>所攝諸支。</p><p style="text-indent: 0em; margin-left: 0em"><span class="linehead"></span>問若說無明以不如理作意為<a 
name="0324c27" id="0324c27"></a>因。何因緣故。於緣起教中。不先說耶。答彼<a 
name="0324c28" id="0324c28"></a>唯是不斷因故。非雜染因故。所以者何。非<a 
name="0324c29" id="0324c29"></a>不愚者起此作意。依雜染因說緣起教。無<a 
name="0325a01" id="0325a01"></a>明自性是染污。不如理作意自性。非染污。<a 
name="0325a02" id="0325a02"></a>故彼不能染污無明。然由無明力所染污。<a 
name="0325a03" id="0325a03"></a>又生雜染業煩惱力之所熏發業之初因。謂<a 
name="0325a04" id="0325a04"></a>初緣起。是故不說不如理作意。問何故不<a 
name="0325a05" id="0325a05"></a>說自體。為自體緣耶。答由彼自體若不<a 
name="0325a06" id="0325a06"></a>得餘緣。於自體雜染不能增長。亦不損<a 
name="0325a07" id="0325a07"></a>減。是故不說。問何因緣故。福行不動行。由<a 
name="0325a08" id="0325a08"></a>正簡擇功力而起。仍說用無明為緣耶。答<a 
name="0325a09" id="0325a09"></a>由不了達世俗苦因為緣。起非福行。由<a 
name="0325a10" id="0325a10"></a>不了達勝義苦因為緣。生福及不動行。是<a 
name="0325a11" id="0325a11"></a>故亦說彼以無明為緣。問如經中說諸業<a 
name="0325a12" id="0325a12"></a>以貪瞋癡為緣。何故此中唯說癡為緣耶。<a 
name="0325a13" id="0325a13"></a>答此中通說福非福不動業緣。貪瞋癡緣唯<a 
name="0325a14" id="0325a14"></a>生非福業故。問身業語業。思所發起。是則<a 
name="0325a15" id="0325a15"></a>行亦緣行。何故但說無明緣行。答依發起<a 
name="0325a16" id="0325a16"></a>一切行緣而說故。及依生善染污思緣而<a 
name="0325a17" id="0325a17"></a>說故。問識亦以名色為緣。何故此中但說<a 
name="0325a18" id="0325a18"></a>行為緣耶。答行為識雜染緣。能引能生後<a 
name="0325a19" id="0325a19"></a>有果故。非如名色但為所依所緣生起緣<a 
name="0325a20" id="0325a20"></a>故。問名色亦由大種所造。及由觸生。何故<a 
name="0325a21" id="0325a21"></a>但說識為緣耶。答識能為彼新生因故。彼<a 
name="0325a22" id="0325a22"></a>既生已。或正生時。大種及觸。唯能與彼為<a 
name="0325a23" id="0325a23"></a>建立因。</p><a 
name="0325a24" id="0325a24"></a><p style="text-indent: 0em; margin-left: 0em"><span class="linehead"></span>問如經中說。六界為緣得入母胎。何故此<a 
name="0325a25" id="0325a25"></a>中唯說識界。答若有識界。決定於母胎中。<a 
name="0325a26" id="0325a26"></a>精血大種。腹穴無闕故。又識界勝故。又依<a 
name="0325a27" id="0325a27"></a>一切生一切有生時而說故。問六處亦以飲<a 
name="0325a28" id="0325a28"></a>食為緣。何故此中但說名色為緣耶。答此<a 
name="0325a29" id="0325a29"></a>中說名色是彼生因故。彼既生已。亦以飲<a 
name="0325b01" id="0325b01"></a>食為任持因。問觸以三和為緣。何故此<a 
name="0325b02" id="0325b02"></a>中但說六處為緣。答若有六處。定有餘二<a 
name="0325b03" id="0325b03"></a>無闕故。又六處勝故。由六處攝二種故。問<a 
name="0325b04" id="0325b04"></a>若自所逼迫。若他所逼迫。若時候變異。若<a 
name="0325b05" id="0325b05"></a>先業所引。皆得生受。何故此中但顯觸為<a 
name="0325b06" id="0325b06"></a>彼緣。答觸是彼近因故。由觸所引故。餘緣<a 
name="0325b07" id="0325b07"></a>所生受。亦從觸生故。必不離觸。是故偏說。<a 
name="0325b08" id="0325b08"></a>問經中亦說無明為緣生愛。順愛境界。亦<a 
name="0325b09" id="0325b09"></a>得為緣。何故此中但說受為緣耶。答以受<a 
name="0325b10" id="0325b10"></a>力故。於相似境。或求和合。或求乖離。由<a 
name="0325b11" id="0325b11"></a>愚癡力。但於諸受起盡等相。不如實知。由<a 
name="0325b12" id="0325b12"></a>此不能制御其心。問由隨眠未斷。順彼<a 
name="0325b13" id="0325b13"></a>諸法。取皆得生。何故此中但說愛為取緣。<a 
name="0325b14" id="0325b14"></a>答由希望生故。於追求時。能發隨眠。及能<a 
name="0325b15" id="0325b15"></a>引彼隨順法故。問前已說無明為緣發起<a 
name="0325b16" id="0325b16"></a>業有。何故今者說取緣有。答由取力故。即<a 
name="0325b17" id="0325b17"></a>令彼業於彼彼生處能引識名色等果。問<a 
name="0325b18" id="0325b18"></a>生亦以精血等為緣。何故此中唯說有緣<a 
name="0325b19" id="0325b19"></a>生耶。答由有有故。定有餘緣無闕。又有<a 
name="0325b20" id="0325b20"></a>勝故。唯說彼為緣。問亦由遠行。不避不平<a 
name="0325b21" id="0325b21"></a>等。他所逼迫為緣。老死可得。何故此中但<a 
name="0325b22" id="0325b22"></a>說生緣老死耶。答雖由彼諸緣。必以生<a 
name="0325b23" id="0325b23"></a>為根本故。縱闕彼緣。但生為緣。定有老<a 
name="0325b24" id="0325b24"></a>死故。</p><a 
name="0325b25" id="0325b25"></a><p style="text-indent: 0em; margin-left: 0em"><span class="linehead"></span>問此十二支幾是煩惱道。幾是業道。幾是苦<a 
name="0325b26" id="0325b26"></a>道。答三是煩惱道。二是業道。餘是苦道。問幾<a 
name="0325b27" id="0325b27"></a>唯是因。幾唯是果。幾通因果。答初一唯因。<a 
name="0325b28" id="0325b28"></a>後一唯果。餘通因果。又即於此問。更作餘<a 
name="0325b29" id="0325b29"></a>答。三唯是因。二唯是果。當知所餘亦因亦<a 
name="0325c01" id="0325c01"></a>果。問幾是獨相。幾是雜相。答三是獨相。行等<a 
name="0325c02" id="0325c02"></a>是雜相。問何故行有是雜相。答由<span class="corr" title='[一&gt;二] cf.【麗】'>二</span>種說<a 
name="0325c03" id="0325c03"></a>故。謂能引愛非愛果故。及能生趣差別故。<a 
name="0325c04" id="0325c04"></a>問何故識與名色六處一分有雜相。答由<a 
name="0325c05" id="0325c05"></a>三種說故。謂依雜染時故。依潤時故。依<a 
name="0325c06" id="0325c06"></a>轉時故。問何故識乃至受與老死有雜相。<a 
name="0325c07" id="0325c07"></a>答由二種說故。謂別顯苦相故。及顯引生<a 
name="0325c08" id="0325c08"></a>差別故。復次於緣起中。云何數往義。謂生<a 
name="0325c09" id="0325c09"></a>已不住義。云何和合義。謂諸緣聚集義。云何<a 
name="0325c10" id="0325c10"></a>起義。謂諸緣和合之所引攝新新生義。云何<a 
name="0325c11" id="0325c11"></a>緣起。云何緣生。謂諸行生起法性是名緣<a 
name="0325c12" id="0325c12"></a>起。即彼生已說名緣生。問幾支苦諦攝及現<a 
name="0325c13" id="0325c13"></a>法為苦。答二。謂生及老死。問幾支苦諦攝。<a 
name="0325c14" id="0325c14"></a>當來為苦。答識乃至受種子性。問幾支集諦<a 
name="0325c15" id="0325c15"></a>攝。答所餘支。問無明與行為作俱有緣。為<a 
name="0325c16" id="0325c16"></a>作無間滅緣。為作久遠滅緣。答當知具作<a 
name="0325c17" id="0325c17"></a>三緣。謂由無知。於隨順諸行法中。為俱有<a 
name="0325c18" id="0325c18"></a>覆障緣。為彼彼事。發起諸行。又由惡見放<a 
name="0325c19" id="0325c19"></a>逸俱行無知。為無間滅生起緣。發起諸行。<a 
name="0325c20" id="0325c20"></a>又由無知。為久遠滅引發緣故。建立順彼<a 
name="0325c21" id="0325c21"></a>當生相續。問云何應知諸行望識為三種<a 
name="0325c22" id="0325c22"></a>緣。答由能熏發彼種子故。為俱有緣。次後<a 
name="0325c23" id="0325c23"></a>由彼勢力轉故。為無間滅生起緣。由彼當<a 
name="0325c24" id="0325c24"></a>來果得生故。為久遠滅引發緣。如行望識。<a 
name="0325c25" id="0325c25"></a>如是識望名色。名色望六處。六處望觸。觸<a 
name="0325c26" id="0325c26"></a>望受亦爾。</p><a 
name="0325c27" id="0325c27"></a><p style="text-indent: 0em; margin-left: 0em"><span class="linehead"></span>問云何應知受望愛為三種緣。答當知由<a 
name="0325c28" id="0325c28"></a>彼起樂著故。為俱有緣。從此無間由彼勢<a 
name="0325c29" id="0325c29"></a>力。起追求等作用轉故。為無間滅生起緣。<a 
name="0326a01" id="0326a01"></a>建立當來。難可解脫彼相續故。為久遠滅<a 
name="0326a02" id="0326a02"></a>引發緣。問云何愛望取為三種緣。答由欲<a 
name="0326a03" id="0326a03"></a>貪俱行。於隨順取法中欲樂安立故。為俱<a 
name="0326a04" id="0326a04"></a>有緣。由無間滅勢力轉故。為生起緣。建立<a 
name="0326a05" id="0326a05"></a>當來。難可解脫彼相續故。為久遠滅引發<a 
name="0326a06" id="0326a06"></a>緣。問云何取望有為三種緣。答由與彼俱<a 
name="0326a07" id="0326a07"></a>令業能招諸趣果故。為俱有緣。又由彼<a 
name="0326a08" id="0326a08"></a>力。於此生處能引識等故。為無間滅生起<a 
name="0326a09" id="0326a09"></a>緣。又能引發彼界功能故。為久遠滅引發<a 
name="0326a10" id="0326a10"></a>緣。問云何有望生為三種緣。答熏發彼種<a 
name="0326a11" id="0326a11"></a>子故。為俱有緣。由彼勢力無間隨轉故。為<a 
name="0326a12" id="0326a12"></a>生起緣。雖久遠滅。而果轉故。為引發緣。如<a 
name="0326a13" id="0326a13"></a>有望生。當知生望老死。為緣亦爾。復次建<a 
name="0326a14" id="0326a14"></a>立有支有二種。一就勝分建立。謂取所攝<a 
name="0326a15" id="0326a15"></a>受業。如前已說。二全分建立。謂業及識。乃<a 
name="0326a16" id="0326a16"></a>至受所有種子。取所攝受。建立為有應知。<a 
name="0326a17" id="0326a17"></a>問是諸有支。唯有次第與行為緣。乃至老<a 
name="0326a18" id="0326a18"></a>死更有餘業用耶。答即此業用及於各別<a 
name="0326a19" id="0326a19"></a>所行境中。如其所應。所有業用當知。是名<a 
name="0326a20" id="0326a20"></a>第二業用。</p><a 
name="0326a21" id="0326a21"></a><p style="text-indent: 0em; margin-left: 0em"><span class="linehead"></span>問無明唯與行為緣。亦與餘支為緣耶。答<a 
name="0326a22" id="0326a22"></a>無明乃至亦與老死為緣。前言唯與行為<a 
name="0326a23" id="0326a23"></a>緣者。但說近緣義。如是所餘盡應當知。復<a 
name="0326a24" id="0326a24"></a>次後支非前支緣。何以故。如為斷後支故。<a 
name="0326a25" id="0326a25"></a>勤作功用斷於前支。由前斷故後亦隨斷。<a 
name="0326a26" id="0326a26"></a>非為斷前故勤作功用斷於後支。是故當<a 
name="0326a27" id="0326a27"></a>知。唯此為彼緣。問云何說言此有故彼有。<a 
name="0326a28" id="0326a28"></a>答由未斷緣。餘得生義故。問云何此生故彼<a 
name="0326a29" id="0326a29"></a>生。答由無常緣。餘得生義故。問何故說言<a 
name="0326b01" id="0326b01"></a>有生故有老死。要由生緣而有老死。如是<a 
name="0326b02" id="0326b02"></a>乃至無明望行。答由此言教道理。顯從無<a 
name="0326b03" id="0326b03"></a>實作用緣餘得生義故。問何故說言有生<a 
name="0326b04" id="0326b04"></a>故有老死。非離生緣而有老死。如是乃至<a 
name="0326b05" id="0326b05"></a>無明望行。答由此言教道理。顯從自相續<a 
name="0326b06" id="0326b06"></a>緣。即自相續餘得生義故。問若法無明為<a 
name="0326b07" id="0326b07"></a>緣。彼法是行耶。設是行者。彼無明為緣耶。<a 
name="0326b08" id="0326b08"></a>答應作四句。或有行非無明為緣。謂無漏<a 
name="0326b09" id="0326b09"></a>及無覆無記身語意行。或無明為緣而非是<a 
name="0326b10" id="0326b10"></a>行。謂除行所攝有支。所餘有支。或有亦無<a 
name="0326b11" id="0326b11"></a>明為緣亦是行。謂福非福不動身語意行。除<a 
name="0326b12" id="0326b12"></a>如是相是第四句。問若行為緣彼亦識耶。<a 
name="0326b13" id="0326b13"></a>設是識者行為緣耶。答應作四句。或行為<a 
name="0326b14" id="0326b14"></a>緣非識。謂除識所餘有支。或識非行為緣。<a 
name="0326b15" id="0326b15"></a>謂無漏識及無覆無記識。除異熟生。或亦識<a 
name="0326b16" id="0326b16"></a>亦行為緣。謂後有種子識及果識。除如是<a 
name="0326b17" id="0326b17"></a>相。是第四句。由此道理。乃至觸緣受。隨其<a 
name="0326b18" id="0326b18"></a>所應。四句應知。問若受為緣皆是愛耶。設<a 
name="0326b19" id="0326b19"></a>是愛者皆受為緣耶。答應作四句。或有是<a 
name="0326b20" id="0326b20"></a>愛非受為緣。謂希求勝解脫。及依善愛而<a 
name="0326b21" id="0326b21"></a>捨餘愛。或受為緣而非是愛。謂除無明觸<a 
name="0326b22" id="0326b22"></a>所生受為緣。所餘有支法生。或有受為緣<a 
name="0326b23" id="0326b23"></a>亦是愛。謂無明觸所生受為緣。染污愛生。<a 
name="0326b24" id="0326b24"></a>除如是相是第四句。問若愛為緣皆是取<a 
name="0326b25" id="0326b25"></a>耶。設是取者皆愛為緣耶。答當知此中是<a 
name="0326b26" id="0326b26"></a>順後句。謂所有取皆愛為緣。或愛為緣而<a 
name="0326b27" id="0326b27"></a>非是取。謂除取所餘有支。及緣善愛勤精<a 
name="0326b28" id="0326b28"></a>進等諸善法生。問若取為緣皆是有耶。設是<a 
name="0326b29" id="0326b29"></a>有者皆取為緣耶。答亦應作順後句。謂所<a 
name="0326c01" id="0326c01"></a>有有皆取為緣。或取為緣而非是有。謂除<a 
name="0326c02" id="0326c02"></a>有所餘有支。問若有為緣皆是生耶。設是生<a 
name="0326c03" id="0326c03"></a>者皆有為緣耶。答諸所有生皆有為緣。或<a 
name="0326c04" id="0326c04"></a>有為緣而非是生。謂除生所餘老死最後<a 
name="0326c05" id="0326c05"></a>有支。問若生為緣皆老死耶。設是老死皆生<a 
name="0326c06" id="0326c06"></a>為緣耶。答所有老死皆生為緣。或生為緣<a 
name="0326c07" id="0326c07"></a>而非老死。所謂疾病。怨憎合會。親愛別離。<a 
name="0326c08" id="0326c08"></a>所求不遂。及彼所起愁歎憂苦。種種熱惱。<a 
name="0326c09" id="0326c09"></a>問是諸有支幾與道支所攝正見為勝障礙。<a 
name="0326c10" id="0326c10"></a>答無明及彼所起意行。若有一分能為勝障。<a 
name="0326c11" id="0326c11"></a>如於正見。如是於正思惟。及正精進亦爾。<a 
name="0326c12" id="0326c12"></a>若正語正業正命。以身行語行。及有一分。<a 
name="0326c13" id="0326c13"></a>為勝障礙。若正命正定。以餘有支。為勝障<a 
name="0326c14" id="0326c14"></a>礙應知。問是諸有支幾唯雜染品。幾通雜<a 
name="0326c15" id="0326c15"></a>染清淨品。答四唯雜染品。餘通雜染清淨品。<a 
name="0326c16" id="0326c16"></a>問云何生支通二品耶。答若生惡趣及有難<a 
name="0326c17" id="0326c17"></a>處。唯是雜染品。若生人天諸無難處。此通<a 
name="0326c18" id="0326c18"></a>染淨品。當知餘支。隨其所應。皆通二品。問<a 
name="0326c19" id="0326c19"></a>何等無明不有故行不有。何等無明滅故行<a 
name="0326c20" id="0326c20"></a>滅耶。答有三種發起纏。隨眠。無明。由此無<a 
name="0326c21" id="0326c21"></a>明滅故。彼無明滅。由彼滅故。行亦隨滅。</p><a 
name="0326c22" id="0326c22"></a><p style="text-indent: 0em; margin-left: 0em"><span class="linehead"></span>問何等行不有故識不有。何等行滅故識滅<a 
name="0326c23" id="0326c23"></a>耶。答諸行於自相續中。已作已滅。及未起<a 
name="0326c24" id="0326c24"></a>對治。又由意行有故。起身語行。由此有<a 
name="0326c25" id="0326c25"></a>故。彼有。彼無故彼緣識亦無。此若全滅。當<a 
name="0326c26" id="0326c26"></a>知識亦隨滅。問何等識不有故名色不有。<a 
name="0326c27" id="0326c27"></a>何等識滅故名色滅耶。答種子識不有故。果<a 
name="0326c28" id="0326c28"></a>識不有。此俱滅故。俱名色滅。如識望名色<a 
name="0326c29" id="0326c29"></a>道理。如是餘支乃至受。隨其所應。當知亦<a 
name="0327a01" id="0327a01"></a>爾。如無明緣行道理如是愛緣取。取緣有<a 
name="0327a02" id="0327a02"></a>道理。當知亦爾。如行緣識道理。如是有緣<a 
name="0327a03" id="0327a03"></a>生。當知亦爾。如識緣名色道理。生緣老<a 
name="0327a04" id="0327a04"></a>死。當知亦爾。問何等受不有故愛不有。何<a 
name="0327a05" id="0327a05"></a>等受滅故愛滅耶答如行緣識道理。當知<a 
name="0327a06" id="0327a06"></a>亦爾。問如前所說八緣起門。幾門是十二支<a 
name="0327a07" id="0327a07"></a>緣起所顯。幾門非耶。答三門是彼所顯。謂二<a 
name="0327a08" id="0327a08"></a>一分所顯。一全分所顯。餘門非。何等為二一<a 
name="0327a09" id="0327a09"></a>分所顯。謂內識生門。自業所作門。何等為一<a 
name="0327a10" id="0327a10"></a>全分所顯。謂有情世間轉門。問不如實知<a 
name="0327a11" id="0327a11"></a>緣起道理者。有幾種過患耶。答有五。謂起<a 
name="0327a12" id="0327a12"></a>我見。及能發起前際俱行見。如前際俱行<a 
name="0327a13" id="0327a13"></a>見。如是後際俱行見。前後際俱行見亦爾。又<a 
name="0327a14" id="0327a14"></a>於彼見猛利堅執。有取有怖。於現法中。<a 
name="0327a15" id="0327a15"></a>不般涅槃。是名第五過患。問如實知者有<a 
name="0327a16" id="0327a16"></a>幾種勝利耶。答翻前五過應知勝利亦有<a 
name="0327a17" id="0327a17"></a>五種。復次是十二支緣起。幾支是實有。謂九。<a 
name="0327a18" id="0327a18"></a>幾支非實有。謂餘。幾一事為自性。謂五。幾<a 
name="0327a19" id="0327a19"></a>非一事為自性。謂餘。幾是所知障因。謂一。<a 
name="0327a20" id="0327a20"></a>幾能生苦。謂五。幾苦胎藏。謂五。幾唯是苦。謂<a 
name="0327a21" id="0327a21"></a>二。幾說為因分。謂前六。無明乃至觸。及愛<a 
name="0327a22" id="0327a22"></a>取有三說為因分。幾說為果分。謂後二說<a 
name="0327a23" id="0327a23"></a>為果分。幾說為雜因果分。謂所餘支說為<a 
name="0327a24" id="0327a24"></a>雜分。所以者何。有二種受。名為雜分。一謂<a 
name="0327a25" id="0327a25"></a>後法以觸為緣因受。二謂現法與愛為緣<a 
name="0327a26" id="0327a26"></a>果受。此二雜說為觸緣受。復次幾支能生<a 
name="0327a27" id="0327a27"></a>愛非愛境界果。幾支能生自體果。謂前六支<a 
name="0327a28" id="0327a28"></a>能生前果。後三支能生後果。一支俱生二<a 
name="0327a29" id="0327a29"></a>果。復次幾支樂受俱行。謂除二所餘支。幾支<a 
name="0327b01" id="0327b01"></a>苦受俱行。謂即彼及所除中一。幾支不苦不<a 
name="0327b02" id="0327b02"></a>樂受俱行。謂如樂受道理應知。幾支不與<a 
name="0327b03" id="0327b03"></a>受俱行。謂所除中一。復次幾支壞苦攝。謂樂<a 
name="0327b04" id="0327b04"></a>受俱行支。及非受俱行支一分。幾支苦苦攝。<a 
name="0327b05" id="0327b05"></a>謂苦受俱行支。及非受俱行支一分。幾支行<a 
name="0327b06" id="0327b06"></a>苦攝。謂所有壞苦。苦苦支。亦是行苦支。或<a 
name="0327b07" id="0327b07"></a>有行苦所攝。非餘二苦。謂不苦不樂受俱行<a 
name="0327b08" id="0327b08"></a>支。及非受俱行支一分。問於一切生處及三<a 
name="0327b09" id="0327b09"></a>摩&#x9262;底中。皆有一切支現行可得耶。答不<a 
name="0327b10" id="0327b10"></a>可得。謂無想天中。及滅盡定。無想定中。有<a 
name="0327b11" id="0327b11"></a>色支可得。非無色支。若生無色界。無色支<a 
name="0327b12" id="0327b12"></a>可得。非有色支。問頗有依支得離支耶。<a 
name="0327b13" id="0327b13"></a>答有。謂依上地支。離下地支。此但一分非<a 
name="0327b14" id="0327b14"></a>全。唯暫時非究竟。問幾支染污。幾支不染<a 
name="0327b15" id="0327b15"></a>污。答三染。餘通二種。若不染污。善及無覆<a 
name="0327b16" id="0327b16"></a>無記別故。分為二種應知。問幾支欲界繫。<a 
name="0327b17" id="0327b17"></a>答一切支。和合等起故。問幾支色界繫。答一<a 
name="0327b18" id="0327b18"></a>切一分。問云何應知。彼有老耶。答彼諸行<a 
name="0327b19" id="0327b19"></a>有朽壞腐敗性故。如色界繫。當知無色界<a 
name="0327b20" id="0327b20"></a>繫亦爾。問幾支是學。答無。問幾支是無學。答<a 
name="0327b21" id="0327b21"></a>亦無。問幾支是非學非無學。答一切。問所<a 
name="0327b22" id="0327b22"></a>有善有漏支。彼何故非學耶。答墮流轉故。<a 
name="0327b23" id="0327b23"></a>若學所有善有漏法。彼與流轉相違故。及<a 
name="0327b24" id="0327b24"></a>用明為緣故非支。問預流果當言幾支已<a 
name="0327b25" id="0327b25"></a>斷耶。答一切一分無全斷者。如預流果。如<a 
name="0327b26" id="0327b26"></a>是一來果亦爾。問不還果當言幾支已斷<a 
name="0327b27" id="0327b27"></a>耶。答欲界一切。色無色界不定。</p><p style="text-indent: 0em; margin-left: 0em"><span class="linehead"></span>問阿羅漢當<a 
name="0327b28" id="0327b28"></a>言幾支已斷耶。答三界一切。復次於彼彼<a 
name="0327b29" id="0327b29"></a>經中。由幾種言說道理說緣起耶。謂略說<a 
name="0327c01" id="0327c01"></a>由六種言說道理。一由順次第說。二由逆<a 
name="0327c02" id="0327c02"></a>次第說。三由一分支說。四由具分支說。五<a 
name="0327c03" id="0327c03"></a>由黑品說。六由白品說。問如世尊說緣起<a 
name="0327c04" id="0327c04"></a>甚深。此甚深義。云何應知。答由十種相。應<a 
name="0327c05" id="0327c05"></a>知緣起甚深義。謂依無常義。苦義。空義。無<a 
name="0327c06" id="0327c06"></a>我義說。依無常義者。謂從自種子生。亦<a 
name="0327c07" id="0327c07"></a>待他緣。又從他緣生。亦待自種子。又從自<a 
name="0327c08" id="0327c08"></a>種子<span class="corr" title='[又&gt;及] cf.【麗】'>及</span>從他緣生。而種及緣於此生事。無<a 
name="0327c09" id="0327c09"></a>作無用。亦無運轉。又復此二因性功能。非<a 
name="0327c10" id="0327c10"></a>不是有。又諸有支。雖無始來其相成就。然<a 
name="0327c11" id="0327c11"></a>剎那剎那新新相轉。又緣起支雖剎那速滅。<a 
name="0327c12" id="0327c12"></a>然似停住運動相現。依苦義者。謂緣起支。<a 
name="0327c13" id="0327c13"></a>一味苦相而似三種相現。依空義者。謂緣<a 
name="0327c14" id="0327c14"></a>起支。雖離有情作者受者。然似不離。顯<a 
name="0327c15" id="0327c15"></a>現而說。依無我義者。謂緣起支。雖不自在<a 
name="0327c16" id="0327c16"></a>實無有我相。然似我相顯現。依勝義諦。諸<a 
name="0327c17" id="0327c17"></a>法自性雖不可說。而言諸法自性可說。問<a 
name="0327c18" id="0327c18"></a>應以幾智知緣起耶。答二。謂以法住智。<a 
name="0327c19" id="0327c19"></a>及真實智。云何以法住智。謂如佛施設開<a 
name="0327c20" id="0327c20"></a>示。無倒而知。云何以真實智。謂如學見跡<a 
name="0327c21" id="0327c21"></a>觀甚深義。問如世尊言。是諸緣起。非我所<a 
name="0327c22" id="0327c22"></a>作亦非餘作。所以者何。若佛出世。若不出<a 
name="0327c23" id="0327c23"></a>世。安住法性法住法界。云何法性。云何法<a 
name="0327c24" id="0327c24"></a>住。云何法界。答是諸緣起。無始時來。理成就<a 
name="0327c25" id="0327c25"></a>性是名法性。如成就性。以無顛倒文句安<a 
name="0327c26" id="0327c26"></a>立。是名法住。由此法住以彼法性為因。是<a 
name="0327c27" id="0327c27"></a>故說彼名為法界。問如經言。生若無者。無<a 
name="0327c28" id="0327c28"></a>處無位。生可是有。若一切種生非有者。生<a 
name="0327c29" id="0327c29"></a>緣老死。應不可得。何故此中說彼自性緣<a 
name="0328a01" id="0328a01"></a>自性耶。答依自種子果生說故。謂識乃至<a 
name="0328a02" id="0328a02"></a>受支。是生種子故。義說為生。由此有故。後<a 
name="0328a03" id="0328a03"></a>時即此果支。名有緣生。如是餘支。如經所<a 
name="0328a04" id="0328a04"></a>說。隨其所應。盡當知。</p><a 
name="0328a05" id="0328a05"></a><p style="text-indent: 0em; margin-left: 0em"><span class="linehead"></span>問已說一切支非更互為緣。何故建立名<a 
name="0328a06" id="0328a06"></a>色與識互為緣耶。答識於現法中。用名色<a 
name="0328a07" id="0328a07"></a>為緣故。名色復於後法中。用識為緣故。所<a 
name="0328a08" id="0328a08"></a>以者何。以於母腹中。有相續時。說互為緣<a 
name="0328a09" id="0328a09"></a>故。由識為緣。於母腹中。諸精血色。名所攝<a 
name="0328a10" id="0328a10"></a>受。和合共成羯羅藍性。即此名色為緣。復<a 
name="0328a11" id="0328a11"></a>令彼識於此得住。問何故菩薩觀黑品時。<a 
name="0328a12" id="0328a12"></a>唯至識支。其意轉還。非至餘支耶。答由此<a 
name="0328a13" id="0328a13"></a>二支更互為緣故。如識緣名色。如是名色<a 
name="0328a14" id="0328a14"></a>亦緣識。是故觀心至識轉還。於餘支中。無<a 
name="0328a15" id="0328a15"></a>有如是轉還道理。於此一處。顯示更互為<a 
name="0328a16" id="0328a16"></a>緣道理。故名轉還。於還滅品中。名色非是<a 
name="0328a17" id="0328a17"></a>後有識還滅因。由此因緣復過觀察。問何<a 
name="0328a18" id="0328a18"></a>因緣故說緣起支非自作。非他作。非俱作。<a 
name="0328a19" id="0328a19"></a>亦非無因生耶。答生者非有故。緣無作用<a 
name="0328a20" id="0328a20"></a>故。緣力所生故。問於緣起中。何等是苦芽。<a 
name="0328a21" id="0328a21"></a>誰守養苦芽。何等為苦樹。答無明行緣所<a 
name="0328a22" id="0328a22"></a>引識乃至受是苦芽。受緣所引愛。乃至有是<a 
name="0328a23" id="0328a23"></a>守養苦芽。生與老死。當知是苦樹。問幾緣<a 
name="0328a24" id="0328a24"></a>起支當知如炷。答識乃至受。問幾支如膏。<a 
name="0328a25" id="0328a25"></a>答元明行。愛取有。問幾支如焰。答生老死<a 
name="0328a26" id="0328a26"></a>應知。問何因緣故。於緣起黑品教中。說名<a 
name="0328a27" id="0328a27"></a>增益。答一切有支純大苦聚為後果故。又諸<a 
name="0328a28" id="0328a28"></a>有支前前為緣。後後所隨故。問何因緣故。<a 
name="0328a29" id="0328a29"></a>於白品教中。說名損減。答由一切支前前<a 
name="0328b01" id="0328b01"></a>永斷後後減故。又是純大苦聚損減因故。<a 
name="0328b02" id="0328b02"></a>問幾緣起支名有因法。答謂前七。問幾緣起<a 
name="0328b03" id="0328b03"></a>支名有因苦。答餘五。問幾支滅是漏盡所顯。<a 
name="0328b04" id="0328b04"></a>答三。問幾支滅是緣盡所顯。答即此三是餘<a 
name="0328b05" id="0328b05"></a>支緣故。問幾支滅是受盡所顯。答一。謂由煩<a 
name="0328b06" id="0328b06"></a>惱已斷故。所依滅時。此一切受。皆永息滅<a 
name="0328b07" id="0328b07"></a>故。問何因緣故。依止緣起。建立七十七智<a 
name="0328b08" id="0328b08"></a>耶。答為顯有因雜染智故。又復為顯於自<a 
name="0328b09" id="0328b09"></a>相續自已所作雜染智故。又復為顯前際<a 
name="0328b10" id="0328b10"></a>諸支無始時故。又復為顯後際諸支容有<a 
name="0328b11" id="0328b11"></a>雜染還滅義故。又復為顯支所不攝諸有<a 
name="0328b12" id="0328b12"></a>漏慧遍知義故。於一一支。皆作七智。當知<a 
name="0328b13" id="0328b13"></a>總有七十七智。問何因緣故。於緣起中。建<a 
name="0328b14" id="0328b14"></a>立四十四智耶。答為顯於一一支依四聖<a 
name="0328b15" id="0328b15"></a>諦觀察道理。是故總有四十四智。復次若<a 
name="0328b16" id="0328b16"></a>生欲界。依欲界身。引發上地若眼若耳。由<a 
name="0328b17" id="0328b17"></a>此見聞下地自地所有色聲。又依此身。起<a 
name="0328b18" id="0328b18"></a>三界意及不繫意。而現在前。若生色無色界。<a 
name="0328b19" id="0328b19"></a>除其下地。一切現前。如在欲界。</p><a 
name="0328b20" id="0328b20"></a><p style="text-indent: 0em; margin-left: 0em"><span class="linehead"></span>復次此三種雜染。謂煩惱雜染。業雜染。生雜<a 
name="0328b21" id="0328b21"></a>染。為欲斷故。修六種現觀。應知何等為<a 
name="0328b22" id="0328b22"></a>六。謂思現觀。信現觀。戒現觀。現觀智諦現<a 
name="0328b23" id="0328b23"></a>觀。現觀邊智諦現觀。究竟現觀。</p><a 
name="0328b24" id="0328b24"></a><p><span class="juanname">瑜伽師地論卷第十</span></p>
<hr>【經文資訊】大正藏第 30 冊 No. 1579 瑜伽師地論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，維習安大德提供，西蓮淨苑輸入，惠敏法師提供之科判<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexebe0.html?index=T30n1579" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T30n1579_010 by HTTrack Website Copier/3.x [XR&CO'2014], Tue, 07 Jun 2016 06:53:13 GMT -->
</html>
