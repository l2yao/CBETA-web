<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB183_004 by HTTrack Website Copier/3.x [XR&CO'2014], Tue, 07 Jun 2016 07:10:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1300745934&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26nB183&amp;utmp=%2Fmobile%2Findex.php%3Findex%3DJ26nB183_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4ae0.html?index=J26nB183_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B183 雪竇石奇禪師語錄 (15卷)<br/>【清 通雲說　行正等編錄】<br/>第 4 卷</p>
	<a href="index66fa.html?index=J26nB183_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B183" sutra_name="雪竇石奇禪師語錄" sutra_juan="[卷4]">　
<a 
name="0492c01" id="0492c01"></a><p><span class="juanname">雪竇石奇禪師語錄卷第四</span></p><a 
name="0492c02" id="0492c02"></a><p style="margin-left: 4em"><span class="byline">嗣法門人行正等編錄</span></p><a 
name="0492c03" id="0492c03"></a><p style="text-indent: 0em; margin-left: 0em"><span class="linehead"></span>辛卯冬。重建大佛殿。海憲王公協鎮張公邑侯夏公<a 
name="0492c04" id="0492c04"></a>入山請上堂。問話畢。乃云。祖席荒來久。俄然以復新。<a 
name="0492c05" id="0492c05"></a>叨承檀護力。扶起破砂盆。今日各位宰官台駕入山。<a 
name="0492c06" id="0492c06"></a>作大佛事。命山僧陞座。舉揚大事因緣。誠不忘靈山<a 
name="0492c07" id="0492c07"></a>付囑。昔我世尊於雪山夜睹明星云奇哉。一切眾生。<a 
name="0492c08" id="0492c08"></a>具有如來智慧德相。即今雪竇山中。日輪卓午。豎立<a 
name="0492c09" id="0492c09"></a>大雄寶殿。群賢畢集。旌旆森嚴。僧俗交參。人天共見。<a 
name="0492c10" id="0492c10"></a>正與麼時。還有證得者麼。若是利根種智。大解脫性。<a 
name="0492c11" id="0492c11"></a>一聞一切聞。一見一切見。一了一切了。一證一切證。<a 
name="0492c12" id="0492c12"></a>則人人具足。個個獨尊。與釋迦老子同體受用。無二<a 
name="0492c13" id="0492c13"></a>無別。所謂寶王剎現於毫端。大法輪微塵坐轉。見麼。<a 
name="0492c14" id="0492c14"></a>大道體寬無向背。當陽直截大家看。擲拄杖下座。</p><a 
name="0492c15" id="0492c15"></a><p style="text-indent: 0em; margin-left: 0em"><span class="linehead"></span>春朝上堂。臘月二十五。春到山門左。四大天王驀頭<a 
name="0492c16" id="0492c16"></a>撞見。便高聲問云。春哥春哥。你今年與麼蚤來作麼。<a 
name="0492c17" id="0492c17"></a>報道。雪竇祖庭昨朝豎立大佛殿。而來慶賀。即便揖<a 
name="0492c18" id="0492c18"></a>進佛殿中央。倒地三拜。直得和氣騰騰。克滿僧堂。方<a 
name="0492c19" id="0492c19"></a>丈洎及各寮廚庫。人人滿面春風。歡喜無限。土地伽<a 
name="0492c20" id="0492c20"></a>藍。不覺足蹈手舞。老僧到此。亦不免隨例歡喜。唱個<a 
name="0492c21" id="0492c21"></a>囉囉哩哩囉囉。好大哥。扯索去。</p><a 
name="0492c22" id="0492c22"></a><p style="text-indent: 0em; margin-left: 0em"><span class="linehead"></span>古燕遊宦張調鼎居士入山請上堂。舉睦州和尚問<a 
name="0492c23" id="0492c23"></a>一居士。先輩治何經論。士云。易經。州日。易中道。百姓<a 
name="0492c24" id="0492c24"></a>日用而不知。不知個甚麼。士云。不知其道。州云。作麼<a 
name="0492c25" id="0492c25"></a>生是道。士無語。州云。果然不知。師云。可惜者居士。蹉<a 
name="0492c26" id="0492c26"></a>過睦州。聽取山僧一頌。道在尋常日用中。不知知也<a 
name="0492c27" id="0492c27"></a>體玲瓏。分明一味無多子。變換調羹手不同。</p><a 
name="0492c28" id="0492c28"></a><p style="text-indent: 0em; margin-left: 0em"><span class="linehead"></span>解制。上堂。十月十五正月半。九十日期虛打筭。威音<a 
name="0492c29" id="0492c29"></a>那畔本現前。鼻直眼橫誰解看。若得徹去。不妨孤峰<a 
name="0492c30" id="0492c30"></a>頂上盤結草庵的一任盤結草庵。十字街頭縱橫遊<a 
name="0493a01" id="0493a01"></a>戲的一任縱橫遊戲。壁立萬仞。帶水拖泥。總非分外。<a 
name="0493a02" id="0493a02"></a>脫或未然。三十年後不得辜負老僧。</p><a 
name="0493a03" id="0493a03"></a><p style="text-indent: 0em; margin-left: 0em"><span class="linehead"></span>上堂。二月十五。春寒山塢。風兮鳴條。雨兮破土。釋迦<a 
name="0493a04" id="0493a04"></a>老子遍現色身。文殊普賢觸處顯露。達磨西來。不立<a 
name="0493a05" id="0493a05"></a>文字。直指人心。見性成佛。有何所補。召眾云。會麼。唵<a 
name="0493a06" id="0493a06"></a>折唎主唎準提莎婆訶。</p><a 
name="0493a07" id="0493a07"></a><p style="text-indent: 0em; margin-left: 0em"><span class="linehead"></span>剃染。陞座。景際清和候。紅稀綠暗時。一般好消息。能<a 
name="0493a08" id="0493a08"></a>有幾人知。苟時節未至。心地不明。業識茫茫。無本可<a 
name="0493a09" id="0493a09"></a>據。且道即今是什麼時節。彈指云。會麼。彈指圓成八<a 
name="0493a10" id="0493a10"></a>萬門。一超直入如來地。</p><a 
name="0493a11" id="0493a11"></a><p style="text-indent: 0em; margin-left: 0em"><span class="linehead"></span>佛誕。妙瑞庵主請陞座。一二三四五六七八。毘藍園<a 
name="0493a12" id="0493a12"></a>裏降生時。春風滿地花狼籍。休狼籍。雲門一棒打殺<a 
name="0493a13" id="0493a13"></a>與狗子喫。貴圖天下太平。曲不藏直。復舉當時歸宗<a 
name="0493a14" id="0493a14"></a>會裏有一僧。夜半忽然叫云。我悟也。我悟也。旁僧問<a 
name="0493a15" id="0493a15"></a>云。你悟個甚麼。答云。師姑原是女人做。者僧悟去。雖<a 
name="0493a16" id="0493a16"></a>則是個老婆禪。也須是個人始得山僧有一頌師姑<a 
name="0493a17" id="0493a17"></a>原是女人做覿面何曾有回互。明明恰是老婆禪。悟<a 
name="0493a18" id="0493a18"></a>去不妨稱獨步。下座。</p><a 
name="0493a19" id="0493a19"></a><p style="text-indent: 0em; margin-left: 0em"><span class="linehead"></span>上堂。不是心。不是佛。不是物。甚是現成。恁麼也得。不<a 
name="0493a20" id="0493a20"></a>恁麼也得。恁麼不恁麼總得。有甚隔礙。便與麼去。如<a 
name="0493a21" id="0493a21"></a>龍得水。似虎靠山。直透萬重關。不住青霄外。雖然。更<a 
name="0493a22" id="0493a22"></a>須知有棒喝交參。主賓互換。照用同時一著不然只<a 
name="0493a23" id="0493a23"></a>知事逐眼前過。不覺老從頭上來。卓拄杖。</p><a 
name="0493a24" id="0493a24"></a><p style="text-indent: 0em; margin-left: 0em"><span class="linehead"></span>普濟禪寺大佛開光。趙瑞芝請就寺陞座。問答罷。乃<a 
name="0493a25" id="0493a25"></a>召眾云。當陽坐斷。過去未來現在。甚處安排。覿面全<a 
name="0493a26" id="0493a26"></a>彰。法身報身化身。莊嚴相好。一一騎聲蓋色。塵塵耀<a 
name="0493a27" id="0493a27"></a>古騰今。正眼洞明。十虛融暢。全機獨運。八表昇平。出<a 
name="0493a28" id="0493a28"></a>沒縱橫。卷舒無礙。直得闞湖水滿。人人洪注福源。古<a 
name="0493a29" id="0493a29"></a>寺維新。比戶光分祥瑞。可以集眾善。可以滅諸殃。可<a 
name="0493a30" id="0493a30"></a>以報君親。可以安家國。全憑者段威光。不在別處流<a 
name="0493b01" id="0493b01"></a>轉。且道在甚麼處。遂云。行滿功圓明個事。通身佛眼<a 
name="0493b02" id="0493b02"></a>應時開。</p><a 
name="0493b03" id="0493b03"></a><p style="text-indent: 0em; margin-left: 0em"><span class="linehead"></span>尼九如薦子行直請陞座。人生人死人皆委。誰死誰<a 
name="0493b04" id="0493b04"></a>生誰解知。今日山僧明指示。虛空撫掌笑嘻嘻。召大<a 
name="0493b05" id="0493b05"></a>眾云。你道他笑個甚麼。笑世間有等人。日用癡愛。執<a 
name="0493b06" id="0493b06"></a>著情想。分別人我親疏。境緣好醜。處處留滯。隨情造<a 
name="0493b07" id="0493b07"></a>業。隨業受報。以致生死死生無有停止。驀一喝云。被<a 
name="0493b08" id="0493b08"></a>山僧一喝。直得虛空粉碎。大地平沉。乃至地獄天宮<a 
name="0493b09" id="0493b09"></a>一切罪相業相生相死相悉皆冰釋。如日融霜。且道<a 
name="0493b10" id="0493b10"></a>其中人又在甚麼處安身立命。以拂子左右拂。下座。</p><a 
name="0493b11" id="0493b11"></a><p style="text-indent: 0em; margin-left: 0em"><span class="linehead"></span>大悲誕日。錢則之居士預為母五旬壽請上堂。觀音<a 
name="0493b12" id="0493b12"></a>誕辰是今日。三月十九道人生。法身普應應無別。只<a 
name="0493b13" id="0493b13"></a>個圓通不二門。所以道應以佛身得度者即現佛身<a 
name="0493b14" id="0493b14"></a>而為說法。應以菩薩身得度者即現菩薩身而為說<a 
name="0493b15" id="0493b15"></a>法。應以比丘比丘尼身得度者即現比丘比丘尼身<a 
name="0493b16" id="0493b16"></a>而為說法。應以居士婦女乃至人與非人。悉皆現之<a 
name="0493b17" id="0493b17"></a>而為說法。大眾。即今居士婦女身現。且道老僧為他<a 
name="0493b18" id="0493b18"></a>說個甚麼法即得。呵呵。不可教壞人家男女。以拄杖<a 
name="0493b19" id="0493b19"></a>一卓。下座。</p><a 
name="0493b20" id="0493b20"></a><p style="text-indent: 0em; margin-left: 0em"><span class="linehead"></span>永嘉法幢上座自頭陀來參請上堂。問。千里遠來本<a 
name="0493b21" id="0493b21"></a>為<span class="corr" title='[巳&gt;己]'>己</span>躬大事。一朝啟請卻無半字堪提。未審應時及<a 
name="0493b22" id="0493b22"></a>節一句和尚作麼生道。師云。看腳下。進云。棒頭取證。<a 
name="0493b23" id="0493b23"></a>豈是男兒。喝下承當。未為好手。離卻棒喝。請道一句。<a 
name="0493b24" id="0493b24"></a>師云。禮拜了退。問。掀翻四海求知<span class="corr" title='[巳&gt;己]'>己</span>。得造山中話舊<a 
name="0493b25" id="0493b25"></a>翁。如何是賓。師云闍黎如何是主。師云。老僧。進云。賓<a 
name="0493b26" id="0493b26"></a>主相見時如何。師云。退去。進云。涼風處處通消息。拄<a 
name="0493b27" id="0493b27"></a>杖頭邊白汗流。師便打。僧喝。師復打。問。世尊拈花一<a 
name="0493b28" id="0493b28"></a>場出醜。達磨西來眼裏添沙。和尚今日將甚麼指示。<a 
name="0493b29" id="0493b29"></a>師云。你因甚亂道。僧喝。師便打。乃云。智鑑當軒。本無<a 
name="0493b30" id="0493b30"></a>向背。靈機在掌。寂而無痕。寬若太虛。明同杲日。把住<a 
name="0493c01" id="0493c01"></a>則乾坤暗黑。日月無光。放行則普天匝地。七橫八縱。<a 
name="0493c02" id="0493c02"></a>恁麼也得。不恁麼也得。有時一句如踞地獅子。有時<a 
name="0493c03" id="0493c03"></a>一句如金剛王寶劍。有時一句坐斷舌頭。有時一句<a 
name="0493c04" id="0493c04"></a>隨波逐浪。會則途中受用。如龍得水。似虎靠山。未會<a 
name="0493c05" id="0493c05"></a>則世諦流布。猶如羝羊觸籓。然只要個獨脫底英靈。<a 
name="0493c06" id="0493c06"></a>腳跟下不帶枝葉。赤體條條。便與麼擔荷去。羅籠不<a 
name="0493c07" id="0493c07"></a>住。呼喚不回十字街頭縱橫垂手。自然轉換落落地。<a 
name="0493c08" id="0493c08"></a>至於結角淆訛處。著著亦自有出身之機。若是情存<a 
name="0493c09" id="0493c09"></a>意想。滯句承言。動則喪身失命。所以道垂鉤四海只<a 
name="0493c10" id="0493c10"></a>釣獰龍。格外玄機為尋知識。眾中還有恁麼底麼。出<a 
name="0493c11" id="0493c11"></a>頭天外看。須是我般人。</p><a 
name="0493c12" id="0493c12"></a><p style="text-indent: 0em; margin-left: 0em"><span class="linehead"></span>受張孝廉客卿為僧陞座。六月十九人謂圓通大士<a 
name="0493c13" id="0493c13"></a>成道。耳聞不及眼見。今有大心之士祝髮披緇。眼見<a 
name="0493c14" id="0493c14"></a>不及耳聞。召大眾云。秪如聞見二俱不及一句又如<a 
name="0493c15" id="0493c15"></a>何通信。卓拄杖云。相逢莫道休官少。林下今朝又一<a 
name="0493c16" id="0493c16"></a>人。</p><a 
name="0493c17" id="0493c17"></a><p style="text-indent: 0em; margin-left: 0em"><span class="linehead"></span>天童密老和尚十週。拈香。巴陵三轉語。楊岐生捏怪。<a 
name="0493c18" id="0493c18"></a>雪竇一炷香。轉身禮三拜。不圖報德酬恩。只要全身<a 
name="0493c19" id="0493c19"></a>遠害。便插香。</p><a 
name="0493c20" id="0493c20"></a><p style="text-indent: 0em; margin-left: 0em"><span class="linehead"></span>慧修上人請上堂。豎拂子云。只者是明杲杲觸處洞<a 
name="0493c21" id="0493c21"></a>然。何所不了。世尊纔生下來。便以手指天地。行七步。<a 
name="0493c22" id="0493c22"></a>顧四方。口喃喃地無非是驚蛇打草。所以道秋江清<a 
name="0493c23" id="0493c23"></a>淺時。白露和煙島。良哉觀世音。全身入荒草。大眾。秪<a 
name="0493c24" id="0493c24"></a>如行普賢行願。赤腳蓬頭。帶水拖泥。巴鼻又誰討。擊<a 
name="0493c25" id="0493c25"></a>拂子云。不是苦心人不知。</p><a 
name="0493c26" id="0493c26"></a><p style="text-indent: 0em; margin-left: 0em"><span class="linehead"></span>上堂。舉臨濟大師問黃檗的的大義。三度被打。不知<a 
name="0493c27" id="0493c27"></a>落處。及至高安見大愚。愚問。甚處來。云。黃檗來。愚云。<a 
name="0493c28" id="0493c28"></a>黃檗有何言句。濟云。某三度問佛法的的大義。三度<a 
name="0493c29" id="0493c29"></a>被打。不知過在甚處。愚云。黃檗與麼老婆心切。為汝<a 
name="0493c30" id="0493c30"></a>得微困。猶向者裏問有過無過。濟聞。忽然大悟云。原<a 
name="0494a01" id="0494a01"></a>來佛法無多子。師云。者老漢夢方得醒。既云佛法無<a 
name="0494a02" id="0494a02"></a>多子。極是易事。為甚喫他六十痛棒。雪竇今朝路見<a 
name="0494a03" id="0494a03"></a>不平。要為他雪屈。復云。仔細思量。好事不如無。便下<a 
name="0494a04" id="0494a04"></a>座。</p><a 
name="0494a05" id="0494a05"></a><p style="text-indent: 0em; margin-left: 0em"><span class="linehead"></span>心月上人請上堂。舉槃山示眾云。心月孤懸。光吞萬<a 
name="0494a06" id="0494a06"></a>象。光非照境。境亦非存。光境俱忘。復是何物。洞山又<a 
name="0494a07" id="0494a07"></a>道。光境未忘。復是何物。者兩個老漢一人解收不解<a 
name="0494a08" id="0494a08"></a>放。一人解放不解收大似徐六擔板。各見一邊。仔細<a 
name="0494a09" id="0494a09"></a>看來。有甚好光境。若要扶豎從上來事。各喫二十拄<a 
name="0494a10" id="0494a10"></a>杖。召大眾。秪如收放俱解底來。據山僧亦與二十拄<a 
name="0494a11" id="0494a11"></a>杖。諸方善知識又不知作何商量。試為一頌。心月明<a 
name="0494a12" id="0494a12"></a>明在目前。光吞萬象獨娟娟。拈來拄杖當頭楔。幾個<a 
name="0494a13" id="0494a13"></a>男兒血濺天。卓拄杖。</p><a 
name="0494a14" id="0494a14"></a><p style="text-indent: 0em; margin-left: 0em"><span class="linehead"></span>上堂。一之日寒風急。寸絲不挂底即乃頂門裂裂。裂<a 
name="0494a15" id="0494a15"></a>現出三頭六臂。把主風神一摑。直得須彌山倒地。無<a 
name="0494a16" id="0494a16"></a>數英俊<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳禪和被他壓死。不能轉身吐氣。直待春<a 
name="0494a17" id="0494a17"></a>雷起蟄。驀地叫云。屈屈屈。堪述絕後再甦。真欺不得。<a 
name="0494a18" id="0494a18"></a>一喝。</p><a 
name="0494a19" id="0494a19"></a><p style="text-indent: 0em; margin-left: 0em"><span class="linehead"></span>無凡上座為母難日請上堂。問。四十八年前此日未<a 
name="0494a20" id="0494a20"></a>出母胎事若何。師云。即今看取。進云。蒙師指出孃生<a 
name="0494a21" id="0494a21"></a>路。為報劬勞罔極恩。師云。也難得。乃舉昔日龐蘊居<a 
name="0494a22" id="0494a22"></a>士參石頭。問云。不與萬法為侶者是什麼人。石頭即<a 
name="0494a23" id="0494a23"></a>以手掩其口。蘊便有省。後又問馬大師。大師云。待汝<a 
name="0494a24" id="0494a24"></a>一口吸盡西江水即向汝道。蘊於言下大悟。頓領玄<a 
name="0494a25" id="0494a25"></a>旨。者漢雖然一期大驚小怪。險些坐在死水裏。有甚<a 
name="0494a26" id="0494a26"></a>用處。若向石頭掩口處徹去。一腳到底。便是百億須<a 
name="0494a27" id="0494a27"></a>彌。無邊香水海總在一毫端上。要拈便拈。要置便置。<a 
name="0494a28" id="0494a28"></a>拈起也須彌岌峇。海水波騰。放下也涓滴全無。管教<a 
name="0494a29" id="0494a29"></a>盡底。豈止吸盡西江水而<span class="corr" title='[巳&gt;已]'>已</span>。具眼者應須自看。</p><a 
name="0494a30" id="0494a30"></a><p style="text-indent: 0em; margin-left: 0em"><span class="linehead"></span>上堂。適來喫粥未完。侍者來催上堂。卒急打點不及。<a 
name="0494b01" id="0494b01"></a>且歸暖室商量。便下座。</p><a 
name="0494b02" id="0494b02"></a><p style="text-indent: 0em; margin-left: 0em"><span class="linehead"></span>法幢藏主請上堂。問。不是安名周甲。亦非坐定生辰。<a 
name="0494b03" id="0494b03"></a>欲酬深恩於母難。請師大轉夫法輪。師云。日輪正當<a 
name="0494b04" id="0494b04"></a>午。進云恁麼則九族生天猶寐語。為親齋得一員僧。<a 
name="0494b05" id="0494b05"></a>師云。匝匝清風滿座筵。乃云。今日是法上座六旬誕<a 
name="0494b06" id="0494b06"></a>辰。請山僧陞座說法。然山僧有何法可說。記得祖師<a 
name="0494b07" id="0494b07"></a>道。我說法要。譬如天澤汝緣合。故當見其道。即今眼<a 
name="0494b08" id="0494b08"></a>眼相看。心心相知。豈不是緣合。且道又作麼見。試聰<a 
name="0494b09" id="0494b09"></a>一頌。門前案山子。今古長如然。惟有千尺松。靈鶴巢<a 
name="0494b10" id="0494b10"></a>其巔。卓拄杖下座。</p><a 
name="0494b11" id="0494b11"></a><p style="text-indent: 0em; margin-left: 0em"><span class="linehead"></span>法幢上座誕後二日。迺子齊鈇齊鐸設供兼資贈母<a 
name="0494b12" id="0494b12"></a>趙淑人。生母周氏。暨密印監院曇朗。門士陶岸生等<a 
name="0494b13" id="0494b13"></a>請上堂。鈇鐸同出禮拜。鈇問。承聞為親齋得一員僧。<a 
name="0494b14" id="0494b14"></a>未審是和尚。是父親。是大眾。師云。總在者裏。鐸云。和<a 
name="0494b15" id="0494b15"></a>尚和盤托出。師云。好個消息。鐸云。父母深恩如何報<a 
name="0494b16" id="0494b16"></a>得。師云。將此身心奉塵剎。鈇云。恁麼則個個胸流千<a 
name="0494b17" id="0494b17"></a>丈瀑。人人壁立妙高峰。師云。天上是。地下是。同禮拜<a 
name="0494b18" id="0494b18"></a>退。岸生居士問。叢林代廢代興。青山今古依然。未建<a 
name="0494b19" id="0494b19"></a>叢林時兩條柱腳在甚麼處。師云。者消息從那裏得<a 
name="0494b20" id="0494b20"></a>來。乃云。當人一著。其大無外。其小無內。萬象森羅。無<a 
name="0494b21" id="0494b21"></a>向無背。千古萬古長悠悠。曠劫來今若為對。若也於<a 
name="0494b22" id="0494b22"></a>斯擔荷得去。不妨在天同天。在地同地。以此為忠為<a 
name="0494b23" id="0494b23"></a>孝。為武為文。為王室股肱。為法門城塹不忘付囑。乘<a 
name="0494b24" id="0494b24"></a>大願輪。令佛法久住人間。恩無不報。揭祖燈明。未來<a 
name="0494b25" id="0494b25"></a>際福無不臻。雖有如是奇特。若到雪竇門下。好與他<a 
name="0494b26" id="0494b26"></a>三十拄杖。何故。有功必賞。</p><a 
name="0494b27" id="0494b27"></a><p style="text-indent: 0em; margin-left: 0em"><span class="linehead"></span>上堂。值內翰陶岸生及何元發。林威侯。集侯辭行。師<a 
name="0494b28" id="0494b28"></a>云。今朝雲霧許誰知。留得台星滿座時。試看白雲嶺<a 
name="0494b29" id="0494b29"></a>頭上。送行還欲待遲遲。</p><a 
name="0494b30" id="0494b30"></a><p style="text-indent: 0em; margin-left: 0em"><span class="linehead"></span>解制上堂。幢藏主問。盡乾坤是個解脫場。不知結個<a 
name="0494c01" id="0494c01"></a>甚麼。解個甚麼。師云。摸取腳跟。進云。恁麼則時至竹<a 
name="0494c02" id="0494c02"></a>栖乳竇鳳。春來雷躍隱潭龍。師云。老僧不聞不見。進<a 
name="0494c03" id="0494c03"></a>云。且喜和尚鐵枷今日一併脫卻。師云。放汝三十棒。<a 
name="0494c04" id="0494c04"></a>進云。孟春猶寒。伏惟珍重。師便打。乃云。春山岑寂。百<a 
name="0494c05" id="0494c05"></a>鳥和鳴。日照天晴。光華滿目。不逐四時遷謝。百草頭<a 
name="0494c06" id="0494c06"></a>上全彰。能隨七縱八橫。何妨打開布袋。拈拄杖云。你<a 
name="0494c07" id="0494c07"></a>有拄杖子。我與你拄杖子。你無拄杖子。我奪卻你拄<a 
name="0494c08" id="0494c08"></a>杖子。又作麼生會。一喝。下座。</p><a 
name="0494c09" id="0494c09"></a><p style="text-indent: 0em; margin-left: 0em"><span class="linehead"></span>覺空上人同何性壽請上堂。山寺春明。物情踊躍。無<a 
name="0494c10" id="0494c10"></a>位真人觸處彰。端的不知誰撞著。忽撞著。是何物。一<a 
name="0494c11" id="0494c11"></a>喝云。莫錯莫錯。</p><a 
name="0494c12" id="0494c12"></a><p style="text-indent: 0em; margin-left: 0em"><span class="linehead"></span>弘傳上人領陳養源請上堂。祖師心印。萬物昭回。古<a 
name="0494c13" id="0494c13"></a>佛家風。春雲片段。禪和家長連床上有粥有飯。開單<a 
name="0494c14" id="0494c14"></a>展缽。把箸拈匙。還相應也未。以拄杖擊香几云。若未<a 
name="0494c15" id="0494c15"></a>相應。時光容易過。白卻少年頭。</p><a 
name="0494c16" id="0494c16"></a><p style="text-indent: 0em; margin-left: 0em"><span class="linehead"></span>上堂。今日風頭太冷。寒毛卓豎。普告諸禪。切記切記。<a 
name="0494c17" id="0494c17"></a>切記甚麼。齋粥二時。不得忘卻匙箸。</p><a 
name="0494c18" id="0494c18"></a><p style="text-indent: 0em; margin-left: 0em"><span class="linehead"></span>性可禪人請上堂。一即一切。一切即一。春夏秋冬。生<a 
name="0494c19" id="0494c19"></a>住異滅。少壯促齡。驀豎拂云。總向者裏流出。禪和家<a 
name="0494c20" id="0494c20"></a>都是要參禪學道。明心見性。且問汝喚什麼是禪。什<a 
name="0494c21" id="0494c21"></a>麼是道。什麼是心。什麼是性。還明也未。還見也未。擊<a 
name="0494c22" id="0494c22"></a>拂子云。不得春風花不開。花開又被風吹落。一喝。下<a 
name="0494c23" id="0494c23"></a>座。</p><a 
name="0494c24" id="0494c24"></a><p style="text-indent: 0em; margin-left: 0em"><span class="linehead"></span>興化吳相國鹿友居士送法衣。黎太沖吳北海二居<a 
name="0494c25" id="0494c25"></a>士修供請上堂。春山疊亂青。春水漾虛碧。寥寥天地<a 
name="0494c26" id="0494c26"></a>間。獨立望何極。召大眾云。古人與麼道。還有知他落<a 
name="0494c27" id="0494c27"></a>處者麼。若有。所謂古今一致。千里同風。若也未然。聽<a 
name="0494c28" id="0494c28"></a>取山僧一頌。舉袈裟云。楚陽山水秀如此。伊人宛在<a 
name="0494c29" id="0494c29"></a>彼一方。更有靈山付囑者。袈裟遠惠覺花香。一喝。下<a 
name="0494c30" id="0494c30"></a>座。</p><a 
name="0495a01" id="0495a01"></a><p style="text-indent: 0em; margin-left: 0em"><span class="linehead"></span>東甌余孔謙居士請上堂。舉臨濟一日與普化在施<a 
name="0495a02" id="0495a02"></a>主家齋。濟云。毛吞巨海。芥納須彌。為復是神通妙用。<a 
name="0495a03" id="0495a03"></a>為是法爾如然。化便踢倒飯床。濟云。得即得。太麤生。<a 
name="0495a04" id="0495a04"></a>化云。者裏什麼所在。說麤說細。至明日。又去一家齋<a 
name="0495a05" id="0495a05"></a>濟云。今日供養何似昨日。化又踢倒飯床。濟云。得即<a 
name="0495a06" id="0495a06"></a>得。太麤生。化云。瞎漢。佛法說什麼麤細。師云。者兩個<a 
name="0495a07" id="0495a07"></a>老古錐一期做處直是驚群動眾氣宇如王雖然猶<a 
name="0495a08" id="0495a08"></a>有佛法在大眾秪如無佛法一句作麼生試道看若<a 
name="0495a09" id="0495a09"></a>道得如龍得水似虎靠山豈不為快忽有個衲僧出<a 
name="0495a10" id="0495a10"></a>來問。老和尚還道得麼。山僧向他云。今日供養主是<a 
name="0495a11" id="0495a11"></a>東甌人。</p><a 
name="0495a12" id="0495a12"></a><p style="text-indent: 0em; margin-left: 0em"><span class="linehead"></span>誕日。協臺行頓張公入山送法衣修供請上堂。僧問。<a 
name="0495a13" id="0495a13"></a>無量壽佛示現受生。百萬人天如何祝慶。師云。盡在<a 
name="0495a14" id="0495a14"></a>目前。進云。和尚自道如此親切。師云。你又作麼生。進<a 
name="0495a15" id="0495a15"></a>云。某甲禮拜去也。師云。磕破鼻孔。問。道本無生即不<a 
name="0495a16" id="0495a16"></a>問。今朝降誕事如何師云莫謗老僧進云棒喝交馳<a 
name="0495a17" id="0495a17"></a>人天慶祝。猶是功勛邊事。只如威音那畔大人相作<a 
name="0495a18" id="0495a18"></a>麼生現。師云。老僧不打汝。問。瞿曇出脅不向他家借<a 
name="0495a19" id="0495a19"></a>路。我師降誕畢竟如何示人。師云。拔出腦後箭。進云。<a 
name="0495a20" id="0495a20"></a>恁麼則恩大難酬。師云。放汝三十棒。進云。今日護法<a 
name="0495a21" id="0495a21"></a>到山。和尚作麼酬對。師云。又被風吹別調中。問臨濟<a 
name="0495a22" id="0495a22"></a>四喝。一喝云。者一喝是甚麼。師云。野犴鳴。尼問。六十<a 
name="0495a23" id="0495a23"></a>年前。六十年後事即不問。正當祝壽一句作麼生。師<a 
name="0495a24" id="0495a24"></a>云。向前來與汝道。尼喝。師云。再喝看。進云。今日且放<a 
name="0495a25" id="0495a25"></a>過。師云。亂做。尼一喝。禮拜云。高山流水深深意。自有<a 
name="0495a26" id="0495a26"></a>知音笑點頭。師噓噓。又尼出。喝云。者老漢大似裝模<a 
name="0495a27" id="0495a27"></a>做樣。師云。老漢被你一喝。進云。親切一句。分付阿誰。<a 
name="0495a28" id="0495a28"></a>師云。念將來。進云。蒼天蒼天。師呵呵。進云。今日問話<a 
name="0495a29" id="0495a29"></a>不著便。歸眾。乃云。青山白雲裏。檀越頻來到。祖席<span class="corr" title='[巳&gt;已]'>已</span><a 
name="0495a30" id="0495a30"></a>蒙光。更念及衰老。惠我僧伽黎。福田明了了。今日命<a 
name="0495b01" id="0495b01"></a>陞座。舉揚佛祖道。慚無一字言。惟看山水好。瀑飛千<a 
name="0495b02" id="0495b02"></a>丈石。松鳴萬樹老。殿閣斬然新。丈六一莖草。卓拄杖。<a 
name="0495b03" id="0495b03"></a>下座。</p><a 
name="0495b04" id="0495b04"></a><p style="text-indent: 0em; margin-left: 0em"><span class="linehead"></span>妙瑞庵主請上堂。祖師心印。大地文章。衲子家風。一<a 
name="0495b05" id="0495b05"></a>塵不立。缽裏飯。桶裏水。日用現前。頭上天。腳下地。阿<a 
name="0495b06" id="0495b06"></a>誰離得。秖貴直下知歸。自然風行草偃。一喝云。還有<a 
name="0495b07" id="0495b07"></a>不受惡水潑者麼。有即也大奇。</p><a 
name="0495b08" id="0495b08"></a><p style="text-indent: 0em; margin-left: 0em"><span class="linehead"></span>嘉定無等禪宿同眾居士請上堂。一花開。天下春。森<a 
name="0495b09" id="0495b09"></a>羅萬象只般新。撞著道伴交肩過。看來原是舊時人。<a 
name="0495b10" id="0495b10"></a>莫費力。且休尋。丈夫立地便成佛。惟人自肯乃方親。<a 
name="0495b11" id="0495b11"></a>下座。</p><a 
name="0495b12" id="0495b12"></a><p style="text-indent: 0em; margin-left: 0em"><span class="linehead"></span>虞山賓化禪人領眾信請上堂。三月初一。天空地闊。<a 
name="0495b13" id="0495b13"></a>大道只在目前。狂心何不便歇。若歇也拂袖便行。歸<a 
name="0495b14" id="0495b14"></a>家穩坐。那管釋迦彌勒。若未歇。一任南天台。北五臺。<a 
name="0495b15" id="0495b15"></a>東拋西擲。卻怪老僧不得。</p><a 
name="0495b16" id="0495b16"></a><p style="text-indent: 0em; margin-left: 0em"><span class="linehead"></span>雲間吳萃凡居士請上堂。青山滿目。不晦時機。一鑒<a 
name="0495b17" id="0495b17"></a>晴空。千差洞徹。所以佛法門中有縱有奪。其縱也處<a 
name="0495b18" id="0495b18"></a>處綠楊堪繫馬。家家門首透長安。其奪也乾坤坐斷。<a 
name="0495b19" id="0495b19"></a>惟我獨尊。秖如不縱不奪又作麼生。卓拄杖云。自是<a 
name="0495b20" id="0495b20"></a>不歸歸便得。五湖煙景有誰爭。</p><a 
name="0495b21" id="0495b21"></a><p style="text-indent: 0em; margin-left: 0em"><span class="linehead"></span>因眾禪人托缽。陞座。僧問。去年窮。未是窮。今年窮。始<a 
name="0495b22" id="0495b22"></a>是窮。請道是甚麼人境界。師云。老僧到者裏無下手<a 
name="0495b23" id="0495b23"></a>處。進云。去年窮。猶有卓錐之地。今年窮。錐也無。師云。<a 
name="0495b24" id="0495b24"></a>穿卻鼻孔。乃云。常年結冬頗頗過。今歲冬期過卻難。<a 
name="0495b25" id="0495b25"></a>山田高低旱夏荒。蚤禾晚禾不上倉。大雪盈庭堆尺<a 
name="0495b26" id="0495b26"></a>許。兀坐禪床冷相倚。山門檀信杳無來。一日空腸轉<a 
name="0495b27" id="0495b27"></a>幾迴。開了大門七件事。所需不過米為貴。住山有柴<a 
name="0495b28" id="0495b28"></a>徒有水。柴水如何飽饑餒。無米飯。不濕羹。有誰能做<a 
name="0495b29" id="0495b29"></a>得人吞。老僧隱隱冷肚疼。肚疼如何說向君。幸爾思<a 
name="0495b30" id="0495b30"></a>量個轉身。效學祗園會上人。著衣持缽入城去。七佛<a 
name="0495c01" id="0495c01"></a>儀式應不替。次第乞<span class="corr" title='[巳&gt;已]'>已</span>還本處。洗足敷坐為活計。釋<a 
name="0495c02" id="0495c02"></a>迦老子既行先。今我兒孫豈不然。出門大道直如弦。<a 
name="0495c03" id="0495c03"></a>矩步規行驀直前。撞著道伴交肩過。賓主相逢休話<a 
name="0495c04" id="0495c04"></a>墮。化得知音來報我。老僧為爾重按過。呵呵。設有個<a 
name="0495c05" id="0495c05"></a>禪和兒出來道。既然與麼。老和尚為甚不去。咄。豈不<a 
name="0495c06" id="0495c06"></a>聞祖父從來不出門。</p><a 
name="0495c07" id="0495c07"></a><p style="text-indent: 0em; margin-left: 0em"><span class="linehead"></span>上堂。今朝十月半。結制舊公案。不必老僧言。普請著<a 
name="0495c08" id="0495c08"></a>眼看。還見麼。見則頭上安頭。不見則當面蹉過。教中<a 
name="0495c09" id="0495c09"></a>道。見見之時。見非是見。見猶離見。見不能及。咄。釋迦<a 
name="0495c10" id="0495c10"></a>老子心肝一時粉碎。山僧一喝盡力為他。也只圓得<a 
name="0495c11" id="0495c11"></a>一半。那一半留與諸仁。復一喝。下座。</p><a 
name="0495c12" id="0495c12"></a><p style="text-indent: 0em; margin-left: 0em"><span class="linehead"></span>長至虞本實祈嗣請上堂。僧問。如何是父母未生前<a 
name="0495c13" id="0495c13"></a>本來底佛。師云。本來無佛。進云。面前是甚麼。師云。你<a 
name="0495c14" id="0495c14"></a>自會取。乃云。冬至一陽生。大地人皆道。惟獨有心者。<a 
name="0495c15" id="0495c15"></a>能向可中討。所以謂天得一以清。地得一以寧。聖人<a 
name="0495c16" id="0495c16"></a>得一以治。天下百姓得一歡心悅意。受用現成。雖然<a 
name="0495c17" id="0495c17"></a>向上更有一著在。如何是向上一著。逢人但與麼舉。</p><a 
name="0495c18" id="0495c18"></a><p style="text-indent: 0em; margin-left: 0em"><span class="linehead"></span>上堂。臘月天寒凜冽。金剛腦後三觔銕。道人活計直<a 
name="0495c19" id="0495c19"></a>如然。須是一番寒徹骨。寒徹骨。莫驚惶。試看梅花撲<a 
name="0495c20" id="0495c20"></a>鼻香。</p><a 
name="0495c21" id="0495c21"></a><p style="text-indent: 0em; margin-left: 0em"><span class="linehead"></span>善修上人領眾信請上堂。正月二十一。雨下地上溼。<a 
name="0495c22" id="0495c22"></a>佛法遍天下。時人總不識。若也識。便休歇。活潑潑受<a 
name="0495c23" id="0495c23"></a>用。通身不須外覓。直下坐斷聖凡舌頭。是非杳絕。生<a 
name="0495c24" id="0495c24"></a>死去來迥超出。若不識。善修上人等也須自著力。喝<a 
name="0495c25" id="0495c25"></a>一喝。</p><a 
name="0495c26" id="0495c26"></a><p style="text-indent: 0em; margin-left: 0em"><span class="linehead"></span>長至上堂。初陽纔動。萬彙萌新。物我無殊。衲僧意氣。<a 
name="0495c27" id="0495c27"></a>所以道天得一以清。地得一以寧。拄杖子得一東西<a 
name="0495c28" id="0495c28"></a>十萬。南北八千。四維上下。謦欬一聲。無處不到。山僧<a 
name="0495c29" id="0495c29"></a>到此退身有分。且道為甚麼。霜華兩鬢茆簷白。數樹<a 
name="0495c30" id="0495c30"></a>晴梅香老庵。卓拄杖下座。</p><a 
name="0496a01" id="0496a01"></a><p style="text-indent: 0em; margin-left: 0em"><span class="linehead"></span>上堂。僧不二問。百年三萬六千日。翻覆原來是者漢。<a 
name="0496a02" id="0496a02"></a>敢問者漢在甚麼處。師云。不二。進云。如何是一喝不<a 
name="0496a03" id="0496a03"></a>作一喝用。師云。喫棒別時來。乃云。仲冬十五嚴寒無<a 
name="0496a04" id="0496a04"></a>措。兩序執事定要老僧陞座。何苦何苦。既然與麼。不<a 
name="0496a05" id="0496a05"></a>如大家去擔瓦挑土。</p><a 
name="0496a06" id="0496a06"></a><p style="text-indent: 0em; margin-left: 0em"><span class="linehead"></span>元旦上堂。僧問。龍象蹴踏即不問。當陽一句請師宣。<a 
name="0496a07" id="0496a07"></a>師云。照顧頂門。進云。恁麼則人人鼻孔撩大。個個腳<a 
name="0496a08" id="0496a08"></a>跟點地。師云。仔細著。乃云。逢新送舊。遇物爭先。今朝<a 
name="0496a09" id="0496a09"></a>歲旦。人人又添一年。秖如長者長法身。短者短法身。<a 
name="0496a10" id="0496a10"></a>牙齒一具骨。耳朵兩片皮。鼻子面門居。眉毛眼睛上。<a 
name="0496a11" id="0496a11"></a>不能移易一絲毫。者一年又添在甚麼處。以手作策<a 
name="0496a12" id="0496a12"></a>眉勢云。還會麼。眉毛罅裏藏春色。鼻孔撩天意氣多。<a 
name="0496a13" id="0496a13"></a>下座。</p><a 
name="0496a14" id="0496a14"></a><p style="text-indent: 0em; margin-left: 0em"><span class="linehead"></span>元宵。解制上堂。新正月半。燈光零亂。觸處洞然。急著<a 
name="0496a15" id="0496a15"></a>眼看。遂豎拄杖云。看看。過去燈明如來在山僧拄杖<a 
name="0496a16" id="0496a16"></a>頭上一期賣弄。傍若無人。口喃喃道。我乃放大光明。<a 
name="0496a17" id="0496a17"></a>遍照三千大千世界。無有一人見我本光來處。秖有<a 
name="0496a18" id="0496a18"></a>娑婆世界東震旦國雪竇山裏禪和子見得些子光<a 
name="0496a19" id="0496a19"></a>影。今朝便要肩橫拄杖。闊步大方。七縱八橫。隨意放<a 
name="0496a20" id="0496a20"></a>曠。咄。被山僧一喝。正要問他本光的來處。便向拄杖<a 
name="0496a21" id="0496a21"></a>頭上隱隱退去。擲拄杖云。是汝諸仁還見麼。見之不<a 
name="0496a22" id="0496a22"></a>取。思之千里。便下座。</p><a 
name="0496a23" id="0496a23"></a><p style="text-indent: 0em; margin-left: 0em"><span class="linehead"></span>法幢上座請上堂。僧問。世尊初生云云。雲門為甚麼<a 
name="0496a24" id="0496a24"></a>要一棒打殺。師云。乘虛接響。乃云。二月二十五。韸韸<a 
name="0496a25" id="0496a25"></a>擊法鼓。謂是我生辰。特地請陞座。召大眾。即今座<span class="corr" title='[巳&gt;已]'>已</span><a 
name="0496a26" id="0496a26"></a>陞。更要老僧說個甚麼。呵呵。大家共展摩霄翅。莫效<a 
name="0496a27" id="0496a27"></a>啾啾只一枝。</p><a 
name="0496a28" id="0496a28"></a><p style="text-indent: 0em; margin-left: 0em"><span class="linehead"></span>古鑑禪德請上堂。僧問。靈苗花艷。瑞穎珠垂。野父忘<a 
name="0496a29" id="0496a29"></a>功。白牛露地。正與麼時如何。師云。腳下草漫漫。進云<a 
name="0496a30" id="0496a30"></a>果日一輪光不借。清波無處不含輝。師云。匝地清風<a 
name="0496b01" id="0496b01"></a>嘯不休。進云。謝師答話。師云。識甚好惡。僧喝。師便打。<a 
name="0496b02" id="0496b02"></a>乃云。長夏熏風殿閣涼。山家活計日尋常。雖然一等<a 
name="0496b03" id="0496b03"></a>尋常事。也要諸仁肯自強。是則是。雲門大師道。盡乾<a 
name="0496b04" id="0496b04"></a>坤大地無纖毫過患。猶為轉句。不見一法。始是半提。<a 
name="0496b05" id="0496b05"></a>更須知有向上全提時節。還知麼。山僧拄杖長七尺<a 
name="0496b06" id="0496b06"></a>五。是汝諸人底不知長多少。一喝云。切忌錯舉。</p><a 
name="0496b07" id="0496b07"></a><a 
name="0496b08" id="0496b08"></a><a 
name="0496b09" id="0496b09"></a><a 
name="0496b10" id="0496b10"></a><p><span class="juanname">雪竇石奇禪師語錄卷四<span class="note">(終)</span></span></p>
<hr>【經文資訊】嘉興藏第 26 冊 No. B183 雪竇石奇禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3b5b.html?index=J26nB183" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB183_004 by HTTrack Website Copier/3.x [XR&CO'2014], Tue, 07 Jun 2016 07:10:41 GMT -->
</html>
