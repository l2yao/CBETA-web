<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T27n1545_036 by HTTrack Website Copier/3.x [XR&CO'2014], Tue, 07 Jun 2016 06:52:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=171221954&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT27n1545&amp;utmp=%2Fmobile%2Findex.php%3Findex%3DT27n1545_036&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexf041.html?index=T27n1545_035" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第27冊<br/>No.1545 阿毘達磨大毘婆沙論 (200卷)<br/>【五百大阿羅漢等造  唐 玄奘譯】<br/>第 36 卷</p>
	<a href="index9ca1.html?index=T27n1545_037" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T27">
<div class="root" id="1545" sutra_name="阿毘達磨大毘婆沙論" sutra_juan="[卷36]">　
<a 
name="0185a14" id="0185a14"></a><a 
name="0185a15" id="0185a15"></a><p><span class="juanname">阿毘達磨大毘婆沙論卷第三十<a 
name="0185a16" id="0185a16"></a>六<a 
name="0185a17" id="0185a17"></a><a 
name="0185a18" id="0185a18"></a><p style="margin-left: 4em"><span class="byline">五百大阿羅漢等造</span></p><a 
name="0185a19" id="0185a19"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0185a20" id="0185a20"></a>雜蘊第一中無慚愧納息第五之三</span></p><a 
name="0185a21" id="0185a21"></a><p style="text-indent: 0em; margin-left: 0em"><span class="linehead"></span>云何欲界增上善根。云何微俱行善根。乃至<a 
name="0185a22" id="0185a22"></a>廣說。問何故作此論。答為廣分別契經義<a 
name="0185a23" id="0185a23"></a>故。謂契經說彼猶有微俱行善根未斷。從此<a 
name="0185a24" id="0185a24"></a>有餘善法當起由是清淨。契經雖作是說<a 
name="0185a25" id="0185a25"></a>而不廣分別其義。亦不說云何欲界增上<a 
name="0185a26" id="0185a26"></a>善根。云何微俱行善根。經是此論所依根本。<a 
name="0185a27" id="0185a27"></a>彼所不分別者。今應廣分別之故作斯<a 
name="0185a28" id="0185a28"></a>論。問何故此中不說中品善根耶。答是作<a 
name="0185a29" id="0185a29"></a>論者意欲爾故。乃至廣說。復次應說而不說<a 
name="0185b01" id="0185b01"></a>者。當知此義有餘。復次已說初後即已顯<a 
name="0185b02" id="0185b02"></a>中。如初後上下趣入已出加行究竟。應知<a 
name="0185b03" id="0185b03"></a>亦爾。復次若&#x9E81;現易了易可施設。易顯易<a 
name="0185b04" id="0185b04"></a>說者此中說之。中品不爾是故不說。復次<a 
name="0185b05" id="0185b05"></a>中品攝在上下品中故不別說。復次上下品<a 
name="0185b06" id="0185b06"></a>少世所希奇是以故說。中品極多非希奇<a 
name="0185b07" id="0185b07"></a>故略而不說。問何故此中但說欲界善根<a 
name="0185b08" id="0185b08"></a>不說色無色界耶。答是作論者意欲爾故。<a 
name="0185b09" id="0185b09"></a>乃至廣說。復次應說而不說者當知此義有<a 
name="0185b10" id="0185b10"></a>餘。復次色無色界善根。以欲界善根為門<a 
name="0185b11" id="0185b11"></a>為加行為趣入路。若說此應知亦已說彼<a 
name="0185b12" id="0185b12"></a>故不別說。復次此中但說近對治故。謂次<a 
name="0185b13" id="0185b13"></a>前說二不善根彼近對治。即是欲界二種善<a 
name="0185b14" id="0185b14"></a>根是故偏說。復次欲界增微善根易現易了<a 
name="0185b15" id="0185b15"></a>易施設故此中說之。色無色界增上善根<a 
name="0185b16" id="0185b16"></a>雖易現易了易可施設而微者不爾是故<a 
name="0185b17" id="0185b17"></a>不說。上二界無斷善義故微善根相難可<a 
name="0185b18" id="0185b18"></a>施設。云何欲界增上善根。答菩薩入正性離<a 
name="0185b19" id="0185b19"></a>生時所得欲界現觀邊世俗智。及如來得盡<a 
name="0185b20" id="0185b20"></a>智時所得欲界無貪無瞋無癡善根。如是善<a 
name="0185b21" id="0185b21"></a>根於欲界繫諸善根中最為勝故說名增上。<a 
name="0185b22" id="0185b22"></a>云何微俱行善根。答斷善根時最後所捨。由<a 
name="0185b23" id="0185b23"></a>捨彼故名斷善根。如是善根是欲界繫生<a 
name="0185b24" id="0185b24"></a>得善中下下品攝名微俱行。問此中何故以<a 
name="0185b25" id="0185b25"></a>盡智時所得善根對現觀邊世俗智辨差<a 
name="0185b26" id="0185b26"></a>別耶。有作是說。此中不以盡智時所得善<a 
name="0185b27" id="0185b27"></a>根對現觀邊世俗智而辨差別。然以現觀<a 
name="0185b28" id="0185b28"></a>邊世俗智對現觀邊世俗智而辨差別。謂<a 
name="0185b29" id="0185b29"></a>現觀邊世俗智聲聞者劣。獨覺者中。菩薩者<a 
name="0185c01" id="0185c01"></a>勝故。又以盡智時所得善根對盡智時所得<a 
name="0185c02" id="0185c02"></a>善根而辨差別。謂盡智時所得善根聲聞<a 
name="0185c03" id="0185c03"></a>者劣。獨覺者中。如來者勝故。有餘師說。此<a 
name="0185c04" id="0185c04"></a>中亦以盡智時所得善根對現觀邊世俗智<a 
name="0185c05" id="0185c05"></a>而辨差別。謂菩薩現觀邊世俗智是劣。盡<a 
name="0185c06" id="0185c06"></a>智時所得善根是勝。聲聞獨覺亦爾。復次菩<a 
name="0185c07" id="0185c07"></a>薩現觀邊世俗智。勝於獨覺盡智時所得善<a 
name="0185c08" id="0185c08"></a>根。獨覺現觀邊世俗智。勝於聲聞盡智時所<a 
name="0185c09" id="0185c09"></a>得善根故。或有說者。此中不欲辨二差<a 
name="0185c10" id="0185c10"></a>別但明此二平等無異。謂此皆由越有頂<a 
name="0185c11" id="0185c11"></a>得現觀邊世俗智。越見所斷有頂得故。盡<a 
name="0185c12" id="0185c12"></a>智時所得善根。越修所斷有頂得故。問二乘<a 
name="0185c13" id="0185c13"></a>亦爾何故不說。答彼不能越見修所斷有<a 
name="0185c14" id="0185c14"></a>頂習氣非增上故。復有說者。此中不欲<a 
name="0185c15" id="0185c15"></a>說二差別及二平等。但說菩薩欲界現觀邊<a 
name="0185c16" id="0185c16"></a>世俗智。及如來盡智時所得欲界善根。是欲<a 
name="0185c17" id="0185c17"></a>界增上善根勝二乘所得故。問若爾聲聞獨<a 
name="0185c18" id="0185c18"></a>覺豈無增上善根。答彼復展轉望餘下類說<a 
name="0185c19" id="0185c19"></a>名增上非望上乘。</p><a 
name="0185c20" id="0185c20"></a><p style="text-indent: 0em; margin-left: 0em"><span class="linehead"></span>問現觀邊世俗智入正性離生已方得何故<a 
name="0185c21" id="0185c21"></a>言入時得耶。答理應言入已方得而說入<a 
name="0185c22" id="0185c22"></a>時得者。此已入名入時於近說遠聲。如<a 
name="0185c23" id="0185c23"></a>說大王今者從何所來。此亦已來而說今<a 
name="0185c24" id="0185c24"></a>來。如說受樂受時如實知受樂受等。此<a 
name="0185c25" id="0185c25"></a>亦已受名受時。如說斷苦斷樂入第四靜<a 
name="0185c26" id="0185c26"></a>慮。此亦於苦已斷名斷。如說思惟何法<a 
name="0185c27" id="0185c27"></a>入慈等至。此亦已入名入。如說阿羅漢<a 
name="0185c28" id="0185c28"></a>心解脫欲漏有漏無明漏。此於欲漏亦已<a 
name="0185c29" id="0185c29"></a>解脫名解脫。此中亦爾。已入名入時。復<a 
name="0186a01" id="0186a01"></a>有說者。正應說菩薩入正性離生時得現<a 
name="0186a02" id="0186a02"></a>觀邊世俗智。以諸諦初智皆名正性離生<a 
name="0186a03" id="0186a03"></a>諸忍名入故。謂苦集滅類忍入苦集滅類<a 
name="0186a04" id="0186a04"></a>智時名得現觀邊世俗智。如金剛喻定現<a 
name="0186a05" id="0186a05"></a>在前時名得盡智時此亦如是。問何故此智<a 
name="0186a06" id="0186a06"></a>名現觀邊。答現觀苦邊集邊滅邊。得此智<a 
name="0186a07" id="0186a07"></a>故名現觀邊。有說。此是諸瑜伽師觀聖諦<a 
name="0186a08" id="0186a08"></a>時傍修得故名現觀邊尊者妙音說曰。此智<a 
name="0186a09" id="0186a09"></a>近現觀故名現觀邊。如近村物名曰村邊。<a 
name="0186a10" id="0186a10"></a>問此現觀邊所修世俗善法四蘊五蘊為自<a 
name="0186a11" id="0186a11"></a>性。何故但說世俗智耶。答以智增故說名<a 
name="0186a12" id="0186a12"></a>為智。猶如見道五蘊為自性見增故名見。<a 
name="0186a13" id="0186a13"></a>金剛喻定四蘊五蘊為自性。定增故名定。四<a 
name="0186a14" id="0186a14"></a>種通行四蘊五蘊為自性。通增故名通。此<a 
name="0186a15" id="0186a15"></a>亦如是。問苦現觀邊欲界世俗智與色界<a 
name="0186a16" id="0186a16"></a>世俗智何者為勝。答色界者勝以界勝故<a 
name="0186a17" id="0186a17"></a>集滅現觀邊亦爾。問集現觀邊欲界世俗智苦<a 
name="0186a18" id="0186a18"></a>現觀邊色界世俗智何者為勝。答欲界者所<a 
name="0186a19" id="0186a19"></a>依勝故勝。色界者界勝故勝。以滅問苦集<a 
name="0186a20" id="0186a20"></a>亦爾。問苦現觀邊欲界世俗智集現觀邊色<a 
name="0186a21" id="0186a21"></a>界世俗智何者為勝。答色界者二事勝故勝。<a 
name="0186a22" id="0186a22"></a>一界勝二所依勝。以苦問滅以集問滅亦<a 
name="0186a23" id="0186a23"></a>爾。問苦現觀邊欲界世俗智集現觀邊欲界<a 
name="0186a24" id="0186a24"></a>世俗智何者為勝。答集現觀邊勝。以所依<a 
name="0186a25" id="0186a25"></a>勝故以苦問滅。以集問滅亦爾。如欲界<a 
name="0186a26" id="0186a26"></a>色界亦爾。問何故現觀邊世俗智法智時不<a 
name="0186a27" id="0186a27"></a>修。答法智於彼非田非器乃至廣說。復次<a 
name="0186a28" id="0186a28"></a>此智現觀邊修故名現觀邊世俗智。若法智<a 
name="0186a29" id="0186a29"></a>時亦修者應名現觀中世俗智非現觀邊。<a 
name="0186b01" id="0186b01"></a>復次先說此智越有頂見所斷故得。非法智<a 
name="0186b02" id="0186b02"></a>時能越有頂見所斷故不修此智。復次於<a 
name="0186b03" id="0186b03"></a>一一諦所作已辦加行息時能修此智。住法<a 
name="0186b04" id="0186b04"></a>智時多有所作加行未息。謂法智時雖知<a 
name="0186b05" id="0186b05"></a>欲界苦而未知色無色界苦。雖斷欲界集<a 
name="0186b06" id="0186b06"></a>而未斷色無色界集。雖證欲界滅而未證<a 
name="0186b07" id="0186b07"></a>色無色滅。故法智時不修此智。復次於一<a 
name="0186b08" id="0186b08"></a>一諦現觀究竟及斷見此所斷盡時能修此<a 
name="0186b09" id="0186b09"></a>智。住法智時無如是事是故不修。問何故<a 
name="0186b10" id="0186b10"></a>道類智時不修此智。答道類智於此非田<a 
name="0186b11" id="0186b11"></a>非器。乃至廣說。復次此智是見道眷屬繫屬<a 
name="0186b12" id="0186b12"></a>見道道類智是修道故不修此智。復次此智<a 
name="0186b13" id="0186b13"></a>是向道眷屬繫屬向道。道類智是果道故不<a 
name="0186b14" id="0186b14"></a>修此智。復次此智是隨信行隨法行相續中<a 
name="0186b15" id="0186b15"></a>修道類智時。名信勝解見至相續是故不<a 
name="0186b16" id="0186b16"></a>修此智。復次此智名現觀邊於三諦有邊<a 
name="0186b17" id="0186b17"></a>聲轉故修此智。如說薩迦耶苦邊。薩迦耶集<a 
name="0186b18" id="0186b18"></a>邊。薩迦耶滅邊。而不說薩迦耶道邊故道<a 
name="0186b19" id="0186b19"></a>類智時不修此智。問因論生論。何故於三<a 
name="0186b20" id="0186b20"></a>諦有邊聲轉非於道諦。答以其有能知一<a 
name="0186b21" id="0186b21"></a>切苦。斷一切集證一切滅。而無有能修一<a 
name="0186b22" id="0186b22"></a>切道。佛亦於道得修習修俱不盡故無邊聲<a 
name="0186b23" id="0186b23"></a>轉。復次若諦有漏無漏道俱能有所作者有<a 
name="0186b24" id="0186b24"></a>邊聲轉。道諦唯無漏道能有所作故無邊<a 
name="0186b25" id="0186b25"></a>聲轉。如有漏無漏道。世間出世間道。有味無<a 
name="0186b26" id="0186b26"></a>味道。耽嗜依出離依道。當知亦爾。復次苦<a 
name="0186b27" id="0186b27"></a>諦是有是有果於彼有邊聲轉。謂苦集諦是<a 
name="0186b28" id="0186b28"></a>有是有果。滅諦雖非有而是有果。道諦非有<a 
name="0186b29" id="0186b29"></a>非有果故無邊聲轉。以於道諦不說邊故。<a 
name="0186c01" id="0186c01"></a>道類智時不修此智。復次從不可知本際<a 
name="0186c02" id="0186c02"></a>以來世俗道。於三諦曾有所作謂我是道。<a 
name="0186c03" id="0186c03"></a>今道類智現在前時。見真道故彼便慚恥是<a 
name="0186c04" id="0186c04"></a>故不修。如村邑中若未立主。有自貴者自<a 
name="0186c05" id="0186c05"></a>稱為主。後立主時彼自貴者。慚羞捨去此亦<a 
name="0186c06" id="0186c06"></a>如是。復次現觀邊世俗智是有是有果。苦集<a 
name="0186c07" id="0186c07"></a>諦是有是有果。滅諦雖非是有而是有果故<a 
name="0186c08" id="0186c08"></a>見彼時修世俗智。道諦非有非有果故。見<a 
name="0186c09" id="0186c09"></a>彼時不修此智。復次苦集諦有無邊過患。<a 
name="0186c10" id="0186c10"></a>滅諦有無邊勝利故。見彼時修世俗智。道<a 
name="0186c11" id="0186c11"></a>諦無無邊過患亦無無邊勝利故。見彼時<a 
name="0186c12" id="0186c12"></a>不修此智。復次無始時來世俗智於三諦<a 
name="0186c13" id="0186c13"></a>已有功能。謂知斷滅而不究竟。以於有<a 
name="0186c14" id="0186c14"></a>頂無功能故。今於三諦得現觀時以究<a 
name="0186c15" id="0186c15"></a>竟故。彼便歡喜如與欲法起得現前。是以<a 
name="0186c16" id="0186c16"></a>故修。無始時來於道聖諦未有功能。謂未<a 
name="0186c17" id="0186c17"></a>修習故見道時不修此智。復次於苦集滅<a 
name="0186c18" id="0186c18"></a>得現觀時未見真道故。世俗智猶自謂道<a 
name="0186c19" id="0186c19"></a>是以故修。於道聖諦得現觀時見真道故<a 
name="0186c20" id="0186c20"></a>此世俗智自知非道故不復修。此中應說<a 
name="0186c21" id="0186c21"></a>烏孔雀喻。復次見三諦時猶未永斷謗道<a 
name="0186c22" id="0186c22"></a>邪見。及未永斷非道謂道戒禁取故。諸世<a 
name="0186c23" id="0186c23"></a>俗智猶自稱道是以故修。見道諦已彼皆永<a 
name="0186c24" id="0186c24"></a>斷故不復修此世俗智。問得道類智時如<a 
name="0186c25" id="0186c25"></a>捨見道此現觀邊世俗智為亦捨不。答不<a 
name="0186c26" id="0186c26"></a>捨。所以者何。有漏無漏道捨法異故。謂無<a 
name="0186c27" id="0186c27"></a>漏道三緣故捨。一退故。二得果故。三練根故。<a 
name="0186c28" id="0186c28"></a>有漏道四緣故捨。一退故。二越界地故。三斷<a 
name="0186c29" id="0186c29"></a>善根故。四捨眾同分故。道類智時於捨有<a 
name="0187a01" id="0187a01"></a>漏四緣皆無故。於爾時不捨此智。復次道<a 
name="0187a02" id="0187a02"></a>類智與見道。現行成就俱相違故爾時便捨。<a 
name="0187a03" id="0187a03"></a>與現觀邊世俗智雖現行相違而成就不<a 
name="0187a04" id="0187a04"></a>相違故爾時不捨。問何故修道中此智不現<a 
name="0187a05" id="0187a05"></a>前耶。答此現觀邊世俗智是見道眷屬繫屬<a 
name="0187a06" id="0187a06"></a>見道故於修道必不現前。復次此智是向<a 
name="0187a07" id="0187a07"></a>道眷屬繫屬向道。修道帶果故不現前。復<a 
name="0187a08" id="0187a08"></a>次此智依隨信隨法行相續。修道中無此相<a 
name="0187a09" id="0187a09"></a>續故不現前。復次此智與修道雖成就不<a 
name="0187a10" id="0187a10"></a>相違而現行相違是故不起。復次此智與見<a 
name="0187a11" id="0187a11"></a>道所緣行相等極相似。故於修道位必不<a 
name="0187a12" id="0187a12"></a>現前。此現觀邊世俗智界者唯欲色界。問何<a 
name="0187a13" id="0187a13"></a>故此智非無色界耶。答以無色界於此智<a 
name="0187a14" id="0187a14"></a>非田非器。乃至廣說。復次若界有見道彼<a 
name="0187a15" id="0187a15"></a>界則有此智。無色界中無見道故此智亦<a 
name="0187a16" id="0187a16"></a>無。問因論生論何故無色界中無見道耶。答<a 
name="0187a17" id="0187a17"></a>無色界於見道非田非器。乃至廣說。復次<a 
name="0187a18" id="0187a18"></a>若界有緣一切法非我行相彼界則有見<a 
name="0187a19" id="0187a19"></a>道。無色界中無緣一切法非我行相故無<a 
name="0187a20" id="0187a20"></a>見道。復次若界有行諦善根彼界則有見<a 
name="0187a21" id="0187a21"></a>道。無色界中無行諦善根故無見道。復次<a 
name="0187a22" id="0187a22"></a>若界有順決擇分彼界則有見道無色。界<a 
name="0187a23" id="0187a23"></a>中無順決擇分故無見道復次若界。有忍<a 
name="0187a24" id="0187a24"></a>有智彼界則有見道。無色界中有智無忍<a 
name="0187a25" id="0187a25"></a>故無見道。復次若界有法智類智彼界則<a 
name="0187a26" id="0187a26"></a>有見道。無色界中雖有類智而無法智故<a 
name="0187a27" id="0187a27"></a>無見道。復次若界止觀平等。或觀偏增。彼界<a 
name="0187a28" id="0187a28"></a>則有見道。無色界中止增非觀故無見道。<a 
name="0187a29" id="0187a29"></a>復次若界有遍緣智彼界則有見道。無色界<a 
name="0187b01" id="0187b01"></a>中無遍緣智故無見道。無見道故彼所修<a 
name="0187b02" id="0187b02"></a>世俗智亦無復次此智設在無色界有不可<a 
name="0187b03" id="0187b03"></a>修故便為無用是故彼無謂修此智必依<a 
name="0187b04" id="0187b04"></a>見道。見道唯能修自下地不能修上故彼設<a 
name="0187b05" id="0187b05"></a>有亦不可修。又無色界無見道因中隨其所<a 
name="0187b06" id="0187b06"></a>應即是無此智因。地者此智七地中有。謂欲<a 
name="0187b07" id="0187b07"></a>界未至靜慮中間及四靜慮。若依未至定入<a 
name="0187b08" id="0187b08"></a>正性離生。彼修一地見道二地現觀邊世俗<a 
name="0187b09" id="0187b09"></a>智。若依初靜慮入正性離生。彼修二地見<a 
name="0187b10" id="0187b10"></a>道三地現觀邊世俗智。若依靜慮中間入正<a 
name="0187b11" id="0187b11"></a>性離生。彼修三地見道四地現觀邊世俗智。<a 
name="0187b12" id="0187b12"></a>若依第二靜慮入正性離生。彼修四地見<a 
name="0187b13" id="0187b13"></a>道五地現觀邊世俗智。若依第三靜慮入正<a 
name="0187b14" id="0187b14"></a>性離生。彼修五地見道六地現觀邊世俗智。<a 
name="0187b15" id="0187b15"></a>若依第四靜慮入正性離生。彼修六地見<a 
name="0187b16" id="0187b16"></a>道七地現觀邊世俗智。所依者。此智依欲界<a 
name="0187b17" id="0187b17"></a>身。非色無色界。問此智為依異生身。為依<a 
name="0187b18" id="0187b18"></a>聖者身耶設爾何失。若依異生身者。何故<a 
name="0187b19" id="0187b19"></a>不名異生法耶。若依聖者身者。何故聖者<a 
name="0187b20" id="0187b20"></a>不現前耶。有說此智不依異生身。亦不<a 
name="0187b21" id="0187b21"></a>依聖者身都無所依。評曰彼不應作是說。<a 
name="0187b22" id="0187b22"></a>云何名善根而無所依耶應作是說。依聖<a 
name="0187b23" id="0187b23"></a>者身以依隨信隨法行身而修得故。問若<a 
name="0187b24" id="0187b24"></a>爾何故不現在前。答此智與見道現行相違<a 
name="0187b25" id="0187b25"></a>故。過見道位無容起故。設見道位中見道<a 
name="0187b26" id="0187b26"></a>須臾不現前者此智便起。以見道無剎那<a 
name="0187b27" id="0187b27"></a>斷義。是故此智無容現前。問若不現前云<a 
name="0187b28" id="0187b28"></a>何可說此依隨信隨法行身。答彼身有二<a 
name="0187b29" id="0187b29"></a>種。一是見道所依。二是現觀邊世俗智所依。<a 
name="0187c01" id="0187c01"></a>見道於見道所依身得亦在身成就亦現前。<a 
name="0187c02" id="0187c02"></a>現觀邊世俗智於彼身得而不在身成就<a 
name="0187c03" id="0187c03"></a>不現前。現觀邊世俗智於現觀邊世俗智所<a 
name="0187c04" id="0187c04"></a>依身得亦在身成就亦現前。見道於彼身得<a 
name="0187c05" id="0187c05"></a>而不在身成就不現前。設見道位此世俗智<a 
name="0187c06" id="0187c06"></a>所依身現在前者。則此智成就亦現在前見<a 
name="0187c07" id="0187c07"></a>道唯於未來成就。然見道位必起見道所依<a 
name="0187c08" id="0187c08"></a>身故見道成就亦現在前。此智唯於未來成<a 
name="0187c09" id="0187c09"></a>就。若見道位不起見道所依身者。則無見<a 
name="0187c10" id="0187c10"></a>道見聖諦義便非聖者。是故必起見道所<a 
name="0187c11" id="0187c11"></a>依。由此彼身得非擇滅。是故此智畢竟不<a 
name="0187c12" id="0187c12"></a>起。行相者。此智總有十二行相。謂苦現觀邊<a 
name="0187c13" id="0187c13"></a>所修者作苦四行相。集現觀邊所修者作集<a 
name="0187c14" id="0187c14"></a>四行相。滅現觀邊所修者作滅四行相。所緣<a 
name="0187c15" id="0187c15"></a>者。此智緣三界三諦。苦現觀邊所修者緣三<a 
name="0187c16" id="0187c16"></a>界苦諦。集現觀邊所修者緣三界集諦。滅現<a 
name="0187c17" id="0187c17"></a>觀邊所修者緣三界滅諦。問此為總緣為<a 
name="0187c18" id="0187c18"></a>別緣耶。答別緣。謂欲界者隨所應緣欲界<a 
name="0187c19" id="0187c19"></a>三諦。色界隨所應緣色無色界三諦。有<a 
name="0187c20" id="0187c20"></a>說。總緣謂欲界者。隨所應緣三界三諦。色<a 
name="0187c21" id="0187c21"></a>界者亦爾。如是說者前說者好。如無漏智<a 
name="0187c22" id="0187c22"></a>法分類分各別緣故。念住者。此智苦集現<a 
name="0187c23" id="0187c23"></a>觀邊所修者通四念住。滅現觀邊所修者唯<a 
name="0187c24" id="0187c24"></a>法念住。智者此智唯世俗智。定者此智不與<a 
name="0187c25" id="0187c25"></a>定俱。根相應者。此智總與三根相應謂樂<a 
name="0187c26" id="0187c26"></a>喜捨根。過去未來現在者。此智唯未來苦集<a 
name="0187c27" id="0187c27"></a>現觀邊所修者緣三世。滅現觀邊所修者緣<a 
name="0187c28" id="0187c28"></a>離世。善不善無記者。此智唯善。苦集現觀邊<a 
name="0187c29" id="0187c29"></a>所修欲界者緣三種色界者緣善無記。滅<a 
name="0188a01" id="0188a01"></a>現觀邊所修者唯緣善。三界繫不繫者。此智<a 
name="0188a02" id="0188a02"></a>欲色界繫。苦集現觀邊所修欲界者緣欲界<a 
name="0188a03" id="0188a03"></a>繫。色界者緣色無色界繫。滅現觀邊所修緣<a 
name="0188a04" id="0188a04"></a>不繫。學無學非學非無學者。此智是非學非<a 
name="0188a05" id="0188a05"></a>無學。緣非學非無學。見所斷修所斷不斷<a 
name="0188a06" id="0188a06"></a>者。此智唯修所斷。苦集現觀邊所修者緣見<a 
name="0188a07" id="0188a07"></a>修所斷。滅現觀邊所修者緣不斷。緣名緣<a 
name="0188a08" id="0188a08"></a>義者。此智苦集現觀邊所修者通緣名義。滅<a 
name="0188a09" id="0188a09"></a>現觀邊所修者唯緣義。緣自相續他相續非<a 
name="0188a10" id="0188a10"></a>相續者。此智苦集現觀邊所修者緣自他相<a 
name="0188a11" id="0188a11"></a>續。滅現觀邊所修者緣非相續。加行得離染<a 
name="0188a12" id="0188a12"></a>得生得者。此智唯加行得。聞思修所成者。此<a 
name="0188a13" id="0188a13"></a>智欲界者是思所成。非聞所成此勝故。非<a 
name="0188a14" id="0188a14"></a>修所成不定故。色界者是修所成非聞所成<a 
name="0188a15" id="0188a15"></a>此勝故。非思所成彼無思慧故。彼若思時<a 
name="0188a16" id="0188a16"></a>便入定故在意地。在五識者此智在意地<a 
name="0188a17" id="0188a17"></a>非五識。以五識中無加行善故。問此智為<a 
name="0188a18" id="0188a18"></a>有異熟為無異熟。答有異熟善有漏故。問此<a 
name="0188a19" id="0188a19"></a>智於何處受異熟果。答欲界者於欲界。色<a 
name="0188a20" id="0188a20"></a>界者於色界。初靜慮者於初靜慮。乃至第四<a 
name="0188a21" id="0188a21"></a>靜慮者於第四靜慮。問聲聞者可爾彼容有<a 
name="0188a22" id="0188a22"></a>色界相續故。佛及獨覺者云何可爾。非佛<a 
name="0188a23" id="0188a23"></a>獨覺可有色界相續受此異熟故。答彼種<a 
name="0188a24" id="0188a24"></a>性補特伽羅亦曾有色界蘊界處相續。於<a 
name="0188a25" id="0188a25"></a>彼展轉受此異熟。問若爾云何聖者相續中<a 
name="0188a26" id="0188a26"></a>所成就因得異生相續中果耶。答以如是<a 
name="0188a27" id="0188a27"></a>義許為因果亦無有過。如業蘊說。若具<a 
name="0188a28" id="0188a28"></a>見修所斷結二種縛者可往惡趣。諸預流者<a 
name="0188a29" id="0188a29"></a>唯有修所斷結縛闕見所斷結縛故不往<a 
name="0188b01" id="0188b01"></a>惡趣。由此惡趣有二種因。一見所斷結。二<a 
name="0188b02" id="0188b02"></a>修所斷結。諸預流者所成就修所斷結既是<a 
name="0188b03" id="0188b03"></a>惡趣因。豈非聖者相續中所成就因得異生<a 
name="0188b04" id="0188b04"></a>相續中果耶。故此所說亦無有過。此說不<a 
name="0188b05" id="0188b05"></a>生因果可有是事若可生者無如是事。<a 
name="0188b06" id="0188b06"></a>復有說者。佛及獨覺亦有如聲聞色界蘊<a 
name="0188b07" id="0188b07"></a>界處相續於彼展轉受此智異熟果。評曰彼<a 
name="0188b08" id="0188b08"></a>俱不應作如是說。應作是說。現觀邊世俗<a 
name="0188b09" id="0188b09"></a>智是有漏有記故說有異熟。而無曾受及當<a 
name="0188b10" id="0188b10"></a>受義。故不應責受異熟身。問頗有二聖者<a 
name="0188b11" id="0188b11"></a>同生一地於現觀邊世俗智一成就一不成<a 
name="0188b12" id="0188b12"></a>就耶。答有。謂一依初靜慮入正性離生。一<a 
name="0188b13" id="0188b13"></a>依第二靜慮入正性離生。彼命終俱生第<a 
name="0188b14" id="0188b14"></a>二靜慮。依初靜慮者不成就此智以越地<a 
name="0188b15" id="0188b15"></a>捨故。依第二靜慮者成就。此智生自地不<a 
name="0188b16" id="0188b16"></a>捨故。頗有二阿羅漢同在一地。於現觀邊<a 
name="0188b17" id="0188b17"></a>世俗智一成就一不成就耶。答有。謂彼先時<a 
name="0188b18" id="0188b18"></a>一依初靜慮入正性離生。一依第二靜慮<a 
name="0188b19" id="0188b19"></a>入正性離生。彼命終俱生第二靜慮。住中<a 
name="0188b20" id="0188b20"></a>有中得阿羅漢果。依初靜慮者不成就。此<a 
name="0188b21" id="0188b21"></a>智以越地捨故。依第二靜慮者成就。此智<a 
name="0188b22" id="0188b22"></a>生自地不捨故問聲聞獨覺及與如來得盡<a 
name="0188b23" id="0188b23"></a>智時皆修三界九地善根。此中何故但說如<a 
name="0188b24" id="0188b24"></a>來所得欲界善根非餘。答雖實皆得然於<a 
name="0188b25" id="0188b25"></a>此中欲說欲界增上善根故不說二乘及<a 
name="0188b26" id="0188b26"></a>餘地所得。問諸阿羅漢得盡智時皆修三界<a 
name="0188b27" id="0188b27"></a>九地善根不。答此不決定。若生欲界得盡<a 
name="0188b28" id="0188b28"></a>智時能修未來三界九地。生初靜慮得盡<a 
name="0188b29" id="0188b29"></a>智時能修未來二界八地。生上不修下有<a 
name="0188c01" id="0188c01"></a>漏故。乃至若生非想非非想處得盡智時<a 
name="0188c02" id="0188c02"></a>能修未來一界一地。此中善根勝故偏說。而<a 
name="0188c03" id="0188c03"></a>實具修四蘊五蘊。問如是所修為加行得<a 
name="0188c04" id="0188c04"></a>為離染得為生得耶。答是離染得亦加行<a 
name="0188c05" id="0188c05"></a>得。離有頂染時得故。聲聞獨覺亦以加行<a 
name="0188c06" id="0188c06"></a>現在前故。但非生得彼非勝故。問此所修<a 
name="0188c07" id="0188c07"></a>者為聞所成。為思所成。為修所成。答三種<a 
name="0188c08" id="0188c08"></a>皆有。謂欲界者聞思所成。色界者聞修所成。<a 
name="0188c09" id="0188c09"></a>無色界者唯修所成。問何故現觀邊世俗智<a 
name="0188c10" id="0188c10"></a>非聞所成。盡智時所修善根有聞所成耶。<a 
name="0188c11" id="0188c11"></a>答彼是見道眷屬一向猛利是速疾道之所修<a 
name="0188c12" id="0188c12"></a>故非聞所成。此是盡智眷屬盡智息求是容<a 
name="0188c13" id="0188c13"></a>豫道故能通修諸加行善。問如是善根為<a 
name="0188c14" id="0188c14"></a>在意地。為在五識。答唯在意地。以五識中<a 
name="0188c15" id="0188c15"></a>無加行善。雖有生得善而非此所修。故唯<a 
name="0188c16" id="0188c16"></a>意地。問若此善根唯意地者施設論說當云<a 
name="0188c17" id="0188c17"></a>何通。如說阿羅漢得盡智已六恒住法為有<a 
name="0188c18" id="0188c18"></a>為無。若有者云何有。若無者云何無。設有者<a 
name="0188c19" id="0188c19"></a>幾過去成就。幾未來成就。幾現在成就。答有<a 
name="0188c20" id="0188c20"></a>謂阿羅漢眼見色已。不喜不憂心恒住捨具<a 
name="0188c21" id="0188c21"></a>念正知。廣說乃至意知法已。不喜不憂心<a 
name="0188c22" id="0188c22"></a>恒住捨具念正知。彼阿羅漢得盡智已若<a 
name="0188c23" id="0188c23"></a>最初起善眼識現在前。彼成就過去一未來<a 
name="0188c24" id="0188c24"></a>六現在一。此滅已不捨。若起善耳識現在<a 
name="0188c25" id="0188c25"></a>前。彼成就過去二未來六現在一。此滅已不<a 
name="0188c26" id="0188c26"></a>捨乃至若起善意識現住前。彼成就過去未<a 
name="0188c27" id="0188c27"></a>來六現在一。復有說言。若最初起善眼識現<a 
name="0188c28" id="0188c28"></a>在前彼過去無。但成就未來六現在一。此滅<a 
name="0188c29" id="0188c29"></a>已不捨。若起善耳識現在前彼成就過去一<a 
name="0189a01" id="0189a01"></a>未來六現在一。此滅已不捨。乃至若起善意<a 
name="0189a02" id="0189a02"></a>識現在前。彼成就過去五未來六現在一。此<a 
name="0189a03" id="0189a03"></a>滅已不捨。若復起善意識或餘識現在前。彼<a 
name="0189a04" id="0189a04"></a>成就過去未來六現在一。如是所說云何通<a 
name="0189a05" id="0189a05"></a>耶答此說漏盡清淨身中所起滅者。不說<a 
name="0189a06" id="0189a06"></a>無始生死以來所起滅者。然此所說非盡智<a 
name="0189a07" id="0189a07"></a>時所修善根無相違過。復有說者。六恒住<a 
name="0189a08" id="0189a08"></a>法亦唯意地以說眼見色已乃至意知法已<a 
name="0189a09" id="0189a09"></a>不喜不憂心恒住捨具念正知故。問若爾<a 
name="0189a10" id="0189a10"></a>何故復說善眼識等現在前時成就現在一<a 
name="0189a11" id="0189a11"></a>耶。答當知此是恒住加行非恒住體故不<a 
name="0189a12" id="0189a12"></a>相違。問六恒住法以何為自性。答以念慧<a 
name="0189a13" id="0189a13"></a>為自性云何知然。如契經說諸阿羅漢心<a 
name="0189a14" id="0189a14"></a>善解脫具六恒住。云何為六。謂眼見色已<a 
name="0189a15" id="0189a15"></a>乃至意知法已不喜不憂心恒住捨具念正<a 
name="0189a16" id="0189a16"></a>知。若兼取相應俱有則四蘊五蘊為自性。<a 
name="0189a17" id="0189a17"></a>已說自性。所以今當說。問何故名恒住恒<a 
name="0189a18" id="0189a18"></a>住是何義。答諸阿羅漢恒於此住未嘗捨<a 
name="0189a19" id="0189a19"></a>離故名恒住。問一切阿羅漢皆有此六恒住<a 
name="0189a20" id="0189a20"></a>法耶。有作是說。非一切阿羅漢皆有此六。<a 
name="0189a21" id="0189a21"></a>謂不時解脫已得邊際第四靜慮及願智者<a 
name="0189a22" id="0189a22"></a>乃有此六。評曰。應作是說。一切阿羅漢皆<a 
name="0189a23" id="0189a23"></a>有此六。云何知然。此六恒住皆以漏盡清<a 
name="0189a24" id="0189a24"></a>淨身中念慧為體。諸阿羅漢無不成就此<a 
name="0189a25" id="0189a25"></a>念慧故。問此六恒住在何界地。有說此六<a 
name="0189a26" id="0189a26"></a>在欲色界唯二地有。謂欲界初靜慮以意地<a 
name="0189a27" id="0189a27"></a>者。亦與善眼識等相入出故不在上地。復<a 
name="0189a28" id="0189a28"></a>有說者。在五地有。謂欲界四靜慮五地意識<a 
name="0189a29" id="0189a29"></a>皆與眼等識相入出故。評曰。應作是說。通<a 
name="0189b01" id="0189b01"></a>在三界十一地有。謂欲界未至靜慮中間四<a 
name="0189b02" id="0189b02"></a>靜慮四無色意識念慧遍諸地故。問此六恒<a 
name="0189b03" id="0189b03"></a>住為有上中下差別不。答有。謂如來者上。<a 
name="0189b04" id="0189b04"></a>獨覺者中。聲聞者下。復次不動法種性者<a 
name="0189b05" id="0189b05"></a>上。退法種性者下。餘四種性者中。問若聲<a 
name="0189b06" id="0189b06"></a>聞獨覺亦成就六恒住法何故說三種念住<a 
name="0189b07" id="0189b07"></a>是佛不共法耶。答佛恒為眾宣說法要是<a 
name="0189b08" id="0189b08"></a>御眾生故偏說之。聲聞獨覺無此事故不<a 
name="0189b09" id="0189b09"></a>言其有。復次聲聞獨覺雖有少分非究竟<a 
name="0189b10" id="0189b10"></a>故而不建立。復次聲聞獨覺雖斷貪恚而<a 
name="0189b11" id="0189b11"></a>有餘習故。若徒眾有違順時便生相似貪<a 
name="0189b12" id="0189b12"></a>恚憂喜故不建立有三念住。復次六恒住<a 
name="0189b13" id="0189b13"></a>法與三念住建立有異。謂三念住依眾建<a 
name="0189b14" id="0189b14"></a>立。六恒住法依境建立。於境不起憂喜則<a 
name="0189b15" id="0189b15"></a>易。於眾則難故。聲聞等有六恒住。無三念<a 
name="0189b16" id="0189b16"></a>住。問何故得盡智時頓修未來三界善根<a 
name="0189b17" id="0189b17"></a>非餘時耶。答爾時三界煩惱永盡更無所<a 
name="0189b18" id="0189b18"></a>作。唯須世俗入出定心受用諸定故此時<a 
name="0189b19" id="0189b19"></a>修三界善根。復次是時永捨昔所未捨諸<a 
name="0189b20" id="0189b20"></a>煩惱聚。及最初得昔所未得諸功德聚故。<a 
name="0189b21" id="0189b21"></a>能頓修三界善根。復次是時心得自在王<a 
name="0189b22" id="0189b22"></a>位首繫解脫吉祥白練。三界善根皆來朝貢。<a 
name="0189b23" id="0189b23"></a>如登王位首繫練時一切國土皆來朝貢。<a 
name="0189b24" id="0189b24"></a>復次是時能破昔所未破煩惱怨敵。三界善<a 
name="0189b25" id="0189b25"></a>根皆來迎賀。如人能破敵國怨已歸國之<a 
name="0189b26" id="0189b26"></a>時。一切國人皆來迎賀。復次是時能伏昔所<a 
name="0189b27" id="0189b27"></a>未伏煩惱力士三界善根皆共慶讚。如大眾<a 
name="0189b28" id="0189b28"></a>中有能降伏所未曾伏大力士者眾咸慶<a 
name="0189b29" id="0189b29"></a>讚。復次是時解脫究竟滿故。能傍修習三界<a 
name="0189c01" id="0189c01"></a>善根。謂從見道漸次乃至金剛喻定解脫未<a 
name="0189c02" id="0189c02"></a>滿但能少分隨所應修。得盡智時解脫滿故<a 
name="0189c03" id="0189c03"></a>能傍修習三界善根。如人引水溉灌田時<a 
name="0189c04" id="0189c04"></a>一畦滿已復入一畦乃至諸畦。悉皆滿已其<a 
name="0189c05" id="0189c05"></a>水滂溢遍流餘處。復次是時能縛煩惱盡故<a 
name="0189c06" id="0189c06"></a>三界善根皆得解脫勢用增盛是故頓修。謂<a 
name="0189c07" id="0189c07"></a>無始來三界善法恒為煩惱之所繫縛不<a 
name="0189c08" id="0189c08"></a>得自在無有勢用。是故不能具足修習若<a 
name="0189c09" id="0189c09"></a>修行者離欲染時少得解脫餘縛猶多。乃至<a 
name="0189c10" id="0189c10"></a>若離有頂八品煩惱縛時雖多解脫尚有<a 
name="0189c11" id="0189c11"></a>少縛。若離有頂第九品時三界善根諸縛皆<a 
name="0189c12" id="0189c12"></a>斷得自在故一切頓修。猶如絹等九等縛<a 
name="0189c13" id="0189c13"></a>時若斷一二乃至斷八其束不散。斷第九<a 
name="0189c14" id="0189c14"></a>時其束乃散此亦如是。復次無始時來三界<a 
name="0189c15" id="0189c15"></a>善法皆共厭患有頂煩惱雖多方便而未能<a 
name="0189c16" id="0189c16"></a>斷。今得斷盡是以頓修。復次金剛喻定勢<a 
name="0189c17" id="0189c17"></a>力增猛一切煩惱皆能永滅。所引盡智亦能<a 
name="0189c18" id="0189c18"></a>總得一切解脫。是故此位能總修習三界善<a 
name="0189c19" id="0189c19"></a>根。時解脫阿羅漢得盡智時能修二智三十<a 
name="0189c20" id="0189c20"></a>行相。謂盡智十四行相除空非我。無學正見<a 
name="0189c21" id="0189c21"></a>智十六行相。若四靜慮未至中間一一具修<a 
name="0189c22" id="0189c22"></a>法智類智各三十行相。若三無色唯修類智<a 
name="0189c23" id="0189c23"></a>三十行相。不時解脫阿羅漢得盡智時能修<a 
name="0189c24" id="0189c24"></a>三智四十四行相。謂盡智無生智各十四行<a 
name="0189c25" id="0189c25"></a>相。無學正見智十六行相。若四靜慮未至中<a 
name="0189c26" id="0189c26"></a>間一一。具修法智類智各四十四行相。若三<a 
name="0189c27" id="0189c27"></a>無色唯修類智四十四行相。是謂修習無漏<a 
name="0189c28" id="0189c28"></a>善根。</p><a 
name="0189c29" id="0189c29"></a><p><span class="juanname">說一切有部發智大毘婆沙論卷第三十六</span></p>
<hr>【經文資訊】大正藏第 27 冊 No. 1545 阿毘達磨大毘婆沙論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】楊忠權大德提供，厚觀法師提供，法雲寺出版之光碟，日本瑜伽行思想研究會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7457.html?index=T27n1545" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T27n1545_036 by HTTrack Website Copier/3.x [XR&CO'2014], Tue, 07 Jun 2016 06:52:41 GMT -->
</html>
