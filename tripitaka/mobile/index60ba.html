<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_052 by HTTrack Website Copier/3.x [XR&CO'2014], Tue, 07 Jun 2016 06:59:20 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1055063188&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48n2016&amp;utmp=%2Fmobile%2Findex.php%3Findex%3DT48n2016_052&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9e62.html?index=T48n2016_051" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 52 卷</p>
	<a href="index01ae-2.html?index=T48n2016_053" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷52]">　
<a 
name="0720c03" id="0720c03"></a><a 
name="0720c04" id="0720c04"></a><a 
name="0720c05" id="0720c05"></a><p><span class="juanname">宗鏡錄卷第五十二</span></p><a 
name="0720c06" id="0720c06"></a><a 
name="0720c07" id="0720c07"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0720c08" id="0720c08"></a><p style="text-indent: 0em; margin-left: 0em"><span class="linehead"></span>夫第二能變識者。識論頌云。次第二能變。<a 
name="0720c09" id="0720c09"></a>是識名末那。依彼轉緣彼。思量為性相。四煩<a 
name="0720c10" id="0720c10"></a>惱常俱。謂我癡我見。并我慢我愛。及餘觸等<a 
name="0720c11" id="0720c11"></a>俱。有覆無記攝。隨所生所繫。阿羅漢滅定。出<a 
name="0720c12" id="0720c12"></a>世道無有。乃至應知。此意。但緣藏識見分。非<a 
name="0720c13" id="0720c13"></a>餘。彼無始來。一類相續。似常似一故。恒與諸<a 
name="0720c14" id="0720c14"></a>法為所依故。此唯執彼為自內我。我語勢故。<a 
name="0720c15" id="0720c15"></a>說我所言。或此執彼是我之我。故於一見。義<a 
name="0720c16" id="0720c16"></a>說二義。若作是說。善順教理。多處唯言有我<a 
name="0720c17" id="0720c17"></a>見故。我我所執。不俱起故。未轉依位。唯緣藏<a 
name="0720c18" id="0720c18"></a>識。既轉依已。亦緣真如。及餘諸法。平等性智。<a 
name="0720c19" id="0720c19"></a>證得十種平等性故。為諸有情。緣解差別。示<a 
name="0720c20" id="0720c20"></a>現種種佛影像故。釋云。此第七識。但緣見分。<a 
name="0720c21" id="0720c21"></a>非餘相分種子心所等。唯緣見分者。謂無始<a 
name="0720c22" id="0720c22"></a>時來。微細一類。似常似一。不斷故似常。簡境<a 
name="0720c23" id="0720c23"></a>界。彼色等法。皆間斷故。種子亦然。或被損伏。<a 
name="0720c24" id="0720c24"></a>或時永斷。由此遮計餘識為我。似一故。簡心<a 
name="0720c25" id="0720c25"></a>所。心所多法故。何故不緣餘識。夫言我者。有<a 
name="0720c26" id="0720c26"></a>作用相。見分受境。作用相顯。似於我故。不緣<a 
name="0720c27" id="0720c27"></a>餘識。自證等。用細難知。</p><p style="text-indent: 0em; margin-left: 0em"><span class="linehead"></span>問。何不但緣一受等<a 
name="0720c28" id="0720c28"></a>為我。亦常一故。</p><p style="text-indent: 0em; margin-left: 0em"><span class="linehead"></span>答。夫言我者。是自在義。萬<a 
name="0720c29" id="0720c29"></a>物主義。與一切法而為所依。心所不然。不可<a 
name="0721a01" id="0721a01"></a>為我。唯心王是所依故。此第七識。恒執為內<a 
name="0721a02" id="0721a02"></a>我。非色等故。不執為外我。若唯緣識。即唯起<a 
name="0721a03" id="0721a03"></a>我。無有我所。我語勢故。論說我所言。非是離<a 
name="0721a04" id="0721a04"></a>我。別起我所執。唯執第八是我之我。前五蘊<a 
name="0721a05" id="0721a05"></a>假者。是第六所緣之我。後我第七所計。或前<a 
name="0721a06" id="0721a06"></a>我前念。後我後念。二俱第七所計。或即一念<a 
name="0721a07" id="0721a07"></a>計。此即是。此唯第七所計。或前是體。後是識<a 
name="0721a08" id="0721a08"></a>用。於一我見之上。亦義說之為我及所二言。<a 
name="0721a09" id="0721a09"></a>實但一我見。多處唯言有我見故者。瑜伽論<a 
name="0721a10" id="0721a10"></a>云。由此末那。我見慢等。恒共相應。顯揚論云。<a 
name="0721a11" id="0721a11"></a>由此意根。恒與我見我慢等相應。我我所執。<a 
name="0721a12" id="0721a12"></a>不俱起故者。行相及境。二俱別故。不可並生。<a 
name="0721a13" id="0721a13"></a>無此事故。若已轉依位善心等可。然。彼非執<a 
name="0721a14" id="0721a14"></a>故亦不可。例。人法二執。境是一故。若未起對<a 
name="0721a15" id="0721a15"></a>治斷其我執。名未轉依唯緣藏識。初地已<a 
name="0721a16" id="0721a16"></a>去。既轉依已。入無漏心。亦緣真如。及餘一切<a 
name="0721a17" id="0721a17"></a>法。二乘無學等。唯緣異熟識。證得十種平等<a 
name="0721a18" id="0721a18"></a>性者。佛地經云。一諸相增上喜愛。二一切<a 
name="0721a19" id="0721a19"></a>領受緣起。三遠離異相非相。四弘濟大慈。五。<a 
name="0721a20" id="0721a20"></a>無待大悲。六隨諸有情所樂示現。七一切有<a 
name="0721a21" id="0721a21"></a>情我愛所說。八世間寂靜皆同一味。九世間<a 
name="0721a22" id="0721a22"></a>諸法苦樂一味。十修植無量功德究竟。即知<a 
name="0721a23" id="0721a23"></a>十地有情緣解意樂差別。能起受用身之影<a 
name="0721a24" id="0721a24"></a>像。論云。未轉依位。恒審思重所執我相。已轉<a 
name="0721a25" id="0721a25"></a>依位。亦審思量無我相故者。第七末那。以思<a 
name="0721a26" id="0721a26"></a>量為自性故。攝論云。思量是意。即自證分。前<a 
name="0721a27" id="0721a27"></a>第八識了別是行相。今既言意。故知即是第<a 
name="0721a28" id="0721a28"></a>七行相。即是見分。體性難知。以行相顯。其實<a 
name="0721a29" id="0721a29"></a>思量。但是行相。其體即是識蘊攝故。初地已<a 
name="0721b01" id="0721b01"></a>前。二乘有學。恒審思量我相。知有漏末那。已<a 
name="0721b02" id="0721b02"></a>轉依位。亦審思量無我相故。亦名末那。</p><p style="text-indent: 0em; margin-left: 0em"><span class="linehead"></span>論問。<a 
name="0721b03" id="0721b03"></a>如世尊言。出世末那。云何建立。</p><p style="text-indent: 0em; margin-left: 0em"><span class="linehead"></span>答。有二義。<a 
name="0721b04" id="0721b04"></a>一名不必如義。彼無漏第七不名末那。名是<a 
name="0721b05" id="0721b05"></a>假故。二能審思量無我相故。亦名末那。顯通<a 
name="0721b06" id="0721b06"></a>無漏。即知此名。非唯有漏。論云。謂從無始。至<a 
name="0721b07" id="0721b07"></a>未轉依。此意任運。恒緣藏識。與四根本煩惱<a 
name="0721b08" id="0721b08"></a>相應。我癡者。謂無明。愚。於我相。迷無我理。故<a 
name="0721b09" id="0721b09"></a>名我癡。我見者。謂我執。於非我法。妄計為我。<a 
name="0721b10" id="0721b10"></a>故名我見。我慢者。謂倨傲。恃所執我。令心高<a 
name="0721b11" id="0721b11"></a>舉。故名我慢。我愛者。謂我貪。於所執我。深生<a 
name="0721b12" id="0721b12"></a>耽著。故名我愛。乃至此四常起。擾濁內心。令<a 
name="0721b13" id="0721b13"></a>外轉識。恒成雜染。有情由此生死輪迴。不能<a 
name="0721b14" id="0721b14"></a>出離。故名煩惱。釋云。此第七意。除四惑外。<a 
name="0721b15" id="0721b15"></a>不與餘心所相應者。一恒故。二內執故。三<a 
name="0721b16" id="0721b16"></a>一類境生故。所以不作意而向外馳求。唯任<a 
name="0721b17" id="0721b17"></a>運而一向內執。此第七識。於五受中。唯捨受<a 
name="0721b18" id="0721b18"></a>相應。論云。此無始來。任運一類緣內執我。恒<a 
name="0721b19" id="0721b19"></a>無轉易。與變異受不相應故。</p><p style="text-indent: 0em; margin-left: 0em"><span class="linehead"></span>又問。末那心所。<a 
name="0721b20" id="0721b20"></a>何性所攝。</p><p style="text-indent: 0em; margin-left: 0em"><span class="linehead"></span>論答云。此意相應四煩惱等。是染<a 
name="0721b21" id="0721b21"></a>法故。障礙聖道。隱蔽真心。說名有覆。非善不<a 
name="0721b22" id="0721b22"></a>善。故名無記。若已轉依。唯是善性。密嚴經偈<a 
name="0721b23" id="0721b23"></a>云。末那緣藏識。如磁石吸鐵。如蛇有二頭。各<a 
name="0721b24" id="0721b24"></a>別為其業。染意亦如是。執取阿賴耶。能為我<a 
name="0721b25" id="0721b25"></a>事業。增長於我所。復與意識俱。為因而轉謝。<a 
name="0721b26" id="0721b26"></a>於身生煖觸。運動作諸業。飲食與衣裳。隨<a 
name="0721b27" id="0721b27"></a>物而受用。騰躍或歌舞。種種自嬉遊。持諸有<a 
name="0721b28" id="0721b28"></a>情身。皆由意功力。如火輪垂髮。乾闥婆之城。<a 
name="0721b29" id="0721b29"></a>不了唯自心。妄起諸分別。身相器世間。如動<a 
name="0721c01" id="0721c01"></a>鞦韆勢。無力不堅固。分別亦復然。分別無所<a 
name="0721c02" id="0721c02"></a>依。但行於自境。譬如鏡中像。識種動而見。愚<a 
name="0721c03" id="0721c03"></a>夫此迷惑。非諸明智者。仁主應當知。此三<a 
name="0721c04" id="0721c04"></a>皆識現。於斯遠離處。是即圓成實。</p><p style="text-indent: 0em; margin-left: 0em"><span class="linehead"></span>問。此意<a 
name="0721c05" id="0721c05"></a>有幾種差別。</p><p style="text-indent: 0em; margin-left: 0em"><span class="linehead"></span>答。略有三種。論云。一補特伽<a 
name="0721c06" id="0721c06"></a>羅我見相應。二法我見相應。三平等性智相<a 
name="0721c07" id="0721c07"></a>應。初通一切異生相續。二乘有學。七地已前<a 
name="0721c08" id="0721c08"></a>一類菩薩。有漏心位。彼緣阿賴耶識。起補特<a 
name="0721c09" id="0721c09"></a>伽羅我見。次通一切異生聲聞獨覺相續。一<a 
name="0721c10" id="0721c10"></a>切菩薩法空智果不現前位。彼緣異熟識。起<a 
name="0721c11" id="0721c11"></a>法我見。後通一切如來相續。菩薩見道。及順<a 
name="0721c12" id="0721c12"></a>道中。法空智果現在前位。彼緣無垢異熟識<a 
name="0721c13" id="0721c13"></a>等。起平等性智。</p><p style="text-indent: 0em; margin-left: 0em"><span class="linehead"></span>問。人法二執俱起。何故<a 
name="0721c14" id="0721c14"></a>分位前後不同。</p><p style="text-indent: 0em; margin-left: 0em"><span class="linehead"></span>答。人法必依法執起。又法<a 
name="0721c15" id="0721c15"></a>我通。人我局。論云。補特伽羅我見起位。彼法<a 
name="0721c16" id="0721c16"></a>我見。亦必現前。我執必依法執而起。如要迷<a 
name="0721c17" id="0721c17"></a>杌等。方謂人等故。釋云。今顯初位。必帶後位。<a 
name="0721c18" id="0721c18"></a>以初短故。人我位。必有法我。人我必依法我<a 
name="0721c19" id="0721c19"></a>起故。人我。是主宰作者等用故。法我。有自性<a 
name="0721c20" id="0721c20"></a>勝用等故。即法我通。人我局。</p><a 
name="0721c21" id="0721c21"></a><p style="text-indent: 0em; margin-left: 0em"><span class="linehead"></span>問。此第七識。云何離眼等識。別有自體。出何<a 
name="0721c22" id="0721c22"></a>經文。</p><p style="text-indent: 0em; margin-left: 0em"><span class="linehead"></span>答。論云。聖教正理。為定量故。謂薄伽<a 
name="0721c23" id="0721c23"></a>梵處處經中。說。心意識三種別義。集起名心。<a 
name="0721c24" id="0721c24"></a>思量名意。了別名識。是三別義。如是三義。雖<a 
name="0721c25" id="0721c25"></a>通八識。而隨勝顯。第八名心。集諸法種。起諸<a 
name="0721c26" id="0721c26"></a>法故。第七名意。緣藏識等。恒審思量為我等<a 
name="0721c27" id="0721c27"></a>故。餘六名識。於六別境&#x9E81;動間斷。了別轉故。<a 
name="0721c28" id="0721c28"></a>如入楞伽頌說。藏識說名心。思量性名意。能<a 
name="0721c29" id="0721c29"></a>了諸境相。是說名為識。釋云。雖通八識。皆名<a 
name="0722a01" id="0722a01"></a>心意識。而隨勝顯。第八名心。為一切現行熏<a 
name="0722a02" id="0722a02"></a>集諸法種。現行為依。種子識為因。能生一切<a 
name="0722a03" id="0722a03"></a>法故。是起諸法。第七名意者。因中有漏。唯<a 
name="0722a04" id="0722a04"></a>緣我境。無漏緣第八及真如。果上許緣一切<a 
name="0722a05" id="0722a05"></a>法故。餘六識名識。於六別境。體是&#x9E81;動。有間<a 
name="0722a06" id="0722a06"></a>斷法。了別轉故。易了名&#x9E81;。轉易名動。不續名<a 
name="0722a07" id="0722a07"></a>間。各有此勝。各別得名。又論云。謂契經說。<a 
name="0722a08" id="0722a08"></a>不共無明。微細恒行。覆蔽真實。若無此識。彼<a 
name="0722a09" id="0722a09"></a>應非有。謂諸現生。於一切分。恒起迷理不共<a 
name="0722a10" id="0722a10"></a>無明。覆真實義。障勝慧眼。如有頌說。真義<a 
name="0722a11" id="0722a11"></a>心當生。常時為障礙。俱行一切分。謂不共無<a 
name="0722a12" id="0722a12"></a>明。是故契經。說。異生類。恒處長夜。無明所<a 
name="0722a13" id="0722a13"></a>盲。惛醉纏心。曾無醒覺。若異生位。有暫不<a 
name="0722a14" id="0722a14"></a>起。此無明時。便違經義。謂異生位。迷理無明。<a 
name="0722a15" id="0722a15"></a>有。行不行。不應理故。此依六識。皆不得成。應<a 
name="0722a16" id="0722a16"></a>此間斷。彼恒緣故。許有末那。便無此失。釋云。<a 
name="0722a17" id="0722a17"></a>如緣起經。有四無明。一現。二種。三相應。四不<a 
name="0722a18" id="0722a18"></a>相應。或有為二。共。不共等。今說不共者。謂此<a 
name="0722a19" id="0722a19"></a>微細常行。行相難知。覆無我理。蔽無漏智。名<a 
name="0722a20" id="0722a20"></a>覆蔽真實。真實有二。一無我理。二無漏見。義<a 
name="0722a21" id="0722a21"></a>有二義。一謂境義。見分境故。二謂義理。真如<a 
name="0722a22" id="0722a22"></a>即理故。</p><a 
name="0722a23" id="0722a23"></a><p style="text-indent: 0em; margin-left: 0em"><span class="linehead"></span>問。染污末那。常與四惑相應。如何說不共無<a 
name="0722a24" id="0722a24"></a>明。</p><p style="text-indent: 0em; margin-left: 0em"><span class="linehead"></span>答。論云。應說四中。無明是主。雖三俱起。<a 
name="0722a25" id="0722a25"></a>亦名不共。從無始際。恒內惛迷。曾不省察。癡<a 
name="0722a26" id="0722a26"></a>增上故。乃至謂第七相應無明。無始恒行。障<a 
name="0722a27" id="0722a27"></a>真義智。如是勝用。餘識所無。唯此識有。故名<a 
name="0722a28" id="0722a28"></a>不共。又不共無明。總有二種。一恒行不共。餘<a 
name="0722a29" id="0722a29"></a>識所無。二獨行不共。此識非有。釋云。主是自<a 
name="0722b01" id="0722b01"></a>在義。為因依義。與彼為依。故名不共。何故無<a 
name="0722b02" id="0722b02"></a>明。名為不共。謂從無始際。顯長夜常起。恒內<a 
name="0722b03" id="0722b03"></a>惛迷。明一切時不了空理。曾不省察。彰恒執<a 
name="0722b04" id="0722b04"></a>我。無循反時。此意總顯癡主自在義。一恒行<a 
name="0722b05" id="0722b05"></a>不共者。此識俱是。今此所論。餘識無也。二獨<a 
name="0722b06" id="0722b06"></a>行不共者。則與忿等相應起故。名為獨行。或<a 
name="0722b07" id="0722b07"></a>不與餘俱起無明。獨迷諦理。此識非有。又<a 
name="0722b08" id="0722b08"></a>不共無明者。無明是主故。名不共者。以主<a 
name="0722b09" id="0722b09"></a>是不共義。不共。即是獨一之義。謂無明是闇<a 
name="0722b10" id="0722b10"></a>義。七俱無明。恒行不斷。是長闇義。由長闇故。<a 
name="0722b11" id="0722b11"></a>名為長夜。唯此無明。為長夜體。餘法皆無長<a 
name="0722b12" id="0722b12"></a>夜之義。唯此獨有。故名不共。除此已外。餘法<a 
name="0722b13" id="0722b13"></a>有一類長相續義。而無闇義。或有一類。雖有<a 
name="0722b14" id="0722b14"></a>闇義。而無長相續義。應作四句分別。一者有<a 
name="0722b15" id="0722b15"></a>是長而非是夜。如七俱貪等三及妙平二智<a 
name="0722b16" id="0722b16"></a>相應心品等。二者有是夜而非是長。如前六<a 
name="0722b17" id="0722b17"></a>識相應無明。三是長亦是夜。七俱無明是。四<a 
name="0722b18" id="0722b18"></a>者非長非夜。前六識除無明。取餘貪等。及因<a 
name="0722b19" id="0722b19"></a>中善等。并果。中觀察成事。二智相應心品等。<a 
name="0722b20" id="0722b20"></a>今此七俱無明。准此不但不與餘識共。兼亦<a 
name="0722b21" id="0722b21"></a>不與自聚貪等三共。謂雖與同聚貪等俱起。<a 
name="0722b22" id="0722b22"></a>而貪等無長夜闇義。貪等以染著等為義。此<a 
name="0722b23" id="0722b23"></a>以長闇為義。與彼不同。故名不共。此以第<a 
name="0722b24" id="0722b24"></a>七恒時迷闇名不共。六識中者。無恒時義。但<a 
name="0722b25" id="0722b25"></a>有獨起之義。名為不共。</p><p style="text-indent: 0em; margin-left: 0em"><span class="linehead"></span>問。恒行不共無明<a 
name="0722b26" id="0722b26"></a>相應。有幾種義。</p><p style="text-indent: 0em; margin-left: 0em"><span class="linehead"></span>答。有四義。古德云。一是主<a 
name="0722b27" id="0722b27"></a>者。謂前六識無明是客。有間斷故。第七無明<a 
name="0722b28" id="0722b28"></a>是主。無間斷故。二恒行者。有漏位中。常起現<a 
name="0722b29" id="0722b29"></a>行。不間斷。故名恒行。三不共者。不同第六識<a 
name="0722c01" id="0722c01"></a>獨頭。名不共。第六不共。但不與餘九煩惱同<a 
name="0722c02" id="0722c02"></a>起。名為不共。若第七名不共者。障無漏法勝<a 
name="0722c03" id="0722c03"></a>故。又恒行不間斷故。四前六識通三性心時。<a 
name="0722c04" id="0722c04"></a>此識無明。皆起現行。謂前六識善性心時。於<a 
name="0722c05" id="0722c05"></a>施等不能亡相者。皆是第七恒行不共無明<a 
name="0722c06" id="0722c06"></a>內執我。令六識等行施時。不能達三輪體<a 
name="0722c07" id="0722c07"></a>空。又以有不共無明。常能為障。而令彼當生<a 
name="0722c08" id="0722c08"></a>無漏智不生。此無明與第七識俱有故。至今<a 
name="0722c09" id="0722c09"></a>不捨。故名俱行。又經云。眼色為緣。生於眼識。<a 
name="0722c10" id="0722c10"></a>乃至意法為緣。生於意識。若無此識。彼意非<a 
name="0722c11" id="0722c11"></a>有。眼根色境為二緣。能發引得眼識。乃至<a 
name="0722c12" id="0722c12"></a>意識法境為二緣。能發得意識。若無第七識<a 
name="0722c13" id="0722c13"></a>者。即應第六識唯有一法境為緣。應無所依<a 
name="0722c14" id="0722c14"></a>根緣也。既有俱有根者。明知即是第七識與<a 
name="0722c15" id="0722c15"></a>第六識為俱有根。小乘云。我宗取肉團。與第<a 
name="0722c16" id="0722c16"></a>六識為依。何要別執有第七識耶。論主破云。<a 
name="0722c17" id="0722c17"></a>亦不可說第六依於色故。第六必依意有。說<a 
name="0722c18" id="0722c18"></a>意非是色故。又說第六有三分別。隨念計度<a 
name="0722c19" id="0722c19"></a>自性分別故。若許第六依色而住者。即同前<a 
name="0722c20" id="0722c20"></a>五識。無隨念計度二種分別。救云。我宗五識。<a 
name="0722c21" id="0722c21"></a>根先識後故。即前念五根。發後念五識。論主<a 
name="0722c22" id="0722c22"></a>破云。但有根者。如葉依種起。芽種俱時。影<a 
name="0722c23" id="0722c23"></a>藉身生。身影同有。識依根發。理必同時。無前<a 
name="0722c24" id="0722c24"></a>念根。發後念識故。既若五識有俱有根。將證<a 
name="0722c25" id="0722c25"></a>第六亦須有俱有根。即第七識是也。引理證<a 
name="0722c26" id="0722c26"></a>者。教中說有思量者。即是第七識。小乘云。但<a 
name="0722c27" id="0722c27"></a>是第六等無間。名思量意。何要別說第七為<a 
name="0722c28" id="0722c28"></a>思量意耶。論主破云。且如第六意識現在前<a 
name="0722c29" id="0722c29"></a>時。念等無間意。已滅無體。如何有思量用名<a 
name="0723a01" id="0723a01"></a>意耶。且如第六識。若居現在時。雖有思量。恒<a 
name="0723a02" id="0723a02"></a>名為識。不名意故。要待過去。方名意故。須信<a 
name="0723a03" id="0723a03"></a>有第七識。具恒審思量。方得名意。意者。依止<a 
name="0723a04" id="0723a04"></a>義。若等無間意。依此第七假得意名。俱有依<a 
name="0723a05" id="0723a05"></a>止思量用故。又第七識與四惑俱。名為染污。<a 
name="0723a06" id="0723a06"></a>恒審思量。名之為意。常有恒行不共無明。故<a 
name="0723a07" id="0723a07"></a>名染污。正是有覆性。即覆真緣義。蔽淨妙智。<a 
name="0723a08" id="0723a08"></a>恒審思量者。此揀第八前六識。恒者。不間斷。<a 
name="0723a09" id="0723a09"></a>審者。決定執我法故。</p><p style="text-indent: 0em; margin-left: 0em"><span class="linehead"></span>問。第八亦無間斷。第<a 
name="0723a10" id="0723a10"></a>六決定。有思量。何不名意。</p><p style="text-indent: 0em; margin-left: 0em"><span class="linehead"></span>答。有四句。一恒<a 
name="0723a11" id="0723a11"></a>而非審。第八恒無間斷。不審思量我法故。二<a 
name="0723a12" id="0723a12"></a>審而非恒。即第六。雖審思量。而非恒故。不名<a 
name="0723a13" id="0723a13"></a>意也。前五俱非。非恒非審。第七俱攝。而恒審<a 
name="0723a14" id="0723a14"></a>故。獨名意也。</p><p style="text-indent: 0em; margin-left: 0em"><span class="linehead"></span>問。第七思量何法。</p><p style="text-indent: 0em; margin-left: 0em"><span class="linehead"></span>答。執第八見<a 
name="0723a15" id="0723a15"></a>分。思量有我法故。二乘無學無我執。以思量<a 
name="0723a16" id="0723a16"></a>法我執故名意。佛果我法二執俱無。恒審思<a 
name="0723a17" id="0723a17"></a>量無我理。佛果第七亦名意。</p><p style="text-indent: 0em; margin-left: 0em"><span class="linehead"></span>問。為第七自體<a 
name="0723a18" id="0723a18"></a>有思量。為第七相應遍行中思。名思量意不。</p><a 
name="0723a19" id="0723a19"></a><p style="text-indent: 0em; margin-left: 0em"><span class="linehead"></span>答。取心所思量者。即八識皆有。思何獨第七。</p><a 
name="0723a20" id="0723a20"></a><p style="text-indent: 0em; margin-left: 0em"><span class="linehead"></span>問。若唯取自體有思量者。即何用心所中思<a 
name="0723a21" id="0723a21"></a>耶。</p><p style="text-indent: 0em; margin-left: 0em"><span class="linehead"></span>答。具二義。一有相應思量。二亦自體思<a 
name="0723a22" id="0723a22"></a>量。今取自體有思量名意。</p><p style="text-indent: 0em; margin-left: 0em"><span class="linehead"></span>問。心所與心王。一<a 
name="0723a23" id="0723a23"></a>種是常審思量。執第八為我。如何不說心所<a 
name="0723a24" id="0723a24"></a>為意。</p><p style="text-indent: 0em; margin-left: 0em"><span class="linehead"></span>答。言意者。依止義。心所雖恒審思量。非<a 
name="0723a25" id="0723a25"></a>主。是劣法。非所依止故。不名意也。二者自體<a 
name="0723a26" id="0723a26"></a>識有思量。與餘七識為所依止。唯取心王。即<a 
name="0723a27" id="0723a27"></a>名意也。</p><p style="text-indent: 0em; margin-left: 0em"><span class="linehead"></span>問。若言自體有思量名意者。即第七<a 
name="0723a28" id="0723a28"></a>有四分。何分名思量意。</p><p style="text-indent: 0em; margin-left: 0em"><span class="linehead"></span>答。有二解。第一見分<a 
name="0723a29" id="0723a29"></a>名思量。內二分不名思量。但名意。見分不名<a 
name="0723b01" id="0723b01"></a>意。有思量。以是用故。思量我無我。內二分不<a 
name="0723b02" id="0723b02"></a>能思量我無我。但名意。以是體故。第二見分<a 
name="0723b03" id="0723b03"></a>是思量相。相者。體相。相狀。內二分是思量性。<a 
name="0723b04" id="0723b04"></a>即內外皆名意。三分皆思量。但除相分。相分<a 
name="0723b05" id="0723b05"></a>是所量境也。</p><p style="text-indent: 0em; margin-left: 0em"><span class="linehead"></span>問。何以得知。內外三分總是思<a 
name="0723b06" id="0723b06"></a>量。</p><p style="text-indent: 0em; margin-left: 0em"><span class="linehead"></span>答。識論云。思量為性相。內二分是體。名<a 
name="0723b07" id="0723b07"></a>思量性。外見分是思量相。是用。一種是思量。<a 
name="0723b08" id="0723b08"></a>三分皆名意。即不取相分名思量。以無能緣<a 
name="0723b09" id="0723b09"></a>用故。</p><p style="text-indent: 0em; margin-left: 0em"><span class="linehead"></span>問。見分緣執我法。即思量我故。得名思<a 
name="0723b10" id="0723b10"></a>量。自證分不緣於我相分。如何自證分亦名<a 
name="0723b11" id="0723b11"></a>思量。</p><p style="text-indent: 0em; margin-left: 0em"><span class="linehead"></span>答。自證分證。彼見分思量我執故。亦名<a 
name="0723b12" id="0723b12"></a>思量也。</p><p style="text-indent: 0em; margin-left: 0em"><span class="linehead"></span>問。見分思量我。是非量攝。自證分<a 
name="0723b13" id="0723b13"></a>證。彼見分思量我。自證分。亦是非量耶。</p><p style="text-indent: 0em; margin-left: 0em"><span class="linehead"></span>答。見<a 
name="0723b14" id="0723b14"></a>分思量我。見分妄執。故名非量。自證是內證<a 
name="0723b15" id="0723b15"></a>見分妄執故。自證體是現量。即體用皆是思<a 
name="0723b16" id="0723b16"></a>量。即內二分亦名意。亦名識。見分亦名意。亦<a 
name="0723b17" id="0723b17"></a>名識。是意之用故。思量是用。意是體。思量即<a 
name="0723b18" id="0723b18"></a>意。持業釋也。</p><p style="text-indent: 0em; margin-left: 0em"><span class="linehead"></span>問。第七識但緣第八見分為我。<a 
name="0723b19" id="0723b19"></a>云何不取相分。及內二分等。</p><p style="text-indent: 0em; margin-left: 0em"><span class="linehead"></span>答。相分間斷。又<a 
name="0723b20" id="0723b20"></a>是外緣。內二分作用沈隱難知。不執也。種子<a 
name="0723b21" id="0723b21"></a>無作用故。不執為我。以見分作用顯現故。</p><a 
name="0723b22" id="0723b22"></a><p style="text-indent: 0em; margin-left: 0em"><span class="linehead"></span>問。第七識三量假實。如何分別。</p><p style="text-indent: 0em; margin-left: 0em"><span class="linehead"></span>答。古釋三<a 
name="0723b23" id="0723b23"></a>量分別者。第七見分是非量。境不稱心故。其<a 
name="0723b24" id="0723b24"></a>第八見分。本非是我。今第七妄執為我。即不<a 
name="0723b25" id="0723b25"></a>稱本質。又親緣第八見分不著。變相分緣。相<a 
name="0723b26" id="0723b26"></a>分。本非是我。第七又執為我。又不稱相分。即<a 
name="0723b27" id="0723b27"></a>兩重不稱境。故知非量。假實分別者。第七緣<a 
name="0723b28" id="0723b28"></a>他本質。第八見分不著。但緣得中間假我相<a 
name="0723b29" id="0723b29"></a>分故。境假非實。</p><p style="text-indent: 0em; margin-left: 0em"><span class="linehead"></span>問。中間相分。為定是假。為<a 
name="0723c01" id="0723c01"></a>亦通實。</p><p style="text-indent: 0em; margin-left: 0em"><span class="linehead"></span>答。第七中間相分是假。無實種生。但<a 
name="0723c02" id="0723c02"></a>從兩頭起。此相分。仍通二性。若一半從本質<a 
name="0723c03" id="0723c03"></a>上起者。是無覆性。即屬本質。若一半從自<a 
name="0723c04" id="0723c04"></a>能緣第七見分上起者。同見分。是有覆性。但<a 
name="0723c05" id="0723c05"></a>兩頭心法爍起。成一相分。今言境假者。但約<a 
name="0723c06" id="0723c06"></a>隨妄心我相分以說。</p><p style="text-indent: 0em; margin-left: 0em"><span class="linehead"></span>問。若言第七當情相分<a 
name="0723c07" id="0723c07"></a>但是假。從兩頭起。通二性者。應可第七所緣<a 
name="0723c08" id="0723c08"></a>我相分中。一半有覆。一半無覆。一半是我。一<a 
name="0723c09" id="0723c09"></a>半非我。</p><p style="text-indent: 0em; margin-left: 0em"><span class="linehead"></span>答。其第八見分上所起無覆性相分。<a 
name="0723c10" id="0723c10"></a>與能緣第七妄心遍計相分。密合一處。若是<a 
name="0723c11" id="0723c11"></a>第七但自執妄起遍計有覆性假相分。為自<a 
name="0723c12" id="0723c12"></a>內我。雖密合一處。亦不犯所執我中通二性<a 
name="0723c13" id="0723c13"></a>過。如水中鹽味。但執是水。不執於鹽。水與<a 
name="0723c14" id="0723c14"></a>鹽元不相離。</p><p style="text-indent: 0em; margin-left: 0em"><span class="linehead"></span>問。第七自有相分。如何不自<a 
name="0723c15" id="0723c15"></a>緣相分。緣他第八見分為我耶。</p><a 
name="0723c16" id="0723c16"></a><p style="text-indent: 0em; margin-left: 0em"><span class="linehead"></span>答。古德云。今言緣見分者。即是&#x758E;緣。若言親<a 
name="0723c17" id="0723c17"></a>者。唯識義何在。</p><p style="text-indent: 0em; margin-left: 0em"><span class="linehead"></span>又問。設許&#x758E;緣第八者。且第<a 
name="0723c18" id="0723c18"></a>七自識於何法上起執。</p><p style="text-indent: 0em; margin-left: 0em"><span class="linehead"></span>答。於自識相分起執。</p><a 
name="0723c19" id="0723c19"></a><p style="text-indent: 0em; margin-left: 0em"><span class="linehead"></span>又問。相見何別。</p><p style="text-indent: 0em; margin-left: 0em"><span class="linehead"></span>答。若論外境。相見全殊。若<a 
name="0723c20" id="0723c20"></a>就心論。相見無異。相即是見。故經云。心如相<a 
name="0723c21" id="0723c21"></a>顯現。見如心所依。</p><p style="text-indent: 0em; margin-left: 0em"><span class="linehead"></span>問。若無末那。有何等過。</p><a 
name="0723c22" id="0723c22"></a><p style="text-indent: 0em; margin-left: 0em"><span class="linehead"></span>答。若無第七。則無凡可厭。無聖可欣。凡聖<a 
name="0723c23" id="0723c23"></a>不成。染淨俱失。論云。是故定應別有此意。又<a 
name="0723c24" id="0723c24"></a>契經說。無想有情。一期生中。心心所滅。若無<a 
name="0723c25" id="0723c25"></a>此識。彼應無染。謂彼長時無六轉識。若無此<a 
name="0723c26" id="0723c26"></a>意。我執便無。乃至故應別有染污末那。於無<a 
name="0723c27" id="0723c27"></a>想天。恒起我執。由斯賢聖。同訶厭彼。又契經<a 
name="0723c28" id="0723c28"></a>說。異生善染無記心時。恒帶我執。若無此識。<a 
name="0723c29" id="0723c29"></a>彼不應有。謂異生類。三性心時。雖外起諸業。<a 
name="0724a01" id="0724a01"></a>而內恒執我。內執我故。令六識中所起施等。<a 
name="0724a02" id="0724a02"></a>不能亡相。故瑜伽說。染污末那。為識依止。彼<a 
name="0724a03" id="0724a03"></a>未滅時。相了別縛。不得解脫。末那滅已。相縛<a 
name="0724a04" id="0724a04"></a>解脫。言相縛者。調於境相。不能了達如幻事<a 
name="0724a05" id="0724a05"></a>等。由斯見分相分所拘。不得自在。故名相<a 
name="0724a06" id="0724a06"></a>縛。依如是義。有伽陀言。如是染污意。是識之<a 
name="0724a07" id="0724a07"></a>所依。此意未滅時。識縛終不脫。釋云。於無想<a 
name="0724a08" id="0724a08"></a>天。恒起我執。由斯賢聖。同訶厭彼者。有第七<a 
name="0724a09" id="0724a09"></a>於彼起我執。是異生故。出定已後。復沈生死。<a 
name="0724a10" id="0724a10"></a>起諸煩惱。聖賢訶彼。若無第七。不應訶彼。無<a 
name="0724a11" id="0724a11"></a>過失果。由執我故。令六識中所起施等不能<a 
name="0724a12" id="0724a12"></a>亡相者。此我外緣。行相&#x9E81;動。非第七起。由第<a 
name="0724a13" id="0724a13"></a>七故。第六起此。全由七生。增明為論。第六<a 
name="0724a14" id="0724a14"></a>識中。我執體有間斷。通三性心。間雜生故。第<a 
name="0724a15" id="0724a15"></a>七不緣外境生故。已上略錄第七末那。諸教<a 
name="0724a16" id="0724a16"></a>同詮。群賢共釋。創入道者。此意須明。是起凡<a 
name="0724a17" id="0724a17"></a>聖之因。宜窮體性。乃立解惑之本。可究根原。<a 
name="0724a18" id="0724a18"></a>迷之則為人法。執之愚。悟之則成平等性之<a 
name="0724a19" id="0724a19"></a>智。於諸識內。獨得意名。向有漏中。作無明主。<a 
name="0724a20" id="0724a20"></a>不間不斷。無想定治而不消。常審常恒。四空<a 
name="0724a21" id="0724a21"></a>天避而還起。雖有覆而無記。不外執而內緣。<a 
name="0724a22" id="0724a22"></a>常起現行。能蔽真而障道。唯稱不共。但成染<a 
name="0724a23" id="0724a23"></a>而潤生。是以欲透塵勞。須知要徑。將施妙藥。<a 
name="0724a24" id="0724a24"></a>先候病原。若細意推尋。冥心體察。則何塵而<a 
name="0724a25" id="0724a25"></a>不出。何病而不消。斷惑之門。斯為要矣。</p><a 
name="0724a26" id="0724a26"></a><p><span class="juanname">宗鏡錄卷第五十二</span></p><a 
name="0724a27" id="0724a27"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　戊申歲分司大藏都監開板</p></div></div>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_052 by HTTrack Website Copier/3.x [XR&CO'2014], Tue, 07 Jun 2016 06:59:20 GMT -->
</html>
