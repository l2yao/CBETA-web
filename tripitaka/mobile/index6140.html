<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T47n1970_010 by HTTrack Website Copier/3.x [XR&CO'2014], Tue, 07 Jun 2016 06:58:48 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1097468241&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT47n1970&amp;utmp=%2Fmobile%2Findex.php%3Findex%3DT47n1970_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2cf4.html?index=T47n1970_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第47冊<br/>No.1970 龍舒增廣淨土文 (12卷)<br/>【宋 王日休撰】<br/>第 10 卷</p>
	<a href="index54a3.html?index=T47n1970_011" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T47">
<div class="root" id="1970" sutra_name="龍舒增廣淨土文" sutra_juan="[卷10]">　
<a 
name="0281b13" id="0281b13"></a><a 
name="0281b14" id="0281b14"></a><a 
name="0281b15" id="0281b15"></a><p><span class="juanname">龍舒增廣淨土文卷第十</span></p><a 
name="0281b16" id="0281b16"></a><a 
name="0281b17" id="0281b17"></a><p style="margin-left: 4em"><span class="byline">國學進士王日休譔</span></p><a 
name="0281b18" id="0281b18"></a><div class="xu"><p style="text-indent: 0em; margin-left: 1em"><span class="linehead"></span>造至深之理者雖居濁世。與淨土何以異<a 
name="0281b19" id="0281b19"></a>哉。故此卷載至深之理名淨濁如一。然亦<a 
name="0281b20" id="0281b20"></a>不可恃此而不修淨土之業。恐易涉於空<a 
name="0281b21" id="0281b21"></a>談。又若參禪者之弊故也。</p></div><a 
name="0281b22" id="0281b22"></a><p style="margin-left: 2em"><span class="headname">情說</span></p><a 
name="0281b23" id="0281b23"></a><p style="text-indent: 0em; margin-left: 0em"><span class="linehead"></span>喜怒好惡嗜慾皆情也。養情為惡。縱情為賊。<a 
name="0281b24" id="0281b24"></a>折情為善。滅情為聖。甘其飲食。美其衣服。大<a 
name="0281b25" id="0281b25"></a>其居處。若此之類是謂養情。飲食若流。衣服<a 
name="0281b26" id="0281b26"></a>盡飾。居處無厭。若此之類是謂縱情。犯之不<a 
name="0281b27" id="0281b27"></a>校。觸之不怒。傷之不怨。是謂折情。犯之觸之<a 
name="0281b28" id="0281b28"></a>傷之。如空反生憐憫愚癡之心是謂滅情。悟<a 
name="0281b29" id="0281b29"></a>此理則心地常淨。如在淨土矣。</p><a 
name="0281c01" id="0281c01"></a><p style="margin-left: 2em"><span class="headname">即是空說</span></p><a 
name="0281c02" id="0281c02"></a><p style="text-indent: 0em; margin-left: 0em"><span class="linehead"></span>佛言。受即是空。受謂受苦受樂及一切受用<a 
name="0281c03" id="0281c03"></a>也。如食列數味。放箸即空。出多騶從既到即<a 
name="0281c04" id="0281c04"></a>空。終日遊觀。既歸即空。又如為善。事既畢。<a 
name="0281c05" id="0281c05"></a>其勤勞即空。而善業俱在。為惡。事既畢。其快<a 
name="0281c06" id="0281c06"></a>意即空。而惡業俱在。若深悟此理。則食可菲<a 
name="0281c07" id="0281c07"></a>薄。無過用殺害之冤債。出可隨分。無勞心苦<a 
name="0281c08" id="0281c08"></a>人之煩惱。遊觀可息。無放蕩廢事之愆尤。善<a 
name="0281c09" id="0281c09"></a>根可勉為。無懈怠因循之失。惡可力戒。無<a 
name="0281c10" id="0281c10"></a>恣縱怨&#x8B90;之罪。予喜得此理。故欲與人共之<a 
name="0281c11" id="0281c11"></a><span class="note">(及一切受用。即所謂不苦不樂受者是也)</span>。</p><a 
name="0281c12" id="0281c12"></a><p style="margin-left: 2em"><span class="headname">六根說</span></p><a 
name="0281c13" id="0281c13"></a><p style="text-indent: 0em; margin-left: 0em"><span class="linehead"></span>千般裝點只為半寸之眼。百種音樂只為一<a 
name="0281c14" id="0281c14"></a>豆之耳。沈檀腦麝只為兩竅之鼻。食前方丈<a 
name="0281c15" id="0281c15"></a>只為三寸之舌。妙麗嬌嬈只為臭腐之身。隨<a 
name="0281c16" id="0281c16"></a>順迎逢只為狂蕩之意。若能識破此理。便是<a 
name="0281c17" id="0281c17"></a>無煩惱快樂之人。佛言。眾生無始以來認賊<a 
name="0281c18" id="0281c18"></a>為子。自劫家寶。謂惑六根之賊。而喪真性也。<a 
name="0281c19" id="0281c19"></a>孟子曰。惟聖人然後可以踐形。蓋不惑於此<a 
name="0281c20" id="0281c20"></a>矣。有婬女得道。文殊問云。如何不嗔。答云。<a 
name="0281c21" id="0281c21"></a>見一切眾生不生。又問。如何見十八界。答云。<a 
name="0281c22" id="0281c22"></a>如見劫火燒諸世界。妙哉言乎。蓋謂一切眾<a 
name="0281c23" id="0281c23"></a>生本來無有。唯因妄想中生。又何嗔之有。十<a 
name="0281c24" id="0281c24"></a>八界謂六根六塵六識。因有此種種故。生無<a 
name="0281c25" id="0281c25"></a>量事。造無量惡。是故如劫火燒諸世界。若悟<a 
name="0281c26" id="0281c26"></a>此理。雖未生淨土。已如生淨土矣。</p><a 
name="0281c27" id="0281c27"></a><p style="margin-left: 2em"><span class="headname">真性說</span></p><a 
name="0281c28" id="0281c28"></a><p style="text-indent: 0em; margin-left: 0em"><span class="linehead"></span>金剛經二十七段。其大意不過言真性皆無<a 
name="0281c29" id="0281c29"></a>所有如虛空。然此虛空謂之頑空。頑空者真<a 
name="0282a01" id="0282a01"></a>無所有。而真性雖如虛空。而其中則有。故曰<a 
name="0282a02" id="0282a02"></a>真空不空。頑空則可以作。可以壞。若此地。實<a 
name="0282a03" id="0282a03"></a>掘去一尺土則有一尺空。掘去一丈土則有<a 
name="0282a04" id="0282a04"></a>一丈空。是頑空可以作也。若此器本空。以物<a 
name="0282a05" id="0282a05"></a>置之則實矣。此室本空。以物置之亦實矣。是<a 
name="0282a06" id="0282a06"></a>頑空可以壞也。若真性之空。則不可作不可<a 
name="0282a07" id="0282a07"></a>壞。本來含虛空世界。烏可作乎。無始以來至<a 
name="0282a08" id="0282a08"></a>于今日。未嘗變動。烏可壞乎。真性中俱無所<a 
name="0282a09" id="0282a09"></a>有。無得而比。故不得已而以頑空比之。是般<a 
name="0282a10" id="0282a10"></a>若心經云。是諸法空相。謂諸法皆空之相<a 
name="0282a11" id="0282a11"></a>乃真性也。繼之以空中無色以至無智亦無<a 
name="0282a12" id="0282a12"></a>得。謂真性中皆無所有。如頑空中皆無所有<a 
name="0282a13" id="0282a13"></a>也。既皆無所有。然有一切眾生者。乃真性中<a 
name="0282a14" id="0282a14"></a>所現之妄緣耳。大概言之。真性如鏡。一切有<a 
name="0282a15" id="0282a15"></a>生者如影。是真性中所現之影也。影有去來。<a 
name="0282a16" id="0282a16"></a>而鏡常自。若眾生有生滅。而真性常自若。生<a 
name="0282a17" id="0282a17"></a>滅既除。真性乃現。蓋生滅者妄也。真性者真<a 
name="0282a18" id="0282a18"></a>也。故楞嚴經云。諸妄消亡不真。何待此性。上<a 
name="0282a19" id="0282a19"></a>自諸佛下至蠢動含靈。初無有異。其異皆妄<a 
name="0282a20" id="0282a20"></a>也。</p><a 
name="0282a21" id="0282a21"></a><p style="margin-left: 2em"><span class="headname">心乃妄想說</span></p><a 
name="0282a22" id="0282a22"></a><p style="text-indent: 0em; margin-left: 0em"><span class="linehead"></span>楞嚴經第一卷。佛與阿難七次論心。終之以<a 
name="0282a23" id="0282a23"></a>尋常。所謂心者乃妄想耳。非真心也。真心即<a 
name="0282a24" id="0282a24"></a>性也。圓覺經謂。眾生妄認六塵緣影為自心<a 
name="0282a25" id="0282a25"></a>相。是尋常所謂心者乃六種塵緣之影耳。謂<a 
name="0282a26" id="0282a26"></a>此心本無。唯因外有六種塵緣故。內現此心。<a 
name="0282a27" id="0282a27"></a>若外因有色。內則起愛色之心。外因有聲。內<a 
name="0282a28" id="0282a28"></a>則起愛聲之心。外因有香味觸法。內則起愛<a 
name="0282a29" id="0282a29"></a>香味觸法之心。蓋真性如鏡。六種塵緣如形。<a 
name="0282b01" id="0282b01"></a>此心如影。若外無此六塵。則內亦無此心矣<a 
name="0282b02" id="0282b02"></a>此心豈不為六種塵緣之影乎。形來則影現。<a 
name="0282b03" id="0282b03"></a>形去則影滅。而性鏡則常自若。故金剛經云。<a 
name="0282b04" id="0282b04"></a>過去心不可得。現在心不可得。未來心不可<a 
name="0282b05" id="0282b05"></a>得。此三心皆謂妄想心也。故有過去現在未<a 
name="0282b06" id="0282b06"></a>來。若真心則無始以來未嘗變動。烏有過去<a 
name="0282b07" id="0282b07"></a>未來現在乎。不可得者謂無也。若飢而思食。<a 
name="0282b08" id="0282b08"></a>得食則此心過去矣。正食而知味乃現在心。<a 
name="0282b09" id="0282b09"></a>未思食則此心未有。故為未來心。此三心皆<a 
name="0282b10" id="0282b10"></a>隨時壞滅。故云不可得。</p><a 
name="0282b11" id="0282b11"></a><p style="margin-left: 2em"><span class="headname">五蘊皆空說</span></p><a 
name="0282b12" id="0282b12"></a><p style="text-indent: 0em; margin-left: 0em"><span class="linehead"></span>般若心經云。觀自在菩薩照見五蘊皆空。度<a 
name="0282b13" id="0282b13"></a>一切苦厄。五蘊謂色受想行識也。色謂色身。<a 
name="0282b14" id="0282b14"></a>受謂受用。想謂思想。行謂所行。識謂辨識。此<a 
name="0282b15" id="0282b15"></a>五者蘊積不散。以壅蔽真性。故謂之蘊。又謂<a 
name="0282b16" id="0282b16"></a>之五陰。謂陰暗真性也。色身終歸於壞。受用<a 
name="0282b17" id="0282b17"></a>隨時即過。色受豈不空乎。且如思想一物。既<a 
name="0282b18" id="0282b18"></a>得之則無想矣。想豈不空乎。所行之事回首<a 
name="0282b19" id="0282b19"></a>尚如夢幻。行豈不空乎。識盡千種事物。再生<a 
name="0282b20" id="0282b20"></a>不復能識。識豈不空乎。一切苦厄皆從五者<a 
name="0282b21" id="0282b21"></a>生。若能照見色身為空。則不泥於色身而畏<a 
name="0282b22" id="0282b22"></a>死亡。是度過此一種苦厄也。照見受用為空。<a 
name="0282b23" id="0282b23"></a>則不泥於受用而貪奉養。又度過此一種苦<a 
name="0282b24" id="0282b24"></a>厄也。照見思想為空。則不泥於思想。而意乃<a 
name="0282b25" id="0282b25"></a>無所著。又度過此一種苦厄。照見所行為空。<a 
name="0282b26" id="0282b26"></a>則不泥於所行。而可以息跡。是又度過此一<a 
name="0282b27" id="0282b27"></a>種苦厄也。照見辨識為空。則不泥於辨識。而<a 
name="0282b28" id="0282b28"></a>可以坐忘。是又度過此一種苦厄也。故照見<a 
name="0282b29" id="0282b29"></a>五蘊皆空。則度過一切苦厄。此五者皆不是<a 
name="0282c01" id="0282c01"></a>真實。乃真性中所現之妄緣也。若六根六塵<a 
name="0282c02" id="0282c02"></a>六識十二緣四諦。皆此類也。</p><a 
name="0282c03" id="0282c03"></a><p style="margin-left: 2em"><span class="headname">廢心用形說</span></p><a 
name="0282c04" id="0282c04"></a><p style="text-indent: 0em; margin-left: 0em"><span class="linehead"></span>列子謂。孔子廢心而用形。謂心已不養於物<a 
name="0282c05" id="0282c05"></a>而廢之矣。唯用形以應物。予深愛此語。故雖<a 
name="0282c06" id="0282c06"></a>勞苦憔悴而不以為失意。榮華奉養而不以<a 
name="0282c07" id="0282c07"></a>為得意。蓋心不著於物也。因念菩薩了生死。<a 
name="0282c08" id="0282c08"></a>乃託生於一切眾生中以設教化者。以心不<a 
name="0282c09" id="0282c09"></a>著於物。唯用形以應之耳。然則孔子於此菩<a 
name="0282c10" id="0282c10"></a>薩之徒也。</p><a 
name="0282c11" id="0282c11"></a><p style="margin-left: 2em"><span class="headname">用形骸說</span></p><a 
name="0282c12" id="0282c12"></a><p style="text-indent: 0em; margin-left: 0em"><span class="linehead"></span>天人禮枯骨偈云。汝是前生我。我今天眼開。<a 
name="0282c13" id="0282c13"></a>寶衣隨念至。玉食自然來。謝汝昔勤苦。令吾<a 
name="0282c14" id="0282c14"></a>今快哉。散華時再拜。人世莫驚猜。又餓鬼鞭<a 
name="0282c15" id="0282c15"></a>死屍偈云。因這臭皮囊。波波劫劫忙。只知貪<a 
name="0282c16" id="0282c16"></a>快樂。不肯暫迴光。自業錙銖少。黃泉歲月長。<a 
name="0282c17" id="0282c17"></a>真須痛棒打。此恨猝難忘。此言化俗則可以<a 
name="0282c18" id="0282c18"></a>為誠然則不可。何則人神託於形骸之中。<a 
name="0282c19" id="0282c19"></a>所以用形骸者皆神也。譬如匠人用斧斤。用<a 
name="0282c20" id="0282c20"></a>之而善則為善器械。用之而不善則為惡器<a 
name="0282c21" id="0282c21"></a>械。故為天人者前世善用形骸者也。為餓鬼<a 
name="0282c22" id="0282c22"></a>者前世不善用形骸者也。其得其失皆在當<a 
name="0282c23" id="0282c23"></a>時。及其受報而禮之鞭之亦何益。</p><a 
name="0282c24" id="0282c24"></a><p style="margin-left: 2em"><span class="headname">齊生死說</span></p><a 
name="0282c25" id="0282c25"></a><p style="text-indent: 0em; margin-left: 0em"><span class="linehead"></span>想右&#x811A;大指腫爛流惡水。漸漸至脛至膝至<a 
name="0282c26" id="0282c26"></a>腰。左&#x811A;亦如此漸漸爛。過腰上至腹至胸以<a 
name="0282c27" id="0282c27"></a>至頸頂。盡皆爛了唯有白骨。次分明歷歷觀<a 
name="0282c28" id="0282c28"></a>看。白骨一一盡見。靜心觀看。良久乃思看。白<a 
name="0282c29" id="0282c29"></a>骨者是誰白骨是誰。是知。身體與我常為二<a 
name="0283a01" id="0283a01"></a>物矣。又漸漸離白骨觀看。先離一丈。以至五<a 
name="0283a02" id="0283a02"></a>丈十丈乃至百丈千丈。是知。白骨與我了不<a 
name="0283a03" id="0283a03"></a>相干也。常作此想。則我與形骸本為二物。我<a 
name="0283a04" id="0283a04"></a>暫住於形骸中。豈可謂此形骸終久不壞而<a 
name="0283a05" id="0283a05"></a>我常住其中。如此便可濟生死矣。況我去此<a 
name="0283a06" id="0283a06"></a>則往淨土乎。日日作此想。更別有所得。如人<a 
name="0283a07" id="0283a07"></a>飲水冷熱自知。不假於言傳也。</p><a 
name="0283a08" id="0283a08"></a><p style="margin-left: 2em"><span class="headname">我說</span></p><a 
name="0283a09" id="0283a09"></a><p style="text-indent: 0em; margin-left: 0em"><span class="linehead"></span>我之所在不可以無我。無我則逐物矣。理之<a 
name="0283a10" id="0283a10"></a>所在不可以有我。有我則蔽理矣。孔子無我<a 
name="0283a11" id="0283a11"></a>菩薩無我相能至於此。則與虛空等矣。豈復<a 
name="0283a12" id="0283a12"></a>有淨濁之辨乎。但恐不易到耳。</p><a 
name="0283a13" id="0283a13"></a><a 
name="0283a14" id="0283a14"></a><div class="w"><div style="margin-left: 1em"><p style="margin-left: 2em"><span class="headname">龍舒增廣淨土文卷第十<span class="note">(此卷後附周大資劉侍制大慧杲禪師題跋三段)</span></span></p><a 
name="0283a15" id="0283a15"></a><p style="text-indent: 0em; margin-left: 0em"><span class="linehead"></span>龍舒王虛中學力深至。所解六經語孟老莊<a 
name="0283a16" id="0283a16"></a>要為不蹈襲前人。一言一字其用志勤矣。一<a 
name="0283a17" id="0283a17"></a>旦棄去專修西方之教。作淨土文。精粗淺深<a 
name="0283a18" id="0283a18"></a>且有條理。以是印施有緣奔走於江浙諸郡。<a 
name="0283a19" id="0283a19"></a>又將親往建安刊版於鬻書肆中。汲汲然若<a 
name="0283a20" id="0283a20"></a>不可一日緩者。我聞。無量壽經。眾生聞是佛<a 
name="0283a21" id="0283a21"></a>名。信心歡喜。乃至一念。願生彼國。即得往<a 
name="0283a22" id="0283a22"></a>生。住不退轉。不退轉者。梵語謂之阿惟越致。<a 
name="0283a23" id="0283a23"></a>法華經謂彌勒菩薩所得報地也。一念往生<a 
name="0283a24" id="0283a24"></a>便同彌勒。佛語不虛。應皆信受。</p><a 
name="0283a25" id="0283a25"></a><p style="text-indent: 0em; margin-left: 1em"><span class="linehead"></span>紹興壬午閏四月七日　唯心居士荊溪周<a 
name="0283a26" id="0283a26"></a>葵跋</p><a 
name="0283a27" id="0283a27"></a><p style="text-indent: 0em; margin-left: 2em"><span class="linehead"></span>狀元劉侍制跋</p><a 
name="0283a28" id="0283a28"></a><p style="text-indent: 0em; margin-left: 0em"><span class="linehead"></span>昔六祖與韋史君說西方相狀。其言甚簡。其<a 
name="0283a29" id="0283a29"></a>旨甚明。既無間於東西。何相狀之可述。及觀<a 
name="0283b01" id="0283b01"></a>王虛中淨土文。何其諄諄也。蓋聞。法無頓漸。<a 
name="0283b02" id="0283b02"></a>根有利鈍。六祖為上智說第一義。故移西於<a 
name="0283b03" id="0283b03"></a>東。在剎那間。言下便領。不容擬議。虛中將以<a 
name="0283b04" id="0283b04"></a>開悟下根。泛為是論。惟西方之歸。故汲汲於<a 
name="0283b05" id="0283b05"></a>刊行。而恐行之不廣。其愛人之心可謂勤且<a 
name="0283b06" id="0283b06"></a>切矣。有能因虛中之文而悟入者。豈不為魚<a 
name="0283b07" id="0283b07"></a>兔筌蹄乎。</p><a 
name="0283b08" id="0283b08"></a><p style="text-indent: 0em; margin-left: 2em"><span class="linehead"></span>紹興壬午六月六日　木訥翁劉章書</p><a 
name="0283b09" id="0283b09"></a><p style="text-indent: 0em; margin-left: 2em"><span class="linehead"></span>妙喜老人跋</p><a 
name="0283b10" id="0283b10"></a><p style="text-indent: 0em; margin-left: 0em"><span class="linehead"></span>龍舒王虛中日休博覽群書之餘。留心佛乘。<a 
name="0283b11" id="0283b11"></a>以利人為己任。真火中蓮也。佛言。自未得度<a 
name="0283b12" id="0283b12"></a>先度人者。菩薩發心。自覺已圓能覺他者。如<a 
name="0283b13" id="0283b13"></a>來應世。予嘉其志。為題其後。若見自性之阿<a 
name="0283b14" id="0283b14"></a>彌。即了唯心之淨土。未能如是。則虛中為此<a 
name="0283b15" id="0283b15"></a>文功不唐捐矣。</p><a 
name="0283b16" id="0283b16"></a><p style="text-indent: 0em; margin-left: 1em"><span class="linehead"></span>庚辰八月二十日。書于劉景文嬾窠云。雙<a 
name="0283b17" id="0283b17"></a>徑妙喜宗杲　跋。</p></div></div><a 
name="0283b18" id="0283b18"></a><p><span class="juanname">龍舒增廣淨土文卷第十<span class="note">(終)</span></span></p>
<hr>【經文資訊】大正藏第 47 冊 No. 1970 龍舒增廣淨土文<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexcc91.html?index=T47n1970" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T47n1970_010 by HTTrack Website Copier/3.x [XR&CO'2014], Tue, 07 Jun 2016 06:58:48 GMT -->
</html>
