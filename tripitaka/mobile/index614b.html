<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T14n0583_001 by HTTrack Website Copier/3.x [XR&CO'2014], Tue, 07 Jun 2016 06:47:39 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=291983266&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT14n0583&amp;utmp=%2Fmobile%2Findex.php%3Findex%3DT14n0583_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第14冊<br/>No.583 佛說黑氏梵志經 (1卷)<br/>【吳 支謙譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T14">
<div class="root" id="0583" sutra_name="佛說黑氏梵志經" sutra_juan="[卷1]">　
<a 
name="0967a03" id="0967a03"></a><a 
name="0967a04" id="0967a04"></a><p style="margin-left: 2em"><span class="juannum">No. 583</span></p><a 
name="0967a05" id="0967a05"></a><p><span class="juanname">佛說黑氏梵志經</span></p><a 
name="0967a06" id="0967a06"></a><a 
name="0967a07" id="0967a07"></a><p style="margin-left: 4em"><span class="byline">吳月支國居士支謙譯</span></p><a 
name="0967a08" id="0967a08"></a><p style="text-indent: 0em; margin-left: 0em"><span class="linehead"></span>聞如是：</p><p style="text-indent: 0em; margin-left: 0em"><span class="linehead"></span>一時佛遊尼連江水邊，在彼一月，<a 
name="0967a09" id="0967a09"></a>造十八變，化於迦葉兄弟三人及千弟子，轉<a 
name="0967a10" id="0967a10"></a>遊行羅閱祇城，止頓一年，教授國民，為其<a 
name="0967a11" id="0967a11"></a>講法。初成佛道竟二年已，乃到舍衛，興隆<a 
name="0967a12" id="0967a12"></a>道化，開度天人、世間人民。</p><p style="text-indent: 0em; margin-left: 0em"><span class="linehead"></span>時香山有梵志，名<a 
name="0967a13" id="0967a13"></a>曰迦羅，得備四禪，具足五通，徹視、洞聽、身<a 
name="0967a14" id="0967a14"></a>能飛行、自察心念、知人來生。講說經義，感<a 
name="0967a15" id="0967a15"></a>動釋梵及四天王、諸鬼神、龍，并閻羅王，悉往<a 
name="0967a16" id="0967a16"></a>聽之；言語雅妙，聲和猶梵，日日諮受不以<a 
name="0967a17" id="0967a17"></a>為懈；音徹于遠，普來歸聽。</p><p style="text-indent: 0em; margin-left: 0em"><span class="linehead"></span>時閻羅王坐<a 
name="0967a18" id="0967a18"></a>聞經法，淚下如雨，舉目觀視，益用悲歎。</p><p style="text-indent: 0em; margin-left: 0em"><span class="linehead"></span>于時<a 
name="0967a19" id="0967a19"></a>梵志問閻羅王：「何為悲泣，淚下如雨？」</p><p style="text-indent: 0em; margin-left: 0em"><span class="linehead"></span>閻羅答<a 
name="0967a20" id="0967a20"></a>曰：「事當歸實，不可虛言。仁今說經，便辭利<a 
name="0967a21" id="0967a21"></a>口，義理甚妙，猶如蓮華，若明月珠。而命欲<a 
name="0967a22" id="0967a22"></a>盡，餘有七日，恐忽然過，就於後世。是以悲泣，<a 
name="0967a23" id="0967a23"></a>不能自勝。又仁命過，墮地獄中，在我部界。今<a 
name="0967a24" id="0967a24"></a>自相歸，一心受法，及當取卿拷掠五毒。熟<a 
name="0967a25" id="0967a25"></a>思惟此，遂用增懷，不可為喻。」</p><p style="text-indent: 0em; margin-left: 0em"><span class="linehead"></span>梵志愕然，心<a 
name="0967a26" id="0967a26"></a>中沈吟，報閻羅王曰：「吾獲四禪，成五神通，<a 
name="0967a27" id="0967a27"></a>獨步四域，超昇梵天，不以為礙。既無罪釁，<a 
name="0967a28" id="0967a28"></a>何因當墮地獄閻界？」</p><p style="text-indent: 0em; margin-left: 0em"><span class="linehead"></span>閻王曰：「仁臨壽終時，<a 
name="0967a29" id="0967a29"></a>當值惡對，起瞋恚恨，意欲有所害，失本行義，<a 
name="0967b01" id="0967b01"></a>故趣閻界。」</p><p style="text-indent: 0em; margin-left: 0em"><span class="linehead"></span>梵志聞之，忽然悒懅，不知何計，<a 
name="0967b02" id="0967b02"></a>設何方便得濟斯難？愁慼惘惘，心懷湯火，<a 
name="0967b03" id="0967b03"></a>坐起不安，為長歎息。</p><p style="text-indent: 0em; margin-left: 0em"><span class="linehead"></span>釋梵四王諸神問曰：「何<a 
name="0967b04" id="0967b04"></a>為不安，長太息乎？」</p><p style="text-indent: 0em; margin-left: 0em"><span class="linehead"></span>梵志答曰：「吾命欲盡，餘有<a 
name="0967b05" id="0967b05"></a>七日，且有惡對，來亂吾善心，緣是之故，恐歸<a 
name="0967b06" id="0967b06"></a>惡趣。是以反側，不能自勝。」</p><p style="text-indent: 0em; margin-left: 0em"><span class="linehead"></span>時彼香山有諸善<a 
name="0967b07" id="0967b07"></a>神，數詣佛所，諮受經典，謂於梵志：「佛興于世，<a 
name="0967b08" id="0967b08"></a>仁不知乎？」</p><p style="text-indent: 0em; margin-left: 0em"><span class="linehead"></span>梵志答曰：「身沈俗人，安能知之！」</p><p style="text-indent: 0em; margin-left: 0em"><span class="linehead"></span>其<a 
name="0967b09" id="0967b09"></a>神復謂：「佛為一切三界之救，度諸未度，脫未<a 
name="0967b10" id="0967b10"></a>脫，安未安，皆濟危厄，令至永寂、無為之道。何<a 
name="0967b11" id="0967b11"></a>不詣佛？可脫憂患，長得恬怕，道德合同。」</p><p style="text-indent: 0em; margin-left: 0em"><span class="linehead"></span>梵<a 
name="0967b12" id="0967b12"></a>志聞之，欣然踊躍，如冥&#x89A9;明。兩手各取梧桐、<a 
name="0967b13" id="0967b13"></a>合歡好色華樹，飛到佛所。未到之頃，佛告<a 
name="0967b14" id="0967b14"></a>摩夷：「世尊大慈，修無極哀，未曾忘捨應當度<a 
name="0967b15" id="0967b15"></a>者。」</p><p style="text-indent: 0em; margin-left: 0em"><span class="linehead"></span>佛時頌曰：</p><a 
name="0967b16" id="0967b16"></a><p><span class="lg">「潮水徑順崖，　　未曾越故際，<a 
name="0967b17" id="0967b17"></a><br>　儻有水神亂，　　起犯於故流。<a 
name="0967b18" id="0967b18"></a><br>　佛觀於本無，　　察應當度者，<a 
name="0967b19" id="0967b19"></a><br>　普使得免濟，　　終無越失耶。」</span></p><a 
name="0967b20" id="0967b20"></a><p style="text-indent: 0em; margin-left: 0em"><span class="linehead"></span>於是梵志飛到佛所，住虛空中，正向歸佛。</p><p style="text-indent: 0em; margin-left: 0em"><span class="linehead"></span>佛<a 
name="0967b21" id="0967b21"></a>告梵志謂黑氏曰：「放捨！放捨！」</p><p style="text-indent: 0em; margin-left: 0em"><span class="linehead"></span>梵志應諾：「如<a 
name="0967b22" id="0967b22"></a>世尊教。」</p><p style="text-indent: 0em; margin-left: 0em"><span class="linehead"></span>即捨右手梧桐之樹，種佛右面。</p><p style="text-indent: 0em; margin-left: 0em"><span class="linehead"></span>復謂<a 
name="0967b23" id="0967b23"></a>梵志：「放捨！放捨！」</p><p style="text-indent: 0em; margin-left: 0em"><span class="linehead"></span>梵志即捨左手所執合歡之<a 
name="0967b24" id="0967b24"></a>樹，種佛左面。</p><p style="text-indent: 0em; margin-left: 0em"><span class="linehead"></span>佛復重告：「放捨！放捨！」</p><p style="text-indent: 0em; margin-left: 0em"><span class="linehead"></span>梵志白<a 
name="0967b25" id="0967b25"></a>曰：「適有兩樹，捨佛左右，空手而立，當復何<a 
name="0967b26" id="0967b26"></a>捨？」</p><p style="text-indent: 0em; margin-left: 0em"><span class="linehead"></span>佛告梵志：「佛不謂卿捨手中物。佛曰所<a 
name="0967b27" id="0967b27"></a>捨，令捨其前，亦當捨後，復捨中間，使無處<a 
name="0967b28" id="0967b28"></a>所，乃度生死眾患之難。」</p><p style="text-indent: 0em; margin-left: 0em"><span class="linehead"></span>佛於是頌曰：</p><a 
name="0967b29" id="0967b29"></a><p><span class="lg">「仁當捨其本，　　亦當捨其末，<a 
name="0967c01" id="0967c01"></a><br>　中間無處所，　　乃度生死原。<a 
name="0967c02" id="0967c02"></a><br>　內無有六入，　　外衰不得前，<a 
name="0967c03" id="0967c03"></a><br>　放置於六情，　　乃成無為疾。」</span></p><a 
name="0967c04" id="0967c04"></a><p style="text-indent: 0em; margin-left: 0em"><span class="linehead"></span>黑氏梵志聞佛所說，心自念言：「不見吾我，<a 
name="0967c05" id="0967c05"></a>則了心無。心者本無，應病與藥，鄙心開解。如<a 
name="0967c06" id="0967c06"></a>盲得目，聾者得聽，真為普見，審一切智。今已<a 
name="0967c07" id="0967c07"></a>值佛，德不可訾。」</p><p style="text-indent: 0em; margin-left: 0em"><span class="linehead"></span>尋即來下，稽首佛足，退住<a 
name="0967c08" id="0967c08"></a>一面。佛應心本而分別說，顯示道場，演三脫<a 
name="0967c09" id="0967c09"></a>門。</p><p style="text-indent: 0em; margin-left: 0em"><span class="linehead"></span>於時輒住不退轉地，無一憂患，歎佛功<a 
name="0967c10" id="0967c10"></a>德，而諸頌曰：</p><a 
name="0967c11" id="0967c11"></a><p><span class="lg">「光明踰日月，　　智慧猶大海，<a 
name="0967c12" id="0967c12"></a><br>　大慈無極哀，　　十方悉欣戴。<a 
name="0967c13" id="0967c13"></a><br>　眾生流三界，　　無數億萬載，<a 
name="0967c14" id="0967c14"></a><br>　應病授法藥，　　宣暢大辯才。<a 
name="0967c15" id="0967c15"></a><br>　雖現入生死，　　周旋無往來，<a 
name="0967c16" id="0967c16"></a><br>　勸化令精進，　　罪福無能代。<a 
name="0967c17" id="0967c17"></a><br>　努力勤精進，　　勿為欲所災，<a 
name="0967c18" id="0967c18"></a><br>　降衰四魔除，　　道成無罣礙。」</span></p><a 
name="0967c19" id="0967c19"></a><p style="text-indent: 0em; margin-left: 0em"><span class="linehead"></span>梵志白佛：「我迷已來，其日久矣！願見垂愍，<a 
name="0967c20" id="0967c20"></a>得為沙門！」</p><p style="text-indent: 0em; margin-left: 0em"><span class="linehead"></span>佛即聽之。頭髮自墮，袈裟著身，<a 
name="0967c21" id="0967c21"></a>威儀齊整，成為寂志。往詣閻王，而謂之曰：<a 
name="0967c22" id="0967c22"></a>「卿本謂我餘命七日，當墮地獄。今為沙門，<a 
name="0967c23" id="0967c23"></a>神通已具，諸漏已盡，度於四瀆，眾病永<a 
name="0967c24" id="0967c24"></a>除，猶大圍屋。一時增壽七七日。諸苦已消，<a 
name="0967c25" id="0967c25"></a>超外異術。自在住世，更無數劫。」</p><p style="text-indent: 0em; margin-left: 0em"><span class="linehead"></span>閻王答曰：<a 
name="0967c26" id="0967c26"></a>「仁賴餘福得遇佛。時應病授法，滅婬、怒、癡，<a 
name="0967c27" id="0967c27"></a>神通悉備，內外無疑。設不爾者，如鼠遭狸，<a 
name="0967c28" id="0967c28"></a>如稻得災，為罪所牽；如魚鉤餌，墮地獄中，<a 
name="0967c29" id="0967c29"></a>無有出期。今已永脫，相代歡喜。」說是語時，<a 
name="0968a01" id="0968a01"></a>無央數人皆發道意。</p><p style="text-indent: 0em; margin-left: 0em"><span class="linehead"></span>佛說如是，比丘、菩薩、<a 
name="0968a02" id="0968a02"></a>黑氏寂志、天、龍、鬼神、阿須倫、世間人，莫不<a 
name="0968a03" id="0968a03"></a>悅豫，作禮而去。</p><a 
name="0968a04" id="0968a04"></a><p><span class="juanname">佛說黑氏梵志經</span></p>
<hr>【經文資訊】大正藏第 14 冊 No. 0583 佛說黑氏梵志經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，釋振溥法師提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexece0.html?index=T14n0583" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T14n0583_001 by HTTrack Website Copier/3.x [XR&CO'2014], Tue, 07 Jun 2016 06:47:39 GMT -->
</html>
