<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_037 by HTTrack Website Copier/3.x [XR&CO'2014], Tue, 07 Jun 2016 06:59:20 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1531316615&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48n2016&amp;utmp=%2Fmobile%2Findex.php%3Findex%3DT48n2016_037&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index3548.html?index=T48n2016_036" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 37 卷</p>
	<a href="indexa0cd.html?index=T48n2016_038" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷37]">　
<a 
name="0631b01" id="0631b01"></a><a 
name="0631b02" id="0631b02"></a><p><span class="juanname">宗鏡錄卷第三十七</span></p><a 
name="0631b03" id="0631b03"></a><a 
name="0631b04" id="0631b04"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0631b05" id="0631b05"></a><p style="text-indent: 0em; margin-left: 0em"><span class="linehead"></span>夫萬行教法。總約心解者。只如諸佛所說經<a 
name="0631b06" id="0631b06"></a>教。皆以名句文身。詮表。方成法義。云何但<a 
name="0631b07" id="0631b07"></a>明一心而已。</p><p style="text-indent: 0em; margin-left: 0em"><span class="linehead"></span>答。今且先約古德。機應合說。<a 
name="0631b08" id="0631b08"></a>質影雙明。佛言。自從光耀。終至鶴林。不說一<a 
name="0631b09" id="0631b09"></a>字。汝亦不聞。此是佛密意說。約本真法體。離<a 
name="0631b10" id="0631b10"></a>言詮故。不說一字。即諸法寂滅相。不可以言<a 
name="0631b11" id="0631b11"></a>宣。又但是佛不說心外一字法。教體者。護法<a 
name="0631b12" id="0631b12"></a>云。如來既實現身。實說法者。即通用說者聽<a 
name="0631b13" id="0631b13"></a>者。正兼聲名句文而為教體。教體通有漏無<a 
name="0631b14" id="0631b14"></a>漏影像本質。即是合宜。聞者。根性已熟。遂感<a 
name="0631b15" id="0631b15"></a>激。如來識上。有文義相生。佛以慈悲本願緣<a 
name="0631b16" id="0631b16"></a>力。即為眾生說三乘法。所有聲名句文。是<a 
name="0631b17" id="0631b17"></a>正無漏本質教。若是三乘五性眾生。佛邊聽<a 
name="0631b18" id="0631b18"></a>法。不能親聞。自變相分而緣。所有聲名句文。<a 
name="0631b19" id="0631b19"></a>即取有漏無漏。是影像兼教。即以質教為本。<a 
name="0631b20" id="0631b20"></a>能現影像故。影像教為末。依質有故。由此<a 
name="0631b21" id="0631b21"></a>取本質教。為正教體。影像教為兼教體。無性<a 
name="0631b22" id="0631b22"></a>菩薩難云。我宗但取眾生識上影像相分為<a 
name="0631b23" id="0631b23"></a>教體者。即不違唯識。汝護法。若取佛本質聲<a 
name="0631b24" id="0631b24"></a>名句文為教體者。即是心外有法。何成唯識。<a 
name="0631b25" id="0631b25"></a>護法答。唯識之宗。約親相分。眾生聽時。變起<a 
name="0631b26" id="0631b26"></a>相分而緣。非取他質以為自性。然他本質。即<a 
name="0631b27" id="0631b27"></a>佛菩薩。亦成唯識。故不相違。</p><p style="text-indent: 0em; margin-left: 0em"><span class="linehead"></span>問。何不唯取本<a 
name="0631b28" id="0631b28"></a>質為正教體。即休。</p><p style="text-indent: 0em; margin-left: 0em"><span class="linehead"></span>答。緣眾生不能親聞無漏<a 
name="0631b29" id="0631b29"></a>質故。必資影像。</p><p style="text-indent: 0em; margin-left: 0em"><span class="linehead"></span>問。若爾。何不唯取影像為教<a 
name="0631c01" id="0631c01"></a>體。是親聞故。</p><p style="text-indent: 0em; margin-left: 0em"><span class="linehead"></span>答。雖即親聞。必假本質。是以唯<a 
name="0631c02" id="0631c02"></a>識論云。展轉增上力。二識成決定。言展轉增<a 
name="0631c03" id="0631c03"></a>上力者。即佛與眾生。互為增上緣。言二識成<a 
name="0631c04" id="0631c04"></a>決定者。即眾生根決定。如來悲決定。謂眾生<a 
name="0631c05" id="0631c05"></a>根熟。合聞法決定。如來即有悲決定。決定與<a 
name="0631c06" id="0631c06"></a>眾生說法。為增上緣故。又諸師影質有無不<a 
name="0631c07" id="0631c07"></a>同。應須四句分別。一唯質無影。即小乘有部<a 
name="0631c08" id="0631c08"></a>等。二唯影無質。即龍軍無性。三俱句。即護法<a 
name="0631c09" id="0631c09"></a>親光。四俱非。即龍猛清辯。謂彼計勝義門中。<a 
name="0631c10" id="0631c10"></a>不辯教體。全撥菩提涅槃為空故。已上約四<a 
name="0631c11" id="0631c11"></a>句料簡門中。質影雙通。護法為勝。然若約名<a 
name="0631c12" id="0631c12"></a>句文身。解釋。詮表。皆是意言分別。凡有詮量。<a 
name="0631c13" id="0631c13"></a>不出心識。乃至能說所說。並屬見聞覺知。心<a 
name="0631c14" id="0631c14"></a>含善惡。諸心數等。無有一法出於心外。當知<a 
name="0631c15" id="0631c15"></a>此心諸法之都。顯事合理。心可軌持。故稱曰<a 
name="0631c16" id="0631c16"></a>經。豈止於心。乃至一切六塵。悉皆是經。以心<a 
name="0631c17" id="0631c17"></a>遍一切處故。如法華玄義云。歷法明經者。若<a 
name="0631c18" id="0631c18"></a>以經為正翻。何法是經。舊用三種。一用聲為<a 
name="0631c19" id="0631c19"></a>經。如佛在金口演說。但有聲音詮辯。聽者得<a 
name="0631c20" id="0631c20"></a>道。故以聲為經。大品云。從善知識所聞也。二<a 
name="0631c21" id="0631c21"></a>用色為經。若佛在世。可以聲為經。今佛去世。<a 
name="0631c22" id="0631c22"></a>紙墨傳持。應用為色經。大品云。從經卷中<a 
name="0631c23" id="0631c23"></a>聞。三用法為經。故云修我法者。證乃自知。又<a 
name="0631c24" id="0631c24"></a>塵為經。若於此土耳識利者。能於聲塵分別<a 
name="0631c25" id="0631c25"></a>取悟。則聲是其經。於餘非經。若意識利者。自<a 
name="0631c26" id="0631c26"></a>能研心思惟取決。法是其經。於餘非經。眼識<a 
name="0631c27" id="0631c27"></a>利者。文字詮量而得道理。色是其經。於餘非<a 
name="0631c28" id="0631c28"></a>經。此方用三塵而已。餘三識鈍。鼻嗅紙墨。則<a 
name="0631c29" id="0631c29"></a>無所知。身觸經卷。亦不能解。舌噉文字寧別<a 
name="0632a01" id="0632a01"></a>是非。若他土亦用六塵。亦偏用一塵。如淨<a 
name="0632a02" id="0632a02"></a>名曰。以一食施一切。於食等者。於法亦等。於<a 
name="0632a03" id="0632a03"></a>法等。於食亦等。此即偏用舌根所對為經。或<a 
name="0632a04" id="0632a04"></a>有國土。以天衣觸身即得道。此偏用觸為經。<a 
name="0632a05" id="0632a05"></a>或見佛光明得道。此偏用色為經。或寂滅無<a 
name="0632a06" id="0632a06"></a>言。觀心得道。此偏用意為經。如眾香土。以香<a 
name="0632a07" id="0632a07"></a>為佛事。此偏用香為經。他方六根識利。六塵<a 
name="0632a08" id="0632a08"></a>得為經。此土三根識鈍。鼻不及驢狗鹿等。云<a 
name="0632a09" id="0632a09"></a>何於香味觸等。能得通達。</p><p style="text-indent: 0em; margin-left: 0em"><span class="linehead"></span>問。根利故。於塵是<a 
name="0632a10" id="0632a10"></a>經。鈍者。塵則非經耶。</p><p style="text-indent: 0em; margin-left: 0em"><span class="linehead"></span>答。六塵是法界。體自<a 
name="0632a11" id="0632a11"></a>是經。非根利取。方乃是經。何者。大品云。一切<a 
name="0632a12" id="0632a12"></a>法趣色。是趣不過。此色。能詮一切法。如墨<a 
name="0632a13" id="0632a13"></a>黑色。一劃詮一。二劃詮二。三劃詮三。&#x7AEA;一<a 
name="0632a14" id="0632a14"></a>劃則詮王。足右劃則詮丑。足左劃則詮田。出<a 
name="0632a15" id="0632a15"></a>上詮由。出下詮申。如是迴轉。詮不可盡。或一<a 
name="0632a16" id="0632a16"></a>字詮無量法。無量字共詮一法。無量字詮無<a 
name="0632a17" id="0632a17"></a>量法。一字詮一法。於黑墨小小迴轉。詮量大<a 
name="0632a18" id="0632a18"></a>異。左迴詮惡。右迴詮善。上點詮無漏。下點詮<a 
name="0632a19" id="0632a19"></a>有漏。殺活與奪。毀譽苦樂。皆在墨中。更無一<a 
name="0632a20" id="0632a20"></a>法出此墨外。略而言之。黑墨詮無量教。無量<a 
name="0632a21" id="0632a21"></a>行。無量理。黑墨亦是教本。行本。理本。黑墨從<a 
name="0632a22" id="0632a22"></a>初一點。至無量點。從點至字。從字至句。從<a 
name="0632a23" id="0632a23"></a>句至偈。從偈至卷。從卷至部。又從一字句<a 
name="0632a24" id="0632a24"></a>中。初立小行。後著大行。又從點字中。初見<a 
name="0632a25" id="0632a25"></a>淺理。後到深理。是名黑色教行義。三種微發。<a 
name="0632a26" id="0632a26"></a>乃至當知。黑字是諸法本。青黃赤白。亦復如<a 
name="0632a27" id="0632a27"></a>是。非字非非字。雙照字非字。不可說。非不可<a 
name="0632a28" id="0632a28"></a>說。不可見。非不可見。何所簡擇。何所不簡<a 
name="0632a29" id="0632a29"></a>擇。何所攝。何所不攝。何所&#x5F03;。何所不&#x5F03;。是<a 
name="0632b01" id="0632b01"></a>則俱是。非則悉非。能於黑色。通達一切非。於<a 
name="0632b02" id="0632b02"></a>一切非。通達一切是。通達一切非非非是。一<a 
name="0632b03" id="0632b03"></a>切法邪。一切法正。若於黑色。不如是解。則不<a 
name="0632b04" id="0632b04"></a>知字與非字。青黃赤白。有對無對。皆不能<a 
name="0632b05" id="0632b05"></a>知。若於黑色通達。知餘色亦如是。此即法華<a 
name="0632b06" id="0632b06"></a>經意。以色為經也。聲塵亦如是。或一聲詮一<a 
name="0632b07" id="0632b07"></a>法。耳根利者。即解聲愛見因緣。即空即假即<a 
name="0632b08" id="0632b08"></a>中。知脣舌牙齒皆不可得。聲即非聲。非聲亦<a 
name="0632b09" id="0632b09"></a>聲。非聲非非聲。聲為教行義本。種種等義。皆<a 
name="0632b10" id="0632b10"></a>如上說。是即通達聲經。香味觸等。亦復如是。<a 
name="0632b11" id="0632b11"></a>經云。一切世間治生產業。皆與實相不相違<a 
name="0632b12" id="0632b12"></a>背。即此意也。外入皆經。周遍法界。內入亦如<a 
name="0632b13" id="0632b13"></a>是。內外入亦如是。經云。非內觀得解脫。亦<a 
name="0632b14" id="0632b14"></a>不離內觀得解脫等。又云。能觀心性。名為上<a 
name="0632b15" id="0632b15"></a>定。心是體。夫有心者。皆當得三菩提。心是<a 
name="0632b16" id="0632b16"></a>宗。制心一處。無事不辦。心是用。三界無別法。<a 
name="0632b17" id="0632b17"></a>唯是一心作。覺觀心是語本。以心分別於心。<a 
name="0632b18" id="0632b18"></a>證心是教相。故云華香雲樹。即法界之法門。<a 
name="0632b19" id="0632b19"></a>剎土眾生。本十身之正體。故華嚴經云。知一<a 
name="0632b20" id="0632b20"></a>切法是正思惟藏。</p><p style="text-indent: 0em; margin-left: 0em"><span class="linehead"></span>問。若心外無法。唯聽無<a 
name="0632b21" id="0632b21"></a>說者。云何佛言。我已所說法。如手中葉。又佛<a 
name="0632b22" id="0632b22"></a>皆自說我成佛來。不說一字等。</p><p style="text-indent: 0em; margin-left: 0em"><span class="linehead"></span>答。古釋云。<a 
name="0632b23" id="0632b23"></a>林中葉喻。據為其緣。令諸有情識變法解。名<a 
name="0632b24" id="0632b24"></a>我已說如手中葉。未為作緣。眾生自心未起<a 
name="0632b25" id="0632b25"></a>法解。名我未說如林中葉。約為增上。名說未<a 
name="0632b26" id="0632b26"></a>說。</p><p style="text-indent: 0em; margin-left: 0em"><span class="linehead"></span>又唯識鏡。問云。此中既云佛皆自說。何<a 
name="0632b27" id="0632b27"></a>故乃言佛不說法。豈非自語相違過耶。</p><p style="text-indent: 0em; margin-left: 0em"><span class="linehead"></span>答。此<a 
name="0632b28" id="0632b28"></a>亦是可聞者自識變生。佛實不說。但為增上<a 
name="0632b29" id="0632b29"></a>也。眾生識上變此言故。故引為證。</p><p style="text-indent: 0em; margin-left: 0em"><span class="linehead"></span>問。但了<a 
name="0632c01" id="0632c01"></a>一心。能成深觀者。若無位次。皂白何分。須合<a 
name="0632c02" id="0632c02"></a>教乘以<span class="corr" title='[袪&gt;祛]'>祛</span>訛濫。教觀雙辯。方契佛心。</p><p style="text-indent: 0em; margin-left: 0em"><span class="linehead"></span>答。誠<a 
name="0632c03" id="0632c03"></a>如所言。闕一不可。圓教觀心。須明六即。以三<a 
name="0632c04" id="0632c04"></a>觀故免數他寶。以六即故。無增上心。然心非<a 
name="0632c05" id="0632c05"></a>數量。豈有四六之文。理合幽玄。誰分淺深之<a 
name="0632c06" id="0632c06"></a>位。但為證入有異。俄分四教之門。昇進亦殊。<a 
name="0632c07" id="0632c07"></a>故列六即之位。此出台教止觀正文。簡慢濫<a 
name="0632c08" id="0632c08"></a>於初心。證究竟於後位。止觀云。約六即顯是<a 
name="0632c09" id="0632c09"></a>者。</p><p style="text-indent: 0em; margin-left: 0em"><span class="linehead"></span>問。為初心是。後心是。</p><p style="text-indent: 0em; margin-left: 0em"><span class="linehead"></span>答。如論云。焦炷非<a 
name="0632c10" id="0632c10"></a>初。不離初。非後。不離後。若智信具足。聞一<a 
name="0632c11" id="0632c11"></a>念即是。信故不謗。智故不懼。初後皆是。若無<a 
name="0632c12" id="0632c12"></a>信。高推聖境。非己智分。若無智。起增上慢。謂<a 
name="0632c13" id="0632c13"></a>己均佛。初後俱非。為此事故。須知六即。謂理<a 
name="0632c14" id="0632c14"></a>即．名字即．觀行即．相似即．分真即．究竟即。<a 
name="0632c15" id="0632c15"></a>此六即者。始凡終聖。始凡故。除疑怯。終聖故。<a 
name="0632c16" id="0632c16"></a>除慢大。理即者。一念心即如來藏理。如故即<a 
name="0632c17" id="0632c17"></a>空。藏故即假。理故即中。三智一心中。具不可<a 
name="0632c18" id="0632c18"></a>思議。三諦一諦。非三非一。一色一香。一切法。<a 
name="0632c19" id="0632c19"></a>一切心。亦復如。是。名為理即菩提。亦是理即<a 
name="0632c20" id="0632c20"></a>止觀。即寂名止。即照名觀。名字即者。理雖即<a 
name="0632c21" id="0632c21"></a>是。日用不知。以未聞三諦。全不識佛法。如牛<a 
name="0632c22" id="0632c22"></a>羊眼。不解方隅。或從知識。或從經卷。聞上所<a 
name="0632c23" id="0632c23"></a>說一實菩提。於名字中通達解了。知一切法<a 
name="0632c24" id="0632c24"></a>皆是佛法。是為名字即菩提。亦是名字止觀。<a 
name="0632c25" id="0632c25"></a>若未聞時。處處馳求。既得聞已。攀覓心息。名<a 
name="0632c26" id="0632c26"></a>止。但信法性。不信其諸。名為觀。觀行即者。若<a 
name="0632c27" id="0632c27"></a>但聞名口說。如蟲食木。偶得成字。是蟲不<a 
name="0632c28" id="0632c28"></a>知是字非字。既不通達。寧是菩提。必須心觀<a 
name="0632c29" id="0632c29"></a>明了。理慧相應。所行如所言。所言如所行。華<a 
name="0633a01" id="0633a01"></a>首云。言說名不行。我不以言說。但心行菩提。<a 
name="0633a02" id="0633a02"></a>此心口相應。是觀行菩提。釋論云。四句評聞<a 
name="0633a03" id="0633a03"></a>慧。具足。如眼得。日照了無僻。觀行亦如是。雖<a 
name="0633a04" id="0633a04"></a>未契理。觀心不息。如首楞嚴中射的喻。是名<a 
name="0633a05" id="0633a05"></a>觀行菩提。亦名觀行止觀。恒作此想名觀。餘<a 
name="0633a06" id="0633a06"></a>想息名止。相似即菩提者。以其逾觀逾明。逾<a 
name="0633a07" id="0633a07"></a>止逾寂。如射&#x96A3;的。名相似觀慧。一切世間治<a 
name="0633a08" id="0633a08"></a>生產業。不相違背。所有思想籌量。皆是先佛<a 
name="0633a09" id="0633a09"></a>經中所說。如六根清淨中說。圓伏無明名止。<a 
name="0633a10" id="0633a10"></a>似中慧名觀。分真即者。因相似觀力。入銅輪<a 
name="0633a11" id="0633a11"></a>位。初破無明。見佛性。開寶藏。顯真如。名發心<a 
name="0633a12" id="0633a12"></a>住。乃至等覺。無明微薄。智慧轉著。如從初月。<a 
name="0633a13" id="0633a13"></a>至十四日月。光垂圓。闇垂盡。若人應以佛身<a 
name="0633a14" id="0633a14"></a>得度者。即八相成道。應以九法界身得度者。<a 
name="0633a15" id="0633a15"></a>以普門示現。如經廣說。是名分真菩提。亦名<a 
name="0633a16" id="0633a16"></a>分真止觀。分真智斷。究竟即菩提者。等覺一<a 
name="0633a17" id="0633a17"></a>轉。入于妙覺。智光圓滿。不復可增。名菩提果。<a 
name="0633a18" id="0633a18"></a>大涅槃斷。更無可斷。名果果。等覺不通。唯佛<a 
name="0633a19" id="0633a19"></a>能通。過茶無道可說。故名究竟菩提。亦名究<a 
name="0633a20" id="0633a20"></a>竟止觀。古德約四教明六即者。若藏教執色<a 
name="0633a21" id="0633a21"></a>為有。施拙度破析之因。成但空灰斷之果。通<a 
name="0633a22" id="0633a22"></a>教執色心是空。了緣生無性之宗。失中道不<a 
name="0633a23" id="0633a23"></a>空之理。別教從心生十法界。心但有能生十<a 
name="0633a24" id="0633a24"></a>界之理性。未即便具十界之因果。如從地。生<a 
name="0633a25" id="0633a25"></a>一切草木。但從一心。次第生十界也。圓教。心<a 
name="0633a26" id="0633a26"></a>具十法界。不待能所生。亦無前後際。只一念<a 
name="0633a27" id="0633a27"></a>是十界。只十界是一念。一切時。一切處。一切<a 
name="0633a28" id="0633a28"></a>法。念念中體常圓滿。塵沙萬德。不欠少一分。<a 
name="0633a29" id="0633a29"></a>八萬惑業。不除斷一分。不謂佛是果頭極聖。<a 
name="0633b01" id="0633b01"></a>我未證得。不謂凡是底下穢濁。我應捨離。總<a 
name="0633b02" id="0633b02"></a>覽法界。在一念心頭。如一圓珠瑩徹。明白。圓<a 
name="0633b03" id="0633b03"></a>解。更無覺觀。進修。亦不見有凡聖。取捨。分別<a 
name="0633b04" id="0633b04"></a>妄念悉盡也。以初圓信人。未得純淨。煩惱有<a 
name="0633b05" id="0633b05"></a>厚薄。習氣有淺深。分別難忘。攀緣易起。心<a 
name="0633b06" id="0633b06"></a>浮觀淺。惑重境強。於對治之中。故分六即。是<a 
name="0633b07" id="0633b07"></a>以凡夫心性本體。實齊上聖。但凡夫未能常<a 
name="0633b08" id="0633b08"></a>用本。隨境生心。分別計校。千差萬別。雖在<a 
name="0633b09" id="0633b09"></a>人道。心多不定。或發地獄心。或發餓鬼畜生<a 
name="0633b10" id="0633b10"></a>心。何況人天善道。何況三乘聖道。無始妄習。<a 
name="0633b11" id="0633b11"></a>何能頓遣。雖有見解。未能常照。故是凡也。若<a 
name="0633b12" id="0633b12"></a>生死即涅槃。煩惱即菩提。是理即。若能暫照<a 
name="0633b13" id="0633b13"></a>諦理。即坐佛座。證佛身。用佛法。當此一念圓<a 
name="0633b14" id="0633b14"></a>現時。不見十方佛。異我此身此念也。解而未<a 
name="0633b15" id="0633b15"></a>修。是名字即。念有分數。名觀行即。念似於<a 
name="0633b16" id="0633b16"></a>境。名相似即。境入於念。名分真即。無境無<a 
name="0633b17" id="0633b17"></a>念。名究竟即。雖六常一。何凡何聖。雖一常<a 
name="0633b18" id="0633b18"></a>六。凡聖天絕。又六而常一故言即。一而常六。<a 
name="0633b19" id="0633b19"></a>故初後不齊。當觀念時。非一非六。又譬如不<a 
name="0633b20" id="0633b20"></a>離貧女家得金。即也。貧女得金即富。可喻眾<a 
name="0633b21" id="0633b21"></a>生即佛。取金有次第。豈非六乎。耘除草穢。觀<a 
name="0633b22" id="0633b22"></a>行伏惑也。掘土近金。似見物未分明。豈非相<a 
name="0633b23" id="0633b23"></a>似。收得一分。豈非分真。盡得受用。女人歡喜。<a 
name="0633b24" id="0633b24"></a>豈非究竟耶。是以頓悟宗已。復須言行相應。<a 
name="0633b25" id="0633b25"></a>既得本清淨。又須離垢清淨。如大集經偈云。<a 
name="0633b26" id="0633b26"></a>遠離一切諸煩惱。清淨無垢猶真實。其心能<a 
name="0633b27" id="0633b27"></a>作大光明。是名寶炬陀羅尼。又云。若有不覺<a 
name="0633b28" id="0633b28"></a>一切境界。及自境界。如是之人。則能調伏。</p><a 
name="0633b29" id="0633b29"></a><p style="text-indent: 0em; margin-left: 0em"><span class="linehead"></span>問。如來無密語。迦葉不覆藏。則眾生心常自<a 
name="0633c01" id="0633c01"></a>明現。何須教觀開示。廣論橫&#x7AEA;。</p><p style="text-indent: 0em; margin-left: 0em"><span class="linehead"></span>答。只為佛<a 
name="0633c02" id="0633c02"></a>之知見蘊在眾生心。雖然顯現。而迷者不知。<a 
name="0633c03" id="0633c03"></a>以客塵所覆。妄見所障。雖有如無。似世間寶<a 
name="0633c04" id="0633c04"></a>藏。為物所覆。莫有知者。是以須的示其寶處。<a 
name="0633c05" id="0633c05"></a>令親得見。遂獲其寶。利濟無窮。此亦如是。因<a 
name="0633c06" id="0633c06"></a>斯方便之門。得見心寶。遂以緣了。資發。親得<a 
name="0633c07" id="0633c07"></a>現前。智藏豐隆。法財具足。有茲勝利。教跡非<a 
name="0633c08" id="0633c08"></a>虛。如大涅槃經云。譬如大海。雖同一鹹。其中<a 
name="0633c09" id="0633c09"></a>亦有上妙之水。味同於乳。喻如雪山。雖復成<a 
name="0633c10" id="0633c10"></a>就種種功德。多生諸藥。亦有毒草。諸眾生身。<a 
name="0633c11" id="0633c11"></a>亦復如是。雖有四大毒蛇之種。其中亦有妙<a 
name="0633c12" id="0633c12"></a>藥。大王。所謂佛性非是作法。但為煩惱客塵<a 
name="0633c13" id="0633c13"></a>所覆。若剎利．婆羅門．毘舍．首陀．能斷除者。<a 
name="0633c14" id="0633c14"></a>即見佛性。成無上道。所以古德云。開物性原<a 
name="0633c15" id="0633c15"></a>者。良以眾生性含智海。識洞真空。但衣蔽明<a 
name="0633c16" id="0633c16"></a>珠。室埋祕藏。要假開示令其悟入。須憑觀慧<a 
name="0633c17" id="0633c17"></a>以契無生。又欲廣其義用。須明橫&#x7AEA;法門。<a 
name="0633c18" id="0633c18"></a>&#x7AEA;唯一心。橫遍一切。心非橫&#x7AEA;。橫&#x7AEA;是心。隱<a 
name="0633c19" id="0633c19"></a>顯同時。卷舒無礙。念念相即。法法融通。將&#x7AEA;<a 
name="0633c20" id="0633c20"></a>約橫。則無橫而不&#x7AEA;。一一法皆至心原。將橫<a 
name="0633c21" id="0633c21"></a>約&#x7AEA;。則無&#x7AEA;而不橫。具一切句。及一一句。皆<a 
name="0633c22" id="0633c22"></a>廣等法界。所以義海云。體無別異。舉則全<a 
name="0633c23" id="0633c23"></a>鋒。理不殊途。談皆頓顯。良由二邊相盡。差別<a 
name="0633c24" id="0633c24"></a>體融。隨智卷舒。應機屈曲。是故言起即起。誰<a 
name="0633c25" id="0633c25"></a>云路之不通。舉多即多。孰談法之無在。故知<a 
name="0633c26" id="0633c26"></a>立教皆為對機。機宜不同。教分多種。且如觀<a 
name="0633c27" id="0633c27"></a>色一法。五教證入不同。初小乘。見是實色。不<a 
name="0633c28" id="0633c28"></a>說性空。初教。見此色法。從緣所成。必無自性。<a 
name="0633c29" id="0633c29"></a>即空無所有。如波歸水。終教。見色空無礙。以<a 
name="0634a01" id="0634a01"></a>真空不守自性。隨緣成色。即是幻色。遂賴空<a 
name="0634a02" id="0634a02"></a>成。即此賴空之色。虛相無體。恒自性盡而空<a 
name="0634a03" id="0634a03"></a>現。是故色即空而常泯。空即色而常存。要<a 
name="0634a04" id="0634a04"></a>由自盡之色。方是空色。成色之空。乃是真空。<a 
name="0634a05" id="0634a05"></a>舉體互融。無有障礙。如水入波。頓教。一色法。<a 
name="0634a06" id="0634a06"></a>無非真理所收。是故此色。即真理一味等。更<a 
name="0634a07" id="0634a07"></a>無別法而可顯說。水波雙絕。圓教。起即全收。<a 
name="0634a08" id="0634a08"></a>一多互攝。同時成立。一塊圓明。隨舉即色。<a 
name="0634a09" id="0634a09"></a>隨舉即空。義味自在。隨智取用。何以故。隨舉<a 
name="0634a10" id="0634a10"></a>一門無不顯現。古德云。皆本一心而貫諸法。<a 
name="0634a11" id="0634a11"></a>夫一心者。萬法之總也。分而為戒定慧。開<a 
name="0634a12" id="0634a12"></a>而為六度。散而為萬行。萬行未嘗非一心。一<a 
name="0634a13" id="0634a13"></a>心未嘗違萬行。然則一心者。萬法之所生。而<a 
name="0634a14" id="0634a14"></a>不屬於萬法。得之者。則於法自在矣。見之<a 
name="0634a15" id="0634a15"></a>者。則於教無礙矣。本非法。不可以法說。本非<a 
name="0634a16" id="0634a16"></a>教。不可以教傳。豈可以軌跡而尋哉。故知但<a 
name="0634a17" id="0634a17"></a>研精一法。內照分明。自然柔軟。入神。順法界<a 
name="0634a18" id="0634a18"></a>之性。無心合道。履一際之門。所以大智度論<a 
name="0634a19" id="0634a19"></a>云。以人心多散。如狂如賊如醉。一心敬慎。是<a 
name="0634a20" id="0634a20"></a>諸功德初門。攝心得禪。便得實智慧。得實智<a 
name="0634a21" id="0634a21"></a>慧。便得解脫。得解脫。便得盡苦。如是等事。皆<a 
name="0634a22" id="0634a22"></a>從一心得。華嚴私記云。無縛無著迴向者。只<a 
name="0634a23" id="0634a23"></a>了一切皆如故。所以無縛著耳。知一切皆無<a 
name="0634a24" id="0634a24"></a>縛脫。一法既爾。一切法皆然。所以一切法即<a 
name="0634a25" id="0634a25"></a>一法。一法即一切法。若一切法皆無性。即是<a 
name="0634a26" id="0634a26"></a>分身佛集。寶塔出現。須彌入芥耳。如是洞達。<a 
name="0634a27" id="0634a27"></a>一解千從。則知佛向無所有中出生。法於畢<a 
name="0634a28" id="0634a28"></a>竟空中建立。以無生無性故。迴轉由心。遂得<a 
name="0634a29" id="0634a29"></a>集散同時。大小即入。所以森羅義趣。報化影<a 
name="0634b01" id="0634b01"></a>像。乃至無量德業。廣大神通。於宗鏡中。一時<a 
name="0634b02" id="0634b02"></a>顯現。且如龍蜃等類。全是業果生死之身。尚<a 
name="0634b03" id="0634b03"></a>現不思議之力用。何況悟根本心。具如實智。<a 
name="0634b04" id="0634b04"></a>而不能現廣大之神用乎。如華嚴經云。佛子。<a 
name="0634b05" id="0634b05"></a>如羅&#x777A;阿脩羅王。本身長七百由旬。化形長<a 
name="0634b06" id="0634b06"></a>十六萬八千由旬。於大海中出其半身。與須<a 
name="0634b07" id="0634b07"></a>彌山而正齊等。佛子。彼阿脩羅王。雖化其身<a 
name="0634b08" id="0634b08"></a>長十六萬八千由旬。然亦不壞本身之相。諸<a 
name="0634b09" id="0634b09"></a>蘊界處。悉皆如本。心不錯亂。不於變化身而<a 
name="0634b10" id="0634b10"></a>作他想。於其本身生非己想。本受生身。恒受<a 
name="0634b11" id="0634b11"></a>諸樂。化身常現種種自在神通威力。佛子。阿<a 
name="0634b12" id="0634b12"></a>脩羅王。有貪恚癡。具足憍慢。尚能如是變現<a 
name="0634b13" id="0634b13"></a>其身。何況菩薩摩訶薩。能深了達心法如幻。<a 
name="0634b14" id="0634b14"></a>一切世間。皆悉如夢。一切諸佛出興於世。皆<a 
name="0634b15" id="0634b15"></a>如影像。一切世界。猶如變化。言語音聲。悉皆<a 
name="0634b16" id="0634b16"></a>如響。見如實法。以如實法而為其身。知一切<a 
name="0634b17" id="0634b17"></a>法本性清淨。了知身心無有實體。其身普住<a 
name="0634b18" id="0634b18"></a>無量境界。以佛智慧廣大光明。淨修一切菩<a 
name="0634b19" id="0634b19"></a>提之行。乃至如有幻師。隨於一處。作諸幻術。<a 
name="0634b20" id="0634b20"></a>不以幻地故。壞於本地。不以幻日故。壞於本<a 
name="0634b21" id="0634b21"></a>日。菩薩摩訶薩。亦復如是。於無國土。現有<a 
name="0634b22" id="0634b22"></a>國土。於有國土。現無國土。於有眾生。現無眾<a 
name="0634b23" id="0634b23"></a>生。於無眾生。現有眾生。無色現色。色現無<a 
name="0634b24" id="0634b24"></a>色。初不亂後。後不亂初。菩薩了知一切世<a 
name="0634b25" id="0634b25"></a>法。悉亦如是。同於幻化。知法幻故。知智幻。知<a 
name="0634b26" id="0634b26"></a>智幻故。知業幻。知智幻業幻已。起於幻智。觀<a 
name="0634b27" id="0634b27"></a>一切業。如世幻者。不於處外而現其幻。亦不<a 
name="0634b28" id="0634b28"></a>於幻外而有其處。菩薩摩訶薩。亦復如是。不<a 
name="0634b29" id="0634b29"></a>於虛空外入世間。亦不於世間外入虛空。何<a 
name="0634c01" id="0634c01"></a>以故。虛空世間無差別故。住於世間。亦住虛<a 
name="0634c02" id="0634c02"></a>空。菩薩摩訶薩。於虛空中。能見能修一切<a 
name="0634c03" id="0634c03"></a>世間種種差別妙莊嚴業。於一念頃。悉能了<a 
name="0634c04" id="0634c04"></a>知無數世界。若成若壞。亦知諸劫相續次第。<a 
name="0634c05" id="0634c05"></a>能於一念現無數劫。亦不令其一念廣大。菩<a 
name="0634c06" id="0634c06"></a>薩摩訶薩。得不思議解脫幻智。到於彼岸。住<a 
name="0634c07" id="0634c07"></a>於幻際。入世幻數。思惟諸法。悉皆如幻。不<a 
name="0634c08" id="0634c08"></a>違幻世。盡於幻智。了知三世與幻無別。決定<a 
name="0634c09" id="0634c09"></a>通達心無邊際。如諸如來住如幻智。其心平<a 
name="0634c10" id="0634c10"></a>等。菩薩摩訶薩。亦復如是。知諸世間。皆悉如<a 
name="0634c11" id="0634c11"></a>幻。於一切處。皆無所著。無有我所。如彼幻師。<a 
name="0634c12" id="0634c12"></a>作諸幻事。雖不與彼幻事同住。而於幻事亦<a 
name="0634c13" id="0634c13"></a>無迷惑。菩薩摩訶薩。亦復如是。知一切法。到<a 
name="0634c14" id="0634c14"></a>於彼岸。心不計我能入於法。亦不於法而有<a 
name="0634c15" id="0634c15"></a>錯亂。</p><p style="text-indent: 0em; margin-left: 0em"><span class="linehead"></span>問。只如自心如何觀耶。</p><p style="text-indent: 0em; margin-left: 0em"><span class="linehead"></span>答。性該始<a 
name="0634c16" id="0634c16"></a>終之際。體非起盡之緣。體遍迷悟之中。性非<a 
name="0634c17" id="0634c17"></a>解惑之事。又云。夫心原本淨。無為無數。非<a 
name="0634c18" id="0634c18"></a>一非二。無色無相。非偏非圓。雖復覺知。亦無<a 
name="0634c19" id="0634c19"></a>覺知。若念未念。四運檢心。畢竟叵得。豈可次<a 
name="0634c20" id="0634c20"></a>第不次第偏圓觀耶。猶如虛空。等無有異。此<a 
name="0634c21" id="0634c21"></a>之心性。畢竟無心。有因緣時。亦得明心。既有<a 
name="0634c22" id="0634c22"></a>論心。即有方便正觀之義。譬如虛空。亦有陰<a 
name="0634c23" id="0634c23"></a>陽時雨。心亦如是。雖無偏圓。亦論漸頓。若觀<a 
name="0634c24" id="0634c24"></a>心具有性得三諦。性得三觀。及一切法無前<a 
name="0634c25" id="0634c25"></a>無後。無有次第。一念具足十法界法。若觀心<a 
name="0634c26" id="0634c26"></a>非空非有。則一切從心生法。亦非空非有。如<a 
name="0634c27" id="0634c27"></a>是等一切諸法。在一心中。當知觀此心原。與<a 
name="0634c28" id="0634c28"></a>如來等。若作如此圓觀。其人行住坐臥。皆應<a 
name="0634c29" id="0634c29"></a>起塔。生如來心。如此觀心。名觀佛心也。輔行<a 
name="0635a01" id="0635a01"></a>記云。心造即是心具。故引心造之文。以證心<a 
name="0635a02" id="0635a02"></a>具。華嚴經偈云。心如工畫師。造種種五陰。<a 
name="0635a03" id="0635a03"></a>一切世界中。無法而不造。如心佛亦爾。如<a 
name="0635a04" id="0635a04"></a>佛眾生然。心佛及眾生。是三無差別。若人<a 
name="0635a05" id="0635a05"></a>欲求知。三世一切佛。應當如是觀。心造諸如<a 
name="0635a06" id="0635a06"></a>來。不解今文。如何消偈心造一切。三無差別。<a 
name="0635a07" id="0635a07"></a>言心造者。不出二意。一者約理。造即是具。<a 
name="0635a08" id="0635a08"></a>二者約事。不出三世。三世又三。一者過造於<a 
name="0635a09" id="0635a09"></a>現。過現造當。如無始來。及以現在。乃至造於<a 
name="0635a10" id="0635a10"></a>盡未來際。一切諸業。不出十界。百界。千如。三<a 
name="0635a11" id="0635a11"></a>千世間。二者現造於現。即是現在同業所感。<a 
name="0635a12" id="0635a12"></a>逐境心變。名之為造。以心有故。一切皆有。以<a 
name="0635a13" id="0635a13"></a>心空故。一切皆空。如世一官。所見不同。是畏<a 
name="0635a14" id="0635a14"></a>是愛。是親是怨。三者聖人變化所造。亦令<a 
name="0635a15" id="0635a15"></a>眾生變心所見。並由理具。方有事用。今欲修<a 
name="0635a16" id="0635a16"></a>觀。但觀理具。俱破俱立。俱是法界。任運攝得<a 
name="0635a17" id="0635a17"></a>權實所現。</p><p style="text-indent: 0em; margin-left: 0em"><span class="linehead"></span>又問。此不思議。亦約次第。以釋十<a 
name="0635a18" id="0635a18"></a>法界。與思議何別。</p><p style="text-indent: 0em; margin-left: 0em"><span class="linehead"></span>答。其實無別。思議。乃作<a 
name="0635a19" id="0635a19"></a>從心生說。不思議。作一心具說。若能如上信<a 
name="0635a20" id="0635a20"></a>解。福德無量。佛親比校。萬行難偕。如法華經<a 
name="0635a21" id="0635a21"></a>偈云。若人求佛慧。於八十萬億。那由他劫<a 
name="0635a22" id="0635a22"></a>數。行五波羅蜜。於是諸劫中。布施供養佛。及<a 
name="0635a23" id="0635a23"></a>緣覺弟子并諸菩薩眾。珍異之飲食。上服與<a 
name="0635a24" id="0635a24"></a>臥具。栴檀立精舍。以園林莊嚴。如是等布施。<a 
name="0635a25" id="0635a25"></a>種種皆微妙。盡此諸劫數。以迴向佛道。若復<a 
name="0635a26" id="0635a26"></a>持禁戒。清淨無缺漏。求於無上道。諸佛之所<a 
name="0635a27" id="0635a27"></a>歎。若復行忍辱。住於調柔地。設眾惡來加。其<a 
name="0635a28" id="0635a28"></a>心不傾動。諸有得法者。懷於增上慢。為此所<a 
name="0635a29" id="0635a29"></a>輕惱。如是亦能忍。若復勤精進。志念常堅固。<a 
name="0635b01" id="0635b01"></a>於無量億劫。一心不懈息。又於無數劫。住<a 
name="0635b02" id="0635b02"></a>於空閑處。若坐若經行。除睡常攝心。以是<a 
name="0635b03" id="0635b03"></a>因緣故。能生諸禪定。八十億萬劫。安住心<a 
name="0635b04" id="0635b04"></a>不亂。持此一心福。願求無上道。我得一切智。<a 
name="0635b05" id="0635b05"></a>盡諸禪定際。是人於百千。萬億劫數中。行此<a 
name="0635b06" id="0635b06"></a>諸功德。如上之所說。有善男女等。聞我說壽<a 
name="0635b07" id="0635b07"></a>命。乃至一念信。其福過於彼。文句疏釋云。一<a 
name="0635b08" id="0635b08"></a>念信解者。謂隨所聞處。豁爾開明。隨語而入。<a 
name="0635b09" id="0635b09"></a>無有罣礙。信一切法。皆是佛法。又信佛法。不<a 
name="0635b10" id="0635b10"></a>隔一切法。不得佛法。不得一切法。而見一切<a 
name="0635b11" id="0635b11"></a>法。亦見佛法。即一而三即三而一。亦是行於<a 
name="0635b12" id="0635b12"></a>非道。通達佛道。行於佛道。通達一切道。不得<a 
name="0635b13" id="0635b13"></a>佛道一切道。而通達佛道一切道。無所有而<a 
name="0635b14" id="0635b14"></a>有。而有無所有。非所有。非無所有。如門前路。<a 
name="0635b15" id="0635b15"></a>通達一切東西南北。劃無壅礙。眼耳鼻舌身<a 
name="0635b16" id="0635b16"></a>意。凡有所對。悉亦如是。無疑曰信。明了曰<a 
name="0635b17" id="0635b17"></a>解。是為一念信解心也。此一念信解心。心<a 
name="0635b18" id="0635b18"></a>同佛心。信齊佛信。入真實般若之性。到究<a 
name="0635b19" id="0635b19"></a>竟解脫之原。所以無量無數劫中。修五波羅<a 
name="0635b20" id="0635b20"></a>蜜之功德。校量信解宗鏡一念之功。萬不及<a 
name="0635b21" id="0635b21"></a>一。故云不識玄旨。徒勞念靜。是以先悟宗鏡。<a 
name="0635b22" id="0635b22"></a>然後圓修。理行無差。方為契當。</p><p style="text-indent: 0em; margin-left: 0em"><span class="linehead"></span>問。如上觀<a 
name="0635b23" id="0635b23"></a>心。如何是所入能入之門。</p><p style="text-indent: 0em; margin-left: 0em"><span class="linehead"></span>答。能所之入。唯<a 
name="0635b24" id="0635b24"></a>是一心。約智而論。假分能所。所入。即所證一<a 
name="0635b25" id="0635b25"></a>心之理。能入。即能觀一心之智。又理是心之<a 
name="0635b26" id="0635b26"></a>體。智是心之用。猶如日光。還照日體。以此心<a 
name="0635b27" id="0635b27"></a>光。復照心體。則二而不二。體用冥一。不二而<a 
name="0635b28" id="0635b28"></a>二。能所似分。今約先德。依華嚴宗。立所入能<a 
name="0635b29" id="0635b29"></a>入二門。先明所入者。統唯一真法界。謂寂<a 
name="0635c01" id="0635c01"></a>寥虛曠。沖深包博。總該萬有。即是一心。體絕<a 
name="0635c02" id="0635c02"></a>有無。相非生滅。迷之則生死無窮。解之則廓<a 
name="0635c03" id="0635c03"></a>然大悟。為總開示。不知以何詺目強分理<a 
name="0635c04" id="0635c04"></a>事二門。而理事渾融。無有障礙。一事法界。二<a 
name="0635c05" id="0635c05"></a>理法界。略有二門。一性淨門。在纏不染。性<a 
name="0635c06" id="0635c06"></a>恒清淨。雖遍一切。不同一切。如濕之性。遍於<a 
name="0635c07" id="0635c07"></a>動靜。凝流不易。淨穢恒如。二離垢門。由對治<a 
name="0635c08" id="0635c08"></a>障盡。隨位淺深。體雖湛然。隨緣有異。三事理<a 
name="0635c09" id="0635c09"></a>無障礙法界。亦有二門。一相即無礙門。一心<a 
name="0635c10" id="0635c10"></a>法界。含真如生滅二門。互相交徹。不壞性相。<a 
name="0635c11" id="0635c11"></a>其猶攝水之波非靜。攝波之水非動。二形奪<a 
name="0635c12" id="0635c12"></a>無寄門。謂無事非理。故事非事也。無理非事。<a 
name="0635c13" id="0635c13"></a>故理非理也。四雙融俱離。性相渾然。而有十<a 
name="0635c14" id="0635c14"></a>門。一由離相故。事壞而即理。二由離性故。理<a 
name="0635c15" id="0635c15"></a>泯而即事。三由離相不壞相故。事即理而事<a 
name="0635c16" id="0635c16"></a>在。以非事為事。四由離性不泯性故。理即<a 
name="0635c17" id="0635c17"></a>事而理在。以非理為理。五由離相不異離性。<a 
name="0635c18" id="0635c18"></a>故。事理雙奪&#x9008;超言念。六由不壞不異不泯。<a 
name="0635c19" id="0635c19"></a>故。有初事理二界。俱存。爛然可見。七由不<a 
name="0635c20" id="0635c20"></a>壞不泯。不異離相離性故。為一事理無礙法<a 
name="0635c21" id="0635c21"></a>界。使超視聽之妙法。無不恒通見聞。絕思議<a 
name="0635c22" id="0635c22"></a>之深義。未嘗礙於言念。八由以理融事。令無<a 
name="0635c23" id="0635c23"></a>分劑。如理之遍。一入一切。如理之包。一切<a 
name="0635c24" id="0635c24"></a>入一。故緣起之法。一一各攝法界無盡。九由<a 
name="0635c25" id="0635c25"></a>因果法各全攝故。令普賢身中。佛佛無盡。佛<a 
name="0635c26" id="0635c26"></a>毛孔內。菩薩重重。十因果法界差別之法。無<a 
name="0635c27" id="0635c27"></a>不恒攝法界無遺故。隨一一門。一一位。各攝<a 
name="0635c28" id="0635c28"></a>重重故。廣剎大身。輕塵毛孔。皆無盡相。以其<a 
name="0635c29" id="0635c29"></a>後一。總融前九為渾融門。夫法界者。即一<a 
name="0636a01" id="0636a01"></a>心之總名。萬行之歸趣。如華嚴論云。從信住<a 
name="0636a02" id="0636a02"></a>行迴向十地十一地及佛果。總以法界為果<a 
name="0636a03" id="0636a03"></a>體。文殊為法界理。普賢為法界智。理智妙用<a 
name="0636a04" id="0636a04"></a>為一佛門。以此一門。為化群蒙分為二法。若<a 
name="0636a05" id="0636a05"></a>也逐根隨俗。法門無盡。若論實理。不離無法<a 
name="0636a06" id="0636a06"></a>界之中一法。一多無礙。名為普賢。始接童<a 
name="0636a07" id="0636a07"></a>蒙。達無性理中。妙簡正邪。入無生慧。名號文<a 
name="0636a08" id="0636a08"></a>殊。亦名童子菩薩。能同苦際。興行利生。治佛<a 
name="0636a09" id="0636a09"></a>家法。名為普賢。二人參體。名之為佛。本來自<a 
name="0636a10" id="0636a10"></a>在。名為法界。從初徹後。總此法界為體。更無<a 
name="0636a11" id="0636a11"></a>別法。此品為一切諸佛因果之大都。亦是眾<a 
name="0636a12" id="0636a12"></a>聖賢所行之大路。無出此也。亦是自心一切<a 
name="0636a13" id="0636a13"></a>智王之所遊觀之大宅也。亦是一切眾生之<a 
name="0636a14" id="0636a14"></a>所依。故名法界。二能入門有二。一果海離於<a 
name="0636a15" id="0636a15"></a>說相。二因門可寄言說。今且略明無分別智<a 
name="0636a16" id="0636a16"></a>證理法界。以為五門。一能所歷然。謂以無<a 
name="0636a17" id="0636a17"></a>分別智。證無差別理。如日合空。雖不可分。而<a 
name="0636a18" id="0636a18"></a>日非空。空非日光。二能所無二。以知一切<a 
name="0636a19" id="0636a19"></a>法。即心自性。以即體之智。還照心體。舉一全<a 
name="0636a20" id="0636a20"></a>收。舉理收智。智非理外。舉智收理。智體即<a 
name="0636a21" id="0636a21"></a>寂。如一明珠。珠自有光。光還照珠。三能所俱<a 
name="0636a22" id="0636a22"></a>泯。由智即理。故智非智。以全同理。無自體故。<a 
name="0636a23" id="0636a23"></a>由理即智。故理非理。以全同智。無自立故。如<a 
name="0636a24" id="0636a24"></a>波即水。動相便虛。如水即波。靜相亦隱。動靜<a 
name="0636a25" id="0636a25"></a>兩亡。性相齊離。四存泯無礙。離相離性。則能<a 
name="0636a26" id="0636a26"></a>所雙泯。不壞性相。能所歷然。如波與水。雖動<a 
name="0636a27" id="0636a27"></a>靜兩亡。不壞波濕。五舉一全收。上列四門。欲<a 
name="0636a28" id="0636a28"></a>彰義異。理既融攝曾無二原。如海一滴。具百<a 
name="0636a29" id="0636a29"></a>川味。又所入境者。即不思議解脫境界。何名<a 
name="0636b01" id="0636b01"></a>不思議。心言罔及故。何法不思議。即解脫<a 
name="0636b02" id="0636b02"></a>境界。解脫有二。一作用解脫。作用自在。脫拘<a 
name="0636b03" id="0636b03"></a>礙故。二離障解脫。具足二智。脫二障故。二障<a 
name="0636b04" id="0636b04"></a>者。即煩惱所知二障。煩惱障事。所知障理。一<a 
name="0636b05" id="0636b05"></a>切眾生不證真心。皆為二障所纏。由內離障。<a 
name="0636b06" id="0636b06"></a>外用無<span class="gaiji">&#x898A;<!--gaiji,羈,1[襾/(革*馬)],2&#x898A;,3--></span>。二義相成。總名解脫。境界有二。一<a 
name="0636b07" id="0636b07"></a>分劑境。如國疆域。各有分劑。佛及普賢德用<a 
name="0636b08" id="0636b08"></a>分劑。無能及故。二所知境界。事理無邊。唯佛<a 
name="0636b09" id="0636b09"></a>普賢方究盡故。由證所知無邊之境。故成德<a 
name="0636b10" id="0636b10"></a>用無有邊涯。二亦相成。總為境界。此二不二。<a 
name="0636b11" id="0636b11"></a>故不思議。又能入者。即普賢行願。又人與法<a 
name="0636b12" id="0636b12"></a>俱稱普義。若約人。即普賢。若約法。即普法。所<a 
name="0636b13" id="0636b13"></a>言入者。能所契合。泯絕無寄。一入全真。方為<a 
name="0636b14" id="0636b14"></a>真入。又不入而入。以智體即如。如外無法而<a 
name="0636b15" id="0636b15"></a>可攀緣。故無可入。心行處滅。寂然無入。不<a 
name="0636b16" id="0636b16"></a>失照用故。恒以一如而觀諸法。故名而入。此<a 
name="0636b17" id="0636b17"></a>二無礙。方為真入。又佛境入無所入。有三。一<a 
name="0636b18" id="0636b18"></a>約一切眾生即如來藏。更何所入。翻迷之悟。<a 
name="0636b19" id="0636b19"></a>故云證入。二約理。非即非異。故云入無所入。<a 
name="0636b20" id="0636b20"></a>三約心。境心冥真境。故說為入。若有所入。境<a 
name="0636b21" id="0636b21"></a>智未亡。豈得稱入。實無所入。方名真入。又<a 
name="0636b22" id="0636b22"></a>入不入二義。上約緣起相由門。今法性融通<a 
name="0636b23" id="0636b23"></a>門者。即性之一字。夫法性融通。要不壞相而<a 
name="0636b24" id="0636b24"></a>即真性。入則壞緣起者。無可相入。不入則壞<a 
name="0636b25" id="0636b25"></a>性者。則性不遍一切法故。由不壞性相。方是<a 
name="0636b26" id="0636b26"></a>法性融通義也。二又要由不入方能入耳者。<a 
name="0636b27" id="0636b27"></a>亦通二門。唯就相說。若約緣起門。要由諸<a 
name="0636b28" id="0636b28"></a>緣歷然不入。方得相資遍相入耳。若約法性<a 
name="0636b29" id="0636b29"></a>融通門者。要由事相歷然。方隨理融入一切<a 
name="0636c01" id="0636c01"></a>法。故說若唯約理。無可即入。若雙約性相上<a 
name="0636c02" id="0636c02"></a>第一義。相即不入。性即能入。若獨相獨性。<a 
name="0636c03" id="0636c03"></a>俱不能入。要二相融。方能入。又若約體空。則<a 
name="0636c04" id="0636c04"></a>無來無入。若唯約性。無可即入。若約相不壞。<a 
name="0636c05" id="0636c05"></a>如本無差者。或唯約事。不能即入。以性融相。<a 
name="0636c06" id="0636c06"></a>故得互入。是顯正入義。謂不異理之一事。全<a 
name="0636c07" id="0636c07"></a>攝法性。時令彼不異理之多事。隨所依理。皆<a 
name="0636c08" id="0636c08"></a>於一中現等。一事攝理既爾。多事攝理亦然。<a 
name="0636c09" id="0636c09"></a>則一事隨所依理。皆於多中現。故得互入。是<a 
name="0636c10" id="0636c10"></a>法性融通門。以此一門。能入萬法。故法華疏<a 
name="0636c11" id="0636c11"></a>云。以實相入真。決了聲聞法。是諸經之王。<a 
name="0636c12" id="0636c12"></a>實相入俗。一切治生產業。皆與實相不相違<a 
name="0636c13" id="0636c13"></a>背。實相入中。諸法無非佛法。若入此三觀。即<a 
name="0636c14" id="0636c14"></a>是入一切法。以諸法不出三諦故。</p><p style="text-indent: 0em; margin-left: 0em"><span class="linehead"></span>問。十住<a 
name="0636c15" id="0636c15"></a>菩薩證入之時。唯一真如。無有境界。云何復<a 
name="0636c16" id="0636c16"></a>說分劑二種境界。</p><p style="text-indent: 0em; margin-left: 0em"><span class="linehead"></span>答。此是不思議境界。非<a 
name="0636c17" id="0636c17"></a>同情執。或存或泯。或總合。或俱離。不出一心<a 
name="0636c18" id="0636c18"></a>而論舒卷。若存。非立心外之法。是存其全理<a 
name="0636c19" id="0636c19"></a>之事。若泯。非壞全事之理。是泯其體外之見。<a 
name="0636c20" id="0636c20"></a>則不礙心鏡而一味。不壞一味而心境。故華<a 
name="0636c21" id="0636c21"></a>嚴經頌云。如來甚深境。其量等虛空。一切<a 
name="0636c22" id="0636c22"></a>眾生入。而實無所入。</p><p style="text-indent: 0em; margin-left: 0em"><span class="linehead"></span>問。若正觀成時。以<a 
name="0636c23" id="0636c23"></a>有心成。以無心成。</p><p style="text-indent: 0em; margin-left: 0em"><span class="linehead"></span>答。夫入此宗。不可以有<a 
name="0636c24" id="0636c24"></a>無求。不可以能所辯。若以有念析歸無念。此<a 
name="0636c25" id="0636c25"></a>念還成有。若以無心作空無會者。即成斷滅。<a 
name="0636c26" id="0636c26"></a>皆落意地。不出見知。又若逆之。則不合事理。<a 
name="0636c27" id="0636c27"></a>若順之。又成能所。只可以妙會。不可以事求。<a 
name="0636c28" id="0636c28"></a>所以華嚴會意云。並須除念會意。無間相續。<a 
name="0636c29" id="0636c29"></a>順法修行。若動念起心。即入魔網。以法不動<a 
name="0637a01" id="0637a01"></a>念故。順法即念除。我見是妄心。違法故生死。<a 
name="0637a02" id="0637a02"></a>是知法無動念。不可以有念求。又非無念。不<a 
name="0637a03" id="0637a03"></a>可以無心得。應可玄會取其意耳。如說有不<a 
name="0637a04" id="0637a04"></a>有。無不無等。但動心即寂。是彼法。故名順法<a 
name="0637a05" id="0637a05"></a>也。若以心順於法。即有能所。非順法也。故維<a 
name="0637a06" id="0637a06"></a>摩經云。法離一切觀行。肇師云。法本無相。非<a 
name="0637a07" id="0637a07"></a>觀行之所能見。見之者。其唯無觀乎。如赤水<a 
name="0637a08" id="0637a08"></a>求於玄珠。罔象而得之。故云藏於身。不藏<a 
name="0637a09" id="0637a09"></a>於川。在於心。不在乎水。故莊子云。黃帝遊<a 
name="0637a10" id="0637a10"></a>於赤水之北。登崑崙之丘。南望。遺其玄珠。使<a 
name="0637a11" id="0637a11"></a>智索之。而不得。使离婁索之。而不得。乃因罔<a 
name="0637a12" id="0637a12"></a>象得之。黃帝曰。異哉。罔象。乃可得之。夫真不<a 
name="0637a13" id="0637a13"></a>可以定求。故無心以得之。如弄珠吟云。罔象<a 
name="0637a14" id="0637a14"></a>無心&#x5374;得珠。能見能聞是虛偽。然雖不落見<a 
name="0637a15" id="0637a15"></a>聞。又非無知覺。如融大師信心銘云。惺惺了<a 
name="0637a16" id="0637a16"></a>知。見網轉彌。寂寂無見。闇室不移。惺惺無妄。<a 
name="0637a17" id="0637a17"></a>寂寂寥亮。寶印真宗。森羅一相。所以無念者。<a 
name="0637a18" id="0637a18"></a>即念而無念。以念無自性。緣起即空。又緣起<a 
name="0637a19" id="0637a19"></a>者。皆是真性中緣起。豈屬有無。乃至即生無<a 
name="0637a20" id="0637a20"></a>生。即滅無滅。亦復如是。故寶藏論云。若言其<a 
name="0637a21" id="0637a21"></a>生。無狀無形。若言其滅。今古常靈。又云。是<a 
name="0637a22" id="0637a22"></a>以斬首灰形。其無以損生。金丹玉屑。其無以<a 
name="0637a23" id="0637a23"></a>養生。故真生不滅。真滅不生。可謂常滅。可謂<a 
name="0637a24" id="0637a24"></a>常生。其有愛生惡滅者。斯不悟常滅。愛滅惡<a 
name="0637a25" id="0637a25"></a>生者。斯不悟常生。永嘉集云。故知妙道無形。<a 
name="0637a26" id="0637a26"></a>萬像不乖其致。真如寂滅。眾響靡異其原。迷<a 
name="0637a27" id="0637a27"></a>之則見倒惑生。悟之則順違無地。&#x95B4;寂非有。<a 
name="0637a28" id="0637a28"></a>緣會而能生。峨嶷非無。緣散而能滅。滅既非<a 
name="0637a29" id="0637a29"></a>滅。以何滅滅。生既非生。以何生生。生滅既虛。<a 
name="0637b01" id="0637b01"></a>實相常住矣。華嚴疏云。生之無生。真性湛<a 
name="0637b02" id="0637b02"></a>然。無生之生。業果宛然。是知若即念存有<a 
name="0637b03" id="0637b03"></a>念。即是常見。離生求無生。即是斷見。皆不<a 
name="0637b04" id="0637b04"></a>達實相無生無滅之理。若正了無生。則無生<a 
name="0637b05" id="0637b05"></a>無不生。豈定執有生無生之二見乎。所以云。<a 
name="0637b06" id="0637b06"></a>誰無念。誰無生。若實無生無不生。喚取機關<a 
name="0637b07" id="0637b07"></a>木人問。求佛施功早晚成。若以息念歸無念。<a 
name="0637b08" id="0637b08"></a>如同寒木死灰。與木人何別。豈有成佛之期<a 
name="0637b09" id="0637b09"></a>耶。斯乃尚未知即念而無念。寧知一念。頓圓<a 
name="0637b10" id="0637b10"></a>乎。</p><p style="text-indent: 0em; margin-left: 0em"><span class="linehead"></span>如有問言。夫妙行者。統唯無念。今見善見<a 
name="0637b11" id="0637b11"></a>惡。願離願成。疲役身心。豈當為道。</p><p style="text-indent: 0em; margin-left: 0em"><span class="linehead"></span>答。若斯<a 
name="0637b12" id="0637b12"></a>見者。離念求於無念。尚未得於真無念也。況<a 
name="0637b13" id="0637b13"></a>念無念之無礙耶。又無念。但是行之一也。豈<a 
name="0637b14" id="0637b14"></a>成一念頓圓。此一念頓圓之旨。非意解所知。<a 
name="0637b15" id="0637b15"></a>唯忘情可以契會。如悟玄序云。夫玄道者。不<a 
name="0637b16" id="0637b16"></a>可以設功得。聖智者。不可以有心知。真諦者。<a 
name="0637b17" id="0637b17"></a>不可以存我會。至功者。不可以營事為。忘言<a 
name="0637b18" id="0637b18"></a>者。可以道合。虛懷者。可以理通。冥心者。可<a 
name="0637b19" id="0637b19"></a>以真一。遺智者。可以聖同。雖云道合。無心於<a 
name="0637b20" id="0637b20"></a>合。合者合焉。雖云聖同。不求於同。同者同焉。<a 
name="0637b21" id="0637b21"></a>無心於合。則無合無散。不求於同。則無異無<a 
name="0637b22" id="0637b22"></a>同。超非於百非之外。非所不能非焉。忘是於<a 
name="0637b23" id="0637b23"></a>萬是之前。是所不能是焉。是所不能是。則無<a 
name="0637b24" id="0637b24"></a>是矣。非所不能非。則無非矣。無異無同。則怨<a 
name="0637b25" id="0637b25"></a>親不二。無非無是。則毀讚常一。是以忘言者。<a 
name="0637b26" id="0637b26"></a>捨。筌&#x7F64;也。虛懷者。離取著也。冥心者。不己<a 
name="0637b27" id="0637b27"></a>見也。遺智者。泯能證也。若運心合道。則背道。<a 
name="0637b28" id="0637b28"></a>若起念求同。則失同。若為是所是。則沒是。若<a 
name="0637b29" id="0637b29"></a>為非所非。則沈非。以要言之。但得直下無心。<a 
name="0637c01" id="0637c01"></a>則同異俱空。是非咸泯。斯泯亦泯。茲空亦空。<a 
name="0637c02" id="0637c02"></a>此猶寄言因跡對待。若得絕待頓悟一心。唯<a 
name="0637c03" id="0637c03"></a>契相應。不俟更說。</p><a 
name="0637c04" id="0637c04"></a><p><span class="juanname">宗鏡錄卷第三十七</span></p><a 
name="0637c05" id="0637c05"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　丁未歲分司大藏都監開板</p></div></div>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_037 by HTTrack Website Copier/3.x [XR&CO'2014], Tue, 07 Jun 2016 06:59:20 GMT -->
</html>
