<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T11n0310_025 by HTTrack Website Copier/3.x [XR&CO'2014], Tue, 07 Jun 2016 06:46:47 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=482782630&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT11n0310&amp;utmp=%2Fmobile%2Findex.php%3Findex%3DT11n0310_025&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9ecc.html?index=T11n0310_024" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第11冊<br/>No.310 大寶積經 (120卷)<br/>【唐 菩提流志譯】<br/>第 25 卷</p>
	<a href="index024e.html?index=T11n0310_026" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T11">
<div class="root" id="0310" sutra_name="大寶積經" sutra_juan="[卷25]">　
<a 
name="0137b09" id="0137b09"></a><a 
name="0137b10" id="0137b10"></a><a 
name="0137b11" id="0137b11"></a><p><span class="juanname">大寶積經卷第二十五<a 
name="0137b12" id="0137b12"></a><a 
name="0137b13" id="0137b13"></a><p style="margin-left: 4em"><span class="byline">大唐三藏菩提流志奉　詔譯</span></p><a 
name="0137b14" id="0137b14"></a>被甲莊嚴會第七之五</span></p><a 
name="0137b15" id="0137b15"></a><p style="text-indent: 0em; margin-left: 0em"><span class="linehead"></span>「復次無邊慧！我念往昔過二阿僧祇劫，爾時<a 
name="0137b16" id="0137b16"></a>有佛出現世間，號曰月燈王如來、應供、正遍<a 
name="0137b17" id="0137b17"></a>知、明行足、善逝、世間解、無上士、調御丈夫、天人<a 
name="0137b18" id="0137b18"></a>師、佛、世尊。劫名甘露，國名清淨。彼佛世界<a 
name="0137b19" id="0137b19"></a>頗梨所成，常有光明遍照其土，若有眾生<a 
name="0137b20" id="0137b20"></a>遇斯光者淨妙端嚴，是故世界名為清淨。無<a 
name="0137b21" id="0137b21"></a>別城邑聚落之名，交道殊妙金繩界飾，諸交<a 
name="0137b22" id="0137b22"></a>道間一一等量半俱盧舍。一一道間光明寶<a 
name="0137b23" id="0137b23"></a>柱雜多羅樹，各八十四輝映行列，復有四池<a 
name="0137b24" id="0137b24"></a>堤塘圍遶。七寶臺觀人民止住，覆以鈴網懸<a 
name="0137b25" id="0137b25"></a>諸繒帶，花飾珍玩猶如諸天。彼界眾生寂靜<a 
name="0137b26" id="0137b26"></a>安樂，十善業道悉已成就，顏貌端嚴壽命長<a 
name="0137b27" id="0137b27"></a>遠，薄貪瞋癡易可開悟，以少方便廣知諸法。<a 
name="0137b28" id="0137b28"></a>彼佛壽命千俱胝歲，滅度之後正法住世一<a 
name="0137b29" id="0137b29"></a>俱胝歲。十會說法，諸聲聞眾住學地者，一一<a 
name="0137c01" id="0137c01"></a>法會各有二十俱胝那由他，諸菩薩眾趣一<a 
name="0137c02" id="0137c02"></a>乘者其數無量。</p><a 
name="0137c03" id="0137c03"></a><p style="text-indent: 0em; margin-left: 0em"><span class="linehead"></span>「無邊慧！彼月燈王如來寶菩提樹，周五十由<a 
name="0137c04" id="0137c04"></a>旬高一百由旬，珊瑚為根琉璃為幹，黃金為<a 
name="0137c05" id="0137c05"></a>枝馬瑙為葉，道場縱廣一百由旬。基陛周匝<a 
name="0137c06" id="0137c06"></a>欄楯圍遶，妙多羅樹布植行列，金鈴寶網彌<a 
name="0137c07" id="0137c07"></a>覆莊嚴。大菩提座高三由旬，細軟敷具張施<a 
name="0137c08" id="0137c08"></a>其上，妙衣百千間飾垂下，幢幡二十樹列其<a 
name="0137c09" id="0137c09"></a>傍。月燈王佛於此座上證阿耨多羅三藐三<a 
name="0137c10" id="0137c10"></a>菩提，時彼國界無三惡趣及惡趣名，亦無諸<a 
name="0137c11" id="0137c11"></a>難及諸難名。月燈王佛常於一切諸世界中<a 
name="0137c12" id="0137c12"></a>化現其身轉于法輪。</p><a 
name="0137c13" id="0137c13"></a><p style="text-indent: 0em; margin-left: 0em"><span class="linehead"></span>「無邊慧！彼月燈王如來有二菩薩：一名雲音，<a 
name="0137c14" id="0137c14"></a>二名無邊音。是二菩薩於彼如來白言：『世尊！<a 
name="0137c15" id="0137c15"></a>云何諸菩薩摩訶薩於一切法理趣之中而<a 
name="0137c16" id="0137c16"></a>得善巧方便安立？』時彼如來欲令諸菩薩摩<a 
name="0137c17" id="0137c17"></a>訶薩於一切法理趣之中而得善巧方便安<a 
name="0137c18" id="0137c18"></a>立，為二菩薩廣說斯法。時諸菩薩摩訶薩聞<a 
name="0137c19" id="0137c19"></a>斯法已，於一切法理趣之中便獲善巧方便<a 
name="0137c20" id="0137c20"></a>安立。是二菩薩從是已後，於二萬歲無有睡<a 
name="0137c21" id="0137c21"></a>眠無欲恚惱，不起食想不生臥想，亦無病緣<a 
name="0137c22" id="0137c22"></a>湯藥等想，不樂世間遊觀談戲。於彼如來說<a 
name="0137c23" id="0137c23"></a>法之時，即於法座得無生忍。時彼如來而問<a 
name="0137c24" id="0137c24"></a>之曰：『善男子！於一切法理趣之中如是善巧<a 
name="0137c25" id="0137c25"></a>方便安立。汝今求耶？』是二菩薩即白佛言：『世<a 
name="0137c26" id="0137c26"></a>尊！我尚不見有一切法理趣善巧安立之名，<a 
name="0137c27" id="0137c27"></a>亦復不見有一切法理趣善巧安立之法，況<a 
name="0137c28" id="0137c28"></a>一切法理趣善巧方便安立。世尊！我亦不得<a 
name="0137c29" id="0137c29"></a>一切諸法，我亦不得諸法安立，於一切法無<a 
name="0138a01" id="0138a01"></a>住無不住。世尊！我如是見。寧復說言於一切<a 
name="0138a02" id="0138a02"></a>法理趣之中如是善巧方便安立，為求耶為<a 
name="0138a03" id="0138a03"></a>不求耶？世尊！我亦不見於一切法理趣之中<a 
name="0138a04" id="0138a04"></a>如是善巧方便安立而作求者，亦不見有若<a 
name="0138a05" id="0138a05"></a>內若外、若二中間。若一切法，若法理趣善巧<a 
name="0138a06" id="0138a06"></a>方便而安立者，亦不見法若內若外、若二中<a 
name="0138a07" id="0138a07"></a>間。若一切法，若法理趣善巧方便而可安立，<a 
name="0138a08" id="0138a08"></a>世尊！我亦不見乃至少法內外中間理趣善<a 
name="0138a09" id="0138a09"></a>巧方便安立而可趣向、而可親近。世尊！既無<a 
name="0138a10" id="0138a10"></a>少法而可趣向、而可親近，我於其中當何安<a 
name="0138a11" id="0138a11"></a>立？世尊！我亦不見過現未來為安立處，若安<a 
name="0138a12" id="0138a12"></a>立處無所有者，我於何處而可安立？世尊！無<a 
name="0138a13" id="0138a13"></a>安立故，非住相應、非不住相應，無盡相應、無<a 
name="0138a14" id="0138a14"></a>生相應。世尊！我亦不見從誰由誰、何處何時<a 
name="0138a15" id="0138a15"></a>我心意識若生若滅。當何說言以心意識於<a 
name="0138a16" id="0138a16"></a>一切法理趣善巧方便安立？』</p><a 
name="0138a17" id="0138a17"></a><p style="text-indent: 0em; margin-left: 0em"><span class="linehead"></span>「無邊慧！是二菩薩於如來前如是說時，一千<a 
name="0138a18" id="0138a18"></a>菩薩得無生忍，千俱胝菩薩發菩提心。爾時<a 
name="0138a19" id="0138a19"></a>月燈王如來復告之曰：『善男子！汝以無住而<a 
name="0138a20" id="0138a20"></a>住無處，而住於一切法理趣善巧方便安立。<a 
name="0138a21" id="0138a21"></a>善男子！一切諸法亦復如是。如來隨順世俗<a 
name="0138a22" id="0138a22"></a>道故，現證阿耨多羅三藐三菩提。若於如來<a 
name="0138a23" id="0138a23"></a>不隨世俗現證阿耨多羅三藐三菩提，亦復<a 
name="0138a24" id="0138a24"></a>如是。善男子！諸法無處亦非無處，若處無處<a 
name="0138a25" id="0138a25"></a>皆隨世俗，若隨世俗則於其中無有少法而<a 
name="0138a26" id="0138a26"></a>可生者而可了者。是故善男子！應加精勤速<a 
name="0138a27" id="0138a27"></a>於諸法逮得解脫。』是二菩薩於如來前聞斯<a 
name="0138a28" id="0138a28"></a>法已，飛騰虛空，即以偈頌讚如來曰：</p><a 
name="0138a29" id="0138a29"></a><p><span class="lg">「『法王不思議，　　得未曾有法，<a 
name="0138b01" id="0138b01"></a><br>　　遍知兩足尊，　　佛法無過上，<a 
name="0138b02" id="0138b02"></a><br>　　以法無上故，　　如來世無等。<a 
name="0138b03" id="0138b03"></a><br>　　一切法無生，　　我今獲此忍，<a 
name="0138b04" id="0138b04"></a><br>　　我常不分別，　　若生若無生，<a 
name="0138b05" id="0138b05"></a><br>　　如是亦不念，　　一切無分別。<a 
name="0138b06" id="0138b06"></a><br>　　法王大牟尼，　　功德離言念，<a 
name="0138b07" id="0138b07"></a><br>　　願說清淨法，　　令眾皆歡喜。<a 
name="0138b08" id="0138b08"></a><br>　　於佛勝功德，　　欲知其邊際，<a 
name="0138b09" id="0138b09"></a><br>　　設經無量劫，　　而亦不可得，<a 
name="0138b10" id="0138b10"></a><br>　　功德無邊故，　　最勝無過上。<a 
name="0138b11" id="0138b11"></a><br>　　一切法無生，　　我亦不分別，<a 
name="0138b12" id="0138b12"></a><br>　　我於佛法中，　　未曾有毀壞。<a 
name="0138b13" id="0138b13"></a><br>　　不謂眾善根，　　云何當可得？<a 
name="0138b14" id="0138b14"></a><br>　　諸法無示現，　　無生亦無相，<a 
name="0138b15" id="0138b15"></a><br>　　如是無相忍，　　於此亦皆證。<a 
name="0138b16" id="0138b16"></a><br>　　我今所得忍，　　畢竟無退轉，<a 
name="0138b17" id="0138b17"></a><br>　　故於一切智，　　以此生歡喜。<a 
name="0138b18" id="0138b18"></a><br>　　我於如來法，　　決定不猶豫，<a 
name="0138b19" id="0138b19"></a><br>　　亦於一切法，　　遠離眾疑惑。<a 
name="0138b20" id="0138b20"></a><br>　　無上佛法中，　　我今得此忍，<a 
name="0138b21" id="0138b21"></a><br>　　我亦不分別，　　亦無不分別。』</span></p><a 
name="0138b22" id="0138b22"></a><p style="text-indent: 0em; margin-left: 0em"><span class="linehead"></span>「無邊慧！是二菩薩說此偈已，於月燈王如來<a 
name="0138b23" id="0138b23"></a>右繞三匝，以天妙花栴檀末香而散佛上。時<a 
name="0138b24" id="0138b24"></a>彼如來即為授記，而告之曰：『汝雲音等，過二<a 
name="0138b25" id="0138b25"></a>萬劫當證阿耨多羅三藐三菩提。』是二菩薩<a 
name="0138b26" id="0138b26"></a>聞如來記，踊躍歡喜諦觀如來，入於諸禪遊<a 
name="0138b27" id="0138b27"></a>戲神通，出沒自在煙焰暉發。復為眾生說法<a 
name="0138b28" id="0138b28"></a>開示，令二十四俱胝人天趣於阿耨多羅三<a 
name="0138b29" id="0138b29"></a>藐三菩提。是二菩薩乃至盡命勤修梵行，於<a 
name="0138c01" id="0138c01"></a>彼如來中時正法後時正法悉能護持。復於<a 
name="0138c02" id="0138c02"></a>爾時，教化成熟四俱胝眾生趣於阿耨多羅<a 
name="0138c03" id="0138c03"></a>三藐三菩提。是二菩薩次第供養親近承事<a 
name="0138c04" id="0138c04"></a>多百千佛，及諸如來三昧正法一一受持，過<a 
name="0138c05" id="0138c05"></a>二萬劫復值寶幢如來，隨轉法輪教化成熟<a 
name="0138c06" id="0138c06"></a>無量眾生趣於阿耨多羅三藐三菩提。寶幢<a 
name="0138c07" id="0138c07"></a>如來剎土清淨，無諸聲聞，唯有一生補處菩<a 
name="0138c08" id="0138c08"></a>薩。寶幢如來將滅度時乃為授記：『我滅度後，<a 
name="0138c09" id="0138c09"></a>雲音菩薩次當現證阿耨多羅三藐三菩提，<a 
name="0138c10" id="0138c10"></a>號曰日燈王如來。其佛剎土成就莊嚴，積集<a 
name="0138c11" id="0138c11"></a>無量無邊功德。菩薩聲聞大眾圓滿。日燈王<a 
name="0138c12" id="0138c12"></a>如來滅度之後，無邊音菩薩次當現證阿耨<a 
name="0138c13" id="0138c13"></a>多羅三藐三菩提。』無邊慧！以此法門無所得<a 
name="0138c14" id="0138c14"></a>故、無言說故，不可示現、無生無滅。諸菩薩摩<a 
name="0138c15" id="0138c15"></a>訶薩當應如理精勤修習。若有菩薩住一切<a 
name="0138c16" id="0138c16"></a>法理趣善巧方便安立，以無所得獲無生忍，<a 
name="0138c17" id="0138c17"></a>圓滿佛法無量功德以為莊嚴，而發趣於阿<a 
name="0138c18" id="0138c18"></a>耨多羅三藐三菩提。無邊慧！我曾不說諸菩<a 
name="0138c19" id="0138c19"></a>薩摩訶薩離此法外別有少法速能成就一<a 
name="0138c20" id="0138c20"></a>切智智。若有於此無生無滅甚深空法勤修<a 
name="0138c21" id="0138c21"></a>行者，速得菩薩法界理趣善巧方便及陀羅<a 
name="0138c22" id="0138c22"></a>尼，具足辯才、無上攝化，諸佛世尊之所稱讚，<a 
name="0138c23" id="0138c23"></a>以法嚴具而莊嚴之，能圓滿施、住清淨戒、得<a 
name="0138c24" id="0138c24"></a>清淨忍、無上精進、無緣禪定，以大智慧而發<a 
name="0138c25" id="0138c25"></a>趣於阿耨多羅三藐三菩提。於諸勝中最為<a 
name="0138c26" id="0138c26"></a>殊勝，速得名為一切智者。坐于道場，四大天<a 
name="0138c27" id="0138c27"></a>王持蓋來詣請轉法輪，為諸人天作大光明，<a 
name="0138c28" id="0138c28"></a>皆令趣於阿耨多羅三藐三菩提。</p><a 
name="0138c29" id="0138c29"></a><p style="text-indent: 0em; margin-left: 0em"><span class="linehead"></span>「復次無邊慧！若諸菩薩摩訶薩於一切法海<a 
name="0139a01" id="0139a01"></a>印三昧勤修行者，見一切法同於法界。如是<a 
name="0139a02" id="0139a02"></a>見時，不於法界見一切法，不於諸法見於法<a 
name="0139a03" id="0139a03"></a>界，精進修習，以一切法諸界和合善巧方便，<a 
name="0139a04" id="0139a04"></a>於一切法諸界和合無所執著亦無所動，於<a 
name="0139a05" id="0139a05"></a>一切法諸界和合善巧方便亦無執著亦無<a 
name="0139a06" id="0139a06"></a>分別，能於一法和合之中而見一切諸法和<a 
name="0139a07" id="0139a07"></a>合，能於一切諸法和合而復見於一法和<a 
name="0139a08" id="0139a08"></a>合，不於一切諸法和合而親近於一法和<a 
name="0139a09" id="0139a09"></a>合，不於一法和合之中親近一切諸法和合。<a 
name="0139a10" id="0139a10"></a>以能了知此一法故亦能了知一切諸法，以<a 
name="0139a11" id="0139a11"></a>能了知一切法故於此一法應了知處亦能<a 
name="0139a12" id="0139a12"></a>了知，不以諸法親近一法。於諸取蘊和合之<a 
name="0139a13" id="0139a13"></a>中悉能了知，不於取蘊種種性相若有和合<a 
name="0139a14" id="0139a14"></a>若無和合而生執著。諸菩薩摩訶薩如是行<a 
name="0139a15" id="0139a15"></a>時，若有諸法以眾因緣和合而生、若有諸法<a 
name="0139a16" id="0139a16"></a>以眾因緣和合而成，於彼諸法悉能了知。若<a 
name="0139a17" id="0139a17"></a>有諸法因緣和合以種種性相應而起，於彼<a 
name="0139a18" id="0139a18"></a>諸法亦能了知亦無執著，隨順了知一切諸<a 
name="0139a19" id="0139a19"></a>法施設之相，亦能了知若相無相，亦能了知<a 
name="0139a20" id="0139a20"></a>諸界差別諸界種種性相差別，亦能了知以<a 
name="0139a21" id="0139a21"></a>誰為因，不以煩惱親近趣向諸緣起法，亦於<a 
name="0139a22" id="0139a22"></a>世間出世間法不相違背，隨順了知世間出<a 
name="0139a23" id="0139a23"></a>世間一切諸法，世間相印皆遍了知。以一法<a 
name="0139a24" id="0139a24"></a>門而能了知一切法門，以諸法門復能了知<a 
name="0139a25" id="0139a25"></a>一法之門，不以一切諸法之門而親近於一<a 
name="0139a26" id="0139a26"></a>法之門，亦復不以一法之門而親近於諸法<a 
name="0139a27" id="0139a27"></a>之門。如是法門悉能淨治。無邊慧！諸菩薩摩<a 
name="0139a28" id="0139a28"></a>訶薩於此法中勤修習者，以一理趣言教之<a 
name="0139a29" id="0139a29"></a>門而能了知一切諸法性同一味，於一切法<a 
name="0139b01" id="0139b01"></a>得勝無諍，如理寂靜不相違背，能於大會讚<a 
name="0139b02" id="0139b02"></a>說斯法，精勤修習得一切法海印三昧。如是<a 
name="0139b03" id="0139b03"></a>修習，若有諍論若無諍論，皆令寂靜如理而<a 
name="0139b04" id="0139b04"></a>住，隨順斷除憍慢放逸，於決定說善能受持，<a 
name="0139b05" id="0139b05"></a>差別名言亦能覺了，法界理趣方便勤修。於<a 
name="0139b06" id="0139b06"></a>諸法門善寂思念，當以何法何法相應若不<a 
name="0139b07" id="0139b07"></a>相應，能以方便於決定義住清淨念。無邊慧！<a 
name="0139b08" id="0139b08"></a>諸菩薩摩訶薩於此法門如是住者，以少加<a 
name="0139b09" id="0139b09"></a>行得一切法海印三昧，以此無量法海三昧<a 
name="0139b10" id="0139b10"></a>而發趣於阿耨多羅三藐三菩提。」</p><p style="text-indent: 0em; margin-left: 0em"><span class="linehead"></span>爾時世尊<a 
name="0139b11" id="0139b11"></a>而<span class="corr" title='[來&gt;說]'>說</span>偈言：</p><a 
name="0139b12" id="0139b12"></a><p><span class="lg">「汝觀一切法，　　流入法界中，<a 
name="0139b13" id="0139b13"></a><br>　諸法同法界，　　理趣悉平等。<a 
name="0139b14" id="0139b14"></a><br>　復觀於法界，　　流入諸法中，<a 
name="0139b15" id="0139b15"></a><br>　法界同諸法，　　理趣亦平等。<a 
name="0139b16" id="0139b16"></a><br>　不於法界中，　　觀察一切法，<a 
name="0139b17" id="0139b17"></a><br>　亦不離法界，　　而見於諸法。<a 
name="0139b18" id="0139b18"></a><br>　不於諸法中，　　觀察於法界，<a 
name="0139b19" id="0139b19"></a><br>　亦不離諸法，　　而見於法界。<a 
name="0139b20" id="0139b20"></a><br>　了知種種界，　　法界種種性，<a 
name="0139b21" id="0139b21"></a><br>　一切法和合，　　善巧無所住。<a 
name="0139b22" id="0139b22"></a><br>　一切時及處，　　種種性和合，<a 
name="0139b23" id="0139b23"></a><br>　無住無所依，　　亦無有所取。<a 
name="0139b24" id="0139b24"></a><br>　和合差別性，　　分別不分別，<a 
name="0139b25" id="0139b25"></a><br>　於彼二俱無，　　智者平等見。<a 
name="0139b26" id="0139b26"></a><br>　知一和合故，　　則知諸和合，<a 
name="0139b27" id="0139b27"></a><br>　知諸和合故，　　則知一和合。<a 
name="0139b28" id="0139b28"></a><br>　和合不和合，　　一性差別性，<a 
name="0139b29" id="0139b29"></a><br>　不近不分別，　　無執無所著。<a 
name="0139c01" id="0139c01"></a><br>　了知一切法，　　彼法無和合，<a 
name="0139c02" id="0139c02"></a><br>　亦不念和合，　　無執無所著。<a 
name="0139c03" id="0139c03"></a><br>　了知一切種，　　彼法施設相，<a 
name="0139c04" id="0139c04"></a><br>　亦不念親近，　　無執無所著。<a 
name="0139c05" id="0139c05"></a><br>　業及業果報，　　一切悉能知，<a 
name="0139c06" id="0139c06"></a><br>　於彼不相違，　　斯為精進者。<a 
name="0139c07" id="0139c07"></a><br>　業及業作者，　　此二和合相，<a 
name="0139c08" id="0139c08"></a><br>　知彼相無相，　　斯為精進者。<a 
name="0139c09" id="0139c09"></a><br>　於諸界和合，　　諸界差別性，<a 
name="0139c10" id="0139c10"></a><br>　知彼常平等，　　斯為精進者。<a 
name="0139c11" id="0139c11"></a><br>　因果相繫屬，　　一切悉能知，<a 
name="0139c12" id="0139c12"></a><br>　於彼諸緣法，　　被甲如理住。<a 
name="0139c13" id="0139c13"></a><br>　能知出世法，　　於諸世間法，<a 
name="0139c14" id="0139c14"></a><br>　無有少相違，　　如是平等住。<a 
name="0139c15" id="0139c15"></a><br>　亦知世間法，　　於諸出世法，<a 
name="0139c16" id="0139c16"></a><br>　亦無少相違，　　如是平等住。<a 
name="0139c17" id="0139c17"></a><br>　世間所應作，　　一切諸相印，<a 
name="0139c18" id="0139c18"></a><br>　隨順能觀察，　　遍知平等住。<a 
name="0139c19" id="0139c19"></a><br>　能以一法門，　　了知諸法門，<a 
name="0139c20" id="0139c20"></a><br>　亦以諸法門，　　了知一法門。<a 
name="0139c21" id="0139c21"></a><br>　不以一法門，　　親近諸法門，<a 
name="0139c22" id="0139c22"></a><br>　不以諸法門，　　親近一法門。<a 
name="0139c23" id="0139c23"></a><br>　一切法門中，　　平等遍清淨，<a 
name="0139c24" id="0139c24"></a><br>　於法無異相，　　斯為觀察者。<a 
name="0139c25" id="0139c25"></a><br>　於諸法言教，　　而能平等說，<a 
name="0139c26" id="0139c26"></a><br>　常住平等性，　　斯為觀察者。<a 
name="0139c27" id="0139c27"></a><br>　於諸法言教，　　如理能知見，<a 
name="0139c28" id="0139c28"></a><br>　便得善相應，　　斯為方便者。<a 
name="0139c29" id="0139c29"></a><br>　不起於諍論，　　不作諍因緣，<a 
name="0140a01" id="0140a01"></a><br>　一切不相違，　　斯為相應者。<a 
name="0140a02" id="0140a02"></a><br>　常起於無諍，　　無諍得相應，<a 
name="0140a03" id="0140a03"></a><br>　平等不相違，　　斯為智慧者。<a 
name="0140a04" id="0140a04"></a><br>　於法理趣中，　　永息諸諍論，<a 
name="0140a05" id="0140a05"></a><br>　被甲如理修，　　斯為勇猛者。<a 
name="0140a06" id="0140a06"></a><br>　如是遍觀察，　　純一無違諍，<a 
name="0140a07" id="0140a07"></a><br>　能於法會中，　　讚說無上法。<a 
name="0140a08" id="0140a08"></a><br>　如是諸菩薩，　　成就一切法，<a 
name="0140a09" id="0140a09"></a><br>　大海印三昧，　　斯為正念者。<a 
name="0140a10" id="0140a10"></a><br>　如是勤修習，　　純一無違諍，<a 
name="0140a11" id="0140a11"></a><br>　息諍論相應，　　成就此三昧。<a 
name="0140a12" id="0140a12"></a><br>　如理而安住，　　能知祕密說，<a 
name="0140a13" id="0140a13"></a><br>　知我及我慢，　　斷慢絕矜高。<a 
name="0140a14" id="0140a14"></a><br>　決定言教中，　　成就善方便，<a 
name="0140a15" id="0140a15"></a><br>　亦知差別名，　　斯為有智者。<a 
name="0140a16" id="0140a16"></a><br>　諸法理趣中，　　如理勤修習，<a 
name="0140a17" id="0140a17"></a><br>　能見諸法門，　　斯為見法者。<a 
name="0140a18" id="0140a18"></a><br>　如是勤修習，　　能知一切法，<a 
name="0140a19" id="0140a19"></a><br>　何法共相應？　　何法不相應？<a 
name="0140a20" id="0140a20"></a><br>　一切諸法中，　　念業清淨者，<a 
name="0140a21" id="0140a21"></a><br>　能於決定義，　　而得善方便。<a 
name="0140a22" id="0140a22"></a><br>　一切諸法中，　　精進思惟者，<a 
name="0140a23" id="0140a23"></a><br>　了知一切法，　　乃獲此三昧。</span></p><a 
name="0140a24" id="0140a24"></a><p style="text-indent: 0em; margin-left: 0em"><span class="linehead"></span>「復次無邊慧！諸菩薩摩訶薩於此法中勤修<a 
name="0140a25" id="0140a25"></a>習者！復有能攝三昧之法。諦聽諦聽善思念<a 
name="0140a26" id="0140a26"></a>之，吾當解說。」</p><p style="text-indent: 0em; margin-left: 0em"><span class="linehead"></span>「唯然世尊！願樂欲聞。」</p><a 
name="0140a27" id="0140a27"></a><p style="text-indent: 0em; margin-left: 0em"><span class="linehead"></span>爾時世尊告無邊慧菩薩摩訶薩言：「無邊慧！<a 
name="0140a28" id="0140a28"></a>有諸菩薩摩訶薩法光明門，而能出生諸法<a 
name="0140a29" id="0140a29"></a>理趣善巧方便，亦能出生一切法印，能入一<a 
name="0140b01" id="0140b01"></a>切法印之門，於一切法所應作者能了能入，<a 
name="0140b02" id="0140b02"></a>於法光明能得能說，以法光明隨順趣入諸<a 
name="0140b03" id="0140b03"></a>法句門。何者名為法光明門而能出生善巧<a 
name="0140b04" id="0140b04"></a>光明？謂能了知異名教門、祕密教門、異名事<a 
name="0140b05" id="0140b05"></a>門、攝取事門、諸差別門。云何於彼而得了知，<a 
name="0140b06" id="0140b06"></a>乃能出生三昧之門、一切法界理趣之門，入<a 
name="0140b07" id="0140b07"></a>於一義能隨解了諸法光明？</p><a 
name="0140b08" id="0140b08"></a><p style="text-indent: 0em; margin-left: 0em"><span class="linehead"></span>「無邊慧！諸菩薩摩訶薩於此甚深諸法理趣<a 
name="0140b09" id="0140b09"></a>善巧方便，若現修行、若當修行，若現求者、若<a 
name="0140b10" id="0140b10"></a>當求者，聞此法門，以少加行得大光明入諸<a 
name="0140b11" id="0140b11"></a>法門，從此法門復起光明。以是光明隨何法<a 
name="0140b12" id="0140b12"></a>門、隨何所行，應入應行如其理趣，以三昧力<a 
name="0140b13" id="0140b13"></a>觀諸法門，於三昧門出生智慧而能了知，如<a 
name="0140b14" id="0140b14"></a>實理趣三昧力故、觀法門故、生智慧故，以三<a 
name="0140b15" id="0140b15"></a>昧門了知法界住善方便，能起一切法門光<a 
name="0140b16" id="0140b16"></a>明，得一切法海印三昧。</p><a 
name="0140b17" id="0140b17"></a><p style="text-indent: 0em; margin-left: 0em"><span class="linehead"></span>「無邊慧！云何法門？謂阿字印印一切法無明<a 
name="0140b18" id="0140b18"></a>所作，行得圓滿阿字為首，無明止息無所作<a 
name="0140b19" id="0140b19"></a>故。諸菩薩摩訶薩應入無相印門，以<span class="gaiji">[橠-多+可]<!--gaiji,,1[橠-多+可],2&#x23628;,3--></span><span class="note">(阿可反)</span><a 
name="0140b20" id="0140b20"></a>字印印一切法，業異熟果、業所應作、業果和<a 
name="0140b21" id="0140b21"></a>合，了知業果和合緣故，諸菩薩摩訶薩應入<a 
name="0140b22" id="0140b22"></a>無業無果、無有和合無緣印門。以諸行印印<a 
name="0140b23" id="0140b23"></a>一切法，於種種業、業所應作，起一切法智光<a 
name="0140b24" id="0140b24"></a>明故。諸菩薩摩訶薩應入一切諸行善巧印<a 
name="0140b25" id="0140b25"></a>門。以<span class="gaiji">[打-丁+袲]<!--gaiji,,1[打-丁+袲],2,3--></span><span class="note">(那可反)</span>字印印一切法，以麼字助施設<a 
name="0140b26" id="0140b26"></a>名言與種種法而作相應，了知<span class="gaiji">[打-丁+袲]<!--gaiji,,1[打-丁+袲],2,3--></span>麼而相助<a 
name="0140b27" id="0140b27"></a>故，諸菩薩摩訶薩應入無合無助無名印門。<a 
name="0140b28" id="0140b28"></a>以無邊印印一切法，一切分別而不可得，離<a 
name="0140b29" id="0140b29"></a>分別故，諸菩薩摩訶薩應入無分別印門。以<a 
name="0140c01" id="0140c01"></a>無際印印一切法際不和合，盡於際故，諸菩<a 
name="0140c02" id="0140c02"></a>薩摩訶薩應入無尋無伺無言說印門。以無<a 
name="0140c03" id="0140c03"></a>種種自性之印印一切法，以一自性起作之<a 
name="0140c04" id="0140c04"></a>相斷除種種自性想故，諸菩薩摩訶薩應入<a 
name="0140c05" id="0140c05"></a>種種自性印門。以欲相應和合之印印一切<a 
name="0140c06" id="0140c06"></a>法現起有為諸行圓滿，離欲寂靜無和合故，<a 
name="0140c07" id="0140c07"></a>諸菩薩摩訶薩應入盡欲智見無和合印門。<a 
name="0140c08" id="0140c08"></a>無邊慧！是為菩薩摩訶薩印門印一切法。以<a 
name="0140c09" id="0140c09"></a>此印門而應入於一切法中。</p><p style="text-indent: 0em; margin-left: 0em"><span class="linehead"></span>「無邊慧！復有無<a 
name="0140c10" id="0140c10"></a>障礙門、無和合門，諸菩薩摩訶薩應隨悟入。<a 
name="0140c11" id="0140c11"></a>云何無障礙門、無和合門？謂虛空印印一切<a 
name="0140c12" id="0140c12"></a>法，諸菩薩摩訶薩應入無著印門。以空閑印<a 
name="0140c13" id="0140c13"></a>印一切法，諸菩薩摩訶薩應入無二印門。以<a 
name="0140c14" id="0140c14"></a>寂靜印印一切法，諸菩薩摩訶薩應入止息<a 
name="0140c15" id="0140c15"></a>印門。以無門印印一切法，諸菩薩摩訶薩應<a 
name="0140c16" id="0140c16"></a>入不動印門。以無處印印一切法，諸菩薩摩<a 
name="0140c17" id="0140c17"></a>訶薩應入無染印門。以性空印印一切法，諸<a 
name="0140c18" id="0140c18"></a>菩薩摩訶薩應入無得印門。以無相印印一<a 
name="0140c19" id="0140c19"></a>切法，諸菩薩摩訶薩應入善巧修習方便印<a 
name="0140c20" id="0140c20"></a>門。以無願印印一切法，諸菩薩摩訶薩應入<a 
name="0140c21" id="0140c21"></a>善寂靜願光明印門。以無貪印印一切法，諸<a 
name="0140c22" id="0140c22"></a>菩薩摩訶薩應入遍知分別如實印門。以無<a 
name="0140c23" id="0140c23"></a>生印印一切法，諸菩薩摩訶薩應入生正智<a 
name="0140c24" id="0140c24"></a>見無生印門。以寂滅印印一切法，諸菩薩摩<a 
name="0140c25" id="0140c25"></a>訶薩應入離蘊印門。以盡相印印一切法，諸<a 
name="0140c26" id="0140c26"></a>菩薩摩訶薩應入生盡印門。以法界印印一<a 
name="0140c27" id="0140c27"></a>切法，諸菩薩摩訶薩應入顯現法界善巧印<a 
name="0140c28" id="0140c28"></a>門。以無念印印一切法，諸菩薩摩訶薩應入<a 
name="0140c29" id="0140c29"></a>實無分別平等印門。以離性印印一切法，諸<a 
name="0141a01" id="0141a01"></a>菩薩摩訶薩應入遍知一切自性印門。以涅<a 
name="0141a02" id="0141a02"></a>槃印印一切法，諸菩薩摩訶薩應入如實寂<a 
name="0141a03" id="0141a03"></a>靜順滅印門。無邊慧！是為諸菩薩摩訶薩於<a 
name="0141a04" id="0141a04"></a>一切法無障礙門、不和合門，超過一切斷常<a 
name="0141a05" id="0141a05"></a>見門、無邊際門、前後際門，以厭離故、寂滅<a 
name="0141a06" id="0141a06"></a>故、止息故、清涼故。諸菩薩摩訶薩於此一切<a 
name="0141a07" id="0141a07"></a>法印之門隨學隨入，以善修行此諸法門，得<a 
name="0141a08" id="0141a08"></a>一切法海印三昧。此三昧者，如實相應能攝<a 
name="0141a09" id="0141a09"></a>諸法善方便智，是故諸菩薩摩訶薩於此印<a 
name="0141a10" id="0141a10"></a>門應善修習，住一切法海印三昧觀一切法，<a 
name="0141a11" id="0141a11"></a>而能出生無量無邊大法光明。無邊慧！譬如<a 
name="0141a12" id="0141a12"></a>大海水乃無量而無有能測其量者，一切諸<a 
name="0141a13" id="0141a13"></a>法亦復如是，終無有能測其量者。又如大海<a 
name="0141a14" id="0141a14"></a>一切眾流悉入其中，一切諸法入法印中亦<a 
name="0141a15" id="0141a15"></a>復如是，故名海印印一切法悉入諸法海印<a 
name="0141a16" id="0141a16"></a>之中，於此印中見一切法同於法印。又如大<a 
name="0141a17" id="0141a17"></a>龍及諸龍眾，諸大身眾能有大海、能入大海，<a 
name="0141a18" id="0141a18"></a>於彼大海以為住處。諸菩薩摩訶薩亦復如<a 
name="0141a19" id="0141a19"></a>是，而於無量百千劫中善修諸業，乃能入此<a 
name="0141a20" id="0141a20"></a>三昧印門，於彼印門以為住處，為欲證得諸<a 
name="0141a21" id="0141a21"></a>佛法故、善巧圓滿一切智故，成就如是諸法<a 
name="0141a22" id="0141a22"></a>印門。諸菩薩摩訶薩精勤修學此法門時，則<a 
name="0141a23" id="0141a23"></a>能修學一切法門，見諸法門在此門故，而能<a 
name="0141a24" id="0141a24"></a>發起諸法光明，入於一切法海之中，是故此<a 
name="0141a25" id="0141a25"></a>法名一切法海印三昧。又如大海是大珍寶<a 
name="0141a26" id="0141a26"></a>積集之處，此三昧者亦復如是，是一切法及<a 
name="0141a27" id="0141a27"></a>法善巧積集之處。</p><a 
name="0141a28" id="0141a28"></a><p style="text-indent: 0em; margin-left: 0em"><span class="linehead"></span>「無邊慧！若有眾生為得無上佛之知見，於此<a 
name="0141a29" id="0141a29"></a>三昧若已求者、若當求者、若現求者，彼則能<a 
name="0141b01" id="0141b01"></a>求一切法海圓滿智慧。以是義故，我此法印<a 
name="0141b02" id="0141b02"></a>付囑於汝。汝於末世後五十歲正法滅時，以<a 
name="0141b03" id="0141b03"></a>此法印印諸眾生。為此法印而印之者，皆於<a 
name="0141b04" id="0141b04"></a>阿耨多羅三藐三菩提得不退轉，成就佛法<a 
name="0141b05" id="0141b05"></a>速詣道場，轉無上輪紹隆佛種，隨順住於一<a 
name="0141b06" id="0141b06"></a>切智地，能於無上大般涅槃而般涅槃，令諸<a 
name="0141b07" id="0141b07"></a>天人受持正法。無邊慧！諸菩薩摩訶薩若欲<a 
name="0141b08" id="0141b08"></a>攝取如是無量殊勝功德，於此深法精勤愛<a 
name="0141b09" id="0141b09"></a>樂而無放逸。</p><a 
name="0141b10" id="0141b10"></a><p style="text-indent: 0em; margin-left: 0em"><span class="linehead"></span>「復次無邊慧！我念往昔過大無量阿僧祇劫<a 
name="0141b11" id="0141b11"></a>復倍是數，爾時有佛出現世間，號曰超過須<a 
name="0141b12" id="0141b12"></a>彌光王如來、應供、正遍知、明行足、善逝、世間解、<a 
name="0141b13" id="0141b13"></a>無上士、調御丈夫、天人師、佛、世尊。劫名善住，<a 
name="0141b14" id="0141b14"></a>國名悅意。時彼劫中眾生壽命不可限量，安<a 
name="0141b15" id="0141b15"></a>隱豐饒住眾善法，是故彼劫名為善住。彼佛<a 
name="0141b16" id="0141b16"></a>國界廣博嚴飾多諸美妙，見者和樂悅意，名<a 
name="0141b17" id="0141b17"></a>香周流普遍，是故彼國名為悅意。時四洲中，<a 
name="0141b18" id="0141b18"></a>三洲等量八萬由旬，一一洲中有二萬城，一<a 
name="0141b19" id="0141b19"></a>一城量各十由旬。唯有閻浮一洲，廣量俱胝<a 
name="0141b20" id="0141b20"></a>由旬，有八萬城，一一城量二十由旬。重樓表<a 
name="0141b21" id="0141b21"></a>剎垣牆周匝，種種衣樹、種種味樹、諸雜花樹、<a 
name="0141b22" id="0141b22"></a>寶多羅樹而莊嚴之，國界安樂人民充滿。其<a 
name="0141b23" id="0141b23"></a>中復有最大都城周百由旬，二萬園苑而圍<a 
name="0141b24" id="0141b24"></a>遶之。諸園苑中，澄潭泝流處處盈注，華&#x8602;<a 
name="0141b25" id="0141b25"></a>甘實一一榮茂，名香普熏聞者欣悅，鳥獸和<a 
name="0141b26" id="0141b26"></a>鳴其聲雅亮。爾時彼佛住一園中為眾說法。<a 
name="0141b27" id="0141b27"></a>無邊慧！超過須彌光王如來壽十小劫，滅度<a 
name="0141b28" id="0141b28"></a>之後正法住世滿一小劫。時彼如來四會說<a 
name="0141b29" id="0141b29"></a>法，一一法會，諸聲聞眾住學地者各有五百<a 
name="0141c01" id="0141c01"></a>俱胝那由他，諸阿羅漢及菩薩眾各有五十<a 
name="0141c02" id="0141c02"></a>俱胝那由他。時彼如來有二菩薩：一名勇猛<a 
name="0141c03" id="0141c03"></a>軍，二名勇猛力。是二菩薩具足神通得無生<a 
name="0141c04" id="0141c04"></a>忍，前白佛言：『世尊！以何等法成就菩薩摩訶<a 
name="0141c05" id="0141c05"></a>薩一切諸法海印三昧？』時彼如來以此句門<a 
name="0141c06" id="0141c06"></a>廣為宣說。說此法時，十千菩薩得無生忍，是<a 
name="0141c07" id="0141c07"></a>二菩薩證一切法海印三昧及證菩薩一切<a 
name="0141c08" id="0141c08"></a>三昧。以證諸法海印三昧及證菩薩諸三昧<a 
name="0141c09" id="0141c09"></a>故，能於一切佛剎土中現大神變、放大光明、<a 
name="0141c10" id="0141c10"></a>出妙梵音，為諸眾生演說正法，而能成熟八<a 
name="0141c11" id="0141c11"></a>俱胝人趣於阿耨多羅三藐三菩提。時彼如<a 
name="0141c12" id="0141c12"></a>來即為授記：『過一百劫，皆當證於阿耨多羅<a 
name="0141c13" id="0141c13"></a>三藐三菩提。百劫之中，於一一劫供養承事<a 
name="0141c14" id="0141c14"></a>五百如來，於彼如來中時正法後時正法悉<a 
name="0141c15" id="0141c15"></a>能受持，為諸眾生作大饒益。一一劫中一心<a 
name="0141c16" id="0141c16"></a>不亂，一一生處皆受化生，一一生中不退三<a 
name="0141c17" id="0141c17"></a>昧，神變說法度諸眾生。過百劫已復值無邊<a 
name="0141c18" id="0141c18"></a>功德如來，供養親近。善能遊戲無量三昧神<a 
name="0141c19" id="0141c19"></a>變解脫。』是二菩薩於彼佛所，一名離憂、二名<a 
name="0141c20" id="0141c20"></a>善住，能隨如來轉于法輪，教化無量無數眾<a 
name="0141c21" id="0141c21"></a>生令住三乘。時彼如來復為授記：『我滅度後，<a 
name="0141c22" id="0141c22"></a>離憂當證阿耨多羅三藐三菩提，號曰無邊<a 
name="0141c23" id="0141c23"></a>辯才如來。滅度之後，善住當證阿耨多羅三<a 
name="0141c24" id="0141c24"></a>藐三菩提，號曰最勝光明如來。共壽一劫，剎<a 
name="0141c25" id="0141c25"></a>土積集無量功德。』是二菩薩於如來前受斯<a 
name="0141c26" id="0141c26"></a>決已，次第證於阿耨多羅三藐三菩提。無邊<a 
name="0141c27" id="0141c27"></a>慧！若諸菩薩摩訶薩為一切法海印三昧，應<a 
name="0141c28" id="0141c28"></a>生愛樂起大精進不惜身命，以不放逸而修<a 
name="0141c29" id="0141c29"></a>行之。」</p><a 
name="0142a01" id="0142a01"></a><p style="text-indent: 0em; margin-left: 0em"><span class="linehead"></span>時彼眾中復有菩薩摩訶薩名曰慧義，即從<a 
name="0142a02" id="0142a02"></a>坐起前白佛言：「希有世尊！乃能為諸菩薩摩<a 
name="0142a03" id="0142a03"></a>訶薩得一切法智善巧故及得如來一切智<a 
name="0142a04" id="0142a04"></a>故，說一切法海印三昧。世尊！若得諸法海印<a 
name="0142a05" id="0142a05"></a>三昧，決定當得諸法理趣善巧方便速詣道<a 
name="0142a06" id="0142a06"></a>場。以此無邊功德大海而發趣於阿耨多羅<a 
name="0142a07" id="0142a07"></a>三藐三菩提，常見諸佛、勤修正法、與僧同行，<a 
name="0142a08" id="0142a08"></a>能消如來最上之供，超過聲聞緣覺之地。」</p><a 
name="0142a09" id="0142a09"></a><p style="text-indent: 0em; margin-left: 0em"><span class="linehead"></span>爾時世尊告慧義菩薩摩訶薩言：「如是如是，<a 
name="0142a10" id="0142a10"></a>如汝所說。慧義！諸菩薩摩訶薩得一切法海<a 
name="0142a11" id="0142a11"></a>印三昧，則得無量殊勝功德。若住諸法海印<a 
name="0142a12" id="0142a12"></a>三昧，能以諸法海印三昧善巧方便決定趣<a 
name="0142a13" id="0142a13"></a>於阿耨多羅三藐三菩提。慧義！譬如須彌山<a 
name="0142a14" id="0142a14"></a>王眾寶所成，出于大海量高八萬四千由旬，<a 
name="0142a15" id="0142a15"></a>嶷然安住最極光明；諸菩薩摩訶薩亦復如<a 
name="0142a16" id="0142a16"></a>是，以此三昧善發趣故，出于一切法藏大海，<a 
name="0142a17" id="0142a17"></a>映蔽一切世間天人，無上安住最極光明。又<a 
name="0142a18" id="0142a18"></a>如滿月眾星圍遶；諸菩薩摩訶薩亦復如是，<a 
name="0142a19" id="0142a19"></a>能於一切世間天人大眾之中作大光明。慧<a 
name="0142a20" id="0142a20"></a>義！汝觀斯法，其誰於此不生愛樂、不起精進<a 
name="0142a21" id="0142a21"></a>而為放逸？唯除下劣薄福眾生。若諸眾生有<a 
name="0142a22" id="0142a22"></a>大智慧，而能成就此廣大法。廣大法者具足<a 
name="0142a23" id="0142a23"></a>功德，諸善丈夫之所攝取。如我所說，若能攝<a 
name="0142a24" id="0142a24"></a>此廣大法財，為諸天人之所侍衛，十方諸佛<a 
name="0142a25" id="0142a25"></a>諸大菩薩之所護念。」</p><p style="text-indent: 0em; margin-left: 0em"><span class="linehead"></span>爾時世尊告無邊慧菩<a 
name="0142a26" id="0142a26"></a>薩摩訶薩言：「無邊慧！諸菩薩摩訶薩若於此<a 
name="0142a27" id="0142a27"></a>法勤修學者，能為眾生作大饒益，除一切疑<a 
name="0142a28" id="0142a28"></a>解一切結，捨諸習氣斷諸隨眠，超諸喜愛渡<a 
name="0142a29" id="0142a29"></a>諸有海，永滅黑闇永離驚怖，速以善巧能知<a 
name="0142b01" id="0142b01"></a>一切眾生之心。」</p><a 
name="0142b02" id="0142b02"></a><p style="text-indent: 0em; margin-left: 0em"><span class="linehead"></span>爾時世尊說是語已放大光明，其光遍照無<a 
name="0142b03" id="0142b03"></a>數世界，映奪一切日月光明。放斯光已，復告<a 
name="0142b04" id="0142b04"></a>無邊慧菩薩摩訶薩言：「無邊慧！諸菩薩摩訶<a 
name="0142b05" id="0142b05"></a>薩若能勤修海印三昧，亦當如是現大神變<a 
name="0142b06" id="0142b06"></a>放大光明、大師子吼演說斯法，超過三界作<a 
name="0142b07" id="0142b07"></a>大照明，如我今日而無異也。」</p><p style="text-indent: 0em; margin-left: 0em"><span class="linehead"></span>時無邊慧菩薩<a 
name="0142b08" id="0142b08"></a>摩訶薩白佛言：「世尊！唯願如來加持此法，於<a 
name="0142b09" id="0142b09"></a>後末世若有眾生聞斯法名，當獲無量無邊<a 
name="0142b10" id="0142b10"></a>功德。」</p><a 
name="0142b11" id="0142b11"></a><p style="text-indent: 0em; margin-left: 0em"><span class="linehead"></span>爾時世尊為欲加持此法門故又放光明，復<a 
name="0142b12" id="0142b12"></a>以一指遍動三千大千世界，令諸眾生得大<a 
name="0142b13" id="0142b13"></a>安樂。于時會中，天龍、夜叉、乾闥婆、阿修羅、迦<a 
name="0142b14" id="0142b14"></a>樓羅、緊那羅、摩&#x777A;羅伽如是眾等，散天妙花<a 
name="0142b15" id="0142b15"></a>及天妙衣，天諸妓樂俱時而作。無量諸天手<a 
name="0142b16" id="0142b16"></a>執天衣搖裔翩翻滿虛空中，同聲唱言：「奇<a 
name="0142b17" id="0142b17"></a>哉奇哉，諸佛境界不可思議。若有受持此深<a 
name="0142b18" id="0142b18"></a>法者，當知堪受一切眾生恭敬作禮。」</p><a 
name="0142b19" id="0142b19"></a><p style="text-indent: 0em; margin-left: 0em"><span class="linehead"></span>爾時世尊復告無邊慧菩薩摩訶薩言：「無邊<a 
name="0142b20" id="0142b20"></a>慧！後末世時薄福眾生，不得聞此甲冑莊嚴<a 
name="0142b21" id="0142b21"></a>三昧莊嚴。若諸眾生有善方便攝大資糧，於<a 
name="0142b22" id="0142b22"></a>後末世乃聞斯法。若於斯法勤修行者，則為<a 
name="0142b23" id="0142b23"></a>三世諸佛世尊之所攝受。無邊慧！於後末世<a 
name="0142b24" id="0142b24"></a>大怖畏時，我此法門付囑汝等。我於無數俱<a 
name="0142b25" id="0142b25"></a>胝那由他劫，積集無上諸法寶藏，具足功德<a 
name="0142b26" id="0142b26"></a>無邊安樂，汝今皆得，一切苦蘊汝今皆捨。汝<a 
name="0142b27" id="0142b27"></a>以無邊功德大海，而速趣於阿耨多羅三藐<a 
name="0142b28" id="0142b28"></a>三菩提。」</p><p style="text-indent: 0em; margin-left: 0em"><span class="linehead"></span>爾時無邊慧菩薩摩訶薩，與五百菩<a 
name="0142b29" id="0142b29"></a>薩摩訶薩及諸居士賢護商主等而為上首，<a 
name="0142c01" id="0142c01"></a>頂禮佛足，白言：「世尊！我隨力能當持如來大<a 
name="0142c02" id="0142c02"></a>菩提法，於後末世為諸眾生作大饒益。」</p><p style="text-indent: 0em; margin-left: 0em"><span class="linehead"></span>爾時<a 
name="0142c03" id="0142c03"></a>諸菩薩摩訶薩各從坐起，以諸雜花散於如<a 
name="0142c04" id="0142c04"></a>來，脫身妙衣持以供養，作如是言：「世尊！以此<a 
name="0142c05" id="0142c05"></a>善根，我皆迴向一切眾生，願諸眾生悉得圓<a 
name="0142c06" id="0142c06"></a>滿菩提分法，成就如來一切法智。於後末世<a 
name="0142c07" id="0142c07"></a>一切眾生，所有善根願皆成就。」</p><p style="text-indent: 0em; margin-left: 0em"><span class="linehead"></span>爾時世尊為<a 
name="0142c08" id="0142c08"></a>令一切菩薩摩訶薩生歡喜故，而說偈言：</p><a 
name="0142c09" id="0142c09"></a><p><span class="lg">「為諸眾生故，　　當興大饒益，<a 
name="0142c10" id="0142c10"></a><br>　持我菩提法，　　法王師子吼。<a 
name="0142c11" id="0142c11"></a><br>　於後末世中，　　若諸求法者，<a 
name="0142c12" id="0142c12"></a><br>　聞斯廣大法，　　一切獲安樂。<a 
name="0142c13" id="0142c13"></a><br>　如我之所說，　　若有見此乘，<a 
name="0142c14" id="0142c14"></a><br>　聞斯契經法，　　得隨其所樂。<a 
name="0142c15" id="0142c15"></a><br>　若有智慧者，　　修習善方便，<a 
name="0142c16" id="0142c16"></a><br>　聞斯最上法，　　身心大歡喜。<a 
name="0142c17" id="0142c17"></a><br>　若在於此會，　　現前見我說，<a 
name="0142c18" id="0142c18"></a><br>　得聞斯法已，　　善能愛樂者。<a 
name="0142c19" id="0142c19"></a><br>　於後末世中，　　生汝大福聚，<a 
name="0142c20" id="0142c20"></a><br>　無數無有量，　　廣大無邊際。<a 
name="0142c21" id="0142c21"></a><br>　於後末世中，　　若能受持此，<a 
name="0142c22" id="0142c22"></a><br>　法王所說法，　　為佛之攝受。<a 
name="0142c23" id="0142c23"></a><br>　於後末世中，　　持我菩提法，<a 
name="0142c24" id="0142c24"></a><br>　則為無量佛，　　最後持法者。」</span></p><a 
name="0142c25" id="0142c25"></a><p style="text-indent: 0em; margin-left: 0em"><span class="linehead"></span>爾時世尊說此法已，無量菩薩得無生忍，無<a 
name="0142c26" id="0142c26"></a>量眾生成熟善根。無邊慧菩薩摩訶薩及諸<a 
name="0142c27" id="0142c27"></a>菩薩摩訶薩，一切世間天、人、阿修羅等，聞佛<a 
name="0142c28" id="0142c28"></a>所說，皆大歡喜，信受奉行。</p><a 
name="0142c29" id="0142c29"></a><p><span class="juanname">大寶積經卷第二十五</span></p>
<hr>【經文資訊】大正藏第 11 冊 No. 0310 大寶積經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，CBETA 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index81ae.html?index=T11n0310" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T11n0310_025 by HTTrack Website Copier/3.x [XR&CO'2014], Tue, 07 Jun 2016 06:46:47 GMT -->
</html>
