<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X40n0718_001 by HTTrack Website Copier/3.x [XR&CO'2014], Tue, 07 Jun 2016 07:25:42 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1609440707&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX40n0718&amp;utmp=%2Fmobile%2Findex.php%3Findex%3DX40n0718_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">卍新纂大日本續藏經　第40冊<br/>No.718 四分戒本約義 (4卷)<br/>【明 元賢述】<br/>第 1 卷</p>
	<a href="index85c3.html?index=X40n0718_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X40">
<div class="root" id="0718" sutra_name="四分戒本約義" sutra_juan="[卷1]">　
<a 
name="0305a01" id="0305a01"></a><a 
name="0305a02" id="0305a02"></a><div class="xu"><p style="margin-left: 2em"><span class="headname">No. 718-A<a 
name="0305a03" id="0305a03"></a> 四分戒本約義序</span></p><a 
name="0305a04" id="0305a04"></a><a 
name="0305a05" id="0305a05"></a><p style="text-indent: 0em; margin-left: 0em"><span class="linehead"></span>昔庚辰歲。予在杭之真寂。欲效顰圭&#x5CEF;。挈毗尼之要<a 
name="0305a06" id="0305a06"></a>以示晚學。卒以病阻迨今春。自鼓山來寶善。謝絕參<a 
name="0305a07" id="0305a07"></a>請。但弘唱毗尼而<span class="corr" title='[巳&gt;已]'>已</span>。諸人以戒本請註作新戒方便。<a 
name="0305a08" id="0305a08"></a>予曰此宿志也。故諾之。發筆於仲秋初旬。輟筆於孟<a 
name="0305a09" id="0305a09"></a>冬末旬。凡三閱月。三脫稿而後成。其中若事若義。悉<a 
name="0305a10" id="0305a10"></a>採之四分律藏。所有開遮亦悉本佛制。非敢妄以意<a 
name="0305a11" id="0305a11"></a>裁也。嗚呼是書之成。乃在今日也耶。今當此乾坤鼎<a 
name="0305a12" id="0305a12"></a>革之際。草昧未寧之秋。白刃凌空。橫尸遍野。居民逃<a 
name="0305a13" id="0305a13"></a>奔山谷。旦夕莫必其命。而予乃力疾作此何哉。蓋以<a 
name="0305a14" id="0305a14"></a>人知世運之變其苦為甚。而不知法運之變其苦為<a 
name="0305a15" id="0305a15"></a>尤甚。世運之變苦在一時。法運之變苦在萬劫。一時<a 
name="0305a16" id="0305a16"></a>之苦禍止殺身。萬劫之苦禍極三途。以此較彼。豈百<a 
name="0305a17" id="0305a17"></a>千萬億能及其一哉。但人見<span class="corr" title='[巳&gt;已]'>已</span>然。不能見未然故。於<a 
name="0305a18" id="0305a18"></a>此則驚惶失措。於彼則怡然苟安也。予慨自天啟以<a 
name="0305a19" id="0305a19"></a>來耆德凋喪。晚進日趨日下。如狂瀾之莫迴。且又妄<a 
name="0305a20" id="0305a20"></a>逞空見弁髦戒律。不有防之後將安極。予所以孳孳<a 
name="0305a21" id="0305a21"></a>亟亟勉成此書。未敢以世難阻也。但思行此書於今<a 
name="0305a22" id="0305a22"></a>之世。正如鼓瑟於齊王之門。不鄙而嗤之則幸矣。況<a 
name="0305a23" id="0305a23"></a>敢望其依而習之乎。雖然此亦告朔之羊也。或存或<a 
name="0305a24" id="0305a24"></a>去。是在仁者。</p><a 
name="0305b01" id="0305b01"></a><p style="text-indent: -1em; margin-left: 1em"><span class="linehead"></span>&#x65F9;歲次丙戌冬一陽月朔旦嗣曹洞正宗沙門元賢<a 
name="0305b02" id="0305b02"></a>題於&#x5292;津之寶善菴</p></div><a 
name="0305b03" id="0305b03"></a><a 
name="0305b04" id="0305b04"></a><a 
name="0305b05" id="0305b05"></a><a 
name="0305b06" id="0305b06"></a><p style="margin-left: 2em"><span class="headname">四分戒本約義目錄</span></p><a 
name="0305b07" id="0305b07"></a><ul><li>卷一<a 
name="0305b08" id="0305b08"></a><ul><li>戒經序</li><li>四波羅夷法</li><a 
name="0305b09" id="0305b09"></a><li>十三僧伽婆尸沙法</li><li>二不定法</li></ul></li><a 
name="0305b10" id="0305b10"></a><li>卷二<a 
name="0305b11" id="0305b11"></a><ul><li>三十尼薩耆波逸提法</li><li>九十波逸提法</li></ul></li><a 
name="0305b12" id="0305b12"></a><li>卷三<a 
name="0305b13" id="0305b13"></a><ul><li>九十波逸提之餘</li><li>四波羅提提舍尼法</li></ul></li><a 
name="0305b14" id="0305b14"></a><li>卷四<a 
name="0305b15" id="0305b15"></a><ul><li>眾學法</li><li>七滅諍法</li><a 
name="0305b16" id="0305b16"></a><li>七佛偈</li><li>迴向頌</li></ul></li></ul><a 
name="0305b17" id="0305b17"></a><p style="text-indent: 0em; margin-left: 0em"><span class="linehead"></span>目錄<span class="note">(終)</span></p><a 
name="0305b18" id="0305b18"></a><a 
name="0305b19" id="0305b19"></a><a 
name="0305b20" id="0305b20"></a><a 
name="0305b21" id="0305b21"></a><a 
name="0305b22" id="0305b22"></a><a 
name="0305b23" id="0305b23"></a><a 
name="0305b24" id="0305b24"></a><a 
name="0305c01" id="0305c01"></a><a 
name="0305c02" id="0305c02"></a><p style="margin-left: 2em"><span class="juannum">No. 718</span></p><a 
name="0305c03" id="0305c03"></a><p><span class="juanname">四分戒本約義卷一</span></p><a 
name="0305c04" id="0305c04"></a><a 
name="0305c05" id="0305c05"></a><p style="margin-left: 4em"><span class="byline">福州鼓山嗣祖沙門　元賢　述</span></p><a 
name="0305c06" id="0305c06"></a><div class="xu"><p style="text-indent: 0em; margin-left: 1em"><span class="linehead"></span>四分者。一比丘戒。二比丘尼戒。并受戒說戒。三安<a 
name="0305c07" id="0305c07"></a>居自恣等。四房舍并雜犍度等。故名四分。犍度此<a 
name="0305c08" id="0305c08"></a>云法聚。即分義也。戒本乃是初分比丘戒中。佛制<a 
name="0305c09" id="0305c09"></a>戒之語。半月眾所共誦者也。其源出曇無德部。曇<a 
name="0305c10" id="0305c10"></a>無德此云法密。部主之號也。先是佛成道後三十<a 
name="0305c11" id="0305c11"></a>八年。赴王舍城國王齋。齋畢。羅&#x777A;羅洗&#x9262;失手墮<a 
name="0305c12" id="0305c12"></a>地。碎為五片。佛云此表我滅度後。諸惡比丘。將我<a 
name="0305c13" id="0305c13"></a>律分為五部也。後佛滅度百年後。有優婆&#x6BF1;多尊<a 
name="0305c14" id="0305c14"></a>者弟子五人。各執<span class="corr" title='[巳&gt;己]'>己</span>見。果分律為五部。一曇無德<a 
name="0305c15" id="0305c15"></a>部。二薩婆多部。三迦葉遺部。四彌沙塞部。五婆蹉<a 
name="0305c16" id="0305c16"></a>富羅部。其古律則摩訶僧祇也。此本傳至唐凡有<a 
name="0305c17" id="0305c17"></a>四本。宣律師所遵行。乃姚秦陀施耶舍譯本。此本<a 
name="0305c18" id="0305c18"></a>與律少有不同故。後有唐西太原寺僧懷素。仍於<a 
name="0305c19" id="0305c19"></a>律中撮出。俗稱新律。新舊二律。莫敢低昂。請旨欽<a 
name="0305c20" id="0305c20"></a>定。二律并行。即今藏中二本是也。愚詳考之。義實<a 
name="0305c21" id="0305c21"></a>無差。文有少異。今則并用二本參定。非敢妄有增<a 
name="0305c22" id="0305c22"></a>損。</p><a 
name="0305c23" id="0305c23"></a><p>　<span class="lg">稽首禮諸佛　　及法比丘僧　　今演毗尼法<a 
name="0305c24" id="0305c24"></a><br>　令正法久住</span></p><a 
name="0306a01" id="0306a01"></a><p style="text-indent: 0em; margin-left: 1em"><span class="linehead"></span>將說戒經。先說此偈。是為說戒之序。律中全文尚<a 
name="0306a02" id="0306a02"></a>多。疑是部主曇無德所說。今省繁就要。不知何人<a 
name="0306a03" id="0306a03"></a>所刪也。首二句歸敬三寶。以求冥加。次二句明說<a 
name="0306a04" id="0306a04"></a>戒之本意。演宣說也。毗尼此云律。又云善治。是以<a 
name="0306a05" id="0306a05"></a>律治罪也。令正法久住者。以戒為定慧之洪基。解<a 
name="0306a06" id="0306a06"></a>脫之要道。若不得戒。雖有禪定智慧。悉成魔外故。<a 
name="0306a07" id="0306a07"></a>說戒則正法久住。不說則正法不久住也。</p><a 
name="0306a08" id="0306a08"></a><p>　<span class="lg">戒如海無涯　　如寶求無厭　　欲護聖法財<a 
name="0306a09" id="0306a09"></a><br>　眾集聽我說</span></p><a 
name="0306a10" id="0306a10"></a><p style="text-indent: 0em; margin-left: 1em"><span class="linehead"></span>此歎戒德以勸其聽也。戒法廣大。猶如大海無有<a 
name="0306a11" id="0306a11"></a>邊涯。其可貴重。猶如珍寶。當勤求之。勿生厭倦。聖<a 
name="0306a12" id="0306a12"></a>法財即成寶也。欲守護此戒。不至喪失。則當常聽<a 
name="0306a13" id="0306a13"></a>此戒。庶常得<span class="gaiji">策<!--gaiji,策,1[竺-二+束],2&#x41FF;,3--></span>勵。而戒可護也。</p><a 
name="0306a14" id="0306a14"></a><p>　<span class="lg">欲除四棄法　　及滅僧殘法　　障三十捨墮<a 
name="0306a15" id="0306a15"></a><br>　眾集聽我說</span></p><a 
name="0306a16" id="0306a16"></a><p style="text-indent: 0em; margin-left: 1em"><span class="linehead"></span>此言戒能滅罪。以勸其聽也。戒若有毀犯。當常聽<a 
name="0306a17" id="0306a17"></a>說戒。發露懺悔。則罪可得滅。障謂防障。言可防障<a 
name="0306a18" id="0306a18"></a>而不至於墮也。戒有五篇。今止言三者。舉重以該<a 
name="0306a19" id="0306a19"></a>輕耳。</p><a 
name="0306a20" id="0306a20"></a><p>　<span class="lg">毗婆尸式棄　　毗舍拘留孫　　拘那舍牟尼<a 
name="0306a21" id="0306a21"></a><br>　迦葉釋迦文　　諸世尊大德　　為我說是事<a 
name="0306a22" id="0306a22"></a><br>　我今欲善說　　諸賢咸共聽</span></p><a 
name="0306a23" id="0306a23"></a><p style="text-indent: 0em; margin-left: 1em"><span class="linehead"></span>此言戒乃七佛同制。非後人妄立。故當共聽也。</p><a 
name="0306a24" id="0306a24"></a><p>　<span class="lg">譬如人毀足　　不堪有所涉　　毀戒亦如是<a 
name="0306b01" id="0306b01"></a><br>　不得生天人　　欲得生天上　　若生人中者<a 
name="0306b02" id="0306b02"></a><br>　常當護戒足　　勿令有毀損　　如御入險道<a 
name="0306b03" id="0306b03"></a><br>　失轄折軸憂　　毀戒亦如是　　死時懷恐懼</span></p><a 
name="0306b04" id="0306b04"></a><p style="text-indent: 0em; margin-left: 1em"><span class="linehead"></span>此設喻以示毀戒之害。如人毀足則不可行。毀戒<a 
name="0306b05" id="0306b05"></a>則不能生天人。欲生天人。必須護戒。況入聖道乎。<a 
name="0306b06" id="0306b06"></a>又如御入險道。失轄折軸。則險不可出。毀戒則惡<a 
name="0306b07" id="0306b07"></a>道不可出。臨死時惡相現前。必墮三途。有深懷恐<a 
name="0306b08" id="0306b08"></a>懼而<span class="corr" title='[巳&gt;已]'>已</span>。是知戒決不可毀也。轄車軸頭鐵也。</p><a 
name="0306b09" id="0306b09"></a><p>　<span class="lg">如人自炤鏡　　好醜生欣戚　　說戒亦如是<a 
name="0306b10" id="0306b10"></a><br>　全毀生憂喜　　如兩陣共戰　　勇怯有進退<a 
name="0306b11" id="0306b11"></a><br>　說戒亦如是　　淨穢生安畏</span></p><a 
name="0306b12" id="0306b12"></a><p style="text-indent: 0em; margin-left: 1em"><span class="linehead"></span>此設喻以示說戒之益。如人炤鏡則自見其好醜。<a 
name="0306b13" id="0306b13"></a>好則欣而醜則戚。說戒則自見其全毀。全則喜而<a 
name="0306b14" id="0306b14"></a>毀則憂。又如兩陣共戰。勇則進而怯則退。說戒則<a 
name="0306b15" id="0306b15"></a>淨者安而穢者畏。喜與安有增進之意。憂與畏有<a 
name="0306b16" id="0306b16"></a>改悔之機。是說戒之益有如是也。</p><a 
name="0306b17" id="0306b17"></a><p>　<span class="lg">世間王為最　　眾流海為最　　眾星月為最<a 
name="0306b18" id="0306b18"></a><br>　眾聖佛為最　　一切眾律中　　戒經為上最<a 
name="0306b19" id="0306b19"></a><br>　如來立禁戒　　半月半月說</span></p><a 
name="0306b20" id="0306b20"></a><p style="text-indent: 0em; margin-left: 1em"><span class="linehead"></span>前重重誡勸<span class="corr" title='[巳&gt;已]'>已</span>竟。此乃較量其勝功。以結上文也。<a 
name="0306b21" id="0306b21"></a>小乘律中。以比丘戒為最故云然。由此戒為最故。<a 
name="0306b22" id="0306b22"></a>如來立此禁戒。使半月半月必說之。所以警<span class="gaiji">策<!--gaiji,策,1[竺-二+束],2&#x41FF;,3--></span>昏<a 
name="0306b23" id="0306b23"></a>怠。而除滅愆尤也。</p><a 
name="0306b24" id="0306b24"></a><p style="text-indent: 0em; margin-left: 0em"><span class="linehead"></span>和合僧集會<span class="note">(答言僧集和合)</span>。未受具戒者出<span class="note">(有即遣出答言未受具戒者<span class="corr" title='[巳&gt;已]'>已</span><a 
name="0306c01" id="0306c01"></a>出。無答言無未受具戒者)</span>。不來諸比丘說欲及清淨<span class="note">(有依法說。無答言無說欲<a 
name="0306c02" id="0306c02"></a>及清淨者)</span>。誰遣比丘尼來請教誡<span class="note">(有依請具答。無答言此處無尼來請教誡)</span>。僧<a 
name="0306c03" id="0306c03"></a>今和合何所作為<span class="note">(答言說戒羯磨)</span>。</p><a 
name="0306c04" id="0306c04"></a><p style="text-indent: 0em; margin-left: 0em"><span class="linehead"></span>大德僧聽。今白月十五日。眾僧說戒。若僧時到僧忍<a 
name="0306c05" id="0306c05"></a>聽。和合說戒。白如是。</p><a 
name="0306c06" id="0306c06"></a><p style="text-indent: 0em; margin-left: 1em"><span class="linehead"></span>此羯磨軌則也。和合者。律中云。應來者來。應與欲<a 
name="0306c07" id="0306c07"></a>者與欲來。現前人得呵不呵。是名和合。反此名不<a 
name="0306c08" id="0306c08"></a>和合。集會者。律云當敷坐。打揵椎三通。盡大眾俱<a 
name="0306c09" id="0306c09"></a>集一處。未受下。律中白衣沙彌。俱不許聽大僧說<a 
name="0306c10" id="0306c10"></a>戒。聽者得無量罪故遣之。不來下。律云。比丘若有<a 
name="0306c11" id="0306c11"></a>佛法僧事。及有病看病人。&#x7ADD;聽與欲。與欲者。聽其<a 
name="0306c12" id="0306c12"></a>與人說欲也。惟除結界及鄙事不與欲。與者得罪。<a 
name="0306c13" id="0306c13"></a>其傳欲人。在眾中整儀白云。大德一心念。今有某<a 
name="0306c14" id="0306c14"></a>甲比丘。自說清淨。無諸障法。為病因緣。如法僧事<a 
name="0306c15" id="0306c15"></a>與欲清淨。一說便止。誰遣下。佛以尼眾暗昧。又闕<a 
name="0306c16" id="0306c16"></a>于參訪。許半月往僧中。請教誡師。其受囑人。當于<a 
name="0306c17" id="0306c17"></a>眾中整儀白云。大德僧聽。某處和合比丘尼。差比<a 
name="0306c18" id="0306c18"></a>丘尼某甲。半月頂禮和合僧足。求請教誡。三說<span class="corr" title='[巳&gt;已]'>已</span>。<a 
name="0306c19" id="0306c19"></a>僧中應為擇教誡師。作白差往。如無堪者。上座應<a 
name="0306c20" id="0306c20"></a>作略教誡法告囑人云。明日尼來請可不時。報言<a 
name="0306c21" id="0306c21"></a>昨夜為尼遍請無堪者。然上座有&#x52C5;。語諸尼眾精<a 
name="0306c22" id="0306c22"></a>勤行道。謹慎莫放逸。受囑者如法告于來尼。尼回<a 
name="0306c23" id="0306c23"></a>集眾。宣上座&#x52C5;<span class="corr" title='[巳&gt;已]'>已</span>。應合掌聽受。答言頂戴奉行。禮<a 
name="0306c24" id="0306c24"></a>拜而退。若尼半月不向僧乞教誡師者犯墮。羯磨<a 
name="0307a01" id="0307a01"></a>此云作法辦事。乃白眾而作法也。大德下。正羯磨<a 
name="0307a02" id="0307a02"></a>之語。白月黑月者。上半月為白月。下半月為黑月。<a 
name="0307a03" id="0307a03"></a>僧時到。謂當作法之時也。忍聽。謂忍許聽作羯磨<a 
name="0307a04" id="0307a04"></a>也。</p><a 
name="0307a05" id="0307a05"></a><p style="text-indent: 0em; margin-left: 0em"><span class="linehead"></span>諸大德。我今欲說波羅提木叉。諸大德諦聽。善思念<a 
name="0307a06" id="0307a06"></a>之。若自知有犯者。即應自懺悔。不犯者默然。默然者<a 
name="0307a07" id="0307a07"></a>知諸大德清淨。若有他問者。即應如實答。如是諸比<a 
name="0307a08" id="0307a08"></a>丘。在大眾中。乃至三問。憶念有罪。不懺悔者。得故妄<a 
name="0307a09" id="0307a09"></a>語罪。故妄語者。佛說是障道法。若比丘憶念有罪。欲<a 
name="0307a10" id="0307a10"></a>求清淨者當懺悔。懺悔得安樂。不懺悔罪益深。</p><a 
name="0307a11" id="0307a11"></a><p style="text-indent: 0em; margin-left: 1em"><span class="linehead"></span>此令其憶念有罪。而懺悔也。波羅提木叉此云保<a 
name="0307a12" id="0307a12"></a>解脫。謂持此戒保任得解脫也。又云別解脫。謂三<a 
name="0307a13" id="0307a13"></a>業七支。因戒防非。別別得解脫也。若有問者。謂此<a 
name="0307a14" id="0307a14"></a>三問之外。別有事當眾審問者。亦當如實而答也。<a 
name="0307a15" id="0307a15"></a>不懺悔得故妄語罪者。以其自知有罪。而故覆藏。<a 
name="0307a16" id="0307a16"></a>雖未有語。亦同有罪說無罪。&#x8657;妄不實。是障道法<a 
name="0307a17" id="0307a17"></a>也。結突吉羅。</p><a 
name="0307a18" id="0307a18"></a><p style="text-indent: 0em; margin-left: 0em"><span class="linehead"></span>諸大德。我<span class="corr" title='[巳&gt;已]'>已</span>說戒經序。今問諸大德。是中清淨不<span class="note">(三說)</span>。</p><a 
name="0307a19" id="0307a19"></a><p style="text-indent: 0em; margin-left: 0em"><span class="linehead"></span>諸大德。是中清淨。默然故。是事如是持。</p><a 
name="0307a20" id="0307a20"></a><p style="text-indent: 0em; margin-left: 1em"><span class="linehead"></span>此上通名戒經序。下乃廣說戒相。</p></div><a 
name="0307a21" id="0307a21"></a><p style="text-indent: 0em; margin-left: 0em"><span class="linehead"></span>諸大德。是四波羅夷法。半月半月說。戒經中來。</p><a 
name="0307a22" id="0307a22"></a><p style="text-indent: 0em; margin-left: 1em"><span class="linehead"></span>波羅夷此云棄。謂犯此罪者。永棄佛海邊外。</p><a 
name="0307a23" id="0307a23"></a><p style="text-indent: 0em; margin-left: 0em"><span class="linehead"></span>若比丘。共比丘同戒。不捨戒。戒羸不自悔。犯不淨行。<a 
name="0307a24" id="0307a24"></a>乃至共畜生。是比丘波羅夷。不共住。</p><a 
name="0307b01" id="0307b01"></a><p style="text-indent: 0em; margin-left: 1em"><span class="linehead"></span>須提那尊者。因歲饑領眾。往故里乞食。其母屢勸<a 
name="0307b02" id="0307b02"></a>尊者捨道還俗。尊者再三不允。母云。汝既不還。可<a 
name="0307b03" id="0307b03"></a>為種子。使汝種不斷。于時佛未制戒。尊者不知其<a 
name="0307b04" id="0307b04"></a>過。遂諾母命。乃與妻三成其事。後佛知故制。共比<a 
name="0307b05" id="0307b05"></a>丘同戒者。謂共諸比丘。同稟具戒也。不捨戒者。佛<a 
name="0307b06" id="0307b06"></a>言。比丘不樂淨行。聽捨戒還家。捨時對三寶前。如<a 
name="0307b07" id="0307b07"></a>法三唱而捨。若狂亂心。或對狂亂人前。乃至天龍<a 
name="0307b08" id="0307b08"></a>鬼神。及不解如是語者前。俱不成捨。語而不了了<a 
name="0307b09" id="0307b09"></a>者。亦不成捨。戒羸者。戒多毀犯也。戒多毀犯。便當<a 
name="0307b10" id="0307b10"></a>勇猛懺悔。戒體復完。今又不能懺悔。則惡且日長。<a 
name="0307b11" id="0307b11"></a>必至于犯不淨行矣。不淨行即淫法也。乃至共畜<a 
name="0307b12" id="0307b12"></a>生者。後因一比丘林中獨居。與一雌獼猴交。他比<a 
name="0307b13" id="0307b13"></a>丘伺見白佛。故兼制之。凡比丘。若犯一切男女人<a 
name="0307b14" id="0307b14"></a>非人。是道非道。有隔無隔。初入如毛頭許。俱得波<a 
name="0307b15" id="0307b15"></a>羅夷罪。方便不入者。偷蘭遮。若有怨家。強捉比丘<a 
name="0307b16" id="0307b16"></a>行不淨行。不受樂者不犯。受樂者犯。若比丘教彼<a 
name="0307b17" id="0307b17"></a>比丘行不淨行。彼比丘若作教者。偷蘭遮。不作教<a 
name="0307b18" id="0307b18"></a>者。突吉羅。比丘尼犯者。波羅夷。式叉摩那。沙彌。沙<a 
name="0307b19" id="0307b19"></a>彌尼。俱突吉羅滅<span class="gaiji">擯<!--gaiji,擯,1[按-女+(眉-目+貝)],2&#x22DE4;,3--></span>。若睡眠無所覺知。及不受樂。<a 
name="0307b20" id="0307b20"></a>一切無有婬欲意者不犯。波羅夷不共住者。謂犯<a 
name="0307b21" id="0307b21"></a>者不得與清眾。共一說戒。共一羯磨也。蓋犯此者。<a 
name="0307b22" id="0307b22"></a>即當滅擯。若有犯不覆藏者。當退位在比丘後。沙<a 
name="0307b23" id="0307b23"></a>彌前。不同一切比丘事。不應授他人戒。不得畜沙<a 
name="0307b24" id="0307b24"></a>彌。不得受他依止。不得教誡比丘尼。當自屈意。調<a 
name="0307c01" id="0307c01"></a>伏心行。盡形壽不得離。若證阿羅漢果。方超入大<a 
name="0307c02" id="0307c02"></a>僧位也。</p><a 
name="0307c03" id="0307c03"></a><p style="text-indent: 0em; margin-left: 0em"><span class="linehead"></span>若比丘。在聚落中。若閑靜處。不與物盜心取。隨不與<a 
name="0307c04" id="0307c04"></a>取法。若為王。王大臣所捉。若殺。若縛。若驅出國。汝是<a 
name="0307c05" id="0307c05"></a>賊。汝癡。汝無所知。是比丘波羅夷。不共住。</p><a 
name="0307c06" id="0307c06"></a><p style="text-indent: 0em; margin-left: 1em"><span class="linehead"></span>檀尼迦尊者。為<span class="corr" title='[巳&gt;己]'>己</span>造屋。私取平沙王材木。事發被<a 
name="0307c07" id="0307c07"></a>攝。國法盜五錢當論死。王以比丘故。但呵而遣之。<a 
name="0307c08" id="0307c08"></a>佛知故制。凡物必人與方可取。人不與。而以盜心<a 
name="0307c09" id="0307c09"></a>取。則實盜也。隨不與取法者。謂依國王不與取之<a 
name="0307c10" id="0307c10"></a>法而論罪也。凡盜取一切財物值五錢。離本處五<a 
name="0307c11" id="0307c11"></a>尺犯棄。五錢。此土值銀一錢也。若減五錢偷蘭遮。<a 
name="0307c12" id="0307c12"></a>若欲取而未取者。偷蘭遮。若方便破壞他物。若倚<a 
name="0307c13" id="0307c13"></a>親厚強力而取。若以言辭誑詐而取。若以&#x546A;術等<a 
name="0307c14" id="0307c14"></a>力而取。得五錢俱犯棄。若減五錢若未得。俱偷蘭<a 
name="0307c15" id="0307c15"></a>遮。若為他人偷渡關稅。作諸方便。皆偷蘭遮。若方<a 
name="0307c16" id="0307c16"></a>便求得五錢犯棄。不得偷蘭遮。方便求得減五錢。<a 
name="0307c17" id="0307c17"></a>偷蘭遮。不得突吉羅。若教他人求五錢得五錢。二<a 
name="0307c18" id="0307c18"></a>俱犯棄。不得。二俱偷蘭遮。若教他人求減五錢得<a 
name="0307c19" id="0307c19"></a>減五錢。二俱偷蘭遮。不得。二俱突吉羅。若教人求<a 
name="0307c20" id="0307c20"></a>五錢。受教者得減五錢。二俱偷蘭遮。若方便教人<a 
name="0307c21" id="0307c21"></a>求減五錢。受教者得五錢。受教者犯棄。教者偷蘭<a 
name="0307c22" id="0307c22"></a>遮。若方便教人求五錢。受教者乃取異物五錢。取<a 
name="0307c23" id="0307c23"></a>者犯棄。教者偷蘭遮。若方便教人求五錢。受教者<a 
name="0307c24" id="0307c24"></a>謂是使取物。無盜心取五錢。教者犯棄。受教者無<a 
name="0308a01" id="0308a01"></a>犯。若教人取物。受教人謂教盜取得五錢。受教者<a 
name="0308a02" id="0308a02"></a>犯棄。教者無犯。若有主物有主疑。無主物有主疑。<a 
name="0308a03" id="0308a03"></a>無主物無主疑。取五錢。俱偷蘭遮。若有主物有主<a 
name="0308a04" id="0308a04"></a>疑。無主物有主疑。無主物無主疑。取減五錢。俱突<a 
name="0308a05" id="0308a05"></a>吉羅。比丘尼犯者波羅夷。式叉摩那沙彌沙彌尼。<a 
name="0308a06" id="0308a06"></a>俱突吉羅滅擯。若與想取。若<span class="corr" title='[巳&gt;己]'>己</span>物想取。若糞掃想<a 
name="0308a07" id="0308a07"></a>取。若暫取想取。若親厚意取。無犯。</p><a 
name="0308a08" id="0308a08"></a><p style="text-indent: 0em; margin-left: 0em"><span class="linehead"></span>若比丘。自手斷人命。持刀與人。嘆譽死。快勸死。咄男<a 
name="0308a09" id="0308a09"></a>子。用此惡活為。寧死不生。作如是思惟。種種方便嘆<a 
name="0308a10" id="0308a10"></a>譽死。快勸死。是比丘波羅夷。不共住。</p><a 
name="0308a11" id="0308a11"></a><p style="text-indent: 0em; margin-left: 1em"><span class="linehead"></span>婆裘園諸比丘。習不淨觀。深厭色身。遂欲自殺。時<a 
name="0308a12" id="0308a12"></a>有勿力迦難提比丘。是外道種。持刀入園。比丘倩<a 
name="0308a13" id="0308a13"></a>斷其命。以衣&#x9262;酬之。由是死者相繼。居士見之譏<a 
name="0308a14" id="0308a14"></a>嫌。佛知故制。斷人命者。簡非人也。刀與人者。知他<a 
name="0308a15" id="0308a15"></a>欲自殺。便以刀與之。或以刀與彼。令彼行殺也。嘆<a 
name="0308a16" id="0308a16"></a>譽死者。讚譽其死之善快。勸死者。勸其速死也。咄<a 
name="0308a17" id="0308a17"></a>男子下。正快勸之辭。持刀與人下。皆非自手殺。而<a 
name="0308a18" id="0308a18"></a>心實殺也。凡比丘若自殺教他殺。使禽獸殺毒藥<a 
name="0308a19" id="0308a19"></a>殺。或方便坑陷。以至用水火木石等。斷其命者。皆<a 
name="0308a20" id="0308a20"></a>犯棄。方便不死者。偷蘭遮。若殺天龍鬼畜生能變<a 
name="0308a21" id="0308a21"></a>形者。犯偷蘭遮。方便不死突吉羅。殺畜生波逸提。<a 
name="0308a22" id="0308a22"></a>方便不死者突吉羅。若人疑非人。若人作非人想。<a 
name="0308a23" id="0308a23"></a>若非人人想。若非人疑人。殺之俱偷蘭遮。比丘尼<a 
name="0308a24" id="0308a24"></a>犯者波羅夷。式叉摩那沙彌沙彌尼。俱突吉羅滅<a 
name="0308b01" id="0308b01"></a>擯。若擲刀杖瓦石等。誤殺者。一切無害心。而死者<a 
name="0308b02" id="0308b02"></a>俱無犯。</p><a 
name="0308b03" id="0308b03"></a><p style="text-indent: 0em; margin-left: 0em"><span class="linehead"></span>若比丘。實無所知。而言我得上人法。我<span class="corr" title='[巳&gt;已]'>已</span>入聖智勝<a 
name="0308b04" id="0308b04"></a>法。我知是。我見是。彼於異時。若問。若不問。欲自清淨<a 
name="0308b05" id="0308b05"></a>故。作如是說。我實不知不見。言知言見。&#x8657;誑妄語。除<a 
name="0308b06" id="0308b06"></a>增上慢。是比丘波羅夷。不共住。</p><a 
name="0308b07" id="0308b07"></a><p style="text-indent: 0em; margin-left: 1em"><span class="linehead"></span>因歲饑乞食難得。佛命隨處安居。時婆裘園比丘。<a 
name="0308b08" id="0308b08"></a><span class="gaiji">竊<!--gaiji,竊,1[穴/耦],2&#x25A31;,3--></span>作方便。希易得故。乃向居士家。說我得上人法<a 
name="0308b09" id="0308b09"></a>等。上人法猶云過人法。聖智勝法。謂聲聞四果四<a 
name="0308b10" id="0308b10"></a>智之法也。我知是我見是。即指聖智勝法而言。彼<a 
name="0308b11" id="0308b11"></a>於異時下。對人發露之辭。縱能發露。猶結棄罪。除<a 
name="0308b12" id="0308b12"></a>增上慢者。因一比丘&#x803B;未得道。妄言<span class="corr" title='[巳&gt;已]'>已</span>得。後以精<a 
name="0308b13" id="0308b13"></a>進故。證阿羅漢果。疑前妄語犯棄。因白佛。佛為開<a 
name="0308b14" id="0308b14"></a>之。為是增上慢心故作是說。非&#x8657;誑以希利養者<a 
name="0308b15" id="0308b15"></a>比也。凡比丘向人。說得上人法等語。前人知者。波<a 
name="0308b16" id="0308b16"></a>羅夷。前人不知者。偷蘭遮。若以手印。若書信。若遣<a 
name="0308b17" id="0308b17"></a>使。若作相。彼知者波羅夷。不知者偷蘭遮。若實得<a 
name="0308b18" id="0308b18"></a>道。向不同意人說。突吉羅。比丘尼犯者波羅夷。式<a 
name="0308b19" id="0308b19"></a>叉摩那沙彌沙彌尼。俱突吉羅滅擯。若實得向同<a 
name="0308b20" id="0308b20"></a>意人說。若向人說諸法。而不言我得。不犯。</p><a 
name="0308b21" id="0308b21"></a><p style="text-indent: 0em; margin-left: 0em"><span class="linehead"></span>諸大德。我<span class="corr" title='[巳&gt;已]'>已</span>說四波羅夷法。若比丘犯一一波羅夷<a 
name="0308b22" id="0308b22"></a>法。不得與諸比丘共住。如前。後亦如是。比丘得波羅<a 
name="0308b23" id="0308b23"></a>夷法。不應共住。</p><a 
name="0308b24" id="0308b24"></a><p style="text-indent: 0em; margin-left: 1em"><span class="linehead"></span>如前謂如半月前犯者。皆波羅夷不共住。後亦如<a 
name="0308c01" id="0308c01"></a>是者。謂此半月後有犯。皆同此結罪也。</p><a 
name="0308c02" id="0308c02"></a><p style="text-indent: 0em; margin-left: 0em"><span class="linehead"></span>今問諸大德。是中清淨不<span class="note">(三說)</span>。</p><a 
name="0308c03" id="0308c03"></a><p style="text-indent: 0em; margin-left: 0em"><span class="linehead"></span>諸大德。是中清淨。默然故。是事如是持。</p><a 
name="0308c04" id="0308c04"></a><p style="text-indent: 0em; margin-left: 0em"><span class="linehead"></span>諸大德。是十三僧伽婆尸沙法。半月半月說。戒經中<a 
name="0308c05" id="0308c05"></a>來。</p><a 
name="0308c06" id="0308c06"></a><p style="text-indent: 0em; margin-left: 1em"><span class="linehead"></span>僧伽此云眾。婆尸沙此云殘。犯此罪者。<span class="corr" title='[巳&gt;已]'>已</span>幾于棄。<a 
name="0308c07" id="0308c07"></a>如人為他所斫。而未斷咽喉。僅存殘生理。宜速救<a 
name="0308c08" id="0308c08"></a>也。</p><a 
name="0308c09" id="0308c09"></a><p style="text-indent: 0em; margin-left: 0em"><span class="linehead"></span>若比丘。故弄陰出精。除夢中。僧伽婆尸沙。</p><a 
name="0308c10" id="0308c10"></a><p style="text-indent: 0em; margin-left: 1em"><span class="linehead"></span>迦留陀夷。欲心熾盛。乃弄陰失精。佛知故制。後有<a 
name="0308c11" id="0308c11"></a>一比丘。夢中失精。疑犯此戒白佛。佛為除之。凡弄<a 
name="0308c12" id="0308c12"></a>陰未失精者。偷蘭遮。若比丘教他失精。教者偷蘭<a 
name="0308c13" id="0308c13"></a>遮。若不失突吉羅。若教餘人。失不失俱突吉羅。比<a 
name="0308c14" id="0308c14"></a>丘尼犯者波逸提。式叉摩那沙彌沙彌尼。俱突吉<a 
name="0308c15" id="0308c15"></a>羅。若不弄而自失者。不犯。</p><a 
name="0308c16" id="0308c16"></a><p style="text-indent: 0em; margin-left: 0em"><span class="linehead"></span>若比丘。婬欲意與女人身相觸。若捉手。若捉髮。若觸<a 
name="0308c17" id="0308c17"></a>一一身分者。僧伽婆尸沙。</p><a 
name="0308c18" id="0308c18"></a><p style="text-indent: 0em; margin-left: 1em"><span class="linehead"></span>迦留陀夷。於房門外。伺諸女人至。引入看房。遂與<a 
name="0308c19" id="0308c19"></a>身相摩觸。佛知故制。若捉手下。皆身相觸也。與一<a 
name="0308c20" id="0308c20"></a>切女人身相觸。一觸一僧殘。若以衣服等觸其身<a 
name="0308c21" id="0308c21"></a>分。偷蘭遮。若以衣服觸衣服者。突吉羅。若與天女。<a 
name="0308c22" id="0308c22"></a>阿修羅女。鬼神女。龍女。畜生女。能變形者相觸。皆<a 
name="0308c23" id="0308c23"></a>偷蘭遮。畜生女不能變形者突吉羅。若與男子相<a 
name="0308c24" id="0308c24"></a>觸突吉羅。若與二形相觸。偷蘭遮。若人女非人女<a 
name="0309a01" id="0309a01"></a>想。非人女人女想。非人女疑人女。俱偷蘭遮。比丘<a 
name="0309a02" id="0309a02"></a>尼犯者波逸提。式叉摩那沙彌沙彌尼。俱突吉羅。<a 
name="0309a03" id="0309a03"></a>若誤相觸。無淫欲意。不犯。</p><a 
name="0309a04" id="0309a04"></a><p style="text-indent: 0em; margin-left: 0em"><span class="linehead"></span>若比丘。婬欲意。與女人麤惡婬欲語。隨麤惡婬欲語。<a 
name="0309a05" id="0309a05"></a>僧伽婆尸沙。</p><a 
name="0309a06" id="0309a06"></a><p style="text-indent: 0em; margin-left: 1em"><span class="linehead"></span>迦留陀夷。因佛制不得相觸。乃引女人入房。向彼<a 
name="0309a07" id="0309a07"></a>說粗惡婬欲語。佛知故制。隨其語之多少。了了者。<a 
name="0309a08" id="0309a08"></a>一語一僧殘。不了了者。偷蘭遮。若其語在二道之<a 
name="0309a09" id="0309a09"></a>外。不甚粗惡者。偷蘭遮。若天女。修羅女。鬼神女。龍<a 
name="0309a10" id="0309a10"></a>女。畜生女。能變形者。及二形黃門。向說麤惡語。彼<a 
name="0309a11" id="0309a11"></a>知者偷蘭遮。不知者突吉羅。若作手印。若書信。若<a 
name="0309a12" id="0309a12"></a>遣使。若現相。彼知者偷蘭遮。不知者突吉羅。向畜<a 
name="0309a13" id="0309a13"></a>生不能變形者。說粗惡語。突吉羅。向男子說粗惡<a 
name="0309a14" id="0309a14"></a>語。突吉羅。人女疑非人女。人女作非人女想。非人<a 
name="0309a15" id="0309a15"></a>女作人女想。非人女疑是人女。俱偷蘭遮。比丘尼<a 
name="0309a16" id="0309a16"></a>犯者偷蘭遮。式叉摩那沙彌沙彌尼。俱突吉羅。若<a 
name="0309a17" id="0309a17"></a>向女人說言女身不淨等。不犯。</p><a 
name="0309a18" id="0309a18"></a><p style="text-indent: 0em; margin-left: 0em"><span class="linehead"></span>若比丘。婬欲意。於女人前。自嘆身言。大妹。我修梵行<a 
name="0309a19" id="0309a19"></a>持戒精進。修善法。可持婬欲法供養我。如是供養第<a 
name="0309a20" id="0309a20"></a>一最。如是語者。僧伽婆尸沙。</p><a 
name="0309a21" id="0309a21"></a><p style="text-indent: 0em; margin-left: 1em"><span class="linehead"></span>迦留陀夷。因佛制。不得向女人說麤惡婬欲語。乃<a 
name="0309a22" id="0309a22"></a>向諸女人。自嘆譽其身之德。索欲供養。佛知故制。<a 
name="0309a23" id="0309a23"></a>若向女人嘆身索欲語。了了者。一語一僧殘。不了<a 
name="0309a24" id="0309a24"></a>了偷蘭遮。若嘆身索供養。而不索欲者。若除二道<a 
name="0309b01" id="0309b01"></a>外。令別作供養者。偷蘭遮。若作手印。若書信。若遣<a 
name="0309b02" id="0309b02"></a>使。若現相。彼知者僧殘。不知者偷蘭遮。若天女修<a 
name="0309b03" id="0309b03"></a>羅女。乃至畜生女能變形者。向說而了了者。偷蘭<a 
name="0309b04" id="0309b04"></a>遮。不了了者突吉羅。若手印等。彼知者偷蘭遮。不<a 
name="0309b05" id="0309b05"></a>知者突吉羅。向畜生不能變形者嘆身。突吉羅。向<a 
name="0309b06" id="0309b06"></a>男子歎身突吉羅。若人女疑非人女。若人女作非<a 
name="0309b07" id="0309b07"></a>人女想。非人女作人女想。非人女疑人女。俱偷蘭<a 
name="0309b08" id="0309b08"></a>遮。比丘尼犯者偷蘭遮。式叉摩那沙彌沙彌尼。俱<a 
name="0309b09" id="0309b09"></a>突吉羅。</p><a 
name="0309b10" id="0309b10"></a><p style="text-indent: 0em; margin-left: 0em"><span class="linehead"></span>若比丘。往來彼此媒嫁。持男意語女。持女意語男。若<a 
name="0309b11" id="0309b11"></a>為成婦事。若為私通。乃至須臾頃。僧伽婆尸沙。</p><a 
name="0309b12" id="0309b12"></a><p style="text-indent: 0em; margin-left: 1em"><span class="linehead"></span>羅閱城。有比丘迦羅。善知俗法。嘗為人作媒嫁。城<a 
name="0309b13" id="0309b13"></a>中居士便言。釋子善為媒嫁。比丘白佛。佛為制戒<a 
name="0309b14" id="0309b14"></a>若比丘自受語。自往彼語。還報者僧殘。往彼語而<a 
name="0309b15" id="0309b15"></a>不還報者。偷蘭遮。若聞語往彼說還報者僧殘。不<a 
name="0309b16" id="0309b16"></a>還報偷蘭遮。若作書遣使指印現相往來。皆同罪。<a 
name="0309b17" id="0309b17"></a>若與語而不受。便往彼說還報。偷蘭遮。若受語不<a 
name="0309b18" id="0309b18"></a>往彼語不還報。突吉羅。若不受語往說不還報。突<a 
name="0309b19" id="0309b19"></a>吉羅。其還報語。若言<span class="corr" title='[巳&gt;已]'>已</span>嫁與他。若言至餘處。若言<a 
name="0309b20" id="0309b20"></a>死。若言賊將去。若言無。一切偷蘭遮。若言癩病。若<a 
name="0309b21" id="0309b21"></a>言癰病。若言白癩乾消顛狂。若言痔道有瘡。及膿<a 
name="0309b22" id="0309b22"></a>出不斷。一切僧殘。若比丘。一反媒嫁人女僧殘。隨<a 
name="0309b23" id="0309b23"></a>媒嫁多少。說而了了者。一一僧殘。若不了了。偷蘭<a 
name="0309b24" id="0309b24"></a>遮。媒嫁畜生突吉羅。媒嫁男突吉羅。若比丘持他<a 
name="0309c01" id="0309c01"></a>書往不看者。突吉羅。若為白衣作餘使命。突吉羅。<a 
name="0309c02" id="0309c02"></a>比丘尼罪同。式叉摩那沙彌沙彌尼。突吉羅。不犯<a 
name="0309c03" id="0309c03"></a>者。若夫婦離別為還合。若為父母疾患。若繫在獄<a 
name="0309c04" id="0309c04"></a>看書持往。若為信心居士病。若繫在獄看書持往。<a 
name="0309c05" id="0309c05"></a>若為佛法僧塔。若為病比丘。看書持往。無犯。</p><a 
name="0309c06" id="0309c06"></a><p style="text-indent: 0em; margin-left: 0em"><span class="linehead"></span>若比丘。自乞作屋。無主自為<span class="corr" title='[巳&gt;己]'>己</span>。當應量作。是中量者。<a 
name="0309c07" id="0309c07"></a>長佛十二磔手。內廣七磔手。應將餘比丘往看處所。<a 
name="0309c08" id="0309c08"></a>彼比丘當指示處所。無難處。無妨處。若比丘有難處<a 
name="0309c09" id="0309c09"></a>妨處自乞作屋。無主自為<span class="corr" title='[巳&gt;己]'>己</span>。不將餘比丘往看處所。<a 
name="0309c10" id="0309c10"></a>若過量作者。僧伽婆尸沙。</p><a 
name="0309c11" id="0309c11"></a><p style="text-indent: 0em; margin-left: 1em"><span class="linehead"></span>佛在耆闍崛山。聽諸比丘自作屋。有一比丘。大作<a 
name="0309c12" id="0309c12"></a>屋。繁索信施。施主譏避。又一比丘為自作屋。手砍<a 
name="0309c13" id="0309c13"></a>大樹。彼樹神念。樹被砍。子孫無依。欲打比丘。又恐<a 
name="0309c14" id="0309c14"></a>得罪。來白佛。佛嘆言善哉。若打持戒比丘。獲罪無<a 
name="0309c15" id="0309c15"></a>量。今恒河邊有一大樹。名娑羅。其神始命終。汝可<a 
name="0309c16" id="0309c16"></a>速往居止。佛因制戒。蓋無主則必乞之於人。自為<a 
name="0309c17" id="0309c17"></a><span class="corr" title='[巳&gt;己]'>己</span>則非為廣眾。豈可廣索財物。而過量作屋哉。磔<a 
name="0309c18" id="0309c18"></a>者張手一跨也。佛一磔手。准今尺一尺六寸。將餘<a 
name="0309c19" id="0309c19"></a>比丘者。將餘知法比丘也。彼比丘。即知法者也。難<a 
name="0309c20" id="0309c20"></a>處。謂獅子虎狼盜賊。惡國界惡國王。下至虫蟻多<a 
name="0309c21" id="0309c21"></a>處是也。妨處。謂有妨礙之處。如田園屋宅。道路丘<a 
name="0309c22" id="0309c22"></a>墓等。及尼庵酒肆。王臣外道。往來遊戲等處是也。<a 
name="0309c23" id="0309c23"></a>若比丘下結罪。不將餘比丘。指示造屋。是一僧殘。<a 
name="0309c24" id="0309c24"></a>過量作是一僧殘。有難有妨處。二突吉羅。作而未<a 
name="0310a01" id="0310a01"></a>成者。二偷蘭遮。二突吉羅。若教人作成者。二僧殘<a 
name="0310a02" id="0310a02"></a>二突吉羅。教人作而未成者。二偷蘭遮。二突吉羅。<a 
name="0310a03" id="0310a03"></a>為他人作成者。二偷蘭遮。二突吉羅。作而未竟者。<a 
name="0310a04" id="0310a04"></a>四突吉羅。比丘尼犯者偷蘭遮。式叉摩那等。俱突<a 
name="0310a05" id="0310a05"></a>吉羅。若作佛殿講堂。及為廣眾。作過量者。不犯。</p><a 
name="0310a06" id="0310a06"></a><p style="text-indent: 0em; margin-left: 0em"><span class="linehead"></span>若比丘。欲作大房。有主為<span class="corr" title='[巳&gt;己]'>己</span>作。應將餘比丘往看處<a 
name="0310a07" id="0310a07"></a>所。彼比丘應指示處所。無難處無妨處。若比丘有難<a 
name="0310a08" id="0310a08"></a>處妨處。作大房。有主為<span class="corr" title='[巳&gt;己]'>己</span>作。不將餘比丘往看處所<a 
name="0310a09" id="0310a09"></a>者。僧伽婆尸沙。</p><a 
name="0310a10" id="0310a10"></a><p style="text-indent: 0em; margin-left: 1em"><span class="linehead"></span>因闡陀尊者。與優填王友善。王欲為作大房。近拘<a 
name="0310a11" id="0310a11"></a>睒彌城。有尼拘律神樹。行人車馬往來皆止息其<a 
name="0310a12" id="0310a12"></a>下。尊者往伐作屋。人皆譏嫌。佛知故制。作大房。出<a 
name="0310a13" id="0310a13"></a>施主意過量作無犯。但當請僧指授處所。無難與<a 
name="0310a14" id="0310a14"></a>妨可也。此中無僧指授。是一僧殘。有難有妨。是二<a 
name="0310a15" id="0310a15"></a>突吉羅。作而未成。一偷蘭遮。二突吉羅。若教人作<a 
name="0310a16" id="0310a16"></a>成者。一僧殘二突吉羅。未成者。一偷蘭遮。二突吉<a 
name="0310a17" id="0310a17"></a>羅。為他作者。一偷蘭遮。二突吉羅。作而未成者。三<a 
name="0310a18" id="0310a18"></a>突吉羅。比丘尼犯者偷蘭遮。式叉摩那沙彌沙彌<a 
name="0310a19" id="0310a19"></a>尼。俱突吉羅。若王自作者。不犯。</p><a 
name="0310a20" id="0310a20"></a><p style="text-indent: 0em; margin-left: 0em"><span class="linehead"></span>若比丘。以嗔恚所覆故。非波羅夷比丘。以無根波羅<a 
name="0310a21" id="0310a21"></a>夷法謗。欲壞彼清淨行。彼於異時。若問若不問。知此<a 
name="0310a22" id="0310a22"></a>事無根說。我嗔恚故作是語。若比丘作是語者。僧伽<a 
name="0310a23" id="0310a23"></a>婆尸沙。</p><a 
name="0310a24" id="0310a24"></a><p style="text-indent: 0em; margin-left: 1em"><span class="linehead"></span>沓婆摩子尊者。為眾知臥具房舍器物。及次第差<a 
name="0310b01" id="0310b01"></a>僧受食。有慈地比丘來居最下座。所得惡房惡臥<a 
name="0310b02" id="0310b02"></a>具。次日差受食。又得惡食便生嗔恚。謂尊者有愛<a 
name="0310b03" id="0310b03"></a>憎心。託妹慈比丘尼。以無根波羅夷謗。佛差僧詰<a 
name="0310b04" id="0310b04"></a>實。因制戒。無根者。無見根。無聞根。無疑根也。三者<a 
name="0310b05" id="0310b05"></a>俱無。而妄以波羅夷謗。說而了了者僧殘。不了了<a 
name="0310b06" id="0310b06"></a>者偷蘭遮。若手印書信遣使作相等。彼知者僧殘。<a 
name="0310b07" id="0310b07"></a>不知者偷蘭遮。除四重外。以非法謗者。結罪亦同。<a 
name="0310b08" id="0310b08"></a>若謗比丘尼僧殘。謗式叉摩那沙彌沙彌尼。俱突<a 
name="0310b09" id="0310b09"></a>吉羅。比丘尼犯者僧殘。式叉摩那沙彌沙彌尼。俱<a 
name="0310b10" id="0310b10"></a>突吉羅。</p><a 
name="0310b11" id="0310b11"></a><p style="text-indent: 0em; margin-left: 0em"><span class="linehead"></span>若比丘。以嗔恚故。於異分中取片。非波羅夷比丘。以<a 
name="0310b12" id="0310b12"></a>無根波羅夷法謗。欲壞彼清淨行。彼于異時。若問若<a 
name="0310b13" id="0310b13"></a>不問。知是異分中取片。是比丘自言我嗔恚故作是<a 
name="0310b14" id="0310b14"></a>語。作是語者。僧伽婆尸沙。</p><a 
name="0310b15" id="0310b15"></a><p style="text-indent: 0em; margin-left: 1em"><span class="linehead"></span>即前慈地比丘事。僧以無根治罪。後在耆闍崛山<a 
name="0310b16" id="0310b16"></a>下。見二羊相交。自言羝羊是沓婆摩子。母羊是慈<a 
name="0310b17" id="0310b17"></a>比丘尼。遂復謗言。親見其事。非無根也。佛審實因<a 
name="0310b18" id="0310b18"></a>制戒。異分猶云他分。言非彼親分也。凡同姓同名<a 
name="0310b19" id="0310b19"></a>同貌。而實非者。皆名異分。取片者。於他分中取少<a 
name="0310b20" id="0310b20"></a>分以生謗也。結罪同上。</p><a 
name="0310b21" id="0310b21"></a><p style="text-indent: 0em; margin-left: 0em"><span class="linehead"></span>若比丘。欲壞和合僧。方便受壞和合僧法。堅持不捨。<a 
name="0310b22" id="0310b22"></a>彼比丘。應諫是比丘言。大德莫壞和合僧。莫方便壞<a 
name="0310b23" id="0310b23"></a>和合僧。莫受壞和合僧法堅持不捨。大德應與僧和<a 
name="0310b24" id="0310b24"></a>合。歡喜無諍。同一師學。如水乳合。於佛法中。有增益<a 
name="0310c01" id="0310c01"></a>安樂住。是比丘如是諫時。堅持不捨。彼比丘應三諫。<a 
name="0310c02" id="0310c02"></a>乃至三諫捨者善。不捨者。僧伽婆尸沙。</p><a 
name="0310c03" id="0310c03"></a><p style="text-indent: 0em; margin-left: 1em"><span class="linehead"></span>提婆達多。欲殺佛而未能。乃作壞僧法。以誘眾從<a 
name="0310c04" id="0310c04"></a><span class="corr" title='[巳&gt;己]'>己</span>。佛因制戒。初句欲壞和合僧。出其本意也。方便<a 
name="0310c05" id="0310c05"></a>受壞和合僧法。言受方便壞僧之法也。方便壞和<a 
name="0310c06" id="0310c06"></a>合僧法。提婆凡有五事。一盡形乞食。二盡形著糞<a 
name="0310c07" id="0310c07"></a>掃衣。三盡形露坐。四盡形不食酥鹽。五盡形不食<a 
name="0310c08" id="0310c08"></a>魚肉。此五法似善。而心在壞和合僧。則矯詐也。又<a 
name="0310c09" id="0310c09"></a>凡法說非法。非法說法。律說非律。非律說律。乃至<a 
name="0310c10" id="0310c10"></a>別設因緣。破散僧眾者。皆壞和合僧法也。三諫不<a 
name="0310c11" id="0310c11"></a>捨者僧殘。以欲壞未壞故。若果壞。則罪同七逆。非<a 
name="0310c12" id="0310c12"></a>止此也。然亦須白四羯磨。作白竟捨者。一偷蘭遮。<a 
name="0310c13" id="0310c13"></a>一羯磨捨者。二偷蘭遮。二羯磨捨者。三偷蘭遮。三<a 
name="0310c14" id="0310c14"></a>羯磨竟僧殘。若初白未竟捨者。突吉羅。一切未白<a 
name="0310c15" id="0310c15"></a>時。方便欲壞和合僧等。皆突吉羅。若僧為作羯磨<a 
name="0310c16" id="0310c16"></a>時。有比丘教莫捨者。偷蘭遮。未羯磨時。教莫捨者。<a 
name="0310c17" id="0310c17"></a>突吉羅。餘四眾人教者。盡突吉羅。比丘尼犯者僧<a 
name="0310c18" id="0310c18"></a>殘。式叉摩那沙彌沙彌尼。俱突吉羅。若破非法非<a 
name="0310c19" id="0310c19"></a>律一切惡友。不犯。</p><a 
name="0310c20" id="0310c20"></a><p style="text-indent: 0em; margin-left: 0em"><span class="linehead"></span>若比丘。有餘伴黨。若一若二若三。乃至無數。<span class="corr" title='[彼&gt;是]'>是</span>比丘<a 
name="0310c21" id="0310c21"></a>語<span class="corr" title='[是&gt;彼]'>彼</span>比丘言。大德莫諫此比丘。此比丘是法語律語。<a 
name="0310c22" id="0310c22"></a>此比丘所說我等喜樂。我等忍可。彼比丘應諫是比<a 
name="0310c23" id="0310c23"></a>丘言。大德莫作是說。言此比丘是法語律語。此比丘<a 
name="0310c24" id="0310c24"></a>所說我等喜樂。我等忍可。何以故。此比丘。非法語。非<a 
name="0311a01" id="0311a01"></a>律語。大德莫欲壞和合僧。汝等當樂欲和合僧。大德<a 
name="0311a02" id="0311a02"></a>與僧和合。歡喜不諍。同一師學。如水乳合。於佛法中。<a 
name="0311a03" id="0311a03"></a>有增益安樂住。是比丘如是諫時。堅持不捨。彼比丘<a 
name="0311a04" id="0311a04"></a>應三諫。乃至三諫捨者善。不捨者。僧伽婆尸沙。</p><a 
name="0311a05" id="0311a05"></a><p style="text-indent: 0em; margin-left: 1em"><span class="linehead"></span>提婆餘黨有四。一名三文陀達多。二名騫荼達婆。<a 
name="0311a06" id="0311a06"></a>三名拘婆離。四名迦留羅提舍。此其黨之上首也。<a 
name="0311a07" id="0311a07"></a>從亦應多。前提婆欲壞和合僧。而清眾屢諫。此邪<a 
name="0311a08" id="0311a08"></a>黨助其所壞。反諫清眾。言莫呵提婆達多。佛聞故<a 
name="0311a09" id="0311a09"></a>制。<span class="corr" title='[彼&gt;是]'>是</span>比丘下。乃邪黨諫清眾之辭。此比丘指提婆<a 
name="0311a10" id="0311a10"></a>也。彼比丘應諫下。乃清眾轉諫邪黨之辭。莫欲壞<a 
name="0311a11" id="0311a11"></a>和合僧。出其意也。汝等下。勸其和合也。是比丘下。<a 
name="0311a12" id="0311a12"></a>結罪。白四羯磨捨不捨。結罪同上。餘結罪亦同上。</p><a 
name="0311a13" id="0311a13"></a><p style="text-indent: 0em; margin-left: 0em"><span class="linehead"></span>若比丘。依聚落若城邑住。行惡行汙他家亦見亦聞。<a 
name="0311a14" id="0311a14"></a>諸比丘當語是比丘言。大德行惡行汙他家亦見亦<a 
name="0311a15" id="0311a15"></a>聞。今可遠此聚落去。不須住此。是比丘語彼比丘言。<a 
name="0311a16" id="0311a16"></a>大德。今諸比丘。有愛有恚。有怖有癡。有如是同罪比<a 
name="0311a17" id="0311a17"></a>丘。有驅者。有不驅者。諸比丘諫言。大德莫作是語。言<a 
name="0311a18" id="0311a18"></a>諸比丘有愛有恚有怖有癡。有如是同罪比丘。有驅<a 
name="0311a19" id="0311a19"></a>者。有不驅者。而諸比丘不愛不恚不怖不癡。大德行<a 
name="0311a20" id="0311a20"></a>惡行汙他家亦見亦聞。是比丘如是諫時。堅持不捨。<a 
name="0311a21" id="0311a21"></a>彼比丘應三諫。乃至三諫捨者善。不捨者。僧伽婆尸<a 
name="0311a22" id="0311a22"></a>沙。</p><a 
name="0311a23" id="0311a23"></a><p style="text-indent: 0em; margin-left: 1em"><span class="linehead"></span>起自阿濕婆富那婆娑二比丘。在<span class="gaiji">羈<!--gaiji,羈,1[革*奇],2&#x4A6D;,3--></span>連村舍住。行<a 
name="0311a24" id="0311a24"></a>惡行汙他家。自種花木灌溉。摘華作鬘。持送與人。<a 
name="0311b01" id="0311b01"></a>教人亦爾。又與女人。同坐同飲食。乃至戲&#x54B2;歌舞<a 
name="0311b02" id="0311b02"></a>行動之際。全無威儀。俗皆喜樂。有清淨比丘。具威<a 
name="0311b03" id="0311b03"></a>儀者。至彼乞食。反不得食。回白佛。佛乃差目犍連<a 
name="0311b04" id="0311b04"></a>舍利弗。領眾往與作擯羯磨。二比丘言。僧有愛恚。<a 
name="0311b05" id="0311b05"></a>二尊者回白佛。佛更遙呵制戒。行惡行。即上種花<a 
name="0311b06" id="0311b06"></a>木等。汙他家有四。一依家污家。謂比丘向人家得<a 
name="0311b07" id="0311b07"></a>物。與一家不與一家。與者喜。不與者嗔。二依利養<a 
name="0311b08" id="0311b08"></a>污家。謂比丘如法所得利養。與一家不與一家。與<a 
name="0311b09" id="0311b09"></a>者喜。不與者嗔。三依親友污家。謂比丘與王臣友<a 
name="0311b10" id="0311b10"></a>善。護一家不護一家。護者喜。不護者嗔。四依僧寺<a 
name="0311b11" id="0311b11"></a>汙家。謂比丘取僧物。與一家不與一家。與者喜。不<a 
name="0311b12" id="0311b12"></a>與者嗔。諸比丘當語下。諫而驅之也。是比丘下。乃<a 
name="0311b13" id="0311b13"></a>犯戒者自遮之辭。有愛故不驅。有恚故強驅。有怖<a 
name="0311b14" id="0311b14"></a>故不敢驅。有癡故不知當驅不當驅。所以犯罪同。<a 
name="0311b15" id="0311b15"></a>而驅不驅有異也。諸比丘諫言下。證入其罪也。是<a 
name="0311b16" id="0311b16"></a>比丘下結罪。白四羯磨。捨與不捨。結罪同上。餘結<a 
name="0311b17" id="0311b17"></a>罪亦同上。若為三寶常住。種花木作供養等。不犯。</p><a 
name="0311b18" id="0311b18"></a><p style="text-indent: 0em; margin-left: 0em"><span class="linehead"></span>若比丘。惡性不受諫語。於戒法中。諸比丘如法諫<span class="corr" title='[巳&gt;已]'>已</span>。<a 
name="0311b19" id="0311b19"></a>自身不受諫語。言諸大德。莫向我說若好若惡。我亦<a 
name="0311b20" id="0311b20"></a>不向諸大德說若好若惡。諸大德且止。莫諫我。彼比<a 
name="0311b21" id="0311b21"></a>丘諫是比丘言。莫自身不受諫語。大德自身當受諫<a 
name="0311b22" id="0311b22"></a>語。大德如法諫諸比丘。諸比丘亦如法諫大德。如是<a 
name="0311b23" id="0311b23"></a>佛弟子眾等增益。展轉相諫。展轉相教。展轉懺悔。是<a 
name="0311b24" id="0311b24"></a>比丘如是諫時。堅持不捨。彼比丘應三諫。乃至三諫<a 
name="0311c01" id="0311c01"></a>捨者善。不捨者。僧伽婆尸沙。</p><a 
name="0311c02" id="0311c02"></a><p style="text-indent: 0em; margin-left: 1em"><span class="linehead"></span>起自闡陀尊者惡性不受戒。若有諫者。便言大德<a 
name="0311c03" id="0311c03"></a>莫諫我。我應教汝。且云。我是聖主得正覺故。佛知<a 
name="0311c04" id="0311c04"></a>故制。言諸大德下。正不受諫之辭。彼比丘諫下。乃<a 
name="0311c05" id="0311c05"></a>諸比丘正諫之辭。是比丘下結罪。白四羯磨捨不<a 
name="0311c06" id="0311c06"></a>捨結罪同上。餘結罪亦同上。若彼言非法非律。則<a 
name="0311c07" id="0311c07"></a>不受諫者。不犯。</p><a 
name="0311c08" id="0311c08"></a><p style="text-indent: 0em; margin-left: 0em"><span class="linehead"></span>諸大德。我<span class="corr" title='[巳&gt;已]'>已</span>說十三僧伽婆尸沙法。九戒初犯。餘至<a 
name="0311c09" id="0311c09"></a>三諫。若比丘犯一一法。知而覆藏。應強與波利婆沙。<a 
name="0311c10" id="0311c10"></a>行波利婆沙竟。增上與六夜摩那埵。行摩那埵竟。應<a 
name="0311c11" id="0311c11"></a>與出罪。當二十僧中出是比丘罪。若少一人。不滿二<a 
name="0311c12" id="0311c12"></a>十眾。是比丘罪不得除。諸比丘亦可呵。此是時。</p><a 
name="0311c13" id="0311c13"></a><p style="text-indent: 0em; margin-left: 1em"><span class="linehead"></span>此總結前罪也。前九戒初犯即得僧殘。後四戒必<a 
name="0311c14" id="0311c14"></a>三諫不捨。方得僧殘。波利婆沙。此云別住。謂諸比<a 
name="0311c15" id="0311c15"></a>丘。不與同僧事同起止也。犯罪者若覆藏。當隨其<a 
name="0311c16" id="0311c16"></a>覆藏之日多少。強罰行別住法。行別住竟。與六夜<a 
name="0311c17" id="0311c17"></a>摩那埵。摩那埵此云意喜。謂別住竟罪將出。歡喜<a 
name="0311c18" id="0311c18"></a>行此行也。又云極苦卑劣行。謂當於晨朝。<span class="corr" title='[酒&gt;洒]'>洒</span>掃佛<a 
name="0311c19" id="0311c19"></a>塔僧院。洗僧大小便處。又不得與欲。不得受他人<a 
name="0311c20" id="0311c20"></a>欲。不得比丘前後行。不得受一切人禮拜。不得與<a 
name="0311c21" id="0311c21"></a>人說法論義等。應持破舊衣&#x9262;。應當禮拜。大僧云。<a 
name="0311c22" id="0311c22"></a>大德某甲。犯某僧伽婆尸沙。望大德與某甲出罪。<a 
name="0311c23" id="0311c23"></a>行六夜竟。應與二十僧中出罪。若少一人。罪不得<a 
name="0311c24" id="0311c24"></a>出。僧亦得呵也。若犯而不覆藏者。直與六夜摩那<a 
name="0312a01" id="0312a01"></a>埵。</p><a 
name="0312a02" id="0312a02"></a><p style="text-indent: 0em; margin-left: 0em"><span class="linehead"></span>今問諸大德。是中清淨不<span class="note">(三說)</span>。</p><a 
name="0312a03" id="0312a03"></a><p style="text-indent: 0em; margin-left: 0em"><span class="linehead"></span>諸大德。是中清淨默然故。是事如是持。</p><a 
name="0312a04" id="0312a04"></a><p style="text-indent: 0em; margin-left: 0em"><span class="linehead"></span>諸大德。是二不定法。半月半月說。戒經中來。</p><a 
name="0312a05" id="0312a05"></a><p style="text-indent: 0em; margin-left: 1em"><span class="linehead"></span>不定者。於三法中不定治。當審實其罪也。</p><a 
name="0312a06" id="0312a06"></a><p style="text-indent: 0em; margin-left: 0em"><span class="linehead"></span>若比丘。共女人獨在靜處。覆處。可作婬處坐。說非法<a 
name="0312a07" id="0312a07"></a>語。有住信優婆夷。於三法中。一一法說。若波羅夷。若<a 
name="0312a08" id="0312a08"></a>僧伽婆尸沙。若波逸提。是坐比丘自言我犯是罪。於<a 
name="0312a09" id="0312a09"></a>三法中。應一一法治。若波羅夷。若僧伽婆尸沙。若波<a 
name="0312a10" id="0312a10"></a>逸提。如住信優婆夷所說。應如法治是比丘。是名不<a 
name="0312a11" id="0312a11"></a>定法。</p><a 
name="0312a12" id="0312a12"></a><p style="text-indent: 0em; margin-left: 1em"><span class="linehead"></span>迦留陀夷。未出家時。與親友婦齋優婆夷通。既出<a 
name="0312a13" id="0312a13"></a>家。猶與往來。一日往其家。於屏處同坐。說非法語。<a 
name="0312a14" id="0312a14"></a>有住信優婆夷。窺見白佛故制。靜處謂無人處。覆<a 
name="0312a15" id="0312a15"></a>處謂弗現露處。無人且弗現露。是可作婬處也。住<a 
name="0312a16" id="0312a16"></a>信者。謂住於信實。不妄語也。若者不定之辭。於三<a 
name="0312a17" id="0312a17"></a>法中。隨住信者。實舉其犯罪之相。俟知律者。定罪<a 
name="0312a18" id="0312a18"></a>也。于中行婬者犯棄。說非法語者犯僧殘。但同坐<a 
name="0312a19" id="0312a19"></a>而無前二者犯墮。是坐比丘下。乃犯者領罪之語。<a 
name="0312a20" id="0312a20"></a>若比丘一一自言。當如自言治。若比丘不一一自<a 
name="0312a21" id="0312a21"></a>言。當用覓罪相毗尼治。若比丘先在屏處坐。女人<a 
name="0312a22" id="0312a22"></a>來問訊禮拜者不犯。但當速遣出。若同坐者。亦犯<a 
name="0312a23" id="0312a23"></a>墮。</p><a 
name="0312a24" id="0312a24"></a><p style="text-indent: 0em; margin-left: 0em"><span class="linehead"></span>若比丘。共女人在現露處。不可作婬處坐。說麤惡語。<a 
name="0312b01" id="0312b01"></a>有住信優婆夷。於二法中。一一法說。若僧伽婆尸沙。<a 
name="0312b02" id="0312b02"></a>若波逸提。是坐比丘自言。我犯是罪。於二法中。一一<a 
name="0312b03" id="0312b03"></a>法治。若僧伽婆尸沙。若波逸提。如住信優婆夷所說。<a 
name="0312b04" id="0312b04"></a>應如法治是比丘。是名不定法。</p><a 
name="0312b05" id="0312b05"></a><p style="text-indent: 0em; margin-left: 1em"><span class="linehead"></span>此條犯者舉者皆同前人。但在不可作婬之處故。<a 
name="0312b06" id="0312b06"></a>無波羅夷。止隨二法治也。</p><a 
name="0312b07" id="0312b07"></a><p style="text-indent: 0em; margin-left: 0em"><span class="linehead"></span>諸大德。我<span class="corr" title='[巳&gt;已]'>已</span>說二不定法。今問諸大德。是中清淨不<a 
name="0312b08" id="0312b08"></a><span class="note">(三說)</span>。</p><a 
name="0312b09" id="0312b09"></a><p style="text-indent: 0em; margin-left: 0em"><span class="linehead"></span>諸大德。是中清淨默然故。是事如是持。</p>
<hr>【經文資訊】卍新續藏第 40 冊 No. 0718 四分戒本約義<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index718b.html?index=X40n0718" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X40n0718_001 by HTTrack Website Copier/3.x [XR&CO'2014], Tue, 07 Jun 2016 07:25:42 GMT -->
</html>
