<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB177_015 by HTTrack Website Copier/3.x [XR&CO'2014], Tue, 07 Jun 2016 07:10:37 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=556818683&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26nB177&amp;utmp=%2Fmobile%2Findex.php%3Findex%3DJ26nB177_015&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index09ce.html?index=J26nB177_014" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B177 破山禪師語錄 (20卷)<br/>【清 海明說　印正等編　附年譜　印巒等輯　印綬等編　原書缺依駒本印】<br/>第 15 卷</p>
	<a href="index34d5.html?index=J26nB177_016" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B177" sutra_name="破山禪師語錄" sutra_juan="[卷15]">　
<a 
name="0063c01" id="0063c01"></a><p><span class="juanname">破山禪師語錄卷第十五</span></p><a 
name="0063c02" id="0063c02"></a><p style="margin-left: 4em"><span class="byline">當陽玉泉嗣法門人印正等編</span></p><a 
name="0063c03" id="0063c03"></a><p style="margin-left: 2em"><span class="headname">示偈二</span></p><a 
name="0063c04" id="0063c04"></a><p style="margin-left: 3em"><span class="headname">示猊曹禪人</span></p><a 
name="0063c05" id="0063c05"></a><p><span class="lg">漫道沿途無法說石頭瓦塊弄精魂相將只恐迷來<a 
name="0063c06" id="0063c06"></a>路腳下無疑意最親</span></p><a 
name="0063c07" id="0063c07"></a><p style="margin-left: 3em"><span class="headname">示厥中禪人</span></p><a 
name="0063c08" id="0063c08"></a><p><span class="lg">相共老僧十數<span class="corr" title='[[禾/亍]&gt;年]'>年</span>半隨雲水半隨緣而今試問如何<a 
name="0063c09" id="0063c09"></a>也驀口痛遭一大拳</span></p><a 
name="0063c10" id="0063c10"></a><p><span class="lg">東西不變厥乎中左右四方煙雨濃試問前村牛卜<a 
name="0063c11" id="0063c11"></a>卵忽然生出活如龍</span></p><a 
name="0063c12" id="0063c12"></a><p style="margin-left: 3em"><span class="headname">示蒼然禪人</span></p><a 
name="0063c13" id="0063c13"></a><p><span class="lg">獅子峰前獅子兒全威踞地爪牙齊有時返擲一聲<a 
name="0063c14" id="0063c14"></a>吼百獸聞之盡皺眉</span></p><a 
name="0063c15" id="0063c15"></a><p style="margin-left: 3em"><span class="headname">示三笑上人</span></p><a 
name="0063c16" id="0063c16"></a><p><span class="lg">幾曾駐錫赤牛城一度加鞭一度淳試看人牛俱不<a 
name="0063c17" id="0063c17"></a>見煙雲影裏任縱橫</span></p><a 
name="0063c18" id="0063c18"></a><p style="margin-left: 3em"><span class="headname">示蓮之禪人</span></p><a 
name="0063c19" id="0063c19"></a><p><span class="lg">覿面與君箇話頭即離雙放又雙收有時<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上天<a 
name="0063c20" id="0063c20"></a>去逼得通身冷汗流</span></p><a 
name="0063c21" id="0063c21"></a><p style="margin-left: 3em"><span class="headname">示九昭禪人</span></p><a 
name="0063c22" id="0063c22"></a><p><span class="lg">特地來茲共寂寥忽將底事動吟豪始知不負新行<a 
name="0063c23" id="0063c23"></a>腳他日雲山去吼哮</span></p><a 
name="0063c24" id="0063c24"></a><p style="margin-left: 3em"><span class="headname">示松虛上人</span></p><a 
name="0063c25" id="0063c25"></a><p><span class="lg">昔日平西話別來而今雙桂學癡獃有時漆桶從前<a 
name="0063c26" id="0063c26"></a>快夢眼重重盡放開</span></p><a 
name="0063c27" id="0063c27"></a><p style="margin-left: 3em"><span class="headname">示慧融行者</span></p><a 
name="0063c28" id="0063c28"></a><p><span class="lg">幾向叢林行行來肩頭腳底始知回若然輕重得分<a 
name="0063c29" id="0063c29"></a>曉萬里晴空聽一雷</span></p><a 
name="0063c30" id="0063c30"></a><p style="margin-left: 3em"><span class="headname">示輝乾禪者</span></p><a 
name="0064a01" id="0064a01"></a><p><span class="lg">世出世間無兩法修行惟在道心堅若然聖解不須<a 
name="0064a02" id="0064a02"></a>立也要凡情脫得圓</span></p><a 
name="0064a03" id="0064a03"></a><p style="margin-left: 3em"><span class="headname">示光藻沙彌</span></p><a 
name="0064a04" id="0064a04"></a><p><span class="lg">小小沙彌要勤學休將嬾墮生輕薄有時發奮步青<a 
name="0064a05" id="0064a05"></a>雲獨取驪龍頭上角</span></p><a 
name="0064a06" id="0064a06"></a><p style="margin-left: 3em"><span class="headname">示月痕禪者</span></p><a 
name="0064a07" id="0064a07"></a><p><span class="lg">去去來來怨艸鞋羊腸古路誠悠哉此回若不開心<a 
name="0064a08" id="0064a08"></a>眼瓦礫石頭亦禍胎</span></p><a 
name="0064a09" id="0064a09"></a><p style="margin-left: 3em"><span class="headname">示碧<span class="gaiji">[王*函]<!--gaiji,,1[王*函],2,3--></span>禪者</span></p><a 
name="0064a10" id="0064a10"></a><p><span class="lg">逼得生蛇欲化龍何愁無處不春風有時驚動須彌<a 
name="0064a11" id="0064a11"></a>走四海五湖盡不通</span></p><a 
name="0064a12" id="0064a12"></a><p style="margin-left: 3em"><span class="headname">示居山清月禪人</span></p><a 
name="0064a13" id="0064a13"></a><p><span class="lg">一瓢一衲住名山萬苦千辛要耐煩他日道場開了<a 
name="0064a14" id="0064a14"></a>後普賢為汝敘溫寒</span></p><a 
name="0064a15" id="0064a15"></a><p style="margin-left: 3em"><span class="headname">示心宗監院</span></p><a 
name="0064a16" id="0064a16"></a><p><span class="lg">已分半院居三載共守寂寥始六時淨業參禪無異<a 
name="0064a17" id="0064a17"></a>路歸根去作天人師</span></p><a 
name="0064a18" id="0064a18"></a><p style="margin-left: 3em"><span class="headname">示大奇禪人</span></p><a 
name="0064a19" id="0064a19"></a><p><span class="lg">雙桂堂前無賸言教人活計只開田生涯就裏天然<a 
name="0064a20" id="0064a20"></a>別種艸生生續正傳</span></p><a 
name="0064a21" id="0064a21"></a><p style="margin-left: 3em"><span class="headname">示月樵禪人</span></p><a 
name="0064a22" id="0064a22"></a><p><span class="lg">走盡諸方參盡禪適來杖底叩三玄有時裂破孃生<a 
name="0064a23" id="0064a23"></a>面始信鼻頭在口邊</span></p><a 
name="0064a24" id="0064a24"></a><p style="margin-left: 3em"><span class="headname">示體心禪人</span></p><a 
name="0064a25" id="0064a25"></a><p><span class="lg">安貧樂道足生涯艸不逢春木不華若是上林黃鳥<a 
name="0064a26" id="0064a26"></a>叫應知箇裏活龍蛇</span></p><a 
name="0064a27" id="0064a27"></a><p style="margin-left: 3em"><span class="headname">示正祿禪人</span></p><a 
name="0064a28" id="0064a28"></a><p><span class="lg">發意來參雙桂禪腳頭腳底艸鞋穿有時蹋破極頑<a 
name="0064a29" id="0064a29"></a>石漫道生公不現前</span></p><a 
name="0064a30" id="0064a30"></a><p style="margin-left: 3em"><span class="headname">示居山天竺禪人</span></p><a 
name="0064b01" id="0064b01"></a><p><span class="lg">老僧策杖過山來惟見佛音吼似雷若是主人能善<a 
name="0064b02" id="0064b02"></a>聽管教夢眼一時開</span></p><a 
name="0064b03" id="0064b03"></a><p style="margin-left: 3em"><span class="headname">示印善居士</span></p><a 
name="0064b04" id="0064b04"></a><p><span class="lg">世出世間無別法所圖一味道心堅忙閒動靜開心<a 
name="0064b05" id="0064b05"></a>眼任是牛皮也著穿</span></p><a 
name="0064b06" id="0064b06"></a><p style="margin-left: 3em"><span class="headname">示懷德飯頭</span></p><a 
name="0064b07" id="0064b07"></a><p><span class="lg">煮熟金牛飯未曾一回火候一回新來來往往參禪<a 
name="0064b08" id="0064b08"></a>客饑飽何如舉似人</span></p><a 
name="0064b09" id="0064b09"></a><p style="margin-left: 3em"><span class="headname">示靈源禪人</span></p><a 
name="0064b10" id="0064b10"></a><p><span class="lg">行一程時又一程腳頭腳底水雲生忽然蹋破極頑<a 
name="0064b11" id="0064b11"></a>石拍手呵呵笑不禁</span></p><a 
name="0064b12" id="0064b12"></a><p style="margin-left: 3em"><span class="headname">示本來禪人</span></p><a 
name="0064b13" id="0064b13"></a><p><span class="lg">萬竹山中且學獃逢人漫果將心灰有時摸著孃生<a 
name="0064b14" id="0064b14"></a>鼻始信吾儕曾說來</span></p><a 
name="0064b15" id="0064b15"></a><p style="margin-left: 3em"><span class="headname">示太和禪人</span></p><a 
name="0064b16" id="0064b16"></a><p><span class="lg">幾來雙桂坐枯禪未破蒲團鞋也穿露出腳跟猶且<a 
name="0064b17" id="0064b17"></a>可漫教蹋碎箇疑團</span></p><a 
name="0064b18" id="0064b18"></a><p style="margin-left: 3em"><span class="headname">示碧雲禪者</span></p><a 
name="0064b19" id="0064b19"></a><p><span class="lg">學道渾如急水流漫將文字在口頭有時吐卻天涯<a 
name="0064b20" id="0064b20"></a>外一任魚龍破浪遊</span></p><a 
name="0064b21" id="0064b21"></a><p style="margin-left: 3em"><span class="headname">示止止禪人</span></p><a 
name="0064b22" id="0064b22"></a><p><span class="lg">一生嬾病教誰解萬里清風秖自知珍重時時常在<a 
name="0064b23" id="0064b23"></a>握卷舒一任合其宜</span></p><a 
name="0064b24" id="0064b24"></a><p style="margin-left: 3em"><span class="headname">示若也禪人</span></p><a 
name="0064b25" id="0064b25"></a><p><span class="lg">高梁發足上峨眉兩處山山莫與齊此去艸鞋開毒<a 
name="0064b26" id="0064b26"></a>口毒人行腳笑怡怡</span></p><a 
name="0064b27" id="0064b27"></a><p style="margin-left: 3em"><span class="headname">示扆<span class="gaiji">[匚@日]<!--gaiji,,1[匚@日],2,3--></span>上人</span></p><a 
name="0064b28" id="0064b28"></a><p><span class="lg">三峽錦江峰十二尚飛一座冷泉亭不知曾中何人<a 
name="0064b29" id="0064b29"></a>毒吐霧吞雲宇宙昏</span></p><a 
name="0064b30" id="0064b30"></a><p style="margin-left: 3em"><span class="headname">示美石禪人</span></p><a 
name="0064c01" id="0064c01"></a><p><span class="lg">適來蜀地又思楚行到楚中思甚麼惟有老僧拄杖<a 
name="0064c02" id="0064c02"></a>子撐天拄地念摩訶</span></p><a 
name="0064c03" id="0064c03"></a><p style="margin-left: 3em"><span class="headname">示不違火頭</span></p><a 
name="0064c04" id="0064c04"></a><p><span class="lg">只愁沒箇火星飛日日關柴入影微撥著不知煙是<a 
name="0064c05" id="0064c05"></a>火從來佛祖悟榮歸</span></p><a 
name="0064c06" id="0064c06"></a><p style="margin-left: 3em"><span class="headname">示默識行者</span></p><a 
name="0064c07" id="0064c07"></a><p><span class="lg">擔囊負缽到叢林切莫上辜雲水心腳下艸鞋蹋露<a 
name="0064c08" id="0064c08"></a>骨始知肝膽對人傾</span></p><a 
name="0064c09" id="0064c09"></a><p style="margin-left: 3em"><span class="headname">示世美胡居士</span></p><a 
name="0064c10" id="0064c10"></a><p><span class="lg">幾度行茲幾度傷歸期卻也遇天荒老僧此夕無他<a 
name="0064c11" id="0064c11"></a>贈返棹池州鶴夢長</span></p><a 
name="0064c12" id="0064c12"></a><p style="margin-left: 3em"><span class="headname">示玄初莊主</span></p><a 
name="0064c13" id="0064c13"></a><p><span class="lg">雙桂堂中一隻虎有時踞地獅兒吼兩來不問勝和<a 
name="0064c14" id="0064c14"></a>輸千古令人翻觔斗</span></p><a 
name="0064c15" id="0064c15"></a><p style="margin-left: 3em"><span class="headname">示玉若圊頭</span></p><a 
name="0064c16" id="0064c16"></a><p><span class="lg">一帚能教天地潔千<span class="corr" title='[[禾/亍]&gt;年]'>年</span>不許落塵埃重重分付只教<a 
name="0064c17" id="0064c17"></a>徹漫莫和塵掃下來</span></p><a 
name="0064c18" id="0064c18"></a><p style="margin-left: 3em"><span class="headname">示星北禪者</span></p><a 
name="0064c19" id="0064c19"></a><p><span class="lg">少<span class="corr" title='[[禾/亍]&gt;年]'>年</span>學道莫因循終日<span class="corr" title='[淊淊&gt;滔滔]'>滔滔</span>勿外論但到計窮力盡<a 
name="0064c20" id="0064c20"></a>處始知佛法不容情</span></p><a 
name="0064c21" id="0064c21"></a><p style="margin-left: 3em"><span class="headname">示寶峰禪人</span></p><a 
name="0064c22" id="0064c22"></a><p><span class="lg">覿面渝城尚未知忽然迥脫得相宜始知箇裏新行<a 
name="0064c23" id="0064c23"></a>腳不負艸鞋磨腳皮</span></p><a 
name="0064c24" id="0064c24"></a><p style="margin-left: 3em"><span class="headname">示發重居士</span></p><a 
name="0064c25" id="0064c25"></a><p><span class="lg">聖賢一語利如刀恩愛從前定不饒只待胸中消息<a 
name="0064c26" id="0064c26"></a>盡始知佛祖道風高</span></p><a 
name="0064c27" id="0064c27"></a><p style="margin-left: 3em"><span class="headname">示正如和居士</span></p><a 
name="0064c28" id="0064c28"></a><p><span class="lg">不是心兮不是佛不是物兮是甚麼偶然蹋著者些<a 
name="0064c29" id="0064c29"></a>子大地山河無彼我</span></p><a 
name="0064c30" id="0064c30"></a><p style="margin-left: 3em"><span class="headname">示別傳書記</span></p><a 
name="0065a01" id="0065a01"></a><p><span class="lg">雙桂堂中坐一期工夫無間猛提撕有時扭卻孃生<a 
name="0065a02" id="0065a02"></a>鼻吸露吟風更不疑</span></p><a 
name="0065a03" id="0065a03"></a><p style="margin-left: 3em"><span class="headname">示西性禪者</span></p><a 
name="0065a04" id="0065a04"></a><p><span class="lg">撥開荊棘到山中不覺寒威起臥龍牙爪雖然不具<a 
name="0065a05" id="0065a05"></a>足將來吐霧躍長空</span></p><a 
name="0065a06" id="0065a06"></a><p style="margin-left: 3em"><span class="headname">示蒼峨禪人</span></p><a 
name="0065a07" id="0065a07"></a><p><span class="lg">雙桂堂中坐幾<span class="corr" title='[[禾/亍]&gt;年]'>年</span>蒲團七破非偶然莫將學解為知<a 
name="0065a08" id="0065a08"></a>解始信天龍一指禪</span></p><a 
name="0065a09" id="0065a09"></a><p style="margin-left: 3em"><span class="headname">示涂居士</span></p><a 
name="0065a10" id="0065a10"></a><p><span class="lg">頑石堆堆尚點頭安知爾不曉春秋老僧只此堪說<a 
name="0065a11" id="0065a11"></a>法試問曾敲煙雨浮</span></p><a 
name="0065a12" id="0065a12"></a><p style="margin-left: 3em"><span class="headname">示常參典座</span></p><a 
name="0065a13" id="0065a13"></a><p><span class="lg">廚前灶後家常參一飽無餘莫放憨任是金牛來笑<a 
name="0065a14" id="0065a14"></a>我踢翻飯桶語喃喃</span></p><a 
name="0065a15" id="0065a15"></a><p style="margin-left: 3em"><span class="headname">示清虛上人</span></p><a 
name="0065a16" id="0065a16"></a><p><span class="lg">雙桂堂中飯眾齋一回得飽一回來從今莫問禪和<a 
name="0065a17" id="0065a17"></a>道自此歸菴養聖胎</span></p><a 
name="0065a18" id="0065a18"></a><p style="margin-left: 3em"><span class="headname">示博達法孫</span></p><a 
name="0065a19" id="0065a19"></a><p><span class="lg">幾曾音問寄林丘始信望中煙雨浮今日與伊擲句<a 
name="0065a20" id="0065a20"></a>子亦將春艸按牛頭</span></p><a 
name="0065a21" id="0065a21"></a><p style="margin-left: 3em"><span class="headname">示不會禪人</span></p><a 
name="0065a22" id="0065a22"></a><p><span class="lg">散期正好做工夫漫謂禪堂規矩無坐臥經行只者<a 
name="0065a23" id="0065a23"></a>箇原來始是赤鬚鬍</span></p><a 
name="0065a24" id="0065a24"></a><p style="margin-left: 3em"><span class="headname">示真修上人</span></p><a 
name="0065a25" id="0065a25"></a><p><span class="lg">五龍山裏五條龍獨有一條來萬峰且去天邊行雨<a 
name="0065a26" id="0065a26"></a>澤他年自是得雲從</span></p><a 
name="0065a27" id="0065a27"></a><p style="margin-left: 3em"><span class="headname">示水月禪人</span></p><a 
name="0065a28" id="0065a28"></a><p><span class="lg">頂笠腰包雙桂來禪參無驗學詩才老僧白棒忙收<a 
name="0065a29" id="0065a29"></a>拾不打癡頑亦是獃</span></p><a 
name="0065a30" id="0065a30"></a><p style="margin-left: 3em"><span class="headname">示涵之禪人</span></p><a 
name="0065b01" id="0065b01"></a><p><span class="lg">四來不問禪和道一定要求字與詩可惜芒鞋蹋斷<a 
name="0065b02" id="0065b02"></a>鼻依然腳下長頑皮</span></p><a 
name="0065b03" id="0065b03"></a><p style="margin-left: 3em"><span class="headname">示非外禪人</span></p><a 
name="0065b04" id="0065b04"></a><p><span class="lg">箇事從來在者裏非空非內亦非外若人向此開雙<a 
name="0065b05" id="0065b05"></a>眼任是刀山渾不礙</span></p><a 
name="0065b06" id="0065b06"></a><p style="margin-left: 3em"><span class="headname">示居山見愚禪人</span></p><a 
name="0065b07" id="0065b07"></a><p><span class="lg">避喧求靜方為靜風動水流又若何倘得鬧中能作<a 
name="0065b08" id="0065b08"></a>主亦同我佛住娑婆</span></p><a 
name="0065b09" id="0065b09"></a><p style="margin-left: 3em"><span class="headname">示決菴禪者</span></p><a 
name="0065b10" id="0065b10"></a><p><span class="lg">楚雲飛上巴山頂一片東來一片西忽地作風又作<a 
name="0065b11" id="0065b11"></a>雨苦人帶水與拖泥</span></p><a 
name="0065b12" id="0065b12"></a><p style="margin-left: 3em"><span class="headname">示晉山禪者</span></p><a 
name="0065b13" id="0065b13"></a><p><span class="lg">南北東西雖有別當仁千里卻同風老僧非是長于<a 
name="0065b14" id="0065b14"></a>舌筆底如春起臥龍</span></p><a 
name="0065b15" id="0065b15"></a><p style="margin-left: 3em"><span class="headname">示常先沙彌</span></p><a 
name="0065b16" id="0065b16"></a><p><span class="lg">沙彌小小初行腳蹋倒東山並泰嶽四海五湖任麼<a 
name="0065b17" id="0065b17"></a>遊身心煉得同雲鶴</span></p><a 
name="0065b18" id="0065b18"></a><p style="margin-left: 3em"><span class="headname">示如岳禪人</span></p><a 
name="0065b19" id="0065b19"></a><p><span class="lg">昔日相逢今日來兩回有口也慵開臨行書箇住山<a 
name="0065b20" id="0065b20"></a>偈歲久<span class="corr" title='[[禾/亍]&gt;年]'>年</span><span class="corr" title='[[禾/亍]&gt;年]'>年</span>深成禍胎</span></p><a 
name="0065b21" id="0065b21"></a><p style="margin-left: 3em"><span class="headname">示息之禪人</span></p><a 
name="0065b22" id="0065b22"></a><p><span class="lg">嘗聞雲水是家鄉道脈相將流派長珍重竹陽行腳<a 
name="0065b23" id="0065b23"></a>士谿山切莫錯時光</span></p><a 
name="0065b24" id="0065b24"></a><p style="margin-left: 3em"><span class="headname">示佛旨水頭</span></p><a 
name="0065b25" id="0065b25"></a><p><span class="lg">肩頭腳底事如何腰繫一根爛麻索漆桶有時得快<a 
name="0065b26" id="0065b26"></a>來雲山蹋遍露行腳</span></p><a 
name="0065b27" id="0065b27"></a><p style="margin-left: 3em"><span class="headname">示心師禪人</span></p><a 
name="0065b28" id="0065b28"></a><p><span class="lg">澄清絕點性如之一道天然只自知今日老僧無別<a 
name="0065b29" id="0065b29"></a>贈更添渠號即心師</span></p><a 
name="0065b30" id="0065b30"></a><p style="margin-left: 3em"><span class="headname">示汝密沙彌</span></p><a 
name="0065c01" id="0065c01"></a><p><span class="lg">道冠天人何不惺東三西四即遲遲從今始識來時<a 
name="0065c02" id="0065c02"></a>路蹋破芒鞋弗自疑</span></p><a 
name="0065c03" id="0065c03"></a><p style="margin-left: 3em"><span class="headname">示鏡南沙彌</span></p><a 
name="0065c04" id="0065c04"></a><p><span class="lg">出家務要學沙彌勤習須教發大疑忽得腳跟絲線<a 
name="0065c05" id="0065c05"></a>斷釋迦原是小廝兒</span></p><a 
name="0065c06" id="0065c06"></a><p style="margin-left: 3em"><span class="headname">示源初禪者</span></p><a 
name="0065c07" id="0065c07"></a><p><span class="lg">終身供養無一字意欲老僧打葛藤不是拳頭並巴<a 
name="0065c08" id="0065c08"></a>掌原來一棒一條痕</span></p><a 
name="0065c09" id="0065c09"></a><p style="margin-left: 3em"><span class="headname">示慧圓戒子</span></p><a 
name="0065c10" id="0065c10"></a><p><span class="lg">入道初機只恁麼無容毫髮莫蹉跎但將衣法行持<a 
name="0065c11" id="0065c11"></a>去自有交光互網羅</span></p><a 
name="0065c12" id="0065c12"></a><p style="margin-left: 3em"><span class="headname">示冰源戒子</span></p><a 
name="0065c13" id="0065c13"></a><p><span class="lg">得吾戒也受吾學動靜忙閒無繫縛只此便是了死<a 
name="0065c14" id="0065c14"></a>生任他佛祖尚難摸</span></p><a 
name="0065c15" id="0065c15"></a><p style="margin-left: 3em"><span class="headname">示繼初禪人</span></p><a 
name="0065c16" id="0065c16"></a><p><span class="lg">意欲老僧名與號老僧直示不明名從來佛祖尚難<a 
name="0065c17" id="0065c17"></a>識今日如何舉似人</span></p><a 
name="0065c18" id="0065c18"></a><p style="margin-left: 3em"><span class="headname">示歸宗禪人</span></p><a 
name="0065c19" id="0065c19"></a><p><span class="lg">斬蛇手段有歸宗殺活從教繼祖風今日老僧重說<a 
name="0065c20" id="0065c20"></a>破他年漫莫與人同</span></p><a 
name="0065c21" id="0065c21"></a><p style="margin-left: 3em"><span class="headname">示智林禪人</span></p><a 
name="0065c22" id="0065c22"></a><p><span class="lg">未曾覿面一番去教我如何指示渠長憶當年保福<a 
name="0065c23" id="0065c23"></a>輩隔江招手悟猶遲</span></p><a 
name="0065c24" id="0065c24"></a><p style="margin-left: 3em"><span class="headname">示恒一上人</span></p><a 
name="0065c25" id="0065c25"></a><p><span class="lg">自出家來本幻栖看空身世孰如之蒲團竹椅松堂<a 
name="0065c26" id="0065c26"></a>坐一任流光東復西</span></p><a 
name="0065c27" id="0065c27"></a><p style="margin-left: 3em"><span class="headname">示泐石禪宿</span></p><a 
name="0065c28" id="0065c28"></a><p><span class="lg">雙桂堂中坐一夏無端惹得老僧罵從教鼻孔自遼<a 
name="0065c29" id="0065c29"></a>天嗅落枝頭華雨下</span></p><a 
name="0065c30" id="0065c30"></a><p style="margin-left: 3em"><span class="headname">示摩雲禪者</span></p><a 
name="0066a01" id="0066a01"></a><p><span class="lg">鵬搏萬里勢摩雲飛落有時還自尊群鳥任他較勝<a 
name="0066a02" id="0066a02"></a>劣南溟終不比其倫</span></p><a 
name="0066a03" id="0066a03"></a><p style="margin-left: 3em"><span class="headname">示紹吾嚴居士</span></p><a 
name="0066a04" id="0066a04"></a><p><span class="lg">行腳多年志已灰萬峰山裏把頭埋相逢只有無情<a 
name="0066a05" id="0066a05"></a>棒打得時人夢眼開</span></p><a 
name="0066a06" id="0066a06"></a><p style="margin-left: 3em"><span class="headname">示守山禪人</span></p><a 
name="0066a07" id="0066a07"></a><p><span class="lg">東風昨夜吹空雲迥迥銀蟾出海門照地照天還照<a 
name="0066a08" id="0066a08"></a>物山僧獨指照禪人</span></p><a 
name="0066a09" id="0066a09"></a><p style="margin-left: 3em"><span class="headname">示明川張居士</span></p><a 
name="0066a10" id="0066a10"></a><p><span class="lg">話頭一句始牢關坐臥經行只此參參到情忘心絕<a 
name="0066a11" id="0066a11"></a>處白雲依舊覆青山</span></p><a 
name="0066a12" id="0066a12"></a><p style="margin-left: 3em"><span class="headname">示棟林李居士</span></p><a 
name="0066a13" id="0066a13"></a><p><span class="lg">裁長補短趙州衫溽暑祁寒身上穿伎倆若將星子<a 
name="0066a14" id="0066a14"></a>定七斤猶未盡風寒</span></p><a 
name="0066a15" id="0066a15"></a><p style="margin-left: 3em"><span class="headname">示磐石余居士</span></p><a 
name="0066a16" id="0066a16"></a><p><span class="lg">目前萬物自瀟灑不必空空空是也擬欲分心取捨<a 
name="0066a17" id="0066a17"></a>中麤拳劈口通通打</span></p><a 
name="0066a18" id="0066a18"></a><p style="margin-left: 3em"><span class="headname">示收飯行者</span></p><a 
name="0066a19" id="0066a19"></a><p><span class="lg">不避風霜揀易難肩頭活計日關關兩盛珠飯銀光<a 
name="0066a20" id="0066a20"></a>爍幾箇男兒解飽參</span></p><a 
name="0066a21" id="0066a21"></a><p style="margin-left: 3em"><span class="headname">示卉木禪人</span></p><a 
name="0066a22" id="0066a22"></a><p><span class="lg">種田漢勤苦耕鋤頭到處是佳珍披星戴月如何契<a 
name="0066a23" id="0066a23"></a>散淡風顛佛祖親</span></p><a 
name="0066a24" id="0066a24"></a><p style="margin-left: 3em"><span class="headname">示月相侍者</span></p><a 
name="0066a25" id="0066a25"></a><p><span class="lg">叫一聲應一聲師承喚處要知音曾憶鳥窠囑侍者<a 
name="0066a26" id="0066a26"></a>布毛吹起續傳燈</span></p><a 
name="0066a27" id="0066a27"></a><p style="margin-left: 3em"><span class="headname">示德雲侍者</span></p><a 
name="0066a28" id="0066a28"></a><p><span class="lg">侍者三喚如是成現德雲德雲回頭轉面呵呵不負<a 
name="0066a29" id="0066a29"></a>千古下一朝相見</span></p><a 
name="0066a30" id="0066a30"></a><p style="margin-left: 3em"><span class="headname">復石帆岳司馬</span></p><a 
name="0066b01" id="0066b01"></a><p><span class="lg">一覺長伸休問道三餐茶飯嬾參禪破山不是閒相<a 
name="0066b02" id="0066b02"></a>識拄杖挑來箇箇圓</span></p><a 
name="0066b03" id="0066b03"></a><p style="margin-left: 3em"><span class="headname">復青城陳居士韻</span></p><a 
name="0066b04" id="0066b04"></a><p><span class="lg">老僧白棒久生塵試問當機熟未曾只恐鐵鞋逢滑<a 
name="0066b05" id="0066b05"></a>路冤家撞著對頭人</span></p><a 
name="0066b06" id="0066b06"></a><p><span class="lg">華嚴法界有誰知幸我維摩提一提畏憶佛魔相比<a 
name="0066b07" id="0066b07"></a>並鳳巢終不許雞栖</span></p><a 
name="0066b08" id="0066b08"></a><p style="margin-left: 3em"><span class="headname">復華仲李居士</span></p><a 
name="0066b09" id="0066b09"></a><p><span class="lg">聞如鐵壁與銀山透了一關又一關逼得西湖顛倒<a 
name="0066b10" id="0066b10"></a>走那來枕子著其間</span></p><a 
name="0066b11" id="0066b11"></a><p><span class="lg">將謂渠儂笑枕子誰知枕子笑渠儂都盧拋向西湖<a 
name="0066b12" id="0066b12"></a>裏春枕梅華夏枕風</span></p><a 
name="0066b13" id="0066b13"></a><p style="margin-left: 3em"><span class="headname">復于硎郎居士來韻</span></p><a 
name="0066b14" id="0066b14"></a><p><span class="lg">逆順道行行有時有時行道道如之老僧何用機關<a 
name="0066b15" id="0066b15"></a>眼賢聖從來毋自欺</span></p><a 
name="0066b16" id="0066b16"></a><p><span class="lg">老僧行徑令人猜舉世人為皆妄來試問妄來何罪<a 
name="0066b17" id="0066b17"></a>福人人箇箇覺華開</span></p><a 
name="0066b18" id="0066b18"></a><p><span class="lg">髮之長短有何時可去可留安用疑疑則別參君且<a 
name="0066b19" id="0066b19"></a>信始知信處有誰知</span></p><a 
name="0066b20" id="0066b20"></a><p style="margin-left: 3em"><span class="headname">復黃居士來韻<span class="note">(道號六解)</span></span></p><a 
name="0066b21" id="0066b21"></a><p><span class="lg">六解還從一結來就中知結解徐開華巾綰結分明<a 
name="0066b22" id="0066b22"></a>示反惹今人胡亂猜</span></p><a 
name="0066b23" id="0066b23"></a><p><span class="lg">婆心佛祖甚殷勤百計千方豁己靈四十九<span class="corr" title='[[禾/亍]&gt;年]'>年</span>除糞<a 
name="0066b24" id="0066b24"></a>具而今翻作臭糟缾</span></p><a 
name="0066b25" id="0066b25"></a><p style="margin-left: 3em"><span class="headname">復鱗伯吳居士</span></p><a 
name="0066b26" id="0066b26"></a><p><span class="lg">良晤君兮話亂離半言肝膽半言詩偷心未敢窺前<a 
name="0066b27" id="0066b27"></a>哲恐我相將學賣肥</span></p><a 
name="0066b28" id="0066b28"></a><p><span class="lg">流落天涯十載餘老將安枕欲何居怪行索隱皆荊<a 
name="0066b29" id="0066b29"></a>棘惟有同塵即敝廬</span></p><a 
name="0066b30" id="0066b30"></a><p style="margin-left: 3em"><span class="headname">復蟾賓鄧文學</span></p><a 
name="0066c01" id="0066c01"></a><p><span class="lg">偶撐短棹到蘆煙攪動魚龍浪拍天纔把絲綸輕一<a 
name="0066c02" id="0066c02"></a>擲吞鉤盡是口頭禪</span></p><a 
name="0066c03" id="0066c03"></a><p><span class="lg">難兄難弟吐華詩試問幽人知弗知不覺春秋將七<a 
name="0066c04" id="0066c04"></a>十還來江上共攢眉</span></p><a 
name="0066c05" id="0066c05"></a><p style="margin-left: 3em"><span class="headname">復梅生鄧居士</span></p><a 
name="0066c06" id="0066c06"></a><p><span class="lg">不覺相違五六秋已知藥病自相投老僧筆力尚如<a 
name="0066c07" id="0066c07"></a>此未信如何始徹頭</span></p><a 
name="0066c08" id="0066c08"></a><p style="margin-left: 3em"><span class="headname">復焦山寄雲主人</span></p><a 
name="0066c09" id="0066c09"></a><p><span class="lg">病僧終日只偷安無意和人下釣竿果是獰龍翻碧<a 
name="0066c10" id="0066c10"></a>浪斷然不肯困澄潭</span></p><a 
name="0066c11" id="0066c11"></a><p style="margin-left: 3em"><span class="headname">復破浪禪人</span></p><a 
name="0066c12" id="0066c12"></a><p><span class="lg">梅華雪子兢峰頭開落渾然春信浮觸到面門須著<a 
name="0066c13" id="0066c13"></a>眼莫教穿過臭髑髏</span></p><a 
name="0066c14" id="0066c14"></a><p><span class="lg">堪憐爾我是同鄉略露鄉情偈兩行莫道歸家心便<a 
name="0066c15" id="0066c15"></a>了蓬州谿口路羊腸</span></p><a 
name="0066c16" id="0066c16"></a><p style="margin-left: 3em"><span class="headname">復淡竹上座</span></p><a 
name="0066c17" id="0066c17"></a><p><span class="lg">千般伎倆到吾儕一袖懷歸語似雷珍重闍黎惺兩<a 
name="0066c18" id="0066c18"></a>耳莫將啞謎隔山猜</span></p><a 
name="0066c19" id="0066c19"></a><p style="margin-left: 3em"><span class="headname">復燕居上座</span></p><a 
name="0066c20" id="0066c20"></a><p><span class="lg">無端平地起風波惱殺孤漁沒奈何擬把絲綸輕一<a 
name="0066c21" id="0066c21"></a>擲吞吞吐吐復來麼</span></p><a 
name="0066c22" id="0066c22"></a><p><span class="lg">惡聲大發太心孤險似當陽捋虎鬚分付一枚蜜果<a 
name="0066c23" id="0066c23"></a>子逢人漫道苦葫蘆</span></p><a 
name="0066c24" id="0066c24"></a><p style="margin-left: 3em"><span class="headname">復萍石關主</span></p><a 
name="0066c25" id="0066c25"></a><p><span class="lg">若箇團標若箇關其中住者漫偷安閑將死句拈活<a 
name="0066c26" id="0066c26"></a>句月影山光任自看</span></p><a 
name="0066c27" id="0066c27"></a><p style="margin-left: 3em"><span class="headname">復覺城禪人</span></p><a 
name="0066c28" id="0066c28"></a><p><span class="lg">伎倆不將筆舌盡封來愈覺露多文老僧目<span class="corr" title='[▆&gt;過]'>過</span><span title="未知的文字">▆</span>回<a 
name="0066c29" id="0066c29"></a>覆一任闍黎意縱橫</span></p><a 
name="0066c30" id="0066c30"></a><p style="margin-left: 3em"><span class="headname">復怡聞禪人</span></p><a 
name="0067a01" id="0067a01"></a><p><span class="lg">者裏何容是與非阿誰打瓦並鑽龜老僧性命幾乎<a 
name="0067a02" id="0067a02"></a>喪只為留眉接鈍機</span></p><a 
name="0067a03" id="0067a03"></a><p style="margin-left: 3em"><span class="headname">復隱初禪人</span></p><a 
name="0067a04" id="0067a04"></a><p><span class="lg">龍蛇隊裏溷龍蛇現躍飛騰不作家既具吞雲吐霧<a 
name="0067a05" id="0067a05"></a>口何妨露爪與張牙</span></p><a 
name="0067a06" id="0067a06"></a><p style="margin-left: 3em"><span class="headname">復維那辭執事</span></p><a 
name="0067a07" id="0067a07"></a><p><span class="lg">爾之執事向吾辭吾欲辭兮卻向誰爾我者條窮性<a 
name="0067a08" id="0067a08"></a>命不知還活幾多時</span></p><a 
name="0067a09" id="0067a09"></a><p style="margin-left: 3em"><span class="headname">復塔坡法孫</span></p><a 
name="0067a10" id="0067a10"></a><p><span class="lg">三過錦江心未悄一鳴白鹿覺風高老蘇騷骨今猶<a 
name="0067a11" id="0067a11"></a>在蜜感時人來見招</span></p><a 
name="0067a12" id="0067a12"></a><p style="margin-left: 3em"><span class="headname">復以門修知客</span></p><a 
name="0067a13" id="0067a13"></a><p><span class="lg">堪笑逃禪小苾芻風霜纔冷自榮枯將期別有陽春<a 
name="0067a14" id="0067a14"></a>日誰道翻加氣息無</span></p><a 
name="0067a15" id="0067a15"></a><p style="margin-left: 3em"><span class="headname">號象崖西堂</span></p><a 
name="0067a16" id="0067a16"></a><p><span class="lg">象骨崖前拄杖拋艸<span class="gaiji">&#x60A4;<!--gaiji,匆,1[(囟-乂+夕)/心],2&#x60A4;,3--></span>打折瞎驢腰有時鱉鼻蛇吞<a 
name="0067a17" id="0067a17"></a>卻吐向鳥窠吹布毛</span></p><a 
name="0067a18" id="0067a18"></a><p style="margin-left: 3em"><span class="headname">號靈筏禪人</span></p><a 
name="0067a19" id="0067a19"></a><p><span class="lg">苦海常常駕鐵船經風經浪渺無邊有時度盡驢和<a 
name="0067a20" id="0067a20"></a>馬又去虛空接聖賢</span></p><a 
name="0067a21" id="0067a21"></a><p style="margin-left: 3em"><span class="headname">號雪臂禪人</span></p><a 
name="0067a22" id="0067a22"></a><p><span class="lg">萬里勞勞八翠巒竟將底事叩三玄老僧不問西來<a 
name="0067a23" id="0067a23"></a>意直指神光雪臂傳</span></p><a 
name="0067a24" id="0067a24"></a><p style="margin-left: 3em"><span class="headname">號丈雪禪人</span></p><a 
name="0067a25" id="0067a25"></a><p><span class="lg">劃斷蒼崖倒碧岑紛紛珠玉對誰傾擬將缽袋橫攔<a 
name="0067a26" id="0067a26"></a>住只恐蟠龍丈雪冰</span></p><a 
name="0067a27" id="0067a27"></a><p style="margin-left: 3em"><span class="headname">號非如禪人</span></p><a 
name="0067a28" id="0067a28"></a><p><span class="lg">巧尚無兮拙亦無無無頓盡卻非如老僧信意拈來<a 
name="0067a29" id="0067a29"></a>贈千古芳名載祖圖</span></p><a 
name="0067a30" id="0067a30"></a><p style="margin-left: 3em"><span class="headname">號念空禪人</span></p><a 
name="0067b01" id="0067b01"></a><p><span class="lg">念空空處更空空方可臨行路路通若有絲毫空不<a 
name="0067b02" id="0067b02"></a>去牛頭馬面捉如風</span></p><a 
name="0067b03" id="0067b03"></a><p style="margin-left: 3em"><span class="headname">號嘯宗禪人</span></p><a 
name="0067b04" id="0067b04"></a><p><span class="lg">蜀山蜀水萬千重行盡空教杖化龍遲機只為分皮<a 
name="0067b05" id="0067b05"></a>髓而今堪笑少林宗</span></p><a 
name="0067b06" id="0067b06"></a><p style="margin-left: 3em"><span class="headname">號時雨禪人</span></p><a 
name="0067b07" id="0067b07"></a><p><span class="lg">萬籟榮枯周復始其中一點需時雨根頭潤透葉森<a 
name="0067b08" id="0067b08"></a>森引動熏風忽地起</span></p><a 
name="0067b09" id="0067b09"></a><p style="margin-left: 3em"><span class="headname">號指南寂法禪人</span></p><a 
name="0067b10" id="0067b10"></a><p><span class="lg">寂法無言始一關到來誰易復誰難而今不問禪和<a 
name="0067b11" id="0067b11"></a>道即此安心是指南</span></p><a 
name="0067b12" id="0067b12"></a><p style="margin-left: 3em"><span class="headname">號石傘禪人</span></p><a 
name="0067b13" id="0067b13"></a><p><span class="lg">雲門慣把驗龍蛇今日遭逢箇作家兩手握來晴雨<a 
name="0067b14" id="0067b14"></a>處撐開半滿蓋天涯</span></p><a 
name="0067b15" id="0067b15"></a><p style="margin-left: 3em"><span class="headname">號梅林禪人</span></p><a 
name="0067b16" id="0067b16"></a><p><span class="lg">天然貴異壓群芳幾受風塵幾受霜忽地一枝開劫<a 
name="0067b17" id="0067b17"></a>外滿腔馥郁任馨香</span></p><a 
name="0067b18" id="0067b18"></a><p style="margin-left: 3em"><span class="headname">號平谿禪人</span></p><a 
name="0067b19" id="0067b19"></a><p><span class="lg">曹源一滴自平谿派派分來莫與齊獨有鏡公親薦<a 
name="0067b20" id="0067b20"></a>得傾湫倒嶽任施為</span></p><a 
name="0067b21" id="0067b21"></a><p style="margin-left: 3em"><span class="headname">號天樹禪人</span></p><a 
name="0067b22" id="0067b22"></a><p><span class="lg">地生畢竟非天樹天樹華開勢若王眾鳥飛騰栖是<a 
name="0067b23" id="0067b23"></a>處儼然放出如來光</span></p><a 
name="0067b24" id="0067b24"></a><p style="margin-left: 3em"><span class="headname">號爾赤馮居士</span></p><a 
name="0067b25" id="0067b25"></a><p><span class="lg">試看奇哉石上蓮根頭迥出劫初前非青非白亦非<a 
name="0067b26" id="0067b26"></a>赤那許瞿曇信手拈</span></p><a 
name="0067b27" id="0067b27"></a><p><span class="lg">不向今時與劫前超然迥出石中蓮者回落在山僧<a 
name="0067b28" id="0067b28"></a>手舉起令人笑破顏</span></p><a 
name="0067b29" id="0067b29"></a><p style="margin-left: 3em"><span class="headname">號若崖華柱禪人</span></p><a 
name="0067b30" id="0067b30"></a><p><span class="lg">天王華屋與華柱只要尋門堪可入幸得老僧別號<a 
name="0067c01" id="0067c01"></a>之堂堂一竅若崖窟</span></p><a 
name="0067c02" id="0067c02"></a><p style="margin-left: 3em"><span class="headname">號慶雲禪人</span></p><a 
name="0067c03" id="0067c03"></a><p><span class="lg">試問雲根印在谷有時出沒任奔騰秖能惠澤潤枯<a 
name="0067c04" id="0067c04"></a>槁不許隨龍帶縱橫</span></p><a 
name="0067c05" id="0067c05"></a><p style="margin-left: 3em"><span class="headname">贈流長蘇居士</span></p><a 
name="0067c06" id="0067c06"></a><p><span class="lg">同在靈山付囑來君為宰相護吾儕法幢建立文峰<a 
name="0067c07" id="0067c07"></a>下舉措令人夢眼開</span></p><a 
name="0067c08" id="0067c08"></a><p style="margin-left: 3em"><span class="headname">贈高梁田邑侯</span></p><a 
name="0067c09" id="0067c09"></a><p><span class="lg">嘗聞否極泰來時天假仁風安亂離泉石<span class="corr" title='[巳&gt;已]'>已</span>經霑雨<a 
name="0067c10" id="0067c10"></a>露雷轟口豎道傍碑</span></p><a 
name="0067c11" id="0067c11"></a><p style="margin-left: 3em"><span class="headname">贈松影律主</span></p><a 
name="0067c12" id="0067c12"></a><p><span class="lg">虎錫輕飛南北遊瞻風撥艸嬾同儔歸來結箇茅茨<a 
name="0067c13" id="0067c13"></a>住又被人天引出頭</span></p><a 
name="0067c14" id="0067c14"></a><p style="margin-left: 3em"><span class="headname">贈正彌律主</span></p><a 
name="0067c15" id="0067c15"></a><p><span class="lg">虎錫龍盂跨海東威獰獨踞振宗風一聲咆吼西郊<a 
name="0067c16" id="0067c16"></a>外驚起群靈俯握中</span></p><a 
name="0067c17" id="0067c17"></a><p style="margin-left: 3em"><span class="headname">贈山居念一禪人</span></p><a 
name="0067c18" id="0067c18"></a><p><span class="lg">佛印山頭結箇菴不容腳跡到人間柴門雖是無封<a 
name="0067c19" id="0067c19"></a>鎖常有雲來把住關</span></p><a 
name="0067c20" id="0067c20"></a><p style="margin-left: 3em"><span class="headname">贈山居不二禪人</span></p><a 
name="0067c21" id="0067c21"></a><p><span class="lg">村居足有好生涯水演頻伽風弄華碌碌道人何所<a 
name="0067c22" id="0067c22"></a>事飽參後更一杯茶</span></p><a 
name="0067c23" id="0067c23"></a><p style="margin-left: 3em"><span class="headname">贈心蓮院主開接眾堂</span></p><a 
name="0067c24" id="0067c24"></a><p><span class="lg">空門無法不包羅誰是誰非肯恁麼指向飯籮開隻<a 
name="0067c25" id="0067c25"></a>眼叢林自此接禪和</span></p><a 
name="0067c26" id="0067c26"></a><p style="margin-left: 3em"><span class="headname">贈行可住持</span></p><a 
name="0067c27" id="0067c27"></a><p><span class="lg">喜君位入雜華林祖祖相傳只此心大小住持人事<a 
name="0067c28" id="0067c28"></a>畢倒提海印意深深</span></p><a 
name="0067c29" id="0067c29"></a><p style="margin-left: 3em"><span class="headname">贈石<span class="corr" title='[[禾/亍]&gt;年]'>年</span>曹居士</span></p><a 
name="0067c30" id="0067c30"></a><p><span class="lg">點頭曾憶生公法壁立天涯勢卓然始信八風吹不<a 
name="0068a01" id="0068a01"></a>動維摩堪好作同<span class="corr" title='[[禾/亍]&gt;年]'>年</span></span></p><a 
name="0068a02" id="0068a02"></a><p style="margin-left: 3em"><span class="headname">贈蒼松上座</span></p><a 
name="0068a03" id="0068a03"></a><p><span class="lg">麤拳驀築掌連轟大結冤家佛祖同此恨橫胸機峻<a 
name="0068a04" id="0068a04"></a>峭鉤竿隨處攪魚龍</span></p><a 
name="0068a05" id="0068a05"></a><p style="margin-left: 3em"><span class="headname">贈偕之劉居士</span></p><a 
name="0068a06" id="0068a06"></a><p><span class="lg">老僧出沒路多岐石塊不疑瓦塊疑喜得狀元騎馬<a 
name="0068a07" id="0068a07"></a>過鏗鏘聲落鳳凰池</span></p><a 
name="0068a08" id="0068a08"></a><p style="margin-left: 3em"><span class="headname">贈蓮月上座</span></p><a 
name="0068a09" id="0068a09"></a><p><span class="lg">省覲老僧策杖來沿途荊棘口頻開十<span class="corr" title='[[禾/亍]&gt;年]'>年</span>缽袋阿誰<a 
name="0068a10" id="0068a10"></a>補深喜而今成禍胎</span></p><a 
name="0068a11" id="0068a11"></a><p style="margin-left: 3em"><span class="headname">贈東林黃居士</span></p><a 
name="0068a12" id="0068a12"></a><p><span class="lg">十二巫山路嶮巇腳跟下事阿誰知扶危蹋破峨眉<a 
name="0068a13" id="0068a13"></a>月白象終輸夫子騎</span></p><a 
name="0068a14" id="0068a14"></a><p><span class="lg">獨坐山齋沒伎倆揮毫對子說無生烏龍拄杖來吞<a 
name="0068a15" id="0068a15"></a>卻逆吐黃河徹底清</span></p><a 
name="0068a16" id="0068a16"></a><p style="margin-left: 3em"><span class="headname">贈顯餘上人書經</span></p><a 
name="0068a17" id="0068a17"></a><p><span class="lg">白馬駝來只一滴摩騰費盡紙千張何如更有雙桐<a 
name="0068a18" id="0068a18"></a>士鎮日揮毫放墨光</span></p><a 
name="0068a19" id="0068a19"></a><p style="margin-left: 3em"><span class="headname">贈鑑吾居士出家</span></p><a 
name="0068a20" id="0068a20"></a><p><span class="lg">頓脫樊籠到我家無拘無束混龍蛇有朝忽地風雲<a 
name="0068a21" id="0068a21"></a>合一任當空露爪牙</span></p><a 
name="0068a22" id="0068a22"></a><p style="margin-left: 3em"><span class="headname">贈靈隱上座</span></p><a 
name="0068a23" id="0068a23"></a><p><span class="lg">道行川楚自曹源發脈無分後與前任是銅頭鐵額<a 
name="0068a24" id="0068a24"></a>漢須教喪命爪牙邊</span></p><a 
name="0068a25" id="0068a25"></a><p style="margin-left: 3em"><span class="headname">贈廖縉書生</span></p><a 
name="0068a26" id="0068a26"></a><p><span class="lg">小小書生膽志奇出言協語有深思從吾雙桂堂前<a 
name="0068a27" id="0068a27"></a>過不獨偷香折一枝</span></p><a 
name="0068a28" id="0068a28"></a><p style="margin-left: 3em"><span class="headname">贈隱初上座</span></p><a 
name="0068a29" id="0068a29"></a><p><span class="lg">八十人過最後機志堅愈遠埋愈微驢年尚未安名<a 
name="0068a30" id="0068a30"></a>色誰敢當前著眼窺</span></p><a 
name="0068b01" id="0068b01"></a><p style="margin-left: 3em"><span class="headname">贈三笑上人</span></p><a 
name="0068b02" id="0068b02"></a><p><span class="lg">閒坐無詩伎倆窮毫揮有則振家風老僧欲寫天邊<a 
name="0068b03" id="0068b03"></a>月恐落池中驚臥龍</span></p><a 
name="0068b04" id="0068b04"></a><p style="margin-left: 3em"><span class="headname">贈忘我侍者</span></p><a 
name="0068b05" id="0068b05"></a><p><span class="lg">昔日鳥窠吹布毛今朝雙桂墨香飄兩重公案齊拈<a 
name="0068b06" id="0068b06"></a>出益爾巾缾聲價高</span></p><a 
name="0068b07" id="0068b07"></a><p style="margin-left: 3em"><span class="headname">贈蜀眉姜孝廉<span class="note">(持在雙桂剎變)</span></span></p><a 
name="0068b08" id="0068b08"></a><p><span class="lg">做官做佛兩忘情是箇無依出格人今日已經雙桂<a 
name="0068b09" id="0068b09"></a>手鋒刀掃盡絕紅塵</span></p><a 
name="0068b10" id="0068b10"></a><p style="margin-left: 3em"><span class="headname">贈龍丘陳撫憲</span></p><a 
name="0068b11" id="0068b11"></a><p><span class="lg">因邪打正道相親布服糲羹不改仁只恐風雷轟日<a 
name="0068b12" id="0068b12"></a>腳夢崖頑石也生情</span></p><a 
name="0068b13" id="0068b13"></a><p style="margin-left: 3em"><span class="headname">贈御錫陳居士</span></p><a 
name="0068b14" id="0068b14"></a><p><span class="lg">祝融密密汗征鞍逸興引鞭榮任還觸目尖山雲五<a 
name="0068b15" id="0068b15"></a>色甘霖指日灑邊關</span></p><a 
name="0068b16" id="0068b16"></a><p style="margin-left: 3em"><span class="headname">贈小山于將軍</span></p><a 
name="0068b17" id="0068b17"></a><p><span class="lg">城開王化松雙栽為鼓風濤引鶴來近日如何枯不<a 
name="0068b18" id="0068b18"></a>並獨參天地靜氛埃</span></p><a 
name="0068b19" id="0068b19"></a><p><span class="lg">結義樓頭松雨株一枯一茂意何如可知伎倆天然<a 
name="0068b20" id="0068b20"></a>別日鼓風濤聽嶽呼</span></p><a 
name="0068b21" id="0068b21"></a><p style="margin-left: 3em"><span class="headname">贈魁寰段總戎</span></p><a 
name="0068b22" id="0068b22"></a><p><span class="lg">平西杰出箇英雄志量過人迥不同烈性嬾撾塗毒<a 
name="0068b23" id="0068b23"></a>鼓時來蕭寺聽疏鐘</span></p><a 
name="0068b24" id="0068b24"></a><p style="margin-left: 3em"><span class="headname">贈公旦文文學</span></p><a 
name="0068b25" id="0068b25"></a><p><span class="lg">亂離之後逢知<span class="corr" title='[已&gt;己]'>己</span>知<span class="corr" title='[已&gt;己]'>己</span>之情何日<span class="corr" title='[巳&gt;已]'>已</span>徐子為君寫艸<a 
name="0068b26" id="0068b26"></a>蟲徹吾病處較些子</span></p><a 
name="0068b27" id="0068b27"></a><p style="margin-left: 3em"><span class="headname">贈任卿譚元戎</span></p><a 
name="0068b28" id="0068b28"></a><p><span class="lg">夜宿天城景物幽風濤聲徹水雲頭耳邊聽久無消<a 
name="0068b29" id="0068b29"></a>息夢入深深何去留</span></p><a 
name="0068b30" id="0068b30"></a><p style="margin-left: 3em"><span class="headname">贈雲幻上座</span></p><a 
name="0068c01" id="0068c01"></a><p><span class="lg">獅子窟中獅子兒漫將牙爪對人施有時戮瞎狸奴<a 
name="0068c02" id="0068c02"></a>眼哮吼一聲天地威</span></p><a 
name="0068c03" id="0068c03"></a><p style="margin-left: 3em"><span class="headname">贈靜也江居士</span></p><a 
name="0068c04" id="0068c04"></a><p><span class="lg">二十八<span class="corr" title='[[禾/亍]&gt;年]'>年</span>彈指間童顏殊覺已蒼顏喜君曾作煙霞<a 
name="0068c05" id="0068c05"></a>侶錯縱風塵為我閒</span></p><a 
name="0068c06" id="0068c06"></a><p style="margin-left: 3em"><span class="headname">贈薜總戎</span></p><a 
name="0068c07" id="0068c07"></a><p><span class="lg">鞭牛鞭馬各成功做了將軍又務農大抵合時春興<a 
name="0068c08" id="0068c08"></a>好就中更不與人同</span></p><a 
name="0068c09" id="0068c09"></a><p style="margin-left: 3em"><span class="headname">贈三祐陳童子</span></p><a 
name="0068c10" id="0068c10"></a><p><span class="lg">忠臣之子苦飄零國運何時得太平有日上蒼開隻<a 
name="0068c11" id="0068c11"></a>眼任教頑石也生情</span></p><a 
name="0068c12" id="0068c12"></a><p style="margin-left: 3em"><span class="headname">贈亦峻劉文學</span></p><a 
name="0068c13" id="0068c13"></a><p><span class="lg">既從釋也又從儒二教何嘗病有無<span class="corr" title='[巳&gt;已]'>已</span>具蟾宮折桂<a 
name="0068c14" id="0068c14"></a>手莫同蛙步止泥途</span></p><a 
name="0068c15" id="0068c15"></a><p style="margin-left: 3em"><span class="headname">贈鳳寰楊副戎</span></p><a 
name="0068c16" id="0068c16"></a><p><span class="lg">李白桃紅自一村蜂喧蝶攘舞嘉門幽人本不貪幽<a 
name="0068c17" id="0068c17"></a>趣趣亦存兮人亦存</span></p><a 
name="0068c18" id="0068c18"></a><p style="margin-left: 3em"><span class="headname">贈鑑玄禪人</span></p><a 
name="0068c19" id="0068c19"></a><p><span class="lg">奇山異水是僧居柏木沱邊結艸廬淡飯黃虀隨分<a 
name="0068c20" id="0068c20"></a>過天然有目報皇都</span></p><a 
name="0068c21" id="0068c21"></a><p style="margin-left: 3em"><span class="headname">贈印良禪人</span></p><a 
name="0068c22" id="0068c22"></a><p><span class="lg">同與老僧數十秋幾番患難孰能酬淵澄清淨傳心<a 
name="0068c23" id="0068c23"></a>印四海鯨鱗任爾收</span></p><a 
name="0068c24" id="0068c24"></a><p style="margin-left: 3em"><span class="headname">贈幽之侍者</span></p><a 
name="0068c25" id="0068c25"></a><p><span class="lg">變生作熟爾勤勞有日風雲聚會高始信獅林無異<a 
name="0068c26" id="0068c26"></a>獸恐將谿水汎全潮</span></p><a 
name="0068c27" id="0068c27"></a><p><span class="juanname">破山禪師語錄卷第十五</span></p><a 
name="0068c28" id="0068c28"></a><div class="w"><div style="margin-left: 1em"><p style="text-indent: 1em; margin-left: 0em"><span class="linehead"></span><span class="note">(四世法孫　潭州白鹿寺性慧　辰州龍山常<a 
name="0068c29" id="0068c29"></a>杲　<span title="未知的文字">▆</span>峿寺海藏　雲棲山海定　曲州磚鏡<a 
name="0068c30" id="0068c30"></a>堂憨石修觀同刻<br><a 
name="0068c31" id="0068c31"></a>破山和尚語錄第十五卷　堆藍弘禮禪人對<a 
name="0068c32" id="0068c32"></a>　秀水謝文英書　倪君亮子天章刊)</span></p><a 
name="0068c33" id="0068c33"></a><p style="text-indent: 0em; margin-left: 0em"><span class="linehead"></span><span class="note">(康熙庚申年仲春月吉旦禾郡楞嚴般若坊藏板)</span></p></div></div>
<hr>【經文資訊】嘉興藏第 26 冊 No. B177 破山禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index49d4.html?index=J26nB177" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB177_015 by HTTrack Website Copier/3.x [XR&CO'2014], Tue, 07 Jun 2016 07:10:37 GMT -->
</html>
