<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_040 by HTTrack Website Copier/3.x [XR&CO'2014], Tue, 07 Jun 2016 06:59:20 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1124279574&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48n2016&amp;utmp=%2Fmobile%2Findex.php%3Findex%3DT48n2016_040&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index8e90.html?index=T48n2016_039" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 40 卷</p>
	<a href="indexe0b6.html?index=T48n2016_041" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷40]">　
<a 
name="0650c12" id="0650c12"></a><a 
name="0650c13" id="0650c13"></a><a 
name="0650c14" id="0650c14"></a><p><span class="juanname">宗鏡錄卷第四十</span></p><a 
name="0650c15" id="0650c15"></a><a 
name="0650c16" id="0650c16"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0650c17" id="0650c17"></a><p style="text-indent: 0em; margin-left: 0em"><span class="linehead"></span>夫真心無相。云何知有不空常住湛然之體。</p><a 
name="0650c18" id="0650c18"></a><p style="text-indent: 0em; margin-left: 0em"><span class="linehead"></span>答。以事驗知。因用可辯。事能顯理。用能彰<a 
name="0650c19" id="0650c19"></a>體。如見波生。知有水體。十八空論云。不捨離<a 
name="0650c20" id="0650c20"></a>空菩薩。修學此定。止為功德善根無盡。何以<a 
name="0650c21" id="0650c21"></a>故。一切諸佛。於無餘涅槃中。亦不捨功德善<a 
name="0650c22" id="0650c22"></a>根門。有流果報。已盡。功德善根。本為化物故。<a 
name="0650c23" id="0650c23"></a>恒有此用。如來雖入涅槃。猶隨眾生機緣。現<a 
name="0650c24" id="0650c24"></a>應化兩身。導利含識。即是更起心義。故眾<a 
name="0650c25" id="0650c25"></a>生不盡。應化之用亦不盡。故言雖入無餘。而<a 
name="0650c26" id="0650c26"></a>不捨功德善根也。若二乘入滅。無更起心。以<a 
name="0650c27" id="0650c27"></a>慈悲薄少。不化眾生。若佛入無餘。而更起心<a 
name="0650c28" id="0650c28"></a>者。以諸佛菩薩。三身利物無窮故。如來法身。<a 
name="0650c29" id="0650c29"></a>即是一切無流法之依處。故言不捨離功德<a 
name="0651a01" id="0651a01"></a>也。所以得知涅槃之中。猶有法身者。以用證<a 
name="0651a02" id="0651a02"></a>體。既&#x89A9;應化之用不盡。故知此身之體。常自<a 
name="0651a03" id="0651a03"></a>湛然。永無遷壞。如毘婆沙師。說無涅槃。無有<a 
name="0651a04" id="0651a04"></a>自相而可言無。何以故。為能顯事用故。若<a 
name="0651a05" id="0651a05"></a>不依涅槃。不成智慧。智慧不成。則煩惱不滅。<a 
name="0651a06" id="0651a06"></a>涅槃既能生道。道能滅惑。即是涅槃家事。既<a 
name="0651a07" id="0651a07"></a>見有事。則知應有體。故不得言無也。</p><p style="text-indent: 0em; margin-left: 0em"><span class="linehead"></span>問。有<a 
name="0651a08" id="0651a08"></a>何勝義。廣集一心正宗。於末學進修。得疾入<a 
name="0651a09" id="0651a09"></a>道不。</p><p style="text-indent: 0em; margin-left: 0em"><span class="linehead"></span>答。若以宗鏡示人。直至道場。疾證菩<a 
name="0651a10" id="0651a10"></a>提。更無迂曲。法華經偈云。演暢實相義。開闡<a 
name="0651a11" id="0651a11"></a>一乘法。廣導諸眾生。令速成菩提。如有頌<a 
name="0651a12" id="0651a12"></a>云。行自境界中。獲得所應得。行他境界中。<a 
name="0651a13" id="0651a13"></a>如魚墮陸地。是以若行自境內。如同己物。取<a 
name="0651a14" id="0651a14"></a>復何難。若行他境中。即不自在。如王失國。似<a 
name="0651a15" id="0651a15"></a>鳥離空。足可知之。此是千聖入道之門。諸佛<a 
name="0651a16" id="0651a16"></a>證真之路。若有入者。一入全真。博地凡夫。<a 
name="0651a17" id="0651a17"></a>位齊諸佛。法華經云。乘此寶乘。直至道場。可<a 
name="0651a18" id="0651a18"></a>謂頓入頓超。諸乘匪。及以三乘之人。不知諸<a 
name="0651a19" id="0651a19"></a>塵唯是識。故執心外實有境界。凡夫二乘。雖<a 
name="0651a20" id="0651a20"></a>有發心趣向解脫。而猶計有生死可厭。涅槃<a 
name="0651a21" id="0651a21"></a>可欣。不了唯心道理。若知一切法唯是識量。<a 
name="0651a22" id="0651a22"></a>捨彼事識外計分別。既了唯心。趣理速疾。異<a 
name="0651a23" id="0651a23"></a>前漸悟。故論云。速趣涅槃。又凡夫二乘。不覺<a 
name="0651a24" id="0651a24"></a>賴耶。但依分別事識資持力故。而發心修行。<a 
name="0651a25" id="0651a25"></a>以不達本故。向大菩提&#x758E;而且遠。故云漸也。<a 
name="0651a26" id="0651a26"></a>菩薩既了賴耶本識。則依此識資持力故。而<a 
name="0651a27" id="0651a27"></a>發心修行。以了本故。向大菩提親而且近。故<a 
name="0651a28" id="0651a28"></a>云速也。此宗鏡中開示大意。唯論自心妙達。<a 
name="0651a29" id="0651a29"></a>何待他文。為未薦者。假以文言。示令親悟。纔<a 
name="0651b01" id="0651b01"></a>聞便入。目擊道存。故止觀云。直聞其言。病即<a 
name="0651b02" id="0651b02"></a>除愈。如經云。佛告菩提樹神。過去有佛。名<a 
name="0651b03" id="0651b03"></a>曰寶勝。滅後有長者。名曰持水。善知醫方。救<a 
name="0651b04" id="0651b04"></a>諸病苦。持水有子。名曰流水。是時國內。天降<a 
name="0651b05" id="0651b05"></a>災變。流水見已。自思惟言。我父年邁。不能至<a 
name="0651b06" id="0651b06"></a>彼城邑聚落。便至父所。問醫方已。因得了知<a 
name="0651b07" id="0651b07"></a>一切方術。遍至城邑。作如是言。我是醫師。我<a 
name="0651b08" id="0651b08"></a>是醫師。善知方藥。療治一切。一切眾生。聞許<a 
name="0651b09" id="0651b09"></a>治病。直聞是言。所患即除。此譬聞妙境。得入<a 
name="0651b10" id="0651b10"></a>初住。以不思議境。本自圓成。長時顯現。上根<a 
name="0651b11" id="0651b11"></a>纔覽。直進無疑。不待舉明。重加指示。如華嚴<a 
name="0651b12" id="0651b12"></a>迴向品頌云。諸佛隨宜所作業。無量無邊等<a 
name="0651b13" id="0651b13"></a>法界。智者能以一方便。一切了知無不盡。是<a 
name="0651b14" id="0651b14"></a>以若入此宗鏡。己眼圓明。一一皆照。自心。決<a 
name="0651b15" id="0651b15"></a>定不從他學。法藏而全開身聚。智燈而高挂<a 
name="0651b16" id="0651b16"></a>靈臺。步步現無盡法門。念念成六波羅蜜。如<a 
name="0651b17" id="0651b17"></a>首楞嚴三昧經云。佛告堅意。菩薩。住首楞嚴<a 
name="0651b18" id="0651b18"></a>三昧。六波羅蜜世世自知。不從他學。舉足下<a 
name="0651b19" id="0651b19"></a>足。入息出息。念念常有。六波羅蜜。何以故。<a 
name="0651b20" id="0651b20"></a>堅意。如是菩薩。身皆是法。行皆是法。堅意。<a 
name="0651b21" id="0651b21"></a>譬如有王。若諸大臣。百千種香。擣以為末。若<a 
name="0651b22" id="0651b22"></a>有人來索中一種。不用餘香共相熏雜。堅意。<a 
name="0651b23" id="0651b23"></a>如是百千種眾香末中。可得一種不雜餘不。<a 
name="0651b24" id="0651b24"></a>不也世尊。堅意。是菩薩以一切波羅蜜熏身<a 
name="0651b25" id="0651b25"></a>心故。於念念中。常生六波羅蜜。堅意。菩薩云<a 
name="0651b26" id="0651b26"></a>何於念念中。生六波羅蜜。堅意。是菩薩一切<a 
name="0651b27" id="0651b27"></a>悉捨。心無貪著。是檀波羅蜜。心善寂滅。畢竟<a 
name="0651b28" id="0651b28"></a>無惡。是尸波羅蜜。知心盡相。於諸塵中而無<a 
name="0651b29" id="0651b29"></a>所傷。是羼提波羅蜜。勤觀擇心。知心離相。是<a 
name="0651c01" id="0651c01"></a>毘梨耶波羅蜜。畢竟善寂。調伏其心。是禪波<a 
name="0651c02" id="0651c02"></a>羅蜜。觀心知心。通達心相。是般若波羅蜜。堅<a 
name="0651c03" id="0651c03"></a>意。菩薩住首楞嚴三昧。如是法門。念念皆有<a 
name="0651c04" id="0651c04"></a>六波羅蜜。</p><p style="text-indent: 0em; margin-left: 0em"><span class="linehead"></span>問。依此寂滅無為之道。即入絕<a 
name="0651c05" id="0651c05"></a>學絕待之門。莫不沈空。成於斷見不。</p><p style="text-indent: 0em; margin-left: 0em"><span class="linehead"></span>答。未<a 
name="0651c06" id="0651c06"></a>入茲門。觸途虛幻。待真立俗。對色明空。纔證<a 
name="0651c07" id="0651c07"></a>斯宗。萬緣俱寂。如異色之鳥。投須彌而純變<a 
name="0651c08" id="0651c08"></a>金光。猶三十三天。入雜林而更無分別。是以<a 
name="0651c09" id="0651c09"></a>諸法無體。相待而成。皆無待而成待。若執有<a 
name="0651c10" id="0651c10"></a>法。互相待成。則不成待。以有自體。各定。不假<a 
name="0651c11" id="0651c11"></a>相待故。如中觀論偈云。若法有待成。未成云<a 
name="0651c12" id="0651c12"></a>何待。若成已有待。成已何用待。若法因待<a 
name="0651c13" id="0651c13"></a>成。是法先未成。未成則無。無則云何有因<a 
name="0651c14" id="0651c14"></a>待。若是法先已成。已成何用因待。是二俱不<a 
name="0651c15" id="0651c15"></a>相因待。是知未成已成。俱無有待。若悟入宗<a 
name="0651c16" id="0651c16"></a>鏡之時。了知虛空尚是幻生。豈更有法可為<a 
name="0651c17" id="0651c17"></a>對待。如首楞嚴經云。若一人反真歸原。此十<a 
name="0651c18" id="0651c18"></a>方空一時消殞。菩薩瓔珞經云。佛告天子。如<a 
name="0651c19" id="0651c19"></a>吾昔求道。從無數劫分別本末。未能究盡一<a 
name="0651c20" id="0651c20"></a>法定意。云何為一法。所謂無念也。菩薩得<a 
name="0651c21" id="0651c21"></a>無念者。觀一切法悉皆無形。天子。吾今成佛。<a 
name="0651c22" id="0651c22"></a>由此一行。得成無上正真之道。既萬法無形。<a 
name="0651c23" id="0651c23"></a>對何稱有。有既不有。曷得云常。空復何空。<a 
name="0651c24" id="0651c24"></a>憑誰稱斷。若心外有法。即成斷常。若法外無<a 
name="0651c25" id="0651c25"></a>心。孰言空有。所以傅大士云。君不見自心非<a 
name="0651c26" id="0651c26"></a>斷亦非常。普在諸方不入方。亦復不依前後<a 
name="0651c27" id="0651c27"></a>際。又復非圓非短長。寂然無生亦無滅。非<a 
name="0651c28" id="0651c28"></a>黑非白與青黃。雖復念慮知諸法。而實不住<a 
name="0651c29" id="0651c29"></a>念中央。眾生入而無所入。雖趣六境實無傷。<a 
name="0652a01" id="0652a01"></a>智者分明了知此。是故號曰法中王。故思益<a 
name="0652a02" id="0652a02"></a>經云。若有於法生見。則於其人。佛不出世。<a 
name="0652a03" id="0652a03"></a>世尊。若有決定見涅槃者。是人不度生死。所<a 
name="0652a04" id="0652a04"></a>以者何。涅槃名為除滅諸相。遠離一切動念<a 
name="0652a05" id="0652a05"></a>戲論。是以若論成壞有空。皆徇世間名字。<a 
name="0652a06" id="0652a06"></a>不出外道諸見。如狗逐塊。豈達自宗。則知<a 
name="0652a07" id="0652a07"></a>名字如塊。真理如人。無明癡犬。逐名言塊。種<a 
name="0652a08" id="0652a08"></a>智師子。得理亡名。故知。言語從覺觀生。息覺<a 
name="0652a09" id="0652a09"></a>觀。則名言絕。言思絕。則待絕亡。中觀論疏云。<a 
name="0652a10" id="0652a10"></a>盡不盡門者。若念念遷滅。滅無可成。若念念<a 
name="0652a11" id="0652a11"></a>相續。續非始成。若念念遷滅。滅無始壞。若<a 
name="0652a12" id="0652a12"></a>念念相續。續不可壞。故盡不盡。俱無成壞。又<a 
name="0652a13" id="0652a13"></a>諸法日夜中。念念常滅盡。過去如水流不住。<a 
name="0652a14" id="0652a14"></a>是則名盡。是事不可取。不可說。如野馬無決<a 
name="0652a15" id="0652a15"></a>定性。云何可分別說有成。又念念生滅。常相<a 
name="0652a16" id="0652a16"></a>續不斷。故名不盡。云何可分別說言。今是成<a 
name="0652a17" id="0652a17"></a>時。是故盡亦無成。不盡亦無成。既無成。亦無<a 
name="0652a18" id="0652a18"></a>壞。是以一切諸法。尚無有成。云何說斷。皆以<a 
name="0652a19" id="0652a19"></a>實際為定量。則無有變異。</p><p style="text-indent: 0em; margin-left: 0em"><span class="linehead"></span>如經問。何等是真<a 
name="0652a20" id="0652a20"></a>智慧。</p><p style="text-indent: 0em; margin-left: 0em"><span class="linehead"></span>答言。無變異相。如眾生無變異相。真智<a 
name="0652a21" id="0652a21"></a>慧亦無變異。又。</p><p style="text-indent: 0em; margin-left: 0em"><span class="linehead"></span>問。云何是眾生相。</p><p style="text-indent: 0em; margin-left: 0em"><span class="linehead"></span>答。假名<a 
name="0652a22" id="0652a22"></a>字畢竟離。是眾生相。如是相。則無變異。乃至<a 
name="0652a23" id="0652a23"></a>如虛空無變異相。一切諸法亦無變異相。云<a 
name="0652a24" id="0652a24"></a>何無變異。以無二故。亦無無二。方成真智。<a 
name="0652a25" id="0652a25"></a>但云無有二。非是有無二。如華嚴經頌云。常<a 
name="0652a26" id="0652a26"></a>於諸法不作二。亦復不作於不二。於二不二<a 
name="0652a27" id="0652a27"></a>並皆離。知其悉是語言道。是知一切言語。皆<a 
name="0652a28" id="0652a28"></a>從覺觀而生。纔有覺觀。便形紋綵。發&#x8420;芽於<a 
name="0652a29" id="0652a29"></a>境上。起兆朕於心中。心境對治。便為質礙。若<a 
name="0652b01" id="0652b01"></a>入宗鏡。自絕言思。妙旨潛通。了無所得。又若<a 
name="0652b02" id="0652b02"></a>一切修行趣佛乘人。但先得旨之後。方可以<a 
name="0652b03" id="0652b03"></a>佛知見。治諸餘習。以正定水。瑩。淨禪支。用多<a 
name="0652b04" id="0652b04"></a>聞慧。助生觀力。乃至習誦熏修。萬行嚴飾。若<a 
name="0652b05" id="0652b05"></a>未入宗鏡。不了自心。縱多聞習誦。俱不成就。<a 
name="0652b06" id="0652b06"></a>如善星受持讀誦十二部經。獲得四禪。不達<a 
name="0652b07" id="0652b07"></a>無生。返墮地獄。又如阿難多聞。不明實相。遭<a 
name="0652b08" id="0652b08"></a>婬席所縛。為文殊所訶。應須先入正宗。後修<a 
name="0652b09" id="0652b09"></a>福智。如&#x7460;璃之含寶月。似摩尼之置高幢。方<a 
name="0652b10" id="0652b10"></a>得通透無瑕。能雨眾寶。自他兼利。豈虛搆哉。<a 
name="0652b11" id="0652b11"></a>又此絕待無作真心。非是斷空但空。若眾生<a 
name="0652b12" id="0652b12"></a>一切妄心。世間一切幻法。以情識分別不及。<a 
name="0652b13" id="0652b13"></a>故。目之為空。如洞山和尚偈云。世間塵事亂<a 
name="0652b14" id="0652b14"></a>如毛。不向空門何處消。若待境緣除蕩盡。古<a 
name="0652b15" id="0652b15"></a>人那得喻芭蕉。龐居士偈云。識樂眾生樂。緣<a 
name="0652b16" id="0652b16"></a>繩妄走作。智樂菩薩樂。無繩亦無縛。若有發<a 
name="0652b17" id="0652b17"></a>心者。直須學無作。莫道怕落空。得空亦不惡。<a 
name="0652b18" id="0652b18"></a>見礦不識金。入爐始知錯。黃<span class="corr" title='[&#x8616;&gt;蘗]'>蘗</span>和尚云。無人<a 
name="0652b19" id="0652b19"></a>敢入此門。恐畏落空。盡望涯而退。證道歌云。<a 
name="0652b20" id="0652b20"></a>嗟末法。惡時代。眾生薄福難調制。去聖遠兮<a 
name="0652b21" id="0652b21"></a>邪見深。魔強法弱多冤害。聞說如來頓教門。<a 
name="0652b22" id="0652b22"></a>恨不滅除令瓦碎。作在心殃在身。不須怨訴<a 
name="0652b23" id="0652b23"></a>更尤人。欲得不招無間業。莫謗如來正法輪。</p><a 
name="0652b24" id="0652b24"></a><p style="text-indent: 0em; margin-left: 0em"><span class="linehead"></span>問。悟此心宗修行之人。得圓滿普賢行不。</p><a 
name="0652b25" id="0652b25"></a><p style="text-indent: 0em; margin-left: 0em"><span class="linehead"></span>答。一切理智。無邊行願。皆不出普賢一毛<a 
name="0652b26" id="0652b26"></a>孔。若實入此宗鏡中。乃至凡聖之身。一一毛<a 
name="0652b27" id="0652b27"></a>孔。皆能圓滿普賢之行。如華嚴經海幢比丘。<a 
name="0652b28" id="0652b28"></a>入般若波羅蜜境界清淨光明三昧。經行地<a 
name="0652b29" id="0652b29"></a>側。結加趺坐。入于三昧。離出入息。無別思覺。<a 
name="0652c01" id="0652c01"></a>身安不動。從其身分。出十法界身雲。一切供<a 
name="0652c02" id="0652c02"></a>具。雨無量法雨等。又如善見比丘。告善財言。<a 
name="0652c03" id="0652c03"></a>我經行時。一念中一切十方。皆悉現前。智慧<a 
name="0652c04" id="0652c04"></a>清淨故。一念中一切世界。皆悉現前。經過不<a 
name="0652c05" id="0652c05"></a>可說不可說世界故。又如喜目觀察眾生夜<a 
name="0652c06" id="0652c06"></a>神。入大勢力普喜幢解脫門。於其身上。一一<a 
name="0652c07" id="0652c07"></a>毛孔。出無量種變化身雲。隨其所應。以妙言<a 
name="0652c08" id="0652c08"></a>音。而為說法。普攝無量一切眾生。皆令歡喜<a 
name="0652c09" id="0652c09"></a>而得利益。又如善財。重觀普賢一一身分。一<a 
name="0652c10" id="0652c10"></a>一毛孔。悉有三千大千世界。風輪水輪。地輪<a 
name="0652c11" id="0652c11"></a>火輪。大海江河。及諸寶山。須彌鐵圍。村營<a 
name="0652c12" id="0652c12"></a>城邑。宮殿園苑。一切地獄餓鬼畜生。閻羅王<a 
name="0652c13" id="0652c13"></a>界。天龍八部。人與非人。欲界色界。無色界處。<a 
name="0652c14" id="0652c14"></a>日月星宿。風雲雷電。晝夜月時。及以年劫。諸<a 
name="0652c15" id="0652c15"></a>佛出世。菩薩眾會。道場莊嚴。如是等事。悉皆<a 
name="0652c16" id="0652c16"></a>明見。如見此世界。十方所有一切世界。悉如<a 
name="0652c17" id="0652c17"></a>是見。如見現在十方世界。前際後際一切世<a 
name="0652c18" id="0652c18"></a>界。亦如是見。各各差別。不相雜亂。如說海幢<a 
name="0652c19" id="0652c19"></a>身分之上。善見一念之中。普賢毛孔之內。盡<a 
name="0652c20" id="0652c20"></a>十方法界虛空界。所有一切凡聖境界。淨穢<a 
name="0652c21" id="0652c21"></a>國土。靡所不現。可證宗鏡無外。無法不含。如<a 
name="0652c22" id="0652c22"></a>卷大海之波瀾。收歸一滴。猶撮十方之剎土。<a 
name="0652c23" id="0652c23"></a>指在一塵。如古德云。以遮那之境界。眾妙之<a 
name="0652c24" id="0652c24"></a>玄門。知識說之而不窮。善財酌之而不竭。<a 
name="0652c25" id="0652c25"></a>文殊體之而寂寂。普賢證之以重重。何者。以<a 
name="0652c26" id="0652c26"></a>文殊是自心如理之體。體常湛然。以普賢是<a 
name="0652c27" id="0652c27"></a>自心如量之用。用周法界。所以寶性論明。<a 
name="0652c28" id="0652c28"></a>有二種修行。一如實修行。了如理一味。二。<a 
name="0652c29" id="0652c29"></a>遍滿修行。備知一心有恒沙法界。是以悟此<a 
name="0653a01" id="0653a01"></a>真如無盡之心。成得普賢無盡之行。亦云梵<a 
name="0653a02" id="0653a02"></a>行已立己事已辦。如不了此而妄有所修。非<a 
name="0653a03" id="0653a03"></a>唯不具普賢行門。乃至三歸五戒等一切修<a 
name="0653a04" id="0653a04"></a>進之門。悉不成就。以不達本故。所以法華經<a 
name="0653a05" id="0653a05"></a>云。若不能得見聞讀誦書持供養是法華經<a 
name="0653a06" id="0653a06"></a>者。當知是人未善行菩薩道。以自他所隔。但<a 
name="0653a07" id="0653a07"></a>為愛見之心。未達一乘。豈成同體之行。又云。<a 
name="0653a08" id="0653a08"></a>此經難持。若暫持者。我則歡喜。諸佛亦然。<a 
name="0653a09" id="0653a09"></a>如是之人。諸佛所歎。是則勇猛。是則精進。<a 
name="0653a10" id="0653a10"></a>是名持戒。行頭陀者。則為疾得無上佛道。故<a 
name="0653a11" id="0653a11"></a>知見性修行。性周萬行。如華嚴經云。菩薩行。<a 
name="0653a12" id="0653a12"></a>即如來性。如來性。即菩薩行。若明見此旨。方<a 
name="0653a13" id="0653a13"></a>稱圓修。權教罔思。下位天隔。讚一念隨喜。福<a 
name="0653a14" id="0653a14"></a>尚無量。何況正念修行。為人開示。所以文句<a 
name="0653a15" id="0653a15"></a>疏。釋。一念隨喜者。自未有行。但隨喜法及人。<a 
name="0653a16" id="0653a16"></a>功報尚多。況行到耶。隨喜心有二。若聞開權<a 
name="0653a17" id="0653a17"></a>顯實。即於一念心中。解非權非實之理。信佛<a 
name="0653a18" id="0653a18"></a>知見。又雙解權實。事理圓融。雖具煩惱性。能<a 
name="0653a19" id="0653a19"></a>知如來祕密之藏。此即&#x7AEA;論隨喜。又若聞開<a 
name="0653a20" id="0653a20"></a>權顯實之意。即於一心。廣解一切心。又一切<a 
name="0653a21" id="0653a21"></a>法皆是佛法。無有障礙。若欲分別。辯說無窮。<a 
name="0653a22" id="0653a22"></a>月四月至歲。旋轉不盡。雖未得真隨喜心。能<a 
name="0653a23" id="0653a23"></a>如此解。法既如此。人亦如是。此約橫論隨<a 
name="0653a24" id="0653a24"></a>喜。即橫而&#x7AEA;。即&#x7AEA;而橫。故大涅槃經云。寧<a 
name="0653a25" id="0653a25"></a>願少聞。多解義味。即此意也。故知纔聞一心。<a 
name="0653a26" id="0653a26"></a>能生隨喜。則洞了諸法。無有遺餘。可謂一聞<a 
name="0653a27" id="0653a27"></a>千悟。得大總持。於凡夫心能生圓信。格量<a 
name="0653a28" id="0653a28"></a>功德。唯佛方知。若外道得五通者。能移山竭<a 
name="0653a29" id="0653a29"></a>海。而不伏見愛。不及煖法人。二乘無學。子果<a 
name="0653b01" id="0653b01"></a>俱脫。猶被涅槃縛。不知其因果俱權。通教<a 
name="0653b02" id="0653b02"></a>人修因雖巧。發心不識五百由旬。得果止除<a 
name="0653b03" id="0653b03"></a>四住。別人雖勝二乘。修因則偏。其門又拙。<a 
name="0653b04" id="0653b04"></a>非佛所讚。皆不及初隨喜一念圓信之人。又<a 
name="0653b05" id="0653b05"></a>止觀云。能如是入唯心觀者。則具一切法門。<a 
name="0653b06" id="0653b06"></a>該括周備。規矩。初心送行人。到彼薩雲蓋。如<a 
name="0653b07" id="0653b07"></a>來積劫之所勤求。道場之所妙悟。正在茲乎。<a 
name="0653b08" id="0653b08"></a>故知萬途雖別。一性無差。若未歸此自心之<a 
name="0653b09" id="0653b09"></a>性。終非究竟。凡有所作。心境不亡。皆墮輪迴。<a 
name="0653b10" id="0653b10"></a>不入真實。如大智度論云。復次如水性下流<a 
name="0653b11" id="0653b11"></a>故。會歸於海。合為一味。諸法亦如是。一切總<a 
name="0653b12" id="0653b12"></a>相別相。皆歸法性。同為一相。是名為法性。如<a 
name="0653b13" id="0653b13"></a>金剛在山頂。漸漸穿下。至金剛地際。到自性乃<a 
name="0653b14" id="0653b14"></a>止。諸法亦如是。智慧分別推求已到如中。從<a 
name="0653b15" id="0653b15"></a>如入自性。如無本末生滅諸法戲論。是名為<a 
name="0653b16" id="0653b16"></a>法性。又如犢子。周章鳴喚。得母乃止。諸法亦<a 
name="0653b17" id="0653b17"></a>如是。種種別異。取捨不同。得到自性乃止。無<a 
name="0653b18" id="0653b18"></a>復過處。是名法性。如一切菩薩求道修行。若<a 
name="0653b19" id="0653b19"></a>未到宗鏡。心終不止。所以宗鏡略有二意。一<a 
name="0653b20" id="0653b20"></a>為頓悟知宗。二為圓修辦事。如首楞嚴經云。<a 
name="0653b21" id="0653b21"></a>佛責阿難言。非汝歷劫辛勤證修。雖復憶持<a 
name="0653b22" id="0653b22"></a>十方如來十二部經清淨妙理。如恒河沙。只<a 
name="0653b23" id="0653b23"></a>益戲論。汝雖談說因緣自然。決定明了。人間<a 
name="0653b24" id="0653b24"></a>稱汝多聞第一。以此積劫多聞熏習。不能免<a 
name="0653b25" id="0653b25"></a>離摩登伽難。何須待我佛頂神&#x546A;。摩登伽心<a 
name="0653b26" id="0653b26"></a>婬火頓歇。得阿那含。於我法中。成精進林。愛<a 
name="0653b27" id="0653b27"></a>河乾枯。令汝解脫。是故阿難。汝雖歷劫。憶持<a 
name="0653b28" id="0653b28"></a>如來祕密妙嚴。不如一日修無漏業。遠離世<a 
name="0653b29" id="0653b29"></a>間憎愛二苦。如摩登伽。宿為婬女。由神&#x546A;力。<a 
name="0653c01" id="0653c01"></a>消其愛欲。法中今名性比丘尼。與羅&#x777A;母耶<a 
name="0653c02" id="0653c02"></a>輸陀羅。同悟宿因。知歷世因。貪欲為苦。一念<a 
name="0653c03" id="0653c03"></a>熏修無漏善故。或得出纏。或蒙授記。如何<a 
name="0653c04" id="0653c04"></a>自欺。尚留觀聽。乃至阿難等既開悟。後重<a 
name="0653c05" id="0653c05"></a>請妙修行路。如經云。世尊。我今雖承如是法<a 
name="0653c06" id="0653c06"></a>音。知如來藏妙覺明心。遍十方界。含育如<a 
name="0653c07" id="0653c07"></a>來十方國土。清淨寶嚴。妙覺王剎。如來復責<a 
name="0653c08" id="0653c08"></a>多聞無功。不逮修習。我今猶如旅泊之人。忽<a 
name="0653c09" id="0653c09"></a>蒙天王賜以華屋。雖獲大宅。要因門入。唯願<a 
name="0653c10" id="0653c10"></a>如來。不捨大悲。示我在會。諸蒙闇者。捐捨小<a 
name="0653c11" id="0653c11"></a>乘。畢獲如來無餘涅槃。本發心路。乃至佛告<a 
name="0653c12" id="0653c12"></a>阿難。汝等若欲捐捨聲聞。修菩薩乘。入佛知<a 
name="0653c13" id="0653c13"></a>見。應當審觀因地發心。與果地覺為同為異。<a 
name="0653c14" id="0653c14"></a>阿難。若於因地。以生滅心。為本修因。而求佛<a 
name="0653c15" id="0653c15"></a>乘不生不滅。無有是處。以是義故。汝當照明<a 
name="0653c16" id="0653c16"></a>諸器世間可作之法。皆從變滅。阿難。汝觀世<a 
name="0653c17" id="0653c17"></a>間可作之法。誰為不壞。然終不聞爛壞虛空。<a 
name="0653c18" id="0653c18"></a>何以故。空非可作。由是始終無壞滅故。釋<a 
name="0653c19" id="0653c19"></a>曰。詳夫諸大乘經。祖佛正意。凡從今日去紹<a 
name="0653c20" id="0653c20"></a>佛乘人。先須得本。悟自真心不生不滅為因。<a 
name="0653c21" id="0653c21"></a>然後以無生之旨。遍治一切。所以華嚴論云。<a 
name="0653c22" id="0653c22"></a>若有習氣。還以佛知見治之。若不入佛知見。<a 
name="0653c23" id="0653c23"></a>設有修行。但成折伏。終不能入諸佛駛水之<a 
name="0653c24" id="0653c24"></a>流。如法華明。開示悟入佛之知見。只是於眾<a 
name="0653c25" id="0653c25"></a>生心中。而論開示。以佛知見蘊在眾生心故。<a 
name="0653c26" id="0653c26"></a>若宗門中。從上亦云。先須知有。然後保任。又<a 
name="0653c27" id="0653c27"></a>云。頭尾須得相稱。不可理行有闕。心口相<a 
name="0653c28" id="0653c28"></a>違。入我宗中。無有是處。若未悟自心無生之<a 
name="0653c29" id="0653c29"></a>理。唯以生滅心為因。欲求無生之果。如蒸砂<a 
name="0654a01" id="0654a01"></a>作飯。種苦求甘。因果不同。體用俱失。邪修<a 
name="0654a02" id="0654a02"></a>妄習。猶九十六種。&#x63D1;目生華。趣寂執權。似三<a 
name="0654a03" id="0654a03"></a>乘道人。勞神費力。若入宗鏡。理行俱圓。可謂<a 
name="0654a04" id="0654a04"></a>二見之良醫。釋真之皎日矣。故大涅槃經云。<a 
name="0654a05" id="0654a05"></a>譬如霧露。勢雖欲住。不過日出。日既出已。消<a 
name="0654a06" id="0654a06"></a>滅無餘。善男子。是諸眾生所有惡業。亦復如<a 
name="0654a07" id="0654a07"></a>是。住世勢力。不過得見大涅槃日。是日既出。<a 
name="0654a08" id="0654a08"></a>悉能除滅一切惡業。夫未遇宗鏡正法之日。<a 
name="0654a09" id="0654a09"></a>一心實智之海。歸前所有一切修行三昧諸<a 
name="0654a10" id="0654a10"></a>行。皆是無常。不成上善。以未究竟故。如經<a 
name="0654a11" id="0654a11"></a>云。佛言。善男子。雖修一切契經諸定。未聞如<a 
name="0654a12" id="0654a12"></a>是大涅槃經。咸言一切悉是無常。聞是經已。<a 
name="0654a13" id="0654a13"></a>雖有煩惱。如無煩惱。即能利益一切人天。何<a 
name="0654a14" id="0654a14"></a>以故。曉了己身有佛性故。是名為常。復次善<a 
name="0654a15" id="0654a15"></a>男子。譬如眾流。皆歸于海。一切契經諸定<a 
name="0654a16" id="0654a16"></a>三昧。皆歸大乘大涅槃經。何以故。究竟善<a 
name="0654a17" id="0654a17"></a>說有佛性故。所以纔知。有佛性。自然解行相<a 
name="0654a18" id="0654a18"></a>應。如結網而終是取魚。裹糧而必須前進。如<a 
name="0654a19" id="0654a19"></a>云。若唯解而無行。同沙井之非潤。專虛而不<a 
name="0654a20" id="0654a20"></a>實。似空雲而無雨。是以此錄。全為修習菩薩<a 
name="0654a21" id="0654a21"></a>道。圓滿普賢門。遂乃廣集了義金文。先德遺<a 
name="0654a22" id="0654a22"></a>旨。皆令信順。與道相應。該括始終。自他兼利。<a 
name="0654a23" id="0654a23"></a>以真如一心。性無盡故。法爾如是順性而行。<a 
name="0654a24" id="0654a24"></a>無有匱息。自然圓滿。一切智慧。一切慈悲。<a 
name="0654a25" id="0654a25"></a>一切三昧。一切神通。一切行願。一切因果。<a 
name="0654a26" id="0654a26"></a>一切理事。一切權實。一切行布。一切圓融。<a 
name="0654a27" id="0654a27"></a>所以華嚴論云。經明。法雲地菩薩。隨心念力。<a 
name="0654a28" id="0654a28"></a>廣大微細。自他相入。一多大小。互參。神通。德<a 
name="0654a29" id="0654a29"></a>用自在。皆隨自心念所成故。如一切眾生作<a 
name="0654b01" id="0654b01"></a>用境界。皆是自心執業所成。人天地獄畜生<a 
name="0654b02" id="0654b02"></a>餓鬼善惡等報果。一依心造。如此十地菩薩。<a 
name="0654b03" id="0654b03"></a>以無作法身大智之力。隨所心念。莫不十方<a 
name="0654b04" id="0654b04"></a>一時自在。皆悉知見。以普光明智為體。為智<a 
name="0654b05" id="0654b05"></a>體無依。稱性遍周法界。與虛空量等。周滿十<a 
name="0654b06" id="0654b06"></a>方世界。以無性智。大用隨念。以不忘失智。隨<a 
name="0654b07" id="0654b07"></a>念皆成。以具總別同異。成壞俱作。以廣狹大<a 
name="0654b08" id="0654b08"></a>小自在智。化通無礙。以與一切眾生同體智。<a 
name="0654b09" id="0654b09"></a>能變一切眾生境界。純為淨土之剎。以自他<a 
name="0654b10" id="0654b10"></a>無二智。一身而作多身。多身而作一身。以法<a 
name="0654b11" id="0654b11"></a>身無大小。離量之智。能以毛孔廣容佛剎。以<a 
name="0654b12" id="0654b12"></a>等虛空無邊無方之智。而一念現生。滿十方<a 
name="0654b13" id="0654b13"></a>而無去來。以如響智。而能響應。對現。等眾生<a 
name="0654b14" id="0654b14"></a>應。形以是具足圓滿福德智。而恒居妙剎。常<a 
name="0654b15" id="0654b15"></a>與一切眾生同居。若非聖所加持力。而眾生<a 
name="0654b16" id="0654b16"></a>不見。如華嚴經云。佛子。譬如有人。以摩尼<a 
name="0654b17" id="0654b17"></a>寶。置色衣中。其摩尼寶。雖同衣色。不捨自性。<a 
name="0654b18" id="0654b18"></a>菩薩摩訶薩。亦復如是。成就知慧。以為心寶。<a 
name="0654b19" id="0654b19"></a>觀一切智。普皆明現。然不捨於菩薩諸行。何<a 
name="0654b20" id="0654b20"></a>以故。菩薩摩訶薩。發大誓願。利益一切眾生。<a 
name="0654b21" id="0654b21"></a>度脫一切眾生。承事一切諸佛。嚴淨一切世<a 
name="0654b22" id="0654b22"></a>界。安慰眾生。深入法海。為淨眾生界現大自<a 
name="0654b23" id="0654b23"></a>在。給施眾生。普照世間。入於無邊幻化法門。<a 
name="0654b24" id="0654b24"></a>不退不轉。無疲無厭。佛子。譬如虛空。持眾世<a 
name="0654b25" id="0654b25"></a>界。若成若住。無厭無倦。無羸無朽。無散無<a 
name="0654b26" id="0654b26"></a>壞。無變無異。無有差別。不捨自性。何以故。<a 
name="0654b27" id="0654b27"></a>虛空自性。法應爾故。菩薩摩訶薩。亦復如是。<a 
name="0654b28" id="0654b28"></a>立無量大願。度一切眾生。心無厭倦。乃至佛<a 
name="0654b29" id="0654b29"></a>子。菩薩摩訶薩。以此開示一切如來無差別<a 
name="0654c01" id="0654c01"></a>性。此是無礙方便之門。此能出生菩薩眾會。<a 
name="0654c02" id="0654c02"></a>此法唯是三昧境界。此能勇進入薩婆若。此<a 
name="0654c03" id="0654c03"></a>能開顯諸三昧門。此能無礙普入諸剎。此能<a 
name="0654c04" id="0654c04"></a>調伏一切眾生。此能住於無眾生際。此能開<a 
name="0654c05" id="0654c05"></a>示一切佛法。此於境界皆無所得。雖一切時<a 
name="0654c06" id="0654c06"></a>演說開示。而恒遠離妄想分別。雖知諸法皆<a 
name="0654c07" id="0654c07"></a>無所作。而能示現一切作業。雖知諸佛無有<a 
name="0654c08" id="0654c08"></a>二相。而能顯示一切諸佛。雖知無色。而演<a 
name="0654c09" id="0654c09"></a>說諸色。雖知無受。而演說諸受。雖知無想。<a 
name="0654c10" id="0654c10"></a>而演說諸想。雖知無行。而演說諸行。雖知無<a 
name="0654c11" id="0654c11"></a>識。而演說諸識。恒以法輪。開示一切。雖知法<a 
name="0654c12" id="0654c12"></a>無生。而常轉法輪。雖知法無差別。而說諸<a 
name="0654c13" id="0654c13"></a>差別門。雖知諸法無有生滅。而說一切生滅<a 
name="0654c14" id="0654c14"></a>之相。雖知諸法無&#x9E81;無細。而說諸法&#x9E81;細之<a 
name="0654c15" id="0654c15"></a>相。雖知諸法無上中下。而能宣說最上之法。<a 
name="0654c16" id="0654c16"></a>雖知諸法不可言說。而能演說清淨言詞。雖<a 
name="0654c17" id="0654c17"></a>知諸法無內無外。而說一切內外諸法。雖知<a 
name="0654c18" id="0654c18"></a>諸法不可了知。而說種種智慧觀察。雖知諸<a 
name="0654c19" id="0654c19"></a>法無有真實。而說出離真實之道。雖知諸法<a 
name="0654c20" id="0654c20"></a>畢竟無盡。而能演說盡諸有漏。雖知諸法無<a 
name="0654c21" id="0654c21"></a>違無諍。然亦不無自他差別。雖知諸法畢竟<a 
name="0654c22" id="0654c22"></a>無師。而常尊敬一切師長。雖知諸法不由他<a 
name="0654c23" id="0654c23"></a>悟。而常尊敬諸善知識。雖知法無轉。而轉<a 
name="0654c24" id="0654c24"></a>法輪。雖知法無起。而示諸因緣。雖知諸法<a 
name="0654c25" id="0654c25"></a>無有前際。而廣說過去。雖知諸法無有後際。<a 
name="0654c26" id="0654c26"></a>而廣說未來。雖知諸法無有中際。而廣說現<a 
name="0654c27" id="0654c27"></a>在。雖知諸法無有作者。而說諸作業。雖知諸<a 
name="0654c28" id="0654c28"></a>法無有因緣。而說諸集因。雖知諸法無有等<a 
name="0654c29" id="0654c29"></a>比。而說平等不平等道。雖知諸法無有言說。<a 
name="0655a01" id="0655a01"></a>而決定說三世之法。雖知諸法無有所依。而<a 
name="0655a02" id="0655a02"></a>說依善法而得出離。雖知法無身。而廣說法<a 
name="0655a03" id="0655a03"></a>身。雖知三世諸佛無邊。而能演說唯有一佛。<a 
name="0655a04" id="0655a04"></a>雖知法無色。而現種種色。雖知法無見。而廣<a 
name="0655a05" id="0655a05"></a>說諸見。雖知法無相。而說種種相。雖知諸法<a 
name="0655a06" id="0655a06"></a>無有境界。而廣宣說智慧境界。雖知諸法無<a 
name="0655a07" id="0655a07"></a>有差別。而說行果種種差別。雖知諸法無有<a 
name="0655a08" id="0655a08"></a>出離。而說清淨諸出離行。雖知諸法本來常<a 
name="0655a09" id="0655a09"></a>住。而說一切諸流轉法。雖知諸法無有照明。<a 
name="0655a10" id="0655a10"></a>而恒廣說照明之法。釋曰。譬如虛空。持眾世<a 
name="0655a11" id="0655a11"></a>界。若成若住。無厭無倦者。以普賢智。了一切<a 
name="0655a12" id="0655a12"></a>法。皆如虛空性故。虛空之性。即凡聖身。只為<a 
name="0655a13" id="0655a13"></a>眾生不了。迷為生死。變作根塵。菩薩故能對<a 
name="0655a14" id="0655a14"></a>現色身。隨應說法。故云普賢身相如虛空。又<a 
name="0655a15" id="0655a15"></a>偈云。心聞洞十方。生于大因力。又偈云。空<a 
name="0655a16" id="0655a16"></a>生大覺中。如海一漚發。是知若法若行。皆我<a 
name="0655a17" id="0655a17"></a>之心性。猶如虛空。豈有厭倦乎。若不了一切<a 
name="0655a18" id="0655a18"></a>法同虛空性。執有前境相狀。可觀。隨相發心。<a 
name="0655a19" id="0655a19"></a>緣塵起行。不達同體之旨。悉墮有為。盡成<a 
name="0655a20" id="0655a20"></a>愛見之悲。終成厭倦。若依宗鏡。如說修行。所<a 
name="0655a21" id="0655a21"></a>有一毫之功。畢趣菩提之果。是以無緣之緣。<a 
name="0655a22" id="0655a22"></a>顯無化之化。謂眾生真心稱理。不可得故。若<a 
name="0655a23" id="0655a23"></a>無緣。即無所化。若真心隨緣。不壞。緣起。則亦<a 
name="0655a24" id="0655a24"></a>有所化。如是則非真流之行。無以契真。非起<a 
name="0655a25" id="0655a25"></a>行之真。不從行顯。良以體融行而因圓。行該<a 
name="0655a26" id="0655a26"></a>真而果滿。理行兼備。因果同時。圓解圓修。<a 
name="0655a27" id="0655a27"></a>方成宗鏡。又此普賢之行。全是佛智。佛智即<a 
name="0655a28" id="0655a28"></a>是真心。如華嚴經頌云。佛智廣大同虛空。普<a 
name="0655a29" id="0655a29"></a>遍一切眾生心。悉了世間諸妄想。不起種種<a 
name="0655b01" id="0655b01"></a>異分別。則全佛智是眾生心。世間妄想。皆從<a 
name="0655b02" id="0655b02"></a>眾生心變。能變之心。既是佛智。所變之境。豈<a 
name="0655b03" id="0655b03"></a>成實耶。則了世間妄想皆空。終不起於異見<a 
name="0655b04" id="0655b04"></a>分別。謂凡謂聖。謂有謂無等。又了世間妄<a 
name="0655b05" id="0655b05"></a>想。即如量智。不起異分別。即如理智。如量<a 
name="0655b06" id="0655b06"></a>觀俗。如理了真。又即體之相包含。是如量智。<a 
name="0655b07" id="0655b07"></a>即相之體一味。是如理智。若理量雙消。方冥<a 
name="0655b08" id="0655b08"></a>佛智。是以若欲真俗雙照。因果俱圓。不出如<a 
name="0655b09" id="0655b09"></a>理如量之二智。如佛性論云。此理量二智。有<a 
name="0655b10" id="0655b10"></a>二種相。一者無著。二者無礙。言無著者。見<a 
name="0655b11" id="0655b11"></a>眾生界自性清淨。名為無著。是如理智相。無<a 
name="0655b12" id="0655b12"></a>礙者。能通達觀無量無邊境界故。是名無礙。<a 
name="0655b13" id="0655b13"></a>是如量智相。又此二智。有二義。如理智為因。<a 
name="0655b14" id="0655b14"></a>如量智為果。言如理為因者。能作生死及涅<a 
name="0655b15" id="0655b15"></a>槃因。如量為果者。由此理故。知於如來真俗<a 
name="0655b16" id="0655b16"></a>等法。具足成就。又如理智者。是清淨因。如<a 
name="0655b17" id="0655b17"></a>量智者。是圓滿因。清淨因者。由如理智。三惑<a 
name="0655b18" id="0655b18"></a>滅盡。圓滿因者。由如量智。三德圓滿。故知<a 
name="0655b19" id="0655b19"></a>成佛皆由二智。如理智者。即一心之體為因。<a 
name="0655b20" id="0655b20"></a>如量智者。即一心之用為果。所以體用相即。<a 
name="0655b21" id="0655b21"></a>因果同時。初後卷舒。悉於一心圓滿。乃至法<a 
name="0655b22" id="0655b22"></a>界顯於塵內。寶剎現於毛端。皆是如理智中。<a 
name="0655b23" id="0655b23"></a>如量境界。若但證如理之旨。普賢大用不得<a 
name="0655b24" id="0655b24"></a>現前。若唯行如量之宗。文殊正智不能究竟。<a 
name="0655b25" id="0655b25"></a>具此二門。方明宗鏡。所以善財一生。能辦多<a 
name="0655b26" id="0655b26"></a>劫之行。古釋云。善財既因毘目仙人善友力。<a 
name="0655b27" id="0655b27"></a>瞬息之間。或有佛所。見經不可說不可說佛<a 
name="0655b28" id="0655b28"></a>剎微塵數劫。修行不倦。何得一生不經多劫。<a 
name="0655b29" id="0655b29"></a>仙人之力。長短自在。故如世王質。遇仙之碁。<a 
name="0655c01" id="0655c01"></a>令斧柯爛。三歲尚謂食頃。既能以長為短。亦<a 
name="0655c02" id="0655c02"></a>能以短為長。如周穆隨於幻人。雖經多年。實<a 
name="0655c03" id="0655c03"></a>唯瞬息。故不應以長短之時。廣狹之處。定其<a 
name="0655c04" id="0655c04"></a>旨也。故知隨心轉變。不定。長短。心長則長。心<a 
name="0655c05" id="0655c05"></a>短即短。延促是心。非于時分。一切萬法。皆是<a 
name="0655c06" id="0655c06"></a>心成。離心計度。皆失宗旨。</p><a 
name="0655c07" id="0655c07"></a><p><span class="juanname">宗鏡錄卷第四十</span></p><a 
name="0655c08" id="0655c08"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　丁未歲分司大藏都監開板</p></div></div>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_040 by HTTrack Website Copier/3.x [XR&CO'2014], Tue, 07 Jun 2016 06:59:20 GMT -->
</html>
