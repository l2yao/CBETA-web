<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X39n0703_001 by HTTrack Website Copier/3.x [XR&CO'2014], Tue, 07 Jun 2016 07:25:04 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1591035597&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX39n0703&amp;utmp=%2Fmobile%2Findex.php%3Findex%3DX39n0703_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">卍新纂大日本續藏經　第39冊<br/>No.703 菩薩戒羯磨文釋 (1卷)<br/>【明 智旭釋】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X39">
<div class="root" id="0703" sutra_name="菩薩戒羯磨文釋" sutra_juan="[卷1]">　
<a 
name="0189b01" id="0189b01"></a><a 
name="0189b02" id="0189b02"></a><p style="margin-left: 2em"><span class="juannum">No. 703</span></p><a 
name="0189b03" id="0189b03"></a><p><span class="juanname">菩薩戒羯磨文釋</span></p><a 
name="0189b04" id="0189b04"></a><a 
name="0189b05" id="0189b05"></a><p style="margin-left: 4em"><span class="byline">彌勒菩薩說</span></p><a 
name="0189b06" id="0189b06"></a><p style="margin-left: 4em"><span class="byline">唐三藏法師　玄奘　譯</span></p><a 
name="0189b07" id="0189b07"></a><p style="margin-left: 4em"><span class="byline">明菩薩弟子　智旭　釋</span></p><a 
name="0189b08" id="0189b08"></a><p style="text-indent: 0em; margin-left: 1em"><span class="linehead"></span>此文出瑜伽師地論本地分中菩薩地之戒品。凡<a 
name="0189b09" id="0189b09"></a>受菩薩戒者。最宜知之。故奘師譯出別行也。按地<a 
name="0189b10" id="0189b10"></a>論百卷。共為五分。一本地分。二。攝決擇分。三攝釋<a 
name="0189b11" id="0189b11"></a>分。四攝異門分。五攝事分。就初本地分中。分為十<a 
name="0189b12" id="0189b12"></a>七地。一五識身相應地。二者意地。三者有尋有伺<a 
name="0189b13" id="0189b13"></a>地。四者無尋唯伺地。五者無尋無伺地。六者三摩<a 
name="0189b14" id="0189b14"></a>呬多地。七者非三摩呬多地。八者有心地。九者無<a 
name="0189b15" id="0189b15"></a>心地。十者聞所成地。十一者思所成地。十二者修<a 
name="0189b16" id="0189b16"></a>所成地。十三者聲聞地。十四者獨覺地。十五者菩<a 
name="0189b17" id="0189b17"></a>薩地。十六者有餘依地。十七者無餘依地。就第十<a 
name="0189b18" id="0189b18"></a>五菩薩地中。復分四持。就初持中。分十八品。第十<a 
name="0189b19" id="0189b19"></a>戒品。菩薩戒本經。及羯磨文。咸出其中。言菩薩者。<a 
name="0189b20" id="0189b20"></a>梵語具云菩提薩埵。此翻覺有情。謂能發起大智<a 
name="0189b21" id="0189b21"></a>大悲。智則上求佛道。悲則下化有情。又設無大悲。<a 
name="0189b22" id="0189b22"></a>則不成佛道。設無大智則難度有情。悲智雙行。悲<a 
name="0189b23" id="0189b23"></a>智不二。故名為菩薩也。戒有三聚。一攝律儀戒。無<a 
name="0189b24" id="0189b24"></a>惡不止。二攝善法戒。無善不行。三饒益有情戒。亦<a 
name="0189c01" id="0189c01"></a>名攝眾生戒。無生不度。梵語羯磨。或翻作法。或翻<a 
name="0189c02" id="0189c02"></a>辦事。或翻為業。以義求之。即是白眾作法。辦如法<a 
name="0189c03" id="0189c03"></a>之事業也。文分為三。受戒羯磨第一。懺罪羯磨第<a 
name="0189c04" id="0189c04"></a>二。得捨差別第三。</p><a 
name="0189c05" id="0189c05"></a><p style="text-indent: 0em; margin-left: 2em"><span class="linehead"></span>受戒羯磨第一又分為二。初明從師受。二明像<a 
name="0189c06" id="0189c06"></a>前受。</p><p style="text-indent: 0em; margin-left: 2em"><span class="linehead"></span>初中有四。初啟白請證。二正授戒法。三<a 
name="0189c07" id="0189c07"></a>總結畢儀。四揀擇非器。</p><p style="text-indent: 0em; margin-left: 2em"><span class="linehead"></span>初中二。初求許。二正<a 
name="0189c08" id="0189c08"></a>白。</p><p style="text-indent: 0em; margin-left: 2em"><span class="linehead"></span>初又二。初求。二許。</p><p style="text-indent: 0em; margin-left: 2em"><span class="linehead"></span>今初。</p><a 
name="0189c09" id="0189c09"></a><p style="text-indent: 0em; margin-left: 0em"><span class="linehead"></span>若諸菩薩。欲學菩薩三聚淨戒。或是在家。或是出家。<a 
name="0189c10" id="0189c10"></a>先於無上正等菩提。發弘願<span class="corr" title='[巳&gt;已]'>已</span>。當審訪求同法菩薩。<a 
name="0189c11" id="0189c11"></a><span class="corr" title='[巳&gt;已]'>已</span>發大願。有智有力。於語表義能授能開。於如是等<a 
name="0189c12" id="0189c12"></a>功德具足勝菩薩所。先禮雙足偏袒右肩。膝輪著地。<a 
name="0189c13" id="0189c13"></a>合掌恭敬。如是請言。大德憶念。我如是名。於大德所。<a 
name="0189c14" id="0189c14"></a>乞受一切菩薩淨戒。惟願須臾不辭勞倦哀愍聽授。<a 
name="0189c15" id="0189c15"></a>第二第三。亦如是說。既作如是無倒請<span class="corr" title='[巳&gt;已]'>已</span>。偏袒右肩。<a 
name="0189c16" id="0189c16"></a>恭敬禮拜。供養十方三世諸佛世尊。<span class="corr" title='[巳&gt;已]'>已</span>入大地得大<a 
name="0189c17" id="0189c17"></a>智慧得大神通諸菩薩眾。現前專念彼諸功德。生殷<a 
name="0189c18" id="0189c18"></a>淨心。</p><a 
name="0189c19" id="0189c19"></a><p style="text-indent: 0em; margin-left: 1em"><span class="linehead"></span>菩提心寶。人所固有。發心求戒。便得名為菩薩。既<a 
name="0189c20" id="0189c20"></a>為菩薩。須學三聚淨戒。欲學此戒。理應秉受。&#x8462;秖<a 
name="0189c21" id="0189c21"></a>此重輕諸戒。既能止惡。便具眾善。既能自攝。便能<a 
name="0189c22" id="0189c22"></a>攝生。故即名為三聚淨戒。此戒不論在家出家。但<a 
name="0189c23" id="0189c23"></a>要先發弘願以為其本。然後堪受。若不發弘願者。<a 
name="0189c24" id="0189c24"></a>縱令求受。不得戒也。既發願求受。當審訪求同法<a 
name="0190a01" id="0190a01"></a>菩薩。審者。求之精詳。訪者。求之周切。&#x8462;不審。則恐<a 
name="0190a02" id="0190a02"></a>歸非其師。不訪。則恐失於良導。言同法者。即是先<a 
name="0190a03" id="0190a03"></a>得我心之所同然。必欲上求下化者也。若非同法。<a 
name="0190a04" id="0190a04"></a>豈堪作師。又雖<span class="corr" title='[巳&gt;已]'>已</span>發大願。更須有智。則自知法用。<a 
name="0190a05" id="0190a05"></a>有力。則能加被人。於語表義能授能開。則依義不<a 
name="0190a06" id="0190a06"></a>依語。故能應根而與。隨機而答。具足如斯勝功德<a 
name="0190a07" id="0190a07"></a>者。方可為師。既得師<span class="corr" title='[巳&gt;已]'>已</span>。乃須三業專請。先禮雙足。<a 
name="0190a08" id="0190a08"></a>表於至敬。偏袒跪膝。表於至謙。合掌。表於心無二<a 
name="0190a09" id="0190a09"></a>向。此皆身業清淨。恭敬二字。即意善清淨。如是請<a 
name="0190a10" id="0190a10"></a>言等。即口業清淨。請辭須三說者。二則不切。四則<a 
name="0190a11" id="0190a11"></a>太煩。故但三說。名為處中。三業皆淨。如法而請。乃<a 
name="0190a12" id="0190a12"></a>名為無倒請。既請之後。又復敬禮供養諸佛菩薩。<a 
name="0190a13" id="0190a13"></a>念彼功德。生於殷重清淨心者。以此菩薩戒法。乃<a 
name="0190a14" id="0190a14"></a>&#x5FA7;用法界諸佛菩薩為師為證。一受之後。十方諸<a 
name="0190a15" id="0190a15"></a>佛。皆是我師。大地菩薩。皆同我學。生如是心。方名<a 
name="0190a16" id="0190a16"></a>殷重。方名清淨也。大地。即歡喜地。乃至法雲地。具<a 
name="0190a17" id="0190a17"></a>如華嚴等經廣明。</p><a 
name="0190a18" id="0190a18"></a><p style="text-indent: 0em; margin-left: 2em"><span class="linehead"></span>二許。</p><a 
name="0190a19" id="0190a19"></a><p style="text-indent: 0em; margin-left: 0em"><span class="linehead"></span>若諸菩薩。欲授<span class="note">(此)</span>菩薩<span class="note">(以)</span>菩薩戒時。先應為說菩薩<a 
name="0190a20" id="0190a20"></a>法藏摩怛理迦。菩薩學處及犯處相。令其聽受<span class="note">(應)</span>以<a 
name="0190a21" id="0190a21"></a><span class="note">(智)</span>智觀察<span class="note">(彼人)</span>自所意樂。<span class="note">(必須)</span>堪能思<span class="note">(量決)</span>擇受菩薩戒。非<a 
name="0190a22" id="0190a22"></a>惟<span class="note">(以)</span>他<span class="note">(人相)</span>勸<span class="note">(故受)</span>非為<span class="note">(欲)</span>勝他<span class="note">(故受)</span>當知是名堅固菩薩。<a 
name="0190a23" id="0190a23"></a>堪受菩薩淨戒律儀。<span class="note">(乃)</span>以受戒<span class="note">(之)</span>法。如<span class="note">(其所)</span>應<span class="note">(而)</span>正授<a 
name="0190a24" id="0190a24"></a><span class="note">(之)</span>。</p><a 
name="0190b01" id="0190b01"></a><p style="text-indent: 0em; margin-left: 1em"><span class="linehead"></span>弟子求師。既須審訪。師攝弟子。亦須詳慎也。摩怛<a 
name="0190b02" id="0190b02"></a>理迦。此云本母。善釋諸法相義。有似於阿毗曇。本<a 
name="0190b03" id="0190b03"></a>母能生妙慧。妙慧因論而生。故展轉皆名慧論。菩<a 
name="0190b04" id="0190b04"></a>薩學處。指重輕諸戒。犯處。指諸戒中犯有染汙不<a 
name="0190b05" id="0190b05"></a>染汙等。夫以彼來求受。尚須如此觀察。則其慎重<a 
name="0190b06" id="0190b06"></a>可知。今有&#x8F19;勸人受者。胡不稍思之耶。</p><a 
name="0190b07" id="0190b07"></a><p style="text-indent: 0em; margin-left: 2em"><span class="linehead"></span>二正白為三。初求受者白。二授法者白。三明其<a 
name="0190b08" id="0190b08"></a>獲益。</p><p style="text-indent: 0em; margin-left: 2em"><span class="linehead"></span>初中又三。初白儀。二白辭。三白後淨心。<a 
name="0190b09" id="0190b09"></a>今初。</p><a 
name="0190b10" id="0190b10"></a><p style="text-indent: 0em; margin-left: 0em"><span class="linehead"></span>其受戒菩薩。復於彼有智有力勝菩薩所。謙下恭敬。<a 
name="0190b11" id="0190b11"></a>膝輪據地。對佛像前。合掌請言。</p><a 
name="0190b12" id="0190b12"></a><p style="text-indent: 0em; margin-left: 2em"><span class="linehead"></span>二白辭。</p><a 
name="0190b13" id="0190b13"></a><p style="text-indent: 0em; margin-left: 0em"><span class="linehead"></span>惟願大德哀愍。授我菩薩淨戒。</p><a 
name="0190b14" id="0190b14"></a><p style="text-indent: 0em; margin-left: 1em"><span class="linehead"></span>前是師前私請。今復像前正請也。私請須三說者。<a 
name="0190b15" id="0190b15"></a>師未聽許。應鄭重故。正請惟一說者。師<span class="corr" title='[巳&gt;已]'>已</span>聽許。不<a 
name="0190b16" id="0190b16"></a>煩&#x51DF;故。</p><a 
name="0190b17" id="0190b17"></a><p style="text-indent: 0em; margin-left: 2em"><span class="linehead"></span>三白後淨心。</p><a 
name="0190b18" id="0190b18"></a><p style="text-indent: 0em; margin-left: 0em"><span class="linehead"></span>如是請<span class="corr" title='[巳&gt;已]'>已</span>。專念一境。長養淨心。我今不久當得無盡<a 
name="0190b19" id="0190b19"></a>無量無上大功德藏。即隨思惟如是事義。默然而住。</p><a 
name="0190b20" id="0190b20"></a><p style="text-indent: 0em; margin-left: 1em"><span class="linehead"></span>一境。即現前受戒事境。淨心。即求戒之心也。攝眾<a 
name="0190b21" id="0190b21"></a>生戒。是解脫德。名無盡大功德藏。攝善法戒。是般<a 
name="0190b22" id="0190b22"></a>若德。名無量大功德藏。攝律儀戒。是法身德。名無<a 
name="0190b23" id="0190b23"></a>上大功德藏。又一聚即三聚故無盡。三聚即一聚<a 
name="0190b24" id="0190b24"></a>故無量。最尊最貴。不可思議故無上。</p><a 
name="0190c01" id="0190c01"></a><p style="text-indent: 0em; margin-left: 2em"><span class="linehead"></span>二授法者白又二。初審問。二啟白。</p><p style="text-indent: 0em; margin-left: 2em"><span class="linehead"></span>今初。</p><a 
name="0190c02" id="0190c02"></a><p style="text-indent: 0em; margin-left: 0em"><span class="linehead"></span>爾時有智有力菩薩。於彼能行正行菩薩。以無亂心。<a 
name="0190c03" id="0190c03"></a>若坐若立。而作是言。汝如是名善男子聽。汝是菩薩<a 
name="0190c04" id="0190c04"></a>不。彼應答言是。發菩提願未。應答言<span class="corr" title='[巳&gt;已]'>已</span>發。自此<span class="corr" title='[巳&gt;已]'>已</span>後。<a 
name="0190c05" id="0190c05"></a>應作是言。汝如是名善男子聽。汝等今者。欲於我所<a 
name="0190c06" id="0190c06"></a>受諸菩薩一切學處。受諸菩薩一切淨戒。謂律儀戒。<a 
name="0190c07" id="0190c07"></a>攝善法戒。饒益有情戒。如是學處。如是淨戒。過去一<a 
name="0190c08" id="0190c08"></a>切菩薩<span class="corr" title='[巳&gt;已]'>已</span>具。未來一切菩薩當具。普於十方現在一<a 
name="0190c09" id="0190c09"></a>切菩薩今具。於是學處。於是淨戒。過去一切菩薩<span class="corr" title='[巳&gt;已]'>已</span><a 
name="0190c10" id="0190c10"></a>學。未來一切菩薩當學。現在一切菩薩今學。汝能受<a 
name="0190c11" id="0190c11"></a>不。答言能受。能授菩薩第二第三。亦如是說。能受菩<a 
name="0190c12" id="0190c12"></a>薩第二第三。亦如是答。</p><a 
name="0190c13" id="0190c13"></a><p style="text-indent: 0em; margin-left: 1em"><span class="linehead"></span>無亂心者。正慧觀察。與菩提心相應。乃能以心印<a 
name="0190c14" id="0190c14"></a>心。不惟口讀文言而<span class="corr" title='[巳&gt;已]'>已</span>。是中共有三番問答。初須<a 
name="0190c15" id="0190c15"></a>直下承當菩薩之名。不生退屈。二須真實發菩提<a 
name="0190c16" id="0190c16"></a>願。不惟&#x8657;名。三須真實能受能學三聚淨戒。不惟<a 
name="0190c17" id="0190c17"></a>空願也。前二問答止一&#x5FA7;者。意決定故。第三問答<a 
name="0190c18" id="0190c18"></a>須三&#x5FA7;者。貴詳審故。</p><a 
name="0190c19" id="0190c19"></a><p style="text-indent: 0em; margin-left: 2em"><span class="linehead"></span>二啟白。</p><a 
name="0190c20" id="0190c20"></a><p style="text-indent: 0em; margin-left: 0em"><span class="linehead"></span>如是受<span class="corr" title='[巳&gt;已]'>已</span>。能受菩薩不起於座。能授菩薩對佛像前。<a 
name="0190c21" id="0190c21"></a>普於十方現住諸佛。及諸菩薩。恭敬供養。頂禮雙足。<a 
name="0190c22" id="0190c22"></a>作是白言。仰啟十方無邊無際諸世界中。諸佛菩薩。<a 
name="0190c23" id="0190c23"></a>今於此中。現有某名菩薩。於我某菩薩所。乃至三說<a 
name="0190c24" id="0190c24"></a>受菩薩戒。我為作證。惟願十方無邊無際諸世界中<a 
name="0191a01" id="0191a01"></a>諸佛菩薩。第一真聖。於現不現一切時處一切有情。<a 
name="0191a02" id="0191a02"></a>皆現覺者。於此某名受戒菩薩。亦為作證。第二第三。<a 
name="0191a03" id="0191a03"></a>亦如是說。</p><a 
name="0191a04" id="0191a04"></a><p style="text-indent: 0em; margin-left: 1em"><span class="linehead"></span>能受菩薩不起於座。謂仍前胡跪。以聽授者之啟<a 
name="0191a05" id="0191a05"></a>白也。此之三白。正是授戒羯磨。初羯磨竟。十方世<a 
name="0191a06" id="0191a06"></a>界妙善戒法。繇心業力。悉皆震動。二羯磨竟。十方<a 
name="0191a07" id="0191a07"></a>世界妙善戒法。如雲如&#x8462;。覆受者頂。三羯磨竟。十<a 
name="0191a08" id="0191a08"></a>方世界妙善戒法。從受者頂門。流入身心。充滿正<a 
name="0191a09" id="0191a09"></a>報。盡未來際。永為佛種。</p><a 
name="0191a10" id="0191a10"></a><p style="text-indent: 0em; margin-left: 2em"><span class="linehead"></span>三明其獲益。</p><a 
name="0191a11" id="0191a11"></a><p style="text-indent: 0em; margin-left: 0em"><span class="linehead"></span>如是受戒羯磨畢竟。從此無間。普於十方無邊無際<a 
name="0191a12" id="0191a12"></a>諸世界中現住諸佛。<span class="corr" title='[巳&gt;已]'>已</span>入大地諸菩薩前。法爾相現。<a 
name="0191a13" id="0191a13"></a>由此表示如是菩薩。<span class="corr" title='[巳&gt;已]'>已</span>受菩薩所受淨戒爾時十方<a 
name="0191a14" id="0191a14"></a>諸佛菩薩觀是菩薩法爾之相。生起憶念故。正智見<a 
name="0191a15" id="0191a15"></a>轉。由正智見如實覺知某世界中。某名菩薩。<span class="note">(在於)</span>某菩<a 
name="0191a16" id="0191a16"></a>薩所。正受菩薩所受淨戒。一切於此受戒菩薩。如子<a 
name="0191a17" id="0191a17"></a>如弟。生親善意。眷念憐愍。由佛菩薩眷念憐愍。令是<a 
name="0191a18" id="0191a18"></a>菩薩希求善法。倍復增長。無有退減。如是名為受菩<a 
name="0191a19" id="0191a19"></a>薩戒啟白請證。</p><a 
name="0191a20" id="0191a20"></a><p style="text-indent: 0em; margin-left: 1em"><span class="linehead"></span>現前一念心性。本自豎窮橫&#x5FA7;。今能稱性發菩提<a 
name="0191a21" id="0191a21"></a>心。受菩薩戒。則與一切諸佛菩薩心精通&#x8117;。故羯<a 
name="0191a22" id="0191a22"></a>磨一畢。法爾能令諸佛菩薩悉知悉見乃至眷念<a 
name="0191a23" id="0191a23"></a>憐愍加被。使其倍增進也。感應道交。不可思議若<a 
name="0191a24" id="0191a24"></a>此。奈何&#x7FA3;迷不發心耶。初啟白請證竟。</p><a 
name="0191b01" id="0191b01"></a><p style="text-indent: 0em; margin-left: 2em"><span class="linehead"></span>二正授戒法四。初明戒相。二明犯相。三簡異小<a 
name="0191b02" id="0191b02"></a>乘。四結歎功勝。</p><p style="text-indent: 0em; margin-left: 2em"><span class="linehead"></span>初又三。初標徵。二別釋。三結<a 
name="0191b03" id="0191b03"></a>成。</p><p style="text-indent: 0em; margin-left: 2em"><span class="linehead"></span>今初。</p><a 
name="0191b04" id="0191b04"></a><p style="text-indent: 0em; margin-left: 0em"><span class="linehead"></span>若諸菩薩住戒律儀。有其四種他勝處法。何等為四。</p><a 
name="0191b05" id="0191b05"></a><p style="text-indent: 0em; margin-left: 1em"><span class="linehead"></span>他勝處法者。智慧為自。煩惱為他。佛法為自。魔力<a 
name="0191b06" id="0191b06"></a>為他。發心受菩薩戒。本欲摧伏魔軍。破煩惱賊。今<a 
name="0191b07" id="0191b07"></a>犯此戒。反被煩惱所勝。亦為魔力所勝也。然梵網<a 
name="0191b08" id="0191b08"></a>具明十重。今秖列後四者。凡有三義。一者殺盜婬<a 
name="0191b09" id="0191b09"></a>妄。名為根本戒法。無論在家出家沙彌比丘。欲受<a 
name="0191b10" id="0191b10"></a>此菩薩戒者。必<span class="corr" title='[巳&gt;已]'>已</span>先受五戒十戒。及具戒等。何勞<a 
name="0191b11" id="0191b11"></a>更宣。今但申明上弘下化。增上律儀而<span class="corr" title='[巳&gt;已]'>已</span>。二者根<a 
name="0191b12" id="0191b12"></a>本戒法。七眾設犯。不通懺悔。縱令大乘許其懺悔。<a 
name="0191b13" id="0191b13"></a>須見好相。今此四戒。若&#x8F2D;中品纏犯。止須懺除。上<a 
name="0191b14" id="0191b14"></a>品纏犯。猶容重受。故不可以根本四戒。相濫同也。<a 
name="0191b15" id="0191b15"></a>三者菩薩之行。或順或逆。方便甚多。故殺盜婬妄。<a 
name="0191b16" id="0191b16"></a>容有開遮。惟此四戒。隨於一一方所。一一趣中。悉<a 
name="0191b17" id="0191b17"></a>不得犯。故獨明之。</p><a 
name="0191b18" id="0191b18"></a><p style="text-indent: 0em; margin-left: 2em"><span class="linehead"></span>二別釋即為四。第一讚毀他戒。</p><a 
name="0191b19" id="0191b19"></a><p style="text-indent: 0em; margin-left: 0em"><span class="linehead"></span>若諸菩薩。為欲貪求利養恭敬。自讚毀他。是名第一<a 
name="0191b20" id="0191b20"></a>他勝處法。</p><a 
name="0191b21" id="0191b21"></a><p style="text-indent: 0em; margin-left: 1em"><span class="linehead"></span>瞋毀尚輕。貪讚乃重。讚毀合行。令人&#x758E;他親<span class="corr" title='[巳&gt;己]'>己</span>。豈<a 
name="0191b22" id="0191b22"></a>菩薩之心哉。</p><a 
name="0191b23" id="0191b23"></a><p style="text-indent: 0em; margin-left: 2em"><span class="linehead"></span>第二慳惜財法戒。</p><a 
name="0191b24" id="0191b24"></a><p style="text-indent: 0em; margin-left: 0em"><span class="linehead"></span>若諸菩薩。現有資財。性慳財故。有苦有貧無依無怙<a 
name="0191c01" id="0191c01"></a>正求財者。來現在前。不起哀愍。而修慧捨。此求法者。<a 
name="0191c02" id="0191c02"></a>來現在前。性慳法故。雖現有法。而不捨施。是名第二<a 
name="0191c03" id="0191c03"></a>他勝處法。</p><a 
name="0191c04" id="0191c04"></a><p style="text-indent: 0em; margin-left: 1em"><span class="linehead"></span>財法二施。菩薩正務。現有資財。揀非無財。貧苦無<a 
name="0191c05" id="0191c05"></a>怙。揀非不應求者。此而不施。無慧甚矣。為菩提故<a 
name="0191c06" id="0191c06"></a>勤行布施。不住於相。名為慧捨也。正求法者。揀非<a 
name="0191c07" id="0191c07"></a>不求。雖現有法。揀非無法。此而不捨。安用知法耶。</p><a 
name="0191c08" id="0191c08"></a><p style="text-indent: 0em; margin-left: 2em"><span class="linehead"></span>第三瞋不受悔戒。</p><a 
name="0191c09" id="0191c09"></a><p style="text-indent: 0em; margin-left: 0em"><span class="linehead"></span>若諸菩薩。長養如是種類忿纏。由是因緣。不惟發起<a 
name="0191c10" id="0191c10"></a>麤言便息。由忿蔽故。加以手足塊石刀杖。捶打傷害<a 
name="0191c11" id="0191c11"></a>損惱有情。內懷猛利忿恨意樂。有所違犯。他來諫謝。<a 
name="0191c12" id="0191c12"></a>不受不忍。不捨怨結。是名第三他勝處法。</p><a 
name="0191c13" id="0191c13"></a><p style="text-indent: 0em; margin-left: 1em"><span class="linehead"></span>一念瞋心起。百萬障門開。況可捶打損惱。況可懺<a 
name="0191c14" id="0191c14"></a>猶不受乎。既<span class="corr" title='[巳&gt;已]'>已</span>隔絕眾生。菩提願力安在。</p><a 
name="0191c15" id="0191c15"></a><p style="text-indent: 0em; margin-left: 2em"><span class="linehead"></span>第四說相似法戒。</p><a 
name="0191c16" id="0191c16"></a><p style="text-indent: 0em; margin-left: 0em"><span class="linehead"></span>若諸菩薩。謗菩薩藏。愛樂宣說。開示建立像似正法。<a 
name="0191c17" id="0191c17"></a>於像似法。或自信解。或隨他轉。是名第四他勝處法。</p><a 
name="0191c18" id="0191c18"></a><p style="text-indent: 0em; margin-left: 1em"><span class="linehead"></span>真實正法。決與一印三印相應。像似正法。則似是<a 
name="0191c19" id="0191c19"></a>而非。決與愛見二網相應。說此像似之法。即名謗<a 
name="0191c20" id="0191c20"></a>菩薩藏。&#x8462;不必排撥毀呰而後為謗法也。舊<span class="corr" title='[巳&gt;已]'>已</span>流<a 
name="0191c21" id="0191c21"></a>通。重為舉揚名宣說。闡擴輔翼。令使增廣名開示。<a 
name="0191c22" id="0191c22"></a>自創新談。別陳宗旨名建立。自信解者。即是邪師。<a 
name="0191c23" id="0191c23"></a>隨他轉者。即邪弟子。邪正不辨。則弘法者盡皆謗<a 
name="0191c24" id="0191c24"></a>法者耳。可不悲夫。</p><a 
name="0192a01" id="0192a01"></a><p style="text-indent: 0em; margin-left: 1em"><span class="linehead"></span>三結成。</p><a 
name="0192a02" id="0192a02"></a><p style="text-indent: 0em; margin-left: 0em"><span class="linehead"></span>如是名為菩薩四種他勝處法。</p><a 
name="0192a03" id="0192a03"></a><p style="text-indent: 0em; margin-left: 1em"><span class="linehead"></span>名為菩薩他勝處者。正顯不與小乘共也。若殺盜<a 
name="0192a04" id="0192a04"></a>婬妄。則大小乘共。名為根本戒矣。初明戒相竟。</p><a 
name="0192a05" id="0192a05"></a><p style="text-indent: 0em; margin-left: 2em"><span class="linehead"></span>二明犯相二。初出過。二簡別。</p><p style="text-indent: 0em; margin-left: 2em"><span class="linehead"></span>今初。</p><a 
name="0192a06" id="0192a06"></a><p style="text-indent: 0em; margin-left: 0em"><span class="linehead"></span>菩薩於四他勝處法。隨犯四種。況犯一切。不復堪能<a 
name="0192a07" id="0192a07"></a>於現法中。增長攝受廣大菩提資糧。不復堪能於現<a 
name="0192a08" id="0192a08"></a>法中。意樂清淨。是即名為相似菩薩。非真菩薩。</p><a 
name="0192a09" id="0192a09"></a><p style="text-indent: 0em; margin-left: 1em"><span class="linehead"></span>隨犯四種。言四中隨犯其一也。況犯一切。言具犯<a 
name="0192a10" id="0192a10"></a>四種也。現法。即現在一生。廣大菩提資糧。即六度<a 
name="0192a11" id="0192a11"></a>萬行等。意樂清淨。即菩薩淨心地也。</p><a 
name="0192a12" id="0192a12"></a><p style="text-indent: 0em; margin-left: 2em"><span class="linehead"></span>二簡別。</p><a 
name="0192a13" id="0192a13"></a><p style="text-indent: 0em; margin-left: 0em"><span class="linehead"></span>菩薩若用&#x8F2D;中品纏。毀犯四種他勝處法。不捨菩薩<a 
name="0192a14" id="0192a14"></a>淨戒律儀。上品纏犯。即名為捨。若諸菩薩。毀犯四種<a 
name="0192a15" id="0192a15"></a>他勝處法。數數現行。都無慚愧。深生愛樂。見是功德。<a 
name="0192a16" id="0192a16"></a>當知說名上品纏犯。</p><a 
name="0192a17" id="0192a17"></a><p style="text-indent: 0em; margin-left: 1em"><span class="linehead"></span>纏即十纏。一瞋。二覆。三睡。四眠。五掉。六悔。七嫉。八<a 
name="0192a18" id="0192a18"></a>慳。九無慚。十無愧。各有下中上品。&#x8F2D;即下品也。下<a 
name="0192a19" id="0192a19"></a>品中品十纏犯戒。不名失戒。上品纏犯。便為失戒<a 
name="0192a20" id="0192a20"></a>捨即失也。數數現行以下。重釋上品纏犯之相。二<a 
name="0192a21" id="0192a21"></a>明犯相竟。</p><a 
name="0192a22" id="0192a22"></a><p style="text-indent: 0em; margin-left: 2em"><span class="linehead"></span>三簡異小乘二。初明不失。二明失<span class="corr" title='[巳&gt;已]'>已</span>容受。</p><p style="text-indent: 0em; margin-left: 2em"><span class="linehead"></span>今<a 
name="0192a23" id="0192a23"></a>初。</p><a 
name="0192a24" id="0192a24"></a><p style="text-indent: 0em; margin-left: 0em"><span class="linehead"></span>非諸菩薩暫一現行他勝處法。便捨菩薩淨戒律儀。<a 
name="0192b01" id="0192b01"></a>如諸苾&#x84AD;犯他勝處法。即便棄捨別解脫戒。</p><a 
name="0192b02" id="0192b02"></a><p style="text-indent: 0em; margin-left: 1em"><span class="linehead"></span>苾&#x84AD;。即比丘。梵音楚夏耳。比丘戒法。專藉外緣。故<a 
name="0192b03" id="0192b03"></a>易失。菩薩戒法。繇菩提心所感。故難失也。又比丘<a 
name="0192b04" id="0192b04"></a>他勝處法。是婬盜殺妄。故一犯永失。菩薩他勝處<a 
name="0192b05" id="0192b05"></a>法。是毀慳瞋謗。故偶犯仍未失也。別解脫者。梵名<a 
name="0192b06" id="0192b06"></a>波羅提木叉。</p><a 
name="0192b07" id="0192b07"></a><p style="text-indent: 0em; margin-left: 2em"><span class="linehead"></span>二明失<span class="corr" title='[巳&gt;已]'>已</span>容受。</p><a 
name="0192b08" id="0192b08"></a><p style="text-indent: 0em; margin-left: 0em"><span class="linehead"></span>若諸菩薩。由此毀犯。棄捨菩薩淨戒律儀。於現法中。<a 
name="0192b09" id="0192b09"></a>堪任更受。非不堪任。如苾&#x84AD;住別解脫戒。犯他勝法。<a 
name="0192b10" id="0192b10"></a>於現法中。不任更受。</p><a 
name="0192b11" id="0192b11"></a><p style="text-indent: 0em; margin-left: 1em"><span class="linehead"></span>由此毀犯。謂上品纏犯也。縱令失戒。猶許更受。故<a 
name="0192b12" id="0192b12"></a>不同小乘也。然復應知以上品纏。犯此毀慳瞋謗<a 
name="0192b13" id="0192b13"></a>四戒。但失菩薩戒。不失比丘戒。故設懺悔。仍任更<a 
name="0192b14" id="0192b14"></a>受。若犯殺盜婬妄四戒。則既失比丘戒。并失菩薩<a 
name="0192b15" id="0192b15"></a>戒。不任更受。雖依梵網懺悔。得見好相。止許作菩<a 
name="0192b16" id="0192b16"></a>薩優婆塞。或作菩薩沙彌。終不得作菩薩比丘矣。<a 
name="0192b17" id="0192b17"></a>三簡異小乘竟。</p><a 
name="0192b18" id="0192b18"></a><p style="text-indent: 0em; margin-left: 2em"><span class="linehead"></span>四結歎功勝二。初明勝。二例明。</p><p style="text-indent: 0em; margin-left: 2em"><span class="linehead"></span>今初。</p><a 
name="0192b19" id="0192b19"></a><p style="text-indent: 0em; margin-left: 0em"><span class="linehead"></span>如是菩薩所受淨戒。於餘一切所受淨戒最勝最上。<a 
name="0192b20" id="0192b20"></a>無量無邊大功德藏之所隨逐。第一最上善心意樂<a 
name="0192b21" id="0192b21"></a>之所發起。普能除滅於一切有情一切種惡行。</p><a 
name="0192b22" id="0192b22"></a><p style="text-indent: 0em; margin-left: 1em"><span class="linehead"></span>餘一切所受淨戒。指八戒五戒十戒具戒等。以此<a 
name="0192b23" id="0192b23"></a>種種淨戒。無不從菩薩淨戒海中流出。無不還歸<a 
name="0192b24" id="0192b24"></a>菩薩淨戒海中。故惟此戒為最勝最上。乃總歎也。<a 
name="0192c01" id="0192c01"></a>大功德藏之所隨逐。歎其所獲勝益。第一意樂之<a 
name="0192c02" id="0192c02"></a>所發起。歎其因地勝心。普能除滅一切惡行。歎其<a 
name="0192c03" id="0192c03"></a>滅罪勝力。</p><a 
name="0192c04" id="0192c04"></a><p style="text-indent: 0em; margin-left: 2em"><span class="linehead"></span>二例明。</p><a 
name="0192c05" id="0192c05"></a><p style="text-indent: 0em; margin-left: 0em"><span class="linehead"></span>一切別解脫律儀。於此菩薩律儀戒。百分不及一。千<a 
name="0192c06" id="0192c06"></a>分不及一。數分計分算分喻分。乃至鄔波尼殺曇分<a 
name="0192c07" id="0192c07"></a>亦不及一。攝受一切大功德故。</p><a 
name="0192c08" id="0192c08"></a><p style="text-indent: 0em; margin-left: 1em"><span class="linehead"></span>一切別解脫律儀。亦指八戒乃至具戒言之。鄔波<a 
name="0192c09" id="0192c09"></a>尼殺曇。此翻近少。謂微塵是色之近少分也。大文<a 
name="0192c10" id="0192c10"></a>二正授戒法竟。</p><a 
name="0192c11" id="0192c11"></a><p style="text-indent: 0em; margin-left: 2em"><span class="linehead"></span>三總結畢儀。</p><a 
name="0192c12" id="0192c12"></a><p style="text-indent: 0em; margin-left: 0em"><span class="linehead"></span>如是<span class="corr" title='[巳&gt;已]'>已</span>作受菩薩戒羯磨等事。授受菩薩俱起。供養<a 
name="0192c13" id="0192c13"></a>普於十方無邊無際。諸世界中諸佛菩薩。頂禮雙足。<a 
name="0192c14" id="0192c14"></a>恭敬而退。</p><a 
name="0192c15" id="0192c15"></a><p style="text-indent: 0em; margin-left: 1em"><span class="linehead"></span>此總結啟白請證。及正授戒法之後。應各運心普<a 
name="0192c16" id="0192c16"></a>供養也。</p><a 
name="0192c17" id="0192c17"></a><p style="text-indent: 0em; margin-left: 2em"><span class="linehead"></span>四揀擇非器二。初不從受。二不為說。</p><p style="text-indent: 0em; margin-left: 2em"><span class="linehead"></span>今初。</p><a 
name="0192c18" id="0192c18"></a><p style="text-indent: 0em; margin-left: 0em"><span class="linehead"></span>又諸菩薩。不從一切諸聰慧者求受菩薩所受淨戒<a 
name="0192c19" id="0192c19"></a>無淨信者。不應從受。謂於如是所受淨戒。初無信解。<a 
name="0192c20" id="0192c20"></a>不能趣入。不善思惟。有慳貪者。慳貪蔽者。有大欲者。<a 
name="0192c21" id="0192c21"></a>無喜足者。不應從受。毀淨戒者。於諸學處無恭敬者。<a 
name="0192c22" id="0192c22"></a>於戒律儀有慢緩者。不應從受。有忿恨者。多不忍者。<a 
name="0192c23" id="0192c23"></a>於他違犯不堪耐者。不應從受。有懶惰者。有懈怠者。<a 
name="0192c24" id="0192c24"></a>多分耽著。日夜睡眠。樂倚樂臥。樂好合徒侶樂嬉談<a 
name="0193a01" id="0193a01"></a>者。不應從受。心散亂者。下至不能<span class="gaiji">[愨-心+牛]<!--gaiji,,1[愨-心+牛],2&#x246BC;,3--></span>牛乳頃善心一<a 
name="0193a02" id="0193a02"></a>緣住修習者。不應從受。有闇昧者。愚癡類者。極劣心<a 
name="0193a03" id="0193a03"></a>者。誹謗菩薩素怛纜藏及摩怛迦者。不應從受。</p><a 
name="0193a04" id="0193a04"></a><p style="text-indent: 0em; margin-left: 1em"><span class="linehead"></span>此明菩薩法師應須揀擇根器。不可妄順人求而<a 
name="0193a05" id="0193a05"></a>使其&#x8F19;受也。&#x8462;此菩薩淨戒。乃是諸聰慧者之所<a 
name="0193a06" id="0193a06"></a>求受。今彼既無淨信。乃至誹謗經論。何堪受此戒<a 
name="0193a07" id="0193a07"></a>耶。文中略列二十二類。一無淨信。所謂不能趣入。<a 
name="0193a08" id="0193a08"></a>不善思惟。二有慳貪。三慳貪增上戒蔽。四有大欲。<a 
name="0193a09" id="0193a09"></a>五無喜足。六毀淨戒。謂隨於所受八戒五戒十戒<a 
name="0193a10" id="0193a10"></a>具戒既有毀犯。未經懺悔得好相者。皆為遮障。七<a 
name="0193a11" id="0193a11"></a>不恭敬學處。八有慢緩。既於八戒至具戒等尚不<a 
name="0193a12" id="0193a12"></a>不恭慢緩。何堪受此增上大戒。九有忿恨。十多不<a 
name="0193a13" id="0193a13"></a>忍。十一不堪耐他違犯。十二懶惰而不勇猛。十三<a 
name="0193a14" id="0193a14"></a>懈怠而不精進。十四多分有所耽著。十五睡眠倚<a 
name="0193a15" id="0193a15"></a>臥。十六樂合徒眾。十七樂於嬉談。十八散亂。不能<a 
name="0193a16" id="0193a16"></a>善心一緣。十九闇昧。二十愚癡。二十一極劣心。二<a 
name="0193a17" id="0193a17"></a>十二誹謗經論。如此諸人。決定不能被弘誓鎧。趣<a 
name="0193a18" id="0193a18"></a>向菩提。故皆不應從受也。<span class="gaiji">[愨-心+牛]<!--gaiji,,1[愨-心+牛],2&#x246BC;,3--></span>。音遘。取牛乳頃。明其<a 
name="0193a19" id="0193a19"></a>至暫。素怛纜。即修多羅。此云契經。摩怛迦。即摩怛<a 
name="0193a20" id="0193a20"></a>理進。解現上文。梵網不許揀擇種姓。今文特令揀<a 
name="0193a21" id="0193a21"></a>擇根器。影略互成。不可不知。</p><a 
name="0193a22" id="0193a22"></a><p style="text-indent: 0em; margin-left: 2em"><span class="linehead"></span>二不為說。</p><a 
name="0193a23" id="0193a23"></a><p style="text-indent: 0em; margin-left: 0em"><span class="linehead"></span>又諸菩薩。於受菩薩戒律儀法。雖<span class="corr" title='[巳&gt;已]'>已</span>具足受持究竟。<a 
name="0193a24" id="0193a24"></a>而於毀謗菩薩藏者無信有情。終不率爾宣示開悟。<a 
name="0193b01" id="0193b01"></a>所以者何。為其聞<span class="corr" title='[巳&gt;已]'>已</span>。不能信解。大無知障之所覆蔽。<a 
name="0193b02" id="0193b02"></a>便生誹謗。由誹謗故。如住菩薩淨戒律儀。成就無量<a 
name="0193b03" id="0193b03"></a>大功德藏。彼誹謗者。亦為無量大罪業藏之所隨逐。<a 
name="0193b04" id="0193b04"></a>乃至一切惡言惡見及惡思惟未永棄捨。終不免離。</p><a 
name="0193b05" id="0193b05"></a><p style="text-indent: 0em; margin-left: 1em"><span class="linehead"></span>菩薩說法。貴在觀機。若見有情。於此淨戒能生信<a 
name="0193b06" id="0193b06"></a>樂。則應宣示開悟。令其發起受戒之心。故梵網有<a 
name="0193b07" id="0193b07"></a>不化眾生之戒。然大須隨時思察。豈容率爾妄宣。<a 
name="0193b08" id="0193b08"></a>反令眾生墮罪業耶。當知彼經此論。亦互成也。<span class="corr" title='[巳&gt;已]'>已</span><a 
name="0193b09" id="0193b09"></a>上大科初明從師受竟。</p><a 
name="0193b10" id="0193b10"></a><p style="text-indent: 0em; margin-left: 2em"><span class="linehead"></span>二明像前受。</p><a 
name="0193b11" id="0193b11"></a><p style="text-indent: 0em; margin-left: 0em"><span class="linehead"></span>若諸菩薩。欲受菩薩淨戒律儀。若不會遇具足功德<a 
name="0193b12" id="0193b12"></a>補特伽羅。爾時應對如來像前。自受菩薩淨戒律儀。<a 
name="0193b13" id="0193b13"></a>應如是受。偏袒右肩。右膝著地。作如是言。我如是名。<a 
name="0193b14" id="0193b14"></a>仰啟十方一切如來。<span class="corr" title='[巳&gt;已]'>已</span>入大地諸菩薩眾。我今欲於<a 
name="0193b15" id="0193b15"></a>十方世界佛菩薩所。誓受一切菩薩學處。誓受一切<a 
name="0193b16" id="0193b16"></a>菩薩淨戒。謂律儀戒。攝善法戒。饒益有情戒。如是學<a 
name="0193b17" id="0193b17"></a>處。如是淨戒。過去一切菩薩<span class="corr" title='[巳&gt;已]'>已</span>具。未來一切菩薩當<a 
name="0193b18" id="0193b18"></a>具普於十方現在一切菩薩今具。於是學處。於是淨<a 
name="0193b19" id="0193b19"></a>戒。過去一切菩薩<span class="corr" title='[巳&gt;已]'>已</span>學。未來一切菩薩當學。普於十<a 
name="0193b20" id="0193b20"></a>方現在一切菩薩今學。第二第三。亦如是說。說<span class="corr" title='[巳&gt;已]'>已</span>應<a 
name="0193b21" id="0193b21"></a>起。所餘一切。如前應知。</p><a 
name="0193b22" id="0193b22"></a><p style="text-indent: 0em; margin-left: 1em"><span class="linehead"></span>補特伽羅。此翻有情。具足功德。謂<span class="corr" title='[巳&gt;已]'>已</span>發大願。有智<a 
name="0193b23" id="0193b23"></a>有力。於語表義能授能開等也。審訪不得。方許像<a 
name="0193b24" id="0193b24"></a>前自受。若遇明師而不從受。非癡即慢矣。梵網制<a 
name="0193c01" id="0193c01"></a>令求見好相。此中但貴發菩提心。今人設欲自誓<a 
name="0193c02" id="0193c02"></a>受戒。大須自斟酌也。仰啟十方等。即是三羯磨文。<a 
name="0193c03" id="0193c03"></a>所餘一切如前應知。謂法爾相現。及四重法等。<span class="corr" title='[巳&gt;已]'>已</span><a 
name="0193c04" id="0193c04"></a>上受戒羯磨第一竟。</p><a 
name="0193c05" id="0193c05"></a><p style="text-indent: 0em; margin-left: 2em"><span class="linehead"></span>懺罪羯磨第二又分為二。初誡令勿犯。二設犯<a 
name="0193c06" id="0193c06"></a>應懺。</p><p style="text-indent: 0em; margin-left: 2em"><span class="linehead"></span>今初。</p><a 
name="0193c07" id="0193c07"></a><p style="text-indent: 0em; margin-left: 0em"><span class="linehead"></span>若諸菩薩。從他正受戒律儀<span class="corr" title='[巳&gt;已]'>已</span>。由善清淨求。學意樂。<a 
name="0193c08" id="0193c08"></a>菩提意樂。饒益一切有情意樂。生起最極尊重恭敬。<a 
name="0193c09" id="0193c09"></a>從初專精。不應違犯。</p><a 
name="0193c10" id="0193c10"></a><p style="text-indent: 0em; margin-left: 1em"><span class="linehead"></span>或初師前。或於像前。皆名從他正受。善清淨求學<a 
name="0193c11" id="0193c11"></a>意樂。約攝律儀戒言之。菩提意樂。約攝善法戒言<a 
name="0193c12" id="0193c12"></a>之。饒益一切有情意樂。約攝眾生戒言之。從初受<a 
name="0193c13" id="0193c13"></a><span class="corr" title='[巳&gt;已]'>已</span>。即應專一精純。恒時護持。護持此戒。不令違犯。<a 
name="0193c14" id="0193c14"></a>即便具足三聚功德也。</p><a 
name="0193c15" id="0193c15"></a><p style="text-indent: 0em; margin-left: 2em"><span class="linehead"></span>二設犯應懺又二。初總誡疾除。二別示二懺。</p><a 
name="0193c16" id="0193c16"></a><p style="text-indent: 0em; margin-left: 2em"><span class="linehead"></span>今初。</p><a 
name="0193c17" id="0193c17"></a><p style="text-indent: 0em; margin-left: 0em"><span class="linehead"></span>設有違犯。即應如法疾疾悔除。令得還淨。</p><a 
name="0193c18" id="0193c18"></a><p style="text-indent: 0em; margin-left: 1em"><span class="linehead"></span>有犯不悔。則日夜增長罪惡。故應疾疾除之。欲除<a 
name="0193c19" id="0193c19"></a>其罪而不能如法。罪亦不除。故先誡令如法也。譬<a 
name="0193c20" id="0193c20"></a>如淨衣。偶觸汙穢。速以<span class="gaiji">&#x7070;<!--gaiji,灰,1[厂@火],2&#x7070;,3--></span>水洗浣。乃可還淨。不用<a 
name="0193c21" id="0193c21"></a><span class="gaiji">&#x7070;<!--gaiji,灰,1[厂@火],2&#x7070;,3--></span>水。臭氣不滅。停待時日。臭氣亦難除矣。</p><a 
name="0193c22" id="0193c22"></a><p style="text-indent: 0em; margin-left: 2em"><span class="linehead"></span>二別示二懺又二。初對首懺。二自誓懺。</p><p style="text-indent: 0em; margin-left: 2em"><span class="linehead"></span>初又<a 
name="0193c23" id="0193c23"></a>二。初明所對之人。二明懺法差別。</p><p style="text-indent: 0em; margin-left: 2em"><span class="linehead"></span>今初。</p><a 
name="0193c24" id="0193c24"></a><p style="text-indent: 0em; margin-left: 0em"><span class="linehead"></span>如是菩薩一切違犯。當知皆是惡作所攝。應向有力。<a 
name="0194a01" id="0194a01"></a>於語表業能覺能授。小乘大乘補特伽羅。發露懺悔。</p><a 
name="0194a02" id="0194a02"></a><p style="text-indent: 0em; margin-left: 1em"><span class="linehead"></span>一切違犯。通指此中四重。及戒本中四十一輕而<a 
name="0194a03" id="0194a03"></a>言之也。比丘戒法。局在僧輪。故詳列五篇七聚。名<a 
name="0194a04" id="0194a04"></a>為秘法。菩薩戒法。通於七眾。故一切違犯。均名惡<a 
name="0194a05" id="0194a05"></a>作。但有可悔不可悔若輕若重之殊耳。受戒必須<a 
name="0194a06" id="0194a06"></a>大乘法師。懺悔不拘小乘大乘者。以小乘比丘。亦<a 
name="0194a07" id="0194a07"></a>是住持僧寶。堪為菩薩滅罪故也。</p><a 
name="0194a08" id="0194a08"></a><p style="text-indent: 0em; margin-left: 2em"><span class="linehead"></span>二明懺法差別又三。初懺上品纏犯。二懺中品<a 
name="0194a09" id="0194a09"></a>纏犯。三懺下品纏犯。及餘違犯。</p><p style="text-indent: 0em; margin-left: 2em"><span class="linehead"></span>今初。</p><a 
name="0194a10" id="0194a10"></a><p style="text-indent: 0em; margin-left: 0em"><span class="linehead"></span>若諸菩薩。以上品纏。違犯如上他勝處法。失戒律儀。<a 
name="0194a11" id="0194a11"></a>應當更受。</p><a 
name="0194a12" id="0194a12"></a><p style="text-indent: 0em; margin-left: 1em"><span class="linehead"></span>如上他勝處法。即指毀慳瞋謗四戒而言之也。故<a 
name="0194a13" id="0194a13"></a>雖失戒。猶許更受。若犯殺盜婬妄。則須求見好相<a 
name="0194a14" id="0194a14"></a>矣。</p><a 
name="0194a15" id="0194a15"></a><p style="text-indent: 0em; margin-left: 2em"><span class="linehead"></span>二懺中品纏犯。</p><a 
name="0194a16" id="0194a16"></a><p style="text-indent: 0em; margin-left: 0em"><span class="linehead"></span>若中品纏。違犯如是他勝處法。應對於三補特伽羅。<a 
name="0194a17" id="0194a17"></a>或過是數。應如發露除惡作法。先當稱述所犯事名。<a 
name="0194a18" id="0194a18"></a>應作是說。長老專志。或言大德。我如是名。違越菩薩<a 
name="0194a19" id="0194a19"></a>毗柰耶法。如前稱事。犯惡作罪。餘如苾&#x84AD;發露悔滅。<a 
name="0194a20" id="0194a20"></a>惡作罪法。應如是說。</p><a 
name="0194a21" id="0194a21"></a><p style="text-indent: 0em; margin-left: 1em"><span class="linehead"></span>餘如苾&#x84AD;等者。應言。長老一心念。我某甲。犯某甲<a 
name="0194a22" id="0194a22"></a>罪。今從長老懺悔。不敢覆藏。懺悔則安樂。不懺悔<a 
name="0194a23" id="0194a23"></a>不安樂。憶念犯發露。知而不覆藏。長老憶念我清<a 
name="0194a24" id="0194a24"></a>淨戒身。具足清淨布薩。如是三說。彼應語言。自責<a 
name="0194b01" id="0194b01"></a>汝心。應生厭離。答言。爾。又若對三有情懺悔者。彼<a 
name="0194b02" id="0194b02"></a>犯罪人。既至三有情邊說罪事<span class="corr" title='[巳&gt;已]'>已</span>。於此三有情中。<a 
name="0194b03" id="0194b03"></a>隨一受懺悔者。應先問餘二有情言。若長老聽我<a 
name="0194b04" id="0194b04"></a>受某甲菩薩懺者。我當受。二人應答言。可爾。然後<a 
name="0194b05" id="0194b05"></a>受其懺悔。若對過三人數懺悔。即是對僧。應往僧<a 
name="0194b06" id="0194b06"></a>中偏袒。脫屣。禮僧足。胡跪合掌。如是白。大德僧聽。<a 
name="0194b07" id="0194b07"></a>我某甲。犯某甲罪。今從僧乞懺悔。如是三說。是中<a 
name="0194b08" id="0194b08"></a>隨一受懺者應作白言。大德僧聽。此某甲菩薩。犯<a 
name="0194b09" id="0194b09"></a>某甲罪。今從僧懺悔。若僧時到。僧忍聽。我受某甲<a 
name="0194b10" id="0194b10"></a>菩薩懺。白如是。白<span class="corr" title='[巳&gt;已]'>已</span>。犯罪者方陳懺辭。乃至。語言<a 
name="0194b11" id="0194b11"></a>自責汝心。應生厭離。犯罪者答言爾。</p><a 
name="0194b12" id="0194b12"></a><p style="text-indent: 0em; margin-left: 2em"><span class="linehead"></span>三懺下品纏犯。及餘違犯。</p><a 
name="0194b13" id="0194b13"></a><p style="text-indent: 0em; margin-left: 0em"><span class="linehead"></span>若下品纏。違犯如上他勝處法。及餘違犯。應對於一<a 
name="0194b14" id="0194b14"></a>補特伽羅發露。悔法當知如前。</p><a 
name="0194b15" id="0194b15"></a><p style="text-indent: 0em; margin-left: 1em"><span class="linehead"></span>餘違犯。即戒本經中四十一輕。亦名眾多犯。亦名<a 
name="0194b16" id="0194b16"></a>輕垢罪也。初對首懺竟。</p><a 
name="0194b17" id="0194b17"></a><p style="text-indent: 0em; margin-left: 2em"><span class="linehead"></span>二自誓懺。</p><a 
name="0194b18" id="0194b18"></a><p style="text-indent: 0em; margin-left: 0em"><span class="linehead"></span>若無隨順補特伽羅可對發露。悔除所犯。爾時菩薩<a 
name="0194b19" id="0194b19"></a>以淨意樂。起自誓心。我當決定防護當來。終不重犯。<a 
name="0194b20" id="0194b20"></a>如是於犯還出還淨。</p><a 
name="0194b21" id="0194b21"></a><p style="text-indent: 0em; margin-left: 1em"><span class="linehead"></span>隨順補特伽羅。謂隨順小乘大乘正法。於語表業<a 
name="0194b22" id="0194b22"></a>能覺能授者也。不應向未受戒人懺悔。亦不應向<a 
name="0194b23" id="0194b23"></a>有違犯人懺悔。故設無清淨大小乘人。但可自誓<a 
name="0194b24" id="0194b24"></a>而<span class="corr" title='[巳&gt;已]'>已</span>。自誓誠切。則罪還出而戒還淨矣。<span class="corr" title='[巳&gt;已]'>已</span>上懺罪<a 
name="0194c01" id="0194c01"></a>羯磨第二竟。</p><a 
name="0194c02" id="0194c02"></a><p style="text-indent: 0em; margin-left: 2em"><span class="linehead"></span>得捨差別第三又分為二。初明捨戒差別。二明<a 
name="0194c03" id="0194c03"></a>得戒差別。</p><p style="text-indent: 0em; margin-left: 2em"><span class="linehead"></span>今初。</p><a 
name="0194c04" id="0194c04"></a><p style="text-indent: 0em; margin-left: 0em"><span class="linehead"></span>略由二緣。捨諸菩薩淨戒律儀。一者棄捨無上正等<a 
name="0194c05" id="0194c05"></a>菩提大願。二者現行上品纏犯他勝處法。</p><a 
name="0194c06" id="0194c06"></a><p style="text-indent: 0em; margin-left: 1em"><span class="linehead"></span>捨戒。即失戒也。先發無上正等菩提大願。乃得受<a 
name="0194c07" id="0194c07"></a>戒。今既棄捨此願。則戒亦隨失。此一緣也。上品纏<a 
name="0194c08" id="0194c08"></a>犯他勝處法。此二緣也。然或重發大願。如法悔除。<a 
name="0194c09" id="0194c09"></a>仍可重受。</p><a 
name="0194c10" id="0194c10"></a><p style="text-indent: 0em; margin-left: 2em"><span class="linehead"></span>次明得戒差別又二。初明盡未來永得。一釋轉<a 
name="0194c11" id="0194c11"></a>生重受疑。</p><p style="text-indent: 0em; margin-left: 2em"><span class="linehead"></span>今初。</p><a 
name="0194c12" id="0194c12"></a><p style="text-indent: 0em; margin-left: 0em"><span class="linehead"></span>若諸菩薩。雖復轉身&#x5FA7;十方界。在在生處。不捨菩薩<a 
name="0194c13" id="0194c13"></a>淨戒律儀。由是菩薩不捨無上菩提大願。亦不現行<a 
name="0194c14" id="0194c14"></a>上品纏犯他勝處法。</p><a 
name="0194c15" id="0194c15"></a><p style="text-indent: 0em; margin-left: 1em"><span class="linehead"></span>八關戒法。局在一日一夜。五戒十戒具戒。局在盡<a 
name="0194c16" id="0194c16"></a>壽。惟此菩薩戒法。一得永得。直至盡未來時。若無<a 
name="0194c17" id="0194c17"></a>退心犯重二緣。終不捨失也。</p><a 
name="0194c18" id="0194c18"></a><p style="text-indent: 0em; margin-left: 2em"><span class="linehead"></span>二釋轉生重受疑。</p><a 
name="0194c19" id="0194c19"></a><p style="text-indent: 0em; margin-left: 0em"><span class="linehead"></span>若諸菩薩。轉受餘生。忘失本念。值遇善友。為欲覺悟<a 
name="0194c20" id="0194c20"></a>菩薩戒念。雖數重受。而非新受。亦不新得。</p><a 
name="0194c21" id="0194c21"></a><p style="text-indent: 0em; margin-left: 1em"><span class="linehead"></span>無作戒體。一發之後。永為佛種。縱令轉生忘失。然<a 
name="0194c22" id="0194c22"></a>既無退心犯重二緣。當知戒體仍在。雖數數重受。<a 
name="0194c23" id="0194c23"></a>但令覺悟而<span class="corr" title='[巳&gt;已]'>已</span>。豈名新受新得哉。</p><a 
name="0194c24" id="0194c24"></a><p><span class="juanname">菩薩戒羯磨文釋<span class="note">(終)</span></span></p>
<hr>【經文資訊】卍新續藏第 39 冊 No. 0703 菩薩戒羯磨文釋<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index9d04.html?index=X39n0703" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X39n0703_001 by HTTrack Website Copier/3.x [XR&CO'2014], Tue, 07 Jun 2016 07:25:04 GMT -->
</html>
