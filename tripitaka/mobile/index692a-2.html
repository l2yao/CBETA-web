<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T24n1493_001 by HTTrack Website Copier/3.x [XR&CO'2014], Tue, 07 Jun 2016 06:52:09 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=446041667&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT24n1493&amp;utmp=%2Fmobile%2Findex.php%3Findex%3DT24n1493_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第24冊<br/>No.1493 大乘三聚懺悔經 (1卷)<br/>【隋 闍那崛多共笈多等譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T24">
<div class="root" id="1493" sutra_name="大乘三聚懺悔經" sutra_juan="[卷1]">　
<a 
name="1091b12" id="1091b12"></a><a 
name="1091b13" id="1091b13"></a><a 
name="1091b14" id="1091b14"></a><p style="margin-left: 2em"><span class="juannum">No. 1493</span></p><a 
name="1091b15" id="1091b15"></a><p><span class="juanname">大乘三聚懺悔經</span></p><a 
name="1091b16" id="1091b16"></a><a 
name="1091b17" id="1091b17"></a><p style="margin-left: 4em"><span class="byline">隋開皇年闍那崛多共<a 
name="1091b18" id="1091b18"></a>笈多等於大興善寺譯</span></p><a 
name="1091b19" id="1091b19"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時婆伽婆在毘舍梨大光明林，<a 
name="1091b20" id="1091b20"></a>與大比丘眾千餘人俱，復有無量諸菩薩等。<a 
name="1091b21" id="1091b21"></a>爾時世尊與於無量百千諸眾前後圍遶而為<a 
name="1091b22" id="1091b22"></a>說法。</p><a 
name="1091b23" id="1091b23"></a><p style="text-indent: 0em; margin-left: 0em"><span class="linehead"></span>爾時長老舍利弗在彼會坐，承佛威神從坐<a 
name="1091b24" id="1091b24"></a>而起，偏袒右邊右膝著地，合掌向佛而作<a 
name="1091b25" id="1091b25"></a>是言：「我於今者欲有所問，願佛聽許為我解<a 
name="1091b26" id="1091b26"></a>釋。」</p><a 
name="1091b27" id="1091b27"></a><p style="text-indent: 0em; margin-left: 0em"><span class="linehead"></span>爾時佛告舍利弗言：「汝舍利弗！恣汝所問，<a 
name="1091b28" id="1091b28"></a>我當解釋令汝心喜。」</p><p style="text-indent: 0em; margin-left: 0em"><span class="linehead"></span>爾時長老舍利弗蒙佛<a 
name="1091b29" id="1091b29"></a>聽許解釋所問，歡喜踊躍不能自勝，以歡喜<a 
name="1091c01" id="1091c01"></a>意而白佛言：「大德世尊！若善男子、善女人等，<a 
name="1091c02" id="1091c02"></a>云何欲住於聲聞乘、辟支佛乘及住大乘？是<a 
name="1091c03" id="1091c03"></a>眾生等有諸業障，云何懺悔？云何發露？謂煩<a 
name="1091c04" id="1091c04"></a>惱障、諸眾生障、法障、轉後世障，云何懺悔？云<a 
name="1091c05" id="1091c05"></a>何發露？」</p><a 
name="1091c06" id="1091c06"></a><p style="text-indent: 0em; margin-left: 0em"><span class="linehead"></span>爾時佛告舍利弗言：「善哉善哉！汝舍利弗！汝<a 
name="1091c07" id="1091c07"></a>今欲為多所安樂利益天人，能問如來於如<a 
name="1091c08" id="1091c08"></a>是事。汝舍利弗！汝今應當諦聽諦聽，善思念<a 
name="1091c09" id="1091c09"></a>之，當為汝說。」時舍利弗而白佛言：「善哉世尊！<a 
name="1091c10" id="1091c10"></a>唯願解說。」</p><a 
name="1091c11" id="1091c11"></a><p style="text-indent: 0em; margin-left: 0em"><span class="linehead"></span>爾時佛告舍利弗言：「汝舍利弗！若善男子、<a 
name="1091c12" id="1091c12"></a>善女人等，若欲發心住於聲聞、辟支佛乘、若<a 
name="1091c13" id="1091c13"></a>住大乘，是眾生等應於晝夜各在三時，從坐而<a 
name="1091c14" id="1091c14"></a>起，偏袒右邊右膝著地，合十指掌應作是言：<a 
name="1091c15" id="1091c15"></a>『所有現在十方世界諸佛世尊，常住在世、若<a 
name="1091c16" id="1091c16"></a>坐經行，是諸世尊當憶念我、當證知我，為<a 
name="1091c17" id="1091c17"></a>我作眼、為我作智、為我作勝、為作最極，<a 
name="1091c18" id="1091c18"></a>我在彼前懺悔發露。若我無始流轉往來，若<a 
name="1091c19" id="1091c19"></a>我此生、若於餘生所有業障，若自作、若教他<a 
name="1091c20" id="1091c20"></a>作、見作隨喜，及煩惱障、諸眾生障、法障、轉後<a 
name="1091c21" id="1091c21"></a>世障，若自初作、若教他初作、若見初作隨喜，<a 
name="1091c22" id="1091c22"></a>若自正作、若教他作、若見正作隨喜，若自<a 
name="1091c23" id="1091c23"></a>作竟、若教他作竟、若見他作竟隨喜。若復未<a 
name="1091c24" id="1091c24"></a>識佛時、未識法時、未識僧時，未知善時、<a 
name="1091c25" id="1091c25"></a>未知不善時，若復隨順於欲瞋癡貪亂心等<a 
name="1091c26" id="1091c26"></a>而起諸惡、若復為於睡眠所覆、若復掉戲、若<a 
name="1091c27" id="1091c27"></a>復疑惑、若復諂曲、若復無慚無愧。若復我<a 
name="1091c28" id="1091c28"></a>慢貢高自大、若起怨嫌、若醉放逸，若起<a 
name="1091c29" id="1091c29"></a>惡心出佛身血、若謗正法、破和合僧、殺阿羅<a 
name="1092a01" id="1092a01"></a>漢、或殺父母。如是等業，若自初作、正作、作已，<a 
name="1092a02" id="1092a02"></a>若教他作、見作隨喜。身業三種、口業有四、意<a 
name="1092a03" id="1092a03"></a>三業行，於眾生所起諸惡意，或復逼觸毀辱<a 
name="1092a04" id="1092a04"></a>呵罵三乘眾生，說其過惡嫌恨誹謗，或作邪<a 
name="1092a05" id="1092a05"></a>婬、或作邪見。若初始作、若正作時、若復作已，<a 
name="1092a06" id="1092a06"></a>自作、教他、見作隨喜。或隨所說違背戒聚，或<a 
name="1092a07" id="1092a07"></a>盜塔物起於邪見，若始發意或復作時及作<a 
name="1092a08" id="1092a08"></a>已竟。如是等惡，自作、教他、見作隨喜。或於父<a 
name="1092a09" id="1092a09"></a>母而起違背、或障人出家、或復欲受具戒之<a 
name="1092a10" id="1092a10"></a>時為作衣服留礙、或入禪定時或正念時而<a 
name="1092a11" id="1092a11"></a>作障礙、或於利養名聞善根而為障礙，如是<a 
name="1092a12" id="1092a12"></a>等事初作、作時及已作竟，自作、教人、見作隨<a 
name="1092a13" id="1092a13"></a>喜。如是一切所作眾惡，今於一切佛世尊前<a 
name="1092a14" id="1092a14"></a>發露懺悔。為證明我，與我作眼、與我作智、<a 
name="1092a15" id="1092a15"></a>與我作勝、與我作極。今於一切佛世尊前至<a 
name="1092a16" id="1092a16"></a>心懺悔發露不敢覆藏，於未來世更不敢作。<a 
name="1092a17" id="1092a17"></a>而今一切諸佛世尊已知見我，攝受證明。若<a 
name="1092a18" id="1092a18"></a>我所有無始生死諸煩惱中流轉往來所作<a 
name="1092a19" id="1092a19"></a>惡業，自作、教他、見作隨喜，如是等業應受惡<a 
name="1092a20" id="1092a20"></a>報，若復現受、若當來受。如是諸業，諸佛世尊<a 
name="1092a21" id="1092a21"></a>當證知我如對目前，與我作勝、與我作極。於<a 
name="1092a22" id="1092a22"></a>諸佛前至心懺悔不敢覆藏，於未來世更不<a 
name="1092a23" id="1092a23"></a>敢作。所有過去有諸如來正遍知者，如彼往<a 
name="1092a24" id="1092a24"></a>昔行菩薩行時，懺悔業障，及煩惱障、諸眾生<a 
name="1092a25" id="1092a25"></a>障、法障、轉後來世障，如是懺悔，我今亦復如是<a 
name="1092a26" id="1092a26"></a>懺悔不敢覆藏，於未來世更不敢作。所有未<a 
name="1092a27" id="1092a27"></a>來世諸佛如來正遍知者，如彼當行菩薩行<a 
name="1092a28" id="1092a28"></a>時，懺悔業障、煩惱障、諸眾生障、法障、轉後世<a 
name="1092a29" id="1092a29"></a>障，懺悔已復懺悔。我今亦復如是懺悔諸障，<a 
name="1092b01" id="1092b01"></a>發露懺悔不敢覆藏，懺悔已後更不敢作。所<a 
name="1092b02" id="1092b02"></a>有現在十方世界一切世界，有諸如來正遍<a 
name="1092b03" id="1092b03"></a>知者現住在世，如彼往昔行菩薩行時，懺悔<a 
name="1092b04" id="1092b04"></a>業障、煩惱障、諸眾生障、法障、轉後來世障，懺<a 
name="1092b05" id="1092b05"></a>悔已復懺悔。我今亦復如是，懺悔業障、煩惱<a 
name="1092b06" id="1092b06"></a>障、諸眾生障、轉後來世障，懺悔發露不敢覆<a 
name="1092b07" id="1092b07"></a>藏，於未來世更不敢作。如是過去未來現在<a 
name="1092b08" id="1092b08"></a>諸佛如來正遍知者，若已現知、若有當知，<a 
name="1092b09" id="1092b09"></a>我今為於業障所覆應墮地獄、畜生、餓鬼，若<a 
name="1092b10" id="1092b10"></a>閻羅王世界，違背遠離佛法僧處，墮於逼迫<a 
name="1092b11" id="1092b11"></a>苦惱之處。如是等障，今於一切佛世尊前發<a 
name="1092b12" id="1092b12"></a>露懺悔，願佛世尊當證知我，為最勝者、為<a 
name="1092b13" id="1092b13"></a>最極者。我於彼前皆悉至心發露懺悔不敢<a 
name="1092b14" id="1092b14"></a>覆藏，於未來世更不敢作。我今於此至心<a 
name="1092b15" id="1092b15"></a>懺悔，我及眾生願皆清淨諸法業障，當淨<a 
name="1092b16" id="1092b16"></a>一切助菩提法願皆滿足。』如是三發於如是<a 
name="1092b17" id="1092b17"></a>願。如過去諸佛如來正遍知者，彼等世尊於<a 
name="1092b18" id="1092b18"></a>往昔行如是懺悔，如是懺已得一切法無障<a 
name="1092b19" id="1092b19"></a>清淨。若未來世諸佛如來正遍知者，彼諸世<a 
name="1092b20" id="1092b20"></a>尊亦當如是，懺悔所有現在十方世界一切<a 
name="1092b21" id="1092b21"></a>世界諸佛業障已，得一切法無障清淨。如來<a 
name="1092b22" id="1092b22"></a>正遍知者現住在世，彼佛世尊往昔修行，亦<a 
name="1092b23" id="1092b23"></a>皆如是懺悔業障，得一切法無障清淨。舍利<a 
name="1092b24" id="1092b24"></a>弗！以是之故，若善男子及善女人，若欲發<a 
name="1092b25" id="1092b25"></a>住於聲聞乘、辟支佛乘、若住大乘，欲淨業障，<a 
name="1092b26" id="1092b26"></a>應當如是懺悔發露不應覆藏，於未來世不<a 
name="1092b27" id="1092b27"></a>應復作。</p><p style="text-indent: 0em; margin-left: 0em"><span class="linehead"></span>「舍利弗！若有善男子、善女人，欲離<a 
name="1092b28" id="1092b28"></a>地獄、畜生、餓鬼、貧賤生者，亦當如是懺悔發<a 
name="1092b29" id="1092b29"></a>露不應覆藏，於未來世不應復作。舍利弗！<a 
name="1092c01" id="1092c01"></a>若善男子、善女人，欲生剎利大姓、婆羅門大姓、<a 
name="1092c02" id="1092c02"></a>居士大家受福樂果，若復欲生四天王處、三<a 
name="1092c03" id="1092c03"></a>十三天、夜摩天、兜率天、化樂天、他化自在天、<a 
name="1092c04" id="1092c04"></a>梵身天、梵輔天、梵侍天、大梵天、淨居天、少淨天、<a 
name="1092c05" id="1092c05"></a>無量淨天、遍淨天、大身天、小身天、無量身天、廣<a 
name="1092c06" id="1092c06"></a>果天、無想天、光音天、無惱天、善見天、阿迦尼吒<a 
name="1092c07" id="1092c07"></a>天、無邊空處天、無邊識處天、無所有處天、非<a 
name="1092c08" id="1092c08"></a>想非非想處天。若欲生彼同受果報，應當<a 
name="1092c09" id="1092c09"></a>如是懺悔業障，如是發露不應覆藏，後不更<a 
name="1092c10" id="1092c10"></a>作。是故舍利弗！欲得須陀洹果、斯陀含果、阿<a 
name="1092c11" id="1092c11"></a>那含果、阿羅漢果、辟支佛道，亦當如是懺悔<a 
name="1092c12" id="1092c12"></a>發露淨於業障，後不更作。舍利弗！若有善<a 
name="1092c13" id="1092c13"></a>男子、善女人，欲當成就成無上菩提一切種<a 
name="1092c14" id="1092c14"></a>智智、不可稱智、一切三界最勝妙智，亦應如<a 
name="1092c15" id="1092c15"></a>是懺悔發露，後不更作。應如是知，如來所說<a 
name="1092c16" id="1092c16"></a>一切諸法從因緣有或有生滅，過去已滅、未<a 
name="1092c17" id="1092c17"></a>來未至、現在無體，無有業障、無業障處，現作<a 
name="1092c18" id="1092c18"></a>諸行亦無業障。所以者何？如來常說，一切<a 
name="1092c19" id="1092c19"></a>諸法空無我所，無有眾生、無有命者、無福伽<a 
name="1092c20" id="1092c20"></a>羅、無有人者、無摩那婆，本性空寂。以是義故，<a 
name="1092c21" id="1092c21"></a>一切諸法無有業障。舍利弗！若善男子、善女<a 
name="1092c22" id="1092c22"></a>人等，若當能入如是等際，所謂實際、無我之<a 
name="1092c23" id="1092c23"></a>際、無有家際、無漏際者，是則能淨一切法障<a 
name="1092c24" id="1092c24"></a>而得寂靜。」</p><p style="text-indent: 0em; margin-left: 0em"><span class="linehead"></span>於是舍利弗白佛言：「世尊！是住<a 
name="1092c25" id="1092c25"></a>大乘發菩薩心諸善男子、善女人等，云何當<a 
name="1092c26" id="1092c26"></a>應隨喜一切眾生善根？」</p><p style="text-indent: 0em; margin-left: 0em"><span class="linehead"></span>佛告舍利弗：「是住菩<a 
name="1092c27" id="1092c27"></a>薩乘善男子、善女人等，應晝三時及夜三時<a 
name="1092c28" id="1092c28"></a>從坐而起，偏袒右邊右膝著地，合十指掌應<a 
name="1092c29" id="1092c29"></a>作是言：『一切世界所有眾生眾生所攝，彼等<a 
name="1093a01" id="1093a01"></a>所有諸福德聚，若初作、若正作、若作已，若自<a 
name="1093a02" id="1093a02"></a>作、若教他作、見作隨喜，若於佛邊、若於法邊、<a 
name="1093a03" id="1093a03"></a>若於僧邊、若福伽羅邊，若行布施福事、持戒<a 
name="1093a04" id="1093a04"></a>福事、若等行福事。彼等我今皆悉隨喜、最<a 
name="1093a05" id="1093a05"></a>勝隨喜，最大最妙、最極最淨，無等無等等，無<a 
name="1093a06" id="1093a06"></a>上無上上，諸佛許可，我今應當如是隨喜。<a 
name="1093a07" id="1093a07"></a>所有過去諸佛如來正遍知者，從初發心乃<a 
name="1093a08" id="1093a08"></a>至入於無餘涅槃，於其中間所有福聚，彼等<a 
name="1093a09" id="1093a09"></a>我今皆悉隨喜。所有未來十方世界諸世界<a 
name="1093a10" id="1093a10"></a>中，當有如來、應供、正遍知，從初發心所有修<a 
name="1093a11" id="1093a11"></a>行六波羅蜜和合福聚，彼等一切我今皆悉<a 
name="1093a12" id="1093a12"></a>如是隨喜，乃至如於諸佛許可隨喜隨喜。若<a 
name="1093a13" id="1093a13"></a>復現在一切十方諸世界中，有諸如來、應供、<a 
name="1093a14" id="1093a14"></a>正遍知，從初發心乃至得阿耨多羅三藐三<a 
name="1093a15" id="1093a15"></a>菩提已，乃至入於無餘涅槃，於其中間所有<a 
name="1093a16" id="1093a16"></a>福聚，我今皆悉如是隨喜、最勝隨喜，乃至<a 
name="1093a17" id="1093a17"></a>如佛許可隨喜如是隨喜。』</p><p style="text-indent: 0em; margin-left: 0em"><span class="linehead"></span>「舍利弗！於意云<a 
name="1093a18" id="1093a18"></a>何？如是隨喜和合福聚，得幾功德有大利益？<a 
name="1093a19" id="1093a19"></a>舍利弗！若此三千大千世界所有眾生眾生<a 
name="1093a20" id="1093a20"></a>所攝，彼等一切成阿羅漢。若有善男子、善女<a 
name="1093a21" id="1093a21"></a>人，供養彼等恭敬奉事，給施衣服飲食湯藥<a 
name="1093a22" id="1093a22"></a>床敷等事，乃至命終。彼所得福寧為多不？」</p><a 
name="1093a23" id="1093a23"></a><p style="text-indent: 0em; margin-left: 0em"><span class="linehead"></span>舍利弗言：「甚多。世尊！」</p><p style="text-indent: 0em; margin-left: 0em"><span class="linehead"></span>佛言：「舍利弗！且置三<a 
name="1093a24" id="1093a24"></a>千大千世界諸眾生等眾生所攝。若復東方<a 
name="1093a25" id="1093a25"></a>如恒河沙諸世界中所有眾生眾生所攝者，<a 
name="1093a26" id="1093a26"></a>彼等皆得成阿羅漢。若有善男子、善女人，乃<a 
name="1093a27" id="1093a27"></a>至盡命供養供給乃至湯藥。是等諸事，舍利<a 
name="1093a28" id="1093a28"></a>弗！於汝意云何？彼所得福寧為多不？」</p><p style="text-indent: 0em; margin-left: 0em"><span class="linehead"></span>舍利<a 
name="1093a29" id="1093a29"></a>弗言：「甚多。世尊！」</p><p style="text-indent: 0em; margin-left: 0em"><span class="linehead"></span>佛告舍利弗：「如是南方西<a 
name="1093b01" id="1093b01"></a>方北方四維上下恒河沙等諸世界中所有<a 
name="1093b02" id="1093b02"></a>眾生眾生所攝，皆成羅漢。若有善男子、善女<a 
name="1093b03" id="1093b03"></a>人等，盡形供養奉事供給乃至衣服湯藥等<a 
name="1093b04" id="1093b04"></a>事。彼所得福寧為多不？」</p><p style="text-indent: 0em; margin-left: 0em"><span class="linehead"></span>舍利弗言：「甚多。世尊！<a 
name="1093b05" id="1093b05"></a>不可思議能得邊際。」</p><p style="text-indent: 0em; margin-left: 0em"><span class="linehead"></span>佛告舍利弗：「若住大乘<a 
name="1093b06" id="1093b06"></a>發菩薩心諸善男子、善女人等，能有正信無<a 
name="1093b07" id="1093b07"></a>諸諂曲，發阿耨多羅三藐三菩提心，復能如<a 
name="1093b08" id="1093b08"></a>是隨喜隨喜。舍利弗！彼前福德於此福聚，<a 
name="1093b09" id="1093b09"></a>百分不及一，千分百千分、億分百億分乃至<a 
name="1093b10" id="1093b10"></a>算數譬喻所不及一。舍利弗！諸菩薩等如<a 
name="1093b11" id="1093b11"></a>是隨喜能具足故，能速成就阿耨多羅三藐<a 
name="1093b12" id="1093b12"></a>三菩提。舍利弗！若有善男子、善女人住於大<a 
name="1093b13" id="1093b13"></a>乘，復能如是隨喜隨喜，當得如是無量無邊<a 
name="1093b14" id="1093b14"></a>大福德聚。舍利弗！若有婦人厭惡女身欲求<a 
name="1093b15" id="1093b15"></a>男身、欲當成就阿耨多羅三藐三菩提，亦<a 
name="1093b16" id="1093b16"></a>應如是隨喜隨喜。」</p><a 
name="1093b17" id="1093b17"></a><p style="text-indent: 0em; margin-left: 0em"><span class="linehead"></span>爾時舍利弗復白佛言：「唯願世尊為我廣說<a 
name="1093b18" id="1093b18"></a>勸請和合所得福聚，利益安樂諸天世人，亦<a 
name="1093b19" id="1093b19"></a>為現在及未來世諸菩薩等攝受廣大諸善根<a 
name="1093b20" id="1093b20"></a>故。」</p><p style="text-indent: 0em; margin-left: 0em"><span class="linehead"></span>爾時佛告舍利弗言：「善哉善哉！舍利弗！<a 
name="1093b21" id="1093b21"></a>汝今欲為多所利益安樂天人，能問如來如<a 
name="1093b22" id="1093b22"></a>是之義。舍利弗！汝今諦聽，善思念之，當為<a 
name="1093b23" id="1093b23"></a>汝說。」</p><p style="text-indent: 0em; margin-left: 0em"><span class="linehead"></span>舍利弗言：「善哉世尊！我今欲聞，願為<a 
name="1093b24" id="1093b24"></a>解說。」</p><p style="text-indent: 0em; margin-left: 0em"><span class="linehead"></span>佛告舍利弗：「若有善男子、善女人等住<a 
name="1093b25" id="1093b25"></a>大乘者，應於晝夜各在三時從坐而起，偏袒<a 
name="1093b26" id="1093b26"></a>右邊右膝著地，合十指掌應作是言：『諸佛世<a 
name="1093b27" id="1093b27"></a>尊當憶念我。所有十方一切世界所有諸佛<a 
name="1093b28" id="1093b28"></a>如來、應供、正遍知，證菩提已欲轉法輪，我今<a 
name="1093b29" id="1093b29"></a>悉皆勸請彼等諸佛世尊，皆悉願轉無上法<a 
name="1093c01" id="1093c01"></a>輪，為欲憐愍安樂利益諸天人故。』如是三說，<a 
name="1093c02" id="1093c02"></a>亦復如是。『我今勸請諸佛世尊，唯願為轉無<a 
name="1093c03" id="1093c03"></a>上法輪，唯願彼等諸佛世尊施於法施，願佛<a 
name="1093c04" id="1093c04"></a>世尊普設法會，願諸世尊注大法雨，願諸世<a 
name="1093c05" id="1093c05"></a>尊然大法炬，願諸世尊擊大法鼓，願佛世尊<a 
name="1093c06" id="1093c06"></a>作法音樂，願諸世尊吹大法<span class="gaiji">蠡<!--gaiji,蠡,1[彖/虫],2&#x45CD;,3--></span>，願諸世尊<a 
name="1093c07" id="1093c07"></a>建立法幢，願佛世尊以法充足一切眾生，令<a 
name="1093c08" id="1093c08"></a>諸眾生以法自恣，多所利益安樂世間，憐愍<a 
name="1093c09" id="1093c09"></a>一切諸天人故。』</p><p style="text-indent: 0em; margin-left: 0em"><span class="linehead"></span>「又舍利弗！若善男子、善女人<a 
name="1093c10" id="1093c10"></a>等，欲當成就阿耨多羅三藐三菩提者，應晝<a 
name="1093c11" id="1093c11"></a>三時及夜三時，偏袒右邊右膝著地，合十<a 
name="1093c12" id="1093c12"></a>指掌而作是念：『所有十方一切世界所有一<a 
name="1093c13" id="1093c13"></a>切諸佛世尊，現住在世若住若行，應當憶念、<a 
name="1093c14" id="1093c14"></a>應當禮敬。』應作是言：『所有現在十方世界<a 
name="1093c15" id="1093c15"></a>諸佛世尊，欲捨壽命入涅槃者，我皆勸請諸<a 
name="1093c16" id="1093c16"></a>佛世尊，莫入涅槃久住於世，不思議劫、不可<a 
name="1093c17" id="1093c17"></a>說無有量不可稱劫，為多利益安樂世間諸<a 
name="1093c18" id="1093c18"></a>天人故，堪忍久住，無令身心而有疲倦。』如是<a 
name="1093c19" id="1093c19"></a>三請諸佛世尊久住於世，於無量劫利益安<a 
name="1093c20" id="1093c20"></a>樂一切世間諸天人故，堪忍久住勿令身心<a 
name="1093c21" id="1093c21"></a>而有疲倦。如是勸請彼所善根，應當迴向阿<a 
name="1093c22" id="1093c22"></a>耨多羅三藐三菩提。舍利弗！汝今當觀勸請<a 
name="1093c23" id="1093c23"></a>迴向得幾許福？舍利弗！於汝意云何？若此<a 
name="1093c24" id="1093c24"></a>三千大千世界滿中七寶，持用布施諸佛如<a 
name="1093c25" id="1093c25"></a>來，其所得福寧為多不？」</p><p style="text-indent: 0em; margin-left: 0em"><span class="linehead"></span>舍利弗言：「甚多。世<a 
name="1093c26" id="1093c26"></a>尊！非所思量之所能知。」</p><p style="text-indent: 0em; margin-left: 0em"><span class="linehead"></span>佛告舍利弗：「且置<a 
name="1093c27" id="1093c27"></a>三千大千世界滿中七寶。如是東方南西北<a 
name="1093c28" id="1093c28"></a>方四維上下諸世界中滿中七寶，持用布施<a 
name="1093c29" id="1093c29"></a>諸佛如來，其所得福寧為多不？」</p><p style="text-indent: 0em; margin-left: 0em"><span class="linehead"></span>舍利弗言：<a 
name="1094a01" id="1094a01"></a>「甚多。世尊！非可思量能得邊際。」</p><p style="text-indent: 0em; margin-left: 0em"><span class="linehead"></span>「舍利弗！汝<a 
name="1094a02" id="1094a02"></a>今當觀，若善男子、善女人等正信無諂，能發<a 
name="1094a03" id="1094a03"></a>無上菩提之心，能作如是勸請諸佛轉於法<a 
name="1094a04" id="1094a04"></a>輪。舍利弗！如此福聚比前福聚，百分不及<a 
name="1094a05" id="1094a05"></a>一、千分百千分不及一，乃至算數譬喻所不<a 
name="1094a06" id="1094a06"></a>能及。舍利弗！若善男子、善女人等發菩提心，<a 
name="1094a07" id="1094a07"></a>能作如是勸請迴向，和合善根能具足者，當<a 
name="1094a08" id="1094a08"></a>速成就無上菩提。舍利弗！我於往昔行菩薩<a 
name="1094a09" id="1094a09"></a>行時，亦常如是勸請諸佛，轉於法輪及久住<a 
name="1094a10" id="1094a10"></a>世。我以如是勸請諸佛轉法輪故，因彼善根<a 
name="1094a11" id="1094a11"></a>因緣之力，是故今者帝釋、天王、諸梵王等，恭<a 
name="1094a12" id="1094a12"></a>敬合掌而勸請我轉於法輪，而作是言：『唯願<a 
name="1094a13" id="1094a13"></a>世尊！多所憐愍安樂饒益一切世間諸天人<a 
name="1094a14" id="1094a14"></a>故轉於法輪。』舍利弗！我於往昔行菩薩行時，<a 
name="1094a15" id="1094a15"></a>勸請諸佛久住於世轉法輪故，今得十力、四<a 
name="1094a16" id="1094a16"></a>無所畏、四無礙辯、大慈大悲、十八不共法。我<a 
name="1094a17" id="1094a17"></a>涅槃後正法當住於五百歲，像法亦復住五<a 
name="1094a18" id="1094a18"></a>百歲。」</p><p style="text-indent: 0em; margin-left: 0em"><span class="linehead"></span>爾時舍利弗復白佛言：「大德世尊！是<a 
name="1094a19" id="1094a19"></a>住大乘諸善男子、善女人等，於阿耨多羅三<a 
name="1094a20" id="1094a20"></a>藐三菩提善根云何迴向？」</p><a 
name="1094a21" id="1094a21"></a><p style="text-indent: 0em; margin-left: 0em"><span class="linehead"></span>爾時佛告舍利弗言：「汝舍利弗！是住大乘若<a 
name="1094a22" id="1094a22"></a>善男子、善女人等，應晝三時及夜三時從坐<a 
name="1094a23" id="1094a23"></a>而起，偏袒右邊右膝著地，合十指掌應作<a 
name="1094a24" id="1094a24"></a>是言：『我於無始生死流轉已來，至於今日所<a 
name="1094a25" id="1094a25"></a>有福聚，自作、教他、見作隨喜。或於三寶、福<a 
name="1094a26" id="1094a26"></a>伽羅所修諸福德，若修布施、若行持戒諸福<a 
name="1094a27" id="1094a27"></a>德事，若復等行諸福德事，若復思念作福德<a 
name="1094a28" id="1094a28"></a>事，乃至於今懺悔隨喜勸請等事，一切和合<a 
name="1094a29" id="1094a29"></a>皆悉迴向，施與一切諸眾生等。如於過去諸<a 
name="1094b01" id="1094b01"></a>佛如來、應供、正遍知者，往昔所行菩薩行時，<a 
name="1094b02" id="1094b02"></a>以諸善根皆悉迴向於一切智，我今亦復如<a 
name="1094b03" id="1094b03"></a>是迴向，以諸善根皆悉迴向無上菩提。所<a 
name="1094b04" id="1094b04"></a>有未來諸如來等正遍知者，如彼當行菩薩<a 
name="1094b05" id="1094b05"></a>行時，以諸善根當以迴向於一切智，我今<a 
name="1094b06" id="1094b06"></a>亦復如是迴向，以此善根皆悉迴向無上菩<a 
name="1094b07" id="1094b07"></a>提。所有現在十方世界諸佛如來正遍知<a 
name="1094b08" id="1094b08"></a>者，現住在世自在行者，如彼往昔菩薩行<a 
name="1094b09" id="1094b09"></a>時，以諸善根皆悉迴向無上菩提，我今亦<a 
name="1094b10" id="1094b10"></a>復如是，以諸善根皆悉迴向無上菩提。如彼<a 
name="1094b11" id="1094b11"></a>世尊釋迦牟尼如來、應供、正遍知，坐於道場<a 
name="1094b12" id="1094b12"></a>菩提樹下，以不思議不可稱量廣大無垢如<a 
name="1094b13" id="1094b13"></a>是智印住佛三昧，一念和合相應智慧降<a 
name="1094b14" id="1094b14"></a>魔波旬軍力退已，於夜後分明相出時，應所<a 
name="1094b15" id="1094b15"></a>知見皆悉正覺。得正覺已，於波羅奈鹿野苑<a 
name="1094b16" id="1094b16"></a>中轉於無上四諦法輪，若有沙門、若婆羅門、<a 
name="1094b17" id="1094b17"></a>若天魔梵及餘世間所不能惻。然法炬、擊<a 
name="1094b18" id="1094b18"></a>法鼓、吹法<span class="gaiji">蠡<!--gaiji,蠡,1[彖/虫],2&#x45CD;,3--></span>、建法幢、雨法雨，以法充潤一切<a 
name="1094b19" id="1094b19"></a>眾生，多所憐愍利益安樂諸天人故。亦如彼<a 
name="1094b20" id="1094b20"></a>等阿&#x95A6;如來、阿彌陀佛、師子佛、百焰佛、放<a 
name="1094b21" id="1094b21"></a>焰佛、熾盛光佛、無邊光佛、蒙恩光佛、燈王<a 
name="1094b22" id="1094b22"></a>佛、最上佛、蓮華上佛、開敷佛、寶月佛、寶焰<a 
name="1094b23" id="1094b23"></a>佛、無礙光佛、彌留幢佛、寶相佛、大焰聚佛、<a 
name="1094b24" id="1094b24"></a>寶幢佛、因陀羅幢佛、寶軸佛、栴檀香佛、決<a 
name="1094b25" id="1094b25"></a>定焰波頭摩蓮花熾盛身佛、無量名稱功德<a 
name="1094b26" id="1094b26"></a>光明佛，如彼彌留孤知如來、應供、正遍知，如<a 
name="1094b27" id="1094b27"></a>是等諸佛如來、應供、正遍知證於無上佛菩<a 
name="1094b28" id="1094b28"></a>提已，轉於無上最大法輪。我亦如是，願當轉<a 
name="1094b29" id="1094b29"></a>於無上法輪，願以法施一切眾生充足自恣，<a 
name="1094c01" id="1094c01"></a>為欲利益安樂世間諸天世人作利益故。』</p><a 
name="1094c02" id="1094c02"></a><p style="text-indent: 0em; margin-left: 0em"><span class="linehead"></span>「舍利弗！若有得聞如此所說第一之道，聞已<a 
name="1094c03" id="1094c03"></a>信受隨教行者，彼則當得無量福聚。舍利弗！<a 
name="1094c04" id="1094c04"></a>若善男子、善女人等聞於如是三聚法本，受<a 
name="1094c05" id="1094c05"></a>持讀誦能解其義為他廣說，彼則當得多福<a 
name="1094c06" id="1094c06"></a>德聚，不可思議不可稱量。舍利弗！汝今當<a 
name="1094c07" id="1094c07"></a>觀如是無量神通福聚。舍利弗！於汝意云何？<a 
name="1094c08" id="1094c08"></a>於此三千大千世界所有眾生眾生所攝，皆<a 
name="1094c09" id="1094c09"></a>令彼等悉得人身，得人身已成辟支佛。若善<a 
name="1094c10" id="1094c10"></a>男子、善女人等，盡形供養飲食衣服床臥湯<a 
name="1094c11" id="1094c11"></a>藥種種諸事，彼涅槃後起舍利塔高十由旬、<a 
name="1094c12" id="1094c12"></a>縱廣正等滿七由旬，妙色莊<span class="corr" title='[端嚴&gt;嚴端]'>嚴端</span>正可喜，金<a 
name="1094c13" id="1094c13"></a>銀琉璃頗梨真珠馬瑙虎珀眾寶所成，又復<a 
name="1094c14" id="1094c14"></a>供養彼諸塔廟，以天音樂散妙華鬘燒香塗<a 
name="1094c15" id="1094c15"></a>香繒幡幢蓋而以供養。彼所得福寧為多不？」</p><a 
name="1094c16" id="1094c16"></a><p style="text-indent: 0em; margin-left: 0em"><span class="linehead"></span>舍利弗言：「甚多。世尊！不可思議之所能及。」</p><p style="text-indent: 0em; margin-left: 0em"><span class="linehead"></span>佛<a 
name="1094c17" id="1094c17"></a>告舍利弗：「且置三千大千世界諸眾生等眾<a 
name="1094c18" id="1094c18"></a>生所攝。又復東方如恒河沙等諸世界中所<a 
name="1094c19" id="1094c19"></a>有眾生眾生所攝，南西北方四維上下如是<a 
name="1094c20" id="1094c20"></a>世界所有眾生眾生所攝，皆令彼等悉得人<a 
name="1094c21" id="1094c21"></a>身，得人身已證辟支佛。若善男子、善女人等<a 
name="1094c22" id="1094c22"></a>乃至盡命供養奉事，衣服飲食湯藥床臥種<a 
name="1094c23" id="1094c23"></a>種諸事供養供給。彼所得福寧為多不？」</p><p style="text-indent: 0em; margin-left: 0em"><span class="linehead"></span>舍利<a 
name="1094c24" id="1094c24"></a>弗言：「甚多。世尊！非可思量之所能及。」</p><p style="text-indent: 0em; margin-left: 0em"><span class="linehead"></span>佛告<a 
name="1094c25" id="1094c25"></a>舍利弗：「若善男子、善女人等，能具正信無有<a 
name="1094c26" id="1094c26"></a>諂曲，發於無上菩提之心，復能依此迴向迴<a 
name="1094c27" id="1094c27"></a>向。舍利弗！此前福德於此福聚，百分不及<a 
name="1094c28" id="1094c28"></a>一、千分百千分乃至算數譬喻所不能及。」</p><a 
name="1094c29" id="1094c29"></a><p style="text-indent: 0em; margin-left: 0em"><span class="linehead"></span>爾時眾中有十千人從坐而起，偏袒右邊右<a 
name="1095a01" id="1095a01"></a>膝著地，合掌向佛而白佛言：「大德世尊！我<a 
name="1095a02" id="1095a02"></a>等亦欲當成無上諸佛菩提。所以者何？大德<a 
name="1095a03" id="1095a03"></a>世尊！我等以聞如是等法修多羅故深起愛<a 
name="1095a04" id="1095a04"></a>樂。大德世尊！我等志樂無上菩提。」</p><p style="text-indent: 0em; margin-left: 0em"><span class="linehead"></span>時天帝<a 
name="1095a05" id="1095a05"></a>釋與諸眷屬六萬八千天眾圍遶，即以諸天<a 
name="1095a06" id="1095a06"></a>曼陀羅花、栴檀末香、閻浮金粟、憂&#x9262;羅花、波<a 
name="1095a07" id="1095a07"></a>頭摩花、俱牟頭花、分陀利花供養於佛及此所<a 
name="1095a08" id="1095a08"></a>說三聚法本而散其上。再三散已，而白佛言：<a 
name="1095a09" id="1095a09"></a>「希有世尊！乃至如此三聚法本多所利益，為<a 
name="1095a10" id="1095a10"></a>諸菩薩摩訶薩等當淨一切諸法業障，當令<a 
name="1095a11" id="1095a11"></a>值遇一切善法具足成就。」</p><p style="text-indent: 0em; margin-left: 0em"><span class="linehead"></span>佛告帝釋：「如是如<a 
name="1095a12" id="1095a12"></a>是。憍尸迦！我今說此三聚法本，為諸菩薩<a 
name="1095a13" id="1095a13"></a>摩訶薩等多作利益，於一切法無障清淨得<a 
name="1095a14" id="1095a14"></a>成就故、當得值遇一切善法悉成就故。憍尸<a 
name="1095a15" id="1095a15"></a>迦！我念往昔阿僧祇劫，復過是數不可思量，<a 
name="1095a16" id="1095a16"></a>彼時有佛出興於世，名大焰聚如來、應供、正<a 
name="1095a17" id="1095a17"></a>遍知、明行足、善逝、世間解、無上士、調御丈夫、天<a 
name="1095a18" id="1095a18"></a>人師、佛、世尊。憍尸迦！彼大焰聚如來壽命六<a 
name="1095a19" id="1095a19"></a>萬八千億歲，初會百千諸聲聞眾，第二會有<a 
name="1095a20" id="1095a20"></a>九十九億諸聲聞眾，第三會有九十八億諸<a 
name="1095a21" id="1095a21"></a>聲聞眾。憍尸迦！彼大焰聚如來為諸天人大<a 
name="1095a22" id="1095a22"></a>作利益。時彼眾中有一女人名曰尊親，於<a 
name="1095a23" id="1095a23"></a>彼會坐。從彼大焰聚如來聞於如此三聚法<a 
name="1095a24" id="1095a24"></a>本，信受讀誦廣為人說如說修行，發於無上<a 
name="1095a25" id="1095a25"></a>菩提之心。彼聞此法即轉女身成丈夫身，常<a 
name="1095a26" id="1095a26"></a>得生於天人之中往來流轉，當得受於八萬<a 
name="1095a27" id="1095a27"></a>四千轉輪王身。今現住彼在於東方，去此<a 
name="1095a28" id="1095a28"></a>佛剎過億百千諸佛剎土，現成阿耨多羅三<a 
name="1095a29" id="1095a29"></a>藐三菩提，名寶焰聚如來、應供、正遍知。憍尸<a 
name="1095b01" id="1095b01"></a>迦！若有眾生臨命終時，聞彼寶焰聚如來名<a 
name="1095b02" id="1095b02"></a>號能憶念者，彼當不復更受女身。所以者何？<a 
name="1095b03" id="1095b03"></a>彼寶焰聚如來往昔行菩薩行時，發如是願：<a 
name="1095b04" id="1095b04"></a>『若有女人臨命終時，聞我名字能憶念者，彼<a 
name="1095b05" id="1095b05"></a>當不復更受女身。』憍尸迦！此三聚法本能有<a 
name="1095b06" id="1095b06"></a>如是多作利益，為諸菩薩摩訶薩等具足當<a 
name="1095b07" id="1095b07"></a>淨一切諸法諸障礙業，當得值遇一切善法<a 
name="1095b08" id="1095b08"></a>成就具足。」</p><p style="text-indent: 0em; margin-left: 0em"><span class="linehead"></span>佛說此經時，帝釋天王，及長老舍<a 
name="1095b09" id="1095b09"></a>利弗，及諸天、龍、乾闥婆、阿修羅、人非人等，聞<a 
name="1095b10" id="1095b10"></a>佛所說，歡喜奉行。</p><a 
name="1095b11" id="1095b11"></a><p><span class="juanname">大乘三聚懺悔經</span></p>
<hr>【經文資訊】大正藏第 24 冊 No. 1493 大乘三聚懺悔經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，李明芳大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3f8a.html?index=T24n1493" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T24n1493_001 by HTTrack Website Copier/3.x [XR&CO'2014], Tue, 07 Jun 2016 06:52:09 GMT -->
</html>
