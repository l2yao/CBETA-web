<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T53n2121_038 by HTTrack Website Copier/3.x [XR&CO'2014], Tue, 07 Jun 2016 07:00:48 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1846874957&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT53n2121&amp;utmp=%2Fmobile%2Findex.php%3Findex%3DT53n2121_038&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexcac1.html?index=T53n2121_037" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第53冊<br/>No.2121 經律異相 (50卷)<br/>【梁 寶唱等集】<br/>第 38 卷</p>
	<a href="index09d1.html?index=T53n2121_039" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T53">
<div class="root" id="2121" sutra_name="經律異相" sutra_juan="[卷38]">　
<a 
name="0202b17" id="0202b17"></a><a 
name="0202b18" id="0202b18"></a><a 
name="0202b19" id="0202b19"></a><p><span class="juanname">經律異相卷第三十八<span class="note">(優婆夷部)</span></span></p><a 
name="0202b20" id="0202b20"></a><a 
name="0202b21" id="0202b21"></a><p style="margin-left: 4em"><span class="byline">梁沙門僧旻寶唱等集</span></p><a 
name="0202b22" id="0202b22"></a><ul><li>優波斯那割肉救病比丘一</li><li>阿凡和利至<a 
name="0202b23" id="0202b23"></a>心請佛庫中自然皆備二</li><li>蘇曼女產十卵<a 
name="0202b24" id="0202b24"></a>卵成十男并其往緣三</li><li>孤母喪子遇佛<a 
name="0202b25" id="0202b25"></a>慈誘厭愛得道四</li><li>婦人喪失眷屬心發狂<a 
name="0202b26" id="0202b26"></a>癡五</li><li>提韋婆羅門女無子自焚遇辯才沙<a 
name="0202b27" id="0202b27"></a>門聞法悟解六</li><li>女人懷妊願欲出家生子<a 
name="0202b28" id="0202b28"></a>之後前心不遂七</li><li>難陀燃燈聲聞神力共<a 
name="0202b29" id="0202b29"></a>不能滅八</li><li>善信女少悟無常秉志清白為<a 
name="0202c01" id="0202c01"></a>天帝所試九</li></ul><a 
name="0202c02" id="0202c02"></a><p style="margin-left: 4em"><span class="headname">優波斯那割肉救病比丘一</span></p><a 
name="0202c03" id="0202c03"></a><p style="text-indent: 0em; margin-left: 0em"><span class="linehead"></span>毘紐乾國。多信邪見。無佛法僧。有一女人。名<a 
name="0202c04" id="0202c04"></a>優波斯那<span class="note">(僧祇律云。名畢<span class="gaiji">[口*東]<!--gaiji,,1[口*東],2&#x35A6;,3--></span>夫亦名<span class="gaiji">[口*東]<!--gaiji,,1[口*東],2&#x35A6;,3--></span>卑。彌沙塞律云。須卑。)</span>時有事緣至<a 
name="0202c05" id="0202c05"></a>舍衛國。波斯匿王所緣事畢。從諸篤信優婆<a 
name="0202c06" id="0202c06"></a>塞邊聞佛功德。欲得見佛。即往祇洹。值佛為<a 
name="0202c07" id="0202c07"></a>諸大眾說五戒法。優波斯那求從佛受。即得<a 
name="0202c08" id="0202c08"></a>五戒。佛復以法句經與令諷誦。是時中夜誦<a 
name="0202c09" id="0202c09"></a>法句經。有毘沙門天王。從數千夜叉欲至南<a 
name="0202c10" id="0202c10"></a>方毘婁勒叉所。聞誦經聲尋皆住聽。讚言。善<a 
name="0202c11" id="0202c11"></a>哉姊妹善說法要。優波斯那即便問言。汝為<a 
name="0202c12" id="0202c12"></a>是誰。但聞空聲不見有形。答言。我是鬼王毘<a 
name="0202c13" id="0202c13"></a>沙門天。為聽法故住於空中。又問。汝天我人。<a 
name="0202c14" id="0202c14"></a>云何故稱我為姊妹耶。答曰。佛是法王亦人<a 
name="0202c15" id="0202c15"></a>天父。同一法味故言姊妹。時優波斯那心大<a 
name="0202c16" id="0202c16"></a>歡喜。常使人入林採薪。後旦上樹。遙見舍利<a 
name="0202c17" id="0202c17"></a>弗目連及五百比丘在此林中精懃禪誦。使<a 
name="0202c18" id="0202c18"></a>人還白大家。優波斯那歡喜無量脫二金環<a 
name="0202c19" id="0202c19"></a>以賞使者。使者復言。世尊有好言寄與大家。<a 
name="0202c20" id="0202c20"></a>具說五施。復解瓔珞重以賜之。使者曰。時起<a 
name="0202c21" id="0202c21"></a>洗手辦具飲食。我向輒持大家言。請二尊者<a 
name="0202c22" id="0202c22"></a>及五百弟子。今日來食。即放使者及與珍寶。<a 
name="0202c23" id="0202c23"></a>告諸家屬及諸&#x96A3;比。設於供具。尊者與諸比<a 
name="0202c24" id="0202c24"></a>丘著衣持&#x9262;就座而坐。作禮訖手自行水下<a 
name="0202c25" id="0202c25"></a>種種食。香味具足。謂舍利弗言。此舍有神與<a 
name="0202c26" id="0202c26"></a>我親厚。我有施時語我。此阿羅漢。此聖此凡。<a 
name="0202c27" id="0202c27"></a>此持戒此破戒。此智此愚。告舍利弗言。我<a 
name="0202c28" id="0202c28"></a>有四子及夫。皆惡邪見。我若供養三寶給施<a 
name="0202c29" id="0202c29"></a>貧窮。便生嫉恚。而我修善布施終不退縮成<a 
name="0203a01" id="0203a01"></a>須陀洹。舍利弗言。甚為希有。世尊是暮。當來<a 
name="0203a02" id="0203a02"></a>毘乾持林。今還所住。僧去已後。即辦所用<a 
name="0203a03" id="0203a03"></a>往至佛所。觀諸眾僧所止宿處。見一病僧臥<a 
name="0203a04" id="0203a04"></a>草窟中。問其所患何所須欲。答曰。四大不調<a 
name="0203a05" id="0203a05"></a>極大困苦。醫令服新肉汁<span class="note">(僧祇律云比丘是常供養服下藥須肉)</span><a 
name="0203a06" id="0203a06"></a>斯那言。莫復他求。我明當送。明十五日國法<a 
name="0203a07" id="0203a07"></a>不殺。遍求不得。便使&#x5374;人。靜室自浴割股<a 
name="0203a08" id="0203a08"></a>裏肉。以<span class="gaiji">[疊*毛]<!--gaiji,,1[疊*毛],2&#x3CB2;,3--></span>纏裹合諸草藥。煮以為羹送病比<a 
name="0203a09" id="0203a09"></a>丘。比丘食已病即除愈。其夫尋還見婦色變。<a 
name="0203a10" id="0203a10"></a>即便問言。汝何憔悴。對曰。我病。即喚請醫<a 
name="0203a11" id="0203a11"></a>不能識。逼問家人婢具言之。夫到街巷大&#x544C;<a 
name="0203a12" id="0203a12"></a>呼言。沙門釋子食噉人肉如駿足王。佛因制。<a 
name="0203a13" id="0203a13"></a>諸比丘。諸不淨肉甚不應食。優婆夷言。緣<a 
name="0203a14" id="0203a14"></a>我斷肉。即語夫言。若能為我請佛及僧來此<a 
name="0203a15" id="0203a15"></a>設供甚善。若其不能我當捨命。夫為妻故入<a 
name="0203a16" id="0203a16"></a>林請佛。明日舍食。佛與眾僧就坐而坐。問斯<a 
name="0203a17" id="0203a17"></a>那何在。答曰病。佛言喚來。夫言。汝師喚汝。<a 
name="0203a18" id="0203a18"></a>答曰。病苦不任起。佛告阿難。汝往告令起。阿<a 
name="0203a19" id="0203a19"></a>難即往稱佛呼之。并床輿之來到佛所。遇佛<a 
name="0203a20" id="0203a20"></a>光明苦病即除平復如故<span class="note">(僧祇律云比丘入慈心三昧瘡即平復)</span>即<a 
name="0203a21" id="0203a21"></a>起禮佛。佛為說法得阿那含道。夫及眷屬捨<a 
name="0203a22" id="0203a22"></a>離邪見法。受五戒為佛弟子<span class="note">(出優波斯那經又出賢愚經)</span>。</p><a 
name="0203a23" id="0203a23"></a><p style="margin-left: 4em"><span class="headname">阿凡和利至心請佛庫中自然備二</span></p><a 
name="0203a24" id="0203a24"></a><p style="text-indent: 0em; margin-left: 0em"><span class="linehead"></span>維耶離城。有一女子。名阿凡和利。聞佛來<a 
name="0203a25" id="0203a25"></a>遊歡喜無量。與五百女俱詣佛所。聞佛說法<a 
name="0203a26" id="0203a26"></a>心生開悟。請佛飲食。時城中復有五百長者<a 
name="0203a27" id="0203a27"></a>子。亦請世尊。世尊言。已受阿凡和利明日請。<a 
name="0203a28" id="0203a28"></a>時諸長者子。語和利言。佛之至尊來化我<a 
name="0203a29" id="0203a29"></a>國。我應先飯。汝且停供。女言。勿以豪強加於<a 
name="0203b01" id="0203b01"></a>女弱。若能見惠四願當相讓也。一者令我心<a 
name="0203b02" id="0203b02"></a>保善不移。二者令我命保在不亡。三者令我<a 
name="0203b03" id="0203b03"></a>財物無減。四者令佛長住此國。長者曰善。汝<a 
name="0203b04" id="0203b04"></a>今乃能悟於無常。諸所希願非我能辦。聽先<a 
name="0203b05" id="0203b05"></a>飯佛。中有年少恥在其後。固執不已。便&#x52C5;市<a 
name="0203b06" id="0203b06"></a>司罷不貨易。和利遣人求索諸物。都無所得。<a 
name="0203b07" id="0203b07"></a>庫中眾膳自然滿足。唯乏薪炭。油灌白疊以<a 
name="0203b08" id="0203b08"></a>充代之。又內城門令不得出。啟請於佛。即遣<a 
name="0203b09" id="0203b09"></a>鸚鵡往白食辦。長者射之。以佛神德箭化為<a 
name="0203b10" id="0203b10"></a>花。得至佛所。飛鳴白佛眾祐及僧。足蹈城門<a 
name="0203b11" id="0203b11"></a>天地震動。五百長者。阿凡和利及諸女人。見<a 
name="0203b12" id="0203b12"></a>聞此事逮得法眼受持五戒<span class="note">(出中本起經下卷)</span>。</p><a 
name="0203b13" id="0203b13"></a><p style="margin-left: 4em"><span class="headname">蘇曼女產十卵卵成十男并其往緣三</span></p><a 
name="0203b14" id="0203b14"></a><p style="text-indent: 0em; margin-left: 0em"><span class="linehead"></span>舍衛國須達長者。末生小女。字曰蘇曼。面首<a 
name="0203b15" id="0203b15"></a>最妙。其父憐愛。將至佛所。其女見佛情倍欣<a 
name="0203b16" id="0203b16"></a>踊。願得好香塗佛住室。斯女手中有賓婆<a 
name="0203b17" id="0203b17"></a>落。佛從女索。便以與佛。於上書香還以與之。<a 
name="0203b18" id="0203b18"></a>女共其父還城推買。如佛所須持詣祇洹。躬<a 
name="0203b19" id="0203b19"></a>自擣磨。日日如是。於時特叉尸利國王。遣<a 
name="0203b20" id="0203b20"></a>其一兒使到舍衛廣行觀看。復至精舍見蘇<a 
name="0203b21" id="0203b21"></a>曼女。便取為婦。後遂懷妊生十卵。卵後開敷<a 
name="0203b22" id="0203b22"></a>有十男兒。形貌姝好勇健非凡。然喜畋獵。<a 
name="0203b23" id="0203b23"></a>母教莫爾。諸子白母。射獵最樂。母令相遮<a 
name="0203b24" id="0203b24"></a>將為見憎。母復告言。吾因愛汝等是以相<a 
name="0203b25" id="0203b25"></a>制。若當憎汝時終無此言。殺生之罪當入地<a 
name="0203b26" id="0203b26"></a>獄。無央數劫解脫何由。諸子白母。為自出心<a 
name="0203b27" id="0203b27"></a>從他邊聞。母復告言。吾從佛聞。兒復問母。佛<a 
name="0203b28" id="0203b28"></a>者何人。幸願具宣。母告諸子。迦維羅越國淨<a 
name="0203b29" id="0203b29"></a>飯王子。厭老病死出家學道得無上果。巨身<a 
name="0203c01" id="0203c01"></a>丈六三明六通遐鑒無外。諸子啟母求往覲<a 
name="0203c02" id="0203c02"></a>佛。母即聽之。往至祇洹奉覲如來。佛為說法。<a 
name="0203c03" id="0203c03"></a>十人俱時得法眼淨。便求出家。佛聽為道。鬚<a 
name="0203c04" id="0203c04"></a>髮自墮法衣在身。精懃大業。盡得羅漢盡於<a 
name="0203c05" id="0203c05"></a>苦際。過去九十一劫有毘婆尸佛。般涅槃後<a 
name="0203c06" id="0203c06"></a>分布舍利起無量塔。時有一塔朽故崩壞。有<a 
name="0203c07" id="0203c07"></a>一老母而修治之。有年少十人偶行&#x89A9;見。歡<a 
name="0203c08" id="0203c08"></a>喜相助所作已竟。誓為母子。從是已來九十<a 
name="0203c09" id="0203c09"></a>一劫。天上人中恒與俱生受福快樂。時老母<a 
name="0203c10" id="0203c10"></a>者今蘇曼女是。爾時十年少者今十羅漢是<a 
name="0203c11" id="0203c11"></a><span class="note">(出賢愚經第十三卷)</span>。</p><a 
name="0203c12" id="0203c12"></a><p style="margin-left: 4em"><span class="headname">孤母喪子遇佛慈誘厭愛得道四</span></p><a 
name="0203c13" id="0203c13"></a><p style="text-indent: 0em; margin-left: 0em"><span class="linehead"></span>佛在舍衛國給孤獨園。有一孤母而喪一子。<a 
name="0203c14" id="0203c14"></a>憂惱愁憒抱屍啼走。譬如狂人。出至祇洹。聞<a 
name="0203c15" id="0203c15"></a>佛大聖天人所宗。宣說經道忘憂除患。孤母<a 
name="0203c16" id="0203c16"></a>見佛作禮長跪。願釋憂結。佛告孤母。汝速入<a 
name="0203c17" id="0203c17"></a>城遍行街巷。有不死家者乞火持還。孤母求<a 
name="0203c18" id="0203c18"></a>不能得。空手而反。佛告孤母。夫人處世有四<a 
name="0203c19" id="0203c19"></a>因緣不可久保。一者常必無常。二者富貴必<a 
name="0203c20" id="0203c20"></a>貧賤。三者合會必別離。四者強健必當死。<a 
name="0203c21" id="0203c21"></a>汝今何為。不自憂慮。何不廣施持戒月持六<a 
name="0203c22" id="0203c22"></a>齋任力堪能給施孤窮。孤母白佛。我今愛子<a 
name="0203c23" id="0203c23"></a>入骨徹髓。豈惜身命。時佛欲化彼令其得悟。<a 
name="0203c24" id="0203c24"></a>即化作四大火坑圍繞孤母。火氣逼身以兒<a 
name="0203c25" id="0203c25"></a>自障。佛語孤母。汝向自陳愛子情重入骨徹<a 
name="0203c26" id="0203c26"></a>髓。寧自喪身不使子亡。火氣逼已酸痛難堪。<a 
name="0203c27" id="0203c27"></a>但當自受以子障乎。人間微火蓋不足言。地<a 
name="0203c28" id="0203c28"></a>獄火燃疾痛無量。畜生懷癡苦。餓鬼飢渴苦。<a 
name="0203c29" id="0203c29"></a>能自利者當修布施持戒忍辱。不生地獄及<a 
name="0204a01" id="0204a01"></a>餓鬼等。受天人福漸近泥洹。時彼孤母內心<a 
name="0204a02" id="0204a02"></a>自責厭患恩愛。即於佛前盡諸塵垢。成須陀<a 
name="0204a03" id="0204a03"></a>洹<span class="note">(出曜經所明)</span>。</p><a 
name="0204a04" id="0204a04"></a><p style="margin-left: 4em"><span class="headname">婦人喪失眷屬心發狂癡五</span></p><a 
name="0204a05" id="0204a05"></a><p style="text-indent: 0em; margin-left: 0em"><span class="linehead"></span>天竺有一人。往詣舍衛國。婦生兩子。太子<a 
name="0204a06" id="0204a06"></a>七歲。次子孩抱。母復懷妊。欲向在產。天竺國<a 
name="0204a07" id="0204a07"></a>俗。婦人臨月歸父母家。時此夫婦共乘一車<a 
name="0204a08" id="0204a08"></a>載其二子。詣舍衛城。中路放牛。時有毒蛇纏<a 
name="0204a09" id="0204a09"></a>繞牛&#x811A;。牛遂離圈。其夫取牛蛇即捨牛殺<a 
name="0204a10" id="0204a10"></a>夫。婦見怖懅啼哭。日已欲冥。去家不遠。隔<a 
name="0204a11" id="0204a11"></a>一河水。冥懼抄賊。即棄其車&#x643A;將二子。到<a 
name="0204a12" id="0204a12"></a>於水畔。而留大兒水邊。抱小而度涉水始半。<a 
name="0204a13" id="0204a13"></a>狼噉其子叫呼其母。母聞其聲轉顧見之。驚<a 
name="0204a14" id="0204a14"></a>懼不覺抱兒墮河。隨流而逝。母益懊惱迷惑<a 
name="0204a15" id="0204a15"></a>失志。頓躓水中墮所懷胎。遂便渡水問道行<a 
name="0204a16" id="0204a16"></a>人。我家父母為安隱不。答曰。昨日失火皆<a 
name="0204a17" id="0204a17"></a>燒死盡。又問行人。聞我夫家姑妐安隱不。答<a 
name="0204a18" id="0204a18"></a>曰。遇賊傷害姑妐皆死。愁懅迷悶不識東<a 
name="0204a19" id="0204a19"></a>西。裸形狂走。行人見者怪之。謂得邪病。馳走<a 
name="0204a20" id="0204a20"></a>見佛。佛大會說法。時婦見佛意即得定。不復<a 
name="0204a21" id="0204a21"></a>愁憂。自視裸形慚愧伏地。佛呼阿難取衣與<a 
name="0204a22" id="0204a22"></a>之。婦著衣致敬。佛即說經為現罪福。即發無<a 
name="0204a23" id="0204a23"></a>上道心。立不退轉地。愁憂除散如日無雲。發<a 
name="0204a24" id="0204a24"></a>無上心<span class="note">(出婦人遇辜經賢愚經大同小異)</span>。</p><a 
name="0204a25" id="0204a25"></a><p style="margin-left: 4em"><span class="headname">提韋婆羅門女無子自焚遇辯才沙門聞法悟<a 
name="0204a26" id="0204a26"></a>解六</span></p><a 
name="0204a27" id="0204a27"></a><p style="text-indent: 0em; margin-left: 0em"><span class="linehead"></span>裴扇闍國。有一女人。名曰提韋。婆羅門種。其<a 
name="0204a28" id="0204a28"></a>家大富喪婿無兒。守寡孤窮無所恃怙。婆羅<a 
name="0204a29" id="0204a29"></a>門法。若不如意便生自燒。諸婆羅門往教共<a 
name="0204b01" id="0204b01"></a>化。令其願生那羅延天。請婆羅門足一百人。<a 
name="0204b02" id="0204b02"></a>施設大會食畢。各襯牸牛。并從犢者家中。<a 
name="0204b03" id="0204b03"></a>所有諸物。施五百婆羅門。於恒水邊積薪自<a 
name="0204b04" id="0204b04"></a>燒。婆羅門為汝&#x546A;願。令汝輕重諸罪一時<a 
name="0204b05" id="0204b05"></a>滅盡。後世生時六親眷屬壽命無量快樂無<a 
name="0204b06" id="0204b06"></a>窮。提韋從之。即伐&#x85EE;薪。欲擬自燒。國內沙<a 
name="0204b07" id="0204b07"></a>門名&#x9262;底婆<span class="note">(梁言辯才)</span>。精進持戒多聞智惠。常以<a 
name="0204b08" id="0204b08"></a>慈心教化天下。令改邪就正捨惡修善。往問<a 
name="0204b09" id="0204b09"></a>提韋言何用薪火。答曰。自欲燒身滅除殃罪。<a 
name="0204b10" id="0204b10"></a>辯才曰。夫先身罪業隨逐精神。不與身合。徒<a 
name="0204b11" id="0204b11"></a>自焚燒安能滅罪禍隨心生。心念善法受報<a 
name="0204b12" id="0204b12"></a>亦善。心念惡法受報亦惡。餘報亦然。云何於<a 
name="0204b13" id="0204b13"></a>苦惱中。求欲滅罪望善報也。幸爾不須於理<a 
name="0204b14" id="0204b14"></a>不通。如困病人為苦所逼。復遭惡人呵罵聳<a 
name="0204b15" id="0204b15"></a>搏。時此病人寧有善心無忿惱不。提韋曰。但<a 
name="0204b16" id="0204b16"></a>生忿惱。辯才曰。汝今如是。先身罪故今若燒<a 
name="0204b17" id="0204b17"></a>身。猛炎起時身體燋爛氣息未絕。心未壞故。<a 
name="0204b18" id="0204b18"></a>當爾之時身心被煮。識神未離故受苦毒煩<a 
name="0204b19" id="0204b19"></a>悶心惱。從是命終生地獄中。苦惱尤劇千百<a 
name="0204b20" id="0204b20"></a>萬倍。又如車牛厭患於車。欲使車壞前車若<a 
name="0204b21" id="0204b21"></a>壞後車復枙。罪業未盡假令燒壞。百千萬身<a 
name="0204b22" id="0204b22"></a>罪業因緣相續不絕。猶如阿鼻一日之中八<a 
name="0204b23" id="0204b23"></a>萬過死八萬過生。終過一劫其罪方畢。況復<a 
name="0204b24" id="0204b24"></a>如汝一過燒身欲求滅罪。問曰。願聞滅罪方<a 
name="0204b25" id="0204b25"></a>法。辯才答曰。前心作惡如雲覆月。後心起善<a 
name="0204b26" id="0204b26"></a>如炬消闇。起罪之源由身三口四意地業行。<a 
name="0204b27" id="0204b27"></a>今當一心丹誠懺悔改邪就正。捨身受身至<a 
name="0204b28" id="0204b28"></a>成佛道。辯才授十善禁。提韋歡喜。設種種飲<a 
name="0204b29" id="0204b29"></a>食及諸珍寶。請留教化。辯才曰。汝受十善法<a 
name="0204c01" id="0204c01"></a>即為法器。復以化人則為報&#x52B9;。汝已得度。<a 
name="0204c02" id="0204c02"></a>我不宜留。復化餘處。物無所受。於是而去<span class="note">(出未<a 
name="0204c03" id="0204c03"></a>曾有經下卷)</span>。</p><a 
name="0204c04" id="0204c04"></a><p style="margin-left: 4em"><span class="headname">女人懷妊願得出家母子為道皆得成立七</span></p><a 
name="0204c05" id="0204c05"></a><p style="text-indent: 0em; margin-left: 0em"><span class="linehead"></span>有一女人。妊身數月。見佛及僧。願我生子以<a 
name="0204c06" id="0204c06"></a>後出家為沙門。及生子後愛念既隆不遂宿<a 
name="0204c07" id="0204c07"></a>心。子年七歲意忽還悟作二人食及三法衣。<a 
name="0204c08" id="0204c08"></a>持瓶將子行詣佛所。白佛言。願哀我子使為<a 
name="0204c09" id="0204c09"></a>沙門。令後得道身形如佛。佛即聽之。母以水<a 
name="0204c10" id="0204c10"></a>灌前洗其兒。應時九龍從瓶中出。吐水灌兒。<a 
name="0204c11" id="0204c11"></a>澡訖殘水散兒頭上。於頭上下變成花蓋。寶<a 
name="0204c12" id="0204c12"></a>帳交絡。并師子座上有諸佛。佛時微笑。出五<a 
name="0204c13" id="0204c13"></a>色光照十億剎。還繞佛身從兒頂入。母即前<a 
name="0204c14" id="0204c14"></a>行以飯上佛并食其子。子發無上平等道意。<a 
name="0204c15" id="0204c15"></a>十億佛剎六反震動。眾剎諸佛皆自然現。佛<a 
name="0204c16" id="0204c16"></a>以母分飯飽爾所。佛及諸比丘皆等飽足。其<a 
name="0204c17" id="0204c17"></a>飯如故。母即歡喜。及諸天人得阿惟越致。時<a 
name="0204c18" id="0204c18"></a>兒髮墮成為沙門。立不退轉。我身是也<span class="note">(出過世佛<a 
name="0204c19" id="0204c19"></a>分衛經)</span>。</p><a 
name="0204c20" id="0204c20"></a><p style="margin-left: 4em"><span class="headname">難陀燃燈聲聞神力共不能滅八</span></p><a 
name="0204c21" id="0204c21"></a><p style="text-indent: 0em; margin-left: 0em"><span class="linehead"></span>佛遊在給孤獨精舍。波斯匿王供養於佛及<a 
name="0204c22" id="0204c22"></a>諸大眾眷屬。祇洹縱廣百六十里。波斯匿王<a 
name="0204c23" id="0204c23"></a>周遍燃燈民人競看。貧女難陀居無舍宅。問<a 
name="0204c24" id="0204c24"></a>行路者知。波斯匿王以油千斛為佛燃燈。難<a 
name="0204c25" id="0204c25"></a>陀自責。我以何故獨貧如此。即入街里。家家<a 
name="0204c26" id="0204c26"></a>乞&#x5303;得少雜飯。心自念言。我當賣之以為燈<a 
name="0204c27" id="0204c27"></a>直。賣得一錢齎詣油家。油家問女持一錢油<a 
name="0204c28" id="0204c28"></a>作何福德。難陀答言。欲為佛燃燈。油主聞<a 
name="0205a01" id="0205a01"></a>之。助其喜踴持一燈油。即施與之。貧女歡喜<a 
name="0205a02" id="0205a02"></a>受到祇<span class="gaiji">[垣-土+示]<!--gaiji,,1[垣-土+示],2,3--></span>。佛告阿難言。有大長者興無上福。<a 
name="0205a03" id="0205a03"></a>不能自到開門使前。波斯匿王聞佛此教。尋<a 
name="0205a04" id="0205a04"></a>自思惟。吾於舍衛一國之尊。興起道供豈殊<a 
name="0205a05" id="0205a05"></a>我者。佛何以故。不讚於我復稱長者。須臾<a 
name="0205a06" id="0205a06"></a>貧女來到佛所。燃所齎燈當佛之前。今發大<a 
name="0205a07" id="0205a07"></a>願。並為一切。求佛知見。令此光明徹於十方。<a 
name="0205a08" id="0205a08"></a>幽冥惡道悉皆休息。如是便退至明晨朝。賢<a 
name="0205a09" id="0205a09"></a>者目連歷撿諸燈。難陀所燈光獨如故。目連<a 
name="0205a10" id="0205a10"></a>即吹。吹不能滅。便以神力持五恒水澆亦復<a 
name="0205a11" id="0205a11"></a>不滅。吹以隨藍大風漂不能滅。盡其神力<a 
name="0205a12" id="0205a12"></a>竟不能滅。心懷恐懼。佛告目連。燃此燈者有<a 
name="0205a13" id="0205a13"></a>慇重心。以是之故燈為常明。設羅漢舍利弗<a 
name="0205a14" id="0205a14"></a>等及辟支佛。神化功德共滅此燈不能滅也。<a 
name="0205a15" id="0205a15"></a>令金翅王搏大海水。若師子王振吼&#x7287;騰共<a 
name="0205a16" id="0205a16"></a>滅此燈。燈不可滅。難陀女人以日出時。自<a 
name="0205a17" id="0205a17"></a>往案行昨所燃燈。燈亦不滅。光不缺減。即大<a 
name="0205a18" id="0205a18"></a>歡喜稽首佛足。佛知女心求無上道。放五色<a 
name="0205a19" id="0205a19"></a>光從口中出。佛每說法三乘之業授聲聞別。<a 
name="0205a20" id="0205a20"></a>光從頂入。授辟支佛別。光從兩眉間入。授<a 
name="0205a21" id="0205a21"></a>菩薩別光從口入。佛之洪光上至三十三<a 
name="0205a22" id="0205a22"></a>天。皆悉通達。已便迴還。繞佛三匝從口入。時<a 
name="0205a23" id="0205a23"></a>阿難起問。佛言。阿難。汝見昨夜燃燈女不。此<a 
name="0205a24" id="0205a24"></a>女壽終因是功德。轉女人身當作男子。&#x5374;後<a 
name="0205a25" id="0205a25"></a>二十劫不墮惡道。即生諸天及金輪王。二十<a 
name="0205a26" id="0205a26"></a>劫後。當得作佛。號三曼陀優訶<span class="note">(出賢愚經又云比丘出貧女難<a 
name="0205a27" id="0205a27"></a>陀經)</span>。</p><a 
name="0205a28" id="0205a28"></a><p style="margin-left: 4em"><span class="headname">善信女少悟無常秉志清白為天帝所試九</span></p><a 
name="0205a29" id="0205a29"></a><p style="text-indent: 0em; margin-left: 0em"><span class="linehead"></span>佛在舍衛國。時有長者女。名曰善信。年始十<a 
name="0205b01" id="0205b01"></a>五。為人慈孝。智慧博達。少小常有大願。不樂<a 
name="0205b02" id="0205b02"></a>世俗之事。坐自思念。萬物無常當歸於死。年<a 
name="0205b03" id="0205b03"></a>壽萬歲亦皆當死。天地當壞敗何況人身。念<a 
name="0205b04" id="0205b04"></a>我當受如是咎責。苦痛難言。死後魂神當入<a 
name="0205b05" id="0205b05"></a>惡道。酷毒懃苦獨當受之。本從何出。忽有瞋<a 
name="0205b06" id="0205b06"></a>恚恐怖愁憂。或時歡喜。有此無常之事。不見<a 
name="0205b07" id="0205b07"></a>來時。去至何所。是輩往來無休無息。念我父<a 
name="0205b08" id="0205b08"></a>母諸家兄弟中外五種親屬。不知罪福貪欲<a 
name="0205b09" id="0205b09"></a>無厭。我年三五以許他男。諸家兄弟飯食酒<a 
name="0205b10" id="0205b10"></a>肉受取匹帛。念我身當往受患難。拘質縛結<a 
name="0205b11" id="0205b11"></a>不可得離。當如之何。為此生老不如及我。今<a 
name="0205b12" id="0205b12"></a>日清淨當發上願。求覓安隱長樂宮殿可以<a 
name="0205b13" id="0205b13"></a>自娛。不宜踊濁沒於三塗。不&#x89A9;光明長與苦<a 
name="0205b14" id="0205b14"></a>俱。便正一心自誓。持我身命自歸。有神有靈<a 
name="0205b15" id="0205b15"></a>知我心誠。爾時天神現於虛空。語善信言若<a 
name="0205b16" id="0205b16"></a>當自歸西方安隱清淨法國。且當先向十方<a 
name="0205b17" id="0205b17"></a>禮拜。慈心敬意念必達也。已便不現。爾時善<a 
name="0205b18" id="0205b18"></a>信踊躍歡喜。便自澡洗燒香散華向十方禮<a 
name="0205b19" id="0205b19"></a>叉手。自思念。一切人即有天神於空中言。汝<a 
name="0205b20" id="0205b20"></a>當正心向於西方。說此一頌。以是讚歎阿彌<a 
name="0205b21" id="0205b21"></a>陀佛。善信即向西方。如神所&#x52C5;。天地大動。諸<a 
name="0205b22" id="0205b22"></a>有困厄皆得解脫。疾病即除毒痛安隱愁憂<a 
name="0205b23" id="0205b23"></a>歡喜。盲聾得差瘖&#x7602;能言。不善皆善不信<a 
name="0205b24" id="0205b24"></a>皆信。人非人等各得所願。善信燒香散花而<a 
name="0205b25" id="0205b25"></a>說頌言。正心閉目數息思惟身中之事。帝釋<a 
name="0205b26" id="0205b26"></a>化作端正男子。年十八九。手把黃金住善信<a 
name="0205b27" id="0205b27"></a>前。以頌調之。善信正心以正頌答。訶男女過。<a 
name="0205b28" id="0205b28"></a>帝釋踴躍叉手勞之。欲何求索。普世無雙功<a 
name="0205b29" id="0205b29"></a>德洋洋不可稱量。願相告語。於是善信聞釋<a 
name="0205c01" id="0205c01"></a>讚歎。信心歡喜地為大動。即為說偈。願奉佛<a 
name="0205c02" id="0205c02"></a>法。釋大歡喜。便爾化滅。善信燒香自歸諸佛。<a 
name="0205c03" id="0205c03"></a>佛與大眾俱即飛行到善信家。父母兄弟見<a 
name="0205c04" id="0205c04"></a>佛飛空。莫不歡喜。善信前禮繞佛百匝。佛便<a 
name="0205c05" id="0205c05"></a>微笑無數光出。語以戒法。繞身百匝還從頂<a 
name="0205c06" id="0205c06"></a>入。即授二十四戒。佛言。是為我優婆夷高行<a 
name="0205c07" id="0205c07"></a>三八二十四戒。善信歡喜而得七住。便於佛<a 
name="0205c08" id="0205c08"></a>前化身為男。父母兄弟皆受五戒<span class="note">(出善信磨祝經卷上)</span>。</p><a 
name="0205c09" id="0205c09"></a><p><span class="juanname">經律異相卷第三十八</span></p>
<hr>【經文資訊】大正藏第 53 冊 No. 2121 經律異相<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index57fb.html?index=T53n2121" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T53n2121_038 by HTTrack Website Copier/3.x [XR&CO'2014], Tue, 07 Jun 2016 07:00:48 GMT -->
</html>
