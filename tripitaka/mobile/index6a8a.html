<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J36nB369_004 by HTTrack Website Copier/3.x [XR&CO'2014], Tue, 07 Jun 2016 07:13:48 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=767173998&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ36nB369&amp;utmp=%2Fmobile%2Findex.php%3Findex%3DJ36nB369_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexaa04-2.html?index=J36nB369_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第36冊<br/>No.B369 蔗菴範禪師語錄 (30卷)<br/>【清 淨範說　智璋等錄】<br/>第 4 卷</p>
	<a href="indexcdb6.html?index=J36nB369_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J36">
<div class="root" id="B369" sutra_name="蔗菴範禪師語錄" sutra_juan="[卷4]">　
<a 
name="0910a01" id="0910a01"></a><p><span class="juanname">蔗菴範禪師語錄卷四</span></p><a 
name="0910a02" id="0910a02"></a><p style="margin-left: 4em"><span class="byline">侍者智璋錄</span></p><a 
name="0910a03" id="0910a03"></a><p style="margin-left: 2em"><span class="headname">住越州雲門顯聖寺語錄</span></p><a 
name="0910a04" id="0910a04"></a><p style="text-indent: 0em; margin-left: 0em"><span class="linehead"></span>請上堂諸佛無邊妙法藏隨順觀察皆能入眾生根<a 
name="0910a05" id="0910a05"></a>行靡不知到如是處如是尊況我衲僧家一塵入正<a 
name="0910a06" id="0910a06"></a>受諸塵三昧起吐金石之句意絕偏枯馳閃電之機<a 
name="0910a07" id="0910a07"></a>心無雕繪山曲吠白雲之犬咸唱玄音水灣啼清晝<a 
name="0910a08" id="0910a08"></a>之雞全提妙旨謂是當人情畦畫界識隴分疆一毫<a 
name="0910a09" id="0910a09"></a>黏染萬境紛紜壅舒卷之途局淺深之量以致沈酣<a 
name="0910a10" id="0910a10"></a>夢宅結縛幻鄉徒經曠劫枉用工夫今日山僧被檀<a 
name="0910a11" id="0910a11"></a>越抑逼到此自知箝口不來且說箇廣大方便平等<a 
name="0910a12" id="0910a12"></a>陀羅尼門普願大家同證同入良久曰菩薩子少頃<a 
name="0910a13" id="0910a13"></a>聽板鳴一齊赴堂喫飯。</p><a 
name="0910a14" id="0910a14"></a><p style="text-indent: 0em; margin-left: 0em"><span class="linehead"></span>彌陀誕日請上堂門外颼颼薦朔風此中事事類征<a 
name="0910a15" id="0910a15"></a>鴻伶俜浪子迷南北喚不歸來恨莫窮然無他故蓋<a 
name="0910a16" id="0910a16"></a>不知極樂家鄉無憂國土金鋪階道玉砌樓臺重重<a 
name="0910a17" id="0910a17"></a>珠網張施其上種種寶蓮圍繞其中塗香散花芬瑩<a 
name="0910a18" id="0910a18"></a>崇麗樹林水鳥各演妙音說一切眾生往劫所行廣<a 
name="0910a19" id="0910a19"></a>大善根說一切諸佛疇昔所行廣大利益有如是莊<a 
name="0910a20" id="0910a20"></a>嚴有如是境界彌陀未降生也不曾缺一隅彌陀既<a 
name="0910a21" id="0910a21"></a>出世也不曾增一角十分坦蕩八面玲瓏人人到此<a 
name="0910a22" id="0910a22"></a>躊躇顧慮把手拽伊不入以至終身淪棄驀豎拂子<a 
name="0910a23" id="0910a23"></a>曰無量壽尊坐視不安向拂子頭上口喃喃曰善男<a 
name="0910a24" id="0910a24"></a>子會也麼曾有志莫蹉跎兩丸拋擲如梭舊路多岐<a 
name="0910a25" id="0910a25"></a>不可戀前賢捷徑好橫趨要作堂堂美丈夫誠孚一<a 
name="0910a26" id="0910a26"></a>念妄情枯何必在隔江招手重畫麒麟閣上圖乃擊<a 
name="0910a27" id="0910a27"></a>拂子一下。</p><a 
name="0910a28" id="0910a28"></a><p style="text-indent: 0em; margin-left: 0em"><span class="linehead"></span>上堂山僧昔年胡行亂撞毒刺傷足痛入骨髓便矢<a 
name="0910a29" id="0910a29"></a>願不做者般蟲豸擬縮在茅茨土窟裏髮長貌醜一<a 
name="0910a30" id="0910a30"></a>任時人檢點不期逼上俳場終日忙忙碌碌夜裏脫<a 
name="0910b01" id="0910b01"></a>襪子忽然抓著舊時痛處惶恐無地特將此段因緣<a 
name="0910b02" id="0910b02"></a>普告大眾不得作佛法揣摩不得作世諦計較若有<a 
name="0910b03" id="0910b03"></a>痛癢相關底不妨出來商量良久曰可惜蓋世金章<a 
name="0910b04" id="0910b04"></a>寫作尋常閒話。</p><a 
name="0910b05" id="0910b05"></a><p style="text-indent: 0em; margin-left: 0em"><span class="linehead"></span>祈雨上堂扇子<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上天築著帝釋鼻孔東海鯉魚<a 
name="0910b06" id="0910b06"></a>打一棒雨似盆傾雲門老子費力太多見功實少顯<a 
name="0910b07" id="0910b07"></a>聖者裏人人奮不退轉心箇箇立決定志佛殿裏燒<a 
name="0910b08" id="0910b08"></a>香山門頭合掌梵音響處雷震晴空法語宣時雨傾<a 
name="0910b09" id="0910b09"></a>大地便見三艸二木意氣揚揚敗種焦芽生機勃勃<a 
name="0910b10" id="0910b10"></a>山僧聲氣不動但喝彩有分良久曰應節慈雲看靉<a 
name="0910b11" id="0910b11"></a>靆豐年全得雨滂沱。</p><a 
name="0910b12" id="0910b12"></a><p style="text-indent: 0em; margin-left: 0em"><span class="linehead"></span>上堂橫按拄杖曰在古非先居今不後三相勿得推<a 
name="0910b13" id="0910b13"></a>遷二鼠無因攢齧提持千聖千聖類他不齊出生諸<a 
name="0910b14" id="0910b14"></a>佛諸佛混他不得水國煙村將空王如來鼻孔橫穿<a 
name="0910b15" id="0910b15"></a>花街柳巷把彌勒大士面門剺破揮慧日以當天響<a 
name="0910b16" id="0910b16"></a>真風於遍界所以令一切眾生斷除障礙令一切眾<a 
name="0910b17" id="0910b17"></a>生堅固善根令一切眾生裂破慳囊令一切眾生勤<a 
name="0910b18" id="0910b18"></a>種福田令一切眾生捨邊邪路令一切眾生入正覺<a 
name="0910b19" id="0910b19"></a>門同真俗徹始終窮源極流莫一與二浩然大均名<a 
name="0910b20" id="0910b20"></a>曰拄杖更說甚麼禾山鼓雪峰毬塵擾擾鬧啾啾不<a 
name="0910b21" id="0910b21"></a>若一齊放下休遂擲拄杖。</p><a 
name="0910b22" id="0910b22"></a><p style="text-indent: 0em; margin-left: 0em"><span class="linehead"></span>長至上堂迷悟不異動靜一源進不上前退不落後<a 
name="0910b23" id="0910b23"></a>坐萬年床斟無為酒隨心飲啄適意絃歌人人道曲<a 
name="0910b24" id="0910b24"></a>肱高枕樂在其中豈知正是生死岸頭事拈拂子畫<a 
name="0910b25" id="0910b25"></a>一畫曰向者裏推坍鐵壁趯倒銀山直陞堂奧別展<a 
name="0910b26" id="0910b26"></a>化機一陽飛葭管之灰四海濟成平之運小人從茲<a 
name="0910b27" id="0910b27"></a>革面君子得以暢懷或現尊特身慈御萬方或現異<a 
name="0910b28" id="0910b28"></a>類身悲援群有隴上寒梅皆含霽色溪邊古木盡釀<a 
name="0910b29" id="0910b29"></a>和光是則是若達磨門下兒孫決不肯隨時消長與<a 
name="0910b30" id="0910b30"></a>物轉移何故自有家聲高宇宙可同紅紫問東君。</p><a 
name="0910c01" id="0910c01"></a><p style="text-indent: 0em; margin-left: 0em"><span class="linehead"></span>請上堂若論此事如千日並出碩大光明照曜無際<a 
name="0910c02" id="0910c02"></a>上至諸佛聖人下至蜎蜚蠕動咸受照臨有一種在<a 
name="0910c03" id="0910c03"></a>千年暗室裏坐守底人聞此勝妙境界自己不生信<a 
name="0910c04" id="0910c04"></a>樂而反障礙他行可謂自無目而廢天下之視有能<a 
name="0910c05" id="0910c05"></a>入其門者出沒卷舒逢緣不借與尊與卑入泥入水<a 
name="0910c06" id="0910c06"></a>將西山白雲填東嶺之穴以女媧彩石補缺陷之天<a 
name="0910c07" id="0910c07"></a>致使無底缽盂雍雍揖讓穿心碗子箇箇稱雄三世<a 
name="0910c08" id="0910c08"></a>諸佛莫測其由十地高人罔知其緒且是甚麼人合<a 
name="0910c09" id="0910c09"></a>知端的喝一喝曰今日山西村檀越設齋。</p><a 
name="0910c10" id="0910c10"></a><p style="text-indent: 0em; margin-left: 0em"><span class="linehead"></span>樗里維新法姪領眾請上堂雲門家風從來孤峭室<a 
name="0910c11" id="0910c11"></a>中閒話底齊之嚴刑殿前欬唾底正其峻法是知家<a 
name="0910c12" id="0910c12"></a>裏人便可從中新其條令維持祖道為師為法報德<a 
name="0910c13" id="0910c13"></a>報恩蓋為初來後到未能立地搆去且看放一線道<a 
name="0910c14" id="0910c14"></a>豎拂子曰樗里相呼趁曉行紛紜踏落板橋霜方舟<a 
name="0910c15" id="0910c15"></a>進棹煙水微茫到彼岸聚首商量總有千金難買好<a 
name="0910c16" id="0910c16"></a>時光殷勤三請陞堂擊一下曰此法微妙不可量。</p><a 
name="0910c17" id="0910c17"></a><p style="text-indent: 0em; margin-left: 0em"><span class="linehead"></span>上堂一切諸法隨緣幻生若恁麼去理事互彰不恁<a 
name="0910c18" id="0910c18"></a>麼時體用俱泯如是激揚唱教門中可稱極則若衲<a 
name="0910c19" id="0910c19"></a>僧門下正好喫棒拈拄杖曰喚作拄杖至德無可名<a 
name="0910c20" id="0910c20"></a>不喚作拄杖大義不可掩靠拄杖曰三以天下讓民<a 
name="0910c21" id="0910c21"></a>無得而稱焉秖如衲僧分上又作麼生頂門具有金<a 
name="0910c22" id="0910c22"></a>剛眼倒拽橫拖總不妨。</p><a 
name="0910c23" id="0910c23"></a><p style="text-indent: 0em; margin-left: 0em"><span class="linehead"></span>懸嶼禪師木主人祖堂請上堂擊拂子曰千聖靈源<a 
name="0910c24" id="0910c24"></a>列祖正脈盡從者裏流出但為根苗有異脈絡匪同<a 
name="0910c25" id="0910c25"></a>低佪留戀風雨寥落山南水北論劫遷延終無到家<a 
name="0910c26" id="0910c26"></a>自在分果是符信可徵勘合不謬高騎玉馬疾屆長<a 
name="0910c27" id="0910c27"></a>安含元殿裏得拱密威嚴之旨月明簾外有轉功就<a 
name="0910c28" id="0910c28"></a>位之機信步行來全身排入踏一微塵拈一莖艸皆<a 
name="0910c29" id="0910c29"></a>是祖翁家裏物事合君臣尊貴為一致聚祖孫兄弟<a 
name="0910c30" id="0910c30"></a>為一團同一受用同一作息且道其中事作麼生少<a 
name="0911a01" id="0911a01"></a>室調分千古韻雲門山鎖萬重青。</p><a 
name="0911a02" id="0911a02"></a><p style="text-indent: 0em; margin-left: 0em"><span class="linehead"></span>上堂不為善不避醜不求所無不失所得喝曰擔板<a 
name="0911a03" id="0911a03"></a>漢豈可同塵不為生死所染不為涅槃所淨喝曰活<a 
name="0911a04" id="0911a04"></a>落漢那堪共語爭似雲門者裏美惡也如是得失也<a 
name="0911a05" id="0911a05"></a>如是生死也如是涅槃也如是或有逸群禪客出來<a 
name="0911a06" id="0911a06"></a>道和尚恁麼舉揚也是蝦跳不出斗亦喝曰從來拏<a 
name="0911a07" id="0911a07"></a>空塞空不礙將錯就錯。</p><a 
name="0911a08" id="0911a08"></a><p style="text-indent: 0em; margin-left: 0em"><span class="linehead"></span>蕭山楊悾菴居士追嚴請上堂父母非我親誰是最<a 
name="0911a09" id="0911a09"></a>親者諸佛非我道誰是至道者從者裏得路知歸無<a 
name="0911a10" id="0911a10"></a>論平坦高低雜染清淨苟能大步跨入漚生幻滅應<a 
name="0911a11" id="0911a11"></a>現無拘天上人間隨流得妙四生九有有色非色有<a 
name="0911a12" id="0911a12"></a>想非想我皆令入無餘涅槃有何山河國土艸木瓦<a 
name="0911a13" id="0911a13"></a>石而不證金剛三昧然後掉轉頭來晴時則晴雨時<a 
name="0911a14" id="0911a14"></a>則雨為人親者止於慈為人子者篤於孝鬧市叢中<a 
name="0911a15" id="0911a15"></a>垂手暢演仁風百艸頭上橫身發明祖意或從源循<a 
name="0911a16" id="0911a16"></a>流法胤與人倫合彩或攝末歸本世脈同慧命無疆<a 
name="0911a17" id="0911a17"></a>麟趾鳳毛爭奇繁祉宗枝曇萼簇錦聯芳可謂靈山<a 
name="0911a18" id="0911a18"></a>一會儼然未散但是雲門手拙口鈍欲描描不成欲<a 
name="0911a19" id="0911a19"></a>說說不盡敢問大眾且道悾菴居士之尊慈即今在<a 
name="0911a20" id="0911a20"></a>甚麼處乃卓拄杖曰天邊白日來猶往門外青山古<a 
name="0911a21" id="0911a21"></a>到今。</p><a 
name="0911a22" id="0911a22"></a><p style="text-indent: 0em; margin-left: 0em"><span class="linehead"></span>明因三辰請上堂日日鐘鳴而起夜夜更盡而眠饑<a 
name="0911a23" id="0911a23"></a>不論食寒不加衣是也一半非也一半所賴者露柱<a 
name="0911a24" id="0911a24"></a>徹底婆心始終謹厚燈籠橫開笑口全副熱腸餅舖<a 
name="0911a25" id="0911a25"></a>中商量浩浩人境俱亡茶堂裏計較紛紛正偏兼到<a 
name="0911a26" id="0911a26"></a>力大者戴負須彌非為重量寬者吸乾滄溟不謂多<a 
name="0911a27" id="0911a27"></a>功非我功名非我名成非我成德非我德此段實情<a 
name="0911a28" id="0911a28"></a>本不當輕心吐露貴要與家裏人作箇證據臘月朔<a 
name="0911a29" id="0911a29"></a>日寒風淅瀝霜花濃似蘆花白雁聲嘹喨說盡真消<a 
name="0911a30" id="0911a30"></a>息客至明因夏履橋信是法者甚難得乃擊拂子曰<a 
name="0911b01" id="0911b01"></a>於諸功德中此為最第一。</p><a 
name="0911b02" id="0911b02"></a><p style="text-indent: 0em; margin-left: 0em"><span class="linehead"></span>大慶珍菴主請上堂落盡樹頭黃葉不致喚雨招風<a 
name="0911b03" id="0911b03"></a>綻開嶺上寒梅乃見飛香聳價有鼻孔底略聞著一<a 
name="0911b04" id="0911b04"></a>點氣息不待遠遊剎海便能成就慧身分皮得髓咸<a 
name="0911b05" id="0911b05"></a>歸直指之門大器小根並入總持之苑更擬趼足千<a 
name="0911b06" id="0911b06"></a>山求言以美輕身萬里望道斯彰何異棄慈室飄零<a 
name="0911b07" id="0911b07"></a>絕島持至寶循乞窮途有過無過莫問別人或是不<a 
name="0911b08" id="0911b08"></a>是惟詢自己所謂真參上士秖要識得自己變變化<a 
name="0911b09" id="0911b09"></a>化而不自知也竺土大仙心便好捏成齏粉佛法無<a 
name="0911b10" id="0911b10"></a>多子有甚麼商量不下若必要分其內紹外紹決其<a 
name="0911b11" id="0911b11"></a>孰勝孰負未免遭人簡責道猶是三家村裏說老婆<a 
name="0911b12" id="0911b12"></a>禪底局量既到顯聖門下不管你承當不承當得知<a 
name="0911b13" id="0911b13"></a>不得知各與三十拄杖者裏委悉得來庶可移風易<a 
name="0911b14" id="0911b14"></a>俗卓拄杖曰天寒日短且與一狀領過。</p><a 
name="0911b15" id="0911b15"></a><p style="text-indent: 0em; margin-left: 0em"><span class="linehead"></span>開山湛祖忌日請上堂豎拂子曰此一著子山海不<a 
name="0911b16" id="0911b16"></a>足比其高深日月無能方其明耀類虛空而包含群<a 
name="0911b17" id="0911b17"></a>有等霖雨而澤霈四時但為輕僄鹵莽之夫紛馳物<a 
name="0911b18" id="0911b18"></a>我根塵違背圓同大旨故我師翁乘願出生慈力應<a 
name="0911b19" id="0911b19"></a>化發達磨悱憤肅悟本旖旎塞千差岐路開一味要<a 
name="0911b20" id="0911b20"></a>門火宅裏捄其焚燒識浪中拔其沉溺黃童皓叟咸<a 
name="0911b21" id="0911b21"></a>承等視之恩家種異苗共仰平分之德有者道血盆<a 
name="0911b22" id="0911b22"></a>其口劍樹其牙兒孫滿天下法幢遍域中有者道如<a 
name="0911b23" id="0911b23"></a>日之恒如月之升如天之高如地之厚豈止疏曹源<a 
name="0911b24" id="0911b24"></a>壅滯決洞水逆流據實論之大似群盲摸象是在一<a 
name="0911b25" id="0911b25"></a>邊非在一邊總不如州山檀信今日致一瓣香獻一<a 
name="0911b26" id="0911b26"></a>碗飯洋洋乎如在其上如在其左右永兮戴兮終不<a 
name="0911b27" id="0911b27"></a>可諼兮。</p><a 
name="0911b28" id="0911b28"></a><p style="text-indent: 0em; margin-left: 0em"><span class="linehead"></span>佛成道日上堂亙古今窮法界人人皆謂今朝是黃<a 
name="0911b29" id="0911b29"></a>面老漢摯斷鼻繩拔出眼刺輕快平生底時節那知<a 
name="0911b30" id="0911b30"></a>項上三百斤鐵枷從此日纔擔起若不信但看他挂<a 
name="0911c01" id="0911c01"></a>弊脫珍饑寒百萬億國凄風冷雨顛沛四十九年深<a 
name="0911c02" id="0911c02"></a>入眾生之性不以人廢言善知逆順之機不以<span class="corr" title='[巳&gt;己]'>己</span>妨<a 
name="0911c03" id="0911c03"></a>物資生業裏濟濟成群利益門中紛紛作隊佳山佳<a 
name="0911c04" id="0911c04"></a>水看不上眼好言好語說不離口兩管鼻孔吞盡餿<a 
name="0911c05" id="0911c05"></a>酸臭氣一箇肚皮包盡惡毒垢穢到如今幾三千年<a 
name="0911c06" id="0911c06"></a>沸諠不已嫚罵者多歎譽者少也總為此一點明星<a 
name="0911c07" id="0911c07"></a>是大禍根眾中有旁不甘底出來道長老是他腳下<a 
name="0911c08" id="0911c08"></a>兒孫不為渠報讎雪恥反將伊積劫行過底事業盡<a 
name="0911c09" id="0911c09"></a>情訐露何也擊拂子曰一聲玉笛梅花外幾箇相知<a 
name="0911c10" id="0911c10"></a>暮靄中。</p><a 
name="0911c11" id="0911c11"></a><p style="text-indent: 0em; margin-left: 0em"><span class="linehead"></span>上堂欲說惟恐諸仁簡點不說猶怕諸仁怨悵枕頭<a 
name="0911c12" id="0911c12"></a>上想得一句看來已是諸仁嚼過底渣滓要得彼此<a 
name="0911c13" id="0911c13"></a>不相辜負須知別有些子驀拈拂子亂抖曰一時抖<a 
name="0911c14" id="0911c14"></a>不下來且到明日看取。</p><a 
name="0911c15" id="0911c15"></a><p style="text-indent: 0em; margin-left: 0em"><span class="linehead"></span>誕日上堂未離母腹鱉縮龜藏已出娘胎鵝愁鴨叫<a 
name="0911c16" id="0911c16"></a>驚起泥牛耕月惟知奮力罔解高眠策馳木馬追風<a 
name="0911c17" id="0911c17"></a>但識進前不能退後欲作欲息短綆汲深泉一動一<a 
name="0911c18" id="0911c18"></a>靜方木投圓竅實意不合其時巧言非益其道是故<a 
name="0911c19" id="0911c19"></a>四十四年來將舜若多面上重抹輕描向海龍王宮<a 
name="0911c20" id="0911c20"></a>裏東撈西摸名不成名益無所益一根鼻繩被人橫<a 
name="0911c21" id="0911c21"></a>牽豎掣不得自在驀拈拄杖曰爭如者箇機輪圓活<a 
name="0911c22" id="0911c22"></a>不逆寡不雄成有時左旋包括兩儀有時右轉化通<a 
name="0911c23" id="0911c23"></a>萬類聲香味觸非異非同見聞覺知孰偏孰正隨溝<a 
name="0911c24" id="0911c24"></a>洫而印祖心如千江月任塵勞而鳴佛性似萬竅風<a 
name="0911c25" id="0911c25"></a>法法周流事事準則奈一切人識渠深淺不得乃卓<a 
name="0911c26" id="0911c26"></a>一下曰我自理會不來以待明眼人斷。</p><a 
name="0911c27" id="0911c27"></a><p style="text-indent: 0em; margin-left: 0em"><span class="linehead"></span>除夜小參歲云暮矣冽風寒密室蒙頭坐不安人未<a 
name="0911c28" id="0911c28"></a>歸來勞望眼碧天一日幾回看大眾釋迦已過去彌<a 
name="0911c29" id="0911c29"></a>勒猶未生且未歸底是甚麼人或有出來道若論此<a 
name="0911c30" id="0911c30"></a>人坐不當堂行不出戶心心不觸物步步無處所豈<a 
name="0912a01" id="0912a01"></a>有去來耶許他是箇明眼高流秖如洞山曰有一人<a 
name="0912a02" id="0912a02"></a>在千人萬人中不背一人不向一人且道此人具何<a 
name="0912a03" id="0912a03"></a>面目良久曰不知庭際梅開早香氣氤氳撲繡簾。</p><a 
name="0912a04" id="0912a04"></a><p style="text-indent: 0em; margin-left: 0em"><span class="linehead"></span>復舉僧問古德年窮歲盡事如何古德曰東村王老<a 
name="0912a05" id="0912a05"></a>夜燒錢師曰古德如此酬對雖謂行一令而天下尊<a 
name="0912a06" id="0912a06"></a>出一言而天下服不違時不爽節只可遣發閒神野<a 
name="0912a07" id="0912a07"></a>鬼衲僧分上毫無交涉今夜或有問年窮歲盡事如<a 
name="0912a08" id="0912a08"></a>何但曰灑埽佛殿大敞法堂東邊煎茶響西邊炒荳<a 
name="0912a09" id="0912a09"></a>香煖室裏濟濟多士豎指擎拳較短長佛也莫希望<a 
name="0912a10" id="0912a10"></a>祖也不思量只願心空及第做箇狀元郎免得來年<a 
name="0912a11" id="0912a11"></a>相見東村王老笑我道依然是舊時面孔空過一生<a 
name="0912a12" id="0912a12"></a>忙喝一喝。</p><a 
name="0912a13" id="0912a13"></a><p style="text-indent: 0em; margin-left: 0em"><span class="linehead"></span>元日上堂豎拂子曰者箇本是陳年滯貨蓋為今朝<a 
name="0912a14" id="0912a14"></a>甲辰元旦是三百六旬開元之日乃二十四氣正始<a 
name="0912a15" id="0912a15"></a>之辰將作第一等貴重寶物果是行家說得時價相<a 
name="0912a16" id="0912a16"></a>應自當盡情交付然後以平等心周給不匱任彼廣<a 
name="0912a17" id="0912a17"></a>狹器量成就種種法門所謂君王得而化周蠻貊玉<a 
name="0912a18" id="0912a18"></a>燭耀光臣宰得而燮理陰陽靈樞密運庶民得而安<a 
name="0912a19" id="0912a19"></a>于衽席衲僧得而樂于林泉艸木得而暢繁衍之懷<a 
name="0912a20" id="0912a20"></a>禽魚得而遂飛潛之志或謂過去也如是未來也如<a 
name="0912a21" id="0912a21"></a>是現在也如是謹守舊時格式一些不肯鬆動不妨<a 
name="0912a22" id="0912a22"></a>貯在無盡藏裏為自受用三昧也遂收拂子下座。</p><a 
name="0912a23" id="0912a23"></a><p style="text-indent: 0em; margin-left: 0em"><span class="linehead"></span>上堂無盡宗趣恒沙義門不拘時分寧落後先衲僧<a 
name="0912a24" id="0912a24"></a>家尋常皆說我知有我無揀擇因甚麼經冬則怕寒<a 
name="0912a25" id="0912a25"></a>冷過夏則苦炎熱三十年後決斷淆訛切莫埋怨雲<a 
name="0912a26" id="0912a26"></a>門不肯為人說破拍禪床下座。</p><a 
name="0912a27" id="0912a27"></a><p style="text-indent: 0em; margin-left: 0em"><span class="linehead"></span>道林鏡和尚耑使請上堂密旨宣傳出道林溪山艸<a 
name="0912a28" id="0912a28"></a>木戴春陰踏開雪色雲門路四壁寒香話祖心大眾<a 
name="0912a29" id="0912a29"></a>且道祖師心從甚處話起拈拄杖曰古人行不得底<a 
name="0912a30" id="0912a30"></a>他能行古人說不到底他能說暗裏繡無文之錦金<a 
name="0912b01" id="0912b01"></a>鍼密密忙中託自遠之鴻玉屑霏霏蕩滌今時猥弊<a 
name="0912b02" id="0912b02"></a>發揚古佛風猷總要壯根本固籓籬敦同調障狂瀾<a 
name="0912b03" id="0912b03"></a>所以一切心平等一切願平等一切法平等一切剎<a 
name="0912b04" id="0912b04"></a>平等一切調伏眾生平等一切扶持慧命平等其奈<a 
name="0912b05" id="0912b05"></a>把大缽盂喫飯者不知廬陵米價高低坐長連床做<a 
name="0912b06" id="0912b06"></a>夢者罔識天時晝夜長短乾矢橛上要摸釋迦鼻孔<a 
name="0912b07" id="0912b07"></a>爛泥坑裏欲尋達磨眼睛於如來大圓覺海不能測<a 
name="0912b08" id="0912b08"></a>度絲毫山僧既與同根共蒂不妨以巧方便說其因<a 
name="0912b09" id="0912b09"></a>緣乃卓一下曰最切婆心惟此漢牧歌難上伯牙絃<a 
name="0912b10" id="0912b10"></a>慧修祝母壽請上堂寶鏡堂前春風浩蕩望仙橋畔<a 
name="0912b11" id="0912b11"></a>暖日融和柳絲拖萬井之煙梅花糝千林之玉最好<a 
name="0912b12" id="0912b12"></a>一幅天然古錦不是丹青彩繪所就亦非化工巧思<a 
name="0912b13" id="0912b13"></a>安排有向此間著得隻眼於彈指頃悉獲如來所有<a 
name="0912b14" id="0912b14"></a>智慧何待曠劫勤勞脩證始知敬事父母當竭其力<a 
name="0912b15" id="0912b15"></a>莊嚴佛土能致其身出生諸法無有邊涯廣演壽命<a 
name="0912b16" id="0912b16"></a>無有數量但是時人妄想歇不下疑情撥不破都從<a 
name="0912b17" id="0912b17"></a>景致上推敲色聲中理論要箇如是知恩如是報恩<a 
name="0912b18" id="0912b18"></a>不道全無只是罕有正恁麼時說甚洞府仙班瑤池<a 
name="0912b19" id="0912b19"></a>燕集不若將雲門曲子高聲唱出擊拂子一下曰九<a 
name="0912b20" id="0912b20"></a>九從來八十一。</p><a 
name="0912b21" id="0912b21"></a><p style="text-indent: 0em; margin-left: 0em"><span class="linehead"></span>解制上堂以拂子東邊擊曰者裏是一團火聚當時<a 
name="0912b22" id="0912b22"></a>要撲撲不入以拂子西邊擊曰者裏是千尋鐵壁今<a 
name="0912b23" id="0912b23"></a>日要跳跳不出雖謂各各自有丹霄獨步之路雲門<a 
name="0912b24" id="0912b24"></a>若不開一面之網要揚鬐遠騁挺翼高飛未見其可<a 
name="0912b25" id="0912b25"></a>也須是英傑漢子具淵深不測之量有出入變化之<a 
name="0912b26" id="0912b26"></a>機山僧亦無一定之制當歌詠以送之高挂缽囊三<a 
name="0912b27" id="0912b27"></a>箇月灰頭土面忘形依舊眉毛眼上橫還家遠近算<a 
name="0912b28" id="0912b28"></a>歸程春風催客夢好句送君行遂擲拂子。</p><a 
name="0912b29" id="0912b29"></a><p style="text-indent: 0em; margin-left: 0em"><span class="linehead"></span>上堂三春淑景百卉爭妍古樹鶯啼空山虎嘯谿邊<a 
name="0912b30" id="0912b30"></a>石女雲鬢巧梳谷口慵樵艸鞋踏破或將佛法商量<a 
name="0912c01" id="0912c01"></a>未免識情馳鶩若作世諦解會猶為生死沈淪有者<a 
name="0912c02" id="0912c02"></a>道也不作佛法商量也不作世諦解會但只蚤眠晏<a 
name="0912c03" id="0912c03"></a>起飯熟羹香喫飽了朝悠悠暮悠悠有亦不管無亦<a 
name="0912c04" id="0912c04"></a>不愁識得自己便休擊拂子曰如是如是復擊一下<a 
name="0912c05" id="0912c05"></a>曰不是不是何謂相勸以禮相讓以義是為古之大<a 
name="0912c06" id="0912c06"></a>猷。</p><a 
name="0912c07" id="0912c07"></a><p style="text-indent: 0em; margin-left: 0em"><span class="linehead"></span>上堂良久問維那堂裏今日作甚麼曰輪牌舂米問<a 
name="0912c08" id="0912c08"></a>直歲堂外今日作甚麼曰抬糞澆菜問侍者山僧今<a 
name="0912c09" id="0912c09"></a>日作甚麼曰和尚要艸鞋某甲討一雙來師乃高聲<a 
name="0912c10" id="0912c10"></a>喚曰大眾今秋幸少豐無厭饘與粥便下座。</p><a 
name="0912c11" id="0912c11"></a><p style="text-indent: 0em; margin-left: 0em"><span class="linehead"></span>法祥寺復禮長老清明埽塔請上堂節屆清明天時<a 
name="0912c12" id="0912c12"></a>和暢隄畔柳垂青眼看破古佛心胸谿邊桃映紅腮<a 
name="0912c13" id="0912c13"></a>顯現真人面目俗士彬彬醴酒澆墓前之土衲僧濟<a 
name="0912c14" id="0912c14"></a>濟楮錢蜚塔上之灰明于此則知世出世間法平等<a 
name="0912c15" id="0912c15"></a>具足各各無差別一一難思議可為達其源委奉重<a 
name="0912c16" id="0912c16"></a>不違得其旨趣行說兼到雖然此猶是公事公行之<a 
name="0912c17" id="0912c17"></a>謂也須知更有一著子任高低而不變窮今古而靡<a 
name="0912c18" id="0912c18"></a>移上齊諸聖下同含識多少人欲見見不及欲求求<a 
name="0912c19" id="0912c19"></a>不得法祥長老肅恭致敬口震雷鳴要雲門特地為<a 
name="0912c20" id="0912c20"></a>眾舉揚若能擔荷得去是為英靈第一大眾還知者<a 
name="0912c21" id="0912c21"></a>一著子麼可愛故人頭似雪祖山一顧勝千金。</p><a 
name="0912c22" id="0912c22"></a><p style="text-indent: 0em; margin-left: 0em"><span class="linehead"></span>請上堂卓拄杖曰佛之心源祖之骨髓盡情傾洩了<a 
name="0912c23" id="0912c23"></a>也果是有血性底略霑少分便可隨類現形順緣施<a 
name="0912c24" id="0912c24"></a>設以規應圓以矩應方轉麤成妙不為諂析理布事<a 
name="0912c25" id="0912c25"></a>不為嫌高居清泰無久戀之心混入娑婆有優游之<a 
name="0912c26" id="0912c26"></a>樂大士興悲真謂不必彌陀垂手亦復何勞若是同<a 
name="0912c27" id="0912c27"></a>異難忘疑信未決再聽重說偈言復卓拄杖下座。</p><a 
name="0912c28" id="0912c28"></a><p style="text-indent: 0em; margin-left: 0em"><span class="linehead"></span>謝岑伯薦嚴請上堂諸法無生亦無滅亦復無來無<a 
name="0912c29" id="0912c29"></a>有去不於此死而生彼是人悟解諸佛法所以有力<a 
name="0912c30" id="0912c30"></a>量者從者裏承當得去自然信益堅強心無退轉高<a 
name="0913a01" id="0913a01"></a>佩靈峰寶印克揚尼岫家聲護持諸佛種性出生諸<a 
name="0913a02" id="0913a02"></a>佛方便住塵勞家塵勞無所侵入生死流生死不能<a 
name="0913a03" id="0913a03"></a>染親不為尊怨不為讎其生也視等花叢春苑其死<a 
name="0913a04" id="0913a04"></a>也悟同葉落秋林則知庶康文學生實不生死實不<a 
name="0913a05" id="0913a05"></a>死以如幻三昧遊戲自在大眾悟與不悟置而勿論<a 
name="0913a06" id="0913a06"></a>且道諸佛之法在甚麼處拈拂子擊一下曰吾無隱<a 
name="0913a07" id="0913a07"></a>乎人焉廋哉。</p><a 
name="0913a08" id="0913a08"></a><p style="text-indent: 0em; margin-left: 0em"><span class="linehead"></span>上堂細雨落花吟最好亂山啼鳥韻偏長般般都是<a 
name="0913a09" id="0913a09"></a>眼前事鏡裏尋頭枉自狂大丈夫拋來擲去盡是自<a 
name="0913a10" id="0913a10"></a><span class="corr" title='[已&gt;己]'>己</span>何論是與不是雖然還識雲門拄杖子麼東拖西<a 
name="0913a11" id="0913a11"></a>拽渾無事總要消磨十二時卓拄杖下座。</p><a 
name="0913a12" id="0913a12"></a><p style="text-indent: 0em; margin-left: 0em"><span class="linehead"></span>上堂舉睦州示眾你諸人還得箇入頭也未若未得<a 
name="0913a13" id="0913a13"></a>箇入頭須得箇入頭若得箇入頭不得孤負老僧師<a 
name="0913a14" id="0913a14"></a>曰睦州雖則施門大開盡底傾出其奈用心愈勞求<a 
name="0913a15" id="0913a15"></a>合於時甚難擊拂子者裏得箇入處庶不孤負自<span class="corr" title='[已&gt;己]'>己</span><a 
name="0913a16" id="0913a16"></a>倘或不然熟梅五月山前路一陣風來一陣香。</p><a 
name="0913a17" id="0913a17"></a><p style="text-indent: 0em; margin-left: 0em"><span class="linehead"></span>峽山&#x5DBE;和尚訃至上堂烈日歊蒸炎風鼓扇鑑水停<a 
name="0913a18" id="0913a18"></a>流爐峰減翠藥樹焦枯慧花凋謝露滴青松潸潸墮<a 
name="0913a19" id="0913a19"></a>淚霧埋白石箇箇攢眉失寶炬於曠途落慈颿於識<a 
name="0913a20" id="0913a20"></a>海波旬快心讚善佛祖扼腕歎傷拈訃帖召眾曰此<a 
name="0913a21" id="0913a21"></a>是峽山和尚末後所放身光遍照微塵剎土如有觸<a 
name="0913a22" id="0913a22"></a>著一毫知一切法如幻信一切法如夢證一切金剛<a 
name="0913a23" id="0913a23"></a>不壞之智得一切解脫無礙之慧更說甚麼曠劫無<a 
name="0913a24" id="0913a24"></a>明不消己躬大事不辦倘若懷疑戀慕再聽雲門為<a 
name="0913a25" id="0913a25"></a>諸仁下箇註腳良久曰浩浩狂瀾無砥遏子規啼血<a 
name="0913a26" id="0913a26"></a>染花枝。</p><a 
name="0913a27" id="0913a27"></a><p style="text-indent: 0em; margin-left: 0em"><span class="linehead"></span>省覲愚菴老和尚歸上堂曾去西陵渡從來不出戶<a 
name="0913a28" id="0913a28"></a>試問人不知大蟲吞石虎者些事說便容易會則實<a 
name="0913a29" id="0913a29"></a>難適纔記得愚菴老人垂訓底句可令人淨盡狐疑<a 
name="0913a30" id="0913a30"></a>放身捨命所以千聖仰之為母為師群賢歸之如王<a 
name="0913b01" id="0913b01"></a>如導今日歸家舉似大眾卓拄杖要識人間好時節<a 
name="0913b02" id="0913b02"></a>莫安閒事在心頭。</p><a 
name="0913b03" id="0913b03"></a><p style="text-indent: 0em; margin-left: 0em"><span class="linehead"></span>中秋上堂欲識佛性義當觀時節因緣應知此箇時<a 
name="0913b04" id="0913b04"></a>節與尋常不同秋色平分蟾光獨耀金風飄桂子之<a 
name="0913b05" id="0913b05"></a>香玉露滴松梢之翠孤峰頂上幽人嚼雲門餅任意<a 
name="0913b06" id="0913b06"></a>徜徉萬竹林中野老飲趙州茶恣情嘯傲靈山話底<a 
name="0913b07" id="0913b07"></a>不離目前曹溪指底秖在腳下若是箇中人荷負箇<a 
name="0913b08" id="0913b08"></a>中事欲明直指之宗要行出格之令更知別有透脫<a 
name="0913b09" id="0913b09"></a>一路庶免得道清光照眼似迷家明白轉身還墮位<a 
name="0913b10" id="0913b10"></a>且如何是透脫一路漁舟載月移孤嶼宿鷺驚人過<a 
name="0913b11" id="0913b11"></a>別灘。</p><a 
name="0913b12" id="0913b12"></a><p style="text-indent: 0em; margin-left: 0em"><span class="linehead"></span>達磨忌日上堂遠泛重溟不辭辛苦唐突世主大似<a 
name="0913b13" id="0913b13"></a>癡獃踏蘆過江乘機面壁一脈相承千燈續焰直得<a 
name="0913b14" id="0913b14"></a>支那國裏毒氣蒸天腥風括地有甚麼奇特而可追<a 
name="0913b15" id="0913b15"></a>思然有信者有不信者乃豎拂子曰大眾見麼祖師<a 
name="0913b16" id="0913b16"></a>來也看把閒恨閒愁待總燒爇好記年年今日卓拄<a 
name="0913b17" id="0913b17"></a>杖喝一喝下座。</p><a 
name="0913b18" id="0913b18"></a><p style="text-indent: 0em; margin-left: 0em"><span class="linehead"></span>上堂山僧自入雲門一年有半曾未主道稱尊總以<a 
name="0913b19" id="0913b19"></a>家常打算墻坍教徙築屋漏要翻蓋問疾覈勞較長<a 
name="0913b20" id="0913b20"></a>論短此事不曾說著今夜略得空閒不妨拈出豎拂<a 
name="0913b21" id="0913b21"></a>子曰是月也鴻雁來玄鳥歸群鳥養羞雷始收聲蟄<a 
name="0913b22" id="0913b22"></a>蟲坯戶水始涸良久復擊一下曰逢人肯說三分可<a 
name="0913b23" id="0913b23"></a>不全拋一片。</p><a 
name="0913b24" id="0913b24"></a><p style="text-indent: 0em; margin-left: 0em"><span class="linehead"></span>上堂古者道三乘學道人是向外馳求漢總名運糞<a 
name="0913b25" id="0913b25"></a>入顯聖今朝運糞出固知諸人是不向外馳求且畢<a 
name="0913b26" id="0913b26"></a>竟是糞抬人人抬糞一僧曰和尚莫話作兩橛師曰<a 
name="0913b27" id="0913b27"></a>瞌睡漢惺惺著。</p><a 
name="0913b28" id="0913b28"></a><p style="text-indent: 0em; margin-left: 0em"><span class="linehead"></span>上堂舉藥山久不陞堂因緣曰藥山是間世明良被<a 
name="0913b29" id="0913b29"></a>院主帶累院主是式時英又遭藥山熱謾今古紛紜<a 
name="0913b30" id="0913b30"></a>莫可究詰敢問大眾作麼生定奪聽取一頌巴峽重<a 
name="0913c01" id="0913c01"></a>遊憶舊情斷腸何必聽猿聲西風一陣秋江暮黃葉<a 
name="0913c02" id="0913c02"></a>紛紛遮路行。</p><a 
name="0913c03" id="0913c03"></a><p style="text-indent: 0em; margin-left: 0em"><span class="linehead"></span>上堂舉華嚴靜禪師在洞山作維那一日普請靜白<a 
name="0913c04" id="0913c04"></a>椎曰上間鋤地下間搬柴首座問曰聖僧作甚麼靜<a 
name="0913c05" id="0913c05"></a>曰當堂不正坐那赴兩頭機師曰式揚此道扶樹宗<a 
name="0913c06" id="0913c06"></a>乘不以尊大驕人不以卑小自畫提獎有方行說無<a 
name="0913c07" id="0913c07"></a>愧莫若古人也山僧昨日問維那普請作甚麼維那<a 
name="0913c08" id="0913c08"></a>曰上晝挑柴下午出肥昭昭風烈此與古人規模無<a 
name="0913c09" id="0913c09"></a>異秖是當堂不正坐那赴兩頭機此語如何理會若<a 
name="0913c10" id="0913c10"></a>也理會得來則知證入幽深言行相顧不是衒耀聰<a 
name="0913c11" id="0913c11"></a>明馳騁狂見以當平生或不能理會歸到堂中問聖<a 
name="0913c12" id="0913c12"></a>僧。</p><a 
name="0913c13" id="0913c13"></a><p style="text-indent: 0em; margin-left: 0em"><span class="linehead"></span>上堂按拄杖曰塵沙法門都從者裏流出無量妙義<a 
name="0913c14" id="0913c14"></a>皆向此中顯現若恁麼會去猶是野狐涎唾如何是<a 
name="0913c15" id="0913c15"></a>衲僧分上事卓一下曰楓酣千樹錦菊散一叢金。</p><a 
name="0913c16" id="0913c16"></a><p style="text-indent: 0em; margin-left: 0em"><span class="linehead"></span>上堂清晨起來聽板喫粥罷有客相見略敘寒溫說<a 
name="0913c17" id="0913c17"></a>幾句淡話午飯又臨赴堂後拽拄杖向谿邊徐步經<a 
name="0913c18" id="0913c18"></a>行東邊一轉西邊一轉竹陰下稍坐片時歸來則看<a 
name="0913c19" id="0913c19"></a>殘陽一樹兩樹聽黃鳥一聲兩聲政務如此之煩庶<a 
name="0913c20" id="0913c20"></a>事如此之雜有些要緊佛法今日無暇說得且待別<a 
name="0913c21" id="0913c21"></a>時開演一僧出師便打曰忙作甚麼便下座。</p><a 
name="0913c22" id="0913c22"></a><p style="text-indent: 0em; margin-left: 0em"><span class="linehead"></span>結制小參擊拂子曰此處見得真實石頭路上放意<a 
name="0913c23" id="0913c23"></a>橫趨雲門關裏輕身直過煙汀月渚頭頭洞爽心懷<a 
name="0913c24" id="0913c24"></a>險嶂平坡步步踏著自己秉諸佛秘韜佩列祖異略<a 
name="0913c25" id="0913c25"></a>為如來使作將來眼縱有鐵錐錐你不去金鎖鎖你<a 
name="0913c26" id="0913c26"></a>不住若秖認箇昭昭靈靈為窠臼莽莽蕩蕩當風光<a 
name="0913c27" id="0913c27"></a>那邊不能忘功罷業者邊不能隨緣得玅驀地被人<a 
name="0913c28" id="0913c28"></a>抑逼無所措其手足山僧非計較中生計較無方便<a 
name="0913c29" id="0913c29"></a>中設方便總要諸仁向者裏拌捨身命絕後甦來作<a 
name="0913c30" id="0913c30"></a>箇逸群漢秖如道勇猛智慧無能勝決定脩行真實<a 
name="0914a01" id="0914a01"></a>法喚甚麼作真實法擲拂子曰收取。</p><a 
name="0914a02" id="0914a02"></a><p style="text-indent: 0em; margin-left: 0em"><span class="linehead"></span>結制上堂雲門胡餅舖子從來寬爽洞開廣狹自在<a 
name="0914a03" id="0914a03"></a>皆宜一多相容無礙無論踏碓老翁賣柴俗漢似智<a 
name="0914a04" id="0914a04"></a>若愚三頭六臂胸有班馬之富身為統御之尊入此<a 
name="0914a05" id="0914a05"></a>門來純以一味之款曾無溢美之規偉哉此風可稱<a 
name="0914a06" id="0914a06"></a>高唱其奈有傍不肯者絮絮叨叨謂立大業者必運<a 
name="0914a07" id="0914a07"></a>大智播遐聲者協暢玄音若恁麼過時祖庭無雍雍<a 
name="0914a08" id="0914a08"></a>揖讓之猷密室少濟濟趨蹌之盛山僧只得隨例餐<a 
name="0914a09" id="0914a09"></a><span class="gaiji">[飢-几+追]<!--gaiji,,1[飢-几+追],2&#x4B54;,3--></span>觀機定制內不放出外不放入上下兼醇小大總<a 
name="0914a10" id="0914a10"></a>銳且在諸仁分上將何作則好把眼開星夜裏不妨<a 
name="0914a11" id="0914a11"></a>蘸雪洗愁顏。</p><a 
name="0914a12" id="0914a12"></a><p style="text-indent: 0em; margin-left: 0em"><span class="linehead"></span>上堂畫堂青眼頻頻看曲欄大語聲聲喚為甚麼殿<a 
name="0914a13" id="0914a13"></a>前石幢子不肯轉頭良久曰歸耕不羨長安宴。</p><a 
name="0914a14" id="0914a14"></a><p style="text-indent: 0em; margin-left: 0em"><span class="linehead"></span>遠塵尼生日請上堂嶺頭霜葉飛紅谿上煙霞鬥彩<a 
name="0914a15" id="0914a15"></a>蔥蔥古柏轉生趙老精神鬱鬱長松儼著空王面目<a 
name="0914a16" id="0914a16"></a>泥牛耕海底月石虎嘯嵒畔風的的從金剛體上流<a 
name="0914a17" id="0914a17"></a>出不可思議句音所以譬如算數法增一至無量數<a 
name="0914a18" id="0914a18"></a>法無體性邊際不可得豎拂子曰釋迦老子來也在<a 
name="0914a19" id="0914a19"></a>拂子頭上殷勤稱歎曰此法非思量分別之所能解<a 
name="0914a20" id="0914a20"></a>有底只向陳年曆上算計春秋審問長短殊不知鵬<a 
name="0914a21" id="0914a21"></a>鷃莫齊九萬椿菌難並八千復擊一下曰釋迦老子<a 
name="0914a22" id="0914a22"></a>又向甚處去也壺中夢醒心無事飯後茶濃鼻有香。</p><a 
name="0914a23" id="0914a23"></a><p style="text-indent: 0em; margin-left: 0em"><span class="linehead"></span>上堂豎拂子曰若正信堅固者諦了無疑即入難解<a 
name="0914a24" id="0914a24"></a>難入之門其或智力麤浮遇境自退者則沈無為無<a 
name="0914a25" id="0914a25"></a>事之卿呵呵鼻孔從來在口邊莫道相逢不相識。</p><a 
name="0914a26" id="0914a26"></a><p style="text-indent: 0em; margin-left: 0em"><span class="linehead"></span>謝化士上堂遊遍街坊飄零風雨言中有饗句裏藏<a 
name="0914a27" id="0914a27"></a>鋒悟後斯門極易迷時此事實難所以紫陌紅塵拖<a 
name="0914a28" id="0914a28"></a>破長汀布袋荒村鬧市喝開逐塊韓盧問著知有底<a 
name="0914a29" id="0914a29"></a>漢聲聲道天明未曉相逢舊識主翁箇箇說暫時不<a 
name="0914a30" id="0914a30"></a>在思量欲話因緣惟恐雪冤無據尋得些砒霜鴆毒<a 
name="0914b01" id="0914b01"></a>回來見山僧有躲閃處不敢下手偵探諸仁拈匙把<a 
name="0914b02" id="0914b02"></a>箸時劈面撒來殺人活人在剎那頃若善隄防可為<a 
name="0914b03" id="0914b03"></a>無事不然秘書院裏多才子切莫閒吟富貴詩。</p><a 
name="0914b04" id="0914b04"></a><p style="text-indent: 0em; margin-left: 0em"><span class="linehead"></span>上堂薰風殿閣生涼明月庭除散彩想畫樓人滿酌<a 
name="0914b05" id="0914b05"></a>金樽如何得目前了了分明而見以手斫額顧眾曰<a 
name="0914b06" id="0914b06"></a>原來相隔不遠。</p><a 
name="0914b07" id="0914b07"></a><p style="text-indent: 0em; margin-left: 0em"><span class="linehead"></span>上堂請信和尚立僧豎拂子曰黃面老人為一大事<a 
name="0914b08" id="0914b08"></a>因緣故出現於世未曾說著者箇達磨大師及天下<a 
name="0914b09" id="0914b09"></a>知識異路同趨神功妙力攝受四生傳佛心印也未<a 
name="0914b10" id="0914b10"></a>曾傳著者箇散木師翁昔在此山尊特一人權分諸<a 
name="0914b11" id="0914b11"></a>道車運指南燈縣四照普導一切邇服遐歸也未曾<a 
name="0914b12" id="0914b12"></a>舉著者箇山僧不是吝惜進前與箇無端退後贈箇<a 
name="0914b13" id="0914b13"></a>珍重皆好塞白蓋謂天寒日短無暇說得畢竟如何<a 
name="0914b14" id="0914b14"></a>乃擊拂子曰元來有人說在。</p><a 
name="0914b15" id="0914b15"></a><p style="text-indent: 0em; margin-left: 0em"><span class="linehead"></span>上堂尋常東說西說較量此事總是欺誑諸人要知<a 
name="0914b16" id="0914b16"></a>真實相為處麼遂以拄杖打趁歸方丈。</p><a 
name="0914b17" id="0914b17"></a><p style="text-indent: 0em; margin-left: 0em"><span class="linehead"></span>心月老宿注祖牌請上堂寶所來歸出化城風帆月<a 
name="0914b18" id="0914b18"></a>櫂剡溪行到門徐人無疑慮深密元知是祖庭如此<a 
name="0914b19" id="0914b19"></a>揄揚心月老宿在背後樂意點頭曰我生平行底時<a 
name="0914b20" id="0914b20"></a>人盡見說底時人盡知好處未聞感戴惡處不肯相<a 
name="0914b21" id="0914b21"></a>忘置於深山窮谷裏風吹雨灑東擲西拋總沒箇人<a 
name="0914b22" id="0914b22"></a>將此公案實情判斷今日雖謂兒孫得力實藉顯聖<a 
name="0914b23" id="0914b23"></a>長老一段厚情竭力提撕纔有著落乃搖手曰以元<a 
name="0914b24" id="0914b24"></a>老著元勳隨諸人忻樂吾何有力哉遂下座。</p><a 
name="0914b25" id="0914b25"></a><p style="text-indent: 0em; margin-left: 0em"><span class="linehead"></span>晚參肆懸河之辨馳石火之機但可益其見刺未能<a 
name="0914b26" id="0914b26"></a>豁其迷雲諸人既為生死相聚豈可遷延過時有則<a 
name="0914b27" id="0914b27"></a>古因緣至現成極精妙如有下得一語相應管保桶<a 
name="0914b28" id="0914b28"></a>底子脫落得大受用僧問趙州萬法歸一一歸何處<a 
name="0914b29" id="0914b29"></a>州曰老僧在青州做領布衫重七觔是何意旨良久<a 
name="0914b30" id="0914b30"></a>頌曰倒地翻天諗老夫五陵豪俠盡卑呼酈生謁帝<a 
name="0914c01" id="0914c01"></a>狂無比只說高陽一酒徒。</p><a 
name="0914c02" id="0914c02"></a><p style="text-indent: 0em; margin-left: 0em"><span class="linehead"></span>上堂從上佛祖秖可傳言送語十聖是撮馬糞底漢<a 
name="0914c03" id="0914c03"></a>三賢是守古塚底人總無接物利生手段山僧今日<a 
name="0914c04" id="0914c04"></a>垂一句要使箇箇放身捨命去且道是那一句遂擲<a 
name="0914c05" id="0914c05"></a>拄杖下座。</p><a 
name="0914c06" id="0914c06"></a><p style="text-indent: 0em; margin-left: 0em"><span class="linehead"></span>兆君菴主五十生辰請上堂正法眼藏巧說徒勞涅<a 
name="0914c07" id="0914c07"></a>槃妙心深思無益惟是有智者自到知非田地腳不<a 
name="0914c08" id="0914c08"></a>跨船舷頭尾皆正語不煩齒頰縱奪可觀以塵點劫<a 
name="0914c09" id="0914c09"></a>前種植德本於百億剎內啟悟同流須彌山王踊躍<a 
name="0914c10" id="0914c10"></a>不禁跳在虛空背上將郢上陽春互相唱和道君不<a 
name="0914c11" id="0914c11"></a>見冉冉流年忙忙飛箭佛祖從來不輕玩雲門餅坊<a 
name="0914c12" id="0914c12"></a>趙州茶店相斟相勸猛風可繫劫石可銷此事難算<a 
name="0914c13" id="0914c13"></a>夜半金雞叫一聲何愁不遂生平願喝一喝。</p><a 
name="0914c14" id="0914c14"></a><a 
name="0914c15" id="0914c15"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　<span class="note">(紹興府肖山縣嗣法弟子智成助刻<br><a 
name="0914c16" id="0914c16"></a>　　蔗菴和尚語錄第四卷伏願<br><a 
name="0914c17" id="0914c17"></a>　　祖風茂衍法運洪昌洞源遠而流長玉<br><a 
name="0914c18" id="0914c18"></a>　　笥蕃而永潤)</span></p></div></div><a 
name="0914c19" id="0914c19"></a><a 
name="0914c20" id="0914c20"></a><p><span class="juanname">蔗菴範禪師語錄卷四</span></p>
<hr>【經文資訊】嘉興藏第 36 冊 No. B369 蔗菴範禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexea15.html?index=J36nB369" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J36nB369_004 by HTTrack Website Copier/3.x [XR&CO'2014], Tue, 07 Jun 2016 07:13:48 GMT -->
</html>
