<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T29n1562_026 by HTTrack Website Copier/3.x [XR&CO'2014], Tue, 07 Jun 2016 06:53:04 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1151238696&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT29n1562&amp;utmp=%2Fmobile%2Findex.php%3Findex%3DT29n1562_026&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index433b.html?index=T29n1562_025" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第29冊<br/>No.1562 阿毘達磨順正理論 (80卷)<br/>【尊者眾賢造  唐 玄奘譯】<br/>第 26 卷</p>
	<a href="indexaecd.html?index=T29n1562_027" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T29">
<div class="root" id="1562" sutra_name="阿毘達磨順正理論" sutra_juan="[卷26]">　
<a 
name="0485c16" id="0485c16"></a><a 
name="0485c17" id="0485c17"></a><a 
name="0485c18" id="0485c18"></a><p><span class="juanname">阿毘達磨順正理論卷第二十六</span></p><a 
name="0485c19" id="0485c19"></a><a 
name="0485c20" id="0485c20"></a><p style="margin-left: 4em"><span class="byline">尊者眾賢造</span></p><a 
name="0485c21" id="0485c21"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0485c22" id="0485c22"></a><p style="margin-left: 3em"><span class="headname">辯緣起品第三之六</span></p><a 
name="0485c23" id="0485c23"></a><p style="text-indent: 0em; margin-left: 0em"><span class="linehead"></span>結生識後。六處生前。中間諸位。總稱名色。豈<a 
name="0485c24" id="0485c24"></a>不已生身意二處。應言此在四處生前。大德<a 
name="0485c25" id="0485c25"></a>邏摩。率自意釋。度名色已。方立處名。意體雖<a 
name="0485c26" id="0485c26"></a>恒。有非意處。要是觸處。方得處名。滅盡定<a 
name="0485c27" id="0485c27"></a>中。意處不壞。由斯亦許有意識生。然闕餘緣。<a 
name="0485c28" id="0485c28"></a>故無有觸。是故非識。名色位中。身意二根。可<a 
name="0485c29" id="0485c29"></a>得名處。故說名色在六處前。名色為緣。生於<a 
name="0486a01" id="0486a01"></a>六處。此唯率意。妄設虛言。都無正理及正教<a 
name="0486a02" id="0486a02"></a>故。謂無理教。可以證成。意法為緣。生於意<a 
name="0486a03" id="0486a03"></a>識。於中亦有不名三和。或有三和。而無有觸。<a 
name="0486a04" id="0486a04"></a>若謂此位有劣三和。觸亦應然。寧全非有。彼<a 
name="0486a05" id="0486a05"></a>宗許觸即三和故。又彼亦許有處無觸。由彼<a 
name="0486a06" id="0486a06"></a>自說滅盡定中意處不壞而無有觸。既爾於<a 
name="0486a07" id="0486a07"></a>識名色位中。何法壞心。令非意處。又彼執<a 
name="0486a08" id="0486a08"></a>離根境識三。有何別緣。親能生觸。而言闕故。<a 
name="0486a09" id="0486a09"></a>識有觸無。非佛世尊曾有此說。但如童&#x7AEA;自<a 
name="0486a10" id="0486a10"></a>室戲言。又說名色為觸緣故。如告慶喜。若有<a 
name="0486a11" id="0486a11"></a>問言。觸有緣耶。應答言有。彼若復問。此觸何<a 
name="0486a12" id="0486a12"></a>緣。應正答言。所謂名色。既爾豈不六處生前<a 
name="0486a13" id="0486a13"></a>有名色故。必應有觸。是則無時意非意處。若<a 
name="0486a14" id="0486a14"></a>謂如是。生觸名色。非六處前名色支位。如世<a 
name="0486a15" id="0486a15"></a>尊告阿難陀言。識在嬰孩及童子位。便斷壞<a 
name="0486a16" id="0486a16"></a>者。名色必無增長廣大。如是名色。豈六處前。<a 
name="0486a17" id="0486a17"></a>故今觸緣即彼名色。此救亦非理。說識為緣<a 
name="0486a18" id="0486a18"></a>故。謂能為緣生觸名色。世尊即說。彼結生識<a 
name="0486a19" id="0486a19"></a>為緣。如契經言。識若不入母胎中者。此名色<a 
name="0486a20" id="0486a20"></a>成羯剌藍不。不也世尊。乃至廣說。次說名色<a 
name="0486a21" id="0486a21"></a>與觸為緣。非此位中可得即說為嬰孩等。故<a 
name="0486a22" id="0486a22"></a>不成救今此位中。已有何色。為緣生觸。而言<a 
name="0486a23" id="0486a23"></a>此位。名色為緣。生於觸耶。有說此位唯名生<a 
name="0486a24" id="0486a24"></a>觸。約位總說名色為緣。有言此約名色滿位。<a 
name="0486a25" id="0486a25"></a>身觸為緣。能生身識。故說名色與觸為緣。今<a 
name="0486a26" id="0486a26"></a>謂此中名色緣觸。就位總說。言具二緣。若別<a 
name="0486a27" id="0486a27"></a>說緣。或名或二。或即六處為緣生觸。故說名<a 
name="0486a28" id="0486a28"></a>色與觸為緣。然名色位。非無有觸。以許此中<a 
name="0486a29" id="0486a29"></a>有意識故。曾無處說。離根境等別有觸緣。而<a 
name="0486b01" id="0486b01"></a>說此中有識無觸。有言無理。又彼所說。意體<a 
name="0486b02" id="0486b02"></a>雖恒。有非意處。此何所表。若是處體。而不施<a 
name="0486b03" id="0486b03"></a>設。此何所以。竟不說因。又言觸處。方立處<a 
name="0486b04" id="0486b04"></a>名。許是處體。此言便壞。若非處體。便違契<a 
name="0486b05" id="0486b05"></a>經。一切法者。謂十二處。然佛世尊。處處顯<a 
name="0486b06" id="0486b06"></a>示。離十二處。無別有法。亦不可說。於諸法<a 
name="0486b07" id="0486b07"></a>中。有非處體而處所攝。雖一極微。不能生觸。<a 
name="0486b08" id="0486b08"></a>而無現在唯一極微。非五識身所依緣者。亦<a 
name="0486b09" id="0486b09"></a>是處體。得彼相故。是故所說。意體雖恒有非<a 
name="0486b10" id="0486b10"></a>意處。非應理說。若爾何故。不作是言。四處<a 
name="0486b11" id="0486b11"></a>生前。說為名色。識名色位。用減劣故。謂二位<a 
name="0486b12" id="0486b12"></a>中。諸內處體。用猶減劣。不立處名。若此位<a 
name="0486b13" id="0486b13"></a>中。處用圓勝。即於此位。可立處名。或位不<a 
name="0486b14" id="0486b14"></a>同。體有異故。謂六處位。所得意身。用勝體<a 
name="0486b15" id="0486b15"></a>圓。非前所得。如是六處。名色為緣。故說名<a 
name="0486b16" id="0486b16"></a>色緣生六處。或此位方得全分現行故。謂要<a 
name="0486b17" id="0486b17"></a>支開位。方得男女根。爾時諸識身。乃容皆現<a 
name="0486b18" id="0486b18"></a>起。故身意處。六處位中。體用現行。方得全<a 
name="0486b19" id="0486b19"></a>分。由斯故說六處生前是名色位。此說為善。<a 
name="0486b20" id="0486b20"></a>餘廣分別。此名色支。於此後文。當更顯示。即<a 
name="0486b21" id="0486b21"></a>此名色為緣所生。具眼等根。未三和合。中間<a 
name="0486b22" id="0486b22"></a>諸蘊。說名六處。謂名色後。六處已生。乃至根<a 
name="0486b23" id="0486b23"></a>境識未具和合位。下中上品。次第漸增。於此<a 
name="0486b24" id="0486b24"></a>位中。總名六處。豈於此位。諸識不生。而得說<a 
name="0486b25" id="0486b25"></a>三未具和合。且無一位意識不生。名色位中。<a 
name="0486b26" id="0486b26"></a>身識亦起。況六處位。言無三和。所餘識身。亦<a 
name="0486b27" id="0486b27"></a>容得起。然非恒勝。故未立三和名。於此位中。<a 
name="0486b28" id="0486b28"></a>唯六處勝。故約六處。以標位別。既許六處緣<a 
name="0486b29" id="0486b29"></a>名色生。一念名色。後即應立六處。如一念識<a 
name="0486c01" id="0486c01"></a>後即立名色支。此責不然。六處要待名色成<a 
name="0486c02" id="0486c02"></a>熟。方得生故。何法說為名色成熟。無別有法。<a 
name="0486c03" id="0486c03"></a>然名色位。下中品時。未能為緣引生六處。要<a 
name="0486c04" id="0486c04"></a>增上位。方能為緣引生六處。即名成熟。要待<a 
name="0486c05" id="0486c05"></a>名色熟。六處方生。如因種轉變芽方得起。<a 
name="0486c06" id="0486c06"></a>或非離名色六處可得生。如要依雲方得降<a 
name="0486c07" id="0486c07"></a>雨。若爾六處。非名色生。如何可說言名色緣<a 
name="0486c08" id="0486c08"></a>六處。諸為緣者。謂有助能。未必親生。方成緣<a 
name="0486c09" id="0486c09"></a>義。如果雖為引業所牽。滿業若無。果終不起。<a 
name="0486c10" id="0486c10"></a>如是六處。雖業所招。無名色緣。必無起義。即<a 
name="0486c11" id="0486c11"></a>先行業所招六處。要由名色緣助乃生。同一<a 
name="0486c12" id="0486c12"></a>相續勢力引故。雖名色為緣亦生色等。而即<a 
name="0486c13" id="0486c13"></a>初念識。滋潤所生。故不說彼緣名色起。又彼<a 
name="0486c14" id="0486c14"></a>色等。通情非情。今此唯明有情緣起。故唯<a 
name="0486c15" id="0486c15"></a>說名色為緣生六處。或先已辯。識緣名色。即<a 
name="0486c16" id="0486c16"></a>已總說緣生色等。今名色後色等與前。更有<a 
name="0486c17" id="0486c17"></a>何殊義用可得。而須說彼。從名色生。故如本<a 
name="0486c18" id="0486c18"></a>文。所說無失。此中上座。欲令眼等唯有世俗<a 
name="0486c19" id="0486c19"></a>和合用故。作如是說。眼等五根。唯世俗有。乃<a 
name="0486c20" id="0486c20"></a>至廣說。如是所欲。於理匪宜。救療彼方。如初<a 
name="0486c21" id="0486c21"></a>品說。有少差別。今應更辯。謂上座言。五根所<a 
name="0486c22" id="0486c22"></a>發識。唯緣世俗。有無分別故。猶如明鏡照眾<a 
name="0486c23" id="0486c23"></a>色像。即由此理。識不任依。如佛世尊言。依智<a 
name="0486c24" id="0486c24"></a>不依識。意識通緣世俗勝義。故體兼有依及<a 
name="0486c25" id="0486c25"></a>非依。此亦不然。智應同故。若眼等識。緣世俗<a 
name="0486c26" id="0486c26"></a>故。無分別故。不任依者。智亦應然。豈唯依<a 
name="0486c27" id="0486c27"></a>性。謂彼說智是思差別。依五根門。亦有智起。<a 
name="0486c28" id="0486c28"></a>彼緣世俗。無分別故。亦應同識。不任為依。若<a 
name="0486c29" id="0486c29"></a>謂智生有緣勝義。及有分別。識亦應然。謂有<a 
name="0487a01" id="0487a01"></a>意識。能緣勝義。有分別故。亦任為依。若智唯<a 
name="0487a02" id="0487a02"></a>由意所引起。亦不應說唯智是依。以許意識<a 
name="0487a03" id="0487a03"></a>通緣二故。及許體兼依非依故。由此如意識。<a 
name="0487a04" id="0487a04"></a>智亦通非依。意識應如智亦有任依者。又無<a 
name="0487a05" id="0487a05"></a>漏智。亦應非依。以於多法一行轉故。無分別<a 
name="0487a06" id="0487a06"></a>故。上座意許。如是法智。不緣勝義。故即於此。<a 
name="0487a07" id="0487a07"></a>說如是言。多分有情。所起諸智。於多法上。一<a 
name="0487a08" id="0487a08"></a>相智生。謂於多法。取一合相。此智難成。緣勝<a 
name="0487a09" id="0487a09"></a>義起。若謂此智雖緣多法生。而不於諸法取<a 
name="0487a10" id="0487a10"></a>一合相。眼等諸識。應亦許然。謂彼雖緣多法<a 
name="0487a11" id="0487a11"></a>為境起。無分別故。不取一合相。如是應許五<a 
name="0487a12" id="0487a12"></a>識唯依意識。貫通依非依性。有取一合相。有<a 
name="0487a13" id="0487a13"></a>緣勝義故。曾無處說意識是依。上座或時說<a 
name="0487a14" id="0487a14"></a>為依性。是則上座。於經義中。進退躊躇。不能<a 
name="0487a15" id="0487a15"></a>定顯。設復定顯。便違理教。故上座意。不任為<a 
name="0487a16" id="0487a16"></a>依。餘處別當辯此經義。恐文煩重。故應且止。<a 
name="0487a17" id="0487a17"></a>但應思擇。此正所明。上座此中。廣為方便。立<a 
name="0487a18" id="0487a18"></a>無境識。此於第五隨眠品中。當廣遮遣。應知<a 
name="0487a19" id="0487a19"></a>如是辯六處中。亦可遍摧彼諸妄計。薄伽梵<a 
name="0487a20" id="0487a20"></a>說。根境識三具和合時。說名為觸謂未能了<a 
name="0487a21" id="0487a21"></a>三受因異。但具三和。彼位名觸。觸差別義。後<a 
name="0487a22" id="0487a22"></a>當廣辯。已了三受因差別相。未起婬貪。此位<a 
name="0487a23" id="0487a23"></a>名受。謂已能了苦樂等緣。婬愛未行。說名受<a 
name="0487a24" id="0487a24"></a>位。受差別義。後當廣辯。貪妙資具。婬愛現行。<a 
name="0487a25" id="0487a25"></a>未廣追求。此位名愛。妙資具者。謂妙資財。貪<a 
name="0487a26" id="0487a26"></a>此及婬。總名為愛。廣辯愛義。如隨眠品。上座<a 
name="0487a27" id="0487a27"></a>於此。復作是說。受望於愛。非作生因。若爾如<a 
name="0487a28" id="0487a28"></a>何說受緣愛。受為境故。說為愛緣。謂諸愛生。<a 
name="0487a29" id="0487a29"></a>緣受為境。故契經說。若有於受。不如實知。是<a 
name="0487b01" id="0487b01"></a>集沒味過患出離。彼於受喜。即名為取。云何<a 
name="0487b02" id="0487b02"></a>知此。契經中說。愛緣受生。豈不所言彼於受<a 
name="0487b03" id="0487b03"></a>&#x6199;。即是緣受生&#x6199;愛義。此非誠證。於因義中。<a 
name="0487b04" id="0487b04"></a>亦可得說第七聲故。謂因於受。&#x6199;愛得生。是<a 
name="0487b05" id="0487b05"></a>依受因。生&#x6199;愛義。由此故說受為愛緣。若不<a 
name="0487b06" id="0487b06"></a>爾者。要愛生已。方有所緣。非愛未生可能緣<a 
name="0487b07" id="0487b07"></a>受未有體故。既餘緣力。愛體已生。如何復言<a 
name="0487b08" id="0487b08"></a>受緣生愛。若餘緣力。愛體已生。受為所緣。亦<a 
name="0487b09" id="0487b09"></a>名緣者。如是便有太過之失。謂受有時。緣愛<a 
name="0487b10" id="0487b10"></a>為境。亦應說受以愛為緣。又愛有時。緣觸為<a 
name="0487b11" id="0487b11"></a>境。亦應說觸為緣生愛。又無漏智。亦緣愛為<a 
name="0487b12" id="0487b12"></a>境。亦應說此愛為緣故生。設許此經約緣受<a 
name="0487b13" id="0487b13"></a>境說於受&#x6199;。何緣知說受緣愛者。非謂生因。<a 
name="0487b14" id="0487b14"></a>上座所宗。亦許一切所說緣起。皆據生因。如<a 
name="0487b15" id="0487b15"></a>何此中。撥生因義。故彼論說。緣起為繩。繫縛<a 
name="0487b16" id="0487b16"></a>有情。令住生死。若能遍知受。名為斷繩。若緣<a 
name="0487b17" id="0487b17"></a>受生即名為縛。說所緣受。為令遍知。為愛<a 
name="0487b18" id="0487b18"></a>即能遍知於受。而言說受。為令遍知。不爾云<a 
name="0487b19" id="0487b19"></a>何。謂遍知智知受集等智所知受。即愛所緣。<a 
name="0487b20" id="0487b20"></a>無有定因。證能治境即是所治。愛等所緣。故<a 
name="0487b21" id="0487b21"></a>不應言。愛緣受起。說所緣受為令遍知。設為<a 
name="0487b22" id="0487b22"></a>令遍知說愛所緣受。許所緣受為愛生因。於<a 
name="0487b23" id="0487b23"></a>理何違。因為誹撥。誹許意識以意為所緣。<a 
name="0487b24" id="0487b24"></a>便撥意根為因生識義。又彼上座。於自論中。<a 
name="0487b25" id="0487b25"></a>數處有言。因受生愛。謂有無明受能為愛緣。<a 
name="0487b26" id="0487b26"></a>無明觸生。受為緣生愛。又說愛是果。必以受<a 
name="0487b27" id="0487b27"></a>為因。由說果名。知有因故。又說無明助受。能<a 
name="0487b28" id="0487b28"></a>為愛生因故。如是所說。存前違後。存後違前。<a 
name="0487b29" id="0487b29"></a>前後二言。互相違害。不觀理趣。率爾發言。故<a 
name="0487c01" id="0487c01"></a>彼所言。不可依信。尊者世親。作如是釋。彼於<a 
name="0487c02" id="0487c02"></a>愛&#x6199;。即名取者。愛攝在取。中故經不別說。上<a 
name="0487c03" id="0487c03"></a>座於此。妄撥言非因果二門。理應別故。謂愛<a 
name="0487c04" id="0487c04"></a>與取。因果性殊。以愛為因生取果故。如彼尊<a 
name="0487c05" id="0487c05"></a>者說。愛為因還能生愛。有何別失。理必不然。<a 
name="0487c06" id="0487c06"></a>說異相故。謂於緣起中。說異相因果。為辯生<a 
name="0487c07" id="0487c07"></a>死相續次第。不可言愛攝在取中。若也愛生。<a 
name="0487c08" id="0487c08"></a>還因於愛。如是展轉。便致無窮。何所遍知。令<a 
name="0487c09" id="0487c09"></a>愛止息。即應生死無斷絕期。如是所言。皆不<a 
name="0487c10" id="0487c10"></a>應理。自宗許觸即是觸因。和合性故。非彼許<a 
name="0487c11" id="0487c11"></a>觸與觸所因。有別異相。或應許觸離因而有。<a 
name="0487c12" id="0487c12"></a>若彼意許觸與觸因。雖無異相。而有因果。愛<a 
name="0487c13" id="0487c13"></a>取亦然。何容非斥。若言假實相有異者。理亦<a 
name="0487c14" id="0487c14"></a>不然。非如受等類有別故。謂彼宗觸離觸所<a 
name="0487c15" id="0487c15"></a>因。非如受等。體類有別。如何可言其相有異。<a 
name="0487c16" id="0487c16"></a>非諸假法。離假所依。別有相體。依何辯異。或<a 
name="0487c17" id="0487c17"></a>如六處。與觸為緣。非許為緣唯望自類。望自<a 
name="0487c18" id="0487c18"></a>他類。皆許為緣。然於此中。非無因果。如是說<a 
name="0487c19" id="0487c19"></a>愛與取為緣。亦應許非唯望自類。望自他類。<a 
name="0487c20" id="0487c20"></a>皆得為緣。而於此中。非無因果。又如六處。名<a 
name="0487c21" id="0487c21"></a>色為緣。雖無相別。而有因果。亦如名色。用識<a 
name="0487c22" id="0487c22"></a>為緣。識體即在名中所攝。前識後識。雖無相<a 
name="0487c23" id="0487c23"></a>異。而識名色。非無因果。從愛生取。類亦應<a 
name="0487c24" id="0487c24"></a>然。故緣起中。相雖無別。亦有因果。由此說取<a 
name="0487c25" id="0487c25"></a>即攝於愛。亦無有失。所言因果。其相定異。如<a 
name="0487c26" id="0487c26"></a>是言義。無理證成。為辯生死相續次第。必<a 
name="0487c27" id="0487c27"></a>說因果。其相有殊。非相無別。有何因證。若謂<a 
name="0487c28" id="0487c28"></a>因果相若無別。則所化生難知故者。亦不成<a 
name="0487c29" id="0487c29"></a>證。所以者何。愛取義名有差別故。如識等名<a 
name="0488a01" id="0488a01"></a>義與名色等別。既不說愛即為愛因。如何可<a 
name="0488a02" id="0488a02"></a>言。二愛因果別難知故。生死相續次第難<a 
name="0488a03" id="0488a03"></a>知。分明說愛能生取果。如是因果別豈難<a 
name="0488a04" id="0488a04"></a>知。如彼所宗說。名色因識。六處因名色。觸<a 
name="0488a05" id="0488a05"></a>因六處。非難了知又佛世尊。親演說故。謂契<a 
name="0488a06" id="0488a06"></a>經說。若於受喜即名為取。取為有緣。乃至廣<a 
name="0488a07" id="0488a07"></a>說。故取攝愛。其理極成。上座復言。此經非了<a 
name="0488a08" id="0488a08"></a>義。或誦者失。別說對治故。彼謂此經非了義<a 
name="0488a09" id="0488a09"></a>攝。世尊為令速斷滅故。於取因上。假說取聲。<a 
name="0488a10" id="0488a10"></a>或應誦言。若於受&#x6199;。便能生取。所以者何。餘<a 
name="0488a11" id="0488a11"></a>處別說彼對治故以契經言。若能滅此。於諸<a 
name="0488a12" id="0488a12"></a>受&#x6199;。以&#x6199;滅故。取亦隨滅。悲哉東土。聖教無<a 
name="0488a13" id="0488a13"></a>依。如是不知了不了義。仍隨自樂。決判眾經。<a 
name="0488a14" id="0488a14"></a>為立己宗。緣受生愛。及破他立取攝愛言。真<a 
name="0488a15" id="0488a15"></a>了義經。判為不了。實可依者。執作非依非了<a 
name="0488a16" id="0488a16"></a>義經。可名不了。勿不了義名了義經。若爾總<a 
name="0488a17" id="0488a17"></a>無可依聖教。唯有無義。不可依言。是則便成<a 
name="0488a18" id="0488a18"></a>壞聖法者。若取因愛。攝在取中。如取蘊因。攝<a 
name="0488a19" id="0488a19"></a>在取蘊。如是取體。及與取因。二種皆以取<a 
name="0488a20" id="0488a20"></a>聲而說。於令速斷。彌是勝緣。何所乖違。判<a 
name="0488a21" id="0488a21"></a>非了義。又彼不可改本誦言。於教義中。無勝<a 
name="0488a22" id="0488a22"></a>用故非本所誦。於聖教中。義有所闕。何煩輒<a 
name="0488a23" id="0488a23"></a>改。又彼所引證此契經。非了義言。亦非誠證。<a 
name="0488a24" id="0488a24"></a>謂因愛滅。果愛及餘。亦隨滅故。薄伽梵說。若<a 
name="0488a25" id="0488a25"></a>能滅此。於諸愛&#x6199;。以&#x6199;滅故。取亦隨滅。為顯<a 
name="0488a26" id="0488a26"></a>一因有多果故。又何不信如是契經。由此經<a 
name="0488a27" id="0488a27"></a>說。&#x6199;即名取。故餘經言。以&#x6199;滅故。取亦隨<a 
name="0488a28" id="0488a28"></a>滅。世尊為顯取所攝&#x6199;。即是取因。故作是說<a 
name="0488a29" id="0488a29"></a>若作是說。彌令速斷。以於取中。攝多過故。又<a 
name="0488b01" id="0488b01"></a>若餘處分明顯說。愛之與取。條然異類。可<a 
name="0488b02" id="0488b02"></a>判此經。&#x6199;即名取。為不了義然無是說。仍有<a 
name="0488b03" id="0488b03"></a>餘經。判愛即取謂世尊說。我當為汝說順取<a 
name="0488b04" id="0488b04"></a>法及諸取體。廣說乃至。云何為取體。謂此中<a 
name="0488b05" id="0488b05"></a>欲貪。上座自言。若薄伽梵。自標自釋。是了<a 
name="0488b06" id="0488b06"></a>義經。不可判斯為不了義。又薄伽梵。告諸苾<a 
name="0488b07" id="0488b07"></a>芻。取非即五蘊。亦非離五蘊。然取即是此中<a 
name="0488b08" id="0488b08"></a>欲貪。是故此經言&#x6199;即取。無容判是不了義<a 
name="0488b09" id="0488b09"></a>經。又取攝愛。理定應爾。以諸煩惱皆業因故。<a 
name="0488b10" id="0488b10"></a>如前際惑。皆謂無明。故契經言。取緣有者。是<a 
name="0488b11" id="0488b11"></a>因煩惱。發諸業義。愛於發業。是最勝因。攝在<a 
name="0488b12" id="0488b12"></a>取中。為緣發有。於理何失。而不信依。如前際<a 
name="0488b13" id="0488b13"></a>緣起。說無明緣行。一切煩惱。皆能發業。是<a 
name="0488b14" id="0488b14"></a>業因故。皆謂無明。故後際中。能發業惑。皆取<a 
name="0488b15" id="0488b15"></a>所攝。其理極成。又彼所言。愛還因愛。如是展<a 
name="0488b16" id="0488b16"></a>轉。便致無窮。理實無窮。於宗何失。謂許後愛<a 
name="0488b17" id="0488b17"></a>因前愛生。前愛復因前前愛起。因無始故。理<a 
name="0488b18" id="0488b18"></a>實無窮。此於我宗。是德非失。又彼所說。何所<a 
name="0488b19" id="0488b19"></a>遍知。令愛息者。遍知自性故。及遍知因故。能<a 
name="0488b20" id="0488b20"></a>令愛息。如是愛因。略有二種。一異類謂受。二<a 
name="0488b21" id="0488b21"></a>同類謂愛。有何因證令愛止息。唯由遍知異<a 
name="0488b22" id="0488b22"></a>類因受。非由遍知同類因愛。縱許愛息。唯<a 
name="0488b23" id="0488b23"></a>由遍知。異類因受。豈能違愛。攝在取中。故<a 
name="0488b24" id="0488b24"></a>說愛因亦取中攝。理無傾動。為得種種可意<a 
name="0488b25" id="0488b25"></a>境界。周遍馳求。此位名取。取有四種。謂欲及<a 
name="0488b26" id="0488b26"></a>見戒禁我語取差別故。以能取故。說名為取。<a 
name="0488b27" id="0488b27"></a>即諸煩惱。作相想業。謂欲界繫煩惱隨煩惱。<a 
name="0488b28" id="0488b28"></a>除見名欲取。如馬等車。三界四見。名為見取。<a 
name="0488b29" id="0488b29"></a>彼戒禁取。名戒禁取。色無色界繫。煩惱隨煩<a 
name="0488c01" id="0488c01"></a>惱。唯除五見。名我語取。如是語取。隨眠品<a 
name="0488c02" id="0488c02"></a>中。當廣分別。唯與上座。決擇相應。此中略辯<a 
name="0488c03" id="0488c03"></a>不立無明。為別取者。自力無明。不猛利故。非<a 
name="0488c04" id="0488c04"></a>解性故。相應無明。他煩惱力。令能取故。由斯<a 
name="0488c05" id="0488c05"></a>義故。不別立取。離餘見立戒禁取者。於能集<a 
name="0488c06" id="0488c06"></a>業力最勝故。由斯故說一戒禁取。於集業門<a 
name="0488c07" id="0488c07"></a>力齊四見。由此一見。令業熾然。乖違聖道。遠<a 
name="0488c08" id="0488c08"></a>離解脫。故戒禁取。別立取名。以諸取名表依<a 
name="0488c09" id="0488c09"></a>執義。雖煩惱類皆為依執。而此二取。依執義<a 
name="0488c10" id="0488c10"></a>勝。故唯此二。俱得取名。以二於他最堅執故。<a 
name="0488c11" id="0488c11"></a>然於此二。戒禁取強。如所蔽執熾然行故。由<a 
name="0488c12" id="0488c12"></a>是離餘。別立為取。四見皆以慧為性故。對餘<a 
name="0488c13" id="0488c13"></a>煩惱。依執義強。攝四簡餘。立為見取。諸餘煩<a 
name="0488c14" id="0488c14"></a>惱。定不定地。有差別故。不善無記。因差別<a 
name="0488c15" id="0488c15"></a>故。立餘二取。我語之取。名我語取。是於我<a 
name="0488c16" id="0488c16"></a>語。能執取義。此有我語。說為我語。是於此<a 
name="0488c17" id="0488c17"></a>中。有我語義。此體是何。謂有情數。諸法聚<a 
name="0488c18" id="0488c18"></a>集。於此我語。有能執著。名我語取。若爾一<a 
name="0488c19" id="0488c19"></a>切煩惱。皆應名我語取。我宗許爾。為難唐<a 
name="0488c20" id="0488c20"></a>捐。何故少分說我語取。為欲成立一切煩惱<a 
name="0488c21" id="0488c21"></a>皆我語取。故說別名。謂以別名說餘三取。顯<a 
name="0488c22" id="0488c22"></a>我語取。是立總名。如色處界。及如行蘊法念<a 
name="0488c23" id="0488c23"></a>住等。於聖教中。多見此例。為總攝餘所應說<a 
name="0488c24" id="0488c24"></a>義。故於少分。安立總名。如初力無畏及法處<a 
name="0488c25" id="0488c25"></a>界等。復有異門。釋我語取。謂依此故。能引我<a 
name="0488c26" id="0488c26"></a>言。此即我見。名為我語。色無色纏。貪慢疑<a 
name="0488c27" id="0488c27"></a>等。能令我見增長堅多。朋我語故。名我語取。<a 
name="0488c28" id="0488c28"></a>是令我語能堅執義。或取能令我語盛義。非<a 
name="0488c29" id="0488c29"></a>欲貪等亦得此名。唯定地惑。能於我語。極增<a 
name="0489a01" id="0489a01"></a>盛中為近因故。非散地惑朋助我見令其增<a 
name="0489a02" id="0489a02"></a>盛如定地惑。欲界有情。多遊外境。令心散動。<a 
name="0489a03" id="0489a03"></a>故此地惑。非令內緣我執增盛。是故不說為<a 
name="0489a04" id="0489a04"></a>我語取。於此對法所立理中。寡學上座。謬興<a 
name="0489a05" id="0489a05"></a>彈斥。如是所說。理不相應。聖教曾無如是說<a 
name="0489a06" id="0489a06"></a>故。謂曾無有少聖教中以我語聲說上二界<a 
name="0489a07" id="0489a07"></a>惑。彼所繫我見煩惱。及以取聲說彼餘惑。<a 
name="0489a08" id="0489a08"></a>又前後說。自相違故。謂對法中。自作是說。<a 
name="0489a09" id="0489a09"></a>出家外道。於長夜中。執我有情。命者生者。<a 
name="0489a10" id="0489a10"></a>及養育者。補特伽羅。彼尚不能記別無我。況<a 
name="0489a11" id="0489a11"></a>能施設斷我語取。上座於此。畢竟無能顯對<a 
name="0489a12" id="0489a12"></a>法宗。違於法性。但如歌末無義餘聲。言聖教<a 
name="0489a13" id="0489a13"></a>曾無如是說故者。且問上座聖教是何。於三<a 
name="0489a14" id="0489a14"></a>藏中。曾未聞有佛以法印決定印言。齊爾所<a 
name="0489a15" id="0489a15"></a>來名為聖教。若謂聖教。是佛所言。寧知此言<a 
name="0489a16" id="0489a16"></a>非佛所說。未見有一於佛所言。能決定知量<a 
name="0489a17" id="0489a17"></a>邊際故。謂曾未見。有於佛語能達其邊。如何<a 
name="0489a18" id="0489a18"></a>定言對法宗義。非聖教說。上座於此。乍可<a 
name="0489a19" id="0489a19"></a>斥言。此所釋理。違於法性。不應總撥。聖<a 
name="0489a20" id="0489a20"></a>教中無。世尊每言。諸有所說。順法性理。<a 
name="0489a21" id="0489a21"></a>堪為定量。如契經說。隨順契經。顯毘柰<a 
name="0489a22" id="0489a22"></a>耶。不違法性。如是所說。方可為依。阿毘達<a 
name="0489a23" id="0489a23"></a>磨。既名總攝。不違一切聖教理言。故所釋理。<a 
name="0489a24" id="0489a24"></a>無違法性。然佛世尊。亦嘗稱讚。非契佛意符<a 
name="0489a25" id="0489a25"></a>正理言。如契經言。汝等所說。雖非我本意而<a 
name="0489a26" id="0489a26"></a>所說。皆善符正理故。皆可受持。若聖教中。現<a 
name="0489a27" id="0489a27"></a>無說處。言非量者。有太過失。謂聖教中。何處<a 
name="0489a28" id="0489a28"></a>顯了定說。樹等皆無有命。定說諸行皆剎那<a 
name="0489a29" id="0489a29"></a>滅。定說瓶等非別實有。定說過去非未來為<a 
name="0489b01" id="0489b01"></a>因。定說有情非本無今有。又佛世尊。曾於何<a 
name="0489b02" id="0489b02"></a>處。定釋密說殺父等言。謂有漏業。名為父等。<a 
name="0489b03" id="0489b03"></a>又自所執。舊隨界等。佛於何處。曾說此言。設<a 
name="0489b04" id="0489b04"></a>為證成。引相似教。非正顯故。可作餘釋。由<a 
name="0489b05" id="0489b05"></a>是所言。無經說故。便非有者。非決定因。又阿<a 
name="0489b06" id="0489b06"></a>難陀。尚不應說如是釋理。全無說處。況彼上<a 
name="0489b07" id="0489b07"></a>座。於聖教中。少分受持。便應定判。故嗢怛羅<a 
name="0489b08" id="0489b08"></a>契經中說。天帝釋白嗢怛羅言。我今遍觀贍<a 
name="0489b09" id="0489b09"></a>部洲內。諸佛弟子。無能受持如是法門。唯除<a 
name="0489b10" id="0489b10"></a>大德。是故大德。應自正勤持此法門。無令忘<a 
name="0489b11" id="0489b11"></a>失。世尊自說此法門故。由是比知。今亦無有<a 
name="0489b12" id="0489b12"></a>於佛聖教能具受持。佛初涅槃。及正住世。阿<a 
name="0489b13" id="0489b13"></a>難陀等聞持海人。尚不遍知佛語邊際。況今<a 
name="0489b14" id="0489b14"></a>得有能遍知人。故上座說。謂曾無有少聖教<a 
name="0489b15" id="0489b15"></a>中以我語聲說上界等。此欲顯已知聖教邊。<a 
name="0489b16" id="0489b16"></a>於自所知。增益之甚。然契經說。取為有緣<a 
name="0489b17" id="0489b17"></a>一切煩惱。皆能發業。故取應攝一切煩惱。應<a 
name="0489b18" id="0489b18"></a>具攝理。已如前說。此與理教。無片相違。故知<a 
name="0489b19" id="0489b19"></a>經中定有說處。是故憎背他宗善說。苟欲成<a 
name="0489b20" id="0489b20"></a>立自所宗承。如是未為順聖教理。毀他成已。<a 
name="0489b21" id="0489b21"></a>豈曰仁師。有智學徒。皆依對法。採正理食。以<a 
name="0489b22" id="0489b22"></a>增慧命。飲濯如是善說清流。諸所願求。無不<a 
name="0489b23" id="0489b23"></a>成辦。自無淨信。又闕多聞越路而行。誹毀正<a 
name="0489b24" id="0489b24"></a>法。顯已有濫外道異生。豈謂自障稟賢聖法。<a 
name="0489b25" id="0489b25"></a>豈不此釋違於聖教。如世尊告諸苾芻言。汝<a 
name="0489b26" id="0489b26"></a>等昔時。執我語取。為常恒住不變易法。謂正<a 
name="0489b27" id="0489b27"></a>住耶。實爾世尊。乃至廣說。此中意說。於內法<a 
name="0489b28" id="0489b28"></a>中。執取為我。名我語取。故對法釋。違此契經。<a 
name="0489b29" id="0489b29"></a>此亦不然。迷經義故。且應審察。為依我見。問<a 
name="0489c01" id="0489c01"></a>諸苾芻。汝等昔時。執我語取。為常恒等。為依<a 
name="0489c02" id="0489c02"></a>所取我語事耶。我見且無。常恒等相。亦無有<a 
name="0489c03" id="0489c03"></a>執。謂常恒等。如何世尊問苾芻眾。汝等昔時。<a 
name="0489c04" id="0489c04"></a>執我語取。為常恒等。謂正住耶。苾芻云何。答<a 
name="0489c05" id="0489c05"></a>言實爾。故應但約所執取事為常等問。此意<a 
name="0489c06" id="0489c06"></a>假說所取我語。名我語取。或應誦言。汝等昔<a 
name="0489c07" id="0489c07"></a>時。由我語取。執常恒等。謂正住耶。或復應<a 
name="0489c08" id="0489c08"></a>言。汝等昔時。執我語體。為常恒住。乃至廣<a 
name="0489c09" id="0489c09"></a>說。雖為此釋。非意所存。理實但應所取名<a 
name="0489c10" id="0489c10"></a>取。若謂此釋理不應然。於能作用中。多置屢<a 
name="0489c11" id="0489c11"></a>吒故。如是所引。理不定然。於業差別中。亦有<a 
name="0489c12" id="0489c12"></a>屢吒故。如是經義。證對法宗。釋我語取。義更<a 
name="0489c13" id="0489c13"></a>明了。謂我語者。是說我言。世共於中說此<a 
name="0489c14" id="0489c14"></a>為我。此有我語。得我語名。我語能為取依著<a 
name="0489c15" id="0489c15"></a>處。故亦得說為我語取。此體是何。謂五取蘊。<a 
name="0489c16" id="0489c16"></a>世於取蘊。起我有情命者等想。故契經說。諸<a 
name="0489c17" id="0489c17"></a>有沙門。或婆羅門。乃至廣說。此意則說。汝等<a 
name="0489c18" id="0489c18"></a>昔時。執五取蘊。為常恒住。乃至廣說。故所引<a 
name="0489c19" id="0489c19"></a>經。所說取義。不能決定。證彼所執。亦不能<a 
name="0489c20" id="0489c20"></a>遮。諸對法者。如前所辯。我語取相。然彼具<a 
name="0489c21" id="0489c21"></a>壽。引此契經。但能顯已誦文迷義。言前後說<a 
name="0489c22" id="0489c22"></a>自相違者。此宗前後。都不相違。於對法文。不<a 
name="0489c23" id="0489c23"></a>了義意。隨已謬解。謂有相違。由彼出家諸外<a 
name="0489c24" id="0489c24"></a>道類。不了取義。唯聞取名。但隨取名。自稱我<a 
name="0489c25" id="0489c25"></a>等。說斷三取。唯除第四。所以者何。彼諸外<a 
name="0489c26" id="0489c26"></a>道。謂我語取。即所取我。然彼計我。是常恒<a 
name="0489c27" id="0489c27"></a>住不變易法。體不可斷。又於我斷彼生大怖。<a 
name="0489c28" id="0489c28"></a>故不施設斷我語取。此意說言。彼若真實善<a 
name="0489c29" id="0489c29"></a>解取義。於我語取。亦應施設能斷少分。以<a 
name="0490a01" id="0490a01"></a>於取義不善了知。唯聞取名。妄推實義。故除<a 
name="0490a02" id="0490a02"></a>第四。言唯斷三。亦如今時一譬喻者。不應立<a 
name="0490a03" id="0490a03"></a>義而強立之。應立義中而倒不立。又彼依自<a 
name="0490a04" id="0490a04"></a>所執取門。施設斷三。非我語取。然彼所執。取<a 
name="0490a05" id="0490a05"></a>體不同。且欲取中。有言體是諸妙欲境。有謂<a 
name="0490a06" id="0490a06"></a>婬貪。他宗戒禁。名戒禁取。他宗諸見。名為見<a 
name="0490a07" id="0490a07"></a>取。於我見中。執為正智。故不建立我語取<a 
name="0490a08" id="0490a08"></a>名。故說斷三。非我語取。故諸外道。有作是<a 
name="0490a09" id="0490a09"></a>言。如彼大師。可敬可愛。我師亦爾。如彼大<a 
name="0490a10" id="0490a10"></a>師。於法究竟。我師亦爾。如彼法侶。互相敬<a 
name="0490a11" id="0490a11"></a>愛。我等亦爾。如彼於戒圓滿護持。我等亦爾。<a 
name="0490a12" id="0490a12"></a>如彼施設。能斷諸取。我等亦爾。彼與我等。有<a 
name="0490a13" id="0490a13"></a>何差別。故我宗義。前後無違。上座如何安立<a 
name="0490a14" id="0490a14"></a>諸取彼言欲取。於契經中。世尊分明親自開<a 
name="0490a15" id="0490a15"></a>示。如有請問。欲者謂何。世尊答言。謂五妙<a 
name="0490a16" id="0490a16"></a>欲。然非妙欲即是欲體。此中欲貪。說名為欲。<a 
name="0490a17" id="0490a17"></a>又世尊勸依了義經。此了義經。不應異釋。我<a 
name="0490a18" id="0490a18"></a>今於此。見如是意。謂由愛力。五妙欲中。欲貪<a 
name="0490a19" id="0490a19"></a>生故。而有所取。是名欲取。經與彼義。都不相<a 
name="0490a20" id="0490a20"></a>應。謂此經中。都不依彼所執欲取而興問<a 
name="0490a21" id="0490a21"></a>答又經所說。亦不乖違。我對法宗所說欲義。<a 
name="0490a22" id="0490a22"></a>我等亦說。五妙欲中。所有欲貪。是真欲故。又<a 
name="0490a23" id="0490a23"></a>彼引此。竟何所成。世尊於此中。非辯欲取故。<a 
name="0490a24" id="0490a24"></a>又此所引。非了義經。復應觀察別意趣故。謂<a 
name="0490a25" id="0490a25"></a>經後句。世尊自遮。言非妙欲即是欲體。有何<a 
name="0490a26" id="0490a26"></a>密意。於前句中。正答問言。謂五妙欲。若更有<a 
name="0490a27" id="0490a27"></a>別意。而名了義經。更無別意者。應名不了義。<a 
name="0490a28" id="0490a28"></a>則了不了義應無定建立。又何意說。五妙欲<a 
name="0490a29" id="0490a29"></a>中。欲貪生故。而有所取。是名欲取。為執欲<a 
name="0490b01" id="0490b01"></a>貪。為執妙欲。名為欲取。除此二種。更作餘<a 
name="0490b02" id="0490b02"></a>執。則無所依。且彼所宗。取不攝愛。不應欲取<a 
name="0490b03" id="0490b03"></a>體是欲貪。或彼前後自相違害。若執妙欲名<a 
name="0490b04" id="0490b04"></a>欲取者。豈非煩惱能為業因。又取不應緣愛<a 
name="0490b05" id="0490b05"></a>而起。唯應許愛緣取而生。彼上座言。取非二<a 
name="0490b06" id="0490b06"></a>種。但於妙欲。欲貪生故。執而不捨。說名欲<a 
name="0490b07" id="0490b07"></a>取。巧為如是響像言詞。惑亂東方愚信族<a 
name="0490b08" id="0490b08"></a>類。何名為執。何名不捨。豈不於彼五妙欲中<a 
name="0490b09" id="0490b09"></a>有欲貪生。即名為執。耽著不棄。即名不捨。故<a 
name="0490b10" id="0490b10"></a>先說彼不應立義。而強立之。應立義中而倒<a 
name="0490b11" id="0490b11"></a>不立言成無謬。或彼應辯執不捨相。非即前<a 
name="0490b12" id="0490b12"></a>二而名欲取。彼言見取。即是五見。謂愛力故。<a 
name="0490b13" id="0490b13"></a>執而不捨。故契經說。由有彼故。應知是諸沙<a 
name="0490b14" id="0490b14"></a>門梵志成不聰叡。墮無明趣。愛廣滋長。彼謂<a 
name="0490b15" id="0490b15"></a>諸見。由愛勢力。種種熾盛。名廣滋長。如是所<a 
name="0490b16" id="0490b16"></a>說。前後相違。不了經義。引之無益。如何彼說<a 
name="0490b17" id="0490b17"></a>前後相違。謂能執故。說名為執。如是執體。即<a 
name="0490b18" id="0490b18"></a>是五見。彼即不棄。故名不捨。是謂後言違於<a 
name="0490b19" id="0490b19"></a>前說。謂彼前說。於內法中。執取為我。名我語<a 
name="0490b20" id="0490b20"></a>取。或我語取。見取所收。無別性故。應唯三<a 
name="0490b21" id="0490b21"></a>取。理不應許。取體相雜。如何說彼不了經義。<a 
name="0490b22" id="0490b22"></a>謂經但言愛廣滋長。如何知說。是由愛力。種<a 
name="0490b23" id="0490b23"></a>種熾盛。名廣滋長。非由見力愛滋長耶。我於<a 
name="0490b24" id="0490b24"></a>此中。見如是義。謂由見力。愛廣滋長。由彼經<a 
name="0490b25" id="0490b25"></a>言。沙門梵志。依前際執。說常住論。言我世間<a 
name="0490b26" id="0490b26"></a>皆悉是常。於四事中。而興諍論。由有彼故。應<a 
name="0490b27" id="0490b27"></a>知是諸沙門梵志。成不聰叡。墮無明趣。愛廣<a 
name="0490b28" id="0490b28"></a>滋長。此中意說。愛由見力。而廣滋長。非見由<a 
name="0490b29" id="0490b29"></a>愛。此分明說愛廣滋長。如何翻謂見滋長耶。<a 
name="0490c01" id="0490c01"></a>如何此經。引之無益。謂縱如彼釋引之何所<a 
name="0490c02" id="0490c02"></a>成。非由此能成彼見取。豈由此故。便能證成。<a 
name="0490c03" id="0490c03"></a>離彼諸見。外有執而不捨。然執不捨。即是諸<a 
name="0490c04" id="0490c04"></a>見。故所引經。於彼無益。彼言此中戒禁取者。<a 
name="0490c05" id="0490c05"></a>非五見中戒禁取攝。然即戒禁其體是何。謂<a 
name="0490c06" id="0490c06"></a>有外道。由愛力故。受持牛鹿&#x732A;狗戒禁。願我<a 
name="0490c07" id="0490c07"></a>由斯持戒禁力。當受快樂。或當永斷。觀察為<a 
name="0490c08" id="0490c08"></a>先。所起執見。是五見中。戒禁取攝。希欲為<a 
name="0490c09" id="0490c09"></a>先。所受戒禁。是四取中。戒禁取攝。故此與<a 
name="0490c10" id="0490c10"></a>彼。取體不同。如是立中。有二種失。取體支<a 
name="0490c11" id="0490c11"></a>體。俱雜亂故。且無有一。但希求果。受持戒<a 
name="0490c12" id="0490c12"></a>禁。非見為先。要見為先。方希求故。設許彼<a 
name="0490c13" id="0490c13"></a>說。希欲為先。所受戒禁。非五見中戒禁取<a 
name="0490c14" id="0490c14"></a>攝。則定應許。觀察為先。所受戒禁。是五見<a 
name="0490c15" id="0490c15"></a>中戒禁取攝。此戒禁取。於四取中。為是見取。<a 
name="0490c16" id="0490c16"></a>為戒禁取。隨許是一。取應雜亂。或違先許。彼<a 
name="0490c17" id="0490c17"></a>先許言。希欲為先。所受戒禁。是四取中戒禁<a 
name="0490c18" id="0490c18"></a>取攝。非五見中戒禁取攝。無如是失。以能執<a 
name="0490c19" id="0490c19"></a>見是四取中見取所攝。所執戒禁。是四取中<a 
name="0490c20" id="0490c20"></a>戒禁取攝。此救非理。四見亦應如戒禁取而<a 
name="0490c21" id="0490c21"></a>建立故。謂餘四見。亦應能執。是四取中。見取<a 
name="0490c22" id="0490c22"></a>所攝。所執境界。別立餘取。又應欲貪立為欲<a 
name="0490c23" id="0490c23"></a>取。所貪境界。別立餘取。此彼差別。無定因<a 
name="0490c24" id="0490c24"></a>故。是則諸取。數應不定。如對法宗。於五見<a 
name="0490c25" id="0490c25"></a>內。獨立一見。名戒禁取。我宗亦然。強者別<a 
name="0490c26" id="0490c26"></a>立。若爾應唯四見立一。如戒禁取。欲貪與境。<a 
name="0490c27" id="0490c27"></a>應立別取。何理能遮。故彼所宗。非善立取。又<a 
name="0490c28" id="0490c28"></a>諸有支。體應雜亂。謂取支中。有有支故以契<a 
name="0490c29" id="0490c29"></a>經說。告阿難陀。能感當來後有諸業。應知即<a 
name="0491a01" id="0491a01"></a>是此中有支。又業為生因。餘契經說故。所受<a 
name="0491a02" id="0491a02"></a>戒禁是有是業。後有即生。應如前際。則當生<a 
name="0491a03" id="0491a03"></a>有。應取為緣。上座救言。此後所起。方名為<a 
name="0491a04" id="0491a04"></a>有。用取為緣。此救不然。有業非有。即此種<a 
name="0491a05" id="0491a05"></a>類。有業是有。此必應遭外道所魅。又應說愛。<a 
name="0491a06" id="0491a06"></a>與有為緣。彼許有戒禁。從希望生故。由此<a 
name="0491a07" id="0491a07"></a>定知。越對法理。必無於取無過安立。今應思<a 
name="0491a08" id="0491a08"></a>擇。應諸煩惱皆是取緣。展轉相因。諸惑生故。<a 
name="0491a09" id="0491a09"></a>何故但說愛為取緣。不可取緣說餘煩惱。夫<a 
name="0491a10" id="0491a10"></a>取緣者。謂能為緣。令取體生。不捨所取。愛望<a 
name="0491a11" id="0491a11"></a>於取。具有二能。餘惑但能令取體起。故唯說<a 
name="0491a12" id="0491a12"></a>愛。能為取緣。上座釋言。所以不說餘煩惱者。<a 
name="0491a13" id="0491a13"></a>理無有故。謂若離愛。現在前行我語等取。終<a 
name="0491a14" id="0491a14"></a>不行故。未了彼言。何意故說。若遮諸惑展轉<a 
name="0491a15" id="0491a15"></a>力生。是則應違聖教正理。故契經說。佛告苾<a 
name="0491a16" id="0491a16"></a>芻。愛由愛生。愛復生恚。恚由恚起。恚復生<a 
name="0491a17" id="0491a17"></a>愛。如是亦說。取為愛緣。又契經說。愛用無<a 
name="0491a18" id="0491a18"></a>明。為集為因為生為類。前已成立。無明是取。<a 
name="0491a19" id="0491a19"></a>故亦應說。愛用取為緣。但由前說因。是故不<a 
name="0491a20" id="0491a20"></a>說。理亦應爾。慢起無間遇恚生緣。然恚不生。<a 
name="0491a21" id="0491a21"></a>反生於愛。斯有何理。愛恚生緣。定有差別。由<a 
name="0491a22" id="0491a22"></a>是證知。愛亦緣餘惑生。故非取生但緣於愛。<a 
name="0491a23" id="0491a23"></a>而偏說者。由具二能。上座此中。妄釋經義。謂<a 
name="0491a24" id="0491a24"></a>非離愛恚得現行。未審此言。欲詮何義。豈不<a 
name="0491a25" id="0491a25"></a>愛恚不俱起故。必應離愛恚得現行。若謂恚<a 
name="0491a26" id="0491a26"></a>行必由前愛。是經義者。此但虛言。以契經言。<a 
name="0491a27" id="0491a27"></a>恚由恚起。恚復生愛。故但虛言。由是所言。理<a 
name="0491a28" id="0491a28"></a>無有故。愛必非賴餘煩惱生。取但因愛。理不<a 
name="0491a29" id="0491a29"></a>成立。是故對法所說取支。總攝諸惑。其理為<a 
name="0491b01" id="0491b01"></a>善。</p><a 
name="0491b02" id="0491b02"></a><p><span class="juanname">說一切有部順正理論卷第二十六</span></p>
<hr>【經文資訊】大正藏第 29 冊 No. 1562 阿毘達磨順正理論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index61f9.html?index=T29n1562" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T29n1562_026 by HTTrack Website Copier/3.x [XR&CO'2014], Tue, 07 Jun 2016 06:53:04 GMT -->
</html>
