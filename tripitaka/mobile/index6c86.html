<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T50n2059_007 by HTTrack Website Copier/3.x [XR&CO'2014], Tue, 07 Jun 2016 07:00:20 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=21892738&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT50n2059&amp;utmp=%2Fmobile%2Findex.php%3Findex%3DT50n2059_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index450e.html?index=T50n2059_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第50冊<br/>No.2059 高僧傳 (14卷)<br/>【梁 慧皎撰】<br/>第 7 卷</p>
	<a href="index05d6.html?index=T50n2059_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T50">
<div class="root" id="2059" sutra_name="高僧傳" sutra_juan="[卷7]">　
<a 
name="0366b02" id="0366b02"></a><a 
name="0366b03" id="0366b03"></a><a 
name="0366b04" id="0366b04"></a><p><span class="juanname">高僧傳卷第七<span class="note">(義解四)</span></span></p><a 
name="0366b05" id="0366b05"></a><a 
name="0366b06" id="0366b06"></a><p style="margin-left: 4em"><span class="byline">梁會稽嘉祥寺沙門釋慧皎撰</span></p><a 
name="0366b07" id="0366b07"></a><ul><li>竺道生一</li><li>釋慧叡二</li><a 
name="0366b08" id="0366b08"></a><li>釋慧嚴三</li><li>釋慧觀四</li><a 
name="0366b09" id="0366b09"></a><li>釋慧義五</li><li>釋道淵六</li><a 
name="0366b10" id="0366b10"></a><li>釋僧弼七</li><li>釋慧靜八</li><a 
name="0366b11" id="0366b11"></a><li>釋僧苞九</li><li>釋僧詮十</li><a 
name="0366b12" id="0366b12"></a><li>釋曇鑒十一</li><li>釋慧安十二</li><a 
name="0366b13" id="0366b13"></a><li>釋曇無成十三</li><li>釋僧含十四</li><a 
name="0366b14" id="0366b14"></a><li>釋僧徹十五</li><li>釋曇諦十六</li><a 
name="0366b15" id="0366b15"></a><li>釋僧導十七</li><li>釋道汪十八</li><a 
name="0366b16" id="0366b16"></a><li>釋慧靜十九</li><li>釋法愍二十</li><a 
name="0366b17" id="0366b17"></a><li>釋道亮二十一</li><li>釋梵敏二十二</li><a 
name="0366b18" id="0366b18"></a><li>釋道溫二十三</li><li>釋曇斌二十四</li><a 
name="0366b19" id="0366b19"></a><li>釋慧亮二十五</li><li>釋僧鏡二十六</li><a 
name="0366b20" id="0366b20"></a><li>釋僧瑾二十七</li><li>釋道猛二十八</li><a 
name="0366b21" id="0366b21"></a><li>釋超進二十九</li><li>釋法珍三十</li><a 
name="0366b22" id="0366b22"></a><li>釋道猷三十一</li><li>釋慧通三十二</li></ul><a 
name="0366b23" id="0366b23"></a><p style="text-indent: 0em; margin-left: 0em"><span class="linehead"></span>竺道生。本姓魏。鉅鹿人。寓居彭城家世仕<a 
name="0366b24" id="0366b24"></a>族。父為廣戚令。鄉里稱為善人。生幼而&#x9834;<a 
name="0366b25" id="0366b25"></a>悟聰哲若神。其父知非凡器。愛而異之。後<a 
name="0366b26" id="0366b26"></a>值沙門竺法汰。遂改俗歸依。伏膺受業。既<a 
name="0366b27" id="0366b27"></a>踐法門俊思奇拔。研味句義即自開解。故<a 
name="0366b28" id="0366b28"></a>年在志學便登講座。吐納問辯辭清珠玉。<a 
name="0366b29" id="0366b29"></a>雖宿望學僧當世名士。皆慮挫詞窮。莫敢<a 
name="0366c01" id="0366c01"></a>酬抗。年至具戒器鑒日深。性度機警神氣清<a 
name="0366c02" id="0366c02"></a>穆。初入廬山幽棲七年。以求其志。常以入<a 
name="0366c03" id="0366c03"></a>道之要慧解為本。故鑽仰群經斟酌雜論。<a 
name="0366c04" id="0366c04"></a>萬里隨法不憚疲苦。後與慧叡慧嚴同遊<a 
name="0366c05" id="0366c05"></a>長安。從什公受業。關中僧眾咸謂神悟。後<a 
name="0366c06" id="0366c06"></a>還都止青園寺。寺是晉恭思皇后褚氏所立<a 
name="0366c07" id="0366c07"></a>本種青處因以為名。生既當時法匠。請以居<a 
name="0366c08" id="0366c08"></a>焉。宋太祖文皇深加歎重。後太祖設會。帝<a 
name="0366c09" id="0366c09"></a>親同眾御于地筵。下食良久。眾咸疑日晚。<a 
name="0366c10" id="0366c10"></a>帝曰。始可中耳。生曰。白日麗天。天言始中<a 
name="0366c11" id="0366c11"></a>何得非中。遂取&#x9262;便食。於是一眾從之。<a 
name="0366c12" id="0366c12"></a>莫不歎其樞機得衷。王弘范泰顏延並挹。<a 
name="0366c13" id="0366c13"></a>敬風猷從之問道。生既潛思日久徹悟言<a 
name="0366c14" id="0366c14"></a>外。迺喟然歎曰。夫象以盡意。得意則象忘。<a 
name="0366c15" id="0366c15"></a>言以詮理。入理則言息。自經典東流譯人<a 
name="0366c16" id="0366c16"></a>重阻。多守滯文鮮見圓義。若忘筌取魚始<a 
name="0366c17" id="0366c17"></a>可與言道矣。於是校閱真俗研思因果。迺<a 
name="0366c18" id="0366c18"></a>立善不受報頓悟成佛。又著二諦論佛性<a 
name="0366c19" id="0366c19"></a>當有論法身無色論佛無淨土論應有緣論等。<a 
name="0366c20" id="0366c20"></a>籠罩舊說妙有淵旨。而守文之徒多生嫌<a 
name="0366c21" id="0366c21"></a>嫉。與奪之聲紛然競起。又六卷泥洹先至京<a 
name="0366c22" id="0366c22"></a>師。生剖析經理洞入幽微。迺說阿闡提<a 
name="0366c23" id="0366c23"></a>人皆得成佛。于時大本未傳。孤明先發獨<a 
name="0366c24" id="0366c24"></a>見忤眾。於是舊學以為邪說譏憤滋甚。遂<a 
name="0366c25" id="0366c25"></a>顯大眾擯而遣之。生於大眾中正容誓曰。<a 
name="0366c26" id="0366c26"></a>若我所說反於經義者。請於現身即表厲<a 
name="0366c27" id="0366c27"></a>疾。若與實相不相違背者。願捨壽之時據<a 
name="0366c28" id="0366c28"></a>師子座。言竟拂衣而遊。初投吳之虎丘山。<a 
name="0366c29" id="0366c29"></a>旬日之中學徒數百。其年夏雷震青園佛殿。<a 
name="0367a01" id="0367a01"></a>龍昇于天光影西壁。因改寺名號曰龍光。<a 
name="0367a02" id="0367a02"></a>時人歎曰。龍既已去生必行矣。俄而投&#x8FF9;廬<a 
name="0367a03" id="0367a03"></a>山。銷影巖岫。山中僧眾咸共敬服。後涅槃大<a 
name="0367a04" id="0367a04"></a>本至于南京。果稱闡提悉有佛性。與前<a 
name="0367a05" id="0367a05"></a>所說合若符契。生既獲斯經尋即講說。以<a 
name="0367a06" id="0367a06"></a>宋元嘉十一年冬十一月庚子。於廬山精舍<a 
name="0367a07" id="0367a07"></a>昇于法座。神色開朗德音俊發。論議數番<a 
name="0367a08" id="0367a08"></a>窮理盡妙。觀聽之眾莫不悟悅。法席將畢<a 
name="0367a09" id="0367a09"></a>忽見麈尾紛然而墜。端坐正容隱几而<a 
name="0367a10" id="0367a10"></a>卒。顏色不異似若入定。道俗嗟駭遠近悲<a 
name="0367a11" id="0367a11"></a>泣。於是京邑諸僧內慚自疚追而信服。其<a 
name="0367a12" id="0367a12"></a>神鑒之至徵瑞如此。仍葬廬山之阜。初生<a 
name="0367a13" id="0367a13"></a>與叡公及嚴觀同學齊名。故時人評曰。生叡<a 
name="0367a14" id="0367a14"></a>發天真。嚴觀窪流得。慧義彭享進。寇淵于<a 
name="0367a15" id="0367a15"></a>默塞。生及叡公獨標天真之目。故以秀出群<a 
name="0367a16" id="0367a16"></a>士矣。初關中僧肇始注維摩。世咸翫味。生<a 
name="0367a17" id="0367a17"></a>乃更發深旨顯暢新異及諸經義疏。世皆<a 
name="0367a18" id="0367a18"></a>寶焉。王微以生比郭林宗。乃為之立傳旌<a 
name="0367a19" id="0367a19"></a>其遺德。時人以生推闡提得佛。此語有據。<a 
name="0367a20" id="0367a20"></a>頓悟不受報等時亦為憲章。宋太祖嘗述生<a 
name="0367a21" id="0367a21"></a>頓悟義。沙門僧弼等皆設巨難。帝曰。若使<a 
name="0367a22" id="0367a22"></a>逝者可興。豈為諸君所屈。後龍光又有沙<a 
name="0367a23" id="0367a23"></a>門寶林。初經長安受學。後祖述生公諸義。<a 
name="0367a24" id="0367a24"></a>時人號曰遊玄生。著涅槃記及注異宗論<a 
name="0367a25" id="0367a25"></a>檄魔文等。林弟子法寶亦學兼內外。著金剛<a 
name="0367a26" id="0367a26"></a>後心論等。亦祖述生義焉。近代又有釋慧<a 
name="0367a27" id="0367a27"></a>生者。亦止龍光寺。蔬食善眾經兼工草<a 
name="0367a28" id="0367a28"></a>隸。時人以同寺相繼。號曰大小二生。</p><a 
name="0367a29" id="0367a29"></a><p style="text-indent: 0em; margin-left: 0em"><span class="linehead"></span>釋慧叡。冀州人。少出家執節精峻。常遊方<a 
name="0367b01" id="0367b01"></a>而學經。行蜀之西界為人所抄掠。常使<a 
name="0367b02" id="0367b02"></a>牧羊。有商客信敬者。見而異之。疑是沙<a 
name="0367b03" id="0367b03"></a>門。請問經義無不綜達。商人即以金贖<a 
name="0367b04" id="0367b04"></a>之。既還襲染衣。篤學彌至。遊歷諸國。迺至<a 
name="0367b05" id="0367b05"></a>南天竺界。音譯誥訓殊方異義無不必曉。<a 
name="0367b06" id="0367b06"></a>後還憩廬山。俄又入關從什公諮稟。後<a 
name="0367b07" id="0367b07"></a>適京師止烏衣寺講說眾經。皆思徹言<a 
name="0367b08" id="0367b08"></a>表理契環中。宋大將軍彭城王義康請以為<a 
name="0367b09" id="0367b09"></a>師。再三迺許。王請入第受戒。叡曰。禮聞<a 
name="0367b10" id="0367b10"></a>來學不聞往教。康大以為愧。迺入寺虔<a 
name="0367b11" id="0367b11"></a>禮祇奉戒法。後以貂裘奉叡。叡不著常<a 
name="0367b12" id="0367b12"></a>坐之。王密令左右求買酬三十萬。叡曰。雖<a 
name="0367b13" id="0367b13"></a>非所服既大王所施。聊為從用耳。陳郡謝<a 
name="0367b14" id="0367b14"></a>靈運篤好佛理。殊俗之音多所達解。迺諮<a 
name="0367b15" id="0367b15"></a>叡以經中諸字并眾音異旨。於是著十四<a 
name="0367b16" id="0367b16"></a>音訓敘。條列梵漢。昭然可了。使文字有<a 
name="0367b17" id="0367b17"></a>據焉。叡以宋元嘉中卒。春秋八十有五矣。</p><a 
name="0367b18" id="0367b18"></a><p style="text-indent: 0em; margin-left: 0em"><span class="linehead"></span>釋慧嚴。姓范。豫州人。年十二為諸生博曉<a 
name="0367b19" id="0367b19"></a>詩書。十六出家。又精鍊佛理。迄甫立年學<a 
name="0367b20" id="0367b20"></a>洞群籍。風聲四遠化洽殊邦。聞什公在關<a 
name="0367b21" id="0367b21"></a>復從受學。訪正音義多所異聞。後還京師<a 
name="0367b22" id="0367b22"></a>止東安寺。宋高祖素所知重。高祖後伐長<a 
name="0367b23" id="0367b23"></a>安。要與同行。嚴曰。檀越此行雖伐罪弔民。<a 
name="0367b24" id="0367b24"></a>貧道事外之人。不敢聞命。帝苦要之。遂行。<a 
name="0367b25" id="0367b25"></a>及文帝在位。情好尤密。每見弘讚問佛法。<a 
name="0367b26" id="0367b26"></a>先是帝未甚崇信。至元嘉十二年京尹蕭<a 
name="0367b27" id="0367b27"></a>摹之上啟請制起寺及鑄像。帝乃與侍中<a 
name="0367b28" id="0367b28"></a>何尚之吏部郎中羊玄保等議之。謂尚之<a 
name="0367b29" id="0367b29"></a>曰。朕少來讀經不多。比日彌復無暇。三世<a 
name="0367c01" id="0367c01"></a>因果未辯厝懷。而復不敢立異者。正以<a 
name="0367c02" id="0367c02"></a>卿輩時秀率所敬信故也。范泰謝靈運常言。<a 
name="0367c03" id="0367c03"></a>六經典文本在濟俗為治。必求靈性真奧。<a 
name="0367c04" id="0367c04"></a>豈得不以佛經為指南耶。近見顏迎之<a 
name="0367c05" id="0367c05"></a>推達性論宗炳難白黑論。明佛汪汪尤為<a 
name="0367c06" id="0367c06"></a>名理並足開獎人意。若使率土之濱皆敦<a 
name="0367c07" id="0367c07"></a>此化。則朕坐致太平。夫復何事。近蕭摹之請<a 
name="0367c08" id="0367c08"></a>制。未全經通。即以相示。委卿增損。必有以<a 
name="0367c09" id="0367c09"></a>遏戒浮淫無傷弘獎者。迺當著令耳。尚<a 
name="0367c10" id="0367c10"></a>之對曰。悠悠之徒多不信法。以臣庸蔽獨<a 
name="0367c11" id="0367c11"></a>秉愚懃。懼以闕薄貽點大教。今乃更荷<a 
name="0367c12" id="0367c12"></a>褒拂非所敢當。至如前代群英則不負<a 
name="0367c13" id="0367c13"></a>明詔矣。中朝已遠難復盡知。度江以來則王<a 
name="0367c14" id="0367c14"></a>導周顗庾亮王濛謝尚&#x90C4;超王坦王恭王謐<a 
name="0367c15" id="0367c15"></a>郭文謝敷戴逵許詢及亡高祖兄弟王元琳<a 
name="0367c16" id="0367c16"></a>昆季范汪孫綽張玄殷顗。或宰輔之冠蓋。<a 
name="0367c17" id="0367c17"></a>或人倫之羽儀。或置情天人之際。或抗&#x8FF9;煙<a 
name="0367c18" id="0367c18"></a>霞之表。並稟志歸依厝心崇信。其間比對則<a 
name="0367c19" id="0367c19"></a>蘭護開潛淵遁崇邃。皆亞&#x8FF9;黃中。或不測人<a 
name="0367c20" id="0367c20"></a>也。近世道俗敷談便爾。若當備舉夷夏爰<a 
name="0367c21" id="0367c21"></a>逮漢魏。奇才異德胡可勝言。慧遠法師嘗<a 
name="0367c22" id="0367c22"></a>云。釋氏之化無所不可。適道固自教源。<a 
name="0367c23" id="0367c23"></a>濟俗亦為要務。竊尋此說有契理奧。何<a 
name="0367c24" id="0367c24"></a>者若使家家持戒則一國息刑。故佛澄適趙<a 
name="0367c25" id="0367c25"></a>二石減暴。靈塔放光符健損虐。故神道助<a 
name="0367c26" id="0367c26"></a>教有自來矣。而蕭摹所啟亦不謂全非。但<a 
name="0367c27" id="0367c27"></a>傷&#x8827;道俗者。本在無行僧尼。而情貌難分<a 
name="0367c28" id="0367c28"></a><span class="corr" title='[袪&gt;祛]'>祛</span>取未易。金銅土木雖縻費滋深。必福業<a 
name="0367c29" id="0367c29"></a>所寄復難得頓絕。臣比思為斟酌進退難<a 
name="0368a01" id="0368a01"></a>安。今日親奉德音實亦深用夷泰。羊玄保<a 
name="0368a02" id="0368a02"></a>進曰此談蓋天人之際。豈臣所宜預。竊恐<a 
name="0368a03" id="0368a03"></a>秦楚論強兵之術。孫吳盡吞併之計。將無<a 
name="0368a04" id="0368a04"></a>取於此耶。帝曰。此非戰國之具。良如卿<a 
name="0368a05" id="0368a05"></a>言。尚之曰。夫禮隱逸則戰士怠。貴仁德則<a 
name="0368a06" id="0368a06"></a>兵氣衰。若以孫吳為志。苟在吞噬。亦無<a 
name="0368a07" id="0368a07"></a>取堯舜之道。豈唯釋教而已耶。帝悅曰。釋<a 
name="0368a08" id="0368a08"></a>門有卿亦猶孔氏之有季路。所謂惡言不<a 
name="0368a09" id="0368a09"></a>入於耳。帝自是信心迺立。始致意佛經。及<a 
name="0368a10" id="0368a10"></a>見嚴觀諸僧。輒論道義理。時顏延之著離<a 
name="0368a11" id="0368a11"></a>識觀及論檢。帝命嚴辯其同異。往復終日。<a 
name="0368a12" id="0368a12"></a>帝笑曰。公等今日無愧支許。嚴後著無生<a 
name="0368a13" id="0368a13"></a>滅論及老子略注等。東海何承天以博物著<a 
name="0368a14" id="0368a14"></a>名。乃問嚴。佛國將用何曆。嚴云。天竺夏至<a 
name="0368a15" id="0368a15"></a>之日方中無影。所謂天中。於五行土德色<a 
name="0368a16" id="0368a16"></a>尚黃。數尚五。八寸為一尺。十兩當此土<a 
name="0368a17" id="0368a17"></a>十二兩。建辰之月為歲首。及討覈分至推<a 
name="0368a18" id="0368a18"></a>校薄蝕。顧步光影其法甚詳。宿度年紀咸<a 
name="0368a19" id="0368a19"></a>有條例。承天無所厝難。後婆利國人來。果<a 
name="0368a20" id="0368a20"></a>同嚴說。帝&#x52C5;任豫受焉。大涅槃經初至宋<a 
name="0368a21" id="0368a21"></a>土。文言致善。而品數&#x758E;簡。初學難以措懷。<a 
name="0368a22" id="0368a22"></a>嚴迺共慧觀謝靈運等。依泥洹本加之品<a 
name="0368a23" id="0368a23"></a>目。文有過質頗亦治改。始有數本流行。嚴<a 
name="0368a24" id="0368a24"></a>迺夢見一人形狀極偉。厲聲謂嚴曰。涅槃<a 
name="0368a25" id="0368a25"></a>尊經何以輕加斟酌。嚴覺已惕然。迺更集<a 
name="0368a26" id="0368a26"></a>僧欲收前本。時識者咸云。此蓋欲誡厲後<a 
name="0368a27" id="0368a27"></a>人耳。若必不應者何容即時方夢。嚴以為<a 
name="0368a28" id="0368a28"></a>然。頃之又夢神人告曰。君以弘經之力必<a 
name="0368a29" id="0368a29"></a>當見佛也。嚴以宋元嘉二十年卒于東安<a 
name="0368b01" id="0368b01"></a>寺。春秋八十有一矣。帝詔曰。嚴法師器識淵<a 
name="0368b02" id="0368b02"></a>遠學道之匠。奄爾遷神痛悼于懷。可給錢<a 
name="0368b03" id="0368b03"></a>五萬布五十匹。嚴弟子法智。幼有神理。年<a 
name="0368b04" id="0368b04"></a>二十四往江陵值雅公講。便論議數番。雅<a 
name="0368b05" id="0368b05"></a>厝通無地。雅顧眄四眾曰。小子斐然成章。<a 
name="0368b06" id="0368b06"></a>智笑曰。迺變風變雅作矣。於是聲布楚郢<a 
name="0368b07" id="0368b07"></a>譽洽京吳。善成實及大小品。</p><a 
name="0368b08" id="0368b08"></a><p style="text-indent: 0em; margin-left: 0em"><span class="linehead"></span>釋慧觀。姓崔。清河人。十歲便以博見馳名。<a 
name="0368b09" id="0368b09"></a>弱年出家遊方受業。晚適廬山又諮稟慧<a 
name="0368b10" id="0368b10"></a>遠。聞什公入關。乃自南徂北。訪覈異同<a 
name="0368b11" id="0368b11"></a>詳辯新舊。風神秀雅思入玄微。時人稱之<a 
name="0368b12" id="0368b12"></a>曰。通情則生融上首。精難則觀肇第一。迺<a 
name="0368b13" id="0368b13"></a>著法華宗要序以簡什。什曰。善男子。所論<a 
name="0368b14" id="0368b14"></a>甚快。君小&#x5374;當南遊江漢之間善以弘通<a 
name="0368b15" id="0368b15"></a>為務。什亡後迺南適荊州。州將司馬休之甚<a 
name="0368b16" id="0368b16"></a>相敬重。於彼立高悝寺。使夫荊楚之民迴<a 
name="0368b17" id="0368b17"></a>邪歸正者。十有其半。宋武南伐休之至江<a 
name="0368b18" id="0368b18"></a>陵與觀相遇。傾心待接依然若舊。因&#x52C5;與<a 
name="0368b19" id="0368b19"></a>西中郎遊。即文帝也俄而還京止道場寺。觀<a 
name="0368b20" id="0368b20"></a>既妙善佛理探究老莊。又精通十誦博採<a 
name="0368b21" id="0368b21"></a>諸部。故求法問道者日不空筵。元嘉初三<a 
name="0368b22" id="0368b22"></a>月上已車駕臨曲水讌會。命觀與朝士賦<a 
name="0368b23" id="0368b23"></a>詩。觀即坐先獻。文旨清婉事適當時。瑯&#x7458;<a 
name="0368b24" id="0368b24"></a>王僧達廬江何尚之。並以清言致&#x6B35;結賞<a 
name="0368b25" id="0368b25"></a>塵外。宋元嘉中卒。春秋七十有一。著辯宗<a 
name="0368b26" id="0368b26"></a>論論頓悟漸悟義及十喻序贊諸經序等。皆<a 
name="0368b27" id="0368b27"></a>傳於世。時道場寺又有僧馥者。本澧泉人。<a 
name="0368b28" id="0368b28"></a>專精義學注勝鬘經。又有法業。本長安人。<a 
name="0368b29" id="0368b29"></a>善大小品及雜心。蔬食節己。故晉陵公主為<a 
name="0368c01" id="0368c01"></a>起南林寺。後遂居焉。</p><a 
name="0368c02" id="0368c02"></a><p style="text-indent: 0em; margin-left: 0em"><span class="linehead"></span>釋慧義。姓梁。北地人。少出家。風格秀舉志業<a 
name="0368c03" id="0368c03"></a>強正。初遊學於彭宋之間。備通經義。後出<a 
name="0368c04" id="0368c04"></a>京師。迺說云。冀州有法稱道人。臨終語弟<a 
name="0368c05" id="0368c05"></a>子普嚴云。嵩高靈神云。江東有劉將軍應<a 
name="0368c06" id="0368c06"></a>受天命。吾以三十二璧鎮金一鉼為信。遂<a 
name="0368c07" id="0368c07"></a>徹宋王。宋王謂義曰。非常之瑞亦須非常<a 
name="0368c08" id="0368c08"></a>之人然後致之。若非法師自行恐無以獲<a 
name="0368c09" id="0368c09"></a>也。義遂行。以晉義熙十三年七月往嵩高<a 
name="0368c10" id="0368c10"></a>山。尋覓未得。便至心燒香行道。至七日夜<a 
name="0368c11" id="0368c11"></a>夢見一長鬚老公。拄杖將義往璧處指示<a 
name="0368c12" id="0368c12"></a>云。是此石下。義明便周行山中。見一處炳<a 
name="0368c13" id="0368c13"></a>然如夢所見。即於廟所石壇下果得璧大<a 
name="0368c14" id="0368c14"></a>小三十二枚黃金一鉼。此瑞詳之宋史。義後<a 
name="0368c15" id="0368c15"></a>還京師。宋武加接尤重。迄乎踐祚禮遇彌<a 
name="0368c16" id="0368c16"></a>深。宋永初元年車騎范泰立祇洹寺。以義德<a 
name="0368c17" id="0368c17"></a>為物宗固請經始。義以泰清信之至。因為<a 
name="0368c18" id="0368c18"></a>指授儀則。時人以義方身子泰比須達。故<a 
name="0368c19" id="0368c19"></a>祇洹之稱厥號存焉。後西域名僧多投止此<a 
name="0368c20" id="0368c20"></a>寺。或傳譯經典。或訓授禪法。宋元嘉初徐<a 
name="0368c21" id="0368c21"></a><span class="corr" title='[羡&gt;羨]'>羨</span>之檀道濟等專權朝政。泰有不平之色。嘗<a 
name="0368c22" id="0368c22"></a>肆言罵之。羨等深憾。聞者皆憂。泰在不測。<a 
name="0368c23" id="0368c23"></a>泰亦慮及於禍。迺問義安身之術。義曰。忠<a 
name="0368c24" id="0368c24"></a>順不失以事其上。故上下能相親也。何慮<a 
name="0368c25" id="0368c25"></a>之足憂。因勸泰以果竹園六十畝施寺。以<a 
name="0368c26" id="0368c26"></a>為幽冥之祐。泰從之。終享其福。及泰薨。<a 
name="0368c27" id="0368c27"></a>第三子晏謂義。昔承厥父之險。說求園地。<a 
name="0368c28" id="0368c28"></a>追以為憾。遂奪而不與。義秉泰遺疏。紛&#x7CFA;<a 
name="0368c29" id="0368c29"></a>紜紜彰於視聽。義迺移止烏衣。與慧叡同<a 
name="0369a01" id="0369a01"></a>住。宋元嘉二十一年終於烏衣寺。春秋七十<a 
name="0369a02" id="0369a02"></a>三矣。晏後少時而卒。晏弟曄。後染孔熙先<a 
name="0369a03" id="0369a03"></a>謀逆。厥宗同潰。後祇洹寺又有釋僧叡。善<a 
name="0369a04" id="0369a04"></a>三論。為宋文所重。</p><a 
name="0369a05" id="0369a05"></a><p style="text-indent: 0em; margin-left: 0em"><span class="linehead"></span>釋道淵。姓寇。不知何許人。出家止京師東<a 
name="0369a06" id="0369a06"></a>安寺。少持律撿長習義宗。眾經數論靡不<a 
name="0369a07" id="0369a07"></a>通達。而潛光隱德世莫之知。後於東安寺<a 
name="0369a08" id="0369a08"></a>開講。剖析玄微洞盡幽<span class="gaiji">賾<!--gaiji,賾,1[(厂-一)*臣*責],2,3--></span>。使終古積滯渙<a 
name="0369a09" id="0369a09"></a>然&#x6C37;解。於是學徒改觀翕然附德。後移止<a 
name="0369a10" id="0369a10"></a>彭城寺。宋文帝以淵行為物軌。&#x52C5;居寺住。<a 
name="0369a11" id="0369a11"></a>後卒於所住。春秋七十有八。淵弟子慧琳。本<a 
name="0369a12" id="0369a12"></a>姓劉。秦郡人。善諸經及莊老。排諧好語笑。<a 
name="0369a13" id="0369a13"></a>長於製作。故集有十卷。而為性傲誕頗自<a 
name="0369a14" id="0369a14"></a>矜伐。淵嘗詣傅亮。琳先在坐。及淵至琳不<a 
name="0369a15" id="0369a15"></a>為致禮。淵怒之彰色。亮遂罰琳杖二十。<a 
name="0369a16" id="0369a16"></a>宋世祖雅重琳。引見常升獨榻。顏延之每<a 
name="0369a17" id="0369a17"></a>以致譏。帝輒不悅。後著白黑論乖於佛理。<a 
name="0369a18" id="0369a18"></a>衡陽太守何承天與琳比狎雅相擊揚。著達<a 
name="0369a19" id="0369a19"></a>性論。並拘滯一方詆呵釋教。顏延之及宗<a 
name="0369a20" id="0369a20"></a>炳。撿駁二論。各萬餘言。琳既自毀其法被<a 
name="0369a21" id="0369a21"></a>斥交州。世云淵公見麻星者。即其人也。</p><a 
name="0369a22" id="0369a22"></a><p style="text-indent: 0em; margin-left: 0em"><span class="linehead"></span>釋僧弼。本吳人。性度虛簡儀止方直。少與龍<a 
name="0369a23" id="0369a23"></a>光曇幹同遊長安。從什受學。愛日惜力<a 
name="0369a24" id="0369a24"></a>靖有深思。什加賞特深使頒預參譯。後遊<a 
name="0369a25" id="0369a25"></a>歷名邦備瞻風化。時有請弼為寺主。弼<a 
name="0369a26" id="0369a26"></a>曰。至道不弘淳風日緬。自非定慧兼足。無<a 
name="0369a27" id="0369a27"></a>以鎮立風猷。且當隨緣致益。何得獨善一<a 
name="0369a28" id="0369a28"></a>寺。後南居楚郢十有餘年訓誘經戒。大化<a 
name="0369a29" id="0369a29"></a>江表河西王沮渠蒙遜遠挹風名。遣使通<a 
name="0369b01" id="0369b01"></a>敬<span class="gaiji">嚫<!--gaiji,嚫,1[貝*親],2&#x478B;,3--></span>遺相續。後下都止彭城寺。文皇器重<a 
name="0369b02" id="0369b02"></a>每延講說。宋元嘉十九年卒。春秋七十有<a 
name="0369b03" id="0369b03"></a>八。</p><a 
name="0369b04" id="0369b04"></a><p style="text-indent: 0em; margin-left: 0em"><span class="linehead"></span>釋慧靜。姓王。東阿人。少遊學伊洛之間。晚<a 
name="0369b05" id="0369b05"></a>歷徐兗。容貌甚黑而識悟清遠。時洛中有沙<a 
name="0369b06" id="0369b06"></a>門道經。亦解邁當世與靜齊名。而耳甚長<a 
name="0369b07" id="0369b07"></a>大。故時人語曰洛下大長耳。東阿黑如墨。<a 
name="0369b08" id="0369b08"></a>有問無不酬。有酬無不塞。靜至性虛通<a 
name="0369b09" id="0369b09"></a>澄審有思力。每法輪一轉輒負帙千人。海<a 
name="0369b10" id="0369b10"></a>內學賓無不必集。誦法華小品。註維摩<a 
name="0369b11" id="0369b11"></a>思益。著涅槃略記大品旨歸及達命論并諸<a 
name="0369b12" id="0369b12"></a>法師誄。多流傳北土。不甚過江。宋元嘉中<a 
name="0369b13" id="0369b13"></a>卒。春秋六十餘矣。</p><a 
name="0369b14" id="0369b14"></a><p style="text-indent: 0em; margin-left: 0em"><span class="linehead"></span>釋僧苞。京兆人。少在關受學什公。宋永初<a 
name="0369b15" id="0369b15"></a>中遊北徐。入黃山精舍。復造靜定二師進<a 
name="0369b16" id="0369b16"></a>業。仍於彼建三七普賢齋懺。至第七日。<a 
name="0369b17" id="0369b17"></a>有白鵠飛來集普賢座前。至中行香畢乃<a 
name="0369b18" id="0369b18"></a>去。至二十一日將暮。又有黃衣四人。繞塔<a 
name="0369b19" id="0369b19"></a>數匝忽然不見。苞少有志節加復祥感。故<a 
name="0369b20" id="0369b20"></a>匪懈之情因之彌厲。日誦萬餘言經。常禮<a 
name="0369b21" id="0369b21"></a>數百拜佛。後東下京師。正值祇洹寺發講。<a 
name="0369b22" id="0369b22"></a>法徒雲聚士庶駢席。苞既初至人未有識<a 
name="0369b23" id="0369b23"></a>者。迺乘驢往看。衣服垢弊貌有風塵。堂內<a 
name="0369b24" id="0369b24"></a>既迮。坐驢&#x97C0;於戶外。高座出題適竟。苞始<a 
name="0369b25" id="0369b25"></a>欲厝言。法師便問。客僧何名。答云名苞。又<a 
name="0369b26" id="0369b26"></a>問盡何所苞。答曰。高座之人亦可苞耳。迺<a 
name="0369b27" id="0369b27"></a>致問數番皆是先達思力所不逮。高座無<a 
name="0369b28" id="0369b28"></a>以抗其辭。遂遜退而止。時王弘范泰聞苞論<a 
name="0369b29" id="0369b29"></a>議歎其才思。請與交言。仍屈住祇洹寺。<a 
name="0369c01" id="0369c01"></a>開講眾經法化相續。陳郡謝靈運聞風而<a 
name="0369c02" id="0369c02"></a>造焉。及見苞神氣彌深歎伏。或問曰。謝公<a 
name="0369c03" id="0369c03"></a>何如。苞曰。靈運才有餘而識不足。抑不免<a 
name="0369c04" id="0369c04"></a>其身矣。苞嘗於路行見六劫被錄。苞為說<a 
name="0369c05" id="0369c05"></a>法勸念觀世音。群劫以臨危之際。念念懇<a 
name="0369c06" id="0369c06"></a>切。俄而送吏飲酒洪醉。劫解枷得免焉。宋<a 
name="0369c07" id="0369c07"></a>元嘉中卒。時瓦官又有釋法和者。亦精通<a 
name="0369c08" id="0369c08"></a>數論致譽當時。為宋高祖所重。&#x52C5;為僧主<a 
name="0369c09" id="0369c09"></a>焉。</p><a 
name="0369c10" id="0369c10"></a><p style="text-indent: 0em; margin-left: 0em"><span class="linehead"></span>釋僧詮。姓張。遼西海陽人。少遊燕齊遍學<a 
name="0369c11" id="0369c11"></a>外典。弱冠方出家復精鍊三藏。為北土學<a 
name="0369c12" id="0369c12"></a>者之宗。後過江止京師。鋪筵大講。化洽江<a 
name="0369c13" id="0369c13"></a>南。吳郡張恭請還吳講說。姑蘇之士並慕德<a 
name="0369c14" id="0369c14"></a>歸心。初止閑居寺。晚憩虎丘山。詮先於黃<a 
name="0369c15" id="0369c15"></a>龍國造丈六金像。入吳又造人中金像。置<a 
name="0369c16" id="0369c16"></a>于虎丘山之東寺。詮性好檀施周贍貧乏。<a 
name="0369c17" id="0369c17"></a>清確自守居無兼幣。後平昌孟顗於餘杭<a 
name="0369c18" id="0369c18"></a>立方顯寺。請詮居之。率眾翹勤禪禮無輟。<a 
name="0369c19" id="0369c19"></a>看尋苦至。遂乃失明。而策厲彌精講授不<a 
name="0369c20" id="0369c20"></a>廢。吳國張暢張敷譙國戴顒戴勃並慕德結<a 
name="0369c21" id="0369c21"></a>交。崇以師禮。詮後暫遊臨安縣投董功曹<a 
name="0369c22" id="0369c22"></a>家。功曹者清信弟子也。詮投止少時便遇疾<a 
name="0369c23" id="0369c23"></a>甚篤。而常見所造之像來在西壁。又見諸<a 
name="0369c24" id="0369c24"></a>天童子皆來侍病。弟子法朗夢見一臺數人<a 
name="0369c25" id="0369c25"></a>捧之。問何所去。答云。迎詮法師。明旦果卒。<a 
name="0369c26" id="0369c26"></a>縣令阮尚之使葬白土山郭文舉之塚右。以<a 
name="0369c27" id="0369c27"></a>擬梁鴻之附要離也。特進王裕及高士戴<a 
name="0369c28" id="0369c28"></a>顒。至詮墓所刻石立碑。唐思賢造文。張敷<a 
name="0369c29" id="0369c29"></a>作誄。</p><a 
name="0370a01" id="0370a01"></a><p style="text-indent: 0em; margin-left: 0em"><span class="linehead"></span>釋曇鑒。姓趙。冀州人。少出家事竺道祖為<a 
name="0370a02" id="0370a02"></a>師。蔬食布衣律行精苦。學究群經兼善數<a 
name="0370a03" id="0370a03"></a>論聞什公在關。杖策從學。什常謂鑒為一<a 
name="0370a04" id="0370a04"></a>聞持人。後遊方宣化。達自荊州止江陵辛<a 
name="0370a05" id="0370a05"></a>寺。年登耳順勵行彌潔。常願生安養瞻覲<a 
name="0370a06" id="0370a06"></a>彌陀。後弟子僧濟辭往上明。鑒云。汝去迺<a 
name="0370a07" id="0370a07"></a>佳恐不復相見。因委曲疏受付囑。至夜與<a 
name="0370a08" id="0370a08"></a>諸耆老共敘無常。言甚切至。既夜各各還<a 
name="0370a09" id="0370a09"></a>房。鑒獨留步廊下至三更。沙彌僧願請還<a 
name="0370a10" id="0370a10"></a>房。鑒曰。汝但眠不須復來。至明旦弟子慧<a 
name="0370a11" id="0370a11"></a>嚴依常問訊。見合掌平坐而口不言。迫就<a 
name="0370a12" id="0370a12"></a>察之實迺已卒。身體柔軟香潔倍常。因申而<a 
name="0370a13" id="0370a13"></a>殮焉。春秋七十。吳郡張辯作傳并贊。贊<a 
name="0370a14" id="0370a14"></a>曰。披荔逞芬。握瑾表潔。渾渾法師。弗<a 
name="0370a15" id="0370a15"></a>淄弗涅。暐曄初辰。條蔚暮節。神遊智往。<a 
name="0370a16" id="0370a16"></a>豈伊實訣。時江陵又有釋道海北州釋慧龕<a 
name="0370a17" id="0370a17"></a>東州釋慧恭淮南釋曇泓東轅山釋道廣弘<a 
name="0370a18" id="0370a18"></a>農釋道光等。並願生安養臨終祥瑞焉。</p><a 
name="0370a19" id="0370a19"></a><p style="text-indent: 0em; margin-left: 0em"><span class="linehead"></span>釋慧安。未詳是何人。蔬食精苦。學通經<a 
name="0370a20" id="0370a20"></a>義兼能善說。又以專戒見稱。誦經四十<a 
name="0370a21" id="0370a21"></a>餘萬言。止廬山陵雲寺。學徒雲聚千里從<a 
name="0370a22" id="0370a22"></a>風。常捉一杖云。是西域僧所施。杖光色<a 
name="0370a23" id="0370a23"></a>灼徹亦頗有香氣。上有梵書人莫能識。<a 
name="0370a24" id="0370a24"></a>後入關詣羅什捉杖自隨。什見杖驚曰。此<a 
name="0370a25" id="0370a25"></a>杖迺在此間耶。因譯其字云。本生天竺<a 
name="0370a26" id="0370a26"></a>娑羅林。南方喪亂草付興後得羅什道教<a 
name="0370a27" id="0370a27"></a>隆。安後以杖嚫外國僧波沙那。那齎還西<a 
name="0370a28" id="0370a28"></a>域。安以宋元嘉中卒於山寺。</p><a 
name="0370a29" id="0370a29"></a><p style="text-indent: 0em; margin-left: 0em"><span class="linehead"></span>釋曇無成。姓馬。扶風人。家世避難移居黃<a 
name="0370b01" id="0370b01"></a>龍。年十三出家履業清正神悟絕倫。未及具<a 
name="0370b02" id="0370b02"></a>戒便精往復。聞什公在關。負笈從之。既<a 
name="0370b03" id="0370b03"></a>至見什。什問。沙彌何能遠來。答曰。聞道而<a 
name="0370b04" id="0370b04"></a>至。什大善之。於是經停務學慧業愈深。姚<a 
name="0370b05" id="0370b05"></a>興謂成曰。馬季長碩學高明素驕當世。法<a 
name="0370b06" id="0370b06"></a>師故當不爾。答曰。以道伏心為除此過。<a 
name="0370b07" id="0370b07"></a>興甚異之。供事殷厚。姚祚將亡關中危擾。<a 
name="0370b08" id="0370b08"></a>成迺憩於淮南中寺。涅槃大品常更互講說。<a 
name="0370b09" id="0370b09"></a>受業二百餘人。與顏延之何尚之共論實<a 
name="0370b10" id="0370b10"></a>相往復彌晨。成迺著實相論。又著明漸<a 
name="0370b11" id="0370b11"></a>論。宋元嘉中卒。春秋六十有四。時中寺復有<a 
name="0370b12" id="0370b12"></a>曇冏者。與成同學齊名。為宋臨川康王義<a 
name="0370b13" id="0370b13"></a>慶所重。</p><a 
name="0370b14" id="0370b14"></a><p style="text-indent: 0em; margin-left: 0em"><span class="linehead"></span>釋僧含。不知何許人。幼而好學篤志經史<a 
name="0370b15" id="0370b15"></a>及天文算術。長通佛義數論兼明。尤善大<a 
name="0370b16" id="0370b16"></a>涅槃。常講說不輟。元嘉七年新興太守陶仲<a 
name="0370b17" id="0370b17"></a>祖立靈味寺。欽含風軌請以居之。含勗眾<a 
name="0370b18" id="0370b18"></a>清謹三業無虧。後西遊歷陽弘贊正法。江<a 
name="0370b19" id="0370b19"></a>左道俗響附如林。時任城彭丞著無三<a 
name="0370b20" id="0370b20"></a>世論。含迺作神不滅論以抗之。使夫見聞<a 
name="0370b21" id="0370b21"></a>之者莫不將墜而更興矣。又著聖智圓鑒<a 
name="0370b22" id="0370b22"></a>論無生論法身論業報論及法華宗論等。皆<a 
name="0370b23" id="0370b23"></a>傳於世。頃之南遊九江大闡經法。瑯&#x7458;顏<a 
name="0370b24" id="0370b24"></a>峻時為南中郎記室參軍。隨鎮潯陽。與含<a 
name="0370b25" id="0370b25"></a>深相器重造必終日。含嘗密謂峻曰。如令<a 
name="0370b26" id="0370b26"></a>讖緯不虛者。京師尋有禍亂。真人應符屬<a 
name="0370b27" id="0370b27"></a>在殿下。檀越善以緘之。俄而元凶構逆。世祖<a 
name="0370b28" id="0370b28"></a>龍飛。果如其言也。後平康無疾。忽告眾辭<a 
name="0370b29" id="0370b29"></a>別。至乎明晨奄然已化。時人謂之知命。<a 
name="0370c01" id="0370c01"></a>時又有釋道含者。亦學解有功。著釋異十<a 
name="0370c02" id="0370c02"></a>論云。</p><a 
name="0370c03" id="0370c03"></a><p style="text-indent: 0em; margin-left: 0em"><span class="linehead"></span>釋僧徹。姓王。本太原晉陽人。少孤兄弟二人<a 
name="0370c04" id="0370c04"></a>寓居襄陽。徹年十六入廬山造遠公。遠見<a 
name="0370c05" id="0370c05"></a>而異之。問曰。寧有出家意耶。對曰。遠塵離<a 
name="0370c06" id="0370c06"></a>俗固其本心。繩墨鎔鈞更唯匠者。遠曰。君能<a 
name="0370c07" id="0370c07"></a>入道當得無畏法門。於是投簪委質從<a 
name="0370c08" id="0370c08"></a>遠受業。遍學眾經尤精波若。又以問道<a 
name="0370c09" id="0370c09"></a>之暇亦厝懷篇牘。至若一賦一詠輒落筆成<a 
name="0370c10" id="0370c10"></a>章。嘗至山南攀松而嘯。於是清風遠集<a 
name="0370c11" id="0370c11"></a>眾鳥和鳴。超然有勝氣。退還諮遠。律制管<a 
name="0370c12" id="0370c12"></a>絃戒絕歌舞。一吟一嘯可得為乎。遠曰。以<a 
name="0370c13" id="0370c13"></a>散亂言之皆為違法。由是迺止。至年二<a 
name="0370c14" id="0370c14"></a>十四遠令講小品。時輩未之許。及登座<a 
name="0370c15" id="0370c15"></a>詞旨明析。聽者無以折其鋒。遠謂之曰。向<a 
name="0370c16" id="0370c16"></a>者勍敵並無遺力。汝城隍嚴固攻者喪師。<a 
name="0370c17" id="0370c17"></a>反軫能爾。良為未易。由是門人推服焉。<a 
name="0370c18" id="0370c18"></a>遠亡後南遊荊州止江陵城內五層寺。晚移<a 
name="0370c19" id="0370c19"></a>琵琶寺。彭城王義康儀同蕭思話等。並從<a 
name="0370c20" id="0370c20"></a>受戒法。筵請設齋。窮自下饌。宋元嘉二十<a 
name="0370c21" id="0370c21"></a>九年卒。春秋七十。刺史南譙王劉義宣為造<a 
name="0370c22" id="0370c22"></a>墳壙。時荊州上明有釋僧莊者。亦善涅槃及<a 
name="0370c23" id="0370c23"></a>數論。宋孝武初被&#x52C5;下都。稱疾不赴。</p><a 
name="0370c24" id="0370c24"></a><p style="text-indent: 0em; margin-left: 0em"><span class="linehead"></span>釋曇諦。姓康。其先康居人。漢靈帝時移附中<a 
name="0370c25" id="0370c25"></a>國。獻帝末亂移止吳興。諦父肜嘗為冀州<a 
name="0370c26" id="0370c26"></a>別駕。母黃氏晝寢。夢見一僧呼黃為母。寄<a 
name="0370c27" id="0370c27"></a>一麈尾并鐵鏤書鎮二枚。眠覺見兩物具存。<a 
name="0370c28" id="0370c28"></a>因而懷孕生諦。諦年五歲母以麈尾等示<a 
name="0370c29" id="0370c29"></a>之。諦曰。秦王所餉。母曰。汝置何處。答云不<a 
name="0371a01" id="0371a01"></a>憶。至年十歲出家。學不從師悟自天發。<a 
name="0371a02" id="0371a02"></a>後隨父之樊鄧。遇見關中僧<span class="gaiji">[契-大+石]<!--gaiji,,1[契-大+石],2&#x40AE;,3--></span>道人。忽喚<a 
name="0371a03" id="0371a03"></a><span class="gaiji">[契-大+石]<!--gaiji,,1[契-大+石],2&#x40AE;,3--></span>名。<span class="gaiji">[契-大+石]<!--gaiji,,1[契-大+石],2&#x40AE;,3--></span>曰。童子何以呼宿老名。諦曰。向者<a 
name="0371a04" id="0371a04"></a>忽言。阿上是諦沙彌。為眾僧採菜被野&#x732A;<a 
name="0371a05" id="0371a05"></a>所傷。不覺失聲耳。<span class="gaiji">[契-大+石]<!--gaiji,,1[契-大+石],2&#x40AE;,3--></span>經為弘覺法師弟子。<a 
name="0371a06" id="0371a06"></a>為僧採菜被野&#x732A;所傷。<span class="gaiji">[契-大+石]<!--gaiji,,1[契-大+石],2&#x40AE;,3--></span>初不憶此。迺<a 
name="0371a07" id="0371a07"></a>詣諦父。諦父具說本末。并示書鎮麈尾等。<a 
name="0371a08" id="0371a08"></a><span class="gaiji">[契-大+石]<!--gaiji,,1[契-大+石],2&#x40AE;,3--></span>迺悟而泣曰。即先師弘覺法師也。師經為<a 
name="0371a09" id="0371a09"></a>姚萇講法華。貧道為都講。姚萇餉師二物。<a 
name="0371a10" id="0371a10"></a>今遂在此。追計弘覺捨命。正是寄物之日。<a 
name="0371a11" id="0371a11"></a>復憶採菜之事彌深悲仰。諦後遊覽經籍<a 
name="0371a12" id="0371a12"></a>遇目斯記。晚入吳虎丘寺。講禮易春秋各<a 
name="0371a13" id="0371a13"></a>七遍。法華大品維摩各十五遍。又善屬文翰。<a 
name="0371a14" id="0371a14"></a>集有六卷。亦行於世。性愛林泉。後還吳興。<a 
name="0371a15" id="0371a15"></a>入故章&#x5D10;崙山。閑居<span class="gaiji">澗<!--gaiji,澗,1[澗-日+月],2&#x3D4E;,3--></span>飲二十餘載。以宋<a 
name="0371a16" id="0371a16"></a>元嘉末卒於山舍。春秋六十餘。</p><a 
name="0371a17" id="0371a17"></a><p style="text-indent: 0em; margin-left: 0em"><span class="linehead"></span>釋僧導。京兆人。十歲出家從師受業。師以<a 
name="0371a18" id="0371a18"></a>觀世音經授之。讀竟諮師。此經有幾卷。師<a 
name="0371a19" id="0371a19"></a>欲試之。迺言。止有此耳。導曰。初云爾時<a 
name="0371a20" id="0371a20"></a>無盡意。故知爾前已應有事。師大悅之。授<a 
name="0371a21" id="0371a21"></a>以法華一部。於是晝夜看尋粗解文義。貧<a 
name="0371a22" id="0371a22"></a>無油燭常採薪自照。至年十八博讀轉多。<a 
name="0371a23" id="0371a23"></a>氣幹雄勇神機秀發。形止方雅舉動無忤。僧<a 
name="0371a24" id="0371a24"></a>叡見而奇之。問曰。君於佛法且欲何願。導<a 
name="0371a25" id="0371a25"></a>曰。且願為法師作都講。叡曰。君方當為萬<a 
name="0371a26" id="0371a26"></a>人法主。豈肯對揚小師乎。迄受具戒識<a 
name="0371a27" id="0371a27"></a>洽愈深。禪律經論達自心抱。姚興欽其德<a 
name="0371a28" id="0371a28"></a>業。友而愛焉。入寺相造。迺同輦還宮。及什<a 
name="0371a29" id="0371a29"></a>公譯出經論。並參議詳定。導既素有風神。<a 
name="0371b01" id="0371b01"></a>又值關中盛集。於是謀猷眾典博採真俗。<a 
name="0371b02" id="0371b02"></a>迺著成實三論義疏及空有二諦論等。後宋<a 
name="0371b03" id="0371b03"></a>高祖西伐長安。擒獲<span class="corr" title='[　&gt;偽]'>偽</span>主蕩清關內。既素<a 
name="0371b04" id="0371b04"></a>籍導名。迺要與相見。謂導曰。相望久矣。何<a 
name="0371b05" id="0371b05"></a>其流滯殊俗。答云。明公盪一九有鳴鑾<a 
name="0371b06" id="0371b06"></a>河洛。此時相見不亦善乎。高祖旋&#x65BE;東歸<a 
name="0371b07" id="0371b07"></a>留子桂陽公義真鎮關中。臨別謂導曰。兒<a 
name="0371b08" id="0371b08"></a>年小留鎮。願法師時能顧懷。義真後為西<a 
name="0371b09" id="0371b09"></a>虜勃勃赫連所逼。出自關南中途擾<a 
name="0371b10" id="0371b10"></a>敗。醜虜乘凶追騎將及。導率弟子數百人<a 
name="0371b11" id="0371b11"></a>遏於中路。謂追騎曰。劉公以此子見託<a 
name="0371b12" id="0371b12"></a>貧道。今當以死送之。會不可得不煩相<a 
name="0371b13" id="0371b13"></a>追。群<span class="gaiji">寇<!--gaiji,寇,1[寇-(敲-高)+ㄆ],2&#x21A25;,3--></span>駭其神氣。遂迴鋒而反。義真走竄<a 
name="0371b14" id="0371b14"></a>于草。會其中兵段宏。卒以獲免。蓋由導之<a 
name="0371b15" id="0371b15"></a>力也。高祖感之。因令子姪內外師焉。後立<a 
name="0371b16" id="0371b16"></a>寺於壽春。即東山寺也。常講說經論。受業千<a 
name="0371b17" id="0371b17"></a>有餘人。會虜俄滅佛法。沙門避難投之者<a 
name="0371b18" id="0371b18"></a>數百。悉給衣食。其有死於虜者。皆設會行<a 
name="0371b19" id="0371b19"></a>香。為之流涕哀慟。至孝武帝升位。遣使<a 
name="0371b20" id="0371b20"></a>徵請。導翻然應詔。止于京師中興寺。鑾輿<a 
name="0371b21" id="0371b21"></a>降蹕躬出候迎。導以孝建之初三綱更始。感<a 
name="0371b22" id="0371b22"></a>事懷惜。悲不自勝。帝亦哽咽良久。即&#x52C5;於<a 
name="0371b23" id="0371b23"></a>瓦官寺開講維摩。帝親臨幸公卿必集。導<a 
name="0371b24" id="0371b24"></a>登高座曰。昔王宮託生雙樹現滅。自爾<a 
name="0371b25" id="0371b25"></a>以來歲逾千載。淳源永謝澆風不追。給苑<a 
name="0371b26" id="0371b26"></a>丘墟鹿園蕪穢。九十五種以趣下為升高。<a 
name="0371b27" id="0371b27"></a>三界群生以火宅為淨國。豈知上聖流涕<a 
name="0371b28" id="0371b28"></a>大士栖惶者哉。因潛然泫淚。四眾為之改<a 
name="0371b29" id="0371b29"></a>容。又謂帝曰。護法弘道莫先帝王。陛下<a 
name="0371c01" id="0371c01"></a>若能運四等心矜危勸善。則此沙石瓦礫<a 
name="0371c02" id="0371c02"></a>便為自在天宮。帝稱善久之。坐者咸悅。後<a 
name="0371c03" id="0371c03"></a>辭還壽春卒於石&#x78F5;。春秋九十有六。時有<a 
name="0371c04" id="0371c04"></a>沙門僧因。亦當世名匠。與導相次。或問因<a 
name="0371c05" id="0371c05"></a>云。法師與導公孰愈。答云。吾與僧導同師<a 
name="0371c06" id="0371c06"></a>什公。准之孔門則導公入室吾可升堂。導<a 
name="0371c07" id="0371c07"></a>有弟子僧威僧音等。並善成實。</p><a 
name="0371c08" id="0371c08"></a><p style="text-indent: 0em; margin-left: 0em"><span class="linehead"></span>釋道汪。姓潘。長樂人。幼隨叔在京。年十三<a 
name="0371c09" id="0371c09"></a>投廬山遠公出家。研綜經律雅善涅槃。<a 
name="0371c10" id="0371c10"></a>蔬食數十餘年。嘗行梁州。道為羌賊所圍<a 
name="0371c11" id="0371c11"></a>垂失衣&#x9262;。汪與弟子數人誓心共念觀世<a 
name="0371c12" id="0371c12"></a>音。有頃覺如雲務者覆汪等身。群盜推<a 
name="0371c13" id="0371c13"></a>索不見。於是獲免。後聞河間玄高法師禪<a 
name="0371c14" id="0371c14"></a>慧深廣。欲往從之。中路值吐谷渾之難。遂<a 
name="0371c15" id="0371c15"></a>不果行。於是旋于成都。徵士費文淵初從<a 
name="0371c16" id="0371c16"></a>受業。乃立寺於州城西北。名曰祇洹。化行<a 
name="0371c17" id="0371c17"></a>巴蜀譽洽朝野。梁州刺史申坦與汪有舊。<a 
name="0371c18" id="0371c18"></a>坦後致故。汪將往省之。仍欲停彼。費文淵<a 
name="0371c19" id="0371c19"></a>乃上書刺史張悅曰。道汪法師識行清白風<a 
name="0371c20" id="0371c20"></a>霜彌峻。卓爾不群確焉難拔。近聞梁州遣迎<a 
name="0371c21" id="0371c21"></a>承教旨許去。闔境之論。僉曰非宜。鄙州邊<a 
name="0371c22" id="0371c22"></a>荒僧尼出萬。禪戒所資一焉是賴。豈可水<a 
name="0371c23" id="0371c23"></a>失其珠山亡其玉。願鑒九俗之誠令四<a 
name="0371c24" id="0371c24"></a>輩有憑也。悅即敦留遂不果行。悅還都具<a 
name="0371c25" id="0371c25"></a>向宋孝武。述汪德行。帝即&#x52C5;令迎接為中<a 
name="0371c26" id="0371c26"></a>興寺主。汪迺因悅固辭以疾。遂獲免。於<a 
name="0371c27" id="0371c27"></a>是謝病下帷絕窺人世。後劉思考臨州<a 
name="0371c28" id="0371c28"></a>大設法祀。請汪講說。迺應請。或問。法師常<a 
name="0371c29" id="0371c29"></a>誓守靖。何以虧節。答曰。劉公篤信方欲大<a 
name="0372a01" id="0372a01"></a>法憑之。何辭小勞耶。先是峽中人每於石<a 
name="0372a02" id="0372a02"></a>岸之側見神光夜發。思考以大明之中請<a 
name="0372a03" id="0372a03"></a>汪於光處起寺。即崖鐫像因險立室。行<a 
name="0372a04" id="0372a04"></a>途瞻仰咸發淨心。後王景茂請居武擔寺<a 
name="0372a05" id="0372a05"></a>為僧主。勗眾清謹白黑歸依。以宋泰始元<a 
name="0372a06" id="0372a06"></a>年卒於所住。顧命令闍維之。劉思考為起<a 
name="0372a07" id="0372a07"></a>塔於武擔寺門之右。景和元年蕭慧開西<a 
name="0372a08" id="0372a08"></a>鎮成都。承汪高譽思共講道。行至中途<a 
name="0372a09" id="0372a09"></a>聞汪已逝。迺歎曰。惜也吾不及其人。文舉<a 
name="0372a10" id="0372a10"></a>之追康成曾何足道。其為時賢所惜如此。<a 
name="0372a11" id="0372a11"></a>時蜀江陽寺釋普明長樂寺釋道誾。並戒德<a 
name="0372a12" id="0372a12"></a>高。明蔬食誦經苦節通感。誾學兼內外尤<a 
name="0372a13" id="0372a13"></a>善談吐。吳國張裕請為戒師云。</p><a 
name="0372a14" id="0372a14"></a><p style="text-indent: 0em; margin-left: 0em"><span class="linehead"></span>釋慧靜。姓邵。吳興餘杭人。居貧履操厲行精<a 
name="0372a15" id="0372a15"></a>苦。風姿秀整容止可觀。始遊學廬山。晚<a 
name="0372a16" id="0372a16"></a>還上都進業。解兼內外偏善涅槃。初<a 
name="0372a17" id="0372a17"></a>止治城寺。顏延之何尚之並欽慕風德。顏<a 
name="0372a18" id="0372a18"></a>延之每歎曰。荊山之玉唯靜是焉。及子竣<a 
name="0372a19" id="0372a19"></a>出鎮東州。&#x643A;與同行。因棲于天柱山寺。及<a 
name="0372a20" id="0372a20"></a>大明之中。又遷居剡之法華臺。後憩東仰<a 
name="0372a21" id="0372a21"></a>山。處處般遊。並以弘法為務。年過知命<a 
name="0372a22" id="0372a22"></a>志節彌堅。宋太始中卒。春秋五十有八。所著<a 
name="0372a23" id="0372a23"></a>文翰集為十卷。</p><a 
name="0372a24" id="0372a24"></a><p style="text-indent: 0em; margin-left: 0em"><span class="linehead"></span>釋法愍。北人。弱年慕道篤志經籍。十八出<a 
name="0372a25" id="0372a25"></a>家。便遊踐州國觀風味道。波若數論及諸<a 
name="0372a26" id="0372a26"></a>經律皆所遊刃。後憩江夏郡五層寺。時沙<a 
name="0372a27" id="0372a27"></a>門僧昌於江陵城內立塔。刺史謝晦欲壞<a 
name="0372a28" id="0372a28"></a>之。愍聞故往諫晦。晦意不止。愍於是隱&#x8FF9;<a 
name="0372a29" id="0372a29"></a>於長沙麓山。終身不出。晦迺率儀至寺厚<a 
name="0372b01" id="0372b01"></a>賜酒肉。嚴鼓振威。斬斫形像。俄而雲霧暗<a 
name="0372b02" id="0372b02"></a>天風塵四起。晦驚懼而走。後以叛逆誅滅。<a 
name="0372b03" id="0372b03"></a>隊人丁法成史僧雙見身癩病。餘多犯法而<a 
name="0372b04" id="0372b04"></a>死。愍迺著顯驗論以明因果。并注大道<a 
name="0372b05" id="0372b05"></a>地經。後卒於山中。春秋八十有三。弟子僧道<a 
name="0372b06" id="0372b06"></a>立碑頌德。時始興郡靈化寺有比丘僧宗。<a 
name="0372b07" id="0372b07"></a>亦博涉經論。著法性覺性二論云。</p><a 
name="0372b08" id="0372b08"></a><p style="text-indent: 0em; margin-left: 0em"><span class="linehead"></span>釋道亮。不知何許人。住京師北多寶寺。神<a 
name="0372b09" id="0372b09"></a>悟超絕容止可觀而性剛忤物遂顯於眾。元<a 
name="0372b10" id="0372b10"></a>嘉之末被徙南越。時人或譏其不能保身。<a 
name="0372b11" id="0372b11"></a>亮曰。業理所之特非人事。於是命侶宵征<a 
name="0372b12" id="0372b12"></a>南適廣州。弟子智林等十二人隨之停南六<a 
name="0372b13" id="0372b13"></a>載。講說導眾化陶嶺外。至大明中還止<a 
name="0372b14" id="0372b14"></a>京兆。盛開法席。著成實論義疏八卷。宋太<a 
name="0372b15" id="0372b15"></a>始中卒。春秋六十有九。時多寶寺復有靜林<a 
name="0372b16" id="0372b16"></a>慧隆。林善大涅槃經。為宋孝武所器敬。<a 
name="0372b17" id="0372b17"></a>隆亦善眾經及數論。又苦節通靈。隆患心氣<a 
name="0372b18" id="0372b18"></a>積時。夜有非人送湯云。秣陵令所送。授<a 
name="0372b19" id="0372b19"></a>器已奄然不見。隆取一服所苦即瘳。</p><a 
name="0372b20" id="0372b20"></a><p style="text-indent: 0em; margin-left: 0em"><span class="linehead"></span>釋梵敏。姓李。河東人。少遊學關壟長歷彭<a 
name="0372b21" id="0372b21"></a>泗。內外經書皆闇遊心曲。晚憩丹陽頻建<a 
name="0372b22" id="0372b22"></a>講說。謝莊張永劉&#x866C;呂道慧皆承風欣悅雅<a 
name="0372b23" id="0372b23"></a>相歎重。數講法華成實。又序要義百科略<a 
name="0372b24" id="0372b24"></a>標綱網。故文止一卷。屬辭省詣見重當<a 
name="0372b25" id="0372b25"></a>時。後卒於丹陽。春秋七十餘矣。時又有<a 
name="0372b26" id="0372b26"></a>釋僧籥者。本上黨人。善涅槃經。為張暢所<a 
name="0372b27" id="0372b27"></a>重。</p><a 
name="0372b28" id="0372b28"></a><p style="text-indent: 0em; margin-left: 0em"><span class="linehead"></span>釋道溫。姓皇甫。安定朝那人。高士謐之後也。<a 
name="0372b29" id="0372b29"></a>少好琴書事親以孝聞。年十六入廬山依<a 
name="0372c01" id="0372c01"></a>遠公受學。後遊長安復師童壽。元嘉中還<a 
name="0372c02" id="0372c02"></a>止襄陽檀溪寺。善大乘經兼明數論。樊鄧<a 
name="0372c03" id="0372c03"></a>學徒並師之。時吳國張邵鎮襄陽。子敷隨<a 
name="0372c04" id="0372c04"></a>之。敷聽溫講還。邵問。溫何如。敷曰。義解<a 
name="0372c05" id="0372c05"></a>足以析微。道心未易可測。邵躬往候之。<a 
name="0372c06" id="0372c06"></a>方挹其神俊。後從容謂曰。法師儻能還俗<a 
name="0372c07" id="0372c07"></a>當以別駕相處。溫曰。檀越迺以桎梏誘人。<a 
name="0372c08" id="0372c08"></a>即日辭往江陵。邵追之不及歎恨。孝建初<a 
name="0372c09" id="0372c09"></a>被&#x52C5;下都止中興寺。大明中&#x52C5;為都邑僧<a 
name="0372c10" id="0372c10"></a>主。路昭皇太后大明四年十月八日造普賢<a 
name="0372c11" id="0372c11"></a>像成。於中興禪房設齋。所請凡二百僧。列<a 
name="0372c12" id="0372c12"></a>名同集。人數已定。于時寺既新構嚴衛甚<a 
name="0372c13" id="0372c13"></a>肅。忽有一僧。晚來就座風容都雅。舉堂囑<a 
name="0372c14" id="0372c14"></a>目。與齋主共語百餘許言。忽不復見。檢問<a 
name="0372c15" id="0372c15"></a>防門。咸言不見出入。眾迺悟其神人。溫時<a 
name="0372c16" id="0372c16"></a>既為僧主。迺列言秣陵白。皇太后叡鑒沖<a 
name="0372c17" id="0372c17"></a>明聖符幽洽。滌思淨場研衿至境。固以聲<a 
name="0372c18" id="0372c18"></a>藻宸內事虛梵表。迺創思鎔&#x65B5;栖寫神<a 
name="0372c19" id="0372c19"></a>華。摸造普賢來儀盛像。寶傾宙珍妙盡天<a 
name="0372c20" id="0372c20"></a>飾。所設齋講訖今月八日。<span class="gaiji">嚫<!--gaiji,嚫,1[貝*親],2&#x478B;,3--></span>會有限名簿素<a 
name="0372c21" id="0372c21"></a>定。引次就席數無盈減。轉經明半景及<a 
name="0372c22" id="0372c22"></a>昆吾。忽&#x89A9;異僧預于座內。容止端嚴氣貌<a 
name="0372c23" id="0372c23"></a>秀發。舉眾驚嗟莫有識者。齋主問曰。上人<a 
name="0372c24" id="0372c24"></a>何名。答曰。名慧明。住何寺。答云來自天<a 
name="0372c25" id="0372c25"></a>安。言對之間倏然不見。闔席悚愧。遍筵肅<a 
name="0372c26" id="0372c26"></a>慮。以為明祥所賁幽應攸闡。紫山可覿華<a 
name="0372c27" id="0372c27"></a>臺不遠。蓋聞至誠所感還景移緯。澄心所<a 
name="0372c28" id="0372c28"></a>殉發石開泉。況帝德涵運皇功懋洽。仁洞<a 
name="0372c29" id="0372c29"></a>乾遐理暢冥外。故上王盛士。剋表大明之<a 
name="0373a01" id="0373a01"></a>朝。勸發妙身。躬見龍飛之室。適若因陛下<a 
name="0373a02" id="0373a02"></a>慧燭海隅明華日月。故以慧明為人<a 
name="0373a03" id="0373a03"></a>名。繼天興祚。式垂無疆。故以天安為寺<a 
name="0373a04" id="0373a04"></a>稱。神基彌遠道政方凝。九服咸太萬寓齊<a 
name="0373a05" id="0373a05"></a>悅。謹列言屬縣以顯天休。縣即言郡。時京<a 
name="0373a06" id="0373a06"></a>兆尹孔靈符以事表聞。詔仍改禪房為天<a 
name="0373a07" id="0373a07"></a>安寺。以旍瑞焉。溫後累當講任。稟味之<a 
name="0373a08" id="0373a08"></a>賓填委相屬。精勤導物數感神異。帝悅之。<a 
name="0373a09" id="0373a09"></a>賜錢五十萬。時人為之語曰。帝主傾財溫<a 
name="0373a10" id="0373a10"></a>公率則。上天懷感神靈降德。宋太始初卒。<a 
name="0373a11" id="0373a11"></a>春秋六十有九。時中興寺復有僧慶慧定僧<a 
name="0373a12" id="0373a12"></a>嵩。並以義學顯譽。慶善三論為時學所<a 
name="0373a13" id="0373a13"></a>宗。定善涅槃及毘曇。亦數當元匠。嵩亦兼<a 
name="0373a14" id="0373a14"></a>明數論。末年僻執謂佛不應常住。臨終之<a 
name="0373a15" id="0373a15"></a>日舌本先爛焉。</p><a 
name="0373a16" id="0373a16"></a><p style="text-indent: 0em; margin-left: 0em"><span class="linehead"></span>釋曇斌。姓蘇。南陽人。十歲出家事道禕為<a 
name="0373a17" id="0373a17"></a>師。始住江陵新寺聽經論學禪道。覃思<a 
name="0373a18" id="0373a18"></a>深至而情未盡達。夜夢神人謂斌曰。汝所<a 
name="0373a19" id="0373a19"></a>疑義遊方自決。於是振錫挾衣殊邦問道。<a 
name="0373a20" id="0373a20"></a>初下京師。仍往吳郡。值僧業講十誦。&#x98E1;聽<a 
name="0373a21" id="0373a21"></a>少時悟解深入。後還都從靜林法師諮受<a 
name="0373a22" id="0373a22"></a>涅槃。又就吳興小山法珍。研訪泥洹勝鬘。<a 
name="0373a23" id="0373a23"></a>晚從南林法業受華嚴雜心。既遍歷眾師<a 
name="0373a24" id="0373a24"></a>備聞異釋。迺潛思積時以窮其妙。融冶百<a 
name="0373a25" id="0373a25"></a>家陶貫諸部。於是還止樊鄧開筵講說。四<a 
name="0373a26" id="0373a26"></a>遠名賓負<span class="gaiji">[袌-包+矢]<!--gaiji,,1[袌-包+矢],2,3--></span>皆至。及孝建之初。&#x52C5;王玄謨<a 
name="0373a27" id="0373a27"></a>資發出京。初止新安寺講小品十地。并申<a 
name="0373a28" id="0373a28"></a>頓悟漸悟之旨。時心競之徒苦相讎校。斌既<a 
name="0373a29" id="0373a29"></a>辭愜理詣終莫能屈。陳郡袁粲令望當時。而<a 
name="0373b01" id="0373b01"></a>嘉斌行解。嘗令中書舍人巢尚介。意欲試<a 
name="0373b02" id="0373b02"></a>之。斌不為屈。粲迺躬自往候。粲每勸斌數<a 
name="0373b03" id="0373b03"></a>覲天子。斌曰。貧道方外之人。豈宜與天子<a 
name="0373b04" id="0373b04"></a>同趣。粲益以高之。後請為母師。宋建平王<a 
name="0373b05" id="0373b05"></a>景素亦諮其戒範。宋元徽中卒於莊嚴寺。春<a 
name="0373b06" id="0373b06"></a>秋六十有七。時莊嚴復有曇濟曇宗。並以學<a 
name="0373b07" id="0373b07"></a>業才力見重一時。濟述七宗論。宗著經<a 
name="0373b08" id="0373b08"></a>目及數林。</p><a 
name="0373b09" id="0373b09"></a><p style="text-indent: 0em; margin-left: 0em"><span class="linehead"></span>釋慧亮。姓姜。先名顯亮。為東阿靖公弟子。<a 
name="0373b10" id="0373b10"></a>少有清譽。時人呼靖為大師。亮為小師。雖<a 
name="0373b11" id="0373b11"></a>年望未逮而風軌繼之。後立寺於臨淄講<a 
name="0373b12" id="0373b12"></a>法華大小品十地等。學徒雲聚千里命駕。後<a 
name="0373b13" id="0373b13"></a>過江止何園寺。顏延張緒眷德留連。每歎<a 
name="0373b14" id="0373b14"></a>曰。安汰吐珠玉於前。斌亮振金聲於後。清<a 
name="0373b15" id="0373b15"></a>言妙緒將絕復興。太始之初莊嚴寺大集<a 
name="0373b16" id="0373b16"></a>簡閱義士。上首千人。&#x52C5;亮與斌遞為法主。<a 
name="0373b17" id="0373b17"></a>當時宗匠無與競焉。宋元徽中卒。春秋六十<a 
name="0373b18" id="0373b18"></a>三矣。著玄通論。今行於世。</p><a 
name="0373b19" id="0373b19"></a><p style="text-indent: 0em; margin-left: 0em"><span class="linehead"></span>釋僧鏡。姓焦。本隴西人。遷居吳地。至孝過<a 
name="0373b20" id="0373b20"></a>人。輕財好施。家貧母亡。太守賜錢五千。苦<a 
name="0373b21" id="0373b21"></a>辭不受。迺身自負土種植松&#x6822;。廬于墓所。<a 
name="0373b22" id="0373b22"></a>泣血三年。服畢出家。住吳縣華山。後入關<a 
name="0373b23" id="0373b23"></a>隴尋師受法。累載方還。停止京師。大闡經<a 
name="0373b24" id="0373b24"></a>論。司空東海徐湛之重其風素。請為一門之<a 
name="0373b25" id="0373b25"></a>師。後東反姑蘇。復專當法匠。臺寺沙門道<a 
name="0373b26" id="0373b26"></a>流請停歲許。又東適上虞徐山。學徒隨往百<a 
name="0373b27" id="0373b27"></a>有餘人。化洽三吳聲馳上國。陳郡謝靈運<a 
name="0373b28" id="0373b28"></a>以德音致&#x6B35;。宋世祖藉其風素。&#x52C5;出京<a 
name="0373b29" id="0373b29"></a>師止定林下寺。頻建法聚德眾雲集。著<a 
name="0373c01" id="0373c01"></a>法華維摩泥洹義疏并毘曇玄論。區別義類<a 
name="0373c02" id="0373c02"></a>有條貫焉。宋元徽中卒。春秋六十有七。上<a 
name="0373c03" id="0373c03"></a>虞徐山先有曇隆道人。少善席上。晚忽苦節<a 
name="0373c04" id="0373c04"></a>過人。亦為謝靈運所重。常共遊嶀嵊。亡後<a 
name="0373c05" id="0373c05"></a>運迺誄焉。</p><a 
name="0373c06" id="0373c06"></a><p style="text-indent: 0em; margin-left: 0em"><span class="linehead"></span>釋僧瑾。姓朱。沛國人。隱士建之第四子。少<a 
name="0373c07" id="0373c07"></a>善莊老及詩禮。後行至廣陵見曇因法師。<a 
name="0373c08" id="0373c08"></a>遂稽首一面伏膺為道。遊學內典博涉三<a 
name="0373c09" id="0373c09"></a>藏。後至京師值龍光道生。復依憑受業。初<a 
name="0373c10" id="0373c10"></a>憩治城寺。宋孝武&#x52C5;為湘東王師。苦辭以<a 
name="0373c11" id="0373c11"></a>疾。遂不獲免。王從請五戒甚加優禮。先<a 
name="0373c12" id="0373c12"></a>是智斌沙門。初代曇岳為僧正。斌亦德為<a 
name="0373c13" id="0373c13"></a>物宗善三論及維摩思益毛詩莊老等。後義<a 
name="0373c14" id="0373c14"></a>嘉構釁。時人讒斌云。為義嘉行道。遂被<a 
name="0373c15" id="0373c15"></a>擯交州。時湘東踐祚。是為明帝。仍&#x52C5;瑾使<a 
name="0373c16" id="0373c16"></a>為天下僧主。給法伎一部親信二十人月<a 
name="0373c17" id="0373c17"></a>給錢三萬。冬夏四時賜并車輿吏力。凡諸<a 
name="0373c18" id="0373c18"></a>外鎮皆&#x52C5;與。瑾辭。四方獻奉。並問僧正得<a 
name="0373c19" id="0373c19"></a>未。其見重如此。瑾性不蓄金皆充福業。<a 
name="0373c20" id="0373c20"></a>起靈根靈基二寺。以為禪慧栖止。及明帝<a 
name="0373c21" id="0373c21"></a>末年頗多忌諱。故涅槃滅度之翻。於此暫<a 
name="0373c22" id="0373c22"></a>息。凡諸死亡凶禍衰白等語。皆不得以對。<a 
name="0373c23" id="0373c23"></a>因之犯忤而致戮者十有七八。瑾每以匡<a 
name="0373c24" id="0373c24"></a>諫恩禮遂薄。時汝南周顒入侍帷幄瑾嘗謂<a 
name="0373c25" id="0373c25"></a>顒曰。陛下比日所行殊非人君舉動。俗事<a 
name="0373c26" id="0373c26"></a>諷諫無所復益。妙理深談彌為奢緩。唯三<a 
name="0373c27" id="0373c27"></a>世苦報最切近情。檀越儻因機候正當陳<a 
name="0373c28" id="0373c28"></a>此而已。帝後風疾。數加針灸痛惱無聊。輒<a 
name="0373c29" id="0373c29"></a>召顒及殷洪等。說鬼神雜事以散胸懷。顒<a 
name="0374a01" id="0374a01"></a>迺習讀法句賢愚二經。每見談說輒為言<a 
name="0374a02" id="0374a02"></a>先。帝往往驚曰。報應真當如此。亦寧可不<a 
name="0374a03" id="0374a03"></a>畏。因此犯忤之徒屢被全宥。蓋瑾之所因<a 
name="0374a04" id="0374a04"></a>為得人也。瑾以宋元徽中卒。春秋七十<a 
name="0374a05" id="0374a05"></a>有九。</p><a 
name="0374a06" id="0374a06"></a><p style="text-indent: 0em; margin-left: 0em"><span class="linehead"></span>復有沙門曇度。續為僧主。度本瑯&#x7458;人。善<a 
name="0374a07" id="0374a07"></a>三藏及春秋莊老易。宋世祖太宗並加欽<a 
name="0374a08" id="0374a08"></a>賞。及少帝乖禮。度亦行藏得所。舉動無忤。<a 
name="0374a09" id="0374a09"></a>止于新安寺。同寺又有釋玄運者。亦精<a 
name="0374a10" id="0374a10"></a>通大小乘。張永張融並升堂問道。</p><a 
name="0374a11" id="0374a11"></a><p style="text-indent: 0em; margin-left: 0em"><span class="linehead"></span>釋道猛。本西涼州人。少而遊歷燕趙備矚<a 
name="0374a12" id="0374a12"></a>風化後停止壽春。力精勤學。三藏九部大<a 
name="0374a13" id="0374a13"></a>小數論皆思入淵微無不鏡徹。而成實一<a 
name="0374a14" id="0374a14"></a>部最為獨步。於是大化江西學人成列。至<a 
name="0374a15" id="0374a15"></a>元嘉二十六年。東遊京師止于東安寺。復<a 
name="0374a16" id="0374a16"></a>續開講席。宋太宗為湘東王時。深相崇薦。<a 
name="0374a17" id="0374a17"></a>及登祚倍加禮接。賜錢三十萬以供資待。<a 
name="0374a18" id="0374a18"></a>太始之初帝創寺于建陽門外。&#x52C5;猛為綱<a 
name="0374a19" id="0374a19"></a>領。帝曰。夫人能弘道道藉人弘。今得法師<a 
name="0374a20" id="0374a20"></a>非直道益蒼生。亦有光於世望。可目寺<a 
name="0374a21" id="0374a21"></a>為興皇。由是成號。及創造功畢。&#x52C5;猛於<a 
name="0374a22" id="0374a22"></a>寺開講成實。序題之日帝親臨幸。公卿皆<a 
name="0374a23" id="0374a23"></a>集。四遠學賓負帙齊至。猛神韻無忤吐納<a 
name="0374a24" id="0374a24"></a>詳審。帝稱善久之。因有詔曰。猛法師風道<a 
name="0374a25" id="0374a25"></a>多濟。朕素賓友。可月給錢三萬令吏四人<a 
name="0374a26" id="0374a26"></a>白簿吏二十人車及步輿各一乘。乘輿至客<a 
name="0374a27" id="0374a27"></a>省。猛隨有所獲皆賑施貧乏營造寺廟以<a 
name="0374a28" id="0374a28"></a>宋元徽三年卒于東安寺。春秋六十有五。<a 
name="0374a29" id="0374a29"></a>後有道堅慧鸞慧敷僧訓導明。並止興<a 
name="0374b01" id="0374b01"></a>皇寺。義學之譽抑亦次焉。</p><a 
name="0374b02" id="0374b02"></a><p style="text-indent: 0em; margin-left: 0em"><span class="linehead"></span>釋超進。本姓顓頊氏。長安人。篤志精勤幼而<a 
name="0374b03" id="0374b03"></a>敦學。大小諸經並加綜採。神性和敏戒行嚴<a 
name="0374b04" id="0374b04"></a>潔。故年在未立而振譽關中及西虜勃勃<a 
name="0374b05" id="0374b05"></a>赫連寇陷長安。人情危擾法事罷廢。進避<a 
name="0374b06" id="0374b06"></a>地東下止于京師。更精尋文旨開暢講說。<a 
name="0374b07" id="0374b07"></a>頃之進適姑蘇復弘佛法。時平昌孟顗守在<a 
name="0374b08" id="0374b08"></a>會稽。藉甚風猷迺遣使迎接。安置山陰靈<a 
name="0374b09" id="0374b09"></a>嘉寺。於是停止浙東講論相續。邑野僧尼<a 
name="0374b10" id="0374b10"></a>及清信男女。並結菩薩因緣伏膺戒範。至<a 
name="0374b11" id="0374b11"></a>宋太始中被徵出都講大法鼓經。俄而旋<a 
name="0374b12" id="0374b12"></a>于會稽。還紹法化。以大涅槃是窮理之<a 
name="0374b13" id="0374b13"></a>教。每留思踟&#x8E70;累加講說。凡結齋會者無<a 
name="0374b14" id="0374b14"></a>不必請。若值他許則為移日。後年衰&#x811A;疾<a 
name="0374b15" id="0374b15"></a>不堪外赴。並送食于房以希冥益。進為<a 
name="0374b16" id="0374b16"></a>性篤好經典看尋苦至。及年老失明。猶使<a 
name="0374b17" id="0374b17"></a>弟子唱涅槃經。旬中一遍。其耽好若此。以<a 
name="0374b18" id="0374b18"></a>宋元徽中卒。春秋九十有四。時有曇機法<a 
name="0374b19" id="0374b19"></a>師。本姓趙氏。亦長安人。值關中寇亂。避地<a 
name="0374b20" id="0374b20"></a>東下遊觀山水。至于稽邑善法華毘曇。時<a 
name="0374b21" id="0374b21"></a>世宗奉與進相次。郡守瑯&#x7458;王琨請居邑西<a 
name="0374b22" id="0374b22"></a>嘉祥寺。寺本琨祖薈所創也。時又有釋道憑<a 
name="0374b23" id="0374b23"></a>者。亦是當世法匠。而執性剛忤。論者少<a 
name="0374b24" id="0374b24"></a>之。</p><a 
name="0374b25" id="0374b25"></a><p style="text-indent: 0em; margin-left: 0em"><span class="linehead"></span>釋法珍。姓楊。河東人。少而好學尋問萬里。<a 
name="0374b26" id="0374b26"></a>宋景平中來遊兗豫。貫極眾經。傍通異部。<a 
name="0374b27" id="0374b27"></a>後聽東阿靜公講。眾屢請覆述。靜歎曰。吾不<a 
name="0374b28" id="0374b28"></a>及也。元嘉中過江。吳興沈演之特深器重。<a 
name="0374b29" id="0374b29"></a>請還吳興武康小山寺。首尾十有九年。自非<a 
name="0374c01" id="0374c01"></a>祈請法事未嘗出門。居于武康每歲開講。<a 
name="0374c02" id="0374c02"></a>三吳學者負笈盈衢。乃著涅槃法華大品勝<a 
name="0374c03" id="0374c03"></a>鬘等義疏。大明六年&#x52C5;吳興郡致禮上京。<a 
name="0374c04" id="0374c04"></a>與道猷同止新安寺。使頓漸二悟義各有<a 
name="0374c05" id="0374c05"></a>宗。至便就講。鑾輿降蹕百辟陪筵。珍年<a 
name="0374c06" id="0374c06"></a>雖栖暮。而蔬苦弗改。戒節清白。道俗歸焉。<a 
name="0374c07" id="0374c07"></a>宋元徽中卒。春秋七十有六。時宋熙有曇瑤<a 
name="0374c08" id="0374c08"></a>者。善淨名十住及莊老又工草&#x96B7;。為宋建<a 
name="0374c09" id="0374c09"></a>平宣簡王宏所重也。</p><a 
name="0374c10" id="0374c10"></a><p style="text-indent: 0em; margin-left: 0em"><span class="linehead"></span>釋道猷。吳人。初為生公弟子。隨師之廬山。<a 
name="0374c11" id="0374c11"></a>師亡後隱臨川郡山。乃見新出勝鬘經。披<a 
name="0374c12" id="0374c12"></a>卷而歎曰。先師昔義闇與經同。但歲不待<a 
name="0374c13" id="0374c13"></a>人。經集義後。良可悲哉。因注勝鬘。以翌<a 
name="0374c14" id="0374c14"></a>宣遺訓。凡有五卷。文頻不行。宋文問慧<a 
name="0374c15" id="0374c15"></a>觀。頓悟之義。誰復習之。答云生公弟子道<a 
name="0374c16" id="0374c16"></a>猷。即&#x52C5;臨川郡發遣出京。既至。即延入宮<a 
name="0374c17" id="0374c17"></a>內。大集義僧令猷申述頓悟。時競辯之徒<a 
name="0374c18" id="0374c18"></a>關責互起。猷既積思參玄。又宗源有本。乘<a 
name="0374c19" id="0374c19"></a>機挫銳往必摧鋒。帝乃撫机稱快。及孝<a 
name="0374c20" id="0374c20"></a>武升位尤相歎重。乃&#x52C5;住新安為鎮寺法<a 
name="0374c21" id="0374c21"></a>主。帝每稱曰。生公孤情絕照。猷公直轡獨上。<a 
name="0374c22" id="0374c22"></a>可謂克明師匠無忝徽音。宋元徽中卒。春<a 
name="0374c23" id="0374c23"></a>秋七十有一。後有豫州沙門道慈善維摩法<a 
name="0374c24" id="0374c24"></a>華。祖述猷義刪其所注勝鬘以為兩卷。今<a 
name="0374c25" id="0374c25"></a>行於世。時比多寶慧整長樂覺世。並齊名<a 
name="0374c26" id="0374c26"></a>比德。整特精三論。為學者所宗世善於大<a 
name="0374c27" id="0374c27"></a>品及涅槃經。立不空假名義。</p><a 
name="0374c28" id="0374c28"></a><p style="text-indent: 0em; margin-left: 0em"><span class="linehead"></span>釋慧通。姓劉。沛國人。少而神情爽發俊氣虛<a 
name="0374c29" id="0374c29"></a>玄。止于治城寺。每麈尾一振輒軒蓋盈衢。<a 
name="0375a01" id="0375a01"></a>東海徐湛之陳郡袁粲敬以師友之禮。孝武<a 
name="0375a02" id="0375a02"></a>皇帝厚加寵秩。&#x52C5;與海陵小建平二王為<a 
name="0375a03" id="0375a03"></a>友。袁粲著蘧顏論示通。通難詰往反。著<a 
name="0375a04" id="0375a04"></a>文于世。又製大品勝鬘雜心毘曇等義疏。<a 
name="0375a05" id="0375a05"></a>并駮夷夏論顯證論法性論及爻象記等。皆<a 
name="0375a06" id="0375a06"></a>傳於世。宋昇明中卒。春秋六十三矣。</p><a 
name="0375a07" id="0375a07"></a><p><span class="juanname">高僧傳卷第七</span></p>
<hr>【經文資訊】大正藏第 50 冊 No. 2059 高僧傳<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index35a5-3.html?index=T50n2059" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T50n2059_007 by HTTrack Website Copier/3.x [XR&CO'2014], Tue, 07 Jun 2016 07:00:20 GMT -->
</html>
