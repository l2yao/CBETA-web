<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T11n0320_019 by HTTrack Website Copier/3.x [XR&CO'2014], Tue, 07 Jun 2016 06:46:59 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1283614394&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT11n0320&amp;utmp=%2Fmobile%2Findex.php%3Findex%3DT11n0320_019&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexf4dd.html?index=T11n0320_018" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第11冊<br/>No.320 父子合集經 (20卷)<br/>【宋 日稱等譯】<br/>第 19 卷</p>
	<a href="index2725.html?index=T11n0320_020" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T11">
<div class="root" id="0320" sutra_name="父子合集經" sutra_juan="[卷19]">　
<a pin_name="26 六界差別品"></a><a 
name="0971b19" id="0971b19"></a><a pin_name="26 六界差別品"></a><a 
name="0971b20" id="0971b20"></a><a pin_name="26 六界差別品"></a><a 
name="0971b21" id="0971b21"></a><a pin_name="26 六界差別品"></a><p><span class="juanname">父子合集經卷第十九</span></p><a 
name="0971b22" id="0971b22"></a><a pin_name="26 六界差別品"></a><a 
name="0971b23" id="0971b23"></a><a pin_name="26 六界差別品"></a><p style="margin-left: 4em"><span class="byline">西天譯經三藏朝散大夫<a 
name="0971b24" id="0971b24"></a><a pin_name="26 六界差別品"></a>試鴻臚卿宣梵大師賜紫<a 
name="0971b25" id="0971b25"></a><a pin_name="26 六界差別品"></a>沙門臣日稱等奉　詔譯</span></p><a 
name="0971b26" id="0971b26"></a><a pin_name="26 六界差別品"></a><a pin_name=""></a><a pin_name="27 淨飯王信解品"></a><p style="margin-left: 2em"><span class="headname">淨飯王信解品第二十七</span></p><a 
name="0971b27" id="0971b27"></a><a pin_name="27 淨飯王信解品"></a><p style="text-indent: 0em; margin-left: 0em"><span class="linehead"></span>爾時世尊，告淨飯王言：「大王！如上所說解脫<a 
name="0971b28" id="0971b28"></a><a pin_name="27 淨飯王信解品"></a>法門，當自繫心，正念觀察，勇猛精進，決定修<a 
name="0971b29" id="0971b29"></a><a pin_name="27 淨飯王信解品"></a>作。過去未來現在諸佛，依此得證無上菩提，<a 
name="0971c01" id="0971c01"></a><a pin_name="27 淨飯王信解品"></a>能招世間一切富樂，能消世間一切渴愛，能<a 
name="0971c02" id="0971c02"></a><a pin_name="27 淨飯王信解品"></a>伏世間一切我慢，能破世間一切邪見，能滅<a 
name="0971c03" id="0971c03"></a><a pin_name="27 淨飯王信解品"></a>有情一切罪惡。未登初地凡夫異生，皆令證<a 
name="0971c04" id="0971c04"></a><a pin_name="27 淨飯王信解品"></a>得平等法性。如是法要，非諸聲聞及辟支佛<a 
name="0971c05" id="0971c05"></a><a pin_name="27 淨飯王信解品"></a>所行境界，唯諸菩薩之所修作。大王！應作是<a 
name="0971c06" id="0971c06"></a><a pin_name="27 淨飯王信解品"></a>念：『我當云何於人天中得為眼目？於長夜中<a 
name="0971c07" id="0971c07"></a><a pin_name="27 淨飯王信解品"></a>得為照明？於愛河中得為船筏？於險難處得<a 
name="0971c08" id="0971c08"></a><a pin_name="27 淨飯王信解品"></a>為導師？無依怙者為作主宰？自得度已，復能<a 
name="0971c09" id="0971c09"></a><a pin_name="27 淨飯王信解品"></a>度他；自解脫已，令他解脫；自得安隱，令他安<a 
name="0971c10" id="0971c10"></a><a pin_name="27 淨飯王信解品"></a>隱；自證涅槃，復令他證。』大王！不應觀彼現在<a 
name="0971c11" id="0971c11"></a><a pin_name="27 淨飯王信解品"></a>世間所受富樂五欲自在，諸根如幻境界如<a 
name="0971c12" id="0971c12"></a><a pin_name="27 淨飯王信解品"></a>夢，謂於色境聲香味觸心生貪著，無滿足時。</p><a 
name="0971c13" id="0971c13"></a><a pin_name="27 淨飯王信解品"></a><p style="text-indent: 0em; margin-left: 0em"><span class="linehead"></span>「大王！乃往過去無量俱胝那由他劫，有轉輪<a 
name="0971c14" id="0971c14"></a><a pin_name="27 淨飯王信解品"></a>王名無邊稱，富貴自在，有大威德，象馬車乘<a 
name="0971c15" id="0971c15"></a><a pin_name="27 淨飯王信解品"></a>眾寶輦輿，最勝輪寶無能壞者，已曾親近無<a 
name="0971c16" id="0971c16"></a><a pin_name="27 淨飯王信解品"></a>量諸佛，於彼佛所種多善根，隨意所念皆得<a 
name="0971c17" id="0971c17"></a><a pin_name="27 淨飯王信解品"></a>成就。大王！彼無邊稱王忽於一時，作是思<a 
name="0971c18" id="0971c18"></a><a pin_name="27 淨飯王信解品"></a>惟：『我當自試福德之力，以我福故，令四天下<a 
name="0971c19" id="0971c19"></a><a pin_name="27 淨飯王信解品"></a>所有一切樹木花果，皆得茂盛，受用無盡。』作<a 
name="0971c20" id="0971c20"></a><a pin_name="27 淨飯王信解品"></a>是念已，彼四天下所有花果而得敷榮。大王！<a 
name="0971c21" id="0971c21"></a><a pin_name="27 淨飯王信解品"></a>彼無邊稱王如是思惟：『我今更試自善根力，<a 
name="0971c22" id="0971c22"></a><a pin_name="27 淨飯王信解品"></a>令四天下一切人民，若有所願，隨意無違。』作<a 
name="0971c23" id="0971c23"></a><a pin_name="27 淨飯王信解品"></a>是念已，彼四天下所有人民，一切希求皆得<a 
name="0971c24" id="0971c24"></a><a pin_name="27 淨飯王信解品"></a>如意。大王！彼無邊稱王復更思惟：『以我所有<a 
name="0971c25" id="0971c25"></a><a pin_name="27 淨飯王信解品"></a>善根之力，令四天下降注香水。』作是念已，於<a 
name="0971c26" id="0971c26"></a><a pin_name="27 淨飯王信解品"></a>四天下普雨香水。大王！彼無邊稱王復更思<a 
name="0971c27" id="0971c27"></a><a pin_name="27 淨飯王信解品"></a>惟：『以我所有善根力故，令四天下普雨妙花。』<a 
name="0971c28" id="0971c28"></a><a pin_name="27 淨飯王信解品"></a>作是念已，於四天下降雨種種上妙天花。大<a 
name="0971c29" id="0971c29"></a><a pin_name="27 淨飯王信解品"></a>王！彼無邊稱王復更思惟：『以我所有善根力<a 
name="0972a01" id="0972a01"></a><a pin_name="27 淨飯王信解品"></a>故，令四天下雨妙寶衣。』作是念已，於四天下<a 
name="0972a02" id="0972a02"></a><a pin_name="27 淨飯王信解品"></a>悉雨寶衣。大王！彼無邊稱王復更思惟：『以我<a 
name="0972a03" id="0972a03"></a><a pin_name="27 淨飯王信解品"></a>所有善根力故，令四天下悉皆雨銀。』作是念<a 
name="0972a04" id="0972a04"></a><a pin_name="27 淨飯王信解品"></a>已，於四天下皆得雨銀。大王！彼無邊稱王復<a 
name="0972a05" id="0972a05"></a><a pin_name="27 淨飯王信解品"></a>更思惟：『以我所有善根力故，令四天下降雨<a 
name="0972a06" id="0972a06"></a><a pin_name="27 淨飯王信解品"></a>黃金。』作是念已，於四天下皆雨黃金。所以者<a 
name="0972a07" id="0972a07"></a><a pin_name="27 淨飯王信解品"></a>何？皆由無邊稱王於往昔時與諸眾生共修<a 
name="0972a08" id="0972a08"></a><a pin_name="27 淨飯王信解品"></a>善業之所獲得。</p><p style="text-indent: 0em; margin-left: 0em"><span class="linehead"></span>「大王！此閻浮提大地縱廣一<a 
name="0972a09" id="0972a09"></a><a pin_name="27 淨飯王信解品"></a>萬八千踰繕那量，復有六十俱胝諸大城郭，<a 
name="0972a10" id="0972a10"></a><a pin_name="27 淨飯王信解品"></a>中有一城名寶莊嚴，縱廣正等十二踰繕那，<a 
name="0972a11" id="0972a11"></a><a pin_name="27 淨飯王信解品"></a>四面平正妙巧成就，於其城外有多羅樹，七<a 
name="0972a12" id="0972a12"></a><a pin_name="27 淨飯王信解品"></a>重行列四寶所成，金銀琉璃玻胝迦寶，裝校<a 
name="0972a13" id="0972a13"></a><a pin_name="27 淨飯王信解品"></a>嚴飾甚可愛樂。彼金樹者，其葉花果悉皆是<a 
name="0972a14" id="0972a14"></a><a pin_name="27 淨飯王信解品"></a>銀；彼銀樹者，其葉花果皆是黃金；吠琉璃樹，<a 
name="0972a15" id="0972a15"></a><a pin_name="27 淨飯王信解品"></a>其葉花果皆玻胝迦；彼玻<span class="gaiji">[王*梨]<!--gaiji,,1[王*梨],2,3--></span>樹，其葉花果悉<a 
name="0972a16" id="0972a16"></a><a pin_name="27 淨飯王信解品"></a>是琉璃。其城七重，寶網寶鈴諸妙珍琦彌覆<a 
name="0972a17" id="0972a17"></a><a pin_name="27 淨飯王信解品"></a>其上，城外復有七重寶塹，皆以七寶所共合<a 
name="0972a18" id="0972a18"></a><a pin_name="27 淨飯王信解品"></a>成。一一寶塹，深半由旬，廣一由旬。金沙布底，<a 
name="0972a19" id="0972a19"></a><a pin_name="27 淨飯王信解品"></a>八功德水，澄湛盈滿。諸妙音鳥翔集其中，優<a 
name="0972a20" id="0972a20"></a><a pin_name="27 淨飯王信解品"></a>&#x9262;羅花、拘沒那花、&#x9262;訥摩花、分陀利花，普遍<a 
name="0972a21" id="0972a21"></a><a pin_name="27 淨飯王信解品"></a>開發。周匝階陛四寶合成，黃金為階，白銀成<a 
name="0972a22" id="0972a22"></a><a pin_name="27 淨飯王信解品"></a>陛；白銀為階，黃金成陛；琉璃為階，玻<span class="gaiji">[王*梨]<!--gaiji,,1[王*梨],2,3--></span>成陛；<a 
name="0972a23" id="0972a23"></a><a pin_name="27 淨飯王信解品"></a>玻<span class="gaiji">[王*梨]<!--gaiji,,1[王*梨],2,3--></span>為階，琉璃成陛。一一階道七寶所成，其<a 
name="0972a24" id="0972a24"></a><a pin_name="27 淨飯王信解品"></a>傍皆植金色芭蕉。復於道首置諸寶座，巧妙<a 
name="0972a25" id="0972a25"></a><a pin_name="27 淨飯王信解品"></a>裝校，甚可愛樂。如是富樂種種嚴飾，皆是無<a 
name="0972a26" id="0972a26"></a><a pin_name="27 淨飯王信解品"></a>邊稱王積集廣大善根福力之所獲得。又彼<a 
name="0972a27" id="0972a27"></a><a pin_name="27 淨飯王信解品"></a>寶莊嚴城，周匝復有八萬四千清淨園林，一<a 
name="0972a28" id="0972a28"></a><a pin_name="27 淨飯王信解品"></a>一園中有八大池，其池各廣半踰繕那，一一<a 
name="0972a29" id="0972a29"></a><a pin_name="27 淨飯王信解品"></a>池岸有四階陛，四寶所成巧妙嚴飾，八功德<a 
name="0972b01" id="0972b01"></a><a pin_name="27 淨飯王信解品"></a>水充滿其中，眾色蓮華開敷彌布。於其池岸<a 
name="0972b02" id="0972b02"></a><a pin_name="27 淨飯王信解品"></a>復有諸花：阿提目葛多花、詹博迦花、<span class="corr" title='[[口*縳]&gt;&#x56A9;]'>&#x56A9;</span>始計<a 
name="0972b03" id="0972b03"></a><a pin_name="27 淨飯王信解品"></a>花、蘇曼那花、阿輸迦花、婆師迦花，如是種種<a 
name="0972b04" id="0972b04"></a><a pin_name="27 淨飯王信解品"></a>諸妙香花。無邊稱王與諸臣民，止住園中共<a 
name="0972b05" id="0972b05"></a><a pin_name="27 淨飯王信解品"></a>為遊樂。大王！彼王宮城高廣嚴好，寶多羅樹<a 
name="0972b06" id="0972b06"></a><a pin_name="27 淨飯王信解品"></a>行植於上，寶網周遍，寶鈴和鳴，出妙音響，如<a 
name="0972b07" id="0972b07"></a><a pin_name="27 淨飯王信解品"></a>五樂聲。時彼人民賴王德化，富樂自在安隱<a 
name="0972b08" id="0972b08"></a><a pin_name="27 淨飯王信解品"></a>而住。</p><p style="text-indent: 0em; margin-left: 0em"><span class="linehead"></span>「大王！彼無邊稱王復於異時，如是思惟：<a 
name="0972b09" id="0972b09"></a><a pin_name="27 淨飯王信解品"></a>『我今應往東勝身洲。』作是念已，王領四兵俱<a 
name="0972b10" id="0972b10"></a><a pin_name="27 淨飯王信解品"></a>乘虛空，即至其處。彼諸小王皆來奉迎，各以<a 
name="0972b11" id="0972b11"></a><a pin_name="27 淨飯王信解品"></a>國土虔誠致獻，王於彼住百千萬歲。大王！彼<a 
name="0972b12" id="0972b12"></a><a pin_name="27 淨飯王信解品"></a>無邊稱王復自思惟：『我今當往西牛貨洲。』作<a 
name="0972b13" id="0972b13"></a><a pin_name="27 淨飯王信解品"></a>是念已，領四兵眾俱乘虛空，即至其所。彼諸<a 
name="0972b14" id="0972b14"></a><a pin_name="27 淨飯王信解品"></a>小王皆來奉迎，各以國土虔誠致獻，王於彼<a 
name="0972b15" id="0972b15"></a><a pin_name="27 淨飯王信解品"></a>住百千萬歲。大王！彼無邊稱王復自思惟：『我<a 
name="0972b16" id="0972b16"></a><a pin_name="27 淨飯王信解品"></a>今當往北俱盧洲。』作是念已，領四兵眾俱乘<a 
name="0972b17" id="0972b17"></a><a pin_name="27 淨飯王信解品"></a>虛空，即至其所。彼諸人民歡喜歸化，王於彼<a 
name="0972b18" id="0972b18"></a><a pin_name="27 淨飯王信解品"></a>住百千萬歲。大王！彼無邊稱王復自思惟：『我<a 
name="0972b19" id="0972b19"></a><a pin_name="27 淨飯王信解品"></a>昔聞有三十三天住須彌頂，我今當往。』作是<a 
name="0972b20" id="0972b20"></a><a pin_name="27 淨飯王信解品"></a>念已，即乘龍象與四兵眾，飛騰空中上須彌<a 
name="0972b21" id="0972b21"></a><a pin_name="27 淨飯王信解品"></a>頂。時無邊稱王問御臣曰：『汝見須彌及以大<a 
name="0972b22" id="0972b22"></a><a pin_name="27 淨飯王信解品"></a>海并四天下，其事云何？』御臣答言：『我見其相<a 
name="0972b23" id="0972b23"></a><a pin_name="27 淨飯王信解品"></a>旋轉不定，如陶家輪。』王語御臣：『汝所見者，此<a 
name="0972b24" id="0972b24"></a><a pin_name="27 淨飯王信解品"></a>龍象王大行未止。』王復前進，問御臣曰：『見須<a 
name="0972b25" id="0972b25"></a><a pin_name="27 淨飯王信解品"></a>彌等，其相云何？』御臣答言：『我今見彼須彌大<a 
name="0972b26" id="0972b26"></a><a pin_name="27 淨飯王信解品"></a>海皆悉震動。』王語臣曰：『今將至于須彌山頂，<a 
name="0972b27" id="0972b27"></a><a pin_name="27 淨飯王信解品"></a>此龍象王小行未止。』王復前進，問御臣曰：『見<a 
name="0972b28" id="0972b28"></a><a pin_name="27 淨飯王信解品"></a>須彌等，其相云何？』御臣答言：『我今見彼須彌<a 
name="0972b29" id="0972b29"></a><a pin_name="27 淨飯王信解品"></a>大海不動不轉。』王語臣曰：『此龍象王，今已到<a 
name="0972c01" id="0972c01"></a><a pin_name="27 淨飯王信解品"></a>彼須彌山頂。』時無邊稱王及四兵眾到須彌<a 
name="0972c02" id="0972c02"></a><a pin_name="27 淨飯王信解品"></a>已，彼帝釋天主即時遙見無邊稱王，歡喜來<a 
name="0972c03" id="0972c03"></a><a pin_name="27 淨飯王信解品"></a>迎，而作是言：『善來！大王！』即分半座，命王而坐。<a 
name="0972c04" id="0972c04"></a><a pin_name="27 淨飯王信解品"></a>時無邊稱王即就其座，住於天上經無量歲，<a 
name="0972c05" id="0972c05"></a><a pin_name="27 淨飯王信解品"></a>與彼天主分半同治。在彼時久，作是思惟：『可<a 
name="0972c06" id="0972c06"></a><a pin_name="27 淨飯王信解品"></a>退彼天，我獨為主。』作是念已，王及兵眾即時<a 
name="0972c07" id="0972c07"></a><a pin_name="27 淨飯王信解品"></a>退墮寶莊嚴城寶篋園中。</p><p style="text-indent: 0em; margin-left: 0em"><span class="linehead"></span>「時守園者見是事<a 
name="0972c08" id="0972c08"></a><a pin_name="27 淨飯王信解品"></a>已，告城中人，作是唱言：『今有天人退沒於此。』<a 
name="0972c09" id="0972c09"></a><a pin_name="27 淨飯王信解品"></a>時彼國王名曰作愛，聞是說已，速嚴駕馭詣<a 
name="0972c10" id="0972c10"></a><a pin_name="27 淨飯王信解品"></a>彼園中，見如上事，怪未曾有。即&#x52C5;排備種種<a 
name="0972c11" id="0972c11"></a><a pin_name="27 淨飯王信解品"></a>香花、末香、塗香，詣彼王所，偏袒右肩，右膝著<a 
name="0972c12" id="0972c12"></a><a pin_name="27 淨飯王信解品"></a>地，長跪合掌，安慰問訊，白彼王言：『聖天至此，<a 
name="0972c13" id="0972c13"></a><a pin_name="27 淨飯王信解品"></a>為當是誰？』彼即答曰：『汝昔曾聞有轉輪王名<a 
name="0972c14" id="0972c14"></a><a pin_name="27 淨飯王信解品"></a>無邊稱不？』作愛王言：『我聞耆舊說：「昔有王名<a 
name="0972c15" id="0972c15"></a><a pin_name="27 淨飯王信解品"></a>無邊稱，威德自在，領四天下，與四兵眾乘空<a 
name="0972c16" id="0972c16"></a><a pin_name="27 淨飯王信解品"></a>而上三十三天。」』『汝所聞者，豈異人乎？則我身<a 
name="0972c17" id="0972c17"></a><a pin_name="27 淨飯王信解品"></a>是。』</p><p style="text-indent: 0em; margin-left: 0em"><span class="linehead"></span>「時無邊稱王從天退已，初聞人間飲食氣<a 
name="0972c18" id="0972c18"></a><a pin_name="27 淨飯王信解品"></a>味不能堪任，猶如酥油，沃熱沙中。時作愛王<a 
name="0972c19" id="0972c19"></a><a pin_name="27 淨飯王信解品"></a>見其頓弊，不能止住：『有何善說？我於來世作<a 
name="0972c20" id="0972c20"></a><a pin_name="27 淨飯王信解品"></a>何宣傳？』時無邊稱王語作愛王曰：『我從昔來<a 
name="0972c21" id="0972c21"></a><a pin_name="27 淨飯王信解品"></a>富貴自在王四天下，一切所須皆得如意。陞<a 
name="0972c22" id="0972c22"></a><a pin_name="27 淨飯王信解品"></a>忉利天帝釋分座，貪無厭故從天退下，如上<a 
name="0972c23" id="0972c23"></a><a pin_name="27 淨飯王信解品"></a>眾事當如是說。』作是語已，即便命終。」</p><p style="text-indent: 0em; margin-left: 0em"><span class="linehead"></span>佛言：「大<a 
name="0972c24" id="0972c24"></a><a pin_name="27 淨飯王信解品"></a>王！往昔無邊稱王者，豈異人乎？今我身是。是<a 
name="0972c25" id="0972c25"></a><a pin_name="27 淨飯王信解品"></a>故當知，諸根如幻境界如夢，繫心正觀，勿生<a 
name="0972c26" id="0972c26"></a><a pin_name="27 淨飯王信解品"></a>疑惑。」</p><p style="text-indent: 0em; margin-left: 0em"><span class="linehead"></span>爾時世尊而說偈言：</p><a 
name="0972c27" id="0972c27"></a><a pin_name="27 淨飯王信解品"></a><p><span class="lg">「樂求正法財，　　淨心常質直，<a 
name="0972c28" id="0972c28"></a><a pin_name="27 淨飯王信解品"></a><br>　五欲不堅牢，　　智者當遠離。<a 
name="0972c29" id="0972c29"></a><a pin_name="27 淨飯王信解品"></a><br>　若於法明了，　　則厭五欲樂，<a 
name="0973a01" id="0973a01"></a><a pin_name="27 淨飯王信解品"></a><br>　彼善降其心，　　能破諸煩惱。<a 
name="0973a02" id="0973a02"></a><a pin_name="27 淨飯王信解品"></a><br>　由斷煩惱故，　　不受諸惡道，<a 
name="0973a03" id="0973a03"></a><a pin_name="27 淨飯王信解品"></a><br>　離彼業道者，　　為世所恭敬。<a 
name="0973a04" id="0973a04"></a><a pin_name="27 淨飯王信解品"></a><br>　離貪欲染污，　　開示欲過失，<a 
name="0973a05" id="0973a05"></a><a pin_name="27 淨飯王信解品"></a><br>　心樂利群生，　　稱世間最勝。<a 
name="0973a06" id="0973a06"></a><a pin_name="27 淨飯王信解品"></a><br>　聞五欲過患，　　速能生厭離，<a 
name="0973a07" id="0973a07"></a><a pin_name="27 淨飯王信解品"></a><br>　以智淨其心，　　處世無過上。<a 
name="0973a08" id="0973a08"></a><a pin_name="27 淨飯王信解品"></a><br>　最勝大丈夫，　　能滅眾生惡，<a 
name="0973a09" id="0973a09"></a><a pin_name="27 淨飯王信解品"></a><br>　令離彼貪行，　　處世無過上。<a 
name="0973a10" id="0973a10"></a><a pin_name="27 淨飯王信解品"></a><br>　最勝大丈夫，　　能滅眾生惡，<a 
name="0973a11" id="0973a11"></a><a pin_name="27 淨飯王信解品"></a><br>　令離彼嗔行，　　處世無過上。<a 
name="0973a12" id="0973a12"></a><a pin_name="27 淨飯王信解品"></a><br>　最勝大丈夫，　　能滅眾生惡，<a 
name="0973a13" id="0973a13"></a><a pin_name="27 淨飯王信解品"></a><br>　令離彼癡慢，　　為清淨智者。」</span></p><a 
name="0973a14" id="0973a14"></a><a pin_name="27 淨飯王信解品"></a><p style="text-indent: 0em; margin-left: 0em"><span class="linehead"></span>爾時世尊說是偈已，為淨飯王復說法要。佛<a 
name="0973a15" id="0973a15"></a><a pin_name="27 淨飯王信解品"></a>言：「大王！乃往過去無量世時，有轉輪王名曰<a 
name="0973a16" id="0973a16"></a><a pin_name="27 淨飯王信解品"></a>地生，善法治世，七寶具足，所謂輪寶、象寶、馬<a 
name="0973a17" id="0973a17"></a><a pin_name="27 淨飯王信解品"></a>寶、珠寶、兵寶、女寶、主藏臣寶。王有太子，名曰<a 
name="0973a18" id="0973a18"></a><a pin_name="27 淨飯王信解品"></a>地天，紹繼父王轉輪王位，輔相大臣與王灌<a 
name="0973a19" id="0973a19"></a><a pin_name="27 淨飯王信解品"></a>頂，為剎帝利灌頂聖王。於十五日月盛滿時，<a 
name="0973a20" id="0973a20"></a><a pin_name="27 淨飯王信解品"></a>澡沐首髮洗浴身垢，著新淨衣。以諸花鬘摩<a 
name="0973a21" id="0973a21"></a><a pin_name="27 淨飯王信解品"></a>尼天冠、種種瓔珞莊嚴其身，陞高樓上采女<a 
name="0973a22" id="0973a22"></a><a pin_name="27 淨飯王信解品"></a>圍繞。即於東方有金輪寶，千輻具足轂輞圓<a 
name="0973a23" id="0973a23"></a><a pin_name="27 淨飯王信解品"></a>滿，光明照曜縱廣七肘。</p><p style="text-indent: 0em; margin-left: 0em"><span class="linehead"></span>「時地天王&#x89A9;是事已：<a 
name="0973a24" id="0973a24"></a><a pin_name="27 淨飯王信解品"></a>『我昔曾聞耆舊所說：「若剎帝利受灌頂時有<a 
name="0973a25" id="0973a25"></a><a pin_name="27 淨飯王信解品"></a>金輪現，如前所說，當知定作轉輪聖王。」我今<a 
name="0973a26" id="0973a26"></a><a pin_name="27 淨飯王信解品"></a>應當自試驗之。』時地天王即從座起，偏袒右<a 
name="0973a27" id="0973a27"></a><a pin_name="27 淨飯王信解品"></a>肩，右膝著地，向輪合掌，作如是言：『此金輪寶<a 
name="0973a28" id="0973a28"></a><a pin_name="27 淨飯王信解品"></a>當降于地。』如是禱已，依王前住。王以妙香上<a 
name="0973a29" id="0973a29"></a><a pin_name="27 淨飯王信解品"></a>妙衣服，用拭輪寶置右掌中，而語輪曰：『我今<a 
name="0973b01" id="0973b01"></a><a pin_name="27 淨飯王信解品"></a>欲往東勝身洲。』金輪乘空，即至彼所。地天聖<a 
name="0973b02" id="0973b02"></a><a pin_name="27 淨飯王信解品"></a>王出現之處，其地平正布諸寶花，以王威力，<a 
name="0973b03" id="0973b03"></a><a pin_name="27 淨飯王信解品"></a>地皆震動，井泉河池枯涸之處，八功德水悉<a 
name="0973b04" id="0973b04"></a><a pin_name="27 淨飯王信解品"></a>皆盈滿，所謂輕清甘滑，不濁不臭，飲者無厭，<a 
name="0973b05" id="0973b05"></a><a pin_name="27 淨飯王信解品"></a>令腹無痛。一切林木華果敷榮，諸枯槁者復<a 
name="0973b06" id="0973b06"></a><a pin_name="27 淨飯王信解品"></a>得滋茂。王所遊處輪導其前，所至國土大小<a 
name="0973b07" id="0973b07"></a><a pin_name="27 淨飯王信解品"></a>諸王，各以金槃盛滿銀粟，或以銀槃盛滿金<a 
name="0973b08" id="0973b08"></a><a pin_name="27 淨飯王信解品"></a>粟，咸來奉迎安慰問訊：『善來！聖王！此土安隱，<a 
name="0973b09" id="0973b09"></a><a pin_name="27 淨飯王信解品"></a>唯願居此治化人民，我等皆當給侍左右。』王<a 
name="0973b10" id="0973b10"></a><a pin_name="27 淨飯王信解品"></a>即語曰：『我今不須國土珍寶，汝等應當隨順<a 
name="0973b11" id="0973b11"></a><a pin_name="27 淨飯王信解品"></a>教誨，遠離殺生及不與取，遠離邪婬亦莫妄<a 
name="0973b12" id="0973b12"></a><a pin_name="27 淨飯王信解品"></a>語，乃至邪見十不善業；汝等應當自住十善，<a 
name="0973b13" id="0973b13"></a><a pin_name="27 淨飯王信解品"></a>亦教他人令住十善。孝養父母，承事師長，莫<a 
name="0973b14" id="0973b14"></a><a pin_name="27 淨飯王信解品"></a>作非法，修行善行，亦勸他人勤行眾善。』時地<a 
name="0973b15" id="0973b15"></a><a pin_name="27 淨飯王信解品"></a>天王與四兵眾，從勝身洲，過盡人境，漸度大<a 
name="0973b16" id="0973b16"></a><a pin_name="27 淨飯王信解品"></a>海，至牛貨洲及俱盧洲，宣王德化。悉降伏已，<a 
name="0973b17" id="0973b17"></a><a pin_name="27 淨飯王信解品"></a>王及輪寶還閻浮提，於王宮門依空而住。</p><p style="text-indent: 0em; margin-left: 0em"><span class="linehead"></span>「時<a 
name="0973b18" id="0973b18"></a><a pin_name="27 淨飯王信解品"></a>四天下變成七寶，所有一切三惡道苦，及八<a 
name="0973b19" id="0973b19"></a><a pin_name="27 淨飯王信解品"></a>難處不善之聲，悉皆消滅，況復有彼造惡業<a 
name="0973b20" id="0973b20"></a><a pin_name="27 淨飯王信解品"></a>者。所以者何？皆由地天轉輪聖王本願力故。<a 
name="0973b21" id="0973b21"></a><a pin_name="27 淨飯王信解品"></a>又彼輪寶於虛空中，往來旋轉四天下時，處<a 
name="0973b22" id="0973b22"></a><a pin_name="27 淨飯王信解品"></a>處皆生自然香稻，不假種植，淨無糠&#x7CE9;。又彼<a 
name="0973b23" id="0973b23"></a><a pin_name="27 淨飯王信解品"></a>輪寶旋天下時，諸劫波樹出天寶衣，一切有<a 
name="0973b24" id="0973b24"></a><a pin_name="27 淨飯王信解品"></a>情受用如意。又彼輪寶旋天下時，諸有重病<a 
name="0973b25" id="0973b25"></a><a pin_name="27 淨飯王信解品"></a>皆得痊愈，唯有三病：一者、意樂；二者、&#x53DA;食；三<a 
name="0973b26" id="0973b26"></a><a pin_name="27 淨飯王信解品"></a>者、衰老。彼諸眾生壽命千歲，設有微苦，自然<a 
name="0973b27" id="0973b27"></a><a pin_name="27 淨飯王信解品"></a>消殄。有如是等無量無邊希有之事，俱時出<a 
name="0973b28" id="0973b28"></a><a pin_name="27 淨飯王信解品"></a>現。</p><p style="text-indent: 0em; margin-left: 0em"><span class="linehead"></span>「時地天王，忽作是念：『我今於此富貴自在，<a 
name="0973b29" id="0973b29"></a><a pin_name="27 淨飯王信解品"></a>頗有餘處，而勝此耶？』復自思惟：『我昔曾聞須<a 
name="0973c01" id="0973c01"></a><a pin_name="27 淨飯王信解品"></a>彌山頂有三十三天快樂無比，今可詣彼。』與<a 
name="0973c02" id="0973c02"></a><a pin_name="27 淨飯王信解品"></a>四兵眾即至彼所。時帝釋天主，見地天王自<a 
name="0973c03" id="0973c03"></a><a pin_name="27 淨飯王信解品"></a>遠而來，即起奉迎，善言問訊，分座令坐，命王<a 
name="0973c04" id="0973c04"></a><a pin_name="27 淨飯王信解品"></a>同治。時地天王經彼時久，欲退帝釋獨為天<a 
name="0973c05" id="0973c05"></a><a pin_name="27 淨飯王信解品"></a>主。作是念已，王與兵眾墮閻浮提末土羅城。<a 
name="0973c06" id="0973c06"></a><a pin_name="27 淨飯王信解品"></a>彼地天王久居天宮受上妙樂，忽墮人世，不<a 
name="0973c07" id="0973c07"></a><a pin_name="27 淨飯王信解品"></a>能暫安。猶如酥油，置熱砂上，身心頓弊，無所<a 
name="0973c08" id="0973c08"></a><a pin_name="27 淨飯王信解品"></a>堪任。</p><p style="text-indent: 0em; margin-left: 0em"><span class="linehead"></span>「時地天王，而說偈言：</p><a 
name="0973c09" id="0973c09"></a><a pin_name="27 淨飯王信解品"></a><p><span class="lg">「『王者稱自在，　　不能斷貪欲，<a 
name="0973c10" id="0973c10"></a><a pin_name="27 淨飯王信解品"></a><br>　　如火益乾薪，　　是故應遠離。<a 
name="0973c11" id="0973c11"></a><a pin_name="27 淨飯王信解品"></a><br>　　如渴飲<span class="corr" title='[&#x918E;&gt;鹹] cf.【麗】'>鹹</span>水，　　轉增其渴心，<a 
name="0973c12" id="0973c12"></a><a pin_name="27 淨飯王信解品"></a><br>　　當知著欲者，　　無厭亦如是。<a 
name="0973c13" id="0973c13"></a><a pin_name="27 淨飯王信解品"></a><br>　　如眾流入海，　　曾無滿足時，<a 
name="0973c14" id="0973c14"></a><a pin_name="27 淨飯王信解品"></a><br>　　當知著欲者，　　無厭亦如是。<a 
name="0973c15" id="0973c15"></a><a pin_name="27 淨飯王信解品"></a><br>　　如鏡照形容，　　顯現何曾定，<a 
name="0973c16" id="0973c16"></a><a pin_name="27 淨飯王信解品"></a><br>　　當知著色者，　　無厭亦如是。<a 
name="0973c17" id="0973c17"></a><a pin_name="27 淨飯王信解品"></a><br>　　如聞空谷響，　　應答無休息，<a 
name="0973c18" id="0973c18"></a><a pin_name="27 淨飯王信解品"></a><br>　　當知著聲者，　　無厭亦如是。<a 
name="0973c19" id="0973c19"></a><a pin_name="27 淨飯王信解品"></a><br>　　猶如盛香&#x5332;，　　受薰未&#x751E;足，<a 
name="0973c20" id="0973c20"></a><a pin_name="27 淨飯王信解品"></a><br>　　當知著香者，　　無厭亦如是。<a 
name="0973c21" id="0973c21"></a><a pin_name="27 淨飯王信解品"></a><br>　　如杓和美饌，　　均布用無時，<a 
name="0973c22" id="0973c22"></a><a pin_name="27 淨飯王信解品"></a><br>　　當知著味者，　　無厭亦如是。<a 
name="0973c23" id="0973c23"></a><a pin_name="27 淨飯王信解品"></a><br>　　如風行虛空，　　轉動曾無定，<a 
name="0973c24" id="0973c24"></a><a pin_name="27 淨飯王信解品"></a><br>　　當知著觸者，　　無厭亦如是。<a 
name="0973c25" id="0973c25"></a><a pin_name="27 淨飯王信解品"></a><br>　　如夢中飲水，　　不能蠲渴想，<a 
name="0973c26" id="0973c26"></a><a pin_name="27 淨飯王信解品"></a><br>　　意著諸法者，　　無厭亦如是。<a 
name="0973c27" id="0973c27"></a><a pin_name="27 淨飯王信解品"></a><br>　　若樂著諸欲，　　貪火轉熾然，<a 
name="0973c28" id="0973c28"></a><a pin_name="27 淨飯王信解品"></a><br>　　當以淨智水，　　滅之無有餘。』</span></p><a 
name="0973c29" id="0973c29"></a><a pin_name="27 淨飯王信解品"></a><p style="text-indent: 0em; margin-left: 0em"><span class="linehead"></span>「爾時地天轉輪聖王說是偈已，尋即遷謝。」</p><p style="text-indent: 0em; margin-left: 0em"><span class="linehead"></span>佛<a 
name="0974a01" id="0974a01"></a><a pin_name="27 淨飯王信解品"></a>言：「大王！地天王者豈異人乎？我身是也。」</p><a 
name="0974a02" id="0974a02"></a><a pin_name="27 淨飯王信解品"></a><p><span class="juanname">父子合集經卷第十九</span></p>
<hr>【經文資訊】大正藏第 11 冊 No. 0320 父子合集經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，西蓮淨苑提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8926.html?index=T11n0320" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T11n0320_019 by HTTrack Website Copier/3.x [XR&CO'2014], Tue, 07 Jun 2016 06:46:59 GMT -->
</html>
