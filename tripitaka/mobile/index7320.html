<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T17n0837_001 by HTTrack Website Copier/3.x [XR&CO'2014], Tue, 07 Jun 2016 06:48:16 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=254953714&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT17n0837&amp;utmp=%2Fmobile%2Findex.php%3Findex%3DT17n0837_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第17冊<br/>No.837 佛說出生菩提心經 (1卷)<br/>【隋 闍那崛多譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T17">
<div class="root" id="0837" sutra_name="佛說出生菩提心經" sutra_juan="[卷1]">　
<a 
name="0891c17" id="0891c17"></a><a 
name="0891c18" id="0891c18"></a><a 
name="0891c19" id="0891c19"></a><p style="margin-left: 2em"><span class="juannum">No. 837 [No. 838]</span></p><a 
name="0891c20" id="0891c20"></a><p><span class="juanname">佛說出生菩提心經一卷</span></p><a 
name="0891c21" id="0891c21"></a><a 
name="0891c22" id="0891c22"></a><p style="margin-left: 4em"><span class="byline">大隋北印度三藏闍那崛多譯</span></p><a 
name="0891c23" id="0891c23"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時婆伽婆在王舍城迦蘭陀竹<a 
name="0891c24" id="0891c24"></a>園，與大比丘眾百千人俱，復與無量阿僧祇<a 
name="0891c25" id="0891c25"></a>不可說大菩薩眾，所謂十方來集。</p><a 
name="0891c26" id="0891c26"></a><p style="text-indent: 0em; margin-left: 0em"><span class="linehead"></span>爾時王舍大城有婆羅門姓大迦葉，於睡眠<a 
name="0891c27" id="0891c27"></a>中夢見閻浮提內有大蓮華，其華千葉，光<a 
name="0891c28" id="0891c28"></a>明遍照三千大千世界，微妙最勝七寶所成。<a 
name="0891c29" id="0891c29"></a>於蓮華內見有月輪，彼月輪內又見丈夫，放<a 
name="0892a01" id="0892a01"></a>大光明普照一切，此四天下所有眾生見斯<a 
name="0892a02" id="0892a02"></a>光者，生大歡喜踊躍無量皆受快樂。</p><p style="text-indent: 0em; margin-left: 0em"><span class="linehead"></span>爾時迦<a 
name="0892a03" id="0892a03"></a>葉婆羅門睡覺已，念所夢事心喜生疑：「此何<a 
name="0892a04" id="0892a04"></a>因緣，竟有何事？於先現此未曾有相，昔所未<a 
name="0892a05" id="0892a05"></a>聞，如我夢見？」作是念已生大歡喜未曾見有，<a 
name="0892a06" id="0892a06"></a>復作如是念：「此有沙門瞿曇！我從他聞六年<a 
name="0892a07" id="0892a07"></a>苦行，降伏魔眾證大菩提，轉妙法輪摧諸外<a 
name="0892a08" id="0892a08"></a>道，為諸智人之所讚歎，聰明善巧知諸事相，<a 
name="0892a09" id="0892a09"></a>我今應往詣彼沙門瞿曇問此夢相。」</p><a 
name="0892a10" id="0892a10"></a><p style="text-indent: 0em; margin-left: 0em"><span class="linehead"></span>爾時迦葉婆羅門，夜既過已，從王舍城往詣<a 
name="0892a11" id="0892a11"></a>迦蘭陀竹園往到佛所，到已頂禮佛足&#x5374;住<a 
name="0892a12" id="0892a12"></a>一面。住一面已，如夢所見而向佛說。</p><p style="text-indent: 0em; margin-left: 0em"><span class="linehead"></span>時婆<a 
name="0892a13" id="0892a13"></a>羅門具說夢已，爾時世尊告迦葉婆羅門言：<a 
name="0892a14" id="0892a14"></a>「汝善男子！有四種善夢得於勝法。何等為四？<a 
name="0892a15" id="0892a15"></a>所謂：於睡眠中夢見蓮華，或見繖蓋，或見月<a 
name="0892a16" id="0892a16"></a>輪，及見佛形。如是見已，應自慶幸我遇勝<a 
name="0892a17" id="0892a17"></a>法。」</p><p style="text-indent: 0em; margin-left: 0em"><span class="linehead"></span>爾時世尊欲重宣此義，而說偈言：</p><a 
name="0892a18" id="0892a18"></a><p><span class="lg">「若有睡夢見蓮華，　　及以夢見於繖蓋；<a 
name="0892a19" id="0892a19"></a><br>　或復夢裏見月輪，　　應當獲得大利益。<a 
name="0892a20" id="0892a20"></a><br>　若有夢見佛形像，　　諸相具足莊嚴身；<a 
name="0892a21" id="0892a21"></a><br>　眾生見者應歡喜，　　念當必作調御人。」</span></p><a 
name="0892a22" id="0892a22"></a><p style="text-indent: 0em; margin-left: 0em"><span class="linehead"></span>爾時迦葉婆羅門聞此偈已，復白佛言：「世尊！<a 
name="0892a23" id="0892a23"></a>何者是大利，諸眾生等若為能得此利益求<a 
name="0892a24" id="0892a24"></a>菩提道？」</p><p style="text-indent: 0em; margin-left: 0em"><span class="linehead"></span>爾時佛告迦葉婆羅門言：「大利者所<a 
name="0892a25" id="0892a25"></a>謂一切智者是其利也。」</p><p style="text-indent: 0em; margin-left: 0em"><span class="linehead"></span>時迦葉婆羅門復白<a 
name="0892a26" id="0892a26"></a>佛言：「世尊！所言一切智利者，有何因緣而<a 
name="0892a27" id="0892a27"></a>可得也？」</p><p style="text-indent: 0em; margin-left: 0em"><span class="linehead"></span>爾時世尊為迦葉婆羅門而說偈言：</p><a 
name="0892a28" id="0892a28"></a><p><span class="lg">「我今說大利，　　婆羅門善聽。<a 
name="0892a29" id="0892a29"></a><br>　若有利和合，　　當作兩足尊。<a 
name="0892b01" id="0892b01"></a><br>　若作轉輪王，　　自在四天下；<a 
name="0892b02" id="0892b02"></a><br>　眾生欲作者，　　須發菩提心。<a 
name="0892b03" id="0892b03"></a><br>　若作梵天王，　　於眾得自在；<a 
name="0892b04" id="0892b04"></a><br>　眾生欲作者，　　須發菩提心。<a 
name="0892b05" id="0892b05"></a><br>　欲界及色界、　　無色及上界；<a 
name="0892b06" id="0892b06"></a><br>　眾生欲作者，　　須發菩提心。<a 
name="0892b07" id="0892b07"></a><br>　若有眾生等，　　若欲作商主，<a 
name="0892b08" id="0892b08"></a><br>　為商主導師，　　須發菩提心。<a 
name="0892b09" id="0892b09"></a><br>　若有眾生等，　　欲作大光明，<a 
name="0892b10" id="0892b10"></a><br>　破滅諸黑暗，　　須發菩提心。<a 
name="0892b11" id="0892b11"></a><br>　若有眾生等，　　欲滅諸顛倒，<a 
name="0892b12" id="0892b12"></a><br>　及以三有等，　　須發菩提心。<a 
name="0892b13" id="0892b13"></a><br>　若有眾生等，　　欲滅諸蓋障，<a 
name="0892b14" id="0892b14"></a><br>　及諸惡法者，　　須發菩提心。<a 
name="0892b15" id="0892b15"></a><br>　若有眾生等，　　欲滅於無明，<a 
name="0892b16" id="0892b16"></a><br>　及斷貪愛網，　　須發菩提心。<a 
name="0892b17" id="0892b17"></a><br>　若有眾生等，　　欲滅有及愛，<a 
name="0892b18" id="0892b18"></a><br>　及滅垢無垢，　　須發菩提心。<a 
name="0892b19" id="0892b19"></a><br>　若有眾生等，　　欲滅於我慢，<a 
name="0892b20" id="0892b20"></a><br>　及色使我慢，　　須發菩提心。<a 
name="0892b21" id="0892b21"></a><br>　若有眾生等，　　欲離於貢高，<a 
name="0892b22" id="0892b22"></a><br>　無病命我慢，　　須發菩提心。<a 
name="0892b23" id="0892b23"></a><br>　若有眾生等，　　欲滅老我慢，<a 
name="0892b24" id="0892b24"></a><br>　無常常住慢，　　須發菩提心。<a 
name="0892b25" id="0892b25"></a><br>　若有眾生等，　　欲滅多聞慢，<a 
name="0892b26" id="0892b26"></a><br>　及以持戒慢，　　須發菩提心。<a 
name="0892b27" id="0892b27"></a><br>　若有眾生等，　　欲滅蘭若慢，<a 
name="0892b28" id="0892b28"></a><br>　乞食等諸慢，　　須發菩提心。<a 
name="0892b29" id="0892b29"></a><br>　若有眾生等，　　欲滅知識慢，<a 
name="0892c01" id="0892c01"></a><br>　愛糞掃衣慢，　　須發菩提心。<a 
name="0892c02" id="0892c02"></a><br>　若有眾生等，　　欲滅神通慢，<a 
name="0892c03" id="0892c03"></a><br>　一食以為淨，　　須發菩提心。<a 
name="0892c04" id="0892c04"></a><br>　若有眾生等，　　欲滅一切慢，<a 
name="0892c05" id="0892c05"></a><br>　所有有為慢，　　須發菩提心。<a 
name="0892c06" id="0892c06"></a><br>　若有眾生等，　　當欲供養佛，<a 
name="0892c07" id="0892c07"></a><br>　於先滅度者，　　須發菩提心。<a 
name="0892c08" id="0892c08"></a><br>　若有眾生等，　　當欲供養佛，<a 
name="0892c09" id="0892c09"></a><br>　所有諸如來，　　須發菩提心。<a 
name="0892c10" id="0892c10"></a><br>　若有眾生等，　　欲得轉法輪，<a 
name="0892c11" id="0892c11"></a><br>　世間無能轉，　　須發菩提心。<a 
name="0892c12" id="0892c12"></a><br>　若有眾生等，　　欲滅應當滅，<a 
name="0892c13" id="0892c13"></a><br>　當思所多思，　　須發菩提心。<a 
name="0892c14" id="0892c14"></a><br>　若有眾生等，　　當欲行梵行，<a 
name="0892c15" id="0892c15"></a><br>　初中後最上，　　須發菩提心。<a 
name="0892c16" id="0892c16"></a><br>　若有眾生等，　　欲攝諸精進，<a 
name="0892c17" id="0892c17"></a><br>　往來諸有中，　　須發菩提心。<a 
name="0892c18" id="0892c18"></a><br>　若有眾生等，　　欲說諸行苦，<a 
name="0892c19" id="0892c19"></a><br>　見眾生受苦，　　須發菩提心。<a 
name="0892c20" id="0892c20"></a><br>　若有眾生等，　　諸法無有我，<a 
name="0892c21" id="0892c21"></a><br>　欲為眾生說，　　須發菩提心。<a 
name="0892c22" id="0892c22"></a><br>　若有眾生等，　　欲轉於法輪，<a 
name="0892c23" id="0892c23"></a><br>　欲觸上菩提，　　須發菩提心。<a 
name="0892c24" id="0892c24"></a><br>　若有眾生等，　　欲說寂涅槃，<a 
name="0892c25" id="0892c25"></a><br>　當證勝菩提，　　須發菩提心。<a 
name="0892c26" id="0892c26"></a><br>　如是等功德，　　發心者能得；<a 
name="0892c27" id="0892c27"></a><br>　梵志當聞已，　　應行菩提道。」</span></p><a 
name="0892c28" id="0892c28"></a><p style="text-indent: 0em; margin-left: 0em"><span class="linehead"></span>爾時迦葉婆羅門聞此偈已，復白佛言：「世尊！<a 
name="0892c29" id="0892c29"></a>發菩提心者應攝幾許福聚？」</p><p style="text-indent: 0em; margin-left: 0em"><span class="linehead"></span>爾時世尊即以<a 
name="0893a01" id="0893a01"></a>偈頌向迦葉婆羅門說如是言：</p><a 
name="0893a02" id="0893a02"></a><p><span class="lg">「若此佛剎諸眾生，　　令住信心及持戒；<a 
name="0893a03" id="0893a03"></a><br>　如彼最上大福聚，　　不及道心十六分。<a 
name="0893a04" id="0893a04"></a><br>　若此佛剎諸眾生，　　令住信心於法行；<a 
name="0893a05" id="0893a05"></a><br>　如彼最上大福聚，　　不及道心十六分。<a 
name="0893a06" id="0893a06"></a><br>　若諸佛剎恒河沙，　　皆悉造寺求福故，<a 
name="0893a07" id="0893a07"></a><br>　復造諸塔如須彌，　　不及道心十六分。<a 
name="0893a08" id="0893a08"></a><br>　若有佛剎如恒沙，　　皆悉遍施諸七寶；<a 
name="0893a09" id="0893a09"></a><br>　如彼最上大福聚，　　不及道心十六分。<a 
name="0893a10" id="0893a10"></a><br>　如鐵圍山高廣大，　　造塔無量為諸佛；<a 
name="0893a11" id="0893a11"></a><br>　如是求福眾生等，　　不及道心十六分。<a 
name="0893a12" id="0893a12"></a><br>　若諸眾生具滿劫，　　若頭若髆常擔戴；<a 
name="0893a13" id="0893a13"></a><br>　如彼最勝福德聚，　　不及道心十六分。<a 
name="0893a14" id="0893a14"></a><br>　如是人等得勝法，　　若求菩提利眾生；<a 
name="0893a15" id="0893a15"></a><br>　彼等眾生最勝者，　　此無比類況有上。<a 
name="0893a16" id="0893a16"></a><br>　是故得聞此諸法，　　智者常生樂法心；<a 
name="0893a17" id="0893a17"></a><br>　當得無邊大福聚，　　速得證於無上道。」</span></p><a 
name="0893a18" id="0893a18"></a><p style="text-indent: 0em; margin-left: 0em"><span class="linehead"></span>爾時迦葉婆羅門復白佛言：「世尊！如是發菩<a 
name="0893a19" id="0893a19"></a>提心者有退轉不？」</p><p style="text-indent: 0em; margin-left: 0em"><span class="linehead"></span>是時佛告迦葉婆羅門言：<a 
name="0893a20" id="0893a20"></a>「如是發菩提心者，於解脫中無有退也。但就<a 
name="0893a21" id="0893a21"></a>事別，有三種菩提。何等為三？所謂：聲聞菩提、<a 
name="0893a22" id="0893a22"></a>辟支佛菩提、阿耨多羅三藐三菩提大婆羅<a 
name="0893a23" id="0893a23"></a>門。</p><p style="text-indent: 0em; margin-left: 0em"><span class="linehead"></span>「何者是聲聞菩提？若善男子善女人發阿<a 
name="0893a24" id="0893a24"></a>耨多羅三藐三菩提，而不教他發菩提心、不<a 
name="0893a25" id="0893a25"></a>令他住，亦不為說如是經典，不自受持亦<a 
name="0893a26" id="0893a26"></a>不為人廣說其義，亦有親近是富伽羅，而不<a 
name="0893a27" id="0893a27"></a>承事供養所須；若有來者及不來者亦不恭<a 
name="0893a28" id="0893a28"></a>敬，而於彼所不生隨喜，以此因緣心得解脫。<a 
name="0893a29" id="0893a29"></a>婆羅門！是則名為聲聞菩提。</p><p style="text-indent: 0em; margin-left: 0em"><span class="linehead"></span>「復次何者是辟<a 
name="0893b01" id="0893b01"></a>支佛菩提？若善男子善女人自發菩提心，而<a 
name="0893b02" id="0893b02"></a>不教他發菩提心、不令他住，亦不為說如是經<a 
name="0893b03" id="0893b03"></a>典，不自受持亦不廣為他人解說，亦不親<a 
name="0893b04" id="0893b04"></a>近如是富伽羅，而不承事供養所須；若有來<a 
name="0893b05" id="0893b05"></a>者及不來者，亦不恭敬亦不隨喜，以此因緣<a 
name="0893b06" id="0893b06"></a>心證辟支菩提，是故名為辟支佛道。</p><p style="text-indent: 0em; margin-left: 0em"><span class="linehead"></span>「復次何<a 
name="0893b07" id="0893b07"></a>者是阿耨多羅三藐三菩提？若善男子善女<a 
name="0893b08" id="0893b08"></a>人，自發阿耨多羅三藐三菩提心，亦復教他<a 
name="0893b09" id="0893b09"></a>發阿耨多羅三藐三菩提心，既令彼住，復為<a 
name="0893b10" id="0893b10"></a>人說如是經典悉令受持，親近如是富伽羅<a 
name="0893b11" id="0893b11"></a>等，承事供養；若有來者及不來者，亦悉恭敬<a 
name="0893b12" id="0893b12"></a>亦生隨喜，如此解脫自利利他，為多人利益<a 
name="0893b13" id="0893b13"></a>故、為多人安樂故、憐愍世間利益安樂諸天<a 
name="0893b14" id="0893b14"></a>人等故，名阿耨多羅三藐三菩提也。以何義<a 
name="0893b15" id="0893b15"></a>故名阿耨多羅三藐三菩提？於上更無有勝<a 
name="0893b16" id="0893b16"></a>可求，是故名為阿耨多羅三藐三菩提。」</p><p style="text-indent: 0em; margin-left: 0em"><span class="linehead"></span>爾時<a 
name="0893b17" id="0893b17"></a>世尊欲重宣此義，以偈頌曰：</p><a 
name="0893b18" id="0893b18"></a><p><span class="lg">「自發菩提心，　　不教他受持；<a 
name="0893b19" id="0893b19"></a><br>　因自心力故，　　於後般涅槃。<a 
name="0893b20" id="0893b20"></a><br>　為自利勤劬，　　不教他受持；<a 
name="0893b21" id="0893b21"></a><br>　是故名沙門，　　佛子最勝師。<a 
name="0893b22" id="0893b22"></a><br>　彼發菩提心，　　教化生歡喜；<a 
name="0893b23" id="0893b23"></a><br>　是故自得道，　　果報如是知。<a 
name="0893b24" id="0893b24"></a><br>　自成不成他，　　諸仙中福田；<a 
name="0893b25" id="0893b25"></a><br>　得名為緣覺，　　婆羅門當知。<a 
name="0893b26" id="0893b26"></a><br>　自發菩提心，　　復脫多眾生；<a 
name="0893b27" id="0893b27"></a><br>　為世作利益，　　故名佛導師。<a 
name="0893b28" id="0893b28"></a><br>　成就自利益，　　復令他解脫；<a 
name="0893b29" id="0893b29"></a><br>　此彼無差別，　　故名不思議。」</span></p><a 
name="0893c01" id="0893c01"></a><p style="text-indent: 0em; margin-left: 0em"><span class="linehead"></span>爾時迦葉婆羅門白佛言：「世尊！解脫解脫有<a 
name="0893c02" id="0893c02"></a>差別不？」</p><p style="text-indent: 0em; margin-left: 0em"><span class="linehead"></span>佛言：「婆羅門！解脫於解脫無有差<a 
name="0893c03" id="0893c03"></a>別；道於道無有差別；乘於乘而有差別。譬<a 
name="0893c04" id="0893c04"></a>如王路，有象輿者、有馬輿者、有驢輿者，彼<a 
name="0893c05" id="0893c05"></a>等次第行於彼路同至一城。婆羅門！於汝意<a 
name="0893c06" id="0893c06"></a>云何？如是等乘有差別不？」</p><p style="text-indent: 0em; margin-left: 0em"><span class="linehead"></span>婆羅門言：「大德<a 
name="0893c07" id="0893c07"></a>世尊！然彼諸乘實有差別。」</p><p style="text-indent: 0em; margin-left: 0em"><span class="linehead"></span>佛言：「如是如是。<a 
name="0893c08" id="0893c08"></a>婆羅門！聲聞乘、辟支佛乘、阿耨多羅三藐<a 
name="0893c09" id="0893c09"></a>三菩提乘有差別，道與解脫無有差別。婆羅<a 
name="0893c10" id="0893c10"></a>門！譬如恒河，有三種人，有從此岸至於彼岸。<a 
name="0893c11" id="0893c11"></a>其初人者，以草為筏倚之而度；第二人者若<a 
name="0893c12" id="0893c12"></a>以皮囊、若以皮船倚之而度；第三人者，造作<a 
name="0893c13" id="0893c13"></a>大船乘之入河，於此船中載百千人。其第<a 
name="0893c14" id="0893c14"></a>三人，復&#x52C5;長子安置守護如此船舫：『所有<a 
name="0893c15" id="0893c15"></a>眾生來者，汝從此岸度至彼岸，為多人等作<a 
name="0893c16" id="0893c16"></a>利益故。』婆羅門！於意云何？夫彼岸者有差<a 
name="0893c17" id="0893c17"></a>別不？」</p><p style="text-indent: 0em; margin-left: 0em"><span class="linehead"></span>婆羅門言：「不也。世尊！」</p><p style="text-indent: 0em; margin-left: 0em"><span class="linehead"></span>佛復問言：「婆羅<a 
name="0893c18" id="0893c18"></a>門！於汝意云何？彼乘之乘有差別不？」</p><p style="text-indent: 0em; margin-left: 0em"><span class="linehead"></span>婆羅<a 
name="0893c19" id="0893c19"></a>門言：「所乘之乘實有差別。」</p><p style="text-indent: 0em; margin-left: 0em"><span class="linehead"></span>佛言：「如是如是。<a 
name="0893c20" id="0893c20"></a>婆羅門！然聲聞乘、辟支佛乘、阿耨多羅三藐<a 
name="0893c21" id="0893c21"></a>三菩提乘實有差別。婆羅門！如第一人，依<a 
name="0893c22" id="0893c22"></a>倚草筏從於此岸至於彼岸，獨一無二，聲聞<a 
name="0893c23" id="0893c23"></a>菩提應如是知；第二人者，若倚皮囊及以皮<a 
name="0893c24" id="0893c24"></a>船，從於此岸度至彼岸，辟支佛菩提應如是<a 
name="0893c25" id="0893c25"></a>知；婆羅門！如第三人，成就大船共多人眾，<a 
name="0893c26" id="0893c26"></a>從於此岸至於彼岸，如來菩提應如是知。」</p><p style="text-indent: 0em; margin-left: 0em"><span class="linehead"></span>爾<a 
name="0893c27" id="0893c27"></a>時世尊欲重宣此義，而說偈言：</p><a 
name="0893c28" id="0893c28"></a><p><span class="lg">「路及解脫無有上，　　諸乘皆悉有差別；<a 
name="0893c29" id="0893c29"></a><br>　智者如是應挍量，　　當取最勝最上乘。<a 
name="0894a01" id="0894a01"></a><br>　諸法教如是，　　正覺說此言；<a 
name="0894a02" id="0894a02"></a><br>　簡擇諸法已，　　勝者應當學。」</span></p><a 
name="0894a03" id="0894a03"></a><p style="text-indent: 0em; margin-left: 0em"><span class="linehead"></span>爾時迦葉婆羅門復白佛言：「世尊！菩薩摩訶<a 
name="0894a04" id="0894a04"></a>薩當云何行，云何念住，得至摩訶衍？」</p><p style="text-indent: 0em; margin-left: 0em"><span class="linehead"></span>爾時佛<a 
name="0894a05" id="0894a05"></a>告迦葉婆羅門作如是言：「婆羅門！汝聽是義：<a 
name="0894a06" id="0894a06"></a>若諸菩薩摩訶薩如念修行，至摩訶衍。婆羅<a 
name="0894a07" id="0894a07"></a>門！若善男子善女人自發菩提心，亦教他<a 
name="0894a08" id="0894a08"></a>人發菩提心；自樂修行，勸他令修亦令他住，<a 
name="0894a09" id="0894a09"></a>復為解釋如是修多羅義。如是等富伽羅人，<a 
name="0894a10" id="0894a10"></a>不來親近承受接事，當以四攝而攝取之。何<a 
name="0894a11" id="0894a11"></a>等為四？所謂：布施、愛語、利益、同事。」</p><p style="text-indent: 0em; margin-left: 0em"><span class="linehead"></span>爾時世尊<a 
name="0894a12" id="0894a12"></a>欲重宣此義，而說偈言：</p><a 
name="0894a13" id="0894a13"></a><p><span class="lg">「種種大布施，　　一切所有物；<a 
name="0894a14" id="0894a14"></a><br>　欲攝受他故，　　菩薩無畏者。<a 
name="0894a15" id="0894a15"></a><br>　示現引接道，　　眾生不依來；<a 
name="0894a16" id="0894a16"></a><br>　能以妙善語，　　數數當安慰。<a 
name="0894a17" id="0894a17"></a><br>　為自他安樂，　　彼所生善處；<a 
name="0894a18" id="0894a18"></a><br>　晝夜常隨順，　　如是眾生等。<a 
name="0894a19" id="0894a19"></a><br>　不信教令信，　　破戒令住戒；<a 
name="0894a20" id="0894a20"></a><br>　慳&#x608B;令布施，　　一切巧利益。<a 
name="0894a21" id="0894a21"></a><br>　教人行菩提，　　牢固常精進；<a 
name="0894a22" id="0894a22"></a><br>　同於利益事，　　智者如教行。<a 
name="0894a23" id="0894a23"></a><br>　如此智慧者，　　菩薩之導師；<a 
name="0894a24" id="0894a24"></a><br>　智慧所行者，　　常樂大乘法。<a 
name="0894a25" id="0894a25"></a><br>　勇猛是最勝，　　智者應當學；<a 
name="0894a26" id="0894a26"></a><br>　以彼勝法故，　　最勝到彼岸。」</span></p><a 
name="0894a27" id="0894a27"></a><p style="text-indent: 0em; margin-left: 0em"><span class="linehead"></span>爾時迦葉婆羅門復以偈頌而白佛言：</p><a 
name="0894a28" id="0894a28"></a><p><span class="lg">「大德示彼行，　　菩薩諸導師；<a 
name="0894a29" id="0894a29"></a><br>　當學彼所行，　　得至兩足尊。<a 
name="0894b01" id="0894b01"></a><br>　為我說彼行，　　及行行所依；<a 
name="0894b02" id="0894b02"></a><br>　菩提深廣大，　　慈愍願為說。」</span></p><a 
name="0894b03" id="0894b03"></a><p style="text-indent: 0em; margin-left: 0em"><span class="linehead"></span>爾時世尊告迦葉婆羅門言：「善哉婆羅門！諸<a 
name="0894b04" id="0894b04"></a>菩薩有三種行。何等為三？所謂：天行、梵行、聖<a 
name="0894b05" id="0894b05"></a>行。婆羅門！於中何者名為天行？若有善男子<a 
name="0894b06" id="0894b06"></a>善女人，以慈身業、以慈意業、以慈口業，遍滿<a 
name="0894b07" id="0894b07"></a>東方無量世界慈行充滿。行此遍已，復能善<a 
name="0894b08" id="0894b08"></a>入南西北方四維上下，皆以慈身業、慈意業、<a 
name="0894b09" id="0894b09"></a>慈口業普遍充滿，是名天行。於中何者名為<a 
name="0894b10" id="0894b10"></a>梵行？所謂：四無量。何等為四？慈、悲、喜、捨，是名<a 
name="0894b11" id="0894b11"></a>梵行。婆羅門！於中何者名為聖行？所謂：三解<a 
name="0894b12" id="0894b12"></a>脫門。何者為三？空、無相、無願，是名聖行。」</p><p style="text-indent: 0em; margin-left: 0em"><span class="linehead"></span>爾時<a 
name="0894b13" id="0894b13"></a>世尊欲重宣此義，而說偈言：</p><a 
name="0894b14" id="0894b14"></a><p><span class="lg">「勇猛行精進，　　菩薩之導師；<a 
name="0894b15" id="0894b15"></a><br>　若有具天行，　　是人樂菩提。<a 
name="0894b16" id="0894b16"></a><br>　聖行及梵行，　　是行聖所說；<a 
name="0894b17" id="0894b17"></a><br>　若有修行者，　　是人得不動。」</span></p><a 
name="0894b18" id="0894b18"></a><p style="text-indent: 0em; margin-left: 0em"><span class="linehead"></span>爾時迦葉婆羅門復以此偈而白佛言：</p><a 
name="0894b19" id="0894b19"></a><p><span class="lg">「我樂深菩提，　　今問大導師；<a 
name="0894b20" id="0894b20"></a><br>　此等當來世，　　如何集諸行？<a 
name="0894b21" id="0894b21"></a><br>　為後眾生等，　　故我問世尊！<a 
name="0894b22" id="0894b22"></a><br>　於佛菩提中，　　我意無分別；<a 
name="0894b23" id="0894b23"></a><br>　令我發道心，　　利益眾生故。」</span></p><a 
name="0894b24" id="0894b24"></a><p style="text-indent: 0em; margin-left: 0em"><span class="linehead"></span>爾時世尊復以偈頌報彼迦葉婆羅門言：</p><a 
name="0894b25" id="0894b25"></a><p><span class="lg">「說此修多羅，　　令發大菩提；<a 
name="0894b26" id="0894b26"></a><br>　梵志！佛菩提，　　未曾有分別。<a 
name="0894b27" id="0894b27"></a><br>　說此修多羅，　　令發大菩提；<a 
name="0894b28" id="0894b28"></a><br>　能斷一切疑，　　隨順眾生問。<a 
name="0894b29" id="0894b29"></a><br>　說此修多羅，　　令發大菩提；<a 
name="0894c01" id="0894c01"></a><br>　能斷一切疑，　　稱彼眾生欲。<a 
name="0894c02" id="0894c02"></a><br>　得聞此經者，　　彼於未來世；<a 
name="0894c03" id="0894c03"></a><br>　能行大布施，　　至於檀彼岸。<a 
name="0894c04" id="0894c04"></a><br>　得聞此經者，　　彼於未來世；<a 
name="0894c05" id="0894c05"></a><br>　護持戒無缺，　　至於戒彼岸。<a 
name="0894c06" id="0894c06"></a><br>　得聞此經者，　　彼於未來世；<a 
name="0894c07" id="0894c07"></a><br>　行忍為眾生，　　至於忍彼岸。<a 
name="0894c08" id="0894c08"></a><br>　得聞此經者，　　彼於未來世；<a 
name="0894c09" id="0894c09"></a><br>　精進為眾生，　　至於精進岸。<a 
name="0894c10" id="0894c10"></a><br>　得聞此經者，　　彼於未來世；<a 
name="0894c11" id="0894c11"></a><br>　常入諸禪定，　　至於禪彼岸。<a 
name="0894c12" id="0894c12"></a><br>　得聞此經者，　　彼於未來世；<a 
name="0894c13" id="0894c13"></a><br>　為眾求勝智，　　至於智彼岸。<a 
name="0894c14" id="0894c14"></a><br>　已曾作供養，　　憐愍眾生者；<a 
name="0894c15" id="0894c15"></a><br>　得聞此經典，　　後世到其手。<a 
name="0894c16" id="0894c16"></a><br>　比丘住蘭若，　　意欲佛菩提；<a 
name="0894c17" id="0894c17"></a><br>　得聞此經者，　　於後最先得。<a 
name="0894c18" id="0894c18"></a><br>　過去數億佛，　　已持此經典；<a 
name="0894c19" id="0894c19"></a><br>　為利諸菩薩，　　發起意欲故。<a 
name="0894c20" id="0894c20"></a><br>　若有婆羅門，　　欲樂佛菩提；<a 
name="0894c21" id="0894c21"></a><br>　彼時得信已，　　是經至其手。<a 
name="0894c22" id="0894c22"></a><br>　我見彼眾生，　　悉知彼所行；<a 
name="0894c23" id="0894c23"></a><br>　亦知彼名字，　　我見悉無礙。<a 
name="0894c24" id="0894c24"></a><br>　一切頗具說，　　恐迷未來人；<a 
name="0894c25" id="0894c25"></a><br>　懼彼起諸過，　　是故少分說。」</span></p><a 
name="0894c26" id="0894c26"></a><p style="text-indent: 0em; margin-left: 0em"><span class="linehead"></span>爾時迦葉婆羅門復以此偈而白佛言：</p><a 
name="0894c27" id="0894c27"></a><p><span class="lg">「大德此善持，　　令生廣大意；<a 
name="0894c28" id="0894c28"></a><br>　此世大丈夫，　　不久我當作。<a 
name="0894c29" id="0894c29"></a><br>　過去及未來，　　導師之所說；<a 
name="0895a01" id="0895a01"></a><br>　為彼生善利，　　故住於菩提。」</span></p><a 
name="0895a02" id="0895a02"></a><p style="text-indent: 0em; margin-left: 0em"><span class="linehead"></span>爾時世尊復以偈報婆羅門言：</p><a 
name="0895a03" id="0895a03"></a><p><span class="lg">「彼等住此智，　　為誰之所說？<a 
name="0895a04" id="0895a04"></a><br>　已知彼心行，　　我今當記彼。<a 
name="0895a05" id="0895a05"></a><br>　所聞此經者，　　今現在我前；<a 
name="0895a06" id="0895a06"></a><br>　彼等於後世，　　此經當現前。<a 
name="0895a07" id="0895a07"></a><br>　若有諸女人，　　抄寫此經典；<a 
name="0895a08" id="0895a08"></a><br>　此經當在手，　　能生大菩提。<a 
name="0895a09" id="0895a09"></a><br>　我於先已說，　　比丘樂蘭若；<a 
name="0895a10" id="0895a10"></a><br>　手得此經典，　　於後當現前。<a 
name="0895a11" id="0895a11"></a><br>　比丘聞此經，　　悲泣而雨淚；<a 
name="0895a12" id="0895a12"></a><br>　我先作何業，　　今世得此利？<a 
name="0895a13" id="0895a13"></a><br>　我於如是經，　　未曾善思惟；<a 
name="0895a14" id="0895a14"></a><br>　我已得受記，　　何業獲此果？<a 
name="0895a15" id="0895a15"></a><br>　我昔婆羅門，　　依於比丘活；<a 
name="0895a16" id="0895a16"></a><br>　時比丘放逸，　　說此修多羅。<a 
name="0895a17" id="0895a17"></a><br>　梵志於彼聞，　　時至而乞食；<a 
name="0895a18" id="0895a18"></a><br>　泣淚已行出，　　是時心作願。<a 
name="0895a19" id="0895a19"></a><br>　我於修多羅，　　鈔義及文字；<a 
name="0895a20" id="0895a20"></a><br>　後世作證明，　　亦復作擁護。<a 
name="0895a21" id="0895a21"></a><br>　以彼善業果，　　於後後末世；<a 
name="0895a22" id="0895a22"></a><br>　得此修多羅，　　執持在其手。<a 
name="0895a23" id="0895a23"></a><br>　彼時有比丘，　　悲泣淚滿目；<a 
name="0895a24" id="0895a24"></a><br>　當時作懺悔，　　後得此經法。<a 
name="0895a25" id="0895a25"></a><br>　於先業滅盡，　　彼時有相現；<a 
name="0895a26" id="0895a26"></a><br>　於其睡夢中，　　得此修多羅。<a 
name="0895a27" id="0895a27"></a><br>　生死諸流轉，　　欺誑大恐怖；<a 
name="0895a28" id="0895a28"></a><br>　斯由阿彌陀，　　願力如是果。<a 
name="0895a29" id="0895a29"></a><br>　破戒諸比丘，　　為他所輕賤；<a 
name="0895b01" id="0895b01"></a><br>　如是多諸過，　　流轉大恐怖。<a 
name="0895b02" id="0895b02"></a><br>　如是多諸惡，　　由得聞此經；<a 
name="0895b03" id="0895b03"></a><br>　當至彼邊際，　　於後常顯曜。」</span></p><a 
name="0895b04" id="0895b04"></a><p style="text-indent: 0em; margin-left: 0em"><span class="linehead"></span>爾時迦葉婆羅門復以此偈而白佛言：</p><a 
name="0895b05" id="0895b05"></a><p><span class="lg">「此大修多羅，　　令發大道心；<a 
name="0895b06" id="0895b06"></a><br>　為我及未來，　　分別廣宣說。」</span></p><a 
name="0895b07" id="0895b07"></a><p style="text-indent: 0em; margin-left: 0em"><span class="linehead"></span>爾時世尊復以偈告迦葉種姓婆羅門言：</p><a 
name="0895b08" id="0895b08"></a><p><span class="lg">「未來諸音聲，　　乃至我所說；<a 
name="0895b09" id="0895b09"></a><br>　此是廣經典，　　是故汝當知。<a 
name="0895b10" id="0895b10"></a><br>　說此大經典，　　此當作《阿含》；<a 
name="0895b11" id="0895b11"></a><br>　當作祕密藏，　　聲聞所修學。<a 
name="0895b12" id="0895b12"></a><br>　此處之所說，　　及餘得道者；<a 
name="0895b13" id="0895b13"></a><br>　此是諸經母，　　梵志如此知。<a 
name="0895b14" id="0895b14"></a><br>　彼時諸比丘！　　於我滅度後；<a 
name="0895b15" id="0895b15"></a><br>　《雜》及《長阿含》，　　復名《中阿含》。<a 
name="0895b16" id="0895b16"></a><br>　彼時有《阿含》，　　具數名《增一》；<a 
name="0895b17" id="0895b17"></a><br>　復說雜經典，　　篋藏聲聞說。<a 
name="0895b18" id="0895b18"></a><br>　復當作毘尼，　　亦作阿毘曇；<a 
name="0895b19" id="0895b19"></a><br>　或於三篋藏，　　得名諸比丘！<a 
name="0895b20" id="0895b20"></a><br>　八萬有四千，　　法聚我已說；<a 
name="0895b21" id="0895b21"></a><br>　一切從此出，　　名為最勝經。<a 
name="0895b22" id="0895b22"></a><br>　於此說聲聞，　　及說獨一覺；<a 
name="0895b23" id="0895b23"></a><br>　諸智之根本，　　不思議經典。<a 
name="0895b24" id="0895b24"></a><br>　世間之所有，　　三界未現者；<a 
name="0895b25" id="0895b25"></a><br>　諸福之根本，　　由發菩提心。<a 
name="0895b26" id="0895b26"></a><br>　施、戒等功德，　　忍辱、精進行；<a 
name="0895b27" id="0895b27"></a><br>　禪定勝功德，　　此經中善說。<a 
name="0895b28" id="0895b28"></a><br>　智慧勝功德，　　解脫忍寂滅；<a 
name="0895b29" id="0895b29"></a><br>　一切皆示現，　　此經中善說。<a 
name="0895c01" id="0895c01"></a><br>　苦集及以道、　　寂滅於此現；<a 
name="0895c02" id="0895c02"></a><br>　諸法皆佛法，　　此經之所說。<a 
name="0895c03" id="0895c03"></a><br>　說諸苦無常，　　亦說無我法；<a 
name="0895c04" id="0895c04"></a><br>　說寂靜涅槃，　　在此修多羅。<a 
name="0895c05" id="0895c05"></a><br>　此處說聲聞，　　所住諸因緣；<a 
name="0895c06" id="0895c06"></a><br>　大乘此經典，　　攝受一切法。<a 
name="0895c07" id="0895c07"></a><br>　諸法甚廣大，　　在於菩提心；<a 
name="0895c08" id="0895c08"></a><br>　此為最勝典，　　普說修多羅。<a 
name="0895c09" id="0895c09"></a><br>　現前見諸佛，　　及為彼說法；<a 
name="0895c10" id="0895c10"></a><br>　當時現前聞，　　斯由此經典。<a 
name="0895c11" id="0895c11"></a><br>　三界諸眾生，　　少有聞此經；<a 
name="0895c12" id="0895c12"></a><br>　聞已生愛樂，　　為求佛乘故。」</span></p><a 
name="0895c13" id="0895c13"></a><p style="text-indent: 0em; margin-left: 0em"><span class="linehead"></span>爾時迦葉婆羅門復白佛言：「希有世尊！若諸<a 
name="0895c14" id="0895c14"></a>眾生無有智慧，若聞如是無上無邊，乃至如<a 
name="0895c15" id="0895c15"></a>是等眾生當無有智慧，若如是等無邊無上<a 
name="0895c16" id="0895c16"></a>修多羅，聞已不能於此法中不生堅固樂欲。<a 
name="0895c17" id="0895c17"></a>大德世尊！有何因緣既有如是妙法，然彼眾<a 
name="0895c18" id="0895c18"></a>生而當虛過也？」</p><a 
name="0895c19" id="0895c19"></a><p style="text-indent: 0em; margin-left: 0em"><span class="linehead"></span>爾時佛告彼婆羅門言：「此三千大千世界，有<a 
name="0895c20" id="0895c20"></a>百俱致<span class="note">(凡言俱致者，隋數千萬)</span>諸魔宮殿。彼一一魔有<a 
name="0895c21" id="0895c21"></a>俱致數魔眾眷屬，圍繞彼諸魔輩，常勤方便<a 
name="0895c22" id="0895c22"></a>欲滅此經，作種種因緣，因彼因緣隨所在處<a 
name="0895c23" id="0895c23"></a>作諸障礙。所以者何？若以三千大千世界所<a 
name="0895c24" id="0895c24"></a>有眾生，皆悉得於阿羅漢果；若有善男子<a 
name="0895c25" id="0895c25"></a>善女人聞此修多羅已，當發阿耨多羅三藐<a 
name="0895c26" id="0895c26"></a>三菩提心。婆羅門！以是因緣，令俱致數諸<a 
name="0895c27" id="0895c27"></a>魔勤求方便欲滅此經，所以者何？婆羅門！<a 
name="0895c28" id="0895c28"></a>此修多羅是一切諸法種性根本，以是義故，<a 
name="0895c29" id="0895c29"></a>俱致諸魔勤求方便欲滅此經。」</p><p style="text-indent: 0em; margin-left: 0em"><span class="linehead"></span>爾時佛告婆<a 
name="0896a01" id="0896a01"></a>羅門：「今有修多羅，名曰『破魔眾會』。汝等受持<a 
name="0896a02" id="0896a02"></a>讀誦，即得破彼魔天眾會。婆羅門！譬如日輪<a 
name="0896a03" id="0896a03"></a>既出現時，能滅一切幽冥黑暗。如是如是。婆<a 
name="0896a04" id="0896a04"></a>羅門！說破魔眾會修多羅時，一切諸魔隱沒<a 
name="0896a05" id="0896a05"></a>不現。婆羅門！何者名為破魔眾會修多羅？」爾<a 
name="0896a06" id="0896a06"></a>時世尊即說陀羅尼曰：</p><a 
name="0896a07" id="0896a07"></a><p style="text-indent: 0em; margin-left: 0em"><span class="dharani"><span class="linehead"></span>「多<span class="note">(上)</span>緻他<span class="note">(一)</span>　阿<span class="gaiji">[少/兔]<!--gaiji,,1[少/兔],2&#x3779;,3--></span>&#x8B29;大那<span class="note">(上)</span><span class="note">(二)</span>　菩提三摩陀<a 
name="0896a08" id="0896a08"></a>波那多<span class="note">(三)</span>　伏哆<span class="note">(四)</span>　紆伏哆<span class="note">(五)</span>　怛怛羅伏哆<span class="note">(六)</span>　尼<a 
name="0896a09" id="0896a09"></a>興<span class="note">(蜎蠅反)</span>伽魔<span class="note">(七)</span>　波羅破<span class="note">(八)</span>　多羅破<span class="note">(九)</span>　哆噓<span class="note">(十)</span>　哆<a 
name="0896a10" id="0896a10"></a>隆<span class="note">(洛中反)</span>伽磨伽魔那<span class="note">(十一)</span>　毘唎磨<span class="note">(十二)</span>　磨素磨<span class="note">(十三)</span><a 
name="0896a11" id="0896a11"></a>　系<span class="note">(上聲)</span>履婆伽磨<span class="note">(十四)</span>　毘達囉魔<span class="note">(十五)</span>　大囉麴磨<span class="note">(十六)</span>　阿<a 
name="0896a12" id="0896a12"></a>邏彌邏<span class="note">(十七)</span>　伊迦叉邏那喻<span class="note">(十八)</span></span></p><a 
name="0896a13" id="0896a13"></a><p style="text-indent: 0em; margin-left: 0em"><span class="linehead"></span>「婆羅門！此陀羅尼是。過去、未來、現在諸佛世<a 
name="0896a14" id="0896a14"></a>尊，同說此破魔眾會修多羅。婆羅門！說此破<a 
name="0896a15" id="0896a15"></a>魔眾會修多羅時，一切魔宮皆悉震、動、大動、<a 
name="0896a16" id="0896a16"></a>搖、大搖，一切諸魔各各從彼本座顛倒墮落<a 
name="0896a17" id="0896a17"></a>不能語言。所以者何？彼等常為多人作不利<a 
name="0896a18" id="0896a18"></a>益，常為多人作苦惱事令失利益，以是事故，<a 
name="0896a19" id="0896a19"></a>現得如是恐怖果報。如佛世尊常與一切眾生<a 
name="0896a20" id="0896a20"></a>樂故，乃至慈悲喜捨，是故令彼諸波旬等皆<a 
name="0896a21" id="0896a21"></a>生恐怖。婆羅門！若復有人，當能轉此發菩提<a 
name="0896a22" id="0896a22"></a>修多羅者，於彼人所無有障礙，若諸天、龍、夜<a 
name="0896a23" id="0896a23"></a>叉，若人非人，若魔、魔子、若魔眷屬，若水火刀<a 
name="0896a24" id="0896a24"></a>杖，若惡行者，若諸惡獸，若身所惱、若意所<a 
name="0896a25" id="0896a25"></a>苦，而有受者無有是處。何以故？彼善男子善<a 
name="0896a26" id="0896a26"></a>女人，常為多人作利益事安樂故、常為多人<a 
name="0896a27" id="0896a27"></a>作憐愍故、為諸天人等作覆護故，彼等諸善<a 
name="0896a28" id="0896a28"></a>男子善女人慈行力故，應如是知。婆羅門！彼<a 
name="0896a29" id="0896a29"></a>善男子善女人，不作身惡行、不作口惡行、不<a 
name="0896b01" id="0896b01"></a>作意惡行故，彼等諸苦事不逼其身亦不逼<a 
name="0896b02" id="0896b02"></a>心。婆羅門！此因緣故能滅一切苦。」</p><p style="text-indent: 0em; margin-left: 0em"><span class="linehead"></span>爾時世尊<a 
name="0896b03" id="0896b03"></a>重宣此義，而說偈言：</p><a 
name="0896b04" id="0896b04"></a><p><span class="lg">「魔勤於此經，　　當欲壞滅之；<a 
name="0896b05" id="0896b05"></a><br>　是故此經典，　　調御今為說。<a 
name="0896b06" id="0896b06"></a><br>　令魔悉迷亂，　　叢聚坐戰慄；<a 
name="0896b07" id="0896b07"></a><br>　相視不能言，　　此惡行果報。<a 
name="0896b08" id="0896b08"></a><br>　恐怖眾生故，　　常懷作惡心；<a 
name="0896b09" id="0896b09"></a><br>　顛倒而墮落，　　是故得現報。<a 
name="0896b10" id="0896b10"></a><br>　慈悲和合者，　　喜心有所說；<a 
name="0896b11" id="0896b11"></a><br>　平等說法時，　　惡心意悉散。<a 
name="0896b12" id="0896b12"></a><br>　降伏諸魔王，　　及散魔軍眾，<a 
name="0896b13" id="0896b13"></a><br>　夜叉諸鬼等，　　自然皆墮落。<a 
name="0896b14" id="0896b14"></a><br>　彼力杖不害，　　水火不漂然；<a 
name="0896b15" id="0896b15"></a><br>　言說&#x546A;詛毒，　　不能有傷害。<a 
name="0896b16" id="0896b16"></a><br>　逼身及逼心，　　彼等不曾有；<a 
name="0896b17" id="0896b17"></a><br>　常當所作誓，　　身口如是住。<a 
name="0896b18" id="0896b18"></a><br>　閉塞諸惡道，　　遠離一切難；<a 
name="0896b19" id="0896b19"></a><br>　諸魔悉摧滅，　　為說此經故。<a 
name="0896b20" id="0896b20"></a><br>　一切法巧智，　　若欲度彼岸；<a 
name="0896b21" id="0896b21"></a><br>　須聞此經典，　　聞已即能學。<a 
name="0896b22" id="0896b22"></a><br>　若能學此經，　　無畏諸菩薩；<a 
name="0896b23" id="0896b23"></a><br>　最上覺菩提，　　是向菩提句。」</span></p><a 
name="0896b24" id="0896b24"></a><p style="text-indent: 0em; margin-left: 0em"><span class="linehead"></span>佛說此經時，迦葉婆羅門及諸大會眾，乾闥<a 
name="0896b25" id="0896b25"></a>婆、天人、阿修羅等，聞佛所說，歡喜奉行。</p><a 
name="0896b26" id="0896b26"></a><p><span class="juanname">出生菩提心經</span></p>
<hr>【經文資訊】大正藏第 17 冊 No. 0837 佛說出生菩提心經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，黃金愛大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6972.html?index=T17n0837" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T17n0837_001 by HTTrack Website Copier/3.x [XR&CO'2014], Tue, 07 Jun 2016 06:48:16 GMT -->
</html>
