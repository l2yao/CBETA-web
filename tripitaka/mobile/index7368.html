<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T24n1448_015 by HTTrack Website Copier/3.x [XR&CO'2014], Tue, 07 Jun 2016 06:51:59 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1662578658&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT24n1448&amp;utmp=%2Fmobile%2Findex.php%3Findex%3DT24n1448_015&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4983.html?index=T24n1448_014" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第24冊<br/>No.1448 根本說一切有部毘奈耶藥事 (18卷)<br/>【唐 義淨譯】<br/>第 15 卷</p>
	<a href="index0915.html?index=T24n1448_016" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T24">
<div class="root" id="1448" sutra_name="根本說一切有部毘奈耶藥事" sutra_juan="[卷15]">　
<a 
name="0069a19" id="0069a19"></a><a 
name="0069a20" id="0069a20"></a><a 
name="0069a21" id="0069a21"></a><p><span class="juanname">根本說一切有部毘奈耶藥事<a 
name="0069a22" id="0069a22"></a>卷第十五</span></p><a 
name="0069a23" id="0069a23"></a><a 
name="0069a24" id="0069a24"></a><p style="margin-left: 4em"><span class="byline">大唐三藏義淨奉　制譯</span></p><a 
name="0069a25" id="0069a25"></a><p style="text-indent: 0em; margin-left: 0em"><span class="linehead"></span>爾時佛告大王：「當於爾時，散彈長者於十二<a 
name="0069a26" id="0069a26"></a>年飢儉亢旱供養千聖獨覺，于時帝釋助作<a 
name="0069a27" id="0069a27"></a>功德，來降大雨者，大王！莫作異見，其散彈長<a 
name="0069a28" id="0069a28"></a>者，即我身是。大王！我於過去，非唯以此布施<a 
name="0069a29" id="0069a29"></a>而證菩提。勿作異見，由我正信，善根積集<a 
name="0069b01" id="0069b01"></a>善根功德因緣故，更修無量福業，而證無上<a 
name="0069b02" id="0069b02"></a>菩提。」</p><a 
name="0069b03" id="0069b03"></a><p style="text-indent: 0em; margin-left: 0em"><span class="linehead"></span>攝頌曰：</p><a 
name="0069b04" id="0069b04"></a><p>　<span class="lg">馬王仙作證，　　蛇命鳥王恩，<a 
name="0069b05" id="0069b05"></a><br>　鸚鵡尾提訶，　　龜蘇二商主。</span></p><a 
name="0069b06" id="0069b06"></a><p style="text-indent: 0em; margin-left: 0em"><span class="linehead"></span>佛言：「復次大王！我求無上菩提故，利益攝受<a 
name="0069b07" id="0069b07"></a>一切有情。大王諦聽！於《中阿笈摩．僧祇得分<a 
name="0069b08" id="0069b08"></a>藥叉經》中廣說。我於爾時，作一馬王，名婆羅<a 
name="0069b09" id="0069b09"></a>訶，而為利益化諸有情。</p><a 
name="0069b10" id="0069b10"></a><p style="text-indent: 0em; margin-left: 0em"><span class="linehead"></span>「復次大王！我求無上菩提故，攝受利益有情<a 
name="0069b11" id="0069b11"></a>之事。大王諦聽！乃至古昔，於婆羅&#x75C6;斯，去<a 
name="0069b12" id="0069b12"></a>城不遠有仙人住，心行慈愍悲念有情。去彼<a 
name="0069b13" id="0069b13"></a>不遠有二農夫，耕墾種植遂共相爭，互為瞋<a 
name="0069b14" id="0069b14"></a>&#x9B2A;遂即相打。俱到仙所，並請為證，一人即往<a 
name="0069b15" id="0069b15"></a>王邊，以事白王。王即告曰：『汝等相爭，何人證<a 
name="0069b16" id="0069b16"></a>見？』白言：『大王！我等二人爭，是誰先過？』仙人<a 
name="0069b17" id="0069b17"></a>答：『若依轉輪王法，我為作證；若行別法，我不<a 
name="0069b18" id="0069b18"></a>為證。』王言：『如是。』仙人答曰：『此人瞋彼，彼人瞋<a 
name="0069b19" id="0069b19"></a>此。彼既打此，此還打彼。』王言：『若如是者，二俱<a 
name="0069b20" id="0069b20"></a>合罰。』仙人曰：『我先有言：「若依轉輪王法斷事，<a 
name="0069b21" id="0069b21"></a>我以為證；汝若不依，我不為證。」』時王白言：『大<a 
name="0069b22" id="0069b22"></a>仙！云何作轉輪王法而斷事耶？』仙人答曰：『大<a 
name="0069b23" id="0069b23"></a>王！若轉輪王法，除無益事，令住有益。』其王告<a 
name="0069b24" id="0069b24"></a>二人曰：『汝去！更勿如是。』」佛告大王：「爾時仙人<a 
name="0069b25" id="0069b25"></a>以法作證者，勿作異見，即我身是。我於過去，<a 
name="0069b26" id="0069b26"></a>雖作證見，依法為證，作真實證。由彼因緣，積<a 
name="0069b27" id="0069b27"></a>集善根政信故，而證無上菩提。</p><a 
name="0069b28" id="0069b28"></a><p style="text-indent: 0em; margin-left: 0em"><span class="linehead"></span>「復次大王！又為求無上菩提故，攝受有情。菩<a 
name="0069b29" id="0069b29"></a>薩爾時在不定聚，捨自身命，饒益一切有情。<a 
name="0069c01" id="0069c01"></a>大王！乃往古昔，於一方處大叢林中，有師子<a 
name="0069c02" id="0069c02"></a>王於中居止。復有五百商人經過險路，由<a 
name="0069c03" id="0069c03"></a>語聲故，有大蟒蛇驚動睡覺，五百商人悉被<a 
name="0069c04" id="0069c04"></a>蟒蛇圍遶。爾時商人甚大驚怕，發聲號叫求<a 
name="0069c05" id="0069c05"></a>諸天神。其師子王聞此叫聲來至，乃見蟒蛇<a 
name="0069c06" id="0069c06"></a>圍彼商人。去此不遠有少年象，爾時師子即<a 
name="0069c07" id="0069c07"></a>往象邊告言：『此諸商人今被蟒蛇圍遶欲食，<a 
name="0069c08" id="0069c08"></a>汝能捨命救彼商人耶？』其象答曰：『欲遣如何？』<a 
name="0069c09" id="0069c09"></a>師子答曰：『我須上汝頭上，後&#x811A;捉頭，以我雙<a 
name="0069c10" id="0069c10"></a>爪打彼蛇腦。後之兩足入汝頭中，汝當必<a 
name="0069c11" id="0069c11"></a>死；我打蛇腦，蛇當定死；其蛇口吐毒氣，我亦<a 
name="0069c12" id="0069c12"></a>應死。』象曰：『且為利益拔濟多人，寧顧身命？』時<a 
name="0069c13" id="0069c13"></a>師子王昇象頭上，擲身打彼蟒蛇。師子按足，<a 
name="0069c14" id="0069c14"></a>象便命過；打彼蟒蛇，蛇亦即死；由蛇毒氣，師<a 
name="0069c15" id="0069c15"></a>子身亡。三箇一時並皆捨報，諸商人等遂全<a 
name="0069c16" id="0069c16"></a>身命。商人欲發，空中諸天告商人曰：『此師子<a 
name="0069c17" id="0069c17"></a>王是賢劫菩薩，今為汝等捨自身命拔救諸<a 
name="0069c18" id="0069c18"></a>人。汝等宜應供養菩薩，然後進發。』時諸商<a 
name="0069c19" id="0069c19"></a>人即以種種供具供養師子王身，遶已而去。」<a 
name="0069c20" id="0069c20"></a>佛告大王：「爾時師子王者，勿作異觀，即我身<a 
name="0069c21" id="0069c21"></a>是。我於爾時在傍生趣，能救五百商人，捨<a 
name="0069c22" id="0069c22"></a>自身命，害彼毒蛇。由我慈心攝受有情，功<a 
name="0069c23" id="0069c23"></a>德因緣，積集善根，正信力故，而證無上菩<a 
name="0069c24" id="0069c24"></a>提。</p><a 
name="0069c25" id="0069c25"></a><p style="text-indent: 0em; margin-left: 0em"><span class="linehead"></span>「復次大王！乃往古昔，於一方處有好叢林。然<a 
name="0069c26" id="0069c26"></a>有菩薩在不定聚傍生之中作共命鳥，一身<a 
name="0069c27" id="0069c27"></a>兩頭：一名達摩、二名阿達摩。是時達摩食好<a 
name="0069c28" id="0069c28"></a>甘&#x83D3;，後時阿達摩便食毒果，兩俱悶亂，共<a 
name="0069c29" id="0069c29"></a>相平論。一作邪願：『願我所生之處，常共汝<a 
name="0070a01" id="0070a01"></a>為惡友，能為損害。』二者發願：『願我生生之處，<a 
name="0070a02" id="0070a02"></a>常行慈心，利益汝身。』」佛告大王：「於汝意云何？<a 
name="0070a03" id="0070a03"></a>爾時名達摩者，即我身是。其名阿達摩者，即<a 
name="0070a04" id="0070a04"></a>提婆達多是。我為慈悲心故，由彼因緣，積集<a 
name="0070a05" id="0070a05"></a>善根故，而證無上菩提。</p><a 
name="0070a06" id="0070a06"></a><p style="text-indent: 0em; margin-left: 0em"><span class="linehead"></span>「復次大王！乃往古昔，於一方處有好流池。菩<a 
name="0070a07" id="0070a07"></a>薩爾時於不定聚作其鳥身，於五百鳥中<a 
name="0070a08" id="0070a08"></a>而為鳥王。其中有一老鳥，不能遠求食飲，<a 
name="0070a09" id="0070a09"></a>常食小鳥及諸鳥卵，徐劣而行，既食飽已一<a 
name="0070a10" id="0070a10"></a>足而立。時諸小鳥，常被食噉，心大愁苦，共<a 
name="0070a11" id="0070a11"></a>詣王邊，作鳥語聲，白言：『鳥王！具說如前，愁<a 
name="0070a12" id="0070a12"></a>悲苦惱。』鳥王即為尋訪斯事，是誰食噉諸鳥<a 
name="0070a13" id="0070a13"></a>子等？菩薩雖在惡趣心常無異，如是訪察，乃<a 
name="0070a14" id="0070a14"></a>見老鳥詐劣徐行，在池岸邊翹足而立。于<a 
name="0070a15" id="0070a15"></a>時鳥王菩薩即便覺知是損害之者，而說頌<a 
name="0070a16" id="0070a16"></a>曰：</p><a 
name="0070a17" id="0070a17"></a><p><span class="lg">「『食噉諸鳥卵，　　并餘小鳥等；<a 
name="0070a18" id="0070a18"></a><br>　　翹足一&#x811A;立，　　猶如持戒者。<a 
name="0070a19" id="0070a19"></a><br>　　徐徐而縮&#x811A;，　　微劣詐言談；<a 
name="0070a20" id="0070a20"></a><br>　　曲項嬌為斯，　　必是多姦詐。』</span></p><a 
name="0070a21" id="0070a21"></a><p style="text-indent: 0em; margin-left: 0em"><span class="linehead"></span>「爾時老鳥便作是念：『今者鳥王既察知我，我<a 
name="0070a22" id="0070a22"></a>今歸依。』鳥王告曰：『汝可設計，勿令諸鳥知汝<a 
name="0070a23" id="0070a23"></a>怨事。』老鳥聞已速即逃去。于時眾鳥安隱無<a 
name="0070a24" id="0070a24"></a>憂。」佛告大王：「爾時鳥王者，莫作異見，即我身<a 
name="0070a25" id="0070a25"></a>是。我為鳥王之時，由能慈攝一切有情。由彼<a 
name="0070a26" id="0070a26"></a>因緣，積集善根正見力故，證得無上正等菩<a 
name="0070a27" id="0070a27"></a>提。</p><a 
name="0070a28" id="0070a28"></a><p style="text-indent: 0em; margin-left: 0em"><span class="linehead"></span>「復次大王！乃往古昔，於一方所叢林之中，菩<a 
name="0070a29" id="0070a29"></a>薩爾時在不定聚作鸚鵡鳥，常解人語。然於<a 
name="0070b01" id="0070b01"></a>彼時，婆羅&#x75C6;斯有王名曰梵德，正紹王位，以<a 
name="0070b02" id="0070b02"></a>法化世。而有一鳥欲害鸚鵡，鸚鵡飛投大王<a 
name="0070b03" id="0070b03"></a>手中，告言：『大王！莫非法化世。』時王見鳥來投<a 
name="0070b04" id="0070b04"></a>手中，心生憐念，即於鸚鵡邊而受五戒，以法<a 
name="0070b05" id="0070b05"></a>化世，&#x52C5;群臣曰：『今於一切鳥獸，以無畏施。』」佛<a 
name="0070b06" id="0070b06"></a>告大王：「莫作異見。爾時鸚鵡，解為人語者，<a 
name="0070b07" id="0070b07"></a>見善根故，而證無上菩提。</p><a 
name="0070b08" id="0070b08"></a><p style="text-indent: 0em; margin-left: 0em"><span class="linehead"></span>「復次大王！乃往古昔，於婆羅&#x75C6;斯有梵德王，<a 
name="0070b09" id="0070b09"></a>正紹王位。去此不遠，有尾提訶國起逆，其梵<a 
name="0070b10" id="0070b10"></a>德王常欲伐彼不臣。其梵德王兵眾強盛，其<a 
name="0070b11" id="0070b11"></a>尾提訶國雖兵馬驅勝，而常心行慈悲於<a 
name="0070b12" id="0070b12"></a>梵德王。其梵德王貪愛其國，興舉四兵往擊<a 
name="0070b13" id="0070b13"></a>尾提訶國。其王聞梵德王四兵欲來，即令掃<a 
name="0070b14" id="0070b14"></a>灑城邑無諸瓦石，懸繒幡花，辨諸飲食。又&#x52C5;<a 
name="0070b15" id="0070b15"></a>諸臣等，令城內人民出城預前二十五里，香<a 
name="0070b16" id="0070b16"></a>花迎接，復作百種言詞，讚美王德。其梵德<a 
name="0070b17" id="0070b17"></a>王聞此事已，瞋心乃息，便作是念：『既逆善言，<a 
name="0070b18" id="0070b18"></a>不相違逆，今可迴軍。』時尾提訶國群臣等讚<a 
name="0070b19" id="0070b19"></a>梵德王曰：『願王過國，所有軍眾，廣陳設會。』尾<a 
name="0070b20" id="0070b20"></a>提訶王說伽他曰：</p><a 
name="0070b21" id="0070b21"></a><p><span class="lg">「『大王受懺摩，　　我當親奉敬；<a 
name="0070b22" id="0070b22"></a><br>　　諸事隨王作，　　幸賜為親友。』</span></p><a 
name="0070b23" id="0070b23"></a><p style="text-indent: 0em; margin-left: 0em"><span class="linehead"></span>「爾時梵德王復以伽他答曰：</p><a 
name="0070b24" id="0070b24"></a><p><span class="lg">「『由忍得解脫，　　瞋心寂無起；<a 
name="0070b25" id="0070b25"></a><br>　　為一切能故，　　能勝一切人。』</span></p><a 
name="0070b26" id="0070b26"></a><p style="text-indent: 0em; margin-left: 0em"><span class="linehead"></span>「爾時二王共為和合，其梵德王即歸本國，尾<a 
name="0070b27" id="0070b27"></a>提訶國一切人民皆悉無畏。」佛告大王：「爾時<a 
name="0070b28" id="0070b28"></a>尾提國王者，莫作異見，即我身是。我為調<a 
name="0070b29" id="0070b29"></a>伏其心，由彼積集正信善根故，而證無上菩<a 
name="0070c01" id="0070c01"></a>提。</p><a 
name="0070c02" id="0070c02"></a><p style="text-indent: 0em; margin-left: 0em"><span class="linehead"></span>「復次大王！乃往古昔，菩薩爾時在不定聚，於<a 
name="0070c03" id="0070c03"></a>大海中作一龜王。復於後時，有五百商人乘<a 
name="0070c04" id="0070c04"></a>船入海，乃被海獸打破船舶。其龜取五百商<a 
name="0070c05" id="0070c05"></a>人置於背上，渡出海中。爾時商人皆悉安隱，<a 
name="0070c06" id="0070c06"></a>全其身命。」佛告大王：「然於彼時大龜王者，莫<a 
name="0070c07" id="0070c07"></a>作異見，即我身是，為由慈攝有情，由彼因緣，<a 
name="0070c08" id="0070c08"></a>正信積集善根故，而證無上菩提。</p><a 
name="0070c09" id="0070c09"></a><p style="text-indent: 0em; margin-left: 0em"><span class="linehead"></span>「復次大王！乃往古昔，時毘提訶國有五百群<a 
name="0070c10" id="0070c10"></a>臣。其中有二兄弟，最為大臣：兄名蘇斯那、弟<a 
name="0070c11" id="0070c11"></a>名斯那。其名斯那者，心常好覓人過，無利益<a 
name="0070c12" id="0070c12"></a>心。其蘇斯那者，於一切時常行利益。為由蘇<a 
name="0070c13" id="0070c13"></a>斯那常行利益故，其斯那既無利益，惱亂人<a 
name="0070c14" id="0070c14"></a>民，城中眾俱來白王，說彼所作無利益事。其<a 
name="0070c15" id="0070c15"></a>王即令擯出境外，便往婆羅&#x75C6;斯城，事梵德<a 
name="0070c16" id="0070c16"></a>王。後於異時，其蘇斯那聞弟被擯出境，在婆<a 
name="0070c17" id="0070c17"></a>羅&#x75C6;斯梵德王所以為臣佐，即白毘提訶王<a 
name="0070c18" id="0070c18"></a>言：『今欲往彼婆羅&#x75C6;斯看弟，作其和順之事。』<a 
name="0070c19" id="0070c19"></a>城中人眾皆生怪愕：『其弟常於兄處作無益<a 
name="0070c20" id="0070c20"></a>事。其弟王擯出國境，此兄尚於弟處能行<a 
name="0070c21" id="0070c21"></a>饒益，共為和可。』」佛告大王：「莫作異見，於彼<a 
name="0070c22" id="0070c22"></a>時中，名蘇斯那大臣者，即我身是，常為利<a 
name="0070c23" id="0070c23"></a>益有情。由彼因緣，正信積集善根故，而證無<a 
name="0070c24" id="0070c24"></a>上菩提。</p><a 
name="0070c25" id="0070c25"></a><p style="text-indent: 0em; margin-left: 0em"><span class="linehead"></span>「復次大王！乃往古昔於一方所，有一大城。其<a 
name="0070c26" id="0070c26"></a>城中有二商人居止，將五百乘車載其寶貨，<a 
name="0070c27" id="0070c27"></a>行至曠野險路，具如《中阿笈摩》說。其一商人，<a 
name="0070c28" id="0070c28"></a>已被藥叉噉食。第二商主，平安得出曠野<a 
name="0070c29" id="0070c29"></a>之中。」佛告大王：「其第二商主，平安得出曠<a 
name="0071a01" id="0071a01"></a>野之嶮者，莫作異觀，即我身是。為慈攝有<a 
name="0071a02" id="0071a02"></a>情，由彼因緣，正信積集善根故，而證無上菩<a 
name="0071a03" id="0071a03"></a>提。</p><a 
name="0071a04" id="0071a04"></a><p style="text-indent: 0em; margin-left: 0em"><span class="linehead"></span>「復次大王！乃往古昔，於一方所叢林之中，多<a 
name="0071a05" id="0071a05"></a>饒河<span class="gaiji">澗<!--gaiji,澗,1[澗-日+月],2&#x3D4E;,3--></span>，花&#x83D3;滋茂。爾時菩薩在不定聚，作六<a 
name="0071a06" id="0071a06"></a>牙象王，在其林內。其象王妻名曰拔陀，於母<a 
name="0071a07" id="0071a07"></a>象中為最尊貴。是時象王出群，在於閑僻之<a 
name="0071a08" id="0071a08"></a>處，有別雌象，端正悅意，詣象王處，共為私<a 
name="0071a09" id="0071a09"></a>竊。既為夫婦，甚加憐愛，行住相隨，意不相<a 
name="0071a10" id="0071a10"></a>離，心相繫著。時拔陀母象，便生嫉&#x59AC;，即自思<a 
name="0071a11" id="0071a11"></a>念：『作何方計，便我當得殺六牙象王并彼母<a 
name="0071a12" id="0071a12"></a>象？』正住思惟，心大嫉&#x59AC;，無計可得，遂便發<a 
name="0071a13" id="0071a13"></a>願：『願我生生之處，能害二人。』作是願已，<a 
name="0071a14" id="0071a14"></a>於山頂上投身而下，便即命終，生毘提國大<a 
name="0071a15" id="0071a15"></a>夫人腹，而處其胎。十月滿已誕生一女，眾相<a 
name="0071a16" id="0071a16"></a>具足，漸漸長大，嫁與&#x96A3;國梵德大王為第一<a 
name="0071a17" id="0071a17"></a>夫人。由彼宿業，於六牙象等生大瞋恨，然而<a 
name="0071a18" id="0071a18"></a>夫人有宿命智，即白梵德王言：『於彼方所，有<a 
name="0071a19" id="0071a19"></a>六牙大象，我今要此象牙，願王令取。』于時王<a 
name="0071a20" id="0071a20"></a>&#x52C5;諸城所有獵師皆悉喚集，令取六牙大象。<a 
name="0071a21" id="0071a21"></a>獵師集已，告曰：『汝等往取象牙將來。』時諸獵<a 
name="0071a22" id="0071a22"></a>師，王既&#x52C5;已，依命即去。其獵師大將告獵人<a 
name="0071a23" id="0071a23"></a>曰：『汝等並散，各歸本業，我獨自往取其象牙。』<a 
name="0071a24" id="0071a24"></a>是時大將即取祭祀之物，并著衣甲毒箭等<a 
name="0071a25" id="0071a25"></a>物，造詣方所。見彼象王并及母象，二俱別住<a 
name="0071a26" id="0071a26"></a>於閑靜處，各離象群而住，見已遠至遙望。爾<a 
name="0071a27" id="0071a27"></a>時獵師身被忍服，覆其弓箭，所有衣甲藏在<a 
name="0071a28" id="0071a28"></a>草中，欲為殺害。爾時母象遙見獵師，即告夫<a 
name="0071a29" id="0071a29"></a>曰：『我等速向餘處，今有人來欲殺我等。』象王<a 
name="0071b01" id="0071b01"></a>曰：『其人作何形貌？』答曰：『身被忍衣，外現慈<a 
name="0071b02" id="0071b02"></a>相。』『若如是者，當須無畏。在袈裟中，無不善事。<a 
name="0071b03" id="0071b03"></a>此之幢相覆蓋之人，心住慈悲，當須無怖，勿<a 
name="0071b04" id="0071b04"></a>生疑惑。如月無熱，斯人亦如是。』于時母象及<a 
name="0071b05" id="0071b05"></a>以象王，並無疑惑，隨意遊行。爾時獵師既得<a 
name="0071b06" id="0071b06"></a>其便，即放毒箭，射彼象王，中於要處。母象告<a 
name="0071b07" id="0071b07"></a>曰：『如何乃言著袈裟人無有害心？』爾時象王<a 
name="0071b08" id="0071b08"></a>以頌答曰：</p><a 
name="0071b09" id="0071b09"></a><p><span class="lg">「『心非生過患，　　亦非衣所作；<a 
name="0071b10" id="0071b10"></a><br>　　此過由煩惱，　　由心離慈愍。<a 
name="0071b11" id="0071b11"></a><br>　　如金裹銅葉，　　入火銅性現；<a 
name="0071b12" id="0071b12"></a><br>　　患人雖不了，　　智者善能知。<a 
name="0071b13" id="0071b13"></a><br>　　弓箭人俱毒，　　咸由彼為惡；<a 
name="0071b14" id="0071b14"></a><br>　　袈裟本寂靜，　　皆悉由心作。』</span></p><a 
name="0071b15" id="0071b15"></a><p style="text-indent: 0em; margin-left: 0em"><span class="linehead"></span>「爾時母象心生瞋恚，告其夫曰：</p><a 
name="0071b16" id="0071b16"></a><p><span class="lg">「『我不違君語，　　如君今所說；<a 
name="0071b17" id="0071b17"></a><br>　　我欲碎斯人，　　節節令其斷。』</span></p><a 
name="0071b18" id="0071b18"></a><p style="text-indent: 0em; margin-left: 0em"><span class="linehead"></span>「是時象王聞此語已，生如是念：『作何醫療此<a 
name="0071b19" id="0071b19"></a>煩惱事？若是菩薩婦起怨害心者，此不應也。』<a 
name="0071b20" id="0071b20"></a>說伽他曰：</p><a 
name="0071b21" id="0071b21"></a><p><span class="lg">「『如被多鬼所著心，　　見醫即作非供養；<a 
name="0071b22" id="0071b22"></a><br>　　醫人見彼常非恨，　　應生如是歡喜心。』</span></p><a 
name="0071b23" id="0071b23"></a><p style="text-indent: 0em; margin-left: 0em"><span class="linehead"></span>「爾時母象聞其菩薩象王所說，默然而住。時<a 
name="0071b24" id="0071b24"></a>諸群象詣象王處，便作是念：『勿此母象損害<a 
name="0071b25" id="0071b25"></a>獵師。』若菩薩在傍生趣中，常行菩薩行。是時<a 
name="0071b26" id="0071b26"></a>象王往獵師邊，以人言音告獵師曰：『汝莫怪<a 
name="0071b27" id="0071b27"></a>畏。』恐損獵師，象王以鼻遶取獵師，抱在胸<a 
name="0071b28" id="0071b28"></a>前，又令母象別向餘處，然後告曰：『丈夫！母象<a 
name="0071b29" id="0071b29"></a>已去。汝若須我身上物者，任意取之。』是時獵<a 
name="0071c01" id="0071c01"></a>師心極怪愕：『此乃是人，我非人也。我是人中<a 
name="0071c02" id="0071c02"></a>象，汝是象中人。汝在傍生，有是情智？我居人<a 
name="0071c03" id="0071c03"></a>類，反無斯慧。』悲啼泣淚。菩薩問曰：『為何啼<a 
name="0071c04" id="0071c04"></a>泣？』獵師答曰：『汝已損我。』時象王聞已，作是思<a 
name="0071c05" id="0071c05"></a>惟：『我現相救，不曾有損。』復更思惟：『不是雌象<a 
name="0071c06" id="0071c06"></a>而來損耶？』又問獵師曰：『誰損汝耶？』獵師答曰：<a 
name="0071c07" id="0071c07"></a>『象王！汝身有無量功德，無辜加害，即是損<a 
name="0071c08" id="0071c08"></a>我。汝身被箭所傷，可有治療。我心被射，愚癡<a 
name="0071c09" id="0071c09"></a>無智，難可療治。』而說頌曰：</p><a 
name="0071c10" id="0071c10"></a><p><span class="lg">「『我今觀察象王行，　　功德廣大猶如海；<a 
name="0071c11" id="0071c11"></a><br>　　起害之人猶發慈，　　此之菩薩心難得。<a 
name="0071c12" id="0071c12"></a><br>　　假說我今身是人，　　了無如是真智覺；<a 
name="0071c13" id="0071c13"></a><br>　　但有如斯瞋害毒，　　身空無有少功德。<a 
name="0071c14" id="0071c14"></a><br>　　莊嚴形貌似人身，　　不如生在傍生趣；<a 
name="0071c15" id="0071c15"></a><br>　　汝在傍生有人智，　　象王為最象中尊。<a 
name="0071c16" id="0071c16"></a><br>　　不言形貌即成人，　　不以傍生非是人；<a 
name="0071c17" id="0071c17"></a><br>　　若有人慈功德者，　　彼乃當知即是人。』</span></p><a 
name="0071c18" id="0071c18"></a><p style="text-indent: 0em; margin-left: 0em"><span class="linehead"></span>「爾時象王告曰：『不勞廣說多言語，不用多述<a 
name="0071c19" id="0071c19"></a>巧言辭。汝今云何箭射我？速說斯事令我知。』<a 
name="0071c20" id="0071c20"></a>獵師答曰：『我奉王教，須汝身牙，緣此射之。』象<a 
name="0071c21" id="0071c21"></a>王告曰：『仁所須者，幸時早取。菩薩為懷，無不<a 
name="0071c22" id="0071c22"></a>捨者，任汝拔牙，將所利益。』說伽陀曰：</p><a 
name="0071c23" id="0071c23"></a><p><span class="lg">「『利益一切有情等，　　速離漂流生死海；<a 
name="0071c24" id="0071c24"></a><br>　　常證無上菩提智，　　唯願早入涅槃城。』</span></p><a 
name="0071c25" id="0071c25"></a><p style="text-indent: 0em; margin-left: 0em"><span class="linehead"></span>「爾時獵師心生羞恥，告象王曰：『我須汝牙。』象<a 
name="0071c26" id="0071c26"></a>王告曰：『任意拔將。』答曰：『我不能拔。若令我<a 
name="0071c27" id="0071c27"></a>拔，願住慈悲，我方能拔；若其不住慈悲之心，<a 
name="0071c28" id="0071c28"></a>正拔之時，手必墮落。』象王告曰：『若汝不能拔<a 
name="0071c29" id="0071c29"></a>者，我自拔與。』象王曰：『為我牙根入肉深遠。』當<a 
name="0072a01" id="0072a01"></a>拔之時白血流注。拔已欲與獵師，象王身<a 
name="0072a02" id="0072a02"></a>色鮮白如優曇&#x9262;花，血流遍身，如山雪覆，亦<a 
name="0072a03" id="0072a03"></a>如&#x8947;文。</p><a 
name="0072a04" id="0072a04"></a><p style="text-indent: 0em; margin-left: 0em"><span class="linehead"></span>「爾時象王自心&#x89A9;見身相如是，恐有退轉，欲<a 
name="0072a05" id="0072a05"></a>堅其心，不令嬈亂。由彼菩薩多習性故，而行<a 
name="0072a06" id="0072a06"></a>其施，豈有退邪？至於死路，唯歸佛陀。於彼時<a 
name="0072a07" id="0072a07"></a>中，有種種異相，為空中諸天心得滿足，便生<a 
name="0072a08" id="0072a08"></a>喜悅，現希有事。然由象王作是苦行，空中有<a 
name="0072a09" id="0072a09"></a>天而說頌曰：</p><a 
name="0072a10" id="0072a10"></a><p><span class="lg">「『我等諸天見，　　象王行苦行；<a 
name="0072a11" id="0072a11"></a><br>　　當正拔牙時，　　受於無量苦；<a 
name="0072a12" id="0072a12"></a><br>　　內心猶喜悅，　　必不退菩提。』</span></p><a 
name="0072a13" id="0072a13"></a><p style="text-indent: 0em; margin-left: 0em"><span class="linehead"></span>「別有一天而問彼天曰：</p><a 
name="0072a14" id="0072a14"></a><p><span class="lg">「『如此拔牙身受苦，　　云何能發趣菩提？<a 
name="0072a15" id="0072a15"></a><br>　　猶如地獄受苦人，　　必不能發慈悲意。』</span></p><a 
name="0072a16" id="0072a16"></a><p style="text-indent: 0em; margin-left: 0em"><span class="linehead"></span>「爾時象王拔牙已，默然而住。獵師念曰：『云何<a 
name="0072a17" id="0072a17"></a>拔牙，執持而住？欲生悔耶？不與我耶？』于時象<a 
name="0072a18" id="0072a18"></a>王觀知彼意，即持優曇&#x9262;花白色六牙，引其<a 
name="0072a19" id="0072a19"></a>前足，而以六牙欲捨與之，告曰：『待住少時！待<a 
name="0072a20" id="0072a20"></a>住少時！我今極痛。』象王又作此念：『受者現前，<a 
name="0072a21" id="0072a21"></a>何須久住？如何不施？本為此牙欲殺於我，今<a 
name="0072a22" id="0072a22"></a>既無牙，何慮餘事。』告獵師曰：『汝應善聽。』說伽<a 
name="0072a23" id="0072a23"></a>他曰：</p><a 
name="0072a24" id="0072a24"></a><p><span class="lg">「『賢首汝應棄惡事，　　所持利劍弓箭物；<a 
name="0072a25" id="0072a25"></a><br>　　被此袈裟仁者衣，　　我今見此心歡悅。<a 
name="0072a26" id="0072a26"></a><br>　　或有施淨受亦淨，　　或有施淨受不淨；<a 
name="0072a27" id="0072a27"></a><br>　　我今觀汝淨應供，　　施者受者二俱淨。』</span></p><a 
name="0072a28" id="0072a28"></a><p style="text-indent: 0em; margin-left: 0em"><span class="linehead"></span>「爾時象王見彼被離欲衣，心自喜悅，即與六<a 
name="0072a29" id="0072a29"></a>牙，告曰：</p><a 
name="0072b01" id="0072b01"></a><p><span class="lg">「『若實毒箭射我身，　　不生少許瞋恨意；<a 
name="0072b02" id="0072b02"></a><br>　　此實願速證菩提，　　當救輪迴得解脫。』」</span></p><a 
name="0072b03" id="0072b03"></a><p style="text-indent: 0em; margin-left: 0em"><span class="linehead"></span>佛告大王：「於意云何？彼時六牙大象王者，莫<a 
name="0072b04" id="0072b04"></a>作異見，即我身是。我以慈悲苦行布施故，而<a 
name="0072b05" id="0072b05"></a>由未證菩提。由彼因緣，正見積集善根，而證<a 
name="0072b06" id="0072b06"></a>無上菩提。</p><a 
name="0072b07" id="0072b07"></a><p style="text-indent: 0em; margin-left: 0em"><span class="linehead"></span>「復次大王！我曾作兔，捨其身肉，布施與彼仙<a 
name="0072b08" id="0072b08"></a>人之時，廣說應知。</p><a 
name="0072b09" id="0072b09"></a><p style="text-indent: 0em; margin-left: 0em"><span class="linehead"></span>「復次大王！我於往昔，父母二俱無目，常以肩<a 
name="0072b10" id="0072b10"></a>背負擔，將行供養。經無量時，而由未證，廣說<a 
name="0072b11" id="0072b11"></a>應知。</p><a 
name="0072b12" id="0072b12"></a><p style="text-indent: 0em; margin-left: 0em"><span class="linehead"></span>「復次大王！我為利益諸有情故。大王諦聽！世<a 
name="0072b13" id="0072b13"></a>間邪見，而依俗法，父母將老，或令飢餓、溺在<a 
name="0072b14" id="0072b14"></a>河中、或將入火燒身之事，言得生天。我設方<a 
name="0072b15" id="0072b15"></a>法，並令禁斷此非法事，廣說應知。</p><a 
name="0072b16" id="0072b16"></a><p style="text-indent: 0em; margin-left: 0em"><span class="linehead"></span>「復次大王！更有無量因緣，並於《那迦藥叉經》<a 
name="0072b17" id="0072b17"></a>中廣說。</p><a 
name="0072b18" id="0072b18"></a><p style="text-indent: 0em; margin-left: 0em"><span class="linehead"></span>「大王！菩薩在不定聚，作獼猴王，於五百獼猴<a 
name="0072b19" id="0072b19"></a>中為尊貴。婆羅&#x75C6;斯被梵德王怕懼之時，我<a 
name="0072b20" id="0072b20"></a>於爾時，捨自身命，救五百獼猴，廣說應知。</p><a 
name="0072b21" id="0072b21"></a><p style="text-indent: 0em; margin-left: 0em"><span class="linehead"></span>「復次大王！菩薩在不定聚時，生於雉身，如《雉<a 
name="0072b22" id="0072b22"></a>本生經》中廣說。</p><a 
name="0072b23" id="0072b23"></a><p style="text-indent: 0em; margin-left: 0em"><span class="linehead"></span>「復次大王！菩薩在不定聚時，生在象中，如《象<a 
name="0072b24" id="0072b24"></a>本生經》中廣說。</p><a 
name="0072b25" id="0072b25"></a><p style="text-indent: 0em; margin-left: 0em"><span class="linehead"></span>「復次大王！菩薩在不定聚時，生在龍趣，名曰<a 
name="0072b26" id="0072b26"></a>矚波龍子，於《龍本生經》中廣說。</p><a 
name="0072b27" id="0072b27"></a><p style="text-indent: 0em; margin-left: 0em"><span class="linehead"></span>「復次大王！菩薩在不定聚時，作鵝王身，如《鵝<a 
name="0072b28" id="0072b28"></a>本生經》中廣說。」</p><a 
name="0072b29" id="0072b29"></a><p style="text-indent: 0em; margin-left: 0em"><span class="linehead"></span>爾時勝光大王白佛言：「大德世尊！於何時初<a 
name="0072c01" id="0072c01"></a>發無上菩提之願？」佛告大王：「乃往古昔無量<a 
name="0072c02" id="0072c02"></a>劫時，有王名曰光明。其光明王有一象寶，身<a 
name="0072c03" id="0072c03"></a>色鮮白如優&#x9262;花，七支圓滿，形貌端嚴，人所<a 
name="0072c04" id="0072c04"></a>喜見。時王即&#x52C5;調象之人：『令調此象，堪乘之<a 
name="0072c05" id="0072c05"></a>時，將來見我。』其調象人受王&#x52C5;已，即將調<a 
name="0072c06" id="0072c06"></a>教。既成就已，還詣王所。王即乘象，并調象<a 
name="0072c07" id="0072c07"></a>人，王在後坐，出城遊獵種種禽獸。然而象王<a 
name="0072c08" id="0072c08"></a>聞母象氣，尋香而走。王見象走其疾如風，告<a 
name="0072c09" id="0072c09"></a>象師曰：</p><a 
name="0072c10" id="0072c10"></a><p><span class="lg">「『我見虛空轉，　　四方上下迴；<a 
name="0072c11" id="0072c11"></a><br>　　山地如陶輪，　　樹亦空中去。<a 
name="0072c12" id="0072c12"></a><br>　　象足不曾移，　　猶如騰空去；<a 
name="0072c13" id="0072c13"></a><br>　　觀前山走來，　　後山無不動。<a 
name="0072c14" id="0072c14"></a><br>　　須勒象令住，　　極打令其怕；<a 
name="0072c15" id="0072c15"></a><br>　　象王既未調，　　死生今在即。』</span></p><a 
name="0072c16" id="0072c16"></a><p style="text-indent: 0em; margin-left: 0em"><span class="linehead"></span>「爾時調象師白王曰：</p><a 
name="0072c17" id="0072c17"></a><p><span class="lg">「『我誦大仙所說&#x546A;，　　并以鐵鉤鉤極打；<a 
name="0072c18" id="0072c18"></a><br>　　誦&#x546A;鉤打唯加急，　　所用之法皆無益。<a 
name="0072c19" id="0072c19"></a><br>　　無索無鉤能禁制，　　王知無物何能止；<a 
name="0072c20" id="0072c20"></a><br>　　貪欲入心無調者，　　欲在心中如掘釘；<a 
name="0072c21" id="0072c21"></a><br>　　此欲發時甚廣大，　　無有能為止息者。』</span></p><a 
name="0072c22" id="0072c22"></a><p style="text-indent: 0em; margin-left: 0em"><span class="linehead"></span>「爾時調象師作種種法，不能止息而令象迴。<a 
name="0072c23" id="0072c23"></a>又白王言：『其象走困，願王攀取樹枝，放象隨<a 
name="0072c24" id="0072c24"></a>意。』即逢一樹，王及象師攀枝而住，喻如從死而<a 
name="0072c25" id="0072c25"></a>得再生。王告象師曰：『汝不調此象成就，便即<a 
name="0072c26" id="0072c26"></a>將來與我乘騎。』白王曰：『我調成就，然為彼象<a 
name="0072c27" id="0072c27"></a>聞雌象氣，貪欲醉故不受言教。其象雖去，思<a 
name="0072c28" id="0072c28"></a>憶本處，至第七日，必還來到。所以者何？由見<a 
name="0072c29" id="0072c29"></a>母象，共行欲已，思憶象坊。』至第七日，其象還<a 
name="0073a01" id="0073a01"></a>還來。時調象人速詣白王。王曰：『汝教此象，未<a 
name="0073a02" id="0073a02"></a>好成就。』其人白王：『我調象已。』責曰：『云何調伏？』<a 
name="0073a03" id="0073a03"></a>白言：『請王驗試，即知虛實。』其調象人，即燒大<a 
name="0073a04" id="0073a04"></a>鐵丸，色赤如火，令象取食；象即詣前，欲取吞<a 
name="0073a05" id="0073a05"></a>食。其教象人復白王言：『象若食之，象必不<a 
name="0073a06" id="0073a06"></a>活。』時王告象師曰：『如斯調伏，當時為迷亂我。』<a 
name="0073a07" id="0073a07"></a>先白王：『我但調伏其身，不能調心。』王曰：『汝頗<a 
name="0073a08" id="0073a08"></a>見有能調心者？』象師白王言：『有！唯佛世尊能<a 
name="0073a09" id="0073a09"></a>調身心。一切有情欲調其心，由不能調，而皆<a 
name="0073a10" id="0073a10"></a>&#x5374;退。有諸外道修行苦行，貪欲叢林在心而<a 
name="0073a11" id="0073a11"></a>不能拔；亦有捨境離欲貪處，而不堅持，復還<a 
name="0073a12" id="0073a12"></a>退失。阿素落等，及以天人、師子雜獸、龍蛇鳩<a 
name="0073a13" id="0073a13"></a>鴿，乃至飛鵝雜類等，一切含識皆被欲縛，無<a 
name="0073a14" id="0073a14"></a>始已來如輪迴轉。少年容貌乃至於老，調伏<a 
name="0073a15" id="0073a15"></a>其心，種種苦行，或有仙人，&#x98E1;風食&#x83D3;，皆不調<a 
name="0073a16" id="0073a16"></a>心。心雖無相，誰有天人能得自在？言大王者，<a 
name="0073a17" id="0073a17"></a>有大威力，諸&#x9B2A;戰中最能殊勝，亦不調心；唯<a 
name="0073a18" id="0073a18"></a>佛世尊無有貪欲心得自在。』」爾時大王聞佛<a 
name="0073a19" id="0073a19"></a>世尊有精進力，廣行惠施，修諸福業，即發無<a 
name="0073a20" id="0073a20"></a>上菩提之願，說伽他曰：</p><a 
name="0073a21" id="0073a21"></a><p><span class="lg">「『修無量福求佛果，　　得成善逝自在尊；<a 
name="0073a22" id="0073a22"></a><br>　　若未能度彼岸者，　　我當誓度令至岸。<a 
name="0073a23" id="0073a23"></a><br>　　聞佛離欲發菩提，　　復行惠施正法化；<a 
name="0073a24" id="0073a24"></a><br>　　願我當來得成佛，　　利益有情貪欲滅。』」</span></p><a 
name="0073a25" id="0073a25"></a><p style="text-indent: 0em; margin-left: 0em"><span class="linehead"></span>佛告大王：「於意云何？彼時名光明王者，豈異<a 
name="0073a26" id="0073a26"></a>人乎？即我身是。我於爾時，初發無上菩提之<a 
name="0073a27" id="0073a27"></a>意。」</p><a 
name="0073a28" id="0073a28"></a><p style="text-indent: 0em; margin-left: 0em"><span class="linehead"></span>爾時勝光王復白世尊曰：「最初於誰行施得<a 
name="0073a29" id="0073a29"></a>證無上菩提？」佛告大王：「乃往古昔無量劫時，<a 
name="0073b01" id="0073b01"></a>有城名曰毘訶彼地，其城有一陶輪工師。有<a 
name="0073b02" id="0073b02"></a>佛出世，號曰釋迦牟尼，證無上正真等正覺，<a 
name="0073b03" id="0073b03"></a>十號具足。亦有聲聞弟子，名舍利弗、大目乾<a 
name="0073b04" id="0073b04"></a>連，及侍者阿難陀。時釋迦牟尼佛正真等正<a 
name="0073b05" id="0073b05"></a>覺，共無量苾芻眾俱遊行人間，至彼城中。爾<a 
name="0073b06" id="0073b06"></a>時彼佛忽有風患，即告阿難陀曰：『汝可往彼<a 
name="0073b07" id="0073b07"></a>陶輪家乞酥油蜜漿。』爾時阿難陀聞佛教&#x52C5;，<a 
name="0073b08" id="0073b08"></a>即往詣陶輪家，在門外立，白言：『長者！世尊患<a 
name="0073b09" id="0073b09"></a>風強病，今須酥油蜜漿。』時陶輪師聞具壽阿<a 
name="0073b10" id="0073b10"></a>難陀所說，即將酥油蜜等，長者共兒相隨，俱<a 
name="0073b11" id="0073b11"></a>往佛所，以酥蜜等遍塗佛身，溫水沐浴，持沙<a 
name="0073b12" id="0073b12"></a>糖水奉上世尊，為療病故，即得痊愈。爾時陶<a 
name="0073b13" id="0073b13"></a>師長跪發願，說伽他曰：</p><a 
name="0073b14" id="0073b14"></a><p><span class="lg">「『我以蘇蜜施如來，　　願獲廣大功德利；<a 
name="0073b15" id="0073b15"></a><br>　　種族名號聲聞眾，　　悉如今日釋迦尊；<a 
name="0073b16" id="0073b16"></a><br>　　善能調伏有情類，　　遠離眾苦歸圓寂。』</span></p><a 
name="0073b17" id="0073b17"></a><p style="text-indent: 0em; margin-left: 0em"><span class="linehead"></span>「其陶輪子亦發是言：『願我當來如佛侍者。』」佛<a 
name="0073b18" id="0073b18"></a>告大王：「我於爾時，初施釋迦如來，得證無上<a 
name="0073b19" id="0073b19"></a>菩提。其子者，即阿難陀是。」</p><p style="text-indent: 0em; margin-left: 0em"><span class="linehead"></span>王復問世尊曰：「從<a 
name="0073b20" id="0073b20"></a>初乃至成佛，供養幾許諸佛，而證無上菩提？」佛<a 
name="0073b21" id="0073b21"></a>告大王：「我從釋迦如來最初阿僧企耶，乃至<a 
name="0073b22" id="0073b22"></a>護世佛時，以清淨心，如是供養七萬五千佛，<a 
name="0073b23" id="0073b23"></a>於爾許時供養不曾心異，唯求無上正等菩<a 
name="0073b24" id="0073b24"></a>提。大王！第二僧企耶，我初供養燃燈佛，乃至<a 
name="0073b25" id="0073b25"></a>寶髻佛，以清淨心，如是供養七萬六千佛。<a 
name="0073b26" id="0073b26"></a>我雖經歷多生，心無有異，常以清信供養諸<a 
name="0073b27" id="0073b27"></a>佛。大王！第三阿僧企耶，初供養寶髻佛，乃至<a 
name="0073b28" id="0073b28"></a>安隱佛。如是供養七萬七千佛，如是又至迦<a 
name="0073b29" id="0073b29"></a>攝波佛。我雖供養無有異心，常以淨信供<a 
name="0073c01" id="0073c01"></a>養諸佛。為菩薩時如是供養，皆蒙諸佛為我<a 
name="0073c02" id="0073c02"></a>受記，當證無上正等菩提。滿我所願，思求<a 
name="0073c03" id="0073c03"></a>正覺，堅固釋持，慈攝一切有情故。」爾時勝<a 
name="0073c04" id="0073c04"></a>光王聞佛說已，心大歡喜，頂禮雙足，奉辭而<a 
name="0073c05" id="0073c05"></a>去。</p><a 
name="0073c06" id="0073c06"></a><p style="text-indent: 0em; margin-left: 0em"><span class="linehead"></span>時具壽阿難陀即以伽陀，請世尊曰：</p><a 
name="0073c07" id="0073c07"></a><p><span class="lg">「唯願世間尊，　　為我分別說；<a 
name="0073c08" id="0073c08"></a><br>　何處初發意？　　為求大菩提。<a 
name="0073c09" id="0073c09"></a><br>　更願無上士，　　為說本事緣，<a 
name="0073c10" id="0073c10"></a><br>　曾供養幾佛？　　復經幾許時？」</span></p><a 
name="0073c11" id="0073c11"></a><p style="text-indent: 0em; margin-left: 0em"><span class="linehead"></span>爾時世尊以頌答曰：</p><a 
name="0073c12" id="0073c12"></a><p><span class="lg">「無上兩足尊，　　慈愍有情者；<a 
name="0073c13" id="0073c13"></a><br>　於彼發菩提，　　誓度三有海。<a 
name="0073c14" id="0073c14"></a><br>　聞佛心離欲，　　廣說醉象緣；<a 
name="0073c15" id="0073c15"></a><br>　厭離貪欲習，　　因發菩提心。<a 
name="0073c16" id="0073c16"></a><br>　堅固發誓願，　　惠施如河沙；<a 
name="0073c17" id="0073c17"></a><br>　光明王世時，　　專求正覺等。<a 
name="0073c18" id="0073c18"></a><br>　初見釋迦佛，　　我作陶輪師；<a 
name="0073c19" id="0073c19"></a><br>　酥油蜜漿等，　　最初為供養。<a 
name="0073c20" id="0073c20"></a><br>　亦曾為上女，　　正信三寶尊；<a 
name="0073c21" id="0073c21"></a><br>　我見憍陳佛，　　以燈油奉施。<a 
name="0073c22" id="0073c22"></a><br>　無勝佛世時，　　我曾作三藏；<a 
name="0073c23" id="0073c23"></a><br>　共大眾相競，　　惡罵僧為女。<a 
name="0073c24" id="0073c24"></a><br>　由斯口惡業，　　變我身為女；<a 
name="0073c25" id="0073c25"></a><br>　&#x5374;迴心淨已，　　還變為丈夫。<a 
name="0073c26" id="0073c26"></a><br>　乃往過去世，　　曾為王子時；<a 
name="0073c27" id="0073c27"></a><br>　寶髻佛兄弟，　　我以燈明施。<a 
name="0073c28" id="0073c28"></a><br>　三月曾供養，　　安隱佛世尊；<a 
name="0073c29" id="0073c29"></a><br>　佛滅度之後，　　以舍利起塔。<a 
name="0074a01" id="0074a01"></a><br>　曾作富長者，　　三月供養佛；<a 
name="0074a02" id="0074a02"></a><br>　世尊滅度後，　　建塔九十肘。<a 
name="0074a03" id="0074a03"></a><br>　後見有勝佛，　　梵志中為最；<a 
name="0074a04" id="0074a04"></a><br>　舉手合掌敬，　　供養人中尊。<a 
name="0074a05" id="0074a05"></a><br>　昔時作梵志，　　書論悉明解；<a 
name="0074a06" id="0074a06"></a><br>　我逢利益佛，　　施座奉如來。<a 
name="0074a07" id="0074a07"></a><br>　往修苦行時，　　曾住仙人法；<a 
name="0074a08" id="0074a08"></a><br>　見憍陳世尊，　　捉身欲山下。<a 
name="0074a09" id="0074a09"></a><br>　我曾作仙人，　　遇逢樂見佛；<a 
name="0074a10" id="0074a10"></a><br>　諸佛至居處，　　以根&#x83D3;供養。<a 
name="0074a11" id="0074a11"></a><br>　往昔作仙人，　　見善眼世尊；<a 
name="0074a12" id="0074a12"></a><br>　以著樹皮衣，　　持施覆其身。<a 
name="0074a13" id="0074a13"></a><br>　昔曾作人王，　　供養勒叉佛；<a 
name="0074a14" id="0074a14"></a><br>　頓捨四兵眾，　　求無上菩提。<a 
name="0074a15" id="0074a15"></a><br>　從初釋迦佛，　　至於護世佛；<a 
name="0074a16" id="0074a16"></a><br>　七萬五千佛，　　我皆盡供養。<a 
name="0074a17" id="0074a17"></a><br>　此是一僧祇，　　如是行供養；<a 
name="0074a18" id="0074a18"></a><br>　一心無異別，　　恒發菩提願。<a 
name="0074a19" id="0074a19"></a><br>　次見燃燈佛，　　多聞甚可愛；<a 
name="0074a20" id="0074a20"></a><br>　以七青蓮花，　　作梵志持供。<a 
name="0074a21" id="0074a21"></a><br>　我曾作國王，　　見佛名有相；<a 
name="0074a22" id="0074a22"></a><br>　於佛修行處，　　供養此如來。<a 
name="0074a23" id="0074a23"></a><br>　我曾作國王，　　有佛名住修；<a 
name="0074a24" id="0074a24"></a><br>　以妙色珍寶，　　音聲而供養。<a 
name="0074a25" id="0074a25"></a><br>　我曾作國王，　　佛號超師子；<a 
name="0074a26" id="0074a26"></a><br>　我以寶幡蓋，　　供養此如來。<a 
name="0074a27" id="0074a27"></a><br>　我曾作國王，　　佛名安隱日；<a 
name="0074a28" id="0074a28"></a><br>　王有一千城，　　皆令修供養。<a 
name="0074a29" id="0074a29"></a><br>　我曾作國王，　　有佛名梵志；<a 
name="0074b01" id="0074b01"></a><br>　以浴室香湯，　　依時沐浴佛。<a 
name="0074b02" id="0074b02"></a><br>　我昔作國王，　　城中而供養；<a 
name="0074b03" id="0074b03"></a><br>　三千梵志佛，　　及一尸棄佛。<a 
name="0074b04" id="0074b04"></a><br>　我曾作長者，　　於財增城中；<a 
name="0074b05" id="0074b05"></a><br>　供二十五佛，　　修行於梵行。<a 
name="0074b06" id="0074b06"></a><br>　我曾作長者，　　於彼大城中；<a 
name="0074b07" id="0074b07"></a><br>　供養尸棄佛，　　建立寺舍塔。<a 
name="0074b08" id="0074b08"></a><br>　其寺供七佛，　　奉施珍寶具；<a 
name="0074b09" id="0074b09"></a><br>　及以奴婢等，　　莊宅花園林。<a 
name="0074b10" id="0074b10"></a><br>　曾作王信敬，　　於尸棄佛所；<a 
name="0074b11" id="0074b11"></a><br>　復在彼城中，　　唯求正等覺。<a 
name="0074b12" id="0074b12"></a><br>　昔曾作梵志，　　有佛名歡喜；<a 
name="0074b13" id="0074b13"></a><br>　為求菩提故，　　以果先供養。<a 
name="0074b14" id="0074b14"></a><br>　曾作長者時，　　有佛名善眼；<a 
name="0074b15" id="0074b15"></a><br>　我以摩尼寶，　　供養此如來。<a 
name="0074b16" id="0074b16"></a><br>　亦曾作商主，　　有佛名善生；<a 
name="0074b17" id="0074b17"></a><br>　坐於菩提樹，　　以餅先供養。<a 
name="0074b18" id="0074b18"></a><br>　於千商人中，　　曾作千商主；<a 
name="0074b19" id="0074b19"></a><br>　見佛坐菩提，　　號名善意佛。<a 
name="0074b20" id="0074b20"></a><br>　香泥塗佛上，　　復以扇招涼；<a 
name="0074b21" id="0074b21"></a><br>　佛邊坐聽法，　　聞法心開悟。<a 
name="0074b22" id="0074b22"></a><br>　昔作商人主，　　有佛名釋迦；<a 
name="0074b23" id="0074b23"></a><br>　我以眾寶花，　　以花散佛上。<a 
name="0074b24" id="0074b24"></a><br>　昔作商人主，　　有佛名高登；<a 
name="0074b25" id="0074b25"></a><br>　以幡花音樂，　　供養如是佛。<a 
name="0074b26" id="0074b26"></a><br>　我曾作國王，　　有佛名最上；<a 
name="0074b27" id="0074b27"></a><br>　超越諸有海，　　當施眾車輅。<a 
name="0074b28" id="0074b28"></a><br>　我曾作國王，　　有佛名最尊；<a 
name="0074b29" id="0074b29"></a><br>　佛行百里內，　　地散諸妙花。<a 
name="0074c01" id="0074c01"></a><br>　我於過去世，　　聞佛欲來過；<a 
name="0074c02" id="0074c02"></a><br>　遠將勝幡蓋，　　并四兵圍遶。<a 
name="0074c03" id="0074c03"></a><br>　有佛欲渡河，　　我當作舡師；<a 
name="0074c04" id="0074c04"></a><br>　見佛心歡喜，　　渡佛到彼岸。<a 
name="0074c05" id="0074c05"></a><br>　我曾作商主，　　有佛名賢車；<a 
name="0074c06" id="0074c06"></a><br>　為佛造橋梁，　　令佛安隱渡。<a 
name="0074c07" id="0074c07"></a><br>　我曾作國王，　　有佛名大梵；<a 
name="0074c08" id="0074c08"></a><br>　牛頭香造寺，　　以供養於尊。<a 
name="0074c09" id="0074c09"></a><br>　著僧伽胝衣，　　以覆如來上；<a 
name="0074c10" id="0074c10"></a><br>　儉世檀香浴，　　降雨人歸佛。<a 
name="0074c11" id="0074c11"></a><br>　我曾作國王，　　有佛名淨月；<a 
name="0074c12" id="0074c12"></a><br>　國有多疾疫，　　供佛疫皆除。<a 
name="0074c13" id="0074c13"></a><br>　我昔作王時，　　有佛名調帝；<a 
name="0074c14" id="0074c14"></a><br>　請佛說妙法，　　為求菩提道。<a 
name="0074c15" id="0074c15"></a><br>　我昔作王時，　　有佛名梵尊；<a 
name="0074c16" id="0074c16"></a><br>　施佛僧伽胝，　　用覆如來上。<a 
name="0074c17" id="0074c17"></a><br>　當時國中儉，　　我以旃檀湯；<a 
name="0074c18" id="0074c18"></a><br>　沐浴如來體，　　豐樂人歸佛。<a 
name="0074c19" id="0074c19"></a><br>　我昔作王時，　　有佛名帝釋；<a 
name="0074c20" id="0074c20"></a><br>　其國有災起，　　王發慈止息。<a 
name="0074c21" id="0074c21"></a><br>　我昔作王時，　　供養調帝佛；<a 
name="0074c22" id="0074c22"></a><br>　用諸百萬寶，　　造食獻如來。<a 
name="0074c23" id="0074c23"></a><br>　昔為梵志信，　　見佛名悉達；<a 
name="0074c24" id="0074c24"></a><br>　以百千頌讚，　　供養天人師。<a 
name="0074c25" id="0074c25"></a><br>　昔為梵志時，　　佛名帝釋幢；<a 
name="0074c26" id="0074c26"></a><br>　合掌以正信，　　當來願如佛。<a 
name="0074c27" id="0074c27"></a><br>　始從燃燈佛，　　至於帝釋幢；<a 
name="0074c28" id="0074c28"></a><br>　七萬六千佛，　　我皆盡供養。<a 
name="0074c29" id="0074c29"></a><br>　滿二阿僧祇，　　供養於諸佛；<a 
name="0075a01" id="0075a01"></a><br>　不曾心有異，　　志願菩提處。<a 
name="0075a02" id="0075a02"></a><br>　第三阿僧祇，　　亦為王供養；<a 
name="0075a03" id="0075a03"></a><br>　佛名安隱日，　　滅度而起塔。<a 
name="0075a04" id="0075a04"></a><br>　我昔為國王，　　種種供養佛；<a 
name="0075a05" id="0075a05"></a><br>　滿足皆隨意，　　起塔名法王。<a 
name="0075a06" id="0075a06"></a><br>　昔為大商主，　　見佛名悉供；<a 
name="0075a07" id="0075a07"></a><br>　我以眾金花，　　散佛呈供養。<a 
name="0075a08" id="0075a08"></a><br>　昔為商人時，　　見佛名寶髻；<a 
name="0075a09" id="0075a09"></a><br>　為佛作金網，　　以覆大師上。<a 
name="0075a10" id="0075a10"></a><br>　昔為商人時，　　佛名上蓮花；<a 
name="0075a11" id="0075a11"></a><br>　作銀花供養，　　散布如來上。<a 
name="0075a12" id="0075a12"></a><br>　昔為商人時，　　見佛名上稱；<a 
name="0075a13" id="0075a13"></a><br>　我以上妙室，　　供養於如來。<a 
name="0075a14" id="0075a14"></a><br>　昔為大國王，　　佛號名勝論；<a 
name="0075a15" id="0075a15"></a><br>　正證菩提日，　　我以四兵護。<a 
name="0075a16" id="0075a16"></a><br>　昔為商人時，　　見佛名無垢；<a 
name="0075a17" id="0075a17"></a><br>　造塔并浴室，　　及以燃燈明。<a 
name="0075a18" id="0075a18"></a><br>　我昔作王時，　　見佛名合覺；<a 
name="0075a19" id="0075a19"></a><br>　坐石而入定，　　音樂以供養。<a 
name="0075a20" id="0075a20"></a><br>　昔為商人時，　　見佛名修行；<a 
name="0075a21" id="0075a21"></a><br>　降怨度人眾，　　掃地令佛過。<a 
name="0075a22" id="0075a22"></a><br>　昔為商人時，　　聞佛名淨住；<a 
name="0075a23" id="0075a23"></a><br>　欲來造寺舍，　　園苑毘訶羅。<a 
name="0075a24" id="0075a24"></a><br>　昔為大國王，　　有佛名相師；<a 
name="0075a25" id="0075a25"></a><br>　摩尼寶供養，　　我時為菩薩。<a 
name="0075a26" id="0075a26"></a><br>　昔為大國王，　　有佛名繫都；<a 
name="0075a27" id="0075a27"></a><br>　我造法王塔，　　繒幡以供養。<a 
name="0075a28" id="0075a28"></a><br>　昔為大國王，　　有佛名捨重；<a 
name="0075a29" id="0075a29"></a><br>　我以瓶杖施，　　起塔并設會。<a 
name="0075b01" id="0075b01"></a><br>　我昔為商主，　　有佛名見義；<a 
name="0075b02" id="0075b02"></a><br>　以金寶真珠，　　種種香供養。<a 
name="0075b03" id="0075b03"></a><br>　我為大國王，　　佛名諸兵義；<a 
name="0075b04" id="0075b04"></a><br>　佛遊於人間，　　四兵迎供養。<a 
name="0075b05" id="0075b05"></a><br>　我為大國王，　　佛名他利見；<a 
name="0075b06" id="0075b06"></a><br>　欲入於城內，　　設樂香花供。<a 
name="0075b07" id="0075b07"></a><br>　我昔為商主，　　有佛名底沙；<a 
name="0075b08" id="0075b08"></a><br>　以諸莖木香，　　根香散供佛。</span></p><a 
name="0075b09" id="0075b09"></a><p><span class="lg">「我昔曾為大仙人，　　見晨宿佛在寶龕；<a 
name="0075b10" id="0075b10"></a><br>　但一伽他而讚佛，　　超過九劫修苦行。<a 
name="0075b11" id="0075b11"></a><br>　昔為梵志名最上，　　見佛名曰毘婆尸；<a 
name="0075b12" id="0075b12"></a><br>　兩手持苣發菩提，　　歡喜布散如來上。<a 
name="0075b13" id="0075b13"></a><br>　菩薩昔為商主時，　　見佛世尊名尸棄；<a 
name="0075b14" id="0075b14"></a><br>　并有弟子聲聞眾，　　三月衣食而供給。<a 
name="0075b15" id="0075b15"></a><br>　昔為商人深正信，　　於彼毘婆尸佛所；<a 
name="0075b16" id="0075b16"></a><br>　并諸弟子聲聞眾，　　三月衣食而供給。<a 
name="0075b17" id="0075b17"></a><br>　昔為商人深正信，　　佛名迦留村陀佛；<a 
name="0075b18" id="0075b18"></a><br>　請佛家資盡布施，　　隨佛出家持梵行。<a 
name="0075b19" id="0075b19"></a><br>　昔為商人深正信，　　見佛迦耶迦牟尼；<a 
name="0075b20" id="0075b20"></a><br>　先造立寺生恭敬，　　後乃方隨佛出家。<a 
name="0075b21" id="0075b21"></a><br>　昔為梵志名最勝，　　於兩足尊迦葉佛；<a 
name="0075b22" id="0075b22"></a><br>　由聞喜護所說語，　　乃得出家修淨意。<a 
name="0075b23" id="0075b23"></a><br>　菩薩昔作國王時，　　於彌勒仙修供養；<a 
name="0075b24" id="0075b24"></a><br>　入定見我當作佛，　　時仙&#x5374;來供養我。<a 
name="0075b25" id="0075b25"></a><br>　從安隱佛至迦葉，　　供養七萬七千佛；<a 
name="0075b26" id="0075b26"></a><br>　一切如來皆奉侍，　　乃能數滿三僧祇。<a 
name="0075b27" id="0075b27"></a><br>　皆悉歡喜而供事，　　未曾少許心別異；<a 
name="0075b28" id="0075b28"></a><br>　皆發無上菩提願，　　為菩薩時供養佛。<a 
name="0075b29" id="0075b29"></a><br>　一切示現而授記，　　對眾咸言當作佛；<a 
name="0075c01" id="0075c01"></a><br>　我先求願皆滿足，　　如先所願今思忖。<a 
name="0075c02" id="0075c02"></a><br>　此願皆令得滿足，　　彼佛世尊諸大德；<a 
name="0075c03" id="0075c03"></a><br>　授我無上菩提記。　　我昔曾作尸毘王，<a 
name="0075c04" id="0075c04"></a><br>　復為一切施主時，　　并及尾濫大王身，<a 
name="0075c05" id="0075c05"></a><br>　捨身捨寶行檀度。　　昔為商主入大海，<a 
name="0075c06" id="0075c06"></a><br>　持戒專求趣彼岸，　　能害自身令眾樂，<a 
name="0075c07" id="0075c07"></a><br>　皆令得度於苦海。　　往昔曾作仙人時，<a 
name="0075c08" id="0075c08"></a><br>　常行忍辱波羅蜜，　　身體手足被支解，<a 
name="0075c09" id="0075c09"></a><br>　由行忍辱心無退，　　如緊那羅本生說。<a 
name="0075c10" id="0075c10"></a><br>　我曾欲竭於大海，　　以滿精進波羅蜜，<a 
name="0075c11" id="0075c11"></a><br>　皆由口業真實語。　　昔名藥物大臣時，<a 
name="0075c12" id="0075c12"></a><br>　牛出梵志共論義，　　當滿般若波羅蜜，<a 
name="0075c13" id="0075c13"></a><br>　諸天擊鼓而助喜。　　昔為梵志名生然，<a 
name="0075c14" id="0075c14"></a><br>　勤修勝禪波羅蜜，　　頭上鳥生男女卵，<a 
name="0075c15" id="0075c15"></a><br>　定中不起鳥能飛。　　修行滿六波羅蜜，<a 
name="0075c16" id="0075c16"></a><br>　慈心常有思念處，　　我廣心求尊重願，<a 
name="0075c17" id="0075c17"></a><br>　發願願求皆滿足。　　彼諸大德一切佛，<a 
name="0075c18" id="0075c18"></a><br>　我皆供養天人師，　　三有苦海諸眾生，<a 
name="0075c19" id="0075c19"></a><br>　一切皆歸涅槃路，　　我為菩薩修供養。<a 
name="0075c20" id="0075c20"></a><br>　從彼光明王身後，　　乃至帝幢佛世尊；<a 
name="0075c21" id="0075c21"></a><br>　度得一千俱胝眾，　　況復成佛度無邊。<a 
name="0075c22" id="0075c22"></a><br>　世間之尊大導師，　　已度未度人天眾；<a 
name="0075c23" id="0075c23"></a><br>　我已置立橋船筏，　　堅固度於諸有情。<a 
name="0075c24" id="0075c24"></a><br>　我若入於圓寂後，　　由能濟度無邊人，<a 
name="0075c25" id="0075c25"></a><br>　諸有能修福德者，　　當來皆入涅槃城。<a 
name="0075c26" id="0075c26"></a><br>　我若入於圓寂後，　　而能修集於佛事，<a 
name="0075c27" id="0075c27"></a><br>　少許供養於形像，　　即得生天無量樂。<a 
name="0075c28" id="0075c28"></a><br>　我若入於圓寂後，　　遺留法寶甘露味，<a 
name="0075c29" id="0075c29"></a><br>　如若有情聞此者，　　皆能修習出離去。」</span></p><a 
name="0076a01" id="0076a01"></a><p>　<span class="lg">已上諸佛名。</span></p><a 
name="0076a02" id="0076a02"></a><p><span class="juanname">根本說一切有部毘奈耶藥事卷第十五</span></p>
<hr>【經文資訊】大正藏第 24 冊 No. 1448 根本說一切有部毘奈耶藥事<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2749.html?index=T24n1448" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T24n1448_015 by HTTrack Website Copier/3.x [XR&CO'2014], Tue, 07 Jun 2016 06:51:59 GMT -->
</html>
