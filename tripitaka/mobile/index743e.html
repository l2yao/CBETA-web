<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_057 by HTTrack Website Copier/3.x [XR&CO'2014], Tue, 07 Jun 2016 06:59:21 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1935179494&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48n2016&amp;utmp=%2Fmobile%2Findex.php%3Findex%3DT48n2016_057&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9db4.html?index=T48n2016_056" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 57 卷</p>
	<a href="index09be.html?index=T48n2016_058" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷57]">　
<a 
name="0742c01" id="0742c01"></a><a 
name="0742c02" id="0742c02"></a><p><span class="juanname">宗鏡錄卷第五十七</span></p><a 
name="0742c03" id="0742c03"></a><a 
name="0742c04" id="0742c04"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0742c05" id="0742c05"></a><p style="text-indent: 0em; margin-left: 0em"><span class="linehead"></span>夫楞伽經所明三種識。謂真識。現識。及分別<a 
name="0742c06" id="0742c06"></a>事識。此中三識。於八識中。如何分別。</p><a 
name="0742c07" id="0742c07"></a><p style="text-indent: 0em; margin-left: 0em"><span class="linehead"></span>答。真謂本覺。現謂第八。餘七俱名分別事識。<a 
name="0742c08" id="0742c08"></a>雖第七識不緣外塵。緣第八故。名分別事。真<a 
name="0742c09" id="0742c09"></a>謂本覺者。即八識之性。經中有明九識。於八<a 
name="0742c10" id="0742c10"></a>識外。立九識名。即是真識。若約性收。亦不離<a 
name="0742c11" id="0742c11"></a>八識。以性遍一切處故。</p><p style="text-indent: 0em; margin-left: 0em"><span class="linehead"></span>問。但說賴耶等八<a 
name="0742c12" id="0742c12"></a>識。俗諦已顯。云何說十一種識。又究竟指歸。<a 
name="0742c13" id="0742c13"></a>唯一真實性。復云何說廣略等諸識。</p><p style="text-indent: 0em; margin-left: 0em"><span class="linehead"></span>答。因<a 
name="0742c14" id="0742c14"></a>相顯性。非無所以。攝未歸本。自有端由。攝<a 
name="0742c15" id="0742c15"></a>大乘論云。若不定明一切法唯有識。真實性<a 
name="0742c16" id="0742c16"></a>則不得顯現。若不具說十一識。說俗諦不盡。<a 
name="0742c17" id="0742c17"></a>若止說前五識。唯得俗諦根本。不得俗諦差<a 
name="0742c18" id="0742c18"></a>別義。若說俗諦不遍。真識則不明了。真不明<a 
name="0742c19" id="0742c19"></a>了。則遣俗不盡。是故具說十一識。通攝俗諦。<a 
name="0742c20" id="0742c20"></a>是以了俗無性。即達真空。真空雖空。而不壞<a 
name="0742c21" id="0742c21"></a>相。俗有雖有。恒常體虛。是知隨緣非有之真<a 
name="0742c22" id="0742c22"></a>諦。恒不異事而顯現。寂滅非無之俗諦。恒不<a 
name="0742c23" id="0742c23"></a>異真而成立。上來所引二識。三識。八識。九識。<a 
name="0742c24" id="0742c24"></a>十一識等。不出一心宗。所以楞伽經云。一切<a 
name="0742c25" id="0742c25"></a>諸度門。佛心為第一。又云。佛語心為宗。無門<a 
name="0742c26" id="0742c26"></a>為法門。所言宗者。謂心實處。約其真心之性。<a 
name="0742c27" id="0742c27"></a>隨其義開體用二門。即同起信立心真如門。<a 
name="0742c28" id="0742c28"></a>心生滅門。真如是體。生滅是用。然諸識不出<a 
name="0742c29" id="0742c29"></a>體用二心。一體心。是寂滅心。即九識體。二用<a 
name="0743a01" id="0743a01"></a>心。是生滅心。即前八識用。體用隱顯。說為二<a 
name="0743a02" id="0743a02"></a>心。以用即體故。生滅即不生滅。以體即用故。<a 
name="0743a03" id="0743a03"></a>不生滅即生滅。以生滅無性。用而不多。以寂<a 
name="0743a04" id="0743a04"></a>滅隨緣。體而非一。非多非一體用常冥。而<a 
name="0743a05" id="0743a05"></a>一而多。體用恒現。識性是體。識相是用。體用<a 
name="0743a06" id="0743a06"></a>互成。皆歸宗鏡。唯識疏鈔云。識性識相。無不<a 
name="0743a07" id="0743a07"></a>歸心。心王心所。皆名唯識者。謂圓成實性。是<a 
name="0743a08" id="0743a08"></a>識性。依他起性。是識相。皆不離心也。或可諸<a 
name="0743a09" id="0743a09"></a>無為法。名識性。得等分位。色等所變。是識相。<a 
name="0743a10" id="0743a10"></a>皆不離心也。識之相應名心所。識之自性名<a 
name="0743a11" id="0743a11"></a>心王。心王最勝。稱之為主。攝所從心。名歸<a 
name="0743a12" id="0743a12"></a>心。攝得等分位。兼色等所變。歸於見分等。名<a 
name="0743a13" id="0743a13"></a>泯相。性相不相離。總名唯識也。</p><p style="text-indent: 0em; margin-left: 0em"><span class="linehead"></span>問。境不離<a 
name="0743a14" id="0743a14"></a>識。識不離境者。何秖云唯識。不名唯境。</p><p style="text-indent: 0em; margin-left: 0em"><span class="linehead"></span>答。<a 
name="0743a15" id="0743a15"></a>雖互相生。境從識變。然古釋。境由心分別方<a 
name="0743a16" id="0743a16"></a>生。由心生故。名唯識。識不由境分別生。不由<a 
name="0743a17" id="0743a17"></a>境故。不可名唯境。</p><p style="text-indent: 0em; margin-left: 0em"><span class="linehead"></span>問。心是境家增上緣。境假<a 
name="0743a18" id="0743a18"></a>心生。名唯識。境是心家所緣緣。心假境生。應<a 
name="0743a19" id="0743a19"></a>名唯境。</p><p style="text-indent: 0em; margin-left: 0em"><span class="linehead"></span>答。離心執境是虛妄。為遮妄心名<a 
name="0743a20" id="0743a20"></a>唯識。悟心無我出沈淪。不約二緣名唯境。又<a 
name="0743a21" id="0743a21"></a>有境無境。皆是自心。其心悉生。一若緣有境<a 
name="0743a22" id="0743a22"></a>生心者。即是自識相分。一切實境。不離能緣<a 
name="0743a23" id="0743a23"></a>之心。於自識外。實無其境。二若緣無境生心<a 
name="0743a24" id="0743a24"></a>者。如獨生散意。緣過去未來。空華兔角一切<a 
name="0743a25" id="0743a25"></a>無法時。心亦起故。如百法鈔云。舊云。緣無不<a 
name="0743a26" id="0743a26"></a>生慮不正。</p><p style="text-indent: 0em; margin-left: 0em"><span class="linehead"></span>問。何以不正。</p><p style="text-indent: 0em; margin-left: 0em"><span class="linehead"></span>答。如緣空華兔角一<a 
name="0743a27" id="0743a27"></a>切無法時。心亦起故。何以。言緣無不生慮耶。<a 
name="0743a28" id="0743a28"></a>故知有獨影境內心相分。此相分望見分。亦<a 
name="0743a29" id="0743a29"></a>成所緣緣義。若無內心相分。其心即不生。唐<a 
name="0743b01" id="0743b01"></a>三藏云。境非真慮起。證知唯有識。雖遍計所<a 
name="0743b02" id="0743b02"></a>執相。雖即非真。而不無內心相分能牽生心<a 
name="0743b03" id="0743b03"></a>故。由此四句分別。一無影有質。其心不生。二<a 
name="0743b04" id="0743b04"></a>有影無質。其心得生。三影質俱有。心生可知。<a 
name="0743b05" id="0743b05"></a>四影質俱無。心亦得起。即根本智。證真如是。<a 
name="0743b06" id="0743b06"></a>唯識論云。有境牽生心。若真理為境。能牽生<a 
name="0743b07" id="0743b07"></a>智心。若俗諦為境。能牽生識心。則未有無心<a 
name="0743b08" id="0743b08"></a>境。曾無無境心。</p><p style="text-indent: 0em; margin-left: 0em"><span class="linehead"></span>問。八識之中。約因位初地已<a 
name="0743b09" id="0743b09"></a>去。幾識成無漏。</p><p style="text-indent: 0em; margin-left: 0em"><span class="linehead"></span>答。古德釋云。唯六七二識<a 
name="0743b10" id="0743b10"></a>成無漏。六即第六識。初地門中二十二心。所。<a 
name="0743b11" id="0743b11"></a>成妙觀察智。七即第七識。二十二心。所。成平<a 
name="0743b12" id="0743b12"></a>等性智。此二智品相應。俱離障染。故名無漏。<a 
name="0743b13" id="0743b13"></a>若五八等識。定是有漏。</p><p style="text-indent: 0em; margin-left: 0em"><span class="linehead"></span>問。云何第六得成無<a 
name="0743b14" id="0743b14"></a>漏耶。</p><p style="text-indent: 0em; margin-left: 0em"><span class="linehead"></span>答。謂初地入無漏心時。斷分別二障種<a 
name="0743b15" id="0743b15"></a>現習氣。故無漏。</p><p style="text-indent: 0em; margin-left: 0em"><span class="linehead"></span>問。第六能斷惑。斷惑成無漏。<a 
name="0743b16" id="0743b16"></a>第七不能斷惑。何故亦成無漏。</p><p style="text-indent: 0em; margin-left: 0em"><span class="linehead"></span>答。謂第七識<a 
name="0743b17" id="0743b17"></a>是第六所依根。第六是能依識。能依識既成<a 
name="0743b18" id="0743b18"></a>無漏。第七所依亦成無漏。謂第六入生法二<a 
name="0743b19" id="0743b19"></a>空觀時。第七識中俱生我法二執。現行。伏令<a 
name="0743b20" id="0743b20"></a>不起故。第七成無漏。</p><p style="text-indent: 0em; margin-left: 0em"><span class="linehead"></span>問。何故第八是有漏耶。</p><a 
name="0743b21" id="0743b21"></a><p style="text-indent: 0em; margin-left: 0em"><span class="linehead"></span>答。第八是總報主。持種受熏。若因中便成無<a 
name="0743b22" id="0743b22"></a>漏。即一切有漏雜染種子皆散失故。即便成<a 
name="0743b23" id="0743b23"></a>佛。何用更二劫修行耶。</p><p style="text-indent: 0em; margin-left: 0em"><span class="linehead"></span>問。前五既非是總報<a 
name="0743b24" id="0743b24"></a>主。何故不成無漏。</p><p style="text-indent: 0em; margin-left: 0em"><span class="linehead"></span>答。前五根是第八親相分。<a 
name="0743b25" id="0743b25"></a>能變第八既是有漏。所變五根亦有漏。五根<a 
name="0743b26" id="0743b26"></a>是所依尚有漏。能依五識。亦成有漏也。如上<a 
name="0743b27" id="0743b27"></a>依經論分別諸識。開合不同。皆依體用。約體<a 
name="0743b28" id="0743b28"></a>則無差而差。以全用之體不礙用故。約用則<a 
name="0743b29" id="0743b29"></a>差而無差。以全體之用不失體故。如舉海成<a 
name="0743c01" id="0743c01"></a>波不失海。舉波成海不礙波。非有非無。方窮<a 
name="0743c02" id="0743c02"></a>識性。不一不異。可究心原。如古德云。約諸識<a 
name="0743c03" id="0743c03"></a>門。雖一多不定。皆是體用緣起。本末相收。本<a 
name="0743c04" id="0743c04"></a>者九識。末者五識。從本向末。寂而常用。從末<a 
name="0743c05" id="0743c05"></a>向本。用而常寂。寂而常用。故靜而不結。用而<a 
name="0743c06" id="0743c06"></a>常寂。故動而不亂。靜而不結。故真如是緣起。<a 
name="0743c07" id="0743c07"></a>動而不亂。故緣起是真如。真如是緣起故。無<a 
name="0743c08" id="0743c08"></a>涅槃不生死。即八九為六七。緣起是真如故。<a 
name="0743c09" id="0743c09"></a>無生死不涅槃。即六七為八九。無生死不涅<a 
name="0743c10" id="0743c10"></a>槃故。法界皆生死。無涅槃不生死故。法界皆<a 
name="0743c11" id="0743c11"></a>涅槃。法界皆涅槃。故生死非雜亂。法界皆生<a 
name="0743c12" id="0743c12"></a>死。故涅槃非寂靜。生死非雜亂。眾生即是佛。<a 
name="0743c13" id="0743c13"></a>涅槃非寂靜。佛即是眾生。是以法界違故。說<a 
name="0743c14" id="0743c14"></a>涅槃是生死。即理隨情用。法界順故。說生死<a 
name="0743c15" id="0743c15"></a>是涅槃。即情隨理用。如此明時。說情非理外。<a 
name="0743c16" id="0743c16"></a>理非情外。情非理外故。所以即實說六七為<a 
name="0743c17" id="0743c17"></a>八九。實者。體也。理非情外故。所以即假說八<a 
name="0743c18" id="0743c18"></a>九為六七。假者。用也。以假實無礙。故人法俱<a 
name="0743c19" id="0743c19"></a>空。以體用無礙。故空無可空。人法俱空。故說<a 
name="0743c20" id="0743c20"></a>絕待。空無可空。故言妙用。如斯說者。亦是排<a 
name="0743c21" id="0743c21"></a>情之言。論其至實者。不可以名相得。至極者。<a 
name="0743c22" id="0743c22"></a>不可以二諦辯。不可以名相得。故非言像能<a 
name="0743c23" id="0743c23"></a>詮。不可以二諦辯。故非有無能說。故云至<a 
name="0743c24" id="0743c24"></a>理無言。賢聖默然。言語道斷。心行處滅。正可<a 
name="0743c25" id="0743c25"></a>以神會。不可以心求。</p><p style="text-indent: 0em; margin-left: 0em"><span class="linehead"></span>問。覺海澄源。一心湛<a 
name="0743c26" id="0743c26"></a>寂。云何最初。起諸識浪。</p><p style="text-indent: 0em; margin-left: 0em"><span class="linehead"></span>答。雖云識浪。起處<a 
name="0743c27" id="0743c27"></a>無從。無始無生。能窮識性。只謂不覺。忽爾念<a 
name="0743c28" id="0743c28"></a>生。猶若澄瀾。欻然風起。不出不入。洶涌之洪<a 
name="0743c29" id="0743c29"></a>浪滔天。非內非外。顛倒之狂心遍境。起信論<a 
name="0744a01" id="0744a01"></a>云。以不知真法一故。心不相應。忽然念動。名<a 
name="0744a02" id="0744a02"></a>為無明。此是現根本無明。最極微細。未有能<a 
name="0744a03" id="0744a03"></a>所王數差別。故云不相應。非同心王心所相<a 
name="0744a04" id="0744a04"></a>應也。唯此無明為染法之原。最極微細。更<a 
name="0744a05" id="0744a05"></a>無染法能為此本。故云忽然念起也。無明之<a 
name="0744a06" id="0744a06"></a>前。無別有法為始集之本。故云無始。則是忽<a 
name="0744a07" id="0744a07"></a>然義。非約時節以說忽然而起。無初故也。又<a 
name="0744a08" id="0744a08"></a>釋摩訶衍論云。不如實知真如法一故。不覺<a 
name="0744a09" id="0744a09"></a>心起者。即是顯示根本不覺之起因緣。根本<a 
name="0744a10" id="0744a10"></a>不覺。何因緣故。得起而有。因不如故。得起而<a 
name="0744a11" id="0744a11"></a>有。何等法中而不如耶。謂三法中而不如故。<a 
name="0744a12" id="0744a12"></a>言不如者。當有何義。謂違逆義故。云何三法。<a 
name="0744a13" id="0744a13"></a>一者實知一法。二者真如一法。三者一心一<a 
name="0744a14" id="0744a14"></a>法。是名為三。實知法者。謂一切覺。即能達智。<a 
name="0744a15" id="0744a15"></a>真如法者。謂平等理。即所達境。一心法者。謂<a 
name="0744a16" id="0744a16"></a>一法界。即所依體。於此三法皆違逆故。無明<a 
name="0744a17" id="0744a17"></a>元起。是故說言。謂不如實知真如法一故。不<a 
name="0744a18" id="0744a18"></a>覺心起。彼三種法。皆守一中。終不離。故通名<a 
name="0744a19" id="0744a19"></a>一。又論云。以無明熏力。不覺心動。最初成其<a 
name="0744a20" id="0744a20"></a>業識。因此業識。復生轉識等。論釋云。最初不<a 
name="0744a21" id="0744a21"></a>覺。稱為第一業相。能見所見。無有差別。心王<a 
name="0744a22" id="0744a22"></a>念法。不可分析。唯有精動隱流之義。故名為<a 
name="0744a23" id="0744a23"></a>業。如是動流。只由不覺。第二轉相。以業相念<a 
name="0744a24" id="0744a24"></a>為所依故。轉作能緣。流成了相。第三現相。以<a 
name="0744a25" id="0744a25"></a>了別轉為所依。戲論境界。具足現前。所緣相<a 
name="0744a26" id="0744a26"></a>分圓滿安布。依此見分。現彼相分。又動相者。<a 
name="0744a27" id="0744a27"></a>動為業識。理極微細。謂本覺心。因無明風。舉<a 
name="0744a28" id="0744a28"></a>體微動。微動之相。未能外緣。即不覺故。謂從<a 
name="0744a29" id="0744a29"></a>本覺有不覺生。即為業相。喻如海微波。從靜<a 
name="0744b01" id="0744b01"></a>微動。而未從此轉移本眾。轉相者。假無明<a 
name="0744b02" id="0744b02"></a>力。資助業相。轉成能緣。有能見用。向外面起。<a 
name="0744b03" id="0744b03"></a>即名轉相。雖有轉相。而未能現五塵所緣境<a 
name="0744b04" id="0744b04"></a>相。喻如海波浪。假於風力。兼資微動。從此<a 
name="0744b05" id="0744b05"></a>擊波。轉移而起。現相者。從轉相而成現相。方<a 
name="0744b06" id="0744b06"></a>有色塵山河大地器世間等。仁王般若經云。<a 
name="0744b07" id="0744b07"></a>爾時世尊告波斯匿王。汝先問云。復以何相<a 
name="0744b08" id="0744b08"></a>而住觀察。菩薩摩訶薩。應如是觀。以幻化身<a 
name="0744b09" id="0744b09"></a>而見幻化。正住平等。無有彼我。如是觀察。化<a 
name="0744b10" id="0744b10"></a>利眾生。然諸有情。於久遠劫。初剎那識。異於<a 
name="0744b11" id="0744b11"></a>木石。生得染淨。各自能為無量無數染淨識。<a 
name="0744b12" id="0744b12"></a>本。從初剎那不可說劫。乃至金剛終一剎那。<a 
name="0744b13" id="0744b13"></a>有不可說不可說識。生諸有情色心二法。色<a 
name="0744b14" id="0744b14"></a>名色蘊。心名四蘊。皆積聚性。隱覆真實。古釋<a 
name="0744b15" id="0744b15"></a>云。初剎那識異於木石者。有說。初識。隨於何<a 
name="0744b16" id="0744b16"></a>趣。續生位中。最初剎那第八識也。識有緣慮。<a 
name="0744b17" id="0744b17"></a>異於木石。有說初識。如楞伽經云。諸識有三<a 
name="0744b18" id="0744b18"></a>種相。謂轉相。業相。真相。言真相者。本覺真<a 
name="0744b19" id="0744b19"></a>心。不藉妄緣。名自真相。業相者。根本無明。起<a 
name="0744b20" id="0744b20"></a>靜令動。動為業識。極微細故。轉相者。是能見<a 
name="0744b21" id="0744b21"></a>相。依前業相。轉成能緣。雖有能緣。而未能顯<a 
name="0744b22" id="0744b22"></a>所緣境故。現相者。即境界相。依前轉相。能現<a 
name="0744b23" id="0744b23"></a>境故。又云。頓分別知自心現身。及身安立受<a 
name="0744b24" id="0744b24"></a>用境界。如次即是根身。外器。色等五境。以一<a 
name="0744b25" id="0744b25"></a>切時任運現故。此是三細。即本識故。最初業<a 
name="0744b26" id="0744b26"></a>識。即為初。依生起門。為次第故。又遠劫來時。<a 
name="0744b27" id="0744b27"></a>無初始。過未。無體。熏習。唯心妄念為初。違真<a 
name="0744b28" id="0744b28"></a>起故。又從靜起動。名之為業。從內趣外。名之<a 
name="0744b29" id="0744b29"></a>為轉。真如之性。不可增減。名為真相。亦名真<a 
name="0744c01" id="0744c01"></a>識。此真識。即業轉現等三性。即神解性。不同<a 
name="0744c02" id="0744c02"></a>虛空。通名識。亦名自相。不藉他成故。亦名<a 
name="0744c03" id="0744c03"></a>智相。覺照性故。所以云。本覺真心。不藉妄<a 
name="0744c04" id="0744c04"></a>緣。以真心之體。即是本覺。非動轉相。是覺性<a 
name="0744c05" id="0744c05"></a>故。又釋云。初剎那識異於木石者。謂一念識。<a 
name="0744c06" id="0744c06"></a>有覺受故。異於木石。即顯前念中有末心。所<a 
name="0744c07" id="0744c07"></a>見赤白二穢。即同外器木石種類。此識生時。攬<a 
name="0744c08" id="0744c08"></a>彼為身。故異木石。</p><p style="text-indent: 0em; margin-left: 0em"><span class="linehead"></span>問。遠劫無始。何名初識<a 
name="0744c09" id="0744c09"></a>耶。</p><p style="text-indent: 0em; margin-left: 0em"><span class="linehead"></span>答。過去未來無體。剎那熏習。唯屬現在。<a 
name="0744c10" id="0744c10"></a>現在正起妄念之時。妄念違真。名為初識。非<a 
name="0744c11" id="0744c11"></a>是過去有識創起。名為初識也。故知橫該一<a 
name="0744c12" id="0744c12"></a>切處。&#x7AEA;通無量時。皆是即今現在一心。更無<a 
name="0744c13" id="0744c13"></a>別理。所以法華經云。我觀久遠。猶若今日。則<a 
name="0744c14" id="0744c14"></a>三世情消。契無時之正軌。一真道現。證唯識<a 
name="0744c15" id="0744c15"></a>之圓宗。</p><p style="text-indent: 0em; margin-left: 0em"><span class="linehead"></span>問。經明初剎那識。異於木石。生得染<a 
name="0744c16" id="0744c16"></a>淨。各自能為無量無數染淨識。本。從初剎那<a 
name="0744c17" id="0744c17"></a>不可說劫。乃至金剛經一剎那。有不可說不<a 
name="0744c18" id="0744c18"></a>可說識。生諸有情色心二法者。則有染有淨。<a 
name="0744c19" id="0744c19"></a>有生有滅。此識約生滅門中。有幾種生滅。</p><a 
name="0744c20" id="0744c20"></a><p style="text-indent: 0em; margin-left: 0em"><span class="linehead"></span>答。真門順性。妙合無生。世相隨緣。似分起盡。楞<a 
name="0744c21" id="0744c21"></a>伽經云。大慧菩薩摩訶薩白佛言。世尊。諸識<a 
name="0744c22" id="0744c22"></a>有幾種生住滅。佛告大慧。識有二種生住滅。<a 
name="0744c23" id="0744c23"></a>非思量所知。謂流注生住滅。相生住滅。古釋<a 
name="0744c24" id="0744c24"></a>云。言流注者。唯目第八。三相微隱。種現不斷。<a 
name="0744c25" id="0744c25"></a>名為流注。由無明緣。初起業識。故說為生。相<a 
name="0744c26" id="0744c26"></a>續長劫。故名為住。到金剛定。等覺一念。斷本<a 
name="0744c27" id="0744c27"></a>無明。名流注滅。相生滅住者。謂餘七識。心<a 
name="0744c28" id="0744c28"></a>境&#x9E81;顯。故名為相。雖七緣八望六為細。具有<a 
name="0744c29" id="0744c29"></a>四惑。亦云&#x9E81;故。依彼現識自種諸境。緣合生<a 
name="0745a01" id="0745a01"></a>七說為相生。長劫熏習。名為相住。從末向本。<a 
name="0745a02" id="0745a02"></a>漸伏及斷。至七地滿。名為相滅。依前生滅。立<a 
name="0745a03" id="0745a03"></a>迷悟依。依後生滅。立染淨依。後短前長。事分<a 
name="0745a04" id="0745a04"></a>二別。即是流注生住滅。相生住滅。是以海水<a 
name="0745a05" id="0745a05"></a>得風。變作波濤之相。心水遇境。密成流注之<a 
name="0745a06" id="0745a06"></a>生。前波引後波。鼓滄溟而不絕。新念續舊念。<a 
name="0745a07" id="0745a07"></a>騰心海以常興。從此<span class="corr" title='[汨&gt;汩]'>汩</span>亂澄源。昏沈覺海。是<a 
name="0745a08" id="0745a08"></a>知因真起妄。不覺無明之動搖。如從水成波。<a 
name="0745a09" id="0745a09"></a>全是外風之鼓擊。內外和合。因緣發萌。遂成<a 
name="0745a10" id="0745a10"></a>能見之心。便現所觀之境。因照而俄生智鑑。<a 
name="0745a11" id="0745a11"></a>因智而分別妍媸。從此取捨情分。愛憎。心變。<a 
name="0745a12" id="0745a12"></a>於五塵境。執著堅牢。向六情根。相續不斷。因<a 
name="0745a13" id="0745a13"></a>茲愛河浪底沈溺無憂。欲火焰中。焚燒罔懼。<a 
name="0745a14" id="0745a14"></a>甘心受黑城之極苦。不覺不知。沒命貪夢宅<a 
name="0745a15" id="0745a15"></a>之浮榮。難惺難悟。若能了最初一念。起滅何<a 
name="0745a16" id="0745a16"></a>從。頓入無生。復本真覺。則塵塵寂滅。六趣之<a 
name="0745a17" id="0745a17"></a>籠檻難羈。念念虛玄。九結之網羅休絆。猶如<a 
name="0745a18" id="0745a18"></a>巨海風息。不起微漣。察動相之本空。見緣生<a 
name="0745a19" id="0745a19"></a>之無體。則窮源濕性。湛爾清冷。萬像森羅煥<a 
name="0745a20" id="0745a20"></a>然明白。所以賢劫定意經云。了一切空。是曰<a 
name="0745a21" id="0745a21"></a>一心。</p><p style="text-indent: 0em; margin-left: 0em"><span class="linehead"></span>問。宗鏡搜玄。云何說識。</p><p style="text-indent: 0em; margin-left: 0em"><span class="linehead"></span>答。只為識<a 
name="0745a22" id="0745a22"></a>性幽玄。難窮本末。唯佛能了。下位莫知。以無<a 
name="0745a23" id="0745a23"></a>跡無形。為萬有之本。唯深唯妙。作眾聖之原。<a 
name="0745a24" id="0745a24"></a>如菩薩處胎經五道尋識品云。爾時世尊。將<a 
name="0745a25" id="0745a25"></a>欲示現識所趣向。道識。俗識。有為識。無為識。<a 
name="0745a26" id="0745a26"></a>有漏識。無漏識。華識。果識。報識。無報識。天識。<a 
name="0745a27" id="0745a27"></a>龍識。鬼。神。阿脩羅。迦樓羅。緊那羅。摩&#x777A;羅伽。<a 
name="0745a28" id="0745a28"></a>人。非人識。上至二十八天識。下至無救地獄<a 
name="0745a29" id="0745a29"></a>識。爾時世尊。即於胎中。現勾鎖骸骨。遍滿三<a 
name="0745b01" id="0745b01"></a>千大千世界。佛告阿祈陀。能別此骸骨識耶。<a 
name="0745b02" id="0745b02"></a>對曰。不別。何以故。未得通徹。行力未至。佛<a 
name="0745b03" id="0745b03"></a>告彌勒菩薩。汝此天中。未得神通耶。彌勒白<a 
name="0745b04" id="0745b04"></a>佛言。有成就者。有不成就者。佛告彌勒。汝觀<a 
name="0745b05" id="0745b05"></a>勾鎖骸骨。令一切眾。知識所趣。分別決了。令<a 
name="0745b06" id="0745b06"></a>無疑滯。爾時彌勒菩薩即從座起。手執金剛<a 
name="0745b07" id="0745b07"></a>七寶神杖。攬勾鎖骸骨。聽彼骨聲。即白佛言。<a 
name="0745b08" id="0745b08"></a>此人命終。瞋恚結多。識墮龍中。次復攪骨。此<a 
name="0745b09" id="0745b09"></a>人前身。十跡行具。得生天上。次復攪骨。此人<a 
name="0745b10" id="0745b10"></a>前身。破戒犯律。生地獄中。如是攪骨。有漏無<a 
name="0745b11" id="0745b11"></a>漏。有為無為。從二十八天。下至無救地獄。知<a 
name="0745b12" id="0745b12"></a>識所趣。善惡果報。白黑行報。有一全身舍利。<a 
name="0745b13" id="0745b13"></a>無有缺減。爾時彌勒。以杖攪之。推尋此識。了<a 
name="0745b14" id="0745b14"></a>不知處。如是三攪。前白佛言。此人神識。了不<a 
name="0745b15" id="0745b15"></a>可知。將非如來入涅槃耶。佛告彌勒。汝紹佛<a 
name="0745b16" id="0745b16"></a>位。於當來世。當得作佛。成無上道。何以攪舍<a 
name="0745b17" id="0745b17"></a>利而不知識處耶。彌勒白佛言。佛不思議。不<a 
name="0745b18" id="0745b18"></a>可限量。非我等境界。所能籌量。今有狐疑。唯<a 
name="0745b19" id="0745b19"></a>願世尊。當解說之。五道神識。盡能得知。彼善<a 
name="0745b20" id="0745b20"></a>惡所趣。不敢有疑。於如來所。今此舍利。無有<a 
name="0745b21" id="0745b21"></a>缺減。願說此識。令我等知。佛告彌勒。過去未<a 
name="0745b22" id="0745b22"></a>來現在諸佛。舍利流布。非汝等境界所能分<a 
name="0745b23" id="0745b23"></a>別。何以故。此舍利。即是吾舍利。何能尋究如<a 
name="0745b24" id="0745b24"></a>來神識。今當與汝。分別。如來上中下識。至薩<a 
name="0745b25" id="0745b25"></a>芸然。各各不同。初住菩薩。未立根德力。雖得<a 
name="0745b26" id="0745b26"></a>神通。二住菩薩。以天眼觀。知識所趣。退不退<a 
name="0745b27" id="0745b27"></a>地。亦復觀見。欲界色界。無色界者。或復觀見。<a 
name="0745b28" id="0745b28"></a>生東方無數恒河沙佛剎。供養諸佛。奉律無<a 
name="0745b29" id="0745b29"></a>礙。亦復知彼受記劫數。一劫二劫。乃至百千<a 
name="0745c01" id="0745c01"></a>億劫。或有菩薩。於三住地。觀見舍利。知識所<a 
name="0745c02" id="0745c02"></a>趣。於有餘涅槃。無餘涅槃。然復不見四住所<a 
name="0745c03" id="0745c03"></a>行。識所趣向。四住菩薩。見一見二三住識法。<a 
name="0745c04" id="0745c04"></a>然復不見五住舍利識法所趣。乃至唯佛。知<a 
name="0745c05" id="0745c05"></a>佛神識所念。又偈云。識神無形法。五大以<a 
name="0745c06" id="0745c06"></a>為家。分別善惡行。去就別真偽。識示善道處。<a 
name="0745c07" id="0745c07"></a>永到安隱道。識為第六王。餘大最不如。</p><p style="text-indent: 0em; margin-left: 0em"><span class="linehead"></span>問。<a 
name="0745c08" id="0745c08"></a>心識二名。有何勝劣。</p><p style="text-indent: 0em; margin-left: 0em"><span class="linehead"></span>答。心是如來藏心真<a 
name="0745c09" id="0745c09"></a>如之性。識是心之所生。無有一法。不從真心<a 
name="0745c10" id="0745c10"></a>性起。故首楞嚴經云。諸法所生。唯心所現。心<a 
name="0745c11" id="0745c11"></a>是本。即勝。識是依。即劣。如圓覺疏云。生法本<a 
name="0745c12" id="0745c12"></a>無。一切唯識。識如幻夢。但是一心。</p><p style="text-indent: 0em; margin-left: 0em"><span class="linehead"></span>問。設使<a 
name="0745c13" id="0745c13"></a>識無其體。云何得是心乎。</p><p style="text-indent: 0em; margin-left: 0em"><span class="linehead"></span>答。以識本是心所<a 
name="0745c14" id="0745c14"></a>成故。故識無體。則是一心。何異境從識生。攝<a 
name="0745c15" id="0745c15"></a>境歸識。若通而論之。則本是一心。心變為識。<a 
name="0745c16" id="0745c16"></a>識變諸境。由是攝境歸識。攝識歸心也。</p><p style="text-indent: 0em; margin-left: 0em"><span class="linehead"></span>問。前<a 
name="0745c17" id="0745c17"></a>已廣明識相。如何是智。</p><p style="text-indent: 0em; margin-left: 0em"><span class="linehead"></span>答。分別是識。無分<a 
name="0745c18" id="0745c18"></a>別是智。如大寶積經云。佛言。所言識者。謂<a 
name="0745c19" id="0745c19"></a>能了別眼所知色。耳所知聲。鼻所知香。舌所<a 
name="0745c20" id="0745c20"></a>知味。身所知觸。意所知法。是名為識。所言智<a 
name="0745c21" id="0745c21"></a>者。於內寂靜。不行於外。唯依於智。不於一法<a 
name="0745c22" id="0745c22"></a>而生分別。及種種分別。是名為智。又舍利弗。<a 
name="0745c23" id="0745c23"></a>從境界生。是名為識。從作意生。是名為識。從<a 
name="0745c24" id="0745c24"></a>分別生。是名為識。無取無執。無有所緣。無<a 
name="0745c25" id="0745c25"></a>所了別。無有分別。是名為智。又舍利弗。所言<a 
name="0745c26" id="0745c26"></a>識者。住有為法。何以故。無為法中。識不能<a 
name="0745c27" id="0745c27"></a>行。若能了達無為之法。是名為智。又月燈三<a 
name="0745c28" id="0745c28"></a>昧經偈云。不寂者是想。寂滅者是智。若知想<a 
name="0745c29" id="0745c29"></a>自性。便離於諸想。若有想可遣。是則還有想。<a 
name="0746a01" id="0746a01"></a>彼行想戲論。是人不離想。若人作是心。是想<a 
name="0746a02" id="0746a02"></a>誰所起。是想誰能證。誰能滅是想。起想之法<a 
name="0746a03" id="0746a03"></a>者。諸佛莫能得。即於此處有。無我離取著。若<a 
name="0746a04" id="0746a04"></a>其心不生。何由得起想。若心得解脫。彼則無<a 
name="0746a05" id="0746a05"></a>由起。若證於解脫。心則不思議。心不思議故。<a 
name="0746a06" id="0746a06"></a>成就不思議。我本作是念。安住心地已。棄捨<a 
name="0746a07" id="0746a07"></a>一切心。願成不思議。白淨法果報。&#x89A9;見於無<a 
name="0746a08" id="0746a08"></a>為。一念能了知。一切眾生念。眾生即是心。心<a 
name="0746a09" id="0746a09"></a>即是如來。諸佛不思議。顯了於此心。</p><p style="text-indent: 0em; margin-left: 0em"><span class="linehead"></span>問。心<a 
name="0746a10" id="0746a10"></a>王妙義。八識真原。顯正理以圓明。據聖教為<a 
name="0746a11" id="0746a11"></a>定量。理事齊舉。已斷纖疑。心所之門。如何開<a 
name="0746a12" id="0746a12"></a>演。</p><p style="text-indent: 0em; margin-left: 0em"><span class="linehead"></span>答。此申第二心所有法。此心所六位。都有<a 
name="0746a13" id="0746a13"></a>五十一法。遍行有五。別境有五。善有十一。根<a 
name="0746a14" id="0746a14"></a>本煩惱有六。隨煩惱有二十。不定有四。遍行<a 
name="0746a15" id="0746a15"></a>者。遍四一切。四一切者。一性一切者。即三<a 
name="0746a16" id="0746a16"></a>性。一善。二不善。三無記性等。二地一切者。即<a 
name="0746a17" id="0746a17"></a>九地。一欲界五趣地。色界四禪四地。無色界<a 
name="0746a18" id="0746a18"></a>四空四地。三時一切者。時。即同一剎那時也。<a 
name="0746a19" id="0746a19"></a>此作意等五心所。皆同時起。故名時一切。四。<a 
name="0746a20" id="0746a20"></a>俱一切者。俱。即遍諸心等。與八識俱。意云。此<a 
name="0746a21" id="0746a21"></a>作意等五遍行。與八識心王俱起時。必有同<a 
name="0746a22" id="0746a22"></a>時相應五數。又如八識俱起時。皆有遍行五<a 
name="0746a23" id="0746a23"></a>數。故名俱一切。即四一切。是所行所遍。觸等<a 
name="0746a24" id="0746a24"></a>五數。是能行能遍。遍者。是圓義。行者。是遊履<a 
name="0746a25" id="0746a25"></a>義。緣境義。但取見分能緣四一切。不取內二<a 
name="0746a26" id="0746a26"></a>分。內二分但互相緣。即不能外緣一切。又若<a 
name="0746a27" id="0746a27"></a>別境欲等五數。有行非遍。行是能緣。遍是所<a 
name="0746a28" id="0746a28"></a>緣。即所樂等四境。以四境不能令能緣欲等<a 
name="0746a29" id="0746a29"></a>所遍緣。故名有行非遍。應以四句分別。一。<a 
name="0746b01" id="0746b01"></a>是行非遍。即別境。二是遍非行。即真如。三俱<a 
name="0746b02" id="0746b02"></a>句。即遍行。四俱非。即色等。顯揚論云。心所有<a 
name="0746b03" id="0746b03"></a>法者。謂若法從阿賴耶種子所生。依心所起。<a 
name="0746b04" id="0746b04"></a>與心俱轉相應。彼復云何。謂遍行有五。一作<a 
name="0746b05" id="0746b05"></a>意者。謂能警心為性。於所緣境。引心為業。</p><a 
name="0746b06" id="0746b06"></a><p style="text-indent: 0em; margin-left: 0em"><span class="linehead"></span>問。作意為在種位能警心。為在現行能警心。</p><a 
name="0746b07" id="0746b07"></a><p style="text-indent: 0em; margin-left: 0em"><span class="linehead"></span>答。在種位能警心。以作意自性明利。雖在<a 
name="0746b08" id="0746b08"></a>種位。若有境至。而能警心心所種。令生起<a 
name="0746b09" id="0746b09"></a>現。舉喻。如多人同一室宿。外邊有賊來時。眾<a 
name="0746b10" id="0746b10"></a>中有一人。為性少睡。便能警覺餘人。此人雖<a 
name="0746b11" id="0746b11"></a>自身未起。而能警覺餘人令起。亦如內心相<a 
name="0746b12" id="0746b12"></a>分。雖與見分同起。法爾有能牽心功能。今作<a 
name="0746b13" id="0746b13"></a>意亦爾。其作意種子。既警彼諸心心所種。生<a 
name="0746b14" id="0746b14"></a>現行已。作意現行。又能引心現行令趣前境。<a 
name="0746b15" id="0746b15"></a>即此作意。有二功能。一心未起時。能警令起。<a 
name="0746b16" id="0746b16"></a>二若起已。能引令趣境。初是體性。後是業用。<a 
name="0746b17" id="0746b17"></a>二觸。謂根境識三事和合。分別為體。受依為<a 
name="0746b18" id="0746b18"></a>業。又即三和是因。觸是其果。令心心所。觸境<a 
name="0746b19" id="0746b19"></a>為性。受想思等。所依為業。觸若不生時。餘受<a 
name="0746b20" id="0746b20"></a>一心所亦不能生。和合一切心及心所。令同<a 
name="0746b21" id="0746b21"></a>觸前境。是觸自性也。即諸心所緣境時。皆<a 
name="0746b22" id="0746b22"></a>是觸功能自性也。即此觸似彼三和。與受等<a 
name="0746b23" id="0746b23"></a>為所依。是觸之業用也。三受。領納為體。愛緣<a 
name="0746b24" id="0746b24"></a>為業。四想。謂名句文身熏習為緣。取相為體。<a 
name="0746b25" id="0746b25"></a>發言議為業。又想能安立自境分劑。若心起<a 
name="0746b26" id="0746b26"></a>時無此想者。應不能取境分劑相。於境取像<a 
name="0746b27" id="0746b27"></a>為性。施設種種名言為業。種種名言。皆由於<a 
name="0746b28" id="0746b28"></a>想。是想功能。五思。謂念心。造作一切善惡總<a 
name="0746b29" id="0746b29"></a>別報為思體。於善品等。役心為業。觸等五法。<a 
name="0746c01" id="0746c01"></a>心起必有。故是遍行。餘非遍行。別境有五。欲<a 
name="0746c02" id="0746c02"></a>等不遍心故。以四境別。名為別境也。一欲。謂<a 
name="0746c03" id="0746c03"></a>於所樂境。希望為體。勤依為業。又於一切事<a 
name="0746c04" id="0746c04"></a>欲觀察者。有希望故。若不欲觀。隨因境勢。任<a 
name="0746c05" id="0746c05"></a>運緣者。即全無欲。由斯理趣。欲非遍行。二勝<a 
name="0746c06" id="0746c06"></a>解。謂於決定境。如其所應。印解為體。不可引<a 
name="0746c07" id="0746c07"></a>轉為業。又謂邪正等教理證力。於所取境。審<a 
name="0746c08" id="0746c08"></a>決印持。由此異緣。不能引轉故。猶預境。勝解<a 
name="0746c09" id="0746c09"></a>全無。非審決心。亦無勝解。非遍行攝。三念。謂<a 
name="0746c10" id="0746c10"></a>於慣習境。令心明記不忘為體。等持所依為<a 
name="0746c11" id="0746c11"></a>業。又於曾未受體類境中。令不起念。設曾所<a 
name="0746c12" id="0746c12"></a>受。不能明記。念亦不生故。念必非遍行所攝。<a 
name="0746c13" id="0746c13"></a>念與定為所依。為業用。能生正定。故言定依<a 
name="0746c14" id="0746c14"></a>為業。四定。亦云等持。謂於所觀境。專注一緣<a 
name="0746c15" id="0746c15"></a>為體。令心不散。智依為業。又由定令心專注<a 
name="0746c16" id="0746c16"></a>不散。依斯便有決擇智生。若不繫心專注境<a 
name="0746c17" id="0746c17"></a>位。便無定起。故非遍行。五慧。謂於所觀境。簡<a 
name="0746c18" id="0746c18"></a>擇為體。斷疑為業。又於非觀境。愚昧心中。無<a 
name="0746c19" id="0746c19"></a>簡擇故。非遍行攝。此別境五隨位有無。所緣<a 
name="0746c20" id="0746c20"></a>能緣。非定俱故。善有十一。一信。謂於有體。有<a 
name="0746c21" id="0746c21"></a>德。有能。心淨為體。斷不信障。能得菩提資糧<a 
name="0746c22" id="0746c22"></a>圓滿為業。又識論云。信以心淨為性。此性澄<a 
name="0746c23" id="0746c23"></a>清。能淨心等。以心勝故。立心淨名。如水清珠。<a 
name="0746c24" id="0746c24"></a>能清濁水。釋云。唯信是能淨。餘善等皆所淨。<a 
name="0746c25" id="0746c25"></a>故。以心王為主。但言心淨。不言心所。水喻心<a 
name="0746c26" id="0746c26"></a>等。清珠喻信體。以投珠故。濁水便清。以有信<a 
name="0746c27" id="0746c27"></a>故。其心遂淨。二慚。謂依自增上。及法增上。羞<a 
name="0746c28" id="0746c28"></a>恥過惡為體。斷無慚障為業。三愧。謂依世增<a 
name="0746c29" id="0746c29"></a>上。羞恥過惡為體。斷無愧障為業。四無貪。謂<a 
name="0747a01" id="0747a01"></a>於有有具。厭離無執。不藏不愛。無著為體。能<a 
name="0747a02" id="0747a02"></a>斷貪障為業。五無瞋。謂於諸有情。心無損害。<a 
name="0747a03" id="0747a03"></a>慈愍為體。能斷瞋障為業。六無癡。謂正了真<a 
name="0747a04" id="0747a04"></a>實為體。能斷癡障為業。七精進。謂心勇無墮。<a 
name="0747a05" id="0747a05"></a>不自輕賤為體。斷懈怠障為業。八輕安。謂遠<a 
name="0747a06" id="0747a06"></a>離&#x9E81;重。身心調暢為體。斷&#x9E81;重障為業。九不<a 
name="0747a07" id="0747a07"></a>放逸。謂總攝無貪瞋癡。精進為體。斷放逸障<a 
name="0747a08" id="0747a08"></a>為業。十捨。謂總攝無貪瞋癡為體。依此捨故<a 
name="0747a09" id="0747a09"></a>得心平等。得心正直。心無發動。斷發動障為<a 
name="0747a10" id="0747a10"></a>業。十一不害。謂由不惱害諸有情故。悲哀<a 
name="0747a11" id="0747a11"></a>惻愴愍物為體。能斷害障為業。根本煩惱有<a 
name="0747a12" id="0747a12"></a>六。一貪。謂於五取蘊。愛樂覆藏。保著為體。損<a 
name="0747a13" id="0747a13"></a>害自他。能趣惡道為業。二瞋。謂於有情。欲興<a 
name="0747a14" id="0747a14"></a>損害為體。能障無瞋為業。三慢。謂以他劣己<a 
name="0747a15" id="0747a15"></a>計我為勝。令心高舉為體。能障無慢為業。四<a 
name="0747a16" id="0747a16"></a>無明。謂不正了真實為體。能障正了為業。五<a 
name="0747a17" id="0747a17"></a>邪見。謂五見為體。一薩迦邪見。謂於五取蘊<a 
name="0747a18" id="0747a18"></a>計我我所。染污慧為體。能障無我。無顛倒解<a 
name="0747a19" id="0747a19"></a>為業。二邊執見。謂於五取蘊。執計斷常。染污<a 
name="0747a20" id="0747a20"></a>慧為體。能障無常。無顛倒解為業。三邪見。謂<a 
name="0747a21" id="0747a21"></a>謗因果。染污慧為體。唯分別起。能障正見為<a 
name="0747a22" id="0747a22"></a>業。四見取。謂於前三見。及見所依蘊。計最勝<a 
name="0747a23" id="0747a23"></a>上。及與第一染污慧為體。唯分別起。能障苦。<a 
name="0747a24" id="0747a24"></a>及不淨。無顛倒解為業。五戒禁取。謂於前諸<a 
name="0747a25" id="0747a25"></a>見。及見所依蘊。計為清淨解脫出離。染污慧<a 
name="0747a26" id="0747a26"></a>為體。唯分別起。能障如前。無顛倒解為業。釋<a 
name="0747a27" id="0747a27"></a>云。薩迦邪見者。此翻身見也。見取者。論又<a 
name="0747a28" id="0747a28"></a>云。一切&#x9B2A;諍所依為業。此於諸見。及所依蘊。<a 
name="0747a29" id="0747a29"></a>執為最勝。能得涅槃清淨法。是見取。由此各<a 
name="0747b01" id="0747b01"></a>各互執。為勝諸見等故。一切外道&#x9B2A;諍。因斯<a 
name="0747b02" id="0747b02"></a>而起。戒禁取者。又云。無利勤苦所依為業。謂<a 
name="0747b03" id="0747b03"></a>依諸見所受戒。說此戒為勝。及能得涅槃。由<a 
name="0747b04" id="0747b04"></a>此戒故。一切外道。受持拔髮等無利勤苦。六<a 
name="0747b05" id="0747b05"></a>疑。謂於諸諦。猶豫不決為體。唯分別起。能障<a 
name="0747b06" id="0747b06"></a>無疑為業。</p><p style="text-indent: 0em; margin-left: 0em"><span class="linehead"></span>問。此十煩惱。何識相應。</p><p style="text-indent: 0em; margin-left: 0em"><span class="linehead"></span>答。第<a 
name="0747b07" id="0747b07"></a>八藏識全無。第七末那有四。第六意識具十。<a 
name="0747b08" id="0747b08"></a>前五識唯三。古釋云。五識但三。以無分別。故<a 
name="0747b09" id="0747b09"></a>無慢等。慢等必由有隨念計度分別生故。又<a 
name="0747b10" id="0747b10"></a>由慢於稱量門起。劣勝負故。疑。猶豫簡擇門<a 
name="0747b11" id="0747b11"></a>起。見。推求門起故。五識無此等行相故。七識<a 
name="0747b12" id="0747b12"></a>具我癡等四煩惱。猶具審決。故疑無容起。由<a 
name="0747b13" id="0747b13"></a>愛著我。瞋不得生。無一心王中有二慧故。餘<a 
name="0747b14" id="0747b14"></a>見不生。隨煩惱有二十。釋論云。唯是煩惱。分<a 
name="0747b15" id="0747b15"></a>位差別等流性故。名隨煩惱。此二十種。類別<a 
name="0747b16" id="0747b16"></a>有三。謂分等十各別起故。名小隨煩惱。無<a 
name="0747b17" id="0747b17"></a>慚等二遍不善故。名中隨煩惱。掉舉等八遍<a 
name="0747b18" id="0747b18"></a>染心故。名大隨煩惱。一忿。謂於現在違緣。令<a 
name="0747b19" id="0747b19"></a>心憤發為體。能障無瞋為業。二恨。謂於過去<a 
name="0747b20" id="0747b20"></a>違緣。結怨不捨為體。能障無瞋為業。三覆。謂<a 
name="0747b21" id="0747b21"></a>於過犯。若他諫誨。若不諫誨。祕所作惡為體。<a 
name="0747b22" id="0747b22"></a>能障發露悔過為業。四惱。謂於過犯。若他諫<a 
name="0747b23" id="0747b23"></a>誨。便發&#x9E81;言。心暴不忍為體。能障善友為業。<a 
name="0747b24" id="0747b24"></a>五嫉。謂於他所有功德名譽。心&#x59AC;不悅為體。<a 
name="0747b25" id="0747b25"></a>能障仁慈為業。六慳。謂積聚怪著為體。障無<a 
name="0747b26" id="0747b26"></a>貪為業。七誑。謂惑亂於他。現不實事。心詭為<a 
name="0747b27" id="0747b27"></a>體。能障愛敬為業。八諂。為欺彼故。詐現恭順。<a 
name="0747b28" id="0747b28"></a>心曲為體。能障愛敬為業。九憍。謂恃世間興<a 
name="0747b29" id="0747b29"></a>盛等。心恃高舉。無所忌憚為體。能障厭離為<a 
name="0747c01" id="0747c01"></a>業。十害。謂逼惱有情。無悲無愍。無哀。無憐。無<a 
name="0747c02" id="0747c02"></a>惻為體。能障不害為業。十一無慚。謂不恥過<a 
name="0747c03" id="0747c03"></a>惡為體。能障慚為業。十二無愧。謂於世增<a 
name="0747c04" id="0747c04"></a>上。不恥過惡為體。能障愧為業。十三惛沈。謂<a 
name="0747c05" id="0747c05"></a>令心懵重為體。能障毘&#x9262;舍那為業。十四掉<a 
name="0747c06" id="0747c06"></a>舉。謂依不正尋求心不寂靜為體。能障奢摩<a 
name="0747c07" id="0747c07"></a>他為業。十五不信。謂於有體有德有能。心不<a 
name="0747c08" id="0747c08"></a>淨信為體。障信為業。十六懈怠。謂心不勉勵<a 
name="0747c09" id="0747c09"></a>為體。能障發起正勤為業。十七放逸。謂總貪<a 
name="0747c10" id="0747c10"></a>瞋癡懈怠為體。障不放逸為業。十八失念。謂<a 
name="0747c11" id="0747c11"></a>染污不記為體。障不妄念為業。十九散亂。<a 
name="0747c12" id="0747c12"></a>謂於所修善心。不喜樂為依止故。馳散外緣為<a 
name="0747c13" id="0747c13"></a>體。能障等持為業。二十不正知。謂於三業。不<a 
name="0747c14" id="0747c14"></a>正了住染污慧為體。能障正知為業。</p><a 
name="0747c15" id="0747c15"></a><p><span class="juanname">宗鏡錄卷第五十七</span></p><a 
name="0747c16" id="0747c16"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　戊申歲分司大藏都監開板</p></div></div>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_057 by HTTrack Website Copier/3.x [XR&CO'2014], Tue, 07 Jun 2016 06:59:21 GMT -->
</html>
