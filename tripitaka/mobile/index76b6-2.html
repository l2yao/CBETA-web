<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J38nB421_001 by HTTrack Website Copier/3.x [XR&CO'2014], Tue, 07 Jun 2016 07:14:32 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=543089277&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ38nB421&amp;utmp=%2Fmobile%2Findex.php%3Findex%3DJ38nB421_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第38冊<br/>No.B421 鶴峰禪師語錄 (2卷)<br/>【清 濟悟說　上震等編（依駒本印）】<br/>第 1 卷</p>
	<a href="index487b.html?index=J38nB421_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J38">
<div class="root" id="B421" sutra_name="鶴峰禪師語錄" sutra_juan="[卷1]">　
<a 
name="0557a01" id="0557a01"></a><div class="xu"><div class="xu"><p style="margin-left: 3em"><span class="headname">序</span></p><a 
name="0557a02" id="0557a02"></a><p style="text-indent: 0em; margin-left: 0em"><span class="linehead"></span>戒公編其本師鶴峰和尚語錄三造安山覓序。初卻<a 
name="0557a03" id="0557a03"></a>之以不文。次卻之以隱。再卻之以疾。戒公曰先師行<a 
name="0557a04" id="0557a04"></a>履所重敦朴。非老叔之真實語不足以光。先師虛文<a 
name="0557a05" id="0557a05"></a>何益。況現坐道場者。往往以聲勢凌人。且無乞序禮<a 
name="0557a06" id="0557a06"></a>則難以前惟其隱所以易於近。今雖疾必有瘳時。拜<a 
name="0557a07" id="0557a07"></a>跽惟允而後起。予曰憶予初行腳參老人時。汝師<span class="corr" title='[巳&gt;已]'>已</span><a 
name="0557a08" id="0557a08"></a>為叢林標表。凡聞汝師名。睹汝師形者。凜凜罔敢犯。<a 
name="0557a09" id="0557a09"></a>故出老人座下者多端士。顧予心亦常畏之。既而汝<a 
name="0557a10" id="0557a10"></a>師為師為眾垂手四方。風霜雨雪客途旅邸。一出三<a 
name="0557a11" id="0557a11"></a>五年勿憚辛苦。功成而歸。不向袖手人前衒其能。然<a 
name="0557a12" id="0557a12"></a>予心亦深有愧焉。自徑山受囑後即五應四眾之請。<a 
name="0557a13" id="0557a13"></a>次第闡揚開鑿人天眼目。皈依者若干。時予方為人<a 
name="0557a14" id="0557a14"></a>所詒歸自維揚汝師即以所居之寂照相讓。今之凡<a 
name="0557a15" id="0557a15"></a>得一住處。無論小大皆據為世守窟宅。如此脫略為<a 
name="0557a16" id="0557a16"></a>人。真為希有。抑予心實竊有感焉。順世後得諸賢嗣<a 
name="0557a17" id="0557a17"></a>守龕建塔。編錄索序。盡人子孝。俾汝師光明千古。予<a 
name="0557a18" id="0557a18"></a>且蹈汝師志不敢以寂照為<span class="corr" title='[巳&gt;己]'>己</span>有。退院居山屈指二<a 
name="0557a19" id="0557a19"></a>十五年覓半個漢不可得。則予心又不啻傷且悲也。<a 
name="0557a20" id="0557a20"></a>嗚呼汝師自行腳領眾以至開法得人。傳錄可謂原<a 
name="0557a21" id="0557a21"></a>始要終荷法之能事畢矣。如予顛毛種種一事無成。<a 
name="0557a22" id="0557a22"></a>負老人負手足疾之深且錮矣。欲望瘳恐無時矣。戒<a 
name="0557a23" id="0557a23"></a>公曰老叔之疾非疾也。志千古也。非目前計也。字字<a 
name="0557a24" id="0557a24"></a>真實語也。深知先師之心者也。再拜請書之為先師<a 
name="0557a25" id="0557a25"></a>語錄序。</p><a 
name="0557a26" id="0557a26"></a><p style="text-indent: 0em; margin-left: 0em"><span class="linehead"></span>康熙壬申皋月之望安山同門弟濟日拜撰</p></div><a 
name="0557a27" id="0557a27"></a><a 
name="0557a28" id="0557a28"></a><a 
name="0557a29" id="0557a29"></a><a 
name="0557a30" id="0557a30"></a><a 
name="0557b01" id="0557b01"></a><a 
name="0557b02" id="0557b02"></a><a 
name="0557b03" id="0557b03"></a><a 
name="0557b04" id="0557b04"></a><a 
name="0557b05" id="0557b05"></a><a 
name="0557b06" id="0557b06"></a><a 
name="0557b07" id="0557b07"></a><a 
name="0557b08" id="0557b08"></a><a 
name="0557b09" id="0557b09"></a><a 
name="0557b10" id="0557b10"></a><div class="xu"><p style="margin-left: 3em"><span class="headname">鶴峰悟禪師語錄序</span></p><a 
name="0557b11" id="0557b11"></a><p style="text-indent: 0em; margin-left: 1em"><span class="linehead"></span>鶴公品詣予於塔誌銘中<span class="corr" title='[巳&gt;已]'>已</span>略詳其概矣。茲其門<a 
name="0557b12" id="0557b12"></a>人戒雷勒其師語錄。告成復問敘於予。謂予因和<a 
name="0557b13" id="0557b13"></a>尚生前所托不敢以不文辭也。但予聞世尊拈花<a 
name="0557b14" id="0557b14"></a>迦葉微笑。此中授受不著語言。安有文字。且昔古<a 
name="0557b15" id="0557b15"></a>德嘗云。吾無暇拜佛念佛。則修行自有密諦。鶴師<a 
name="0557b16" id="0557b16"></a>用力處又恐不專在語錄一書。今予以門外漢欲<a 
name="0557b17" id="0557b17"></a>序入室語母乃贅乎。雖然我儒入道之人。造詣固<a 
name="0557b18" id="0557b18"></a>自不同。惟佛家亦然。如必普賢行海文殊智慧則<a 
name="0557b19" id="0557b19"></a>語言文字俱可不藉。而若夫聲聞圓覺則皆由語<a 
name="0557b20" id="0557b20"></a>言也文字也。彼藏經五千四十八卷不猶然一語<a 
name="0557b21" id="0557b21"></a>錄乎。今予觀鶴師語錄或大鳴如吼獅。或小鳴如<a 
name="0557b22" id="0557b22"></a>吐舌。或指點如木樨之香。或應機如梅子之熟。語<a 
name="0557b23" id="0557b23"></a>類不一無非一片婆心。欲使人人盡登彼岸然則<a 
name="0557b24" id="0557b24"></a>戒雷之刻此書。以續於五千四十八卷之後。其表<a 
name="0557b25" id="0557b25"></a>揚之功可謂佛門孝子。予故略序數語一以謝鶴<a 
name="0557b26" id="0557b26"></a>公生前之約。一以嘉戒雷於鶴公寂後之思也。</p><a 
name="0557b27" id="0557b27"></a><p style="text-indent: 0em; margin-left: 0em"><span class="linehead"></span>康熙壬申歲次十月法弟仲弘道拜題</p></div><a 
name="0557c01" id="0557c01"></a><p style="margin-left: 3em"><span class="headname">敘</span></p><a 
name="0557c02" id="0557c02"></a><p style="text-indent: 0em; margin-left: 1em"><span class="linehead"></span>憶予分守蘄黃賚捧還里。嘗路過饒陽。有禪師鶴<a 
name="0557c03" id="0557c03"></a>峰者開路焚修為一方感悅。尚未細悉其為人。迨<a 
name="0557c04" id="0557c04"></a>備藩湖北我友仲子開一來過武昌言。濮上招提<a 
name="0557c05" id="0557c05"></a>有主持福善寺及福壽禪寺者。大暢宗旨。訊之乃<a 
name="0557c06" id="0557c06"></a>即予向所聞之鶴峰也。私心竊向往之。開一別予<a 
name="0557c07" id="0557c07"></a>十載。今年春忽於陽羅江上得其手書。起居外附<a 
name="0557c08" id="0557c08"></a>有鶴峰語錄一冊。請予序其端。予讀之不忍釋手。<a 
name="0557c09" id="0557c09"></a>嗟乎昔人聞聲相思。予與鶴峰抑何千里神交。若<a 
name="0557c10" id="0557c10"></a>此顧予老矣。退休高觀山墅。日所寓目惟是內典<a 
name="0557c11" id="0557c11"></a>諸書相為晨夕。今其語錄何若是之深切著明。直<a 
name="0557c12" id="0557c12"></a>透西來大意乎。川禪師曰活計看來恰似無。應用<a 
name="0557c13" id="0557c13"></a>頭頭皆具足。蓋言得無諍三昧也。我取數語為鶴<a 
name="0557c14" id="0557c14"></a>公語錄贈。</p><a 
name="0557c15" id="0557c15"></a><p style="text-indent: 1em; margin-left: 0em"><span class="linehead"></span>康熙歲次壬申清和月<br><a 
name="0557c16" id="0557c16"></a>賜進士出身光祿大夫原任湖廣湖北布政使司布<a 
name="0557c17" id="0557c17"></a>政使加九級石城法弟徐惺書於即山草堂</p><a 
name="0557c18" id="0557c18"></a><a 
name="0557c19" id="0557c19"></a><div class="xu"><p style="margin-left: 3em"><span class="headname">龍潭鶴峰和尚語錄序</span></p><a 
name="0557c20" id="0557c20"></a><p style="text-indent: 0em; margin-left: 0em"><span class="linehead"></span>天下有其理。知而不言豈聖賢之為心哉。世人之趣<a 
name="0557c21" id="0557c21"></a>其途不一。聖人之設教也亦不能不多途以張之。儒<a 
name="0557c22" id="0557c22"></a>而禮樂文章。道而恬淡無為。而釋則乃徹本還源。空<a 
name="0557c23" id="0557c23"></a>諸所有而後<span class="corr" title='[巳&gt;已]'>已</span>。無一塵勞不是正定。無一聲色不是<a 
name="0557c24" id="0557c24"></a>慧根。以無著為恬淡。以嬉笑為文章。欲其見也為之<a 
name="0557c25" id="0557c25"></a>眼。欲其行也為之足。言人之所必有而明其旨。發人<a 
name="0557c26" id="0557c26"></a>之所未發而活其心。先師以此而訓於世。喝不異乎<a 
name="0557c27" id="0557c27"></a>臨濟。棒不異乎德山。又不異乎拈花則笑也。諦觀鶴<a 
name="0557c28" id="0557c28"></a>兄所說之法而又一無有異。以器傳器其學不虛。毋<a 
name="0558a01" id="0558a01"></a>以其歿而忽其言。言乃心之光也。不觀其光而求其<a 
name="0558a02" id="0558a02"></a>言。則末矣。和尚未嘗無詩。未嘗無文。此皆應世之藝。<a 
name="0558a03" id="0558a03"></a>非救世之所急。故俱略之而不收。凡以禮樂之為禮<a 
name="0558a04" id="0558a04"></a>樂。文章之為文章。皆是尼山之裔之任。非衲輩事。必<a 
name="0558a05" id="0558a05"></a>以塵無可垢之理。事無可礙之心揭之。動用之中而<a 
name="0558a06" id="0558a06"></a>作自由之路。使十虛至此盡失其量。乃是後五百歲<a 
name="0558a07" id="0558a07"></a>中傑出人頭之大法王也。</p><a 
name="0558a08" id="0558a08"></a><p style="text-indent: 0em; margin-left: 0em"><span class="linehead"></span>康熙歲次乙亥季夏靈隱同門弟慧輅頓首謹序</p></div></div><a 
name="0558a09" id="0558a09"></a><a 
name="0558a10" id="0558a10"></a><a 
name="0558a11" id="0558a11"></a><p style="margin-left: 2em"><span class="headname">鶴峰禪師語錄目次</span></p><a 
name="0558a12" id="0558a12"></a><ul><li>上卷<a 
name="0558a13" id="0558a13"></a><ul><li>陞座</li><a 
name="0558a14" id="0558a14"></a><li>小參</li><a 
name="0558a15" id="0558a15"></a><li>示眾</li><a 
name="0558a16" id="0558a16"></a><li>機緣</li><a 
name="0558a17" id="0558a17"></a><li>拈頌</li></ul></li><a 
name="0558a18" id="0558a18"></a><li>下卷<a 
name="0558a19" id="0558a19"></a><ul><li>佛事</li><a 
name="0558a20" id="0558a20"></a><li>贊詠</li><a 
name="0558a21" id="0558a21"></a><li>詩偈</li><a 
name="0558a22" id="0558a22"></a><li>歌詞</li></ul></li><a 
name="0558a23" id="0558a23"></a><li>附<a 
name="0558a24" id="0558a24"></a><ul><li>行狀</li><a 
name="0558a25" id="0558a25"></a><li>塔銘</li><a 
name="0558a26" id="0558a26"></a><li>跋</li></ul></li></ul><a 
name="0558a27" id="0558a27"></a><a 
name="0558a28" id="0558a28"></a><a 
name="0558a29" id="0558a29"></a><a 
name="0558a30" id="0558a30"></a><a 
name="0558b01" id="0558b01"></a><p><span class="juanname">鶴峰悟禪師語錄卷上</span></p><a 
name="0558b02" id="0558b02"></a><p style="margin-left: 4em"><span class="byline">嗣法門人上震等編</span></p><a 
name="0558b03" id="0558b03"></a><p style="margin-left: 2em"><span class="headname">陞座</span></p><a 
name="0558b04" id="0558b04"></a><p style="text-indent: 0em; margin-left: 0em"><span class="linehead"></span>住嘉禾濮鎮龍潭福善禪寺進院日佛眉和尚洎紳<a 
name="0558b05" id="0558b05"></a>衿檀護設齋請陞座。師揮拂子云。一生難避者此也。<a 
name="0558b06" id="0558b06"></a>塵中作主者此也。有時丕振其風。人天不得不驚。有<a 
name="0558b07" id="0558b07"></a>時一合其相。凡聖無欠無餘。釋迦之為釋迦。非增也。<a 
name="0558b08" id="0558b08"></a>木石之為木石。非滅也。敢欺含齒戴髮之倫向他說<a 
name="0558b09" id="0558b09"></a>心外法哉。臨濟之先照後用。先用後照。照用同時。照<a 
name="0558b10" id="0558b10"></a>用不同時如璽之抽絲。如珠之走盤。然也此之照用<a 
name="0558b11" id="0558b11"></a>原在諸人日用之中。賣水賣漿一不可少。臨濟慈悲<a 
name="0558b12" id="0558b12"></a>太煞。故有落草之談。衲是他腳下兒孫。不得不合水<a 
name="0558b13" id="0558b13"></a>和泥。應緣接物。非離人人之所長而立拂子之所長<a 
name="0558b14" id="0558b14"></a>也。復揮拂子云是甚麼。良久云。莫妄想。</p><a 
name="0558b15" id="0558b15"></a><p style="text-indent: 0em; margin-left: 0em"><span class="linehead"></span>開鑪日陞座云。龍潭吹滅紙燈。以光奪光。德山應時<a 
name="0558b16" id="0558b16"></a>悟去。頭上安頭。參學高流急須著眼。東來則日自照。<a 
name="0558b17" id="0558b17"></a>西來則月自明。南來則火燒不著。北來則水浸不沒。<a 
name="0558b18" id="0558b18"></a>秪如不恁麼來又作麼生。卓拄杖云。即心即佛。謂侍<a 
name="0558b19" id="0558b19"></a>者云記之。非心非佛亦云記之。不是心不是佛不是<a 
name="0558b20" id="0558b20"></a>物又卓一下。謂侍者云記之不得也。鉤頭無路意在<a 
name="0558b21" id="0558b21"></a>鉤頭。觸之者以光奪光。背之者斬頭求活要悟去麼。<a 
name="0558b22" id="0558b22"></a>復卓拄杖三下。</p><a 
name="0558b23" id="0558b23"></a><p style="text-indent: 0em; margin-left: 0em"><span class="linehead"></span>解制陞座云。就路還家一語。諸方無不錯會。喝一喝<a 
name="0558b24" id="0558b24"></a>云。此是家作麼生。說僧還的道理。又喝一喝云。此是<a 
name="0558b25" id="0558b25"></a>路作麼生。說個就的趣向。山僧今日將南北東西一<a 
name="0558b26" id="0558b26"></a>時塞卻。四維上下一併合卻。不愁汝不向黑漆話頭<a 
name="0558b27" id="0558b27"></a>裏東撞西撞。沒法沒法連喝兩喝云且在者裏過活<a 
name="0558b28" id="0558b28"></a>好。</p><a 
name="0558b29" id="0558b29"></a><p style="text-indent: 0em; margin-left: 0em"><span class="linehead"></span>因事陞座云。諸佛之機隨類而彰。眾生之念因緣而<a 
name="0558b30" id="0558b30"></a>起。念不停也無寂不動。機相副也靡感不通。以此而<a 
name="0558c01" id="0558c01"></a>立。風之妄發無由。雨之不節自戒。眾生之念即是諸<a 
name="0558c02" id="0558c02"></a>佛之機。諸佛之機即是眾生之念。本分生涯無日不<a 
name="0558c03" id="0558c03"></a>全彰大用。驀拈拄杖卓兩卓云。試問方來煙水客。別<a 
name="0558c04" id="0558c04"></a>峰何似妙高峰。</p><a 
name="0558c05" id="0558c05"></a><p style="text-indent: 0em; margin-left: 0em"><span class="linehead"></span>元旦陞座云。不新而新是天使然。人能承之。伊誰之<a 
name="0558c06" id="0558c06"></a>力。識得此力無日不新。無時不新。無剎那許不新也。<a 
name="0558c07" id="0558c07"></a>除卻恭喜恭賀。新在什麼處。且此恭喜恭賀。去年也<a 
name="0558c08" id="0558c08"></a>恁麼道。今年也恁麼道。當知後年又後年亦不能不<a 
name="0558c09" id="0558c09"></a>如此道也。人人何得以新。歸之分付知客。遇著日日<a 
name="0558c10" id="0558c10"></a>新又日新的居士衲僧。先須問其著落方來相見。</p><a 
name="0558c11" id="0558c11"></a><p style="text-indent: 0em; margin-left: 0em"><span class="linehead"></span>眾信設普齋請陞座。師云眾眼難瞞之事。各盡其力<a 
name="0558c12" id="0558c12"></a>為。高此而有餘。彼無不足。在聖而聖忘尊。在凡而凡<a 
name="0558c13" id="0558c13"></a>不昧。以一方而至萬方一無障礙。以粒米而充塞十<a 
name="0558c14" id="0558c14"></a>虛亦非是妄。天下衲子之跳不出原非分外用心。一<a 
name="0558c15" id="0558c15"></a>鎮長者之樂為之。知有此事可功。要知此事落處麼。<a 
name="0558c16" id="0558c16"></a>良久云心不負人面無慚色。</p><a 
name="0558c17" id="0558c17"></a><p style="text-indent: 0em; margin-left: 0em"><span class="linehead"></span>釋迦大悲陞座。檀護設齋請法師舉拂子云。一主一<a 
name="0558c18" id="0558c18"></a>賓一行一坐。總為閻浮顯茲自性宗通之三昧。成褫<a 
name="0558c19" id="0558c19"></a>純一無雜之風規。戮力同心。正無了日。是以有口未<a 
name="0558c20" id="0558c20"></a>嘗掛壁。嚼飯餵人有聲。未嘗坐斷消息。要通且道通<a 
name="0558c21" id="0558c21"></a>個甚麼消息。方契得雪山落伽二者千生百劫自度<a 
name="0558c22" id="0558c22"></a>度人之一念耶。驀喚侍者云。香不可不燒水不可不<a 
name="0558c23" id="0558c23"></a>換。</p><a 
name="0558c24" id="0558c24"></a><p style="text-indent: 0em; margin-left: 0em"><span class="linehead"></span>辭院檀護不允請陞座。問發其發揚其揚事可商乎。<a 
name="0558c25" id="0558c25"></a>師云直無避處。進云方成過量。師云河南也恁麼道。<a 
name="0558c26" id="0558c26"></a>河北也恁麼道。進云眾口一詞和尚招得。師云直無<a 
name="0558c27" id="0558c27"></a>避處。問身不自有真大慈悲師云直無避處。進云不<a 
name="0558c28" id="0558c28"></a>是苦心人不知。師云如何是佛。僧罔測。師打云不是<a 
name="0558c29" id="0558c29"></a>苦心人不知。迺云放閒不得也。有甚長處直須吐露。<a 
name="0558c30" id="0558c30"></a>每煩長者之憤悱而後直行直用建立黃蘗宗旨也。<a 
name="0559a01" id="0559a01"></a>乃卓拄杖一下云。天高群象正。又卓一下云。海闊百<a 
name="0559a02" id="0559a02"></a>川潮。不意雲門之執乎與山僧無異。被他<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上天。<a 
name="0559a03" id="0559a03"></a>起動帝釋護持迦謹。必欲人人鼻孔與佛無殊。但不<a 
name="0559a04" id="0559a04"></a>知何日是好日。何時是好時耳。復卓一下云現鐘不<a 
name="0559a05" id="0559a05"></a>打卻去煉銅。</p><a 
name="0559a06" id="0559a06"></a><p style="text-indent: 0em; margin-left: 0em"><span class="linehead"></span>嘉善張月珂同弟鏡儒令陶為母徐太君慶誕。并飯<a 
name="0559a07" id="0559a07"></a>僧以酬尊嚴。願請陞座。問天地同根萬物一體。一同<a 
name="0559a08" id="0559a08"></a>之義乞師一舉。師云子啐母啄母啐子覺。進云痛癢<a 
name="0559a09" id="0559a09"></a>相關無過此也。師云無痛癢時道取一句來。進云我<a 
name="0559a10" id="0559a10"></a>常於此切。師云親到龍潭便打。居士問世尊實無眾<a 
name="0559a11" id="0559a11"></a>生可度。和尚說法又將何為。師云天無白使人。士云<a 
name="0559a12" id="0559a12"></a>信乎地不生無根之艸。師云事事盡從叮囑而起。士<a 
name="0559a13" id="0559a13"></a>便喝。師云若作喝會入地獄如箭。乃云以無量而言<a 
name="0559a14" id="0559a14"></a>之天何能蓋。以此生而言之佛不能忘。用之則行。行<a 
name="0559a15" id="0559a15"></a>乎此思之則切。切乎此於此而相傳。於此而蕃衍。佛<a 
name="0559a16" id="0559a16"></a>能忘乎。天能蓋乎。惟其痛痒相關之倫能盡其量。生<a 
name="0559a17" id="0559a17"></a>生不謬天地之根可同。萬物之體可一。子啐母啄也<a 
name="0559a18" id="0559a18"></a>得母啄子覺也得。何難日日是好日。力廣其風不以<a 
name="0559a19" id="0559a19"></a>音聲而求。不以色相而見。一一合轍各各無私。般若<a 
name="0559a20" id="0559a20"></a>根苗自茲而茂。豎拄杖云。此是金剛不壞身。此是相<a 
name="0559a21" id="0559a21"></a>傳之大事。承當得下。受用其間。我不敢輕於汝等。汝<a 
name="0559a22" id="0559a22"></a>等皆當作佛便下座。</p><a 
name="0559a23" id="0559a23"></a><p style="text-indent: 0em; margin-left: 0em"><span class="linehead"></span>佛誕日彌陀開光監院為徒祝髮董衡山居士設齋<a 
name="0559a24" id="0559a24"></a>請陞座。問世尊一生正眼。彌陀承當得下麼。師云誰<a 
name="0559a25" id="0559a25"></a>不丈夫。進云小出大遇者多。師云豈是偶然。乃云王<a 
name="0559a26" id="0559a26"></a>宮裏添得一人。眼睛裏添得一點慧命。自此而長看<a 
name="0559a27" id="0559a27"></a>樣學樣者。豈不一生遐想。然非步步登高。此事如何<a 
name="0559a28" id="0559a28"></a>扳仰。召眾云誰家屋裏無此一人。誰人眼裏無此一<a 
name="0559a29" id="0559a29"></a>點。切莫錯過取笑諸方。</p><a 
name="0559a30" id="0559a30"></a><p style="text-indent: 0em; margin-left: 0em"><span class="linehead"></span>地藏誕日陞座師云。慈威並濟。亦看孔著楔之一法<a 
name="0559b01" id="0559b01"></a>也。救饑非飯不可。止亂非口舌可爭。乃從其心而為<a 
name="0559b02" id="0559b02"></a>之境。則此掌上明珠。阿誰衣裏無一顆兩顆照破肝<a 
name="0559b03" id="0559b03"></a>膽助顯第一義哉。且道如何是第一義。師云不消山<a 
name="0559b04" id="0559b04"></a>僧一唾。</p><a 
name="0559b05" id="0559b05"></a><p style="text-indent: 0em; margin-left: 0em"><span class="linehead"></span>說戒日竺隱至楞領程式儒屈開務兩居士設齋請<a 
name="0559b06" id="0559b06"></a>陞座。師拈香云對夫子而難言其道。可知絕百非而<a 
name="0559b07" id="0559b07"></a>下腳。於心無愧不從人得。非青非黃非赤白色。有路<a 
name="0559b08" id="0559b08"></a>可走。戒香定香解脫香解脫知見香。吾無隱乎爾切<a 
name="0559b09" id="0559b09"></a>莫實諸所無。護生須是殺。不知何處下手。以前為前<a 
name="0559b10" id="0559b10"></a>者其錯在前。以後為後者其錯在後。故曰過去心不<a 
name="0559b11" id="0559b11"></a>可得。現在心不可得。未來心不可得。知解宗徒難與<a 
name="0559b12" id="0559b12"></a>共語。作家禪客自解唱酬。問喚作如意則觸。不喚作<a 
name="0559b13" id="0559b13"></a>如意則背。畢竟喚作甚麼。師云無你下口處便歸方<a 
name="0559b14" id="0559b14"></a>丈。</p><a 
name="0559b15" id="0559b15"></a><p style="text-indent: 0em; margin-left: 0em"><span class="linehead"></span>元旦執事請陞座。一僧出云歷劫彌新之事。不說不<a 
name="0559b16" id="0559b16"></a>得也。師云大家可慶。進云所以張公吃酒李公盡醉。<a 
name="0559b17" id="0559b17"></a>師云你原來則作舊日底商量。乃云機無可停之理。<a 
name="0559b18" id="0559b18"></a>事有可新之機。一香拈出圓證百萬億門。諸佛光垂<a 
name="0559b19" id="0559b19"></a>震動大千國土。然究其源總不出現前折旋俯仰轉<a 
name="0559b20" id="0559b20"></a>位就功之大用也。堯天在望舜日重光。庭前柏樹勃<a 
name="0559b21" id="0559b21"></a>然生色。若使趙州見之可能別有商量否。良久云究<a 
name="0559b22" id="0559b22"></a>妙失宗者多。</p><a 
name="0559b23" id="0559b23"></a><p style="text-indent: 0em; margin-left: 0em"><span class="linehead"></span>退院師陞座。云即心即佛無處插嘴。非心非佛其誰<a 
name="0559b24" id="0559b24"></a>敢諱。一擊百雜碎。通身是三昧。驀卓拄杖云。即心即<a 
name="0559b25" id="0559b25"></a>佛。非心非佛。向甚處去也。即起身云。行住坐臥執一<a 
name="0559b26" id="0559b26"></a>不可。</p><a 
name="0559b27" id="0559b27"></a><p style="text-indent: 0em; margin-left: 0em"><span class="linehead"></span>住京江賓覺荊山主設齋請陞座。師卓拄杖云。諸佛<a 
name="0559b28" id="0559b28"></a>覺性與諸人靈源不二。如水之在池而池。在沼而沼<a 
name="0559b29" id="0559b29"></a>然也。故祖師曰。在眼曰見。在耳曰聞。世尊以之而拈<a 
name="0559b30" id="0559b30"></a>花。達磨以之而面壁。分身布影。合轍仝途。有心者令<a 
name="0559c01" id="0559c01"></a>之使安。有口者令之使笑。徹其所當徹。證其所當證。<a 
name="0559c02" id="0559c02"></a>天山師翁澈於前。風行草偃。冷泉老人證於後。日照<a 
name="0559c03" id="0559c03"></a>天臨。山僧拄杖不得不見義勇為一上也。又卓三下<a 
name="0559c04" id="0559c04"></a>云荐取荐取。</p><a 
name="0559c05" id="0559c05"></a><p style="text-indent: 0em; margin-left: 0em"><span class="linehead"></span>住餘山竺隱院屠護法請陞座。問曹溪水可以止渴。<a 
name="0559c06" id="0559c06"></a>竺隱用之何如。師云正好泛舟。進云切莫驚他白浪。<a 
name="0559c07" id="0559c07"></a>師云無端無端。進云滹沱一派孰為無人。師云放汝<a 
name="0559c08" id="0559c08"></a>三十棒。乃云泉石中論心。不冷自冷。煙水間行腳。不<a 
name="0559c09" id="0559c09"></a>深自深。不曾見一人不向口中進飯。不曾見一人不<a 
name="0559c10" id="0559c10"></a>從沙裏尋金。寒而衣渴而飲無地不然。安有寸步不<a 
name="0559c11" id="0559c11"></a>離。一個影子而卒踏他不著。是誰之過歟事不獲<span class="corr" title='[巳&gt;已]'>已</span><a 
name="0559c12" id="0559c12"></a>聊通一線。拍几一下。云原來只在者裏。下座。</p><a 
name="0559c13" id="0559c13"></a><p style="text-indent: 0em; margin-left: 0em"><span class="linehead"></span>住桐鄉寂照寺陞座。師云境是圓通境。門是般若門。<a 
name="0559c14" id="0559c14"></a>證。龜<span class="corr" title='[巳&gt;已]'>已</span>成鱉。無路可藏身。卓拄杖。云是什麼。又卓一<a 
name="0559c15" id="0559c15"></a>下。云莫妄想。於此而思。思無不妙。於此而用。用無不<a 
name="0559c16" id="0559c16"></a>周。一人如此萬人亦如此。萬萬人亦如此。貴者如此。<a 
name="0559c17" id="0559c17"></a>賤者亦如此。臚馬畜生亦如此。佛如此祖如此。臨濟<a 
name="0559c18" id="0559c18"></a>德山亦如此。開兄慧侄亦如此。男如此女如此。士農<a 
name="0559c19" id="0559c19"></a>工商亦如此。如此之法無不平等。豈用安排。伏望眾<a 
name="0559c20" id="0559c20"></a>慈各各體悉。復卓拄杖。云薰風自南來。殿角生微涼。<a 
name="0559c21" id="0559c21"></a>天王開光陞座。師舉龍潭問天王悟曰。如何是從上<a 
name="0559c22" id="0559c22"></a>相承底事。王曰不是明汝來處不得。潭曰者個眼目<a 
name="0559c23" id="0559c23"></a>幾人具得。王曰淺艸易為長蘆。師云一目便見淺草<a 
name="0559c24" id="0559c24"></a>長蘆。若作從上相承事商量。終是泥中洗土磈。莫怪<a 
name="0559c25" id="0559c25"></a>天王怒目嗔也。若人明得山僧來處。許汝具一隻眼。<a 
name="0559c26" id="0559c26"></a>驀顧左右。云咦。便下座。</p><a 
name="0559c27" id="0559c27"></a><p style="text-indent: 0em; margin-left: 0em"><span class="linehead"></span>成學仝步貞甫供祖衣請陞座。問達磨西來意旨如<a 
name="0559c28" id="0559c28"></a>何。師云念念如生鐵。進云逢人出也無。師云急急如<a 
name="0559c29" id="0559c29"></a>火。進云謝師答話。師云可惜許。乃云西來大意我國<a 
name="0559c30" id="0559c30"></a>豈無不得。<span class="gaiji">[囗@力]<!--gaiji,,1[囗@力],2&#x361E;,3--></span>地一聲十有八九夢夢不了。迦文老子<a 
name="0560a01" id="0560a01"></a>刻刻在心。周行七步目顧四方。有泥拖泥。有水帶水。<a 
name="0560a02" id="0560a02"></a>徹底掀翻而后<span class="corr" title='[巳&gt;已]'>已</span>。然不得飲光之一笑。者頂袈裟終<a 
name="0560a03" id="0560a03"></a>無著落。卓拄杖云。且與諸人作個證據。使他一僧一<a 
name="0560a04" id="0560a04"></a>俗永同一質紹繼先宗。便下座。</p><a 
name="0560a05" id="0560a05"></a><p style="text-indent: 0em; margin-left: 0em"><span class="linehead"></span>師退院陞座云。要明向上一竅。吞饑忍餓。不辭披荊<a 
name="0560a06" id="0560a06"></a>履棘無怨。露柱有長即與之論長。簸箕可用即與之<a 
name="0560a07" id="0560a07"></a>為用。誰知磨盡碌磚。並無一個半個。不如與孤雲野<a 
name="0560a08" id="0560a08"></a>鶴同一去就。雖不敢當識時務者而為俊傑。亦自適<a 
name="0560a09" id="0560a09"></a>一道也放過可乎。便行。</p><a 
name="0560a10" id="0560a10"></a><p style="text-indent: 0em; margin-left: 0em"><span class="linehead"></span>住福壽寺紳衿文學<span class="gaiji">[木*玄]<!--gaiji,,1[木*玄],2&#x23419;,3--></span>護為師慶誕設齋請陞座。問<a 
name="0560a11" id="0560a11"></a>擊大法鼓。演大法義。鼓<span class="corr" title='[巳&gt;已]'>已</span>聞矣。其義何在。師云<span class="gaiji">[囗@力]<!--gaiji,,1[囗@力],2&#x361E;,3--></span>。僧<a 
name="0560a12" id="0560a12"></a>謂傍僧曰。是男是女。師云<span class="gaiji">[囗@力]<!--gaiji,,1[囗@力],2&#x361E;,3--></span>。問如何生生之義。師云<a 
name="0560a13" id="0560a13"></a>長江水上波。進云何人知此意。師云拄杖是同條。乃<a 
name="0560a14" id="0560a14"></a>云前一<span class="gaiji">[囗@力]<!--gaiji,,1[囗@力],2&#x361E;,3--></span>龍吟霧起。後一<span class="gaiji">[囗@力]<!--gaiji,,1[囗@力],2&#x361E;,3--></span>虎嘯風生。他人住處我<a 
name="0560a15" id="0560a15"></a>亦住。他人行處我亦行。父母非我親。誰是最親者。諸<a 
name="0560a16" id="0560a16"></a>佛非我道。誰是最道者。欲暢本懷驀卓拄杖云問取<a 
name="0560a17" id="0560a17"></a>者個。</p><a 
name="0560a18" id="0560a18"></a><p style="text-indent: 0em; margin-left: 0em"><span class="linehead"></span>諸山耆英設齋請陞座。問趙州道蘇州有常州有意<a 
name="0560a19" id="0560a19"></a>旨如何。師云通身是遍身是。進云請師拈出。師云明<a 
name="0560a20" id="0560a20"></a>年更有新條在。進云恩大難酬。師云惱亂春風卒未<a 
name="0560a21" id="0560a21"></a>休。居士問未出母胎度人已畢。今朝登座更為何人。<a 
name="0560a22" id="0560a22"></a>師云擔雪填井。士云得不太勞。師云辜負此生不得。<a 
name="0560a23" id="0560a23"></a>士云百世可師。師云增人慚愧作麼。問迦文忍俊不<a 
name="0560a24" id="0560a24"></a>禁所為何事。師云伸縮由我。進云入門即得出門未<a 
name="0560a25" id="0560a25"></a>在。師云當初只道茆長短。今日方知地不平。乃舉拄<a 
name="0560a26" id="0560a26"></a>杖云。者是金剛王寶劍。括垢磨光少他不得。然非天<a 
name="0560a27" id="0560a27"></a>上天下唯我獨尊之老師。不但用之不得。亦不易知<a 
name="0560a28" id="0560a28"></a>其來處也。復舉拄杖云。者裏見得澈百草頭上立辨<a 
name="0560a29" id="0560a29"></a>根源。日用之中終無可諱。山僧雖不敢觸。然亦未嘗<a 
name="0560a30" id="0560a30"></a>背之也。卓一下云是誰欠少。</p><a 
name="0560b01" id="0560b01"></a><p style="text-indent: 0em; margin-left: 0em"><span class="linehead"></span>懺圓日眾職事設齋請陞座。問青青翠竹鬱鬱黃花<a 
name="0560b02" id="0560b02"></a>是法身非法身。師云疑則別參。進云如何是接物利<a 
name="0560b03" id="0560b03"></a>生句。師云口渴喫茶肚饑喫飯。乃云一生受屈。日日<a 
name="0560b04" id="0560b04"></a>可憐。更有一物挨賣不值一錢。擲拄杖下座。</p><a 
name="0560b05" id="0560b05"></a><p style="margin-left: 2em"><span class="headname">小參</span></p><a 
name="0560b06" id="0560b06"></a><p style="text-indent: 0em; margin-left: 0em"><span class="linehead"></span>程爾房居士請小參。師云成則一切成。一莖草上瓊<a 
name="0560b07" id="0560b07"></a>樓興。住則一切住蟭螟眼裏恒沙聚。壞則一切壞打<a 
name="0560b08" id="0560b08"></a>破虛空無罣礙。空則一切空兩手捉住毘嵐風。驀豎<a 
name="0560b09" id="0560b09"></a>拂子云。秪如者個還落成住壞空麼。於此見得功歸<a 
name="0560b10" id="0560b10"></a>有據。其或不然。徐行踏斷流水聲。縱觀寫出飛禽跡。</p><a 
name="0560b11" id="0560b11"></a><p style="text-indent: 0em; margin-left: 0em"><span class="linehead"></span>解制小參。師云衲僧本分。事事尋常。足冷與他襪著。<a 
name="0560b12" id="0560b12"></a>過水必藉浮梁。知其牛也只為見角。知其火也只為<a 
name="0560b13" id="0560b13"></a>見煙。會得個中意一鏃破三關。朝參不足暮參繼之。<a 
name="0560b14" id="0560b14"></a>晝三不足夜三繼之。顧拄杖云。不愁者條拄杖不光<a 
name="0560b15" id="0560b15"></a>騰萬丈也。卓一下云何如。又卓一下云可惜。良久云。<a 
name="0560b16" id="0560b16"></a>途路得力者。豈不痛癢相關。</p><a 
name="0560b17" id="0560b17"></a><p style="margin-left: 2em"><span class="headname">示眾</span></p><a 
name="0560b18" id="0560b18"></a><p style="text-indent: 0em; margin-left: 0em"><span class="linehead"></span>結夏云眾赤肉團上覿體孤危。威音那邊常光壁立。<a 
name="0560b19" id="0560b19"></a>即今綠柳鶯啼聲聲活句。紅塵馬躍處處生機。直得<a 
name="0560b20" id="0560b20"></a>句裏藏鋒佛祖乞命。機前奪彩衲子承恩。驀拄杖云<a 
name="0560b21" id="0560b21"></a>萬象與汝同參。乾坤與汝立命。一道坦然萬機歷落。<a 
name="0560b22" id="0560b22"></a>其或未然不妨與汝別通消息。遂擲下拄杖云棒頭<a 
name="0560b23" id="0560b23"></a>有眼明如日。要識真金火裏看。</p><a 
name="0560b24" id="0560b24"></a><p style="text-indent: 0em; margin-left: 0em"><span class="linehead"></span>示眾佛祖妙道覿體無違。向上提持絲髮不露。然則<a 
name="0560b25" id="0560b25"></a>事無一向宗有通途。按下雲頭與物自在。於鬧浩浩<a 
name="0560b26" id="0560b26"></a>處施大法藥。靜悄悄處接大根器。不見達磨九年面<a 
name="0560b27" id="0560b27"></a>壁二祖立雪斷臂。我心未寧乞師與安磨曰將心來<a 
name="0560b28" id="0560b28"></a>與汝安。曰覓心了不可得。磨曰與汝安心竟。驀豎拂<a 
name="0560b29" id="0560b29"></a>子召眾云。還知二老落處麼。若向者裏薦得。便知心<a 
name="0560b30" id="0560b30"></a>外無法法外無心。自然識情轉換不得風塵搖撼。不<a 
name="0560c01" id="0560c01"></a>得方契得教外別傳不立文字。直截單提究本明宗。<a 
name="0560c02" id="0560c02"></a>恁麼薦去。機回句裏無私句轉機前無路。踏著本地<a 
name="0560c03" id="0560c03"></a>風光。不動纖毫聲色。須是個中人。方知個中事。敢問<a 
name="0560c04" id="0560c04"></a>諸仁只如達磨未面壁。二祖未斷臂。二老向甚處相<a 
name="0560c05" id="0560c05"></a>見。復召大眾喝一喝云。面目現在。</p><a 
name="0560c06" id="0560c06"></a><p style="margin-left: 2em"><span class="headname">機緣</span></p><a 
name="0560c07" id="0560c07"></a><p style="text-indent: 0em; margin-left: 0em"><span class="linehead"></span>問世尊初生便道唯我獨尊。和尚生時道個甚麼。師<a 
name="0560c08" id="0560c08"></a>云再哭哭不住。僧喝。師云亂叫喚作麼。</p><a 
name="0560c09" id="0560c09"></a><p style="text-indent: 0em; margin-left: 0em"><span class="linehead"></span>問如何是福善境。師云河小船多。曰如何是境中人。<a 
name="0560c10" id="0560c10"></a>師云身短面黑。僧喝。師打云不曾虧著你。</p><a 
name="0560c11" id="0560c11"></a><p style="text-indent: 0em; margin-left: 0em"><span class="linehead"></span>問不思善不思惡如何是本來面目。師曰思思相繼<a 
name="0560c12" id="0560c12"></a>是什麼面目。僧曰學人不會。師曰用會作麼。</p><a 
name="0560c13" id="0560c13"></a><p style="text-indent: 0em; margin-left: 0em"><span class="linehead"></span>師入堂以竹篦擲地云是甚麼。眾無語。師云喚著則<a 
name="0560c14" id="0560c14"></a>觸不喚著則背眾又無語師云誰知山僧被者夥漢<a 
name="0560c15" id="0560c15"></a>勘破。</p><a 
name="0560c16" id="0560c16"></a><p style="text-indent: 0em; margin-left: 0em"><span class="linehead"></span>僧呈頌師便問如何是九九還歸八十一。僧云若不<a 
name="0560c17" id="0560c17"></a>入水爭見長人。師曰失卻七置之不問。拈得一意又<a 
name="0560c18" id="0560c18"></a>若何。僧便喝。師曰拈得一失卻七也。</p><a 
name="0560c19" id="0560c19"></a><p style="text-indent: 0em; margin-left: 0em"><span class="linehead"></span>師赴齋次。見一居士家供三教聖人圖。乃問三大老<a 
name="0560c20" id="0560c20"></a>終日商量甚事。院主云誠難啟口。師曰承虛接響作<a 
name="0560c21" id="0560c21"></a>麼。院曰明破即不堪。師打一摑云莫累別人。</p><a 
name="0560c22" id="0560c22"></a><p style="text-indent: 0em; margin-left: 0em"><span class="linehead"></span>師在園中刈艸。一居士在籬外畫一圓相。師曰是則<a 
name="0560c23" id="0560c23"></a>是猶隔籬在。士便冒雨而去。師曰是則是猶涉程途<a 
name="0560c24" id="0560c24"></a>在。</p><a 
name="0560c25" id="0560c25"></a><p style="text-indent: 0em; margin-left: 0em"><span class="linehead"></span>問去年鷺鷥吞卻鴨。今年銀碗裏盛雪。迦文老子睹<a 
name="0560c26" id="0560c26"></a>明星更見個甚麼奇特。聲未絕。師便打。</p><a 
name="0560c27" id="0560c27"></a><p style="margin-left: 2em"><span class="headname">拈頌</span></p><a 
name="0560c28" id="0560c28"></a><p style="text-indent: 0em; margin-left: 0em"><span class="linehead"></span>龐居士到藥山。山命十禪客相送。至門首士乃指空<a 
name="0560c29" id="0560c29"></a>中雪曰。好雪片片不落在別處。有全禪客曰落在甚<a 
name="0560c30" id="0560c30"></a>處。士遂與一掌。全曰也不得草艸。士曰恁麼稱禪客<a 
name="0561a01" id="0561a01"></a>閻老子未放你在。全曰居士作麼生。士又掌曰。眼見<a 
name="0561a02" id="0561a02"></a>如<span class="corr" title='[肓&gt;盲]'>盲</span>口說如啞。雪竇別云初問處但握雪團便打。師<a 
name="0561a03" id="0561a03"></a>云雪竇雖有定亂之謀。且無出身之路。所以用盡腕<a 
name="0561a04" id="0561a04"></a>力亦救全禪不得。若悟上座當時見龐公道好雪片<a 
name="0561a05" id="0561a05"></a>片不落別處。便云眼見如盲口說如啞。看他作麼生<a 
name="0561a06" id="0561a06"></a>合煞。</p><p style="text-indent: 0em; margin-left: 1em"><span class="linehead"></span>頌云。</p><a 
name="0561a07" id="0561a07"></a><p style="text-indent: 0em; margin-left: 1em"><span class="linehead"></span>龐公驀地轉全機。劈面還他早已遲。眼裏明明難辨<a 
name="0561a08" id="0561a08"></a>的。謾云春色在梅枝。</p><a 
name="0561a09" id="0561a09"></a><p style="text-indent: 0em; margin-left: 0em"><span class="linehead"></span>洞山與泰首座冬節喫果子次。乃問有一物上拄天<a 
name="0561a10" id="0561a10"></a>下拄地。黑似漆。常在動用中。動用中收不得。且道過<a 
name="0561a11" id="0561a11"></a>在甚麼處。泰曰過在動用中。山喚侍者掇退果桌。師<a 
name="0561a12" id="0561a12"></a>云此話也甚奇怪。若不是洞山老人拋出者果子。爭<a 
name="0561a13" id="0561a13"></a>見得泰首座吞得吐不得。諸人還會麼。若也會得泰<a 
name="0561a14" id="0561a14"></a>首座與汝同參。若也不會洞山在汝腳下。</p><a 
name="0561a15" id="0561a15"></a><p style="text-indent: 0em; margin-left: 1em"><span class="linehead"></span>有一物。靡背向。晝夜機輪未足酬。乾坤歷落誰為量。<a 
name="0561a16" id="0561a16"></a>洞山收。首座放。誰云白髮三千丈。</p><a 
name="0561a17" id="0561a17"></a><p style="text-indent: 0em; margin-left: 0em"><span class="linehead"></span>大愚一日辭歸宗。宗問甚處去。愚曰諸方學五味禪<a 
name="0561a18" id="0561a18"></a>去。宗曰諸方有五味禪。我者裏只有一味禪。愚便問<a 
name="0561a19" id="0561a19"></a>如何是一味禪。宗便打。愚忽然大悟。曰嗄我會也。宗<a 
name="0561a20" id="0561a20"></a>曰道道。愚擬開口宗又打趁出。愚後到黃蘗舉前話。<a 
name="0561a21" id="0561a21"></a>蘗上堂曰馬大師出八十四人善知識。問著個個屙<a 
name="0561a22" id="0561a22"></a>漉漉地。秪有歸宗較些子。師曰吹毛劍下翻身全明<a 
name="0561a23" id="0561a23"></a>殺活塗毒聲中吐氣險出驚群雖見父子機酬爭免<a 
name="0561a24" id="0561a24"></a>不慈不孝。喝一喝。</p><a 
name="0561a25" id="0561a25"></a><p style="text-indent: 0em; margin-left: 1em"><span class="linehead"></span>放五拈一虎口奪餐。破二作三衲僧罔測。還拳肋下<a 
name="0561a26" id="0561a26"></a>辨端倪。白棒風前還壁立。誰壁立。只道明明者個賊。</p><a 
name="0561a27" id="0561a27"></a><p style="text-indent: 0em; margin-left: 0em"><span class="linehead"></span>大慧以產難緣請益湛堂。堂曰正爬著我癢處。者話<a 
name="0561a28" id="0561a28"></a>是金矢法。不會如金。會得如矢。慧曰豈無方便。堂曰<a 
name="0561a29" id="0561a29"></a>我有個方便。只是你鏟地不會。慧曰望和尚慈悲。堂<a 
name="0561a30" id="0561a30"></a>曰殃崛曰我乍入道未知此法。待問世尊未到佛座<a 
name="0561b01" id="0561b01"></a>下。他家生下兒子時如何。佛言我從聖賢劫來。未曾<a 
name="0561b02" id="0561b02"></a>殺生。殃屈持此語。未到他家已生下兒子時如何。慧<a 
name="0561b03" id="0561b03"></a>當時理會不得。後因閱華嚴經至第八地打失布袋。</p><a 
name="0561b04" id="0561b04"></a><p style="text-indent: 0em; margin-left: 1em"><span class="linehead"></span>白晝雷轟行人失計。一簾梅霖滿目蒼翠。洽香海之<a 
name="0561b05" id="0561b05"></a>騰波。失布袋之風厲。屈屈金矢何如者關捩。</p><a 
name="0561b06" id="0561b06"></a><p style="text-indent: 0em; margin-left: 0em"><span class="linehead"></span>風穴在郢州衙內上堂云。祖師心印狀如鐵牛之機。<a 
name="0561b07" id="0561b07"></a>去即印住。住即印破。只如不去不住。印即是。不印即<a 
name="0561b08" id="0561b08"></a>是。時有盧陂長老出問。某甲有鐵牛之機。請師不搭<a 
name="0561b09" id="0561b09"></a>印。穴云慣釣鯨鯢澄巨浸。卻嗟蛙步輾泥沙。陂佇思。<a 
name="0561b10" id="0561b10"></a>穴喝云長老何不進語。陂擬議。穴打一拂子云。還記<a 
name="0561b11" id="0561b11"></a>得話頭麼。試舉看。陂擬開口。穴又打一拂子。牧主云<a 
name="0561b12" id="0561b12"></a>信知佛法與王法一般。穴云見個甚麼道理。牧主云<a 
name="0561b13" id="0561b13"></a>當斷不斷返招其亂。穴便下座。</p><a 
name="0561b14" id="0561b14"></a><p style="text-indent: 0em; margin-left: 1em"><span class="linehead"></span>釣鯨鯢跨鐵牛。尋蹄角入泥洩。紅旗影動。白鏃橫抽。<a 
name="0561b15" id="0561b15"></a>不把大功歸牧主。爭能頭尾一時收。</p><a 
name="0561b16" id="0561b16"></a><p style="text-indent: 0em; margin-left: 0em"><span class="linehead"></span>僧問趙州萬法歸一一歸何處。州曰我在青州作領<a 
name="0561b17" id="0561b17"></a>布衫重七觔。</p><a 
name="0561b18" id="0561b18"></a><p style="text-indent: 0em; margin-left: 1em"><span class="linehead"></span>脫下青衫六不收。風高月冷兩悠悠。破沙盆底為宗<a 
name="0561b19" id="0561b19"></a>眼。盡見森羅笑點頭。</p><a 
name="0561b20" id="0561b20"></a><p style="text-indent: 0em; margin-left: 0em"><span class="linehead"></span>臨濟上堂曰。赤肉團上有一無位真人。常從汝等面<a 
name="0561b21" id="0561b21"></a>門出入。未證據者看看。時有僧出問。如何是無位真<a 
name="0561b22" id="0561b22"></a>人。濟下禪床把住云道道。其僧擬議。濟托開云。無位<a 
name="0561b23" id="0561b23"></a>真人是甚麼乾矢橛。便歸方丈。</p><a 
name="0561b24" id="0561b24"></a><p style="text-indent: 0em; margin-left: 1em"><span class="linehead"></span>有位無位成群作隊。擇乳鵝王素非鴨類。如矢如金<a 
name="0561b25" id="0561b25"></a>莫輕莫忽。攔胸把住云。三十烏藤少伊不得。</p><a 
name="0561b26" id="0561b26"></a><p style="text-indent: 0em; margin-left: 0em"><span class="linehead"></span>巖頭云。吾教意。猶如塗毒鼓。擊一聲遠近聞者皆喪。</p><a 
name="0561b27" id="0561b27"></a><p style="text-indent: 0em; margin-left: 1em"><span class="linehead"></span>莫言塗毒聞皆喪。活處難將死處誇。堪笑亞身行正<a 
name="0561b28" id="0561b28"></a>令。小嚴無計轉生涯。</p><a 
name="0561b29" id="0561b29"></a><p style="text-indent: 0em; margin-left: 0em"><span class="linehead"></span>高峰參無夢無想主人公。被同參推下枕子大悟曰。<a 
name="0561b30" id="0561b30"></a>大似四州見大聖。遠客還故鄉。只是舊時人不改舊<a 
name="0561c01" id="0561c01"></a>時行履處。</p><a 
name="0561c02" id="0561c02"></a><p style="text-indent: 0em; margin-left: 1em"><span class="linehead"></span>陽春一度兩重花。淡白深紅色更奢。無限騷人徒自<a 
name="0561c03" id="0561c03"></a>詠。誰知眼裏有泥沙。</p>
<hr>【經文資訊】嘉興藏第 38 冊 No. B421 鶴峰禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8ab1-2.html?index=J38nB421" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J38nB421_001 by HTTrack Website Copier/3.x [XR&CO'2014], Tue, 07 Jun 2016 07:14:32 GMT -->
</html>
