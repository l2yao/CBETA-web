<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X44n0744_005 by HTTrack Website Copier/3.x [XR&CO'2014], Tue, 07 Jun 2016 07:26:37 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1484465266&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX44n0744&amp;utmp=%2Fmobile%2Findex.php%3Findex%3DX44n0744_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexfb54.html?index=X44n0744_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第44冊<br/>No.744 四分律名義標釋 (40卷)<br/>【明 弘贊輯】<br/>第 5 卷</p>
	<a href="indexae6d.html?index=X44n0744_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X44">
<div class="root" id="0744" sutra_name="四分律名義標釋" sutra_juan="[卷5]">　
<a 
name="0438b09" id="0438b09"></a><a 
name="0438b10" id="0438b10"></a><p><span class="juanname">四分律名義標釋卷第五</span></p><a 
name="0438b11" id="0438b11"></a><p style="margin-left: 4em"><span class="byline">明　廣州沙門釋　弘贊在&#x7299;　輯</span></p><br><a 
name="0438b12" id="0438b12"></a><p style="margin-left: 4em"><span class="byline">　　新安沙門釋　弘麗羅峰　校</span></p><a 
name="0438b13" id="0438b13"></a><p style="text-indent: 0em; margin-left: 0em"><span class="headname">　　　<span class="corr" title='[●&gt;△]'>△</span>斷命戒第三</span></p><a 
name="0438b14" id="0438b14"></a><p style="text-indent: 0em; margin-left: 2em"><span class="linehead"></span><span class="note">(此是共戒。比丘尼同制)</span>。</p><a 
name="0438b15" id="0438b15"></a><div class="entry" style="text-indent: 0em; margin-left: 0em"><p>獼猴江</p><a 
name="0438b16" id="0438b16"></a><p style="text-indent: 0em; margin-left: 1em"><span class="linehead"></span>梵云麼迦吒。此云獼猴。賀邏<span class="gaiji">馱<!--gaiji,馱,1[馬*犬],2&#x4B7E;,3--></span>。此云池。應師云。今<a 
name="0438b17" id="0438b17"></a>言江者。譯人義立耳。如言恒河。亦作恒江也。此池<a 
name="0438b18" id="0438b18"></a>在毗舍離宮城外。約五六里。菴羅女園側。是昔獼<a 
name="0438b19" id="0438b19"></a>猴&#x7FA3;集。為佛穿作此池也。</p></div><a 
name="0438b20" id="0438b20"></a><div class="entry" style="text-indent: 0em; margin-left: 0em"><p>婆裘河</p><a 
name="0438b21" id="0438b21"></a><p style="text-indent: 0em; margin-left: 1em"><span class="linehead"></span>或云婆裘沫河。或云<span class="gaiji">跋<!--gaiji,跋,1[跳-兆+(乏-之+友)],2&#x47E6;,3--></span>求河。又云<span class="gaiji">跋<!--gaiji,跋,1[跳-兆+(乏-之+友)],2&#x47E6;,3--></span>求摩河。正梵<a 
name="0438b22" id="0438b22"></a>音名跋窶末底。此翻為勝慧河。</p></div><a 
name="0438b23" id="0438b23"></a><div class="entry" style="text-indent: 0em; margin-left: 0em"><p>勿力伽難提</p><a 
name="0438b24" id="0438b24"></a><p style="text-indent: 0em; margin-left: 1em"><span class="linehead"></span>勿力伽者。應云蜜利伽羅。此云鹿。難提。此云喜。總<a 
name="0438c01" id="0438c01"></a>言之。名鹿喜。善見云。鹿杖沙門。鹿杖者。其名也。沙<a 
name="0438c02" id="0438c02"></a>門者。作如沙門形。剃頭留少周羅髮。著壞色衣。一<a 
name="0438c03" id="0438c03"></a>以覆身。一以置肩上。入寺依止比丘。拾取殘食。以<a 
name="0438c04" id="0438c04"></a>自生活。既殺諸比丘。心生疑悔。往河邊洗。世間人<a 
name="0438c05" id="0438c05"></a>言。此婆裘河。能洗除人罪。是故彼念除罪。而往洗<a 
name="0438c06" id="0438c06"></a>之<span class="note">(周羅。此云小髮。謂小髻也)</span>。</p></div><a 
name="0438c07" id="0438c07"></a><div class="entry" style="text-indent: 0em; margin-left: 0em"><p>六十人</p><a 
name="0438c08" id="0438c08"></a><p style="text-indent: 0em; margin-left: 1em"><span class="linehead"></span>薩婆多論問云。佛一切智。何故教諸比丘。令得如<a 
name="0438c09" id="0438c09"></a>是衰惱。若不知者。不名一切智。答曰。佛一切等教。</p><a 
name="0438c10" id="0438c10"></a><p style="text-indent: 0em; margin-left: 1em"><span class="linehead"></span>爾時不但六十人受不淨觀。佛法教無有偏。但受<a 
name="0438c11" id="0438c11"></a>得利。有多有少。故無咎也。佛深知眾生根業始終。<a 
name="0438c12" id="0438c12"></a>必以此法因緣得大利益。六十比丘。迦葉佛所。受<a 
name="0438c13" id="0438c13"></a>不淨觀法。不能專修。多犯惡行。命終入地獄中。今<a 
name="0438c14" id="0438c14"></a>佛出世。罪畢生人間。墮下賤家。出家入道。以本因<a 
name="0438c15" id="0438c15"></a>緣故。應受此法。既命終<span class="corr" title='[巳&gt;已]'>已</span>。得生天上。於天來下。從<a 
name="0438c16" id="0438c16"></a>佛聽法。得獲道&#x8FF9;。以是因緣。佛無偏也。</p></div><a 
name="0438c17" id="0438c17"></a><div class="entry" style="text-indent: 0em; margin-left: 0em"><p>阿那般那三昧</p><a 
name="0438c18" id="0438c18"></a><p style="text-indent: 0em; margin-left: 1em"><span class="linehead"></span>亦云阿那波那。又云安那般那。阿那。此云遣來<span class="note">(入息<a 
name="0438c19" id="0438c19"></a>也)</span>。般那。此云遣去<span class="note">(出息也)</span>。正理論云。阿那阿波那。言<a 
name="0438c20" id="0438c20"></a>阿那者。謂轉息入。是引外風令入身義。阿波那者。<a 
name="0438c21" id="0438c21"></a>謂轉息出。是引內風令出身義。如契經說。苾芻當<a 
name="0438c22" id="0438c22"></a>知。持息入者。飲吸外風令入身內。持息出者。驅擯<a 
name="0438c23" id="0438c23"></a>內風令出身外。安般守意經云。安為身。般為息。安<a 
name="0438c24" id="0438c24"></a>為生。般為滅。安為念道。般為解結。所以先數入者。<a 
name="0439a01" id="0439a01"></a>外有七惡。內有三惡。用少不能勝多。先數入也。數<a 
name="0439a02" id="0439a02"></a>者。從一至十。不多不少。令心不散。安名出息。般名<a 
name="0439a03" id="0439a03"></a>入息。息有四事。一為風。二為氣。三為息。四為喘。止<a 
name="0439a04" id="0439a04"></a>觀云。有聲曰風。守之則散。結滯曰氣。守之則結。出<a 
name="0439a05" id="0439a05"></a>入不盡曰喘。守之則勞。不聲不滯。出入俱盡曰息。<a 
name="0439a06" id="0439a06"></a>守之則定。出息為生死陰。入息為思想陰。或云先<a 
name="0439a07" id="0439a07"></a>數出息。氣則不急。身不脹滿。身心輕利。三昧易成。<a 
name="0439a08" id="0439a08"></a>或云先數入息。隨息內斂。易入定故。或云當隨便<a 
name="0439a09" id="0439a09"></a>宜。以數出入。若心輕浮。繫心丹田。當數入息。若心<a 
name="0439a10" id="0439a10"></a>昏沈。繫心鼻端。當數出息。不許出入俱數。恐生病<a 
name="0439a11" id="0439a11"></a>故。此阿那波那。即是三世諸佛入道初門。通於三<a 
name="0439a12" id="0439a12"></a>乘四教。又用息明六妙門。謂一數。二隨。三止。四觀。<a 
name="0439a13" id="0439a13"></a>五還。六淨。法界次第云。攝心在息。從一至十。名之<a 
name="0439a14" id="0439a14"></a>為數。細心依息。知入知出。故曰為隨。息心靜慮。名<a 
name="0439a15" id="0439a15"></a>之為止。分別推析之心。名之為觀。轉心返照。名之<a 
name="0439a16" id="0439a16"></a>為還。心無所依。妄波不起。名之為淨。今是聲聞助<a 
name="0439a17" id="0439a17"></a>道。但名數息。提婆菩薩云。佛說甘露門。名阿那波<a 
name="0439a18" id="0439a18"></a>那。於諸法門中。第一安隱道<span class="note">(三昧如下釋。六妙門。詳法界次第)</span>。</p></div><a 
name="0439a19" id="0439a19"></a><div class="entry" style="text-indent: 0em; margin-left: 0em"><p>人者</p><a 
name="0439a20" id="0439a20"></a><p style="text-indent: 0em; margin-left: 1em"><span class="linehead"></span>律云人者。從初識至後識。梵云摩<span class="gaiji">[少/兔]<!--gaiji,,1[少/兔],2&#x3779;,3--></span>舍。或云末奴<a 
name="0439a21" id="0439a21"></a>沙。此云人。亦云意。謂昔頂山王。初化眾生。告諸人<a 
name="0439a22" id="0439a22"></a>曰。諸有所作。當善思惟。善憶念。即如王教。諸有所<a 
name="0439a23" id="0439a23"></a>作。先思惟憶念。故名為意。從是以來。傳立斯號。婆<a 
name="0439a24" id="0439a24"></a>沙論云。先未號此末奴沙時。人或相呼以為雲頸。<a 
name="0439b01" id="0439b01"></a>或名多羅脛。或名底落迦。或名阿沙茶。由先造作<a 
name="0439b02" id="0439b02"></a>增長下身語意妙行。往彼生彼。令彼生相續。故名<a 
name="0439b03" id="0439b03"></a>為人趣。又於五趣中。憍慢多者無如人。毗曇論云。<a 
name="0439b04" id="0439b04"></a>何故人道。名摩<span class="gaiji">[少/兔]<!--gaiji,,1[少/兔],2&#x3779;,3--></span>沙。此有八義。一聰明。二為勝。三<a 
name="0439b05" id="0439b05"></a>意微細。四正覺。五智慧增。六能別&#x8657;實。七聖道正<a 
name="0439b06" id="0439b06"></a>器。八聰明業所生故。住四大洲。八中洲。諸小洲等。<a 
name="0439b07" id="0439b07"></a>其形上立。南洲人面如車廂。東洲人面如半月。西<a 
name="0439b08" id="0439b08"></a>洲人面如滿月。北洲人面如方池。世界初成時。一<a 
name="0439b09" id="0439b09"></a>切皆作聖語。後以飲食時分不平等故。及諂誑增<a 
name="0439b10" id="0439b10"></a>上故。便有種種語。乃至不能言者。從初識至後識<a 
name="0439b11" id="0439b11"></a>者。謂從眼識乃至意識也。成實論云。一切眾生。初<a 
name="0439b12" id="0439b12"></a>受身時。以識為本。是識六種。從眼等生。故說六根。<a 
name="0439b13" id="0439b13"></a>所謂眼根乃至意根。能生六識。故名六根。此六根。<a 
name="0439b14" id="0439b14"></a>或名六入。從是六事生六種識。故名為壽。所以者<a 
name="0439b15" id="0439b15"></a>何。是六入六識得相續生。故名為壽。是相續斷。故<a 
name="0439b16" id="0439b16"></a>名為死。是故此事名之曰命。</p></div><a 
name="0439b17" id="0439b17"></a><div class="entry" style="text-indent: 0em; margin-left: 0em"><p>倚發</p><a 
name="0439b18" id="0439b18"></a><p style="text-indent: 0em; margin-left: 1em"><span class="linehead"></span>倚依也。謂倚機發舉也。又發機。主發之機也。律文<a 
name="0439b19" id="0439b19"></a>舊作撥。撥除也。非此義。</p></div><a 
name="0439b20" id="0439b20"></a><div class="entry" style="text-indent: 0em; margin-left: 0em"><p>龍子</p><a 
name="0439b21" id="0439b21"></a><p style="text-indent: 0em; margin-left: 1em"><span class="linehead"></span>梵語那伽。此云龍。鱗蟲之長。能幽能明。能大能小。<a 
name="0439b22" id="0439b22"></a>能長能短。是畜道也。廣雅云。有鱗曰蛟龍。有翼曰<a 
name="0439b23" id="0439b23"></a>應龍。有角曰&#x866C;龍。無角曰螭龍。未升天曰蟠龍。別<a 
name="0439b24" id="0439b24"></a>行疏云。龍有四種。一守天宮殿。持令不落。人間屋<a 
name="0439c01" id="0439c01"></a>上作龍像之爾。二興雲致雨。益人間者。三地龍。決<a 
name="0439c02" id="0439c02"></a>江開瀆。四伏藏。守轉輪王大福人藏也。龍有四生。<a 
name="0439c03" id="0439c03"></a>謂胎卵溼化也。罵意經云。墮龍中。有四因緣。一多<a 
name="0439c04" id="0439c04"></a>布施。二瞋恚。三輕傷人。四自貢高。舍利弗問經云。<a 
name="0439c05" id="0439c05"></a>&#x8657;空龍神者。修建德本。廣行檀波羅蜜。不依正念。<a 
name="0439c06" id="0439c06"></a>急性好瞋。故受人非人身。如摩尼光龍王等。海龍<a 
name="0439c07" id="0439c07"></a>王經。龍白佛言。我從劫初。止住大海。從拘樓秦佛<a 
name="0439c08" id="0439c08"></a>時。大海之中。妻子甚少。今者海龍眷屬繁多。佛告<a 
name="0439c09" id="0439c09"></a>龍王。其於佛法出家。違戒犯行。不捨破戒者。多生<a 
name="0439c10" id="0439c10"></a>龍中。直見不墮地獄。如斯之類。壽終<span class="corr" title='[巳&gt;已]'>已</span>後。皆生龍<a 
name="0439c11" id="0439c11"></a>中。拘樓秦佛時。九十八億人出家。違其禁戒。皆生<a 
name="0439c12" id="0439c12"></a>龍中。拘那含牟尼佛時。八十億人出家毀戒恣心。<a 
name="0439c13" id="0439c13"></a>壽終之後。皆生龍中。迦葉佛時。六十四億人出家。<a 
name="0439c14" id="0439c14"></a>犯戒皆。生龍中。於我世中。九百九十億居家&#x9B2C;諍。<a 
name="0439c15" id="0439c15"></a>誹謗經戒。死生龍中。今<span class="corr" title='[巳&gt;已]'>已</span>有生者。以是之故。在大<a 
name="0439c16" id="0439c16"></a>海中。妻子眷屬不可稱計。我泥洹後。多有惡優婆<a 
name="0439c17" id="0439c17"></a>塞。違失禁戒。當生龍中。或墮地獄<span class="note">(緣未至。未記出家者)</span>。</p></div><a 
name="0439c18" id="0439c18"></a><div class="entry" style="text-indent: 0em; margin-left: 0em"><p>阿須羅</p><a 
name="0439c19" id="0439c19"></a><p style="text-indent: 0em; margin-left: 1em"><span class="linehead"></span>或云阿修羅。什曰。秦言不飲酒。不飲酒因緣。出雜<a 
name="0439c20" id="0439c20"></a>寶藏經。有大勢力。常與天共&#x9B2C;。舊翻為無端正。謂<a 
name="0439c21" id="0439c21"></a>男醜女端正。新翻云非天。淨名疏云。此神果報最<a 
name="0439c22" id="0439c22"></a>勝。鄰次諸天。而非天也。婆沙論云。梵本正音名阿<a 
name="0439c23" id="0439c23"></a>素洛。素洛是天。彼非天故。名阿素洛。又素洛名端<a 
name="0439c24" id="0439c24"></a>正。彼非端正。名阿素洛。西域記云。阿素洛。舊曰阿<a 
name="0440a01" id="0440a01"></a>修羅。阿須倫。阿須羅。皆&#x8B4C;也。然有鬼道。有畜道。鬼<a 
name="0440a02" id="0440a02"></a>道居須彌山窟。或大海邊。畜道居大海底。有胎卵<a 
name="0440a03" id="0440a03"></a>溼化四生。其毗摩質多阿修羅王。居須彌山東。去<a 
name="0440a04" id="0440a04"></a>千由旬大海底。國土縱廣。四萬由旬。大城中宮殿。<a 
name="0440a05" id="0440a05"></a>名曰設摩啻。縱廣一萬由旬。七重牆壁。七重欄楯。<a 
name="0440a06" id="0440a06"></a>七重行樹。宮殿園林。皆七寶莊嚴校飾。不可述盡。<a 
name="0440a07" id="0440a07"></a>須彌山南西北面。各過千由旬大海底。各有阿修<a 
name="0440a08" id="0440a08"></a>羅城國。本身長七百由旬。化身高十六萬八千由<a 
name="0440a09" id="0440a09"></a>旬。立大海底。與須彌山齊。常共天&#x9B2C;。敗則與兵眾<a 
name="0440a10" id="0440a10"></a>躲入藕絲孔中。毗摩質多。其名也。毗摩質多。此云<a 
name="0440a11" id="0440a11"></a>響高。亦云淨心。娶<span class="note">(香山)</span>乾闥婆女。生舍脂。帝釋取舍<a 
name="0440a12" id="0440a12"></a>脂為第一夫人。毗摩質多。威勢眷屬。不可勝計。自<a 
name="0440a13" id="0440a13"></a>餘臣妾。左右僕使。亦不可勝計。衣食自然。百味隨<a 
name="0440a14" id="0440a14"></a>念而有。與天同等。衣服冠纓。純七寶鮮潔。起世經<a 
name="0440a15" id="0440a15"></a>云。修羅所居宮殿城郭器用。降地居天一等。亦有<a 
name="0440a16" id="0440a16"></a>婚姻男女法式。略如人間。舍利弗問經云。阿修羅<a 
name="0440a17" id="0440a17"></a>神者。志強不隨善友所作淨福。好逐幻為之人。作<a 
name="0440a18" id="0440a18"></a>諸邪福。傍於邪師。甚好布施。又樂觀他&#x9B2C;訟。故受<a 
name="0440a19" id="0440a19"></a>今身。</p></div><a 
name="0440a20" id="0440a20"></a><div class="entry" style="text-indent: 0em; margin-left: 0em"><p>揵闥婆</p><a 
name="0440a21" id="0440a21"></a><p style="text-indent: 0em; margin-left: 1em"><span class="linehead"></span>此云香陰。亦云陵空之神。不噉酒肉。唯香資陰。是<a 
name="0440a22" id="0440a22"></a>天主幢倒樂神。在須彌山南金剛窟住。什師曰。天<a 
name="0440a23" id="0440a23"></a>帝樂神也。天欲作樂時。此神體上有相出。然後上<a 
name="0440a24" id="0440a24"></a>天也。舍利弗門經云。乾闥婆者。前生亦少瞋恚。常<a 
name="0440b01" id="0440b01"></a>好布施。以青蓮華自嚴。作眾伎樂。今為此神。常為<a 
name="0440b02" id="0440b02"></a>諸天奏言伎樂。</p></div><a 
name="0440b03" id="0440b03"></a><div class="entry" style="text-indent: 0em; margin-left: 0em"><p>夜叉</p><a 
name="0440b04" id="0440b04"></a><p style="text-indent: 0em; margin-left: 1em"><span class="linehead"></span>此云勇健。亦云暴惡。什師曰。秦言貴人。亦言輕健。<a 
name="0440b05" id="0440b05"></a>有三種。一在地。二在&#x8657;空。三天夜叉。大論云。多瞋<a 
name="0440b06" id="0440b06"></a>很戾。好嗜酒肉之人。而行布施。墮地行夜叉鬼中。<a 
name="0440b07" id="0440b07"></a>常得種種歡樂。音樂飲食。若人剛愎彊梁。而能布<a 
name="0440b08" id="0440b08"></a>施車馬代步。墮&#x8657;空夜叉中。而有大力。所至如風。<a 
name="0440b09" id="0440b09"></a>若人&#x59AC;心好諍。而能以好房舍。臥具。衣服。飲食。布<a 
name="0440b10" id="0440b10"></a>施故。生宮觀飛行夜叉中。有種種娛樂便身之物。<a 
name="0440b11" id="0440b11"></a>華嚴經云。夜叉宮殿。與人宮殿同在一處。而不相<a 
name="0440b12" id="0440b12"></a>雜。各隨其業。所見不同。正法念處經云。阿毗遮羅。<a 
name="0440b13" id="0440b13"></a>義翻為疾行。其行迅疾。一念能至百千由旬。又云<a 
name="0440b14" id="0440b14"></a>夜叉有光。迅飛如流。世人謂之流星。口中出煙。世<a 
name="0440b15" id="0440b15"></a>人云<span class="gaiji">&#x7B92;<!--gaiji,帚,1[竺-二+帚],2&#x7B92;,3--></span>星。善見律云。此夜叉能捉人。比丘作誦&#x546A;。<a 
name="0440b16" id="0440b16"></a>令其置而不肯置。比丘語言。若汝不置。我能殺汝。<a 
name="0440b17" id="0440b17"></a>夜叉猶不置。於是比丘。或以米粉。或以土泥。捏作<a 
name="0440b18" id="0440b18"></a>夜叉鬼形。而誦&#x546A;。斷其手足。手足即斷。斷其頸。頸<a 
name="0440b19" id="0440b19"></a>亦即斷而死。是故得偷蘭遮罪。</p></div><a 
name="0440b20" id="0440b20"></a><div class="entry" style="text-indent: 0em; margin-left: 0em"><p>餓鬼</p><a 
name="0440b21" id="0440b21"></a><p style="text-indent: 0em; margin-left: 1em"><span class="linehead"></span>梵語閃多。此云鬼。鬼者畏也。謂&#x8657;怯多畏故。又希<a 
name="0440b22" id="0440b22"></a>求名鬼。謂彼餓鬼。恒從人希求飲食。以活性命故。<a 
name="0440b23" id="0440b23"></a>正法念處經云。觀諸餓鬼。有無量種。一切餓鬼。皆<a 
name="0440b24" id="0440b24"></a>為慳貪嫉&#x59AC;因緣。生於彼處。以種種心。造種種業。<a 
name="0440c01" id="0440c01"></a>行種種行。種種住處。種種饑渴。自燒其身。如是略<a 
name="0440c02" id="0440c02"></a>說三十六種。</p><ul><li>一者迦婆離<span class="note">(此言鑊身)</span></li><li>二者蘇支目<a 
name="0440c03" id="0440c03"></a>佉<span class="note">(此言鍼口)</span></li><li>三者槃多婆叉<span class="note">(此言食吐)</span></li><li>四者毗師他<span class="note">(此言<a 
name="0440c04" id="0440c04"></a>食糞)</span></li><li>五者阿婆叉<span class="note">(此言無食)</span></li><li>六者犍陀<span class="note">(此言食氣)</span></li><li>七者<a 
name="0440c05" id="0440c05"></a>達摩婆叉<span class="note">(此言食法)</span></li><li>八者婆利濫<span class="note">(此言食水)</span></li><li>九者阿&#x8CD6;<a 
name="0440c06" id="0440c06"></a>迦<span class="note">(此言希望)</span></li><li>十者<span class="gaiji">[口*企]<!--gaiji,,1[口*企],2&#x3589;,3--></span>吒<span class="note">(此言食睡)</span></li><li>十一者摩羅婆叉<span class="note">(此言<a 
name="0440c07" id="0440c07"></a>食鬘)</span></li><li>十二者囉訖吒<span class="note">(此言食血)</span></li><li>十三者瞢娑婆叉<span class="note">(此言<a 
name="0440c08" id="0440c08"></a>食肉)</span></li><li>十四者蘇犍陀<span class="note">(此言食香煙)</span></li><li>十五者阿毗遮羅<a 
name="0440c09" id="0440c09"></a><span class="note">(此言疾行)</span></li><li>十六者<span class="gaiji">&#x86A9;<!--gaiji,蚩,1[山/一/虫],2&#x86A9;,3--></span>陀羅<span class="note">(此言孔穴義言伺便)</span></li><li>十七者波多<a 
name="0440c10" id="0440c10"></a>羅<span class="note">(此言地下)</span></li><li>十八者矣利提<span class="note">(此言神通)</span></li><li>十九者闍婆隸<a 
name="0440c11" id="0440c11"></a><span class="note">(此言熾然)</span></li><li>二十者<span class="gaiji">&#x86A9;<!--gaiji,蚩,1[山/一/虫],2&#x86A9;,3--></span>陀羅<span class="note">(此言伺便。謂伺小兒便也)</span></li><li>二十一者<a 
name="0440c12" id="0440c12"></a>迦摩雨盧波<span class="note">(此言色欲)</span></li><li>二十二者三牟陀羅提波<span class="note">(此言<a 
name="0440c13" id="0440c13"></a>海渚)</span></li><li>二十三者閻羅王使執杖</li><li>二十四者婆羅<a 
name="0440c14" id="0440c14"></a>婆叉<span class="note">(此言食小兒)</span></li><li>二十五者烏殊婆叉<span class="note">(此言食人精氣)</span></li><li>二<a 
name="0440c15" id="0440c15"></a>十六者婆羅門羅剎<span class="note">(此言梵羅剎)</span></li><li>二十七者君荼<span class="note">(此言<a 
name="0440c16" id="0440c16"></a>火爐)</span></li><li>二十八者阿輸婆囉他<span class="note">(阿輸婆。此言不淨囉他。此言巷陌也)</span></li><a 
name="0440c17" id="0440c17"></a><li>二十九者婆移婆叉<span class="note">(此言食風)</span></li><li>三十者鴦伽囉婆叉<a 
name="0440c18" id="0440c18"></a><span class="note">(此言食火炭)</span></li><li>三十一者毗沙婆叉<span class="note">(此言食毒)</span></li><li>三十二者<a 
name="0440c19" id="0440c19"></a>阿吒毗<span class="note">(此言曠野)</span></li><li>三十三者&#x8CD6;摩舍羅<span class="note">(此謂棄尸處。住此食熱<span class="gaiji">&#x7070;<!--gaiji,灰,1[厂@火],2&#x7070;,3--></span><a 
name="0440c20" id="0440c20"></a>土也)</span></li><li>三十四者毗利差<span class="note">(此言樹。謂在樹中住)</span></li><li>三十五者遮<a 
name="0440c21" id="0440c21"></a>多波他<span class="note">(此言四交道)</span></li><li>三十六者魔羅迦邪<span class="note">(此言殺身)</span></li></ul></div><a 
name="0440c22" id="0440c22"></a><div class="entry" style="text-indent: 0em; margin-left: 0em"><p>波夜提</p><a 
name="0440c23" id="0440c23"></a><p style="text-indent: 0em; margin-left: 1em"><span class="linehead"></span>亦作波逸提。義翻為墮。十誦云。墮在燒鬻覆障地<a 
name="0440c24" id="0440c24"></a>獄。謂八熱通為燒鬻。八寒黑暗等。通為覆障。根本<a 
name="0441a01" id="0441a01"></a>云。波逸底迦者。是燒鬻墮落義。謂犯罪者。墮在地<a 
name="0441a02" id="0441a02"></a>獄。傍生。餓鬼。惡道之中。受燒鬻苦。又此罪若不殷<a 
name="0441a03" id="0441a03"></a>勤說除。便能障礙所有善法。此中波逸提。謂殺不<a 
name="0441a04" id="0441a04"></a>能變化畜生也。薩婆多論問云。何以但害人。得波<a 
name="0441a05" id="0441a05"></a>羅夷。答曰。人中有三歸。五戒。波羅提木叉戒故。又<a 
name="0441a06" id="0441a06"></a>沙門四果。多在人中得。佛。與辟支佛。必在人中。得<a 
name="0441a07" id="0441a07"></a>漏盡故也。是以害人波羅夷。餘道不得波羅夷也。</p></div><a 
name="0441a08" id="0441a08"></a><div class="entry" style="text-indent: 0em; margin-left: 0em"><p>墼石</p><a 
name="0441a09" id="0441a09"></a><p style="text-indent: 0em; margin-left: 1em"><span class="linehead"></span>古歷切。音吉。土磚也。廣韻云。土墼未燒塼坯也。</p></div><a 
name="0441a10" id="0441a10"></a><p style="text-indent: 0em; margin-left: 0em"><span class="headname">　　　△妄語第四</span></p><a 
name="0441a11" id="0441a11"></a><p style="text-indent: 0em; margin-left: 2em"><span class="linehead"></span><span class="note">(此是共戒。比丘尼同制)</span>。</p><a 
name="0441a12" id="0441a12"></a><div class="entry" style="text-indent: 0em; margin-left: 0em"><p>僧伽藍</p><a 
name="0441a13" id="0441a13"></a><p style="text-indent: 0em; margin-left: 1em"><span class="linehead"></span>應法師云。此言&#x8B4C;也。正言僧伽囉。此云眾園。僧史<a 
name="0441a14" id="0441a14"></a>略云。為眾人園圃。園圃生植之所。佛弟子則生植<a 
name="0441a15" id="0441a15"></a>道芽聖果也。苑法師曰。具云僧伽羅摩。言僧伽者。<a 
name="0441a16" id="0441a16"></a>此云眾也。羅摩院也。</p></div><a 
name="0441a17" id="0441a17"></a><div class="entry" style="text-indent: 0em; margin-left: 0em"><p>慰問</p><a 
name="0441a18" id="0441a18"></a><p style="text-indent: 0em; margin-left: 1em"><span class="linehead"></span>紆胃切。音畏。安之以愜其情也<span class="note">(愜音怯。快足適意也)</span>。</p></div><a 
name="0441a19" id="0441a19"></a><div class="entry" style="text-indent: 0em; margin-left: 0em"><p>增上慢</p><a 
name="0441a20" id="0441a20"></a><p style="text-indent: 0em; margin-left: 1em"><span class="linehead"></span>謂未得聖。而謂<span class="corr" title='[巳&gt;已]'>已</span>得。以其聖智。是增上行。於此出<a 
name="0441a21" id="0441a21"></a>世增上法中。起心生慢。名增上慢也。此以內心。實<a 
name="0441a22" id="0441a22"></a>謂<span class="corr" title='[巳&gt;已]'>已</span>得<span class="corr" title='[巳&gt;已]'>已</span>證。此心增上。而慢於他。是為增上慢。若<a 
name="0441a23" id="0441a23"></a>自知未得未證。而誑他言得。是為妄語。故此除增<a 
name="0441a24" id="0441a24"></a>上慢。不入妄語中。文句云。上慢者。未得上法。謂得<a 
name="0441b01" id="0441b01"></a>上法。又出家二眾。多修道得禪。謬謂聖果。偏起上<a 
name="0441b02" id="0441b02"></a>慢。在俗矜高。多起我慢。善見律云。增上慢者。作如<a 
name="0441b03" id="0441b03"></a>是言。我<span class="corr" title='[巳&gt;已]'>已</span>得聖利法。於中生慢。或言過慢。或言增<a 
name="0441b04" id="0441b04"></a>慢。自念言。我於阿羅漢法。我<span class="corr" title='[巳&gt;已]'>已</span>作之。云何慢。以舍<a 
name="0441b05" id="0441b05"></a>摩他毗婆舍那力故。惱惱暫住。是名為慢。若後見<a 
name="0441b06" id="0441b06"></a>欲境。煩惱便起。惟此人不犯。問曰。何人起慢。何人<a 
name="0441b07" id="0441b07"></a>不起慢。聲聞羅漢不起慢。既得道果。一切諸煩惱<a 
name="0441b08" id="0441b08"></a>滅故。以慧眼覆觀。無有未得謂得之狐疑。如是於<a 
name="0441b09" id="0441b09"></a>四道果慢不起。復不起慢。於破戒人。云何不起。於<a 
name="0441b10" id="0441b10"></a>聖利法。無有分故。如禪人好眠為事。此人不起。起<a 
name="0441b11" id="0441b11"></a>慢人者。先持戒具足。而入禪定。得禪定<span class="corr" title='[巳&gt;已]'>已</span>。未分別<a 
name="0441b12" id="0441b12"></a>名色。始入毗婆舍那。三想具足。心絕勇猛。或得舍<a 
name="0441b13" id="0441b13"></a>摩他。於二十年。三十年中不起。因勇猛行毗婆舍<a 
name="0441b14" id="0441b14"></a>那力故。自念言。我得須陀洹道。乃至阿那含。增上<a 
name="0441b15" id="0441b15"></a>慢如是。若能善持舍摩他。非但二十三十年。乃至<a 
name="0441b16" id="0441b16"></a>八十年百年。煩惱不起。是以生增上慢。言我得阿<a 
name="0441b17" id="0441b17"></a>羅漢。是故如來除增上慢。不入空誑妄語<span class="note">(舍摩他。此云止。<a 
name="0441b18" id="0441b18"></a>毗婆舍那。此云觀。繫心於緣。謂之止。分別深達。謂之觀。止觀乃助涅槃之要法也)</span>。</p></div><a 
name="0441b19" id="0441b19"></a><div class="entry" style="text-indent: 0em; margin-left: 0em"><p>最上勝法</p><a 
name="0441b20" id="0441b20"></a><p style="text-indent: 0em; margin-left: 1em"><span class="linehead"></span>謂四沙門果。預流。一來。不還。阿羅漢。聖人之法也。<a 
name="0441b21" id="0441b21"></a>此法於人間天上。最為殊勝。無能及者。又最上名<a 
name="0441b22" id="0441b22"></a>為涅槃。此涅槃殊勝之法。非凡夫所得。亦非由色<a 
name="0441b23" id="0441b23"></a>力。及以聰明而能獲者。皆由行者。精進不懈。勝妙<a 
name="0441b24" id="0441b24"></a>力故。而能證得也。</p></div><a 
name="0441c01" id="0441c01"></a><div class="entry" style="text-indent: 0em; margin-left: 0em"><p>人法</p><a 
name="0441c02" id="0441c02"></a><p style="text-indent: 0em; margin-left: 1em"><span class="linehead"></span>律云人法者。人陰。人界。人入也。然此三法。一切有<a 
name="0441c03" id="0441c03"></a>情。皆悉具之。故名眾生。今以局在人中說故。故云<a 
name="0441c04" id="0441c04"></a>人法也。陰。即五陰。謂色受想行識也<span class="note">(具如前釋)</span>。入。即六<a 
name="0441c05" id="0441c05"></a>入。亦十二入。謂以眼耳鼻舌身意。為內六入。色聲<a 
name="0441c06" id="0441c06"></a>香味觸法。為外六入。共成十二入也。熏聞曰。夫六<a 
name="0441c07" id="0441c07"></a>入者。凡有二義。一根塵互相涉入。二根境俱為識<a 
name="0441c08" id="0441c08"></a>之所入。以是諸經。名十二入。天台云。此十二通稱<a 
name="0441c09" id="0441c09"></a>入者。入以涉入為義。根塵相對。則有識生。識依根<a 
name="0441c10" id="0441c10"></a>塵。仍為能入。根塵即是所入。今此十二。從所入受<a 
name="0441c11" id="0441c11"></a>名。故通受入名。內六入者。此之六法親故屬內。為<a 
name="0441c12" id="0441c12"></a>識所依故名為入。亦名根者。根以能生為義。此六<a 
name="0441c13" id="0441c13"></a>既並有生識之功。故通名根也。外六入者。此六法<a 
name="0441c14" id="0441c14"></a>&#x758E;故屬外。識所由涉。故名為入。亦名塵。塵以染汙<a 
name="0441c15" id="0441c15"></a>為義。以能染汙情識。故通名為塵也。一眼入<span class="note">(謂眼根對<a 
name="0441c16" id="0441c16"></a>於色塵。有所見之色。是名眼入)</span>。二耳入<span class="note">(謂耳根對於聲塵。有所聞之聲。是名耳入)</span>。三鼻<a 
name="0441c17" id="0441c17"></a>入<span class="note">(謂鼻根對於香塵。有所嗅之香。是名鼻入)</span>。四舌入<span class="note">(謂舌根對於味塵。有所&#x751E;之味。是名<a 
name="0441c18" id="0441c18"></a>舌入)</span>。五身入<span class="note">(謂身根對於觸塵。有所覺之觸。是名身入)</span>。六意入<span class="note">(謂意根對於法塵。有<a 
name="0441c19" id="0441c19"></a>所分別之法。是名意入)</span>。七色入<span class="note">(謂一切可見之色。而對於眼。是名色入)</span>。八聲入<a 
name="0441c20" id="0441c20"></a><span class="note">(謂一切可聞之聲。而對於鼻。是名聲入)</span>。九香入<span class="note">(謂一切可嗅之香。而對於鼻。是名香入)</span>。<a 
name="0441c21" id="0441c21"></a>十味入<span class="note">(謂一切可&#x751E;之味。而對於舌。是名味入)</span>。十一觸入<span class="note">(謂一切可覺之觸。而<a 
name="0441c22" id="0441c22"></a>對於身。是名觸入)</span>。十二法入<span class="note">(謂一切可分別之法。而對於意。是名法入)</span>。界即十<a 
name="0441c23" id="0441c23"></a>八界。謂六根。六塵。六識。共成十八也。天台云。此十<a 
name="0441c24" id="0441c24"></a>八。通名界者。界以界別為義。此十八法。各有別體。<a 
name="0442a01" id="0442a01"></a>義無渾濫。故通受界名也。一眼界<span class="note">(謂能見之根。名為眼界)</span>。二<a 
name="0442a02" id="0442a02"></a>耳界<span class="note">(謂能聞之根。名為耳界)</span>。三鼻界<span class="note">(謂能嗅之根。名為鼻界)</span>。四舌界<span class="note">(謂能<a 
name="0442a03" id="0442a03"></a>&#x751E;味之根。名為舌界)</span>。五身界<span class="note">(謂能覺觸之根。名為身界)</span>。六意界<span class="note">(謂能覺知之根。名為<a 
name="0442a04" id="0442a04"></a>意界)</span>。七色界<span class="note">(謂眼所見一切色境。名為色界)</span>。八聲界<span class="note">(謂耳所聞一切音聲。名為聲界)</span>。<a 
name="0442a05" id="0442a05"></a>九香界<span class="note">(謂鼻所嗅一切香氣。名為香界)</span>。十味界<span class="note">(謂舌所&#x751E;一切諸昧。名為昧界)</span>。十<a 
name="0442a06" id="0442a06"></a>一觸界<span class="note">(觸即觸著。謂身所觸冷煖細滑等觸。名為觸界)</span>。十二法界<span class="note">(謂意所知一切<a 
name="0442a07" id="0442a07"></a>諸法。名為法界)</span>。十三眼識界<span class="note">(謂眼根若對色塵。即生眼識。眼識生時。即識色塵。故名眼<a 
name="0442a08" id="0442a08"></a>識界)</span>。十四耳識界<span class="note">(謂耳根若對聲塵。即生耳識。耳識生時。即識聲塵。故名耳識界)</span>。十<a 
name="0442a09" id="0442a09"></a>五鼻識界<span class="note">(謂鼻根若對香塵。即生鼻識。鼻識生時。即識香塵。故名鼻識界)</span>。十六舌<a 
name="0442a10" id="0442a10"></a>識界<span class="note">(謂舌根若對味塵。即生舌識。舌識生時。即識味塵。故名舌識界)</span>。十七身識界<a 
name="0442a11" id="0442a11"></a><span class="note">(謂身根若對觸塵。即生身識。身識生時。即識觸塵。故名身識界)</span>。十八意識界<span class="note">(五識生<span class="corr" title='[巳&gt;已]'>已</span><a 
name="0442a12" id="0442a12"></a>即滅。意。為意識。此意識續生。意識生時。即識法塵。若五識能生意識。即以前五識為根。後意識為意識。此<a 
name="0442a13" id="0442a13"></a>意識滅。次識續生。是則前意識。生後意識。如是亦脫傳受。根識之名。皆以能生為根。所生為識。今說所生<a 
name="0442a14" id="0442a14"></a>之識。為意識界也。此六通名識者。謂若根塵相對。即有識生。識以識別為義。識依於根。能識別於塵。故此<a 
name="0442a15" id="0442a15"></a>六通名識也。若了識從緣生。豈計有神使之謬取也)</span>。此陰入界。名為三科法<a 
name="0442a16" id="0442a16"></a>門。法門雖三。總是色心二法。開合不同佛為迷心<a 
name="0442a17" id="0442a17"></a>不迷色人。說五陰法。合色為一分。開心為四分<span class="note">(受想<a 
name="0442a18" id="0442a18"></a>行識。皆心分故)</span>。為迷色不迷心人。說十二入法。開色為十<a 
name="0442a19" id="0442a19"></a>分半<span class="note">(謂內五根。外六塵。法塵半分故)</span>。合心為一分半<span class="note">(意根一分法塵半分)</span>。為<a 
name="0442a20" id="0442a20"></a>心色俱迷人。說十八界。開色為十分半<span class="note">(準上應知)</span>。開心<a 
name="0442a21" id="0442a21"></a>為七分半<span class="note">(謂眼耳鼻舌身意之六識。加意根一分。法塵半分)</span>。斯皆如來。逗<a 
name="0442a22" id="0442a22"></a>眾生機。說此三科法門。各隨根性。任修一法。即能<a 
name="0442a23" id="0442a23"></a>悟入。故毗婆沙論云。以凡夫人。迷此色心。有輕重<a 
name="0442a24" id="0442a24"></a>異故。佛對機為說陰入界三科法。令其觀此色心<a 
name="0442b01" id="0442b01"></a>二法。皆從&#x8657;妄因緣而生。起惑造業。輪轉生死。若<a 
name="0442b02" id="0442b02"></a>達此妄源。無有實體。絕名離相。則不為惑染所迷<a 
name="0442b03" id="0442b03"></a>也。</p></div><a 
name="0442b04" id="0442b04"></a><div class="entry" style="text-indent: 0em; margin-left: 0em"><p>上人法</p><a 
name="0442b05" id="0442b05"></a><p style="text-indent: 0em; margin-left: 1em"><span class="linehead"></span>律云諸法能出要。成就念在身。乃至得果。皆名上<a 
name="0442b06" id="0442b06"></a>人法也。律攝云。上人法者。即勝流法也。謂望一切<a 
name="0442b07" id="0442b07"></a>凡愚五蓋等法。鄙劣惡事。是勝上故。亦云過人法。<a 
name="0442b08" id="0442b08"></a>五分云。一切出要法。謂諸禪。解脫。三昧。正受。諸聖<a 
name="0442b09" id="0442b09"></a>道果。是名過人法。薩婆多論云。何名過人法。不名<a 
name="0442b10" id="0442b10"></a>過天。佛在人中結戒故。人中有波羅提木叉戒故。<a 
name="0442b11" id="0442b11"></a>又人中多入聖道。多修善法。勝於天故。但勝人。<span class="corr" title='[巳&gt;已]'>已</span><a 
name="0442b12" id="0442b12"></a>勝於天。又言。但勝人得波羅夷。天故無所論也。善<a 
name="0442b13" id="0442b13"></a>見律云。聖利法者。於人中為無上法也。亦言梵法。<a 
name="0442b14" id="0442b14"></a>亦言入涅槃法。此法佛辟支佛羅漢法也。</p></div><a 
name="0442b15" id="0442b15"></a><div class="entry" style="text-indent: 0em; margin-left: 0em"><p>自言有欲</p><a 
name="0442b16" id="0442b16"></a><p style="text-indent: 0em; margin-left: 1em"><span class="linehead"></span>毗尼母經云。云何名欲。如佛翹勤不倦。故名為欲。<a 
name="0442b17" id="0442b17"></a>又復明欲。繫念在前。如佛覺無異。以是義故。名為<a 
name="0442b18" id="0442b18"></a>欲也。成實論云。經中說欲為法本。以欲求故。得一<a 
name="0442b19" id="0442b19"></a>切法。故名法本。又如意足中。言欲三昧。進精三昧。<a 
name="0442b20" id="0442b20"></a>心三昧。思惟三昧。大論云。佛有時說為欲。或時說<a 
name="0442b21" id="0442b21"></a>精進。有時說不放逸。譬如人欲遠行。初欲去時。是<a 
name="0442b22" id="0442b22"></a>名為欲。發行不住。是為精進。能勸勵不令行事稽<a 
name="0442b23" id="0442b23"></a>留。是為不放逸。以是故知欲生精進。精進生故不<a 
name="0442b24" id="0442b24"></a>放逸。不放逸故能生諸法。乃至得成佛無上道。</p></div><a 
name="0442c01" id="0442c01"></a><div class="entry" style="text-indent: 0em; margin-left: 0em"><p>三三昧</p><a 
name="0442c02" id="0442c02"></a><p style="text-indent: 0em; margin-left: 1em"><span class="linehead"></span>一有覺有觀三昧。二無覺有觀三昧。三無覺無觀<a 
name="0442c03" id="0442c03"></a>三昧。初心在禪。名為覺。細心分別禪味。名為觀。大<a 
name="0442c04" id="0442c04"></a>論云。麤心初念。是名為覺。細心分別。名為觀。譬如<a 
name="0442c05" id="0442c05"></a>撞鐘。初聲大時。名為覺。後聲微細。名為觀也。阿毗<a 
name="0442c06" id="0442c06"></a>曇云。有覺有觀。是欲界未到地。初禪無覺有觀。是<a 
name="0442c07" id="0442c07"></a>中間禪。無覺無觀。是三禪。及四無色<span class="note">(三禪者。謂二禪。三禪。四禪<a 
name="0442c08" id="0442c08"></a>也。四無色者。即無色界。四空定也。未到地者。即欲界定。謂未到初禪。此未到。及初禪。麤心初念。而細心分<a 
name="0442c09" id="0442c09"></a>別禪味。故有覺觀。中間禪。即初禪二禪兩楹之中。住此中間禪時。覺知之心<span class="corr" title='[巳&gt;已]'>已</span>亡。分別禪味之念猶在。故<a 
name="0442c10" id="0442c10"></a>無覺有觀。若入二禪。乃至滅受想定覺知之心。分別禪味之念俱亡。故無覺觀也)</span>。三昧。此<a 
name="0442c11" id="0442c11"></a>云調直定。又云正定。大論云。三摩提。秦言正心行<a 
name="0442c12" id="0442c12"></a>處。是心從無始來。常曲不端。得是正心行處。心則<a 
name="0442c13" id="0442c13"></a>端直。故名三昧。又善心一處住不動。是名三昧。苑<a 
name="0442c14" id="0442c14"></a>法師曰。具云三摩地。此言等持。謂離沉掉。名之為<a 
name="0442c15" id="0442c15"></a>等。令心住一境性。故曰持也。遠法師云。夫稱三昧<a 
name="0442c16" id="0442c16"></a>者何。專思寂想之謂也。思專則志一不分。想寂則<a 
name="0442c17" id="0442c17"></a>氣&#x8657;神朗。氣&#x8657;則智恬其照。神朗則無幽不徹。斯<a 
name="0442c18" id="0442c18"></a>二乃是自然之玄符。用一而致用也。是故靖恭閑<a 
name="0442c19" id="0442c19"></a>宇。而感物通靈。御心為正。動必入微。此假修以凝<a 
name="0442c20" id="0442c20"></a>神。積功以移性。又此三昧。名體甚多。修證不一。故<a 
name="0442c21" id="0442c21"></a>智論云。一切禪定。亦名定。亦名三昧。四禪亦名禪。<a 
name="0442c22" id="0442c22"></a>亦名定。亦名三昧。除四禪。諸餘定。亦名定。亦名三<a 
name="0442c23" id="0442c23"></a>昧。不名為禪也。</p></div><a 
name="0442c24" id="0442c24"></a><div class="entry" style="text-indent: 0em; margin-left: 0em"><p>三解脫門</p><a 
name="0443a01" id="0443a01"></a><p style="text-indent: 0em; margin-left: 1em"><span class="linehead"></span>法界次第初門。引大智度論曰。三十七品。是趣涅<a 
name="0443a02" id="0443a02"></a>槃道。行是道<span class="corr" title='[巳&gt;已]'>已</span>。到涅槃。涅槃城有三門。謂空。無相。<a 
name="0443a03" id="0443a03"></a>無作。此三通名解脫門者。解脫即是涅槃。門謂能<a 
name="0443a04" id="0443a04"></a>通。此三法能通行者得入涅槃。故名解脫門也。亦<a 
name="0443a05" id="0443a05"></a>云三三昧。但三昧。即是當體得名。解脫從能通之<a 
name="0443a06" id="0443a06"></a>用。以受稱也。此無別法。有師解云。因時名三昧。證<a 
name="0443a07" id="0443a07"></a>果則變名解脫。此類如八背捨。八解脫也<span class="note">(三昧解脫。涅槃。<a 
name="0443a08" id="0443a08"></a>雖三法無殊。而實有異。三昧者。正定也。本性立稱。解脫者。無礙自在也。本行立稱。涅槃者。寂靜常住。本果<a 
name="0443a09" id="0443a09"></a>立號)</span>。一空解脫門。謂觀一切諸法。皆從因緣和合而<a 
name="0443a10" id="0443a10"></a>生。自性本空。無我我所。若能如是通達。則於諸法。<a 
name="0443a11" id="0443a11"></a>而得自在。故名空解脫門。二無相解脫門。謂既知<a 
name="0443a12" id="0443a12"></a>一切法空故。觀男女一異等相。實不可得。若能如<a 
name="0443a13" id="0443a13"></a>是通達諸法無相。即得自在。故名無相解脫門。三<a 
name="0443a14" id="0443a14"></a>無作解脫門。亦云無願。謂若知一切法無相。則於<a 
name="0443a15" id="0443a15"></a>三界無所願求。若無願求。則不造作生死之業。若<a 
name="0443a16" id="0443a16"></a>無生死之業。即無果報之苦。而得自在。故名無作<a 
name="0443a17" id="0443a17"></a>解脫門。增一阿含。佛告諸比丘。如是比丘。此三三<a 
name="0443a18" id="0443a18"></a>昧。久在生死。不能自覺悟。諸比丘。當求方便。得此<a 
name="0443a19" id="0443a19"></a>三三昧<span class="note">(三十七品。如說戒犍度中釋。我者。眾生於五陰身中。彊立主宰。名之為我。我所者。眾<a 
name="0443a20" id="0443a20"></a>生妄執五陰之身。及男女資生等物。皆名我所)</span>。</p></div><a 
name="0443a21" id="0443a21"></a><div class="entry" style="text-indent: 0em; margin-left: 0em"><p>正受</p><a 
name="0443a22" id="0443a22"></a><p style="text-indent: 0em; margin-left: 1em"><span class="linehead"></span>天台云。非邪曰正。領納名受。妙宗鈔云。離邪倒想。<a 
name="0443a23" id="0443a23"></a>領納所緣。名為正受。圭峰云。不受諸受。名曰正受。<a 
name="0443a24" id="0443a24"></a>然正受名質。本具多種。謂從有想。而至一切入等。<a 
name="0443b01" id="0443b01"></a>廣如論釋。此不繁述。</p></div><a 
name="0443b02" id="0443b02"></a><div class="entry" style="text-indent: 0em; margin-left: 0em"><p>有道</p><a 
name="0443b03" id="0443b03"></a><p style="text-indent: 0em; margin-left: 1em"><span class="linehead"></span>謂從一支道。至十一支道。廣如論釋。</p></div><a 
name="0443b04" id="0443b04"></a><div class="entry" style="text-indent: 0em; margin-left: 0em"><p>修者</p><a 
name="0443b05" id="0443b05"></a><p style="text-indent: 0em; margin-left: 1em"><span class="linehead"></span>謂修戒。定。慧。解脫慧。見解脫慧。如下釋。</p></div><a 
name="0443b06" id="0443b06"></a><div class="entry" style="text-indent: 0em; margin-left: 0em"><p>智者</p><a 
name="0443b07" id="0443b07"></a><p style="text-indent: 0em; margin-left: 1em"><span class="linehead"></span>決定了知。故名為智。謂法智。比智。等智。他心智也。<a 
name="0443b08" id="0443b08"></a>成論云。知現在法。是名法智。知餘殘法。名曰比智。<a 
name="0443b09" id="0443b09"></a>餘謂過去未來諸法。次現在法後知。故名比智。所<a 
name="0443b10" id="0443b10"></a>以者何。先現知<span class="corr" title='[巳&gt;已]'>已</span>。然後比知。法智。名現在智。隨此<a 
name="0443b11" id="0443b11"></a>法智。思量比知。名為比智。法界次第云。諸世間有<a 
name="0443b12" id="0443b12"></a>漏智慧。亦名等智。凡夫聖人。同有此智。故名等智。<a 
name="0443b13" id="0443b13"></a>亦云名字智。是智。但有名。而無理。婆沙論云。等智<a 
name="0443b14" id="0443b14"></a>者。世人等行此智。故名等智。如男女來去。世人現<a 
name="0443b15" id="0443b15"></a>見所行法等。問曰。亦緣第一義法。何故名世智。答<a 
name="0443b16" id="0443b16"></a>曰。從多分故。多緣世法。少緣第一義法。復次。此智<a 
name="0443b17" id="0443b17"></a>無第一義相。復次。此智是假名。所以者何。一切人。<a 
name="0443b18" id="0443b18"></a>一切眾生。一切處。盡有此智故。復次。此智是愚所<a 
name="0443b19" id="0443b19"></a>依處。愚立足處。聲論云。此智為無智所覆。故名等<a 
name="0443b20" id="0443b20"></a>智。猶器中物。名為覆物。成論云。有人言。一切眾生<a 
name="0443b21" id="0443b21"></a>成就等智。是事云何。答曰。若佛弟子。能知諸法。從<a 
name="0443b22" id="0443b22"></a>眾緣生。是人能得。非餘眾生。以得智名。故一切眾<a 
name="0443b23" id="0443b23"></a>生。但用想識。若得此智。名內凡夫。婆沙論云。他心<a 
name="0443b24" id="0443b24"></a>智者。知他心故。名他心智。問曰。亦知他心數法。何<a 
name="0443c01" id="0443c01"></a>故但名知他心智耶。答曰。以期心故。行者期心。作<a 
name="0443c02" id="0443c02"></a>如是念。使我知他心。若知他心。亦知數法。又此法。<a 
name="0443c03" id="0443c03"></a>以種種事故得名。法界次第云。知欲界色界繫。現<a 
name="0443c04" id="0443c04"></a>在心。心數法。及無漏心。心數法少分。是為他心智<a 
name="0443c05" id="0443c05"></a>也。</p></div><a 
name="0443c06" id="0443c06"></a><div class="entry" style="text-indent: 0em; margin-left: 0em"><p>見者</p><a 
name="0443c07" id="0443c07"></a><p style="text-indent: 0em; margin-left: 1em"><span class="linehead"></span>謂見苦集盡道四聖諦也。涅槃云。我昔與汝等。不<a 
name="0443c08" id="0443c08"></a>見四真諦。是故久流轉。生死大苦海。又云。凡夫有<a 
name="0443c09" id="0443c09"></a>苦。而無諦。聲聞有苦。而有諦。凡夫不見苦理。故言<a 
name="0443c10" id="0443c10"></a>無諦。聲聞能見無常苦空。故言有諦。法界次第云。<a 
name="0443c11" id="0443c11"></a>此四通言諦者。諦以審實為義。此四諦法。正為聲<a 
name="0443c12" id="0443c12"></a>聞人。從聞生解。故必須藉教詮理。今明教理不&#x8657;。<a 
name="0443c13" id="0443c13"></a>故云審實。若由因感果。則應先因而後果。今悉先<a 
name="0443c14" id="0443c14"></a>果而後因者。教門引物為便故。皆先果而後因。前<a 
name="0443c15" id="0443c15"></a>二諦是世間之法。令知苦以斷集。故先果而次因。<a 
name="0443c16" id="0443c16"></a>後二諦是出世間之法。使為滅以修道。故亦先果<a 
name="0443c17" id="0443c17"></a>而次因也。苦諦者。苦以痛惱為義。一切有為心行。<a 
name="0443c18" id="0443c18"></a>常為無常患累之所逼惱。故名為苦。大論云。無量<a 
name="0443c19" id="0443c19"></a>眾生。有三種身苦。老。病。死。三種心苦。貪。瞋。癡。三種<a 
name="0443c20" id="0443c20"></a>後世苦。地獄。餓鬼。畜生。總而言之。有三苦八苦等。<a 
name="0443c21" id="0443c21"></a>皆三界生死之患。諦審生死。實是苦者。故名苦諦<a 
name="0443c22" id="0443c22"></a>也<span class="note">(三苦者。苦苦。壞苦。行苦也。八苦者。生苦。老苦病苦。死苦。愛別離苦。怨憎會苦。求不得苦。五盛陰苦也)</span>。<a 
name="0443c23" id="0443c23"></a>集諦者。集以招聚為義。若心與結業相應。未來定<a 
name="0443c24" id="0443c24"></a>能招聚生死之苦。故名為集。諦審一切煩惱惑業。<a 
name="0444a01" id="0444a01"></a>則未來實能招集三界死生苦果。故名集諦也。盡<a 
name="0444a02" id="0444a02"></a>諦者。亦曰滅諦。滅即寂滅。又滅以滅無為義。結業<a 
name="0444a03" id="0444a03"></a>既盡。則無生死之患累。故名為滅。以諸煩惱結使<a 
name="0444a04" id="0444a04"></a>滅故。三界業亦滅。若三界業煩惱滅者。即是滅諦。<a 
name="0444a05" id="0444a05"></a>有餘涅槃因滅。故果滅。捨此報身時。後世苦果永<a 
name="0444a06" id="0444a06"></a>不相續。名入無餘涅槃。諦審涅槃。實為寂滅。故名<a 
name="0444a07" id="0444a07"></a>滅諦也。道諦者。道以能通為義。正道及助道。是二<a 
name="0444a08" id="0444a08"></a>相扶。能至涅槃。故名為道。諦審此二道相扶。實能<a 
name="0444a09" id="0444a09"></a>通至涅槃不&#x8657;。故名道諦也<span class="note">(正道者。實觀三十七品。三解脫門。緣理慧<a 
name="0444a10" id="0444a10"></a>行名為正道也。助道者。得解觀中種種諸對治法。及諸禪定。是名助道也)</span>。</p></div><a 
name="0444a11" id="0444a11"></a><div class="entry" style="text-indent: 0em; margin-left: 0em"><p>須陀洹</p><a 
name="0444a12" id="0444a12"></a><p style="text-indent: 0em; margin-left: 1em"><span class="linehead"></span>此云預流。又云入流。謂預入聖道法流。俱舍論云。<a 
name="0444a13" id="0444a13"></a>諸無漏道。總名為流。由此為因。趣涅槃故。預言為<a 
name="0444a14" id="0444a14"></a>顯最初。至得彼預流。故說名預流。或云溝港。亦取<a 
name="0444a15" id="0444a15"></a>其流水義。或云至流。或翻逆流。謂逆生死流也。</p></div><a 
name="0444a16" id="0444a16"></a><div class="entry" style="text-indent: 0em; margin-left: 0em"><p>斯陀含</p><a 
name="0444a17" id="0444a17"></a><p style="text-indent: 0em; margin-left: 1em"><span class="linehead"></span>此云一來。或云一往來。是人從此死。一往天上。一<a 
name="0444a18" id="0444a18"></a>來人間。得盡眾苦故。四教義翻為薄。前斷<span class="corr" title='[巳&gt;已]'>已</span>多。其<a 
name="0444a19" id="0444a19"></a>所未斷少。故名薄。故俱舍云。彼往天上。一來人間。<a 
name="0444a20" id="0444a20"></a>而般涅槃。名一來果。過此以後。更無生故。此或名<a 
name="0444a21" id="0444a21"></a>曰薄貪瞋癡。唯餘下品貪瞋癡故。或曰頻來。應法<a 
name="0444a22" id="0444a22"></a>師云。此應誤也。宜作<span class="gaiji">[去*頁]<!--gaiji,,1[去*頁],2&#x4ABA;,3--></span>來。</p></div><a 
name="0444a23" id="0444a23"></a><div class="entry" style="text-indent: 0em; margin-left: 0em"><p>阿那含</p><a 
name="0444a24" id="0444a24"></a><p style="text-indent: 0em; margin-left: 1em"><span class="linehead"></span>此云不來。或云不還。是人欲界中死。生色無色界。<a 
name="0444b01" id="0444b01"></a>於彼漏盡。不復還來欲界受生也。</p></div><a 
name="0444b02" id="0444b02"></a><div class="entry" style="text-indent: 0em; margin-left: 0em"><p>阿羅漢</p><a 
name="0444b03" id="0444b03"></a><p style="text-indent: 0em; margin-left: 1em"><span class="linehead"></span>此云無學。亦云無生。無法可學。名無學。後世中更<a 
name="0444b04" id="0444b04"></a>不生。故云無生。是人斷色界無色界思惑盡。四智<a 
name="0444b05" id="0444b05"></a><span class="corr" title='[巳&gt;已]'>已</span>圓。<span class="corr" title='[巳&gt;已]'>已</span>出三界。<span class="corr" title='[巳&gt;已]'>已</span>證涅槃也。母論云。斷三結。故得<a 
name="0444b06" id="0444b06"></a>須陀洹。欲染恚薄。故得斯陀含。欲染恚斷故得阿<a 
name="0444b07" id="0444b07"></a>那含。一切結盡。故名阿羅漢。涅槃經。佛告迦葉菩<a 
name="0444b08" id="0444b08"></a>薩言。有五種人。於是大乘大涅槃典有病行處。非<a 
name="0444b09" id="0444b09"></a>如來也。何等為五。一。斷三結。得須陀洹果。不墮地<a 
name="0444b10" id="0444b10"></a>獄。畜生。餓鬼。人天七反。永斷諸苦。入於涅槃。迦葉<a 
name="0444b11" id="0444b11"></a>是名第一有病行處。是人未來。過八萬劫。便當得<a 
name="0444b12" id="0444b12"></a>成阿耨多羅三藐三菩提。迦葉。第二人者。斷三結<a 
name="0444b13" id="0444b13"></a>縛。薄貪恚癡。得斯陀含果。名一往來。永斷諸苦。入<a 
name="0444b14" id="0444b14"></a>於涅槃。迦葉。是名第二有病行處。是人未來過六<a 
name="0444b15" id="0444b15"></a>萬劫。便當得成阿耨多羅三藐三菩提。迦葉。第三<a 
name="0444b16" id="0444b16"></a>人者。斷五下結。得阿那含果。更不來此。永斷諸苦。<a 
name="0444b17" id="0444b17"></a>入於涅槃。是名第三有病行處。是人未來過四萬<a 
name="0444b18" id="0444b18"></a>劫。便當得成阿耨多羅三藐三菩提。迦葉。第四人<a 
name="0444b19" id="0444b19"></a>者。永斷貪欲瞋恚愚癡。得阿羅漢果。煩惱無餘。入<a 
name="0444b20" id="0444b20"></a>於涅槃。亦非麒鱗獨一之行。是名第四人有病行<a 
name="0444b21" id="0444b21"></a>處。是人過二萬劫。便當得成阿耨多羅三藐三菩<a 
name="0444b22" id="0444b22"></a>提。迦葉。第五人者。永斷貪欲瞋恚愚癡。得辟支佛<a 
name="0444b23" id="0444b23"></a>道。煩惱無餘。入於涅槃。真是麒鱗獨一之行。是名<a 
name="0444b24" id="0444b24"></a>第五人有病行處。是人未來過十千劫。便當得成<a 
name="0444c01" id="0444c01"></a>阿耨多羅三藐三菩提。迦葉。是名第五人有病行<a 
name="0444c02" id="0444c02"></a>處。非如來也<span class="note">(三結。如下毗尼增一法釋。四智者。我生<span class="corr" title='[巳&gt;已]'>已</span>盡。梵行<span class="corr" title='[巳&gt;已]'>已</span>立。所作<span class="corr" title='[巳&gt;已]'>已</span><span class="corr" title='[辯&gt;辦]'>辦</span>。不受後<a 
name="0444c03" id="0444c03"></a>有也)</span>。</p></div><a 
name="0444c04" id="0444c04"></a><div class="entry" style="text-indent: 0em; margin-left: 0em"><p>根力覺意解脫三昧正受</p><a 
name="0444c05" id="0444c05"></a><p style="text-indent: 0em; margin-left: 1em"><span class="linehead"></span>根謂五根。力謂五力。覺意謂七覺意<span class="note">(如說戒犍度中廣釋)</span>。解<a 
name="0444c06" id="0444c06"></a>脫謂八解脫。亦名八背捨。背謂違背。捨即棄捨。智<a 
name="0444c07" id="0444c07"></a>論云。背此淨潔五欲。捨此著心。故名背捨。修此觀<a 
name="0444c08" id="0444c08"></a>故。發真無漏智慧。斷三界見思惑。盡即轉名八解<a 
name="0444c09" id="0444c09"></a>脫也。一。內有色相。外觀色。謂行者先觀自<span class="corr" title='[巳&gt;己]'>己</span>色身<a 
name="0444c10" id="0444c10"></a>相狀。壞爛不淨。不可愛樂。一心靜定。更想皮肉脫<a 
name="0444c11" id="0444c11"></a>落。但見白骨。有八色光明。故云內有色相。又為欲<a 
name="0444c12" id="0444c12"></a>界結使難斷。雖自觀內色身不淨。復須以不淨心。<a 
name="0444c13" id="0444c13"></a>觀於他人之色。令生厭惡。以求斷除。故云外觀色。<a 
name="0444c14" id="0444c14"></a>此初背捨。位在初禪<span class="note">(八色光明者。謂見地色。如黃白淨地。見水色。如淵中澄清<a 
name="0444c15" id="0444c15"></a>之水。見火色。如&#x70DF;薪清淨之火。見風色。如無塵清風。見青色。如金精山。見黃色。如薝蔔華。見赤色。如春朝<a 
name="0444c16" id="0444c16"></a>霞。見白色。如珂雪也)</span>。二內無色相。外觀色。謂行者為入二禪<a 
name="0444c17" id="0444c17"></a><span class="corr" title='[巳&gt;已]'>已</span>。滅內身色相。故云內無色相。又為欲界結使難<a 
name="0444c18" id="0444c18"></a>斷故。猶觀引不淨之相。令生厭惡。以求斷除。故云<a 
name="0444c19" id="0444c19"></a>外觀色。此第二背捨。位在二禪。三淨背捨。身作證。<a 
name="0444c20" id="0444c20"></a>言淨者。以緣於淨相。故名淨也。謂行者於第二背<a 
name="0444c21" id="0444c21"></a>捨後。除棄外色不淨之相。但於定中練習。八色光<a 
name="0444c22" id="0444c22"></a>明。清淨皎潔。猶如妙寶之色。故云淨背捨。心既明<a 
name="0444c23" id="0444c23"></a>淨。樂漸增長。&#x5FA7;滿身中。悉皆怡悅。故云身作證。此<a 
name="0444c24" id="0444c24"></a>第三背捨。位在三禪。四&#x8657;空處背捨。謂行者於欲<a 
name="0445a01" id="0445a01"></a>界後。<span class="corr" title='[巳&gt;已]'>已</span>除棄自身不淨之色。初背捨後。又除棄內<a 
name="0445a02" id="0445a02"></a>身白骨之色。第二背捨背。又除棄外身一切不淨<a 
name="0445a03" id="0445a03"></a>之色。尚餘八種淨色。皆依心住。若心捨色。色即謝<a 
name="0445a04" id="0445a04"></a>滅。一心緣空。與空相應。即入無邊&#x8657;空處定。是為<a 
name="0445a05" id="0445a05"></a>&#x8657;空處背捨。此第四背捨位在四禪。五識處背捨。<a 
name="0445a06" id="0445a06"></a>謂行者若捨&#x8657;空處。一心緣識。入定時。即觀此定。<a 
name="0445a07" id="0445a07"></a>陰入界故。有無常。苦。空。無我。&#x8657;誑不實。心生厭背。<a 
name="0445a08" id="0445a08"></a>而不受著。是為識處背捨<span class="note">(無常者。謂五陰之身。終歸壞滅也。苦者。謂身有<a 
name="0445a09" id="0445a09"></a>生死迫逼等苦也。空者。謂身由四大假合而成。本來空也。無我者。謂四大各離。誰是我耶)</span>。六無<a 
name="0445a10" id="0445a10"></a>所有處背捨。謂行者。若捨識處。一心緣無所有處。<a 
name="0445a11" id="0445a11"></a>入定時。即觀此定。依陰入界故有無常苦空無我。<a 
name="0445a12" id="0445a12"></a>&#x8657;誑不實。心生厭背。而不受著。是為無所有處背<a 
name="0445a13" id="0445a13"></a>捨。七非有想非無想處背捨。謂行者。若捨無所有<a 
name="0445a14" id="0445a14"></a>處。一心緣非有想非無想。入定時。即觀此定。依陰<a 
name="0445a15" id="0445a15"></a>入界故有無常苦空無我。&#x8657;誑不實。心生厭背。而<a 
name="0445a16" id="0445a16"></a>不受著。是為非有想非無想背捨。八滅受想背捨。<a 
name="0445a17" id="0445a17"></a>受即領納。想即思想。即五陰中。受想二心也。謂行<a 
name="0445a18" id="0445a18"></a>者。背滅此受想諸心心數法。是為滅受想背捨。所<a 
name="0445a19" id="0445a19"></a>以者何。諸佛弟子。患厭散亂心。欲入定休息。以涅<a 
name="0445a20" id="0445a20"></a>槃法安著身中。故云身作證。而想受滅也。三昧。正<a 
name="0445a21" id="0445a21"></a>受。俱如前釋<span class="note">(淨潔五欲者。若欲界。色聲香味觸。名麤弊五欲。是為不淨。若色界。無色界。<a 
name="0445a22" id="0445a22"></a>色聲香味觸。名為淨潔五欲也。無漏智慧者。謂二乘等由此智慧。斷除惑業。不漏落生死也。見思惑者。謂<a 
name="0445a23" id="0445a23"></a>意根對法塵。起諸分別。曰見惑。眼等五根。對色等五塵。起諸貪愛。曰思惑)</span>。</p></div><a 
name="0445a24" id="0445a24"></a><div class="entry" style="text-indent: 0em; margin-left: 0em"><p>最初未制戒</p><a 
name="0445b01" id="0445b01"></a><p style="text-indent: 0em; margin-left: 1em"><span class="linehead"></span>律云不犯者。最初未制戒。癡狂。心亂。痛惱所纏。最<a 
name="0445b02" id="0445b02"></a>初者。謂佛未為制戒之前。以無知故。一切所作。皆<a 
name="0445b03" id="0445b03"></a>名不犯。如須提那等。未制戒者。未為結五篇戒也。<a 
name="0445b04" id="0445b04"></a>若佛<span class="corr" title='[巳&gt;已]'>已</span>結五篇等戒。隨所作違。即名為犯。癡狂者。<a 
name="0445b05" id="0445b05"></a>十誦云。齊何名狂。佛言。有五相名狂人。親里死盡<a 
name="0445b06" id="0445b06"></a>故狂。財物失盡故狂。田業人民失盡故狂。或四大<a 
name="0445b07" id="0445b07"></a>錯亂故狂。或先世業報故狂。比丘雖有是五狂相。<a 
name="0445b08" id="0445b08"></a>若自知我是比丘。隨所違制。即得犯罪。云何名心<a 
name="0445b09" id="0445b09"></a>亂。佛言。有五種因緣。令心散亂。為非人所打故心<a 
name="0445b10" id="0445b10"></a>散亂。或非人令心散亂。或非人食心精氣。故心散<a 
name="0445b11" id="0445b11"></a>亂。或四大錯故心散亂。或先世業報。故心散亂。痛<a 
name="0445b12" id="0445b12"></a>惱所纏者。以病壞故。令心痛惱。佛言。有五種病壞<a 
name="0445b13" id="0445b13"></a>心。或風發故病壞心。或熱發故病壞心。或冷發故<a 
name="0445b14" id="0445b14"></a>病壞心。或三種俱發故壞心。或時節氣發故壞心<a 
name="0445b15" id="0445b15"></a><span class="note">(餘如上說)</span>。</p></div><a 
name="0445b16" id="0445b16"></a><a 
name="0445b17" id="0445b17"></a><p><span class="juanname">四分律名義標釋卷第五</span></p><a 
name="0445b18" id="0445b18"></a><a 
name="0445b19" id="0445b19"></a><div class="w"><div style="margin-left: 1em"><p style="text-indent: 0em; margin-left: 0em"><span class="headname">　　音釋</span></p><a 
name="0445b20" id="0445b20"></a><div class="entry" style="text-indent: 0em; margin-left: 0em"><p>&#x866C;</p><p style="text-indent: 0em; margin-left: 1em"><span class="linehead"></span>音求。龍無角者。</p></div><a 
name="0445b21" id="0445b21"></a><div class="entry" style="text-indent: 0em; margin-left: 0em"><p>螭</p><p style="text-indent: 0em; margin-left: 1em"><span class="linehead"></span>音鴟。似蛟無角。似龍而黃也。</p></div><a 
name="0445b22" id="0445b22"></a><div class="entry" style="text-indent: 0em; margin-left: 0em"><p>蟠</p><p style="text-indent: 0em; margin-left: 1em"><span class="linehead"></span>音盤。</p></div><a 
name="0445b23" id="0445b23"></a><div class="entry" style="text-indent: 0em; margin-left: 0em"><p>傷</p><p style="text-indent: 0em; margin-left: 1em"><span class="linehead"></span>音倘。直也。又傷傷長貌。</p></div><a 
name="0445b24" id="0445b24"></a><div class="entry" style="text-indent: 0em; margin-left: 0em"><p>軒</p><p style="text-indent: 0em; margin-left: 1em"><span class="linehead"></span>顯。平聲。</p></div><a 
name="0445c01" id="0445c01"></a><div class="entry" style="text-indent: 0em; margin-left: 0em"><p>很</p><p style="text-indent: 0em; margin-left: 1em"><span class="linehead"></span>痕上聲。不聽從也。</p></div><a 
name="0445c02" id="0445c02"></a><div class="entry" style="text-indent: 0em; margin-left: 0em"><p>愎</p><p style="text-indent: 0em; margin-left: 1em"><span class="linehead"></span>音闢。戾也。很也。</p></div><a 
name="0445c03" id="0445c03"></a><div class="entry" style="text-indent: 0em; margin-left: 0em"><p><span class="gaiji">&#x86A9;<!--gaiji,蚩,1[山/一/虫],2&#x86A9;,3--></span></p><p style="text-indent: 0em; margin-left: 1em"><span class="linehead"></span>音鴟。</p></div><a 
name="0445c04" id="0445c04"></a><div class="entry" style="text-indent: 0em; margin-left: 0em"><p>鬻</p><p style="text-indent: 0em; margin-left: 1em"><span class="linehead"></span>同&#x7151;。</p></div><a 
name="0445c05" id="0445c05"></a><div class="entry" style="text-indent: 0em; margin-left: 0em"><p><span class="gaiji">[去*頁]<!--gaiji,,1[去*頁],2&#x4ABA;,3--></span></p><p style="text-indent: 0em; margin-left: 1em"><span class="linehead"></span>音閤。</p></div><a 
name="0445c06" id="0445c06"></a><div class="entry" style="text-indent: 0em; margin-left: 0em"><p>辟支佛</p><p style="text-indent: 0em; margin-left: 1em"><span class="linehead"></span>此云獨覺。出無佛世。觀十二因緣。無師<a 
name="0445c07" id="0445c07"></a>自悟。如麟一角。故名獨覺。亦名緣覺。中乘人。</p></div><a 
name="0445c08" id="0445c08"></a><div class="entry" style="text-indent: 0em; margin-left: 0em"><p>癡狂</p><p style="text-indent: 0em; margin-left: 1em"><span class="linehead"></span>癡者。不別賢愚。善惡。是非。亦心病也。狂者。<a 
name="0445c09" id="0445c09"></a>心病也。韓子曰。心不能審得失之地。謂之狂也。亦<a 
name="0445c10" id="0445c10"></a>有令人狂鬼。名阿婆摩羅。餘如律釋。</p></div></div></div><a 
name="0445c11" id="0445c11"></a><a 
name="0445c12" id="0445c12"></a><a 
name="0445c13" id="0445c13"></a><a 
name="0445c14" id="0445c14"></a><p style="text-indent: 0em; margin-left: 0em"><span class="headname">　　四分律名義標釋卷第六目錄</span></p><a 
name="0445c15" id="0445c15"></a><ul><li>舍衛城</li><li>迦留陀夷</li><li>夢中</li><a 
name="0445c16" id="0445c16"></a><li>僧伽婆尸沙</li><li>轉輪聖王</li><li>內色外色</li><a 
name="0445c17" id="0445c17"></a><li>涅槃僧</li><li>捫摸</li><li>嗚口</li><a 
name="0445c18" id="0445c18"></a><li>罵詈</li><li>捺髀</li><li>尼師壇</li><a 
name="0445c19" id="0445c19"></a><li>草秸</li><li>摩醯首羅天</li><li>癡人</li><a 
name="0445c20" id="0445c20"></a><li>唄匿</li><li>持戒者</li><li>迦羅比丘</li><a 
name="0445c21" id="0445c21"></a><li>適意</li><li>華鬘</li><li>二根</li><a 
name="0445c22" id="0445c22"></a><li>優婆塞</li><li>曠野國</li><li>恒河</li><a 
name="0445c23" id="0445c23"></a><li>娑羅樹</li><li>摩訶迦葉</li><li>里巷</li><a 
name="0445c24" id="0445c24"></a><li>螺<span class="corr" title='[[髟/告]&gt;髻]'>髻</span>梵志</li><li>摩尼犍大龍王</li><a 
name="0446a01" id="0446a01"></a><li>祇樹給孤獨園</li><li>賴吒婆羅比丘</li><a 
name="0446a02" id="0446a02"></a><li>無主自作屋</li><li>佛十二磔手</li><li>陂池</li><a 
name="0446a03" id="0446a03"></a><li>淹漬</li><li>革屣</li><li>拼地</li><a 
name="0446a04" id="0446a04"></a><li>觸嬈</li><li>佛圖</li></ul>
<hr>【經文資訊】卍新續藏第 44 冊 No. 0744 四分律名義標釋<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexe0d8.html?index=X44n0744" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X44n0744_005 by HTTrack Website Copier/3.x [XR&CO'2014], Tue, 07 Jun 2016 07:26:37 GMT -->
</html>
