<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T11n0310_017 by HTTrack Website Copier/3.x [XR&CO'2014], Tue, 07 Jun 2016 06:46:47 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1073421714&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT11n0310&amp;utmp=%2Fmobile%2Findex.php%3Findex%3DT11n0310_017&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc567.html?index=T11n0310_016" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第11冊<br/>No.310 大寶積經 (120卷)<br/>【唐 菩提流志譯】<br/>第 17 卷</p>
	<a href="indexfe79.html?index=T11n0310_018" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T11">
<div class="root" id="0310" sutra_name="大寶積經" sutra_juan="[卷17]">　
<a 
name="0091c01" id="0091c01"></a><a 
name="0091c02" id="0091c02"></a><p><span class="juanname">大寶積經卷第十七</span></p><a 
name="0091c03" id="0091c03"></a><a 
name="0091c04" id="0091c04"></a><p style="margin-left: 4em"><span class="byline">大唐三藏菩提流志奉　詔譯</span></p><a 
name="0091c05" id="0091c05"></a><p style="margin-left: 2em"><span class="headname">無量壽如來會第五之一</span></p><a 
name="0091c06" id="0091c06"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時佛住王舍城耆闍崛山中，與<a 
name="0091c07" id="0091c07"></a>大比丘眾萬二千人俱，皆是諸大聲聞眾所<a 
name="0091c08" id="0091c08"></a>知識，其名曰：尊者阿若憍陳如、馬勝、大名有<a 
name="0091c09" id="0091c09"></a>賢、無垢、須跋陀羅、善稱圓滿、憍梵&#x9262;提、優<a 
name="0091c10" id="0091c10"></a>樓頻<span class="gaiji">蠡<!--gaiji,蠡,1[彖/虫],2&#x45CD;,3--></span>迦葉、那提迦葉、伽耶迦葉、摩訶迦葉、<a 
name="0091c11" id="0091c11"></a>舍利弗、大目揵連、摩訶迦旃延、摩訶劫賓那、<a 
name="0091c12" id="0091c12"></a>摩訶注那、滿慈子、阿尼樓馱、離波多、上首<a 
name="0091c13" id="0091c13"></a>王、住彼岸摩俱羅、難陀、有光善來、羅&#x777A;羅、<a 
name="0091c14" id="0091c14"></a>阿難陀等，而為上首。復有菩薩摩訶薩眾，所<a 
name="0091c15" id="0091c15"></a>謂普賢菩薩、文殊師利菩薩、彌勒菩薩，及賢<a 
name="0091c16" id="0091c16"></a>劫中諸菩薩摩訶薩眾，前後圍繞。</p><p style="text-indent: 0em; margin-left: 0em"><span class="linehead"></span>又與賢護<a 
name="0091c17" id="0091c17"></a>等十六丈夫眾俱，所謂善思惟義菩薩、慧辯<a 
name="0091c18" id="0091c18"></a>才菩薩、觀無住菩薩、善化神通菩薩、光幢<a 
name="0091c19" id="0091c19"></a>菩薩、智上菩薩、寂根菩薩、慧願菩薩、香象菩<a 
name="0091c20" id="0091c20"></a>薩、寶幢菩薩等，而為上首，咸共遵修普賢之<a 
name="0091c21" id="0091c21"></a>道，滿足菩薩一切行願，安住一切功德法中，<a 
name="0091c22" id="0091c22"></a>到諸佛法究竟彼岸。願於一切世界之中成等<a 
name="0091c23" id="0091c23"></a>正覺，又願生彼兜率陀天，於彼壽終降生右<a 
name="0091c24" id="0091c24"></a>&#x8107;見行七步，放大光明，普佛世界六種震動，<a 
name="0091c25" id="0091c25"></a>而自唱言：「我於一切世間最為尊貴。」釋梵諸<a 
name="0091c26" id="0091c26"></a>天咸來親奉。又見習學書計曆數聲明伎巧<a 
name="0091c27" id="0091c27"></a>醫方養生符印，及餘博戲擅美過人。身處王<a 
name="0091c28" id="0091c28"></a>宮厭諸欲境，見老病死悟世非常，捐捨國位<a 
name="0091c29" id="0091c29"></a>踰城學道。解諸纓絡及迦尸迦，被服袈裟六<a 
name="0092a01" id="0092a01"></a>年苦行，能於五濁剎中作斯示見。順世間故<a 
name="0092a02" id="0092a02"></a>浴尼連河行趣道場，龍王迎讚，諸菩薩眾右<a 
name="0092a03" id="0092a03"></a>繞稱揚。菩薩爾時受草，自敷菩提樹下，結<a 
name="0092a04" id="0092a04"></a>加趺坐。又見魔眾合圍將加危害，菩薩以定<a 
name="0092a05" id="0092a05"></a>慧力降伏魔怨，成無上覺。梵王勸請轉於法<a 
name="0092a06" id="0092a06"></a>輪，勇猛無畏佛音震吼，擊法鼓、吹法螺、建大<a 
name="0092a07" id="0092a07"></a>法幢、然正法炬，攝受正法及諸禪定，雨大法<a 
name="0092a08" id="0092a08"></a>雨澤潤含生，震大法雷開悟一切。諸佛剎土<a 
name="0092a09" id="0092a09"></a>普照大光，世界之中地皆震動，魔宮摧毀驚<a 
name="0092a10" id="0092a10"></a>怖波旬，破煩惱城墮諸見網，遠離黑法生諸<a 
name="0092a11" id="0092a11"></a>白法。於佛施食能受能消，為調眾生宣揚妙<a 
name="0092a12" id="0092a12"></a>理。或見微笑放百千光，昇灌頂階受菩提記，<a 
name="0092a13" id="0092a13"></a>或成佛道見入涅槃，使無量有情皆得漏<a 
name="0092a14" id="0092a14"></a>盡，成熟菩薩無邊善根。如是諸佛剎中皆能<a 
name="0092a15" id="0092a15"></a>示見。譬如幻師善知幻術，而能示見男女等<a 
name="0092a16" id="0092a16"></a>相，於彼相中實無可得。如是如是，諸菩薩等<a 
name="0092a17" id="0092a17"></a>善學無邊幻術功德故，能示見變化相應，能<a 
name="0092a18" id="0092a18"></a>善了知變化之道故，示諸佛土見大慈悲，一<a 
name="0092a19" id="0092a19"></a>切群生普皆饒益。菩薩願行成就無疆，無量<a 
name="0092a20" id="0092a20"></a>義門通達平等，一切善法具足修成。諸佛剎<a 
name="0092a21" id="0092a21"></a>中平等趣入，常為諸佛勸進加威。一切如來<a 
name="0092a22" id="0092a22"></a>識知印可，為教菩薩作阿闍梨。常習相應無<a 
name="0092a23" id="0092a23"></a>邊諸行，通達一切法界所行，能善了知有情<a 
name="0092a24" id="0092a24"></a>及土，亦常發趣供諸如來。見種種身猶如影<a 
name="0092a25" id="0092a25"></a>像，善學因陀羅網能破魔網，壞諸見網入有<a 
name="0092a26" id="0092a26"></a>情網，能超煩惱眷屬及魔侶魔人。遠出聲聞<a 
name="0092a27" id="0092a27"></a>辟支佛地，入空無相無願法門，而能安住方<a 
name="0092a28" id="0092a28"></a>便善巧。初不樂入二乘涅槃，得無生無滅諸<a 
name="0092a29" id="0092a29"></a>三摩地，及得一切陀羅尼門，廣大諸根辯才<a 
name="0092b01" id="0092b01"></a>決定，於菩薩藏法善能了知。佛華三昧隨時<a 
name="0092b02" id="0092b02"></a>悟入，具一切種甚深禪定，一切諸佛皆悉見<a 
name="0092b03" id="0092b03"></a>前，於一念中遍遊佛土，周旋往返不異其時。<a 
name="0092b04" id="0092b04"></a>於難非難邊能了諸邊，敷演實際差別善知，<a 
name="0092b05" id="0092b05"></a>得佛辯才住普賢行。善能分別眾生語言，超<a 
name="0092b06" id="0092b06"></a>過世間一切之法，善知一切出世間法。得資<a 
name="0092b07" id="0092b07"></a>具自在波羅蜜多，荷擔有情為不請友。能持<a 
name="0092b08" id="0092b08"></a>一切如來法藏，安住不斷一切佛種。哀愍有<a 
name="0092b09" id="0092b09"></a>情能開法眼，閉諸惡趣開善趣門。普觀有情<a 
name="0092b10" id="0092b10"></a>能作父母兄弟之想，又觀眾生如己身想。證<a 
name="0092b11" id="0092b11"></a>得一切讚歎功德，波羅蜜多能善了知，讚歎<a 
name="0092b12" id="0092b12"></a>如來一切功德，及餘稱讚諸功德法。如是菩<a 
name="0092b13" id="0092b13"></a>薩摩訶薩眾無量無邊皆來集會。</p><p style="text-indent: 0em; margin-left: 0em"><span class="linehead"></span>爾時尊者<a 
name="0092b14" id="0092b14"></a>阿難從坐而起，整理衣服，偏袒右肩右膝著<a 
name="0092b15" id="0092b15"></a>地，合掌向佛，白言：「大德世尊！身色諸根悉皆<a 
name="0092b16" id="0092b16"></a>清淨，威光赫奕如融金聚，又如明鏡凝照光<a 
name="0092b17" id="0092b17"></a>暉。從昔已來初未曾見，喜得瞻仰生希有心。<a 
name="0092b18" id="0092b18"></a>世尊今者入大寂定，行如來行皆悉圓滿，善<a 
name="0092b19" id="0092b19"></a>能建立大丈夫行，思惟去來現在諸佛。世尊<a 
name="0092b20" id="0092b20"></a>何故住斯念耶？」</p><p style="text-indent: 0em; margin-left: 0em"><span class="linehead"></span>爾時佛告阿難：「汝今云何能<a 
name="0092b21" id="0092b21"></a>知此義？為有諸天來告汝耶？為以見我及自<a 
name="0092b22" id="0092b22"></a>知耶？」</p><p style="text-indent: 0em; margin-left: 0em"><span class="linehead"></span>阿難白佛言</p><p style="text-indent: 0em; margin-left: 0em"><span class="linehead"></span>「世尊！我見如來光瑞希有<a 
name="0092b23" id="0092b23"></a>故發斯念，非因天等。」</p><p style="text-indent: 0em; margin-left: 0em"><span class="linehead"></span>佛告阿難：「善哉善哉！汝<a 
name="0092b24" id="0092b24"></a>今快問。善能觀察微妙辯才，能問如來如是<a 
name="0092b25" id="0092b25"></a>之義。汝為一切如來、應、正等覺，及安住大悲<a 
name="0092b26" id="0092b26"></a>利益群生如優曇花希有大士出見世間，故<a 
name="0092b27" id="0092b27"></a>問斯義。又為哀愍利樂諸眾生故，能問如來<a 
name="0092b28" id="0092b28"></a>如是之義。阿難！如來、應、正等覺善能開示無<a 
name="0092b29" id="0092b29"></a>量知見。何以故？如來知見無有障礙。阿難！如<a 
name="0092c01" id="0092c01"></a>來、應、正等覺欲樂住世，能於<span class="corr" title='[食&gt;念] cf.【麗】'>念</span>頃住無量無<a 
name="0092c02" id="0092c02"></a>數百千億那由他劫，若復增過如上數量，而<a 
name="0092c03" id="0092c03"></a>如來身及以諸根無有增減。何以故？如來得<a 
name="0092c04" id="0092c04"></a>三昧自在到於彼岸，於一切法最勝自在。是<a 
name="0092c05" id="0092c05"></a>故阿難！諦聽，善思念之，吾當為汝分別解說。」</p><a 
name="0092c06" id="0092c06"></a><p style="text-indent: 0em; margin-left: 0em"><span class="linehead"></span>阿難白佛言：「唯然世尊！願樂欲聞。」</p><a 
name="0092c07" id="0092c07"></a><p style="text-indent: 0em; margin-left: 0em"><span class="linehead"></span>爾時佛告阿難：「往昔過阿僧祇無數大劫，有<a 
name="0092c08" id="0092c08"></a>佛出現，號曰然燈。於彼佛前極過數量，有苦<a 
name="0092c09" id="0092c09"></a>行佛出興于世。苦行佛前復有如來，號為月<a 
name="0092c10" id="0092c10"></a>面。月面佛前過於數量，有旃檀香佛。於彼佛<a 
name="0092c11" id="0092c11"></a>前有蘇迷盧積佛，盧積佛前復有妙高劫佛。<a 
name="0092c12" id="0092c12"></a>如是展轉，有離垢面佛、不染污佛、龍天佛、山<a 
name="0092c13" id="0092c13"></a>聲王佛、蘇迷盧積佛、金藏佛、照曜光佛、光帝<a 
name="0092c14" id="0092c14"></a>佛、大地種姓佛、光明熾盛琉璃金光佛、月<a 
name="0092c15" id="0092c15"></a>像佛、開敷花莊嚴光佛、妙海勝覺遊戲神通<a 
name="0092c16" id="0092c16"></a>佛、金剛光佛、大阿伽陀香光佛、捨離煩惱心<a 
name="0092c17" id="0092c17"></a>佛、寶增長佛、勇猛積佛、勝積佛、持大功德法<a 
name="0092c18" id="0092c18"></a>施神通佛、映蔽日月光佛、照曜琉璃佛、心覺<a 
name="0092c19" id="0092c19"></a>花佛、月光佛、日光佛、花瓔珞色王開敷神通<a 
name="0092c20" id="0092c20"></a>佛、水月光佛、破無明暗佛、真珠珊瑚蓋佛、<a 
name="0092c21" id="0092c21"></a>底沙佛、勝花佛、法慧吼佛、有師子吼鵝鴈<a 
name="0092c22" id="0092c22"></a>聲佛、梵音龍吼佛。如是等佛出現於世，相<a 
name="0092c23" id="0092c23"></a>去劫數皆過數量。彼龍吼佛未出世前無央<a 
name="0092c24" id="0092c24"></a>數劫，有世主佛。世主佛前無邊劫數有佛出<a 
name="0092c25" id="0092c25"></a>世，號世間自在王如來、應、正等覺、明行圓滿、<a 
name="0092c26" id="0092c26"></a>善逝、世間解、無上丈夫、調御士、天人師、佛、世<a 
name="0092c27" id="0092c27"></a>尊。</p><p style="text-indent: 0em; margin-left: 0em"><span class="linehead"></span>「阿難！彼佛法中有一比丘名曰法處，有殊<a 
name="0092c28" id="0092c28"></a>勝行願及念慧力增上，其心堅固不動，福智<a 
name="0092c29" id="0092c29"></a>殊勝人相端嚴。阿難！彼法處比丘往詣世間<a 
name="0093a01" id="0093a01"></a>自在王如來所，偏袒右肩頂禮佛足，向佛合<a 
name="0093a02" id="0093a02"></a>掌以頌讚曰：</p><a 
name="0093a03" id="0093a03"></a><p><span class="lg">「『如來無量無邊光，　　舉世無光可能喻，<a 
name="0093a04" id="0093a04"></a><br>　　一切日月摩尼寶，　　佛之光威皆映蔽。<a 
name="0093a05" id="0093a05"></a><br>　　世尊能演一音聲，　　有情各各隨類解，<a 
name="0093a06" id="0093a06"></a><br>　　又能現一妙色身，　　普使眾生隨類見。<a 
name="0093a07" id="0093a07"></a><br>　　戒定慧進及多聞，　　一切有情無與等，<a 
name="0093a08" id="0093a08"></a><br>　　心流覺慧如大海，　　善能了知甚深法。<a 
name="0093a09" id="0093a09"></a><br>　　惑盡過亡應受供，　　如是聖德惟世尊，<a 
name="0093a10" id="0093a10"></a><br>　　佛有殊勝大威光，　　普照十方無量剎。<a 
name="0093a11" id="0093a11"></a><br>　　我今稱讚諸功德，　　冀希福慧等如來，<a 
name="0093a12" id="0093a12"></a><br>　　能救一切諸世間，　　生老病死眾苦惱。<a 
name="0093a13" id="0093a13"></a><br>　　願當安住三摩地，　　演說施戒諸法門，<a 
name="0093a14" id="0093a14"></a><br>　　忍辱精勤及定慧，　　庶當成佛濟群生。<a 
name="0093a15" id="0093a15"></a><br>　　為求無上大菩提，　　供養十方諸妙覺，<a 
name="0093a16" id="0093a16"></a><br>　　百千俱胝那由他，　　極彼恒沙之數量。<a 
name="0093a17" id="0093a17"></a><br>　　又願當獲大神光，　　倍照恒沙億佛剎，<a 
name="0093a18" id="0093a18"></a><br>　　及以無邊勝進力，　　感得殊勝廣淨居。<a 
name="0093a19" id="0093a19"></a><br>　　如是無等佛剎中，　　安處群生當利益，<a 
name="0093a20" id="0093a20"></a><br>　　十方最勝之大士，　　彼皆當往生喜心。<a 
name="0093a21" id="0093a21"></a><br>　　唯佛聖智能證知，　　我今希求堅固力，<a 
name="0093a22" id="0093a22"></a><br>　　縱沈無間諸地獄，　　如是願心終不退。<a 
name="0093a23" id="0093a23"></a><br>　　一切世間無礙智，　　應當了知如是心。』</span></p><a 
name="0093a24" id="0093a24"></a><p style="text-indent: 0em; margin-left: 0em"><span class="linehead"></span>「復次阿難！法處比丘讚佛德已白言：『世尊！我<a 
name="0093a25" id="0093a25"></a>今發阿耨多羅三藐三菩提心，惟願如來為<a 
name="0093a26" id="0093a26"></a>我演說如是等法，令於世間得無等等成大<a 
name="0093a27" id="0093a27"></a>菩提，具攝清淨莊嚴佛土。』佛告比丘：『汝應自<a 
name="0093a28" id="0093a28"></a>攝清淨佛國。』法處白佛言：『世尊！我無威力堪<a 
name="0093a29" id="0093a29"></a>能攝受，唯願如來說餘佛土清淨莊嚴，我等<a 
name="0093b01" id="0093b01"></a>聞已誓當圓滿。』爾時世尊為其廣說二十一<a 
name="0093b02" id="0093b02"></a>億清淨佛土具足莊嚴，說是法時經于億歲。<a 
name="0093b03" id="0093b03"></a>阿難！法處比丘於彼二十一億諸佛土中所<a 
name="0093b04" id="0093b04"></a>有嚴淨之事悉皆攝受，既攝受已滿足五劫<a 
name="0093b05" id="0093b05"></a>思惟修習。」</p><p style="text-indent: 0em; margin-left: 0em"><span class="linehead"></span>阿難白佛言：「世尊！彼世間自在王<a 
name="0093b06" id="0093b06"></a>如來壽量幾何？」</p><p style="text-indent: 0em; margin-left: 0em"><span class="linehead"></span>世尊告曰：「彼佛壽量滿四十<a 
name="0093b07" id="0093b07"></a>劫。阿難！彼二十一俱胝佛剎，法處比丘所攝<a 
name="0093b08" id="0093b08"></a>佛國超過於彼。既攝受已，往詣世間自在王<a 
name="0093b09" id="0093b09"></a>如來所，頂禮雙足右繞七匝，&#x5374;住一面白言：<a 
name="0093b10" id="0093b10"></a>『世尊！我已攝受具足功德嚴淨佛土。』佛言：『今<a 
name="0093b11" id="0093b11"></a>正是時，汝應具說令眾歡喜，亦令大眾皆當<a 
name="0093b12" id="0093b12"></a>攝受圓滿佛土。』</p><p style="text-indent: 0em; margin-left: 0em"><span class="linehead"></span>「法處白言：『唯願世尊大慈留<a 
name="0093b13" id="0093b13"></a>聽，我今將說殊勝之願。</p><a 
name="0093b14" id="0093b14"></a><p style="text-indent: 0em; margin-left: 0em"><span class="linehead"></span>「『若我證得無上菩提，國中有地獄、餓鬼、畜生<a 
name="0093b15" id="0093b15"></a>趣者，我終不取無上正覺。</p><a 
name="0093b16" id="0093b16"></a><p style="text-indent: 0em; margin-left: 0em"><span class="linehead"></span>「『若我成佛，國中眾生有墮三惡趣者，我終不<a 
name="0093b17" id="0093b17"></a>取正覺。</p><a 
name="0093b18" id="0093b18"></a><p style="text-indent: 0em; margin-left: 0em"><span class="linehead"></span>「『若我成佛，國中有情若不皆同真金色者，不<a 
name="0093b19" id="0093b19"></a>取正覺。</p><a 
name="0093b20" id="0093b20"></a><p style="text-indent: 0em; margin-left: 0em"><span class="linehead"></span>「『若我成佛，國中有情形貌差別有好醜者，不<a 
name="0093b21" id="0093b21"></a>取正覺。</p><a 
name="0093b22" id="0093b22"></a><p style="text-indent: 0em; margin-left: 0em"><span class="linehead"></span>「『若我成佛，國中有情不得宿念，下至不知億<a 
name="0093b23" id="0093b23"></a>那由他百千劫事者，不取正覺。</p><a 
name="0093b24" id="0093b24"></a><p style="text-indent: 0em; margin-left: 0em"><span class="linehead"></span>「『若我成佛，國中有情若無天眼，乃至不見億<a 
name="0093b25" id="0093b25"></a>那由他百千佛國土者，不取正覺。</p><a 
name="0093b26" id="0093b26"></a><p style="text-indent: 0em; margin-left: 0em"><span class="linehead"></span>「『若我成佛，國中有情不獲天耳，乃至不聞億<a 
name="0093b27" id="0093b27"></a>那由他百千踰繕那外佛說法者，不取正覺。</p><a 
name="0093b28" id="0093b28"></a><p style="text-indent: 0em; margin-left: 0em"><span class="linehead"></span>「『若我成佛，國中有情無他心智，乃至不知億<a 
name="0093b29" id="0093b29"></a>那由他百千佛國土中有情心行者，不取正<a 
name="0093c01" id="0093c01"></a>覺。</p><a 
name="0093c02" id="0093c02"></a><p style="text-indent: 0em; margin-left: 0em"><span class="linehead"></span>「『若我成佛，國中有情不獲神通自在波羅蜜<a 
name="0093c03" id="0093c03"></a>多，於一念頃不能超過億那由他百千佛剎<a 
name="0093c04" id="0093c04"></a>者，不取正覺。</p><a 
name="0093c05" id="0093c05"></a><p style="text-indent: 0em; margin-left: 0em"><span class="linehead"></span>「『若我成佛，國中有情起於少分我我所想者，<a 
name="0093c06" id="0093c06"></a>不取菩提。</p><a 
name="0093c07" id="0093c07"></a><p style="text-indent: 0em; margin-left: 0em"><span class="linehead"></span>「『若我成佛，國中有情若不決定成等正覺、證<a 
name="0093c08" id="0093c08"></a>大涅槃者，不取菩提。</p><a 
name="0093c09" id="0093c09"></a><p style="text-indent: 0em; margin-left: 0em"><span class="linehead"></span>「『若我成佛，光明有限，下至不照億那由他百<a 
name="0093c10" id="0093c10"></a>千及算數佛剎者，不取菩提。</p><a 
name="0093c11" id="0093c11"></a><p style="text-indent: 0em; margin-left: 0em"><span class="linehead"></span>「『若我成佛，壽量有限，乃至俱胝那由他百千<a 
name="0093c12" id="0093c12"></a>及算數劫者，不取菩提。</p><a 
name="0093c13" id="0093c13"></a><p style="text-indent: 0em; margin-left: 0em"><span class="linehead"></span>「『若我成佛，國中聲聞無有知其數者，假使三<a 
name="0093c14" id="0093c14"></a>千大千世界滿中有情及諸緣覺，於百千歲<a 
name="0093c15" id="0093c15"></a>盡其智算亦不能知；若有知者，不取正覺。</p><a 
name="0093c16" id="0093c16"></a><p style="text-indent: 0em; margin-left: 0em"><span class="linehead"></span>「『若我成佛，國中有情壽量有限齊者，不取菩<a 
name="0093c17" id="0093c17"></a>提；唯除願力而受生者。</p><a 
name="0093c18" id="0093c18"></a><p style="text-indent: 0em; margin-left: 0em"><span class="linehead"></span>「『若我成佛，國中眾生若有不善名者，不取正<a 
name="0093c19" id="0093c19"></a>覺。</p><a 
name="0093c20" id="0093c20"></a><p style="text-indent: 0em; margin-left: 0em"><span class="linehead"></span>「『若我成佛，彼無量剎中無數諸佛不共諮嗟<a 
name="0093c21" id="0093c21"></a>稱歎我國者，不取正覺。</p><a 
name="0093c22" id="0093c22"></a><p style="text-indent: 0em; margin-left: 0em"><span class="linehead"></span>「『若我證得無上覺時，餘佛剎中諸有情類聞<a 
name="0093c23" id="0093c23"></a>我名已，所有善根心心迴向願生我國，乃至<a 
name="0093c24" id="0093c24"></a>十念若不生者，不取菩提；唯除造無間惡業、<a 
name="0093c25" id="0093c25"></a>誹謗正法及諸聖人。</p><a 
name="0093c26" id="0093c26"></a><p style="text-indent: 0em; margin-left: 0em"><span class="linehead"></span>「『若我成佛，於他剎土有諸眾生發菩提心，及<a 
name="0093c27" id="0093c27"></a>於我所起清淨念，復以善根迴向願生極樂。<a 
name="0093c28" id="0093c28"></a>彼人臨命終時，我與諸比丘眾現其人前。若<a 
name="0093c29" id="0093c29"></a>不爾者，不取正覺。</p><a 
name="0094a01" id="0094a01"></a><p style="text-indent: 0em; margin-left: 0em"><span class="linehead"></span>「『若我成佛，無量國中所有眾生聞說我名，以<a 
name="0094a02" id="0094a02"></a>己善根迴向極樂。若不生者，不取菩提。</p><a 
name="0094a03" id="0094a03"></a><p style="text-indent: 0em; margin-left: 0em"><span class="linehead"></span>「『若我成佛，國中菩薩皆不成就三十二相者，<a 
name="0094a04" id="0094a04"></a>不取菩提。</p><a 
name="0094a05" id="0094a05"></a><p style="text-indent: 0em; margin-left: 0em"><span class="linehead"></span>「『若我成佛，於彼國中所有菩薩，於大菩提咸<a 
name="0094a06" id="0094a06"></a>悉位階一生補處。唯除大願諸菩薩等，為諸<a 
name="0094a07" id="0094a07"></a>眾生被精進甲，勤行利益修大涅槃，遍諸佛<a 
name="0094a08" id="0094a08"></a>國行菩薩行，供養一切諸佛如來，安立洹沙<a 
name="0094a09" id="0094a09"></a>眾生住無上覺，所修諸行復勝於前，行普賢<a 
name="0094a10" id="0094a10"></a>道而得出離。若不爾者，不取菩提。</p><a 
name="0094a11" id="0094a11"></a><p style="text-indent: 0em; margin-left: 0em"><span class="linehead"></span>「『若我成佛，國中菩薩每於晨朝供養他方乃<a 
name="0094a12" id="0094a12"></a>至無量億那由他百千諸佛，以佛威力即以<a 
name="0094a13" id="0094a13"></a>食前還到本國。若不爾者，不取菩提。</p><a 
name="0094a14" id="0094a14"></a><p style="text-indent: 0em; margin-left: 0em"><span class="linehead"></span>「『若我成佛，於彼剎中諸菩薩眾所須種種供<a 
name="0094a15" id="0094a15"></a>具，於諸佛所殖諸善根，如是色類不圓滿<a 
name="0094a16" id="0094a16"></a>者，不取菩提。</p><a 
name="0094a17" id="0094a17"></a><p style="text-indent: 0em; margin-left: 0em"><span class="linehead"></span>「『若我當成佛時，國中菩薩說諸法要不善順<a 
name="0094a18" id="0094a18"></a>入一切智者，不取菩提。</p><a 
name="0094a19" id="0094a19"></a><p style="text-indent: 0em; margin-left: 0em"><span class="linehead"></span>「『若我成佛，彼國所生諸菩薩等若無那羅延<a 
name="0094a20" id="0094a20"></a>堅固力者，不取正覺。</p><a 
name="0094a21" id="0094a21"></a><p style="text-indent: 0em; margin-left: 0em"><span class="linehead"></span>「『若我成佛，周遍國中諸莊嚴具，無有眾生能<a 
name="0094a22" id="0094a22"></a>總演說，乃至有天眼者不能了知所有雜類<a 
name="0094a23" id="0094a23"></a>形色光相。若有能知及總宣說者，不取菩提。</p><a 
name="0094a24" id="0094a24"></a><p style="text-indent: 0em; margin-left: 0em"><span class="linehead"></span>「『若我成佛，國中具有無量色樹高百千由旬，<a 
name="0094a25" id="0094a25"></a>諸菩薩中有善根劣者若不能了知，不取正覺。</p><a 
name="0094a26" id="0094a26"></a><p style="text-indent: 0em; margin-left: 0em"><span class="linehead"></span>「『若我成佛，國中眾生讀誦經典教授敷演，若<a 
name="0094a27" id="0094a27"></a>不獲得勝辯才者，不取菩提。</p><a 
name="0094a28" id="0094a28"></a><p style="text-indent: 0em; margin-left: 0em"><span class="linehead"></span>「『若我成佛，國中菩薩有不成就無邊辯才者，<a 
name="0094a29" id="0094a29"></a>不取菩提。</p><a 
name="0094b01" id="0094b01"></a><p style="text-indent: 0em; margin-left: 0em"><span class="linehead"></span>「『若我成佛，國土光淨遍無與等，徹照無量無<a 
name="0094b02" id="0094b02"></a>數不可思議諸佛世界，如明鏡中現其面像。<a 
name="0094b03" id="0094b03"></a>若不爾者，不取菩提。</p><a 
name="0094b04" id="0094b04"></a><p style="text-indent: 0em; margin-left: 0em"><span class="linehead"></span>「『若我成佛，國界之內地及虛空有無量種香，<a 
name="0094b05" id="0094b05"></a>復有百千億那由他數眾寶香鑪，香氣普熏<a 
name="0094b06" id="0094b06"></a>遍虛空界，其香殊勝超過人天珍，奉如來及<a 
name="0094b07" id="0094b07"></a>菩薩眾。若不爾者，不取菩提。</p><a 
name="0094b08" id="0094b08"></a><p style="text-indent: 0em; margin-left: 0em"><span class="linehead"></span>「『若我成佛，周遍十方無量無數不可思議無<a 
name="0094b09" id="0094b09"></a>等界眾生之輩，蒙佛威光所照觸者，身心安<a 
name="0094b10" id="0094b10"></a>樂超過人天。若不爾者，不取正覺。</p><a 
name="0094b11" id="0094b11"></a><p style="text-indent: 0em; margin-left: 0em"><span class="linehead"></span>「『若我成佛，無量不可思議無等界諸佛剎中<a 
name="0094b12" id="0094b12"></a>菩薩之輩聞我名已，若不證得離生、獲陀羅<a 
name="0094b13" id="0094b13"></a>尼者，不取正覺。</p><a 
name="0094b14" id="0094b14"></a><p style="text-indent: 0em; margin-left: 0em"><span class="linehead"></span>「『若我成佛，周遍無數不可思議無有等量諸<a 
name="0094b15" id="0094b15"></a>佛國中所有女人，聞我名已得清淨信，發菩<a 
name="0094b16" id="0094b16"></a>提心厭患女身。若於來世不捨女人身者，不<a 
name="0094b17" id="0094b17"></a>取菩提。</p><a 
name="0094b18" id="0094b18"></a><p style="text-indent: 0em; margin-left: 0em"><span class="linehead"></span>「『若我成佛，無量無數不可思議無等佛剎菩<a 
name="0094b19" id="0094b19"></a>薩之眾，聞我名已得離生法，若不修行殊勝<a 
name="0094b20" id="0094b20"></a>梵行，乃至到於大菩提者，不取正覺。</p><a 
name="0094b21" id="0094b21"></a><p style="text-indent: 0em; margin-left: 0em"><span class="linehead"></span>「『若我成佛，周遍十方無有等量諸佛剎中所<a 
name="0094b22" id="0094b22"></a>有菩薩，聞我名已五體投地，以清淨心修菩<a 
name="0094b23" id="0094b23"></a>薩行。若諸天人不禮敬者，不取正覺。</p><a 
name="0094b24" id="0094b24"></a><p style="text-indent: 0em; margin-left: 0em"><span class="linehead"></span>「『若我成佛，國中眾生所須衣服隨念即至，如<a 
name="0094b25" id="0094b25"></a>佛命：「善來，比丘。」法服自然在體。若不爾者，不<a 
name="0094b26" id="0094b26"></a>取菩提。</p><a 
name="0094b27" id="0094b27"></a><p style="text-indent: 0em; margin-left: 0em"><span class="linehead"></span>「『若我成佛，諸眾生類纔生我國中，若不皆獲<a 
name="0094b28" id="0094b28"></a>資具心淨安樂如得漏盡諸比丘者，不取菩<a 
name="0094b29" id="0094b29"></a>提。</p><a 
name="0094c01" id="0094c01"></a><p style="text-indent: 0em; margin-left: 0em"><span class="linehead"></span>「『若我成佛，國中群生隨心欲見諸佛淨國殊<a 
name="0094c02" id="0094c02"></a>勝莊嚴，於寶樹間悉皆出現，猶如明鏡見其<a 
name="0094c03" id="0094c03"></a>面像。若不爾者，不取菩提。</p><a 
name="0094c04" id="0094c04"></a><p style="text-indent: 0em; margin-left: 0em"><span class="linehead"></span>「『若我成佛，餘佛剎中所有眾生聞我名已，乃<a 
name="0094c05" id="0094c05"></a>至菩提諸根有闕、德用非廣者，不取菩提。</p><a 
name="0094c06" id="0094c06"></a><p style="text-indent: 0em; margin-left: 0em"><span class="linehead"></span>「『若我成佛，餘佛剎中所有菩薩聞我名已，若<a 
name="0094c07" id="0094c07"></a>不皆善分別勝三摩地名字語言，菩薩住彼<a 
name="0094c08" id="0094c08"></a>三摩地中，於一剎那言說之頃不能供養無<a 
name="0094c09" id="0094c09"></a>量無數不可思議無等諸佛，又不現證六三<a 
name="0094c10" id="0094c10"></a>摩地者，不取正覺。</p><a 
name="0094c11" id="0094c11"></a><p style="text-indent: 0em; margin-left: 0em"><span class="linehead"></span>「『若我成佛，餘佛土中有諸菩薩聞我名已，壽<a 
name="0094c12" id="0094c12"></a>終之後若不得生豪貴家者，不取正覺。</p><a 
name="0094c13" id="0094c13"></a><p style="text-indent: 0em; margin-left: 0em"><span class="linehead"></span>「『若我成佛，餘佛剎中所有菩薩聞我名已，若<a 
name="0094c14" id="0094c14"></a>不應時修菩薩行，清淨歡喜得平等住具諸<a 
name="0094c15" id="0094c15"></a>善根，不取正覺。</p><a 
name="0094c16" id="0094c16"></a><p style="text-indent: 0em; margin-left: 0em"><span class="linehead"></span>「『若我成佛，他方菩薩聞我名已，皆得平等三<a 
name="0094c17" id="0094c17"></a>摩地門，住是定中常供無量無等諸佛，乃至<a 
name="0094c18" id="0094c18"></a>菩提終不退轉。若不爾者，不取正覺。</p><a 
name="0094c19" id="0094c19"></a><p style="text-indent: 0em; margin-left: 0em"><span class="linehead"></span>「『若我成佛，國中菩薩隨其志願，所欲聞法自<a 
name="0094c20" id="0094c20"></a>然得聞。若不爾者，不取正覺。</p><a 
name="0094c21" id="0094c21"></a><p style="text-indent: 0em; margin-left: 0em"><span class="linehead"></span>「『若我證得無上菩提，餘佛剎中所有菩薩聞<a 
name="0094c22" id="0094c22"></a>我名已，於阿耨多羅三藐三菩提有退轉者，<a 
name="0094c23" id="0094c23"></a>不取正覺。</p><a 
name="0094c24" id="0094c24"></a><p style="text-indent: 0em; margin-left: 0em"><span class="linehead"></span>「『若我成佛，餘佛國中所有菩薩若聞我名，應<a 
name="0094c25" id="0094c25"></a>時不獲一二三忍、於諸佛法不能現證不退<a 
name="0094c26" id="0094c26"></a>轉者，不取菩提。』」</p><a 
name="0094c27" id="0094c27"></a><p style="text-indent: 0em; margin-left: 0em"><span class="linehead"></span>爾時佛告阿難：「彼法處比丘於世間自在王<a 
name="0094c28" id="0094c28"></a>如來前發此願已，承佛威神而說頌曰：</p><a 
name="0094c29" id="0094c29"></a><p><span class="lg">「『今對如來發弘誓，　　當證無上菩提日，<a 
name="0095a01" id="0095a01"></a><br>　　若不滿足諸上願，　　不取十力無等尊。<a 
name="0095a02" id="0095a02"></a><br>　　心或不堪常行施，　　廣濟貧窮免諸苦，<a 
name="0095a03" id="0095a03"></a><br>　　利益世間使安樂，　　不成救世之法王。<a 
name="0095a04" id="0095a04"></a><br>　　我證菩提坐道場，　　名聞不遍十方界，<a 
name="0095a05" id="0095a05"></a><br>　　無量無邊異佛剎，　　不取十力世中尊。<a 
name="0095a06" id="0095a06"></a><br>　　方趣無上大菩提，　　出家為求於欲境，<a 
name="0095a07" id="0095a07"></a><br>　　於彼念慧行無有，　　不作調御天人師。<a 
name="0095a08" id="0095a08"></a><br>　　願獲如來無量光，　　普照十方諸佛土，<a 
name="0095a09" id="0095a09"></a><br>　　能滅一切貪恚癡，　　亦斷世間諸惡趣。<a 
name="0095a10" id="0095a10"></a><br>　　願得光開淨慧眼，　　於諸有中破冥暗，<a 
name="0095a11" id="0095a11"></a><br>　　除滅諸難使無餘，　　安處天人大威者。<a 
name="0095a12" id="0095a12"></a><br>　　修習本行已清淨，　　獲得無量勝威光，<a 
name="0095a13" id="0095a13"></a><br>　　日月諸天摩尼火，　　所有光暉皆映蔽。<a 
name="0095a14" id="0095a14"></a><br>　　最勝丈夫修行已，　　於彼貧窮為伏藏，<a 
name="0095a15" id="0095a15"></a><br>　　圓滿善法無等倫，　　於大眾中師子吼。<a 
name="0095a16" id="0095a16"></a><br>　　往昔供養自然智，　　多劫勤修諸苦行，<a 
name="0095a17" id="0095a17"></a><br>　　為求最勝諸慧蘊，　　滿足本願天人尊。<a 
name="0095a18" id="0095a18"></a><br>　　如來知見無所礙，　　一切有為皆能了，<a 
name="0095a19" id="0095a19"></a><br>　　願我當成無與等，　　最勝智者真導師。<a 
name="0095a20" id="0095a20"></a><br>　　我若當證大菩提，　　如斯弘誓實圓滿，<a 
name="0095a21" id="0095a21"></a><br>　　願動三千大千界，　　天眾空中皆雨花。<a 
name="0095a22" id="0095a22"></a><br>　　是時大地咸震動，　　天花鼓樂滿虛空，<a 
name="0095a23" id="0095a23"></a><br>　　并雨栴檀細末香，　　唱言未來當作佛。』」</span></p><a 
name="0095a24" id="0095a24"></a><p style="text-indent: 0em; margin-left: 0em"><span class="linehead"></span>佛告阿難：「彼法處比丘於世間自在王如來。<a 
name="0095a25" id="0095a25"></a>及諸天人魔梵沙門婆羅門等前，廣發如是<a 
name="0095a26" id="0095a26"></a>大弘誓願，皆已成就世間希有。發是願已，如<a 
name="0095a27" id="0095a27"></a>實安住種種功德，具足莊嚴威德廣大清淨<a 
name="0095a28" id="0095a28"></a>佛土。修習如是菩薩行時，經於無量無數不<a 
name="0095a29" id="0095a29"></a>可思議無有等等億那由他百千劫內，初未<a 
name="0095b01" id="0095b01"></a>曾起貪瞋及癡欲害恚想，不起色聲香味觸<a 
name="0095b02" id="0095b02"></a>想，於諸眾生常樂愛敬猶如親屬，其性溫和<a 
name="0095b03" id="0095b03"></a>易可同處。有來求者不逆其意，善言勸諭無<a 
name="0095b04" id="0095b04"></a>不從心，資養所須趣支身命。少欲知足常樂<a 
name="0095b05" id="0095b05"></a>虛閑，稟識聰明而無矯妄。其性調順無有暴<a 
name="0095b06" id="0095b06"></a>惡，於諸有情常懷慈忍。心不詐諂亦無懈怠，<a 
name="0095b07" id="0095b07"></a>善言策進求諸白法。普為群生勇猛無退，利<a 
name="0095b08" id="0095b08"></a>益世間大願圓滿。奉事師長敬佛法僧，於菩<a 
name="0095b09" id="0095b09"></a>薩行常被甲冑，志樂寂靜離諸染著。為令眾<a 
name="0095b10" id="0095b10"></a>生常修白法，於善法中而為上首，住空無相<a 
name="0095b11" id="0095b11"></a>無願、無作無生、不起不滅無有憍慢。而彼正士<a 
name="0095b12" id="0095b12"></a>行菩薩道時，常護語言，不以語言害他及己，<a 
name="0095b13" id="0095b13"></a>常以語業利己及人。若入王城及諸村落，雖<a 
name="0095b14" id="0095b14"></a>見諸色心無所染，以清淨心不愛不恚。菩薩<a 
name="0095b15" id="0095b15"></a>爾時於檀波羅蜜起自行已，又能令他行於<a 
name="0095b16" id="0095b16"></a>惠施。於尸波羅蜜乃至般若波羅蜜，起前二<a 
name="0095b17" id="0095b17"></a>行皆悉圓滿。由成如是諸善根故，所生之處<a 
name="0095b18" id="0095b18"></a>有無量億那由他百千伏藏自然涌出，復令<a 
name="0095b19" id="0095b19"></a>無量無數不可思議無等無邊諸眾生類，安<a 
name="0095b20" id="0095b20"></a>住阿耨多羅三藐三菩提。如是無邊諸菩薩<a 
name="0095b21" id="0095b21"></a>眾起諸妙行，供養奉事於諸世尊乃至成佛，<a 
name="0095b22" id="0095b22"></a>皆不可以語言分別之所能知。或作輪王、帝<a 
name="0095b23" id="0095b23"></a>釋、蘇焰摩天、兜率陀天、善化天、他化自在<a 
name="0095b24" id="0095b24"></a>天、大梵天王，皆能奉事供養諸佛，及能請佛<a 
name="0095b25" id="0095b25"></a>轉於法輪。若作閻浮提王及諸長者、宰官、婆<a 
name="0095b26" id="0095b26"></a>羅門、剎帝利等，諸種姓中皆能尊重供養諸<a 
name="0095b27" id="0095b27"></a>佛，又能演說無量法門。從此永棄世間，成無<a 
name="0095b28" id="0095b28"></a>上覺。然彼菩薩能以上妙衣服臥具飲食醫<a 
name="0095b29" id="0095b29"></a>藥，盡形供養一切如來得安樂住。如是種種<a 
name="0095c01" id="0095c01"></a>圓滿善根，非以語言能盡邊際。口中常出栴<a 
name="0095c02" id="0095c02"></a>檀妙香，其香普熏無量無數乃至億那由他<a 
name="0095c03" id="0095c03"></a>百千世界，復從一切毛孔出過人天優&#x9262;羅<a 
name="0095c04" id="0095c04"></a>花上妙香氣。隨所生處，相好端嚴殊勝圓滿。<a 
name="0095c05" id="0095c05"></a>又得諸資具自在波羅蜜多，一切服用周遍<a 
name="0095c06" id="0095c06"></a>無乏。所謂諸寶香花幢幡繒蓋、上妙衣服飲<a 
name="0095c07" id="0095c07"></a>食湯藥，及諸伏藏珍玩所須，皆從菩薩掌中<a 
name="0095c08" id="0095c08"></a>自然流出，身諸毛孔流出一切人天音樂。由<a 
name="0095c09" id="0095c09"></a>是因緣，能令無量無數不可思議諸眾生等，<a 
name="0095c10" id="0095c10"></a>安住阿耨多羅三藐三菩提。阿難！我今已說<a 
name="0095c11" id="0095c11"></a>法處菩薩本所修行。」</p><a 
name="0095c12" id="0095c12"></a><p style="text-indent: 0em; margin-left: 0em"><span class="linehead"></span>爾時阿難白佛言：「世尊！彼法處菩薩成菩提<a 
name="0095c13" id="0095c13"></a>者，為過去耶？為未來耶？為今現在他方世界<a 
name="0095c14" id="0095c14"></a>耶？」</p><a 
name="0095c15" id="0095c15"></a><p style="text-indent: 0em; margin-left: 0em"><span class="linehead"></span>佛告阿難：「西方去此十萬億佛剎，彼有世界<a 
name="0095c16" id="0095c16"></a>名曰極樂。法處比丘在彼成佛，號無量壽，今<a 
name="0095c17" id="0095c17"></a>現在說法，無量菩薩及聲聞眾恭敬圍繞。</p><p style="text-indent: 0em; margin-left: 0em"><span class="linehead"></span>「阿<a 
name="0095c18" id="0095c18"></a>難！彼佛光明普照佛剎無量無數不可思議，<a 
name="0095c19" id="0095c19"></a>我今略說，光照東方如恒河沙等國土，南西<a 
name="0095c20" id="0095c20"></a>北方四維上下亦復如是，唯除諸佛本願威<a 
name="0095c21" id="0095c21"></a>神所加，悉皆照燭。是諸佛光，或有加一尋者，<a 
name="0095c22" id="0095c22"></a>或有加一由旬乃至億那由他百千由旬光<a 
name="0095c23" id="0095c23"></a>者，或普照佛剎者。阿難，以是義故，無量壽佛<a 
name="0095c24" id="0095c24"></a>復有異名，謂無量光、無邊光、無著光、無礙<a 
name="0095c25" id="0095c25"></a>光、光照王端嚴光、愛光、喜光、可觀光、不思<a 
name="0095c26" id="0095c26"></a>議光、無等光、不可稱量光、映蔽日光、映蔽月<a 
name="0095c27" id="0095c27"></a>光、掩奪日月光。彼之光明清淨廣大，普令眾<a 
name="0095c28" id="0095c28"></a>生身心悅樂，復令一切餘佛剎中天、龍、夜叉、<a 
name="0095c29" id="0095c29"></a>阿修羅等皆得歡悅。阿難！我今開示彼佛光<a 
name="0096a01" id="0096a01"></a>明，滿足一劫說不能盡。</p><p style="text-indent: 0em; margin-left: 0em"><span class="linehead"></span>「復次阿難！彼無量壽<a 
name="0096a02" id="0096a02"></a>如來，諸聲聞眾不可稱量知其邊際。假使比<a 
name="0096a03" id="0096a03"></a>丘滿億那由他百千數量，皆如大目揵連神<a 
name="0096a04" id="0096a04"></a>通自在，於晨朝時周歷大千世界、須臾之頃<a 
name="0096a05" id="0096a05"></a>還至本處，彼經億那由他百千歲數欲共計<a 
name="0096a06" id="0096a06"></a>算無量壽佛初會之中諸聲聞眾，盡其神力<a 
name="0096a07" id="0096a07"></a>乃至滅度，於百分中不知其一、於千分百千<a 
name="0096a08" id="0096a08"></a>分乃至鄔波尼殺曇分中亦不知其一。阿難！<a 
name="0096a09" id="0096a09"></a>譬如大海深八萬四千由旬，以目極觀不知<a 
name="0096a10" id="0096a10"></a>邊際。若有丈夫析一毛端為五十分，以其一<a 
name="0096a11" id="0096a11"></a>分於大海中霑取一滴。阿難！彼之水滴比於<a 
name="0096a12" id="0096a12"></a>大海，何者為多？」</p><p style="text-indent: 0em; margin-left: 0em"><span class="linehead"></span>阿難白言：「假使取千由旬水，<a 
name="0096a13" id="0096a13"></a>猶以為少，況以毛端一分而可方之！」</p><p style="text-indent: 0em; margin-left: 0em"><span class="linehead"></span>佛告阿<a 
name="0096a14" id="0096a14"></a>難：「假使比丘滿億那由他百千數量，皆如大<a 
name="0096a15" id="0096a15"></a>目揵連，經百千億那由他歲皆共算數彼無<a 
name="0096a16" id="0096a16"></a>量壽如來初會聲聞，所知數量如彼毛端一<a 
name="0096a17" id="0096a17"></a>滴之水，餘不測者猶如大海。諸菩薩摩訶薩<a 
name="0096a18" id="0096a18"></a>眾亦復如是，非以算計之所能知。</p><p style="text-indent: 0em; margin-left: 0em"><span class="linehead"></span>「阿難！彼佛<a 
name="0096a19" id="0096a19"></a>壽命無量無邊，不可知其劫數多少；聲聞、菩<a 
name="0096a20" id="0096a20"></a>薩及諸天人，壽量亦爾。」</p><p style="text-indent: 0em; margin-left: 0em"><span class="linehead"></span>阿難白佛言：「世尊！彼<a 
name="0096a21" id="0096a21"></a>佛出世于今幾時，能得如是無量壽命？」</p><p style="text-indent: 0em; margin-left: 0em"><span class="linehead"></span>佛告<a 
name="0096a22" id="0096a22"></a>阿難：「彼佛受生，經今十劫。</p><p style="text-indent: 0em; margin-left: 0em"><span class="linehead"></span>「復次阿難！彼極樂<a 
name="0096a23" id="0096a23"></a>界無量功德具足莊嚴，國土豐稔天人熾盛，<a 
name="0096a24" id="0096a24"></a>志意和適常得安隱，無有地獄、畜生及琰魔<a 
name="0096a25" id="0096a25"></a>王界。有種種香周遍芬馥，種種妙花亦皆充<a 
name="0096a26" id="0096a26"></a>滿。有七寶幢周布行列，其寶幢上懸諸幡蓋<a 
name="0096a27" id="0096a27"></a>及眾寶鈴，具足百千諸妙雜色。</p><p style="text-indent: 0em; margin-left: 0em"><span class="linehead"></span>「阿難！彼如來<a 
name="0096a28" id="0096a28"></a>國多諸寶樹，或純黃金、白銀、琉璃、頗梨、赤珠、<a 
name="0096a29" id="0096a29"></a>馬瑙、玉樹，唯一寶成不雜餘寶，或以二寶乃<a 
name="0096b01" id="0096b01"></a>至七寶莊嚴。阿難！彼金為樹者，以金為根莖，<a 
name="0096b02" id="0096b02"></a>白銀為葉及以花果。白銀之樹，銀為根莖，黃<a 
name="0096b03" id="0096b03"></a>金為葉及以花果。馬瑙之樹，馬瑙根莖，美玉<a 
name="0096b04" id="0096b04"></a>為葉及以花果。美玉樹者，玉為根莖，七寶為<a 
name="0096b05" id="0096b05"></a>葉及諸花果。或有金樹，黃金為根，白銀為莖，<a 
name="0096b06" id="0096b06"></a>琉璃為枝，頗梨為條，赤珠為葉，馬瑙為花，美<a 
name="0096b07" id="0096b07"></a>玉為果。或有銀樹，以銀為根，黃金為莖，餘枝<a 
name="0096b08" id="0096b08"></a>果等飾同金樹。琉璃樹者，琉璃為根，黃金為<a 
name="0096b09" id="0096b09"></a>莖，白銀為枝，頗梨為條，赤珠為葉，馬瑙為花，<a 
name="0096b10" id="0096b10"></a>美玉為果。頗梨、真珠、馬瑙等樹，諸寶轉飾皆<a 
name="0096b11" id="0096b11"></a>若琉璃。復有玉樹，玉為其根，黃金為莖，白銀<a 
name="0096b12" id="0096b12"></a>為枝，琉璃為條，頗梨為葉，赤珠為花，馬瑙為<a 
name="0096b13" id="0096b13"></a>果。復有無量摩尼珠等寶莊嚴樹，周遍其國。<a 
name="0096b14" id="0096b14"></a>是諸寶樹光輝赫奕世無能比，以七寶羅網<a 
name="0096b15" id="0096b15"></a>而覆其上，其網柔軟如兜羅綿。</p><p style="text-indent: 0em; margin-left: 0em"><span class="linehead"></span>「復次阿難！無<a 
name="0096b16" id="0096b16"></a>量壽佛有菩提樹，高十六億由旬，枝葉垂布<a 
name="0096b17" id="0096b17"></a>八億由旬。樹本隆起高五千由旬，周圓亦爾。<a 
name="0096b18" id="0096b18"></a>其條葉花果常有無量百千種種妙色，及諸<a 
name="0096b19" id="0096b19"></a>珍寶殊勝莊嚴，謂月光摩尼寶、釋迦毘楞伽<a 
name="0096b20" id="0096b20"></a>寶、心王摩尼寶、海乘流注摩尼寶，光輝遍照<a 
name="0096b21" id="0096b21"></a>超過人天。於其樹上有諸金鎖垂寶瓔珞周<a 
name="0096b22" id="0096b22"></a>遍莊嚴，謂盧遮迦寶、末瑳寶，及赤白青色真<a 
name="0096b23" id="0096b23"></a>珠等寶以為瓔珞。有師子雲聚寶等以為其<a 
name="0096b24" id="0096b24"></a>鎖，飾諸寶柱。又以純金真珠雜寶鈴鐸以為<a 
name="0096b25" id="0096b25"></a>其網，莊嚴寶鎖彌覆其上，以頗梨萬字半月<a 
name="0096b26" id="0096b26"></a>寶等互相映飾，微風吹動出種種聲，令千世<a 
name="0096b27" id="0096b27"></a>界諸眾生等隨樂差別，於甚深法證無生忍。<a 
name="0096b28" id="0096b28"></a>阿難！彼千世界諸有情等聞此音已，住不退<a 
name="0096b29" id="0096b29"></a>轉無上菩提，及無量無數有情得無生法忍。</p><a 
name="0096c01" id="0096c01"></a><p style="text-indent: 0em; margin-left: 0em"><span class="linehead"></span>「復次阿難！若有眾生見菩提樹、聞聲、嗅香、嘗<a 
name="0096c02" id="0096c02"></a>其果味、觸其光影、念樹功德，由此因緣乃至<a 
name="0096c03" id="0096c03"></a>涅槃，五根無患心無散亂，皆於阿耨多羅三<a 
name="0096c04" id="0096c04"></a>藐三菩提得不退轉。復由見彼菩提樹故獲<a 
name="0096c05" id="0096c05"></a>三種忍。何等為三？一者隨聲忍，二者隨順忍，<a 
name="0096c06" id="0096c06"></a>三者無生法忍。此皆無量壽佛本願威神見<a 
name="0096c07" id="0096c07"></a>所加，及往修靜慮無比喻故、無缺減故、善修<a 
name="0096c08" id="0096c08"></a>習故、善攝受故、善成就故。</p><a 
name="0096c09" id="0096c09"></a><p><span class="juanname">大寶積經卷第十七</span></p>
<hr>【經文資訊】大正藏第 11 冊 No. 0310 大寶積經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，CBETA 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index81ae.html?index=T11n0310" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T11n0310_017 by HTTrack Website Copier/3.x [XR&CO'2014], Tue, 07 Jun 2016 06:46:47 GMT -->
</html>
