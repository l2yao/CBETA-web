<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB182_006 by HTTrack Website Copier/3.x [XR&CO'2014], Tue, 07 Jun 2016 07:10:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1166972737&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26nB182&amp;utmp=%2Fmobile%2Findex.php%3Findex%3DJ26nB182_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index95f6.html?index=J26nB182_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B182 萬如禪師語錄 (10卷)<br/>【清 通微說　行猷等編】<br/>第 6 卷</p>
	<a href="indexc404-2.html?index=J26nB182_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B182" sutra_name="萬如禪師語錄" sutra_juan="[卷6]">　
<a 
name="0461c01" id="0461c01"></a><p><span class="juanname">萬如禪師語錄卷第六</span></p><a 
name="0461c02" id="0461c02"></a><p style="margin-left: 4em"><span class="byline">嗣法門人行猷等編</span></p><a 
name="0461c03" id="0461c03"></a><p style="text-indent: 0em; margin-left: 0em"><span class="headname">　　荊谿龍池山禹門禪寺語錄</span></p><a 
name="0461c04" id="0461c04"></a><p style="text-indent: 0em; margin-left: 0em"><span class="linehead"></span>端陽上堂僧問久醫諳藥性得效敢傳方全殺全生<a 
name="0461c05" id="0461c05"></a>句當機請舉揚師云放汝一頓進云文殊去後無消<a 
name="0461c06" id="0461c06"></a>息今朝且喜遇知音師云知音知後更誰知進云百<a 
name="0461c07" id="0461c07"></a>草頭邊無限意一回拈出一回新師云是甚麼意僧<a 
name="0461c08" id="0461c08"></a>呈坐具云亦能殺人亦能活人師云放下著舉笑巖<a 
name="0461c09" id="0461c09"></a>和尚端陽日舉大慧上堂云今朝又是五月五大鬼<a 
name="0461c10" id="0461c10"></a>拍手小鬼舞驀然撞著桃符神雙手搥胸叫冤苦大<a 
name="0461c11" id="0461c11"></a>眾大慧恁麼道大似少箇禁方何謂向青天白日裏<a 
name="0461c12" id="0461c12"></a>見神見鬼笑巖則不然今朝正是五月五雲從龍風<a 
name="0461c13" id="0461c13"></a>從虎山僧要與十方現前諸大聖凡賭箇賭信手拈<a 
name="0461c14" id="0461c14"></a>來百草頭甜者甜兮苦者苦師云笑巖老人雖不見<a 
name="0461c15" id="0461c15"></a>神見鬼只是舌頭不得休歇何故豈不知甜底苦底<a 
name="0461c16" id="0461c16"></a>俱要嘗過龍池又且不然今朝卻是五月五不說桃<a 
name="0461c17" id="0461c17"></a>神并艾虎以拂子打圓相於中書箇日字云當陽書<a 
name="0461c18" id="0461c18"></a>出一靈符諸般妖怪皆潛躲蒲似劍榴如火池內青<a 
name="0461c19" id="0461c19"></a>蓮香欲吐雖無角黍與雄黃眾信齋饈箇箇普。</p><a 
name="0461c20" id="0461c20"></a><p style="text-indent: 0em; margin-left: 0em"><span class="linehead"></span>上堂把住牢關佛祖亦須<span class="corr" title='[歛&gt;斂]'>斂</span>衽放開一線含生咸歸<a 
name="0461c21" id="0461c21"></a>正覺施格外鉗鎚有所得底當下冰消瓦解秉殺活<a 
name="0461c22" id="0461c22"></a>寶劍廉纖搭滯管教截斷無餘若是箇中人聞山僧<a 
name="0461c23" id="0461c23"></a>恁麼道自然如暗得燈如貧獲寶只如初入門底境<a 
name="0461c24" id="0461c24"></a>界畢竟如何通信尋常一樣窗前月纔有梅花便不<a 
name="0461c25" id="0461c25"></a>同。</p><a 
name="0461c26" id="0461c26"></a><p style="text-indent: 0em; margin-left: 0em"><span class="linehead"></span>上堂佛祖相傳不二心含靈共稟少知音勞他普化<a 
name="0461c27" id="0461c27"></a>搖鈴鐸復有豐干騎虎行船子垂鉤一鱗足禾山打<a 
name="0461c28" id="0461c28"></a>鼓普皆聞無非盡顯從來事為要人人兩眼明喝一<a 
name="0461c29" id="0461c29"></a>喝下座。</p><a 
name="0461c30" id="0461c30"></a><p style="text-indent: 0em; margin-left: 0em"><span class="linehead"></span>上堂僧問前百丈云不落為甚麼墮野狐身師云我<a 
name="0462a01" id="0462a01"></a>也不信進云後百丈云不昧為甚麼脫野狐身師云<a 
name="0462a02" id="0462a02"></a>向你道我也不信乃云有作思惟生死纏無心難免<a 
name="0462a03" id="0462a03"></a>落空邊有無俱遣非真旨不撥纖塵業識牽向上一<a 
name="0462a04" id="0462a04"></a>關明若日淆訛坐斷碧天寬所以道各各當人分上<a 
name="0462a05" id="0462a05"></a>有一段大事輝騰今昔含裹十虛如洪鐘在虡有扣<a 
name="0462a06" id="0462a06"></a>皆鳴水上葫蘆捺著便轉不因修得本自天然不墮<a 
name="0462a07" id="0462a07"></a>見聞靈明獨妙只如子湖放出狗子南泉斬卻貓兒<a 
name="0462a08" id="0462a08"></a>又作麼生商量當陽縱奪誰能曉殺活全提作者知<a 
name="0462a09" id="0462a09"></a>詞林周茹公薦嚴請上堂僧問掀翻四海大地平沉<a 
name="0462a10" id="0462a10"></a>踢倒須彌虛空粉碎未審相公向何處安身立命師<a 
name="0462a11" id="0462a11"></a>云吾無隱乎爾進云威音一點真消息獨露當陽幾<a 
name="0462a12" id="0462a12"></a>箇知師云獨許闍黎進云恁麼則不遇中郎鑑還同<a 
name="0462a13" id="0462a13"></a>野舍薪師云一釣便上乃云佛祖頂<span class="gaiji">[寧*頁]<!--gaiji,,1[寧*頁],2&#x29573;,3--></span>一機超諸岐<a 
name="0462a14" id="0462a14"></a>路衲僧面門一著不落階梯明明離向背法法歸源<a 
name="0462a15" id="0462a15"></a>歷歷絕覆藏塵塵獲妙如駕海之慈航直趨彼岸如<a 
name="0462a16" id="0462a16"></a>麗天之杲日萬暗俱明只貴猛烈丈夫一肩擔荷便<a 
name="0462a17" id="0462a17"></a>能隨所住處常安樂其或未然不免少垂方便經云<a 
name="0462a18" id="0462a18"></a>知幻即離不作方便離幻即覺亦無漸次到者裏全<a 
name="0462a19" id="0462a19"></a>心即佛全佛即心心佛無二覿體純真今辰茹公居<a 
name="0462a20" id="0462a20"></a>士因令先君挹齋相公三週忌辰敦命山僧陞座舉<a 
name="0462a21" id="0462a21"></a>揚般若奉薦相公高超三界迥脫四生見徹心源了<a 
name="0462a22" id="0462a22"></a>明性地證圓常於一念消諸妄於剎那且道相公即<a 
name="0462a23" id="0462a23"></a>今在甚麼處安身立命塵勞界內高超出兜率宮中<a 
name="0462a24" id="0462a24"></a>現妙身。</p><a 
name="0462a25" id="0462a25"></a><p style="text-indent: 0em; margin-left: 0em"><span class="linehead"></span>師誕辰上堂山僧今年五十九隨順世緣說世壽須<a 
name="0462a26" id="0462a26"></a>知壽量非口宣威音那畔亦不守諸人壽量亦如然<a 
name="0462a27" id="0462a27"></a>一念回光即復舊夢幻漚花豈足歆正眼觀來原不<a 
name="0462a28" id="0462a28"></a>有丈夫氣宇當如王豈肯落在他人後擎頭戴角絕<a 
name="0462a29" id="0462a29"></a>羅籠在處不妨獅子吼喝一喝下座。</p><a 
name="0462a30" id="0462a30"></a><p style="text-indent: 0em; margin-left: 0em"><span class="linehead"></span>上堂廣額屠兒放下屠刀云我是千佛一數平地登<a 
name="0462b01" id="0462b01"></a>高易文殊師利乃七佛之師於迦文會裏作弟子從<a 
name="0462b02" id="0462b02"></a>空放下難不落因果五百生墮野狐身為甚麼卻作<a 
name="0462b03" id="0462b03"></a>人語不昧因果當下脫野狐身猶有野狐氣息在眾<a 
name="0462b04" id="0462b04"></a>中還有知得龍池落處者麼苟或知得不妨出來剖<a 
name="0462b05" id="0462b05"></a>露看如其未然不見道釋迦彌勒是他奴那箇男兒<a 
name="0462b06" id="0462b06"></a>不丈夫。</p><a 
name="0462b07" id="0462b07"></a><p style="text-indent: 0em; margin-left: 0em"><span class="linehead"></span>上堂舉傅大士云須彌芥子父芥子須彌爺山水坦<a 
name="0462b08" id="0462b08"></a>然平敲冰來煮茶師云傅大士恁麼道若是平常一<a 
name="0462b09" id="0462b09"></a>路略較些子儻遇蟠根錯節則用不著在大眾且道<a 
name="0462b10" id="0462b10"></a>山僧意在甚麼處如其未知聽取一偈芥納須彌人<a 
name="0462b11" id="0462b11"></a>罕信須彌納芥悉無疑一拳打破野狐窟大用縱橫<a 
name="0462b12" id="0462b12"></a>絕所知。</p><a 
name="0462b13" id="0462b13"></a><p style="text-indent: 0em; margin-left: 0em"><span class="linehead"></span>曹鎮臺為嚴慈請上堂僧問纛旗南下誓不殺以揚<a 
name="0462b14" id="0462b14"></a>威一葦東來示無生而設化祖令王師還可同舟共<a 
name="0462b15" id="0462b15"></a>濟也無師云有何不可進云恁麼則草木恩沾同雨<a 
name="0462b16" id="0462b16"></a>露大家齊唱太平歌師云但願如是進云皇天無親<a 
name="0462b17" id="0462b17"></a>惟德是輔師云者一句少不得乃云自性天真佛諸<a 
name="0462b18" id="0462b18"></a>福妙莊嚴起坐未常離十方即目前所以道空生大<a 
name="0462b19" id="0462b19"></a>覺中如海一漚發有漏微塵國皆依空所生須知大<a 
name="0462b20" id="0462b20"></a>覺真心有如是奇特廣大玄妙只貴有力丈夫一肩<a 
name="0462b21" id="0462b21"></a>擔荷自然圓機普應遍界光輝古鏡高懸千差泯跡<a 
name="0462b22" id="0462b22"></a>直得塵塵剎剎獨露真常物物頭頭齊舒妙用總鎮<a 
name="0462b23" id="0462b23"></a>曹公幼離嚴慈恒缺晨昏之奉劬勞恩重每懷寤寐<a 
name="0462b24" id="0462b24"></a>之思是以捐俸入山供佛供僧供諸賢聖修諸善事<a 
name="0462b25" id="0462b25"></a>特請山僧陞座舉揚大法將此功德專祈嚴慈壽山<a 
name="0462b26" id="0462b26"></a>高聳福海淵深轉禍為祥全身遠害且道如何是孝<a 
name="0462b27" id="0462b27"></a>誠感格一句瑞氣生麟甲祥光映彩衣。</p><a 
name="0462b28" id="0462b28"></a><p style="text-indent: 0em; margin-left: 0em"><span class="linehead"></span>上堂入荒田不揀卻也特地顯顢頇有佛處不得住<a 
name="0462b29" id="0462b29"></a>無佛處急走過不知何處可住腳得人一馬還人一<a 
name="0462b30" id="0462b30"></a>牛未免徒費精神見僧來便面壁也是好肉剜瘡若<a 
name="0462c01" id="0462c01"></a>是純鋼打就漢子直得孤迥迥峭巍巍當下坐斷四<a 
name="0462c02" id="0462c02"></a>路葛藤視釋迦佛是老比丘三乘十二分教是拭瘡<a 
name="0462c03" id="0462c03"></a>疣紙一千七百則公案是弄猢猻圈圚諸方提唱是<a 
name="0462c04" id="0462c04"></a>熱碗鳴聲還有恁麼人麼如無其人拄杖子使神通<a 
name="0462c05" id="0462c05"></a>去也連卓拄杖下座。</p><a 
name="0462c06" id="0462c06"></a><p style="text-indent: 0em; margin-left: 0em"><span class="linehead"></span>上堂寶鑑當軒光吞萬象吹毛在握凡聖潛蹤直得<a 
name="0462c07" id="0462c07"></a>人人常光現前個個壁立萬仞到者裏若說有修有<a 
name="0462c08" id="0462c08"></a>證豈免頭上安頭若說無修無證<span class="corr" title='[巳&gt;已]'>已</span>是墮空落外汝<a 
name="0462c09" id="0462c09"></a>諸人向山僧未出方丈汝等未到座前時領略得去<a 
name="0462c10" id="0462c10"></a>方有少分相應若待撾動法鼓撞起洪鐘山僧陞座<a 
name="0462c11" id="0462c11"></a>搖唇鼓舌說黃道黑汝等攢攢簇簇注耳側聽總不<a 
name="0462c12" id="0462c12"></a>出見聞覺知鬼家活計大眾還信得及麼分身諸佛<a 
name="0462c13" id="0462c13"></a>皆雲集多寶如來絕覆藏。</p><a 
name="0462c14" id="0462c14"></a><p style="text-indent: 0em; margin-left: 0em"><span class="linehead"></span>祈雨上堂諸佛本源絕思絕慮祖師心印無古無今<a 
name="0462c15" id="0462c15"></a>苟或熱毒頓除自然清涼遍界若是萬里不挂片雲<a 
name="0462c16" id="0462c16"></a>青天直須喫棒秪如感應道交一句又作麼生雷聲<a 
name="0462c17" id="0462c17"></a>震處天關轉四野雲興雨必來。</p><a 
name="0462c18" id="0462c18"></a><p style="text-indent: 0em; margin-left: 0em"><span class="linehead"></span>上堂寸絲不挂赤條條萬里無雲月正高蛙鼓池塘<a 
name="0462c19" id="0462c19"></a>人薦去桃花觸著事難描古今不改虛空相寒暑難<a 
name="0462c20" id="0462c20"></a>將此道凋不見昔人曾有語聖凡名號總虛標所以<a 
name="0462c21" id="0462c21"></a>道有是便有非有事仍有理是非事理兩俱忘自然<a 
name="0462c22" id="0462c22"></a>深證無生旨世尊道若見諸相非相即見如來法眼<a 
name="0462c23" id="0462c23"></a>云若見諸相非相即不見如來還是世尊是耶法眼<a 
name="0462c24" id="0462c24"></a>是耶若道世尊是法眼豈可不是若道法眼是世尊<a 
name="0462c25" id="0462c25"></a>豈可不是到者裏如香象渡河截流而過苟或繩子<a 
name="0462c26" id="0462c26"></a>慕膻不免為唾所粘喝一喝下座。</p><a 
name="0462c27" id="0462c27"></a><p style="text-indent: 0em; margin-left: 0em"><span class="linehead"></span>天童老和尚忌辰拈香昔日幾番遭毒手今朝憶著<a 
name="0462c28" id="0462c28"></a>恨彌深因緣會遇難迴避且把黃檀驀鼻熏便燒。</p><a 
name="0462c29" id="0462c29"></a><p style="text-indent: 0em; margin-left: 0em"><span class="linehead"></span>上堂山河走大地旋箇中消息許誰宣千眼大悲覷<a 
name="0462c30" id="0462c30"></a>不破無舌之人說熾然逞小慧使神通棄本逐末誠<a 
name="0463a01" id="0463a01"></a>愚庸忽然一日知端的自有家珍用不窮西風急黃<a 
name="0463a02" id="0463a02"></a>葉飄繁枝脫盡赤條條生涯豈向他方覓手握吹毛<a 
name="0463a03" id="0463a03"></a>神鬼號。</p><a 
name="0463a04" id="0463a04"></a><p style="text-indent: 0em; margin-left: 0em"><span class="linehead"></span>上堂妙法本無生滅真常豈屬變遷僧俗曾無異致<a 
name="0463a05" id="0463a05"></a>山青水綠依然所以道古之天地日月猶今之天地<a 
name="0463a06" id="0463a06"></a>日月古之萬物性情猶今之萬物性情天地日月固<a 
name="0463a07" id="0463a07"></a>無異也萬物性情固無變也道何為而獨變乎大眾<a 
name="0463a08" id="0463a08"></a>還知不變之道麼若也知得便好饑來喫飯寒則添<a 
name="0463a09" id="0463a09"></a>衣更有甚麼事如其未知龍池為汝道破去也良久<a 
name="0463a10" id="0463a10"></a>云人天本豎畜生本橫。</p><a 
name="0463a11" id="0463a11"></a><p style="text-indent: 0em; margin-left: 0em"><span class="linehead"></span>上堂一日復一日一年復一年未來數不及童貌忽<a 
name="0463a12" id="0463a12"></a>衰顏悟底人證入真常迷底人念逐變遷變遷只因<a 
name="0463a13" id="0463a13"></a>昧本衲僧行處不然打破死生關捩管教觸處皆圓<a 
name="0463a14" id="0463a14"></a>夢幻空華俱捨卻泥牛耕破劫初田卓拄杖下座。</p><a 
name="0463a15" id="0463a15"></a><p style="text-indent: 0em; margin-left: 0em"><span class="linehead"></span>中元上堂畫地為牢明眼人前真笑具解開布袋草<a 
name="0463a16" id="0463a16"></a>鞋踏破腳跟浮所以龍池四月十五不結制七月十<a 
name="0463a17" id="0463a17"></a>五不解制彼自無瘡勿傷之也眾中若有個漢出來<a 
name="0463a18" id="0463a18"></a>亦同此見拄杖子未有喫分苕帚柄自領去三門外<a 
name="0463a19" id="0463a19"></a>打三十何故罕逢未舉先知客多見韓盧逐塊人。</p><a 
name="0463a20" id="0463a20"></a><p style="text-indent: 0em; margin-left: 0em"><span class="linehead"></span>上堂肘後符靈頂<span class="gaiji">[寧*頁]<!--gaiji,,1[寧*頁],2&#x29573;,3--></span>眼活提持向上綱宗直與抽釘<a 
name="0463a21" id="0463a21"></a>拔楔所以道有時恁麼有時不恁麼有時恁麼中不<a 
name="0463a22" id="0463a22"></a>恁麼有時不恁麼中卻恁麼此是衲僧底家常茶飯<a 
name="0463a23" id="0463a23"></a>如何是出格一句嘉州大象吞蒺藜陝府鐵牛流出<a 
name="0463a24" id="0463a24"></a>血。</p><a 
name="0463a25" id="0463a25"></a><p style="text-indent: 0em; margin-left: 0em"><span class="linehead"></span>上堂當堂慵正坐那赴兩頭機但得隨流妙騰騰任<a 
name="0463a26" id="0463a26"></a>所之山空雲自在天淨鶴高飛的的無生旨應知不<a 
name="0463a27" id="0463a27"></a>自欺若也未能如是縱饒南泉斬卻貓未免手忙舌<a 
name="0463a28" id="0463a28"></a>沸趙州頂草履亦乃笑殺旁觀雲門放洞山三頓棒<a 
name="0463a29" id="0463a29"></a>惹得飯袋子開張大口直至於今合不得拈拄杖云<a 
name="0463a30" id="0463a30"></a>拄杖子朝到西天暮歸東土還是神通妙用耶還是<a 
name="0463b01" id="0463b01"></a>法爾如然耶卓一下云夜行莫踏白不是水便是石。</p><a 
name="0463b02" id="0463b02"></a><p style="text-indent: 0em; margin-left: 0em"><span class="linehead"></span>上堂從來不借借當陽常顯露曠劫受沉淪不能自<a 
name="0463b03" id="0463b03"></a>擔荷果能自擔荷夢境都打破三世如來一口吞萬<a 
name="0463b04" id="0463b04"></a>緣脫落橫身臥般若功勳妙莫量一念不生全體露。</p><a 
name="0463b05" id="0463b05"></a><p style="text-indent: 0em; margin-left: 0em"><span class="linehead"></span>上堂卓拄杖一下喝一喝云棒非德山棒喝非臨濟<a 
name="0463b06" id="0463b06"></a>喝用出當陽活鱍鱍聞時何啻三日聾觸著直教親<a 
name="0463b07" id="0463b07"></a>見血若是知恩解報恩丈夫意氣天然別金毛獅子<a 
name="0463b08" id="0463b08"></a>奮全威野犴狐狼俱屏跡大眾且道屏跡後如何天<a 
name="0463b09" id="0463b09"></a>下太平各安其業。</p><a 
name="0463b10" id="0463b10"></a><p style="text-indent: 0em; margin-left: 0em"><span class="linehead"></span>上堂舉龐居士問馬祖不與萬法為似者是什麼人<a 
name="0463b11" id="0463b11"></a>祖云待汝一口吸盡西江水即向汝道五祖演和尚<a 
name="0463b12" id="0463b12"></a>有頌云一口吸盡西江水洛陽牡丹新吐蕊<span class="gaiji">[竺-二+欺]<!--gaiji,,1[竺-二+欺],2&#x25CFD;,3--></span>土揚<a 
name="0463b13" id="0463b13"></a>塵沒處尋回頭撞著自家底師驀拈拄杖云者個是<a 
name="0463b14" id="0463b14"></a>龍池底那個是你諸人自家底若有知得落處者到<a 
name="0463b15" id="0463b15"></a>方丈裏來請棒喫。</p><a 
name="0463b16" id="0463b16"></a><p style="text-indent: 0em; margin-left: 0em"><span class="linehead"></span>重陽上堂碧樹秋深葉轉黃籬花初綻亂飄香遠山<a 
name="0463b17" id="0463b17"></a>歷歷撐天外近水潺潺投澗涼鴈叫星河驚蝶夢猿<a 
name="0463b18" id="0463b18"></a>啼客路斷人腸非惟濟北門風泄佛祖家私盡發揚<a 
name="0463b19" id="0463b19"></a>大眾還委悉麼欲知此日登高事且向深深海底行。</p><a 
name="0463b20" id="0463b20"></a><p style="text-indent: 0em; margin-left: 0em"><span class="linehead"></span>上堂毘陵眾居士施法衣一頂恭請山僧陞座說法<a 
name="0463b21" id="0463b21"></a>且道說甚麼法即是若說六度十二因緣四諦五戒<a 
name="0463b22" id="0463b22"></a>十善法者個<span class="corr" title='[巳&gt;已]'>已</span>是雪山大沙門打過底葛藤若提三<a 
name="0463b23" id="0463b23"></a>玄三要四料揀四賓主四照用<span class="corr" title='[巳&gt;已]'>已</span>是臨濟老人吐下<a 
name="0463b24" id="0463b24"></a>底殘羹餿飯若也便爾休去怎奈諸人未肯歇心不<a 
name="0463b25" id="0463b25"></a>免放開一線別有個指示處拈起衣角云還會麼若<a 
name="0463b26" id="0463b26"></a>能直下了得如遠客還故鄉泗洲見大聖其或未能<a 
name="0463b27" id="0463b27"></a>聽取一頌覿面相呈萬法圓何須更用口談玄當人<a 
name="0463b28" id="0463b28"></a>若領機先旨萬象森羅說熾然。</p><a 
name="0463b29" id="0463b29"></a><p style="text-indent: 0em; margin-left: 0em"><span class="linehead"></span>上堂舉僧問馬祖離四句絕百非請師直指西來意<a 
name="0463b30" id="0463b30"></a>祖云我今日勞倦不能為汝說問取知藏去僧問藏<a 
name="0463c01" id="0463c01"></a>藏云我今日頭痛不能為汝說問取海兄去僧問海<a 
name="0463c02" id="0463c02"></a>海云我到者裏卻不會僧回舉似祖祖云藏頭白海<a 
name="0463c03" id="0463c03"></a>頭黑師云且道三大老還答者僧話不答者僧話若<a 
name="0463c04" id="0463c04"></a>道答者僧話答個甚麼若道不答者僧話又埋沒古<a 
name="0463c05" id="0463c05"></a>人衲僧家須具千里定淆訛眼方始不虛踏破草鞋<a 
name="0463c06" id="0463c06"></a>者個且置秪如藏頭白海頭黑又作麼生會若非言<a 
name="0463c07" id="0463c07"></a>外知端的未免多從語脈尋。</p><a 
name="0463c08" id="0463c08"></a><p style="text-indent: 0em; margin-left: 0em"><span class="linehead"></span>結制上堂僧問霜風颯颯樹頭空縱目疏林露遠峰<a 
name="0463c09" id="0463c09"></a>覿體真機都漏洩何須打鼓又搥鐘今日禹門未審<a 
name="0463c10" id="0463c10"></a>如何結制師云水泄不通進云恁麼則結制二字無<a 
name="0463c11" id="0463c11"></a>處安著師云錯下註腳僧喝師便打僧又喝師復打<a 
name="0463c12" id="0463c12"></a>乃云天涯覓遍無相似徒把芒鞋腳底穿拄杖持來<a 
name="0463c13" id="0463c13"></a>且靠壁缽盂高挂絕攀緣三條椽下真風露七尺單<a 
name="0463c14" id="0463c14"></a>前面目全<span class="gaiji">[囗@力]<!--gaiji,,1[囗@力],2&#x361E;,3--></span>地一聲消息斷虎頭戴角出林間。</p><a 
name="0463c15" id="0463c15"></a><p style="text-indent: 0em; margin-left: 0em"><span class="linehead"></span>當晚小參即心即佛兔馬有角非心非佛牛羊無角<a 
name="0463c16" id="0463c16"></a>不是心不是佛不是物縱饒見得十分真仔細看來<a 
name="0463c17" id="0463c17"></a>第二月是故從上古德親造到徹頭徹尾住無所住<a 
name="0463c18" id="0463c18"></a>超出名言理路胸次中虛凝湛寂無欲無依保養年<a 
name="0463c19" id="0463c19"></a>深或露鋒芒如倚天長劍纔有一物現前直下斬為<a 
name="0463c20" id="0463c20"></a>三段管教諸天獻花無路魔外喪膽亡魂汝等既未<a 
name="0463c21" id="0463c21"></a>能如是必須向去不得處著實挨拶挨拶來挨拶去<a 
name="0463c22" id="0463c22"></a>挨拶到情窮理極寢食兩忘驀地冷灰荳爆便見枯<a 
name="0463c23" id="0463c23"></a>木花開那時來方丈裏喫棒。</p><a 
name="0463c24" id="0463c24"></a><p style="text-indent: 0em; margin-left: 0em"><span class="linehead"></span>上堂舉僧問香嚴如何是道嚴云枯木裏龍吟僧云<a 
name="0463c25" id="0463c25"></a>如何是道中人嚴云髑髏裏眼睛僧又問石霜如何<a 
name="0463c26" id="0463c26"></a>是枯木裏龍吟霜云猶帶喜在如何是髑髏裏眼睛<a 
name="0463c27" id="0463c27"></a>霜云猶帶識在又問曹山如何是枯木裏龍吟山云<a 
name="0463c28" id="0463c28"></a>血脈不斷如何是髑髏裏眼睛山云乾不盡遂有頌<a 
name="0463c29" id="0463c29"></a>云枯木龍吟真見道髑髏無識眼初明喜識盡時消<a 
name="0463c30" id="0463c30"></a>息盡當人那辯濁中清師云三箇老漢恁麼廉纖幸<a 
name="0464a01" id="0464a01"></a>作他家種草若是臨濟門中正好買草鞋行腳去。</p><a 
name="0464a02" id="0464a02"></a><p style="text-indent: 0em; margin-left: 0em"><span class="linehead"></span>上堂山河大地熾然說從古至今無間歇當人若也<a 
name="0464a03" id="0464a03"></a>早知歸老僧不用多饒舌不饒舌<span class="corr" title='[巳&gt;已]'>已</span>漏洩不見龐公<a 
name="0464a04" id="0464a04"></a>曾有言日用之中事無別秪如超情離見一句作麼<a 
name="0464a05" id="0464a05"></a>生道卓拄杖云雲邊木馬飛如電海底泥牛吼似雷。</p><a 
name="0464a06" id="0464a06"></a><p style="text-indent: 0em; margin-left: 0em"><span class="linehead"></span>上堂鉗鎚妙密剷盡廉纖寶劍全提淆訛截斷直向<a 
name="0464a07" id="0464a07"></a>石火電光中接人洪波浩渺裏利物果是個漢便合<a 
name="0464a08" id="0464a08"></a>來時擬議思量白雲萬里復舉僧問雲門云不離三<a 
name="0464a09" id="0464a09"></a>德六味還有佛法也無門云即恐你不問僧云請師<a 
name="0464a10" id="0464a10"></a>道門云三德六味供佛及僧師云雲門答話雖然不<a 
name="0464a11" id="0464a11"></a>負來機只是葛藤不能勦絕致使者僧不了如有人<a 
name="0464a12" id="0464a12"></a>問龍池不離三德六味還有佛法也無劈脊便棒云<a 
name="0464a13" id="0464a13"></a>即今欠少箇甚麼豈不使伊腳踏實地。</p><a 
name="0464a14" id="0464a14"></a><p style="text-indent: 0em; margin-left: 0em"><span class="linehead"></span>晚參或是或非人不識逆行順行天莫測踢倒須彌<a 
name="0464a15" id="0464a15"></a>沒影蹤掀翻大海無涓滴大眾且道是甚麼人境界<a 
name="0464a16" id="0464a16"></a>卓拄杖云此時若不究根源直待當來問彌勒。</p><a 
name="0464a17" id="0464a17"></a><p style="text-indent: 0em; margin-left: 0em"><span class="linehead"></span>冬至剃度弟子為師預慶請上堂群陰剝盡一陽生<a 
name="0464a18" id="0464a18"></a>萬象甦回各有神觸目冰河俱發焰嶺頭梅放泄先<a 
name="0464a19" id="0464a19"></a>春眾徒為我先申祝我壽從來難可評曠劫至今無<a 
name="0464a20" id="0464a20"></a>變異漚生漚滅不須論喝一喝下座。</p><a 
name="0464a21" id="0464a21"></a><p style="text-indent: 0em; margin-left: 0em"><span class="linehead"></span>監院一如同諸眷屬預祝請上堂僧問昔日如來壽<a 
name="0464a22" id="0464a22"></a>量歷劫靡窮而今和尚六袟如何分別師云古之今<a 
name="0464a23" id="0464a23"></a>之乃云山僧今年恰六十五月十五是生日承諸法<a 
name="0464a24" id="0464a24"></a>屬預為祝箇箇發心皆真實伐鼓考鐘請上堂舉揚<a 
name="0464a25" id="0464a25"></a>般若波羅蜜豎拂子云大眾者箇是龍池拂子喚什<a 
name="0464a26" id="0464a26"></a>麼作般若波羅蜜擊拂子云者箇是般若波羅蜜喚<a 
name="0464a27" id="0464a27"></a>什麼作龍池拂子向者裏緇素得分明自然千眼頓<a 
name="0464a28" id="0464a28"></a>開十方坐斷顯露通身活計不聽他人處分如其未<a 
name="0464a29" id="0464a29"></a>能更為指示去也擲拂子云果知撲落非他物始信<a 
name="0464a30" id="0464a30"></a>縱橫不是塵。</p><a 
name="0464b01" id="0464b01"></a><p style="text-indent: 0em; margin-left: 0em"><span class="linehead"></span>師誕上堂無孔鐵鎚當面擲佛祖難窺金剛寶劍截<a 
name="0464b02" id="0464b02"></a>淆訛魔妖遠遁直得遍界絕遮攔乾坤常獨露用去<a 
name="0464b03" id="0464b03"></a>超宗越格收來耀古騰今本無壽量可祝說甚鶴算<a 
name="0464b04" id="0464b04"></a>龜齡只如親切受用一句作麼生道夜來床薦煖一<a 
name="0464b05" id="0464b05"></a>覺到天明。</p><a 
name="0464b06" id="0464b06"></a><p style="text-indent: 0em; margin-left: 0em"><span class="linehead"></span>合明蔣孝廉請上堂一念不生遍法界無非清淨妙<a 
name="0464b07" id="0464b07"></a>身一念纔生盡十方處處全彰妙用所以道空生大<a 
name="0464b08" id="0464b08"></a>覺中如海一漚發有漏微塵國皆依空所生到者裏<a 
name="0464b09" id="0464b09"></a>惟同道者方知同得者方證若是箇中人聞恁麼道<a 
name="0464b10" id="0464b10"></a>如水投水似空合空能見無見之色能聞無聞之聲<a 
name="0464b11" id="0464b11"></a>撥轉向上一關箇箇超佛越祖秪如植福培因一句<a 
name="0464b12" id="0464b12"></a>作麼生道三心無得消諸障一念純真福慧隆。</p><a 
name="0464b13" id="0464b13"></a><p style="text-indent: 0em; margin-left: 0em"><span class="linehead"></span>上堂俱胝豎指雪峰輥毬汾州莫妄想鳥窠吹布毛<a 
name="0464b14" id="0464b14"></a>者一隊老古錐只知一機一境向人前鼓弄若是末<a 
name="0464b15" id="0464b15"></a>後一關正未透在眾中還有透得末後一關底麼如<a 
name="0464b16" id="0464b16"></a>有透得便能權衡佛祖鎔<span class="corr" title='[鍜&gt;鍛]'>鍛</span>聖凡換斗移星旋天轉<a 
name="0464b17" id="0464b17"></a>地秪如塵中解脫一句作麼生道萬景徒有象孤雲<a 
name="0464b18" id="0464b18"></a>本無心。</p><a 
name="0464b19" id="0464b19"></a><p style="text-indent: 0em; margin-left: 0em"><span class="linehead"></span>上堂佛祖頂<span class="gaiji">[寧*頁]<!--gaiji,,1[寧*頁],2&#x29573;,3--></span>一著惟出格漢子方能直下見徹衲<a 
name="0464b20" id="0464b20"></a>僧面門一機獨箇中人謾伊一點不得或時坐斷千<a 
name="0464b21" id="0464b21"></a>差朝宗萬派或時小中現大大中現小於一毫端現<a 
name="0464b22" id="0464b22"></a>寶王剎坐微塵裏轉大法輪且道何物高於天生天<a 
name="0464b23" id="0464b23"></a>者是何物厚於地育地者是何物寬於虛空包虛空<a 
name="0464b24" id="0464b24"></a>者是何物超越佛祖位植佛祖位者是到者裏管教<a 
name="0464b25" id="0464b25"></a>一一絕羅籠頭頭成解脫單嗣靈山正音密授少林<a 
name="0464b26" id="0464b26"></a>的旨秪如出群一句作麼生道令人常憶李將軍萬<a 
name="0464b27" id="0464b27"></a>里天邊飛一鶚。</p><a 
name="0464b28" id="0464b28"></a><p style="text-indent: 0em; margin-left: 0em"><span class="linehead"></span>上堂虛空劃破不堪言笑斷春風莫記年不是克家<a 
name="0464b29" id="0464b29"></a>親嫡子目前妄見許多般所以有等人忽得箇身心<a 
name="0464b30" id="0464b30"></a>頓空便爾坐著本有神通光明不得發現又有等雖<a 
name="0464c01" id="0464c01"></a>能透過不墮勝妙境中便爾隨流忘返有甚用處直<a 
name="0464c02" id="0464c02"></a>饒超出兩路別有轉身句子正好喫棒未有了日況<a 
name="0464c03" id="0464c03"></a>乎粘皮撘骨覓妙尋玄那堪其語只如極盡一句如<a 
name="0464c04" id="0464c04"></a>何指示待離墨山點頭與汝諸人道破。</p><a 
name="0464c05" id="0464c05"></a><p style="text-indent: 0em; margin-left: 0em"><span class="linehead"></span>上堂打破死生關獨露本來面不落知見坑何曾有<a 
name="0464c06" id="0464c06"></a>頓漸觸處自圓成天真原不變烜赫於目前只貴當<a 
name="0464c07" id="0464c07"></a>人薦果能薦得時穩坐空王殿喝一喝下座。</p><a 
name="0464c08" id="0464c08"></a><p style="text-indent: 0em; margin-left: 0em"><span class="linehead"></span>上堂青山白雲古寺禪房萬緣頓歇卓立超方門前<a 
name="0464c09" id="0464c09"></a>澗水流無竭屋角梅花遞遠香伶俐衲僧自得通身<a 
name="0464c10" id="0464c10"></a>受用懵懂漢子未免著境生狂秪如超情離見一句<a 
name="0464c11" id="0464c11"></a>又作麼生道觀音菩薩將錢買餬餅放下手卻是箇<a 
name="0464c12" id="0464c12"></a>饅頭。</p><a 
name="0464c13" id="0464c13"></a><p style="text-indent: 0em; margin-left: 0em"><span class="linehead"></span>解制上堂還鄉盡是兒孫事祖父從來不出門由此<a 
name="0464c14" id="0464c14"></a>觀之出門二字便是禍根既是禍根解制何為秪緣<a 
name="0464c15" id="0464c15"></a>諸人九十日中眉毛廝結沉於死水今日不免把纜<a 
name="0464c16" id="0464c16"></a>放船直泝其源只是不得動著腳跟何故蝦跳不出<a 
name="0464c17" id="0464c17"></a>斗。</p><a 
name="0464c18" id="0464c18"></a><p style="text-indent: 0em; margin-left: 0em"><span class="linehead"></span>道場和尚入山上堂德山棒臨濟喝禾山打鼓雪峰<a 
name="0464c19" id="0464c19"></a>輥毬華亭撐船溈山牧牛者一隊老古錐盡力提持<a 
name="0464c20" id="0464c20"></a>只提持得向下事若是向上事正未夢見在且道如<a 
name="0464c21" id="0464c21"></a>何是向上事山僧到者裏亦只鉗口有分茲蒙道場<a 
name="0464c22" id="0464c22"></a>和尚象駕入山掃塔兼祝賤誕大眾當殷勤勸請必<a 
name="0464c23" id="0464c23"></a>為道破。</p><a 
name="0464c24" id="0464c24"></a><p style="text-indent: 0em; margin-left: 0em"><span class="linehead"></span>眾法嗣請上堂老僧今年壽六十明朝便是我生日<a 
name="0464c25" id="0464c25"></a>法嗣預祝請上堂怎奈老僧口門窄口門窄牙齒天<a 
name="0464c26" id="0464c26"></a>生一具骨佛法雖有不須宣自是諸人先漏洩拈拄<a 
name="0464c27" id="0464c27"></a>杖卓一下云臨濟未是白拈賊。</p><a 
name="0464c28" id="0464c28"></a><p style="text-indent: 0em; margin-left: 0em"><span class="linehead"></span>上堂眾生處處貪著日與境緣親狎不知生老病死<a 
name="0464c29" id="0464c29"></a>四面火來燒殺父母妻兒在前畢竟不能替卻若是<a 
name="0464c30" id="0464c30"></a>有力丈夫截斷生死繩索猛操智慧寶刀披起忍辱<a 
name="0465a01" id="0465a01"></a>鎧甲穩坐諸法空座管教在在解脫直取無上菩提<a 
name="0465a02" id="0465a02"></a>契證真如妙樂便好興慈運悲普與愚夫發藥使其<a 
name="0465a03" id="0465a03"></a>轉凡成聖破迷為覺者是出家本分莫效尋常落魄<a 
name="0465a04" id="0465a04"></a>且不昧初因一句作麼生道打破祖師關捩子方為<a 
name="0465a05" id="0465a05"></a>出格自繇人。</p><a 
name="0465a06" id="0465a06"></a><p style="text-indent: 0em; margin-left: 0em"><span class="linehead"></span>上堂功勛不立獨露當陽慧劍單提淆訛截斷所以<a 
name="0465a07" id="0465a07"></a>道寒窗皎月萬里不挂片雲春水船高千江湧滔天<a 
name="0465a08" id="0465a08"></a>之浪到者裏只貴全身契入自然脫體風流苟或擬<a 
name="0465a09" id="0465a09"></a>議思量未免新羅過鷂且出格一句如何通信萬仞<a 
name="0465a10" id="0465a10"></a>峰頭趺足坐十方世界掌中觀。</p><a 
name="0465a11" id="0465a11"></a><p style="text-indent: 0em; margin-left: 0em"><span class="linehead"></span>上堂心法無形相不離四大五蘊聖智絕言詮豈礙<a 
name="0465a12" id="0465a12"></a>大藏小藏演出一大藏教字字盡從此中出演入一<a 
name="0465a13" id="0465a13"></a>大藏教包含萬有悉無餘欲證者箇境界須是過量<a 
name="0465a14" id="0465a14"></a>漢子自然如天普蓋似地普擎便能縱目所觀全體<a 
name="0465a15" id="0465a15"></a>文殊顯現隨耳所聞咸是觀音妙用隨心所知無非<a 
name="0465a16" id="0465a16"></a>普賢境界只如一念未生已前又作麼生委悉五眼<a 
name="0465a17" id="0465a17"></a>不能親覷破惟除實證始方知。</p><a 
name="0465a18" id="0465a18"></a><p style="text-indent: 0em; margin-left: 0em"><span class="linehead"></span>上堂舉世尊常在尼俱律樹下坐次因二商人問世<a 
name="0465a19" id="0465a19"></a>尊還見車過否世尊曰不見曰還聞否世尊曰不聞<a 
name="0465a20" id="0465a20"></a>曰莫禪定否世尊曰不禪定日莫睡眠否世尊曰不<a 
name="0465a21" id="0465a21"></a>睡眠商人乃歎日善哉世尊覺而不見大眾世尊既<a 
name="0465a22" id="0465a22"></a>不見不聞不禪定不睡眠畢竟在甚麼所在著倒若<a 
name="0465a23" id="0465a23"></a>也知得落處日費斗金非分外如其未明管教粒米<a 
name="0465a24" id="0465a24"></a>亦難消。</p><a 
name="0465a25" id="0465a25"></a><p style="text-indent: 0em; margin-left: 0em"><span class="linehead"></span>上堂豎拂子云只者箇非有非無絕非絕是不墮威<a 
name="0465a26" id="0465a26"></a>音那畔豈在今世門頭不落語默動靜尋常獨露當<a 
name="0465a27" id="0465a27"></a>陽你纔擬心覷捕眨眼鷂過新羅到者裏須是格外<a 
name="0465a28" id="0465a28"></a>漢子方能領略且道三門走入佛殿燈籠倒挂露柱<a 
name="0465a29" id="0465a29"></a>楊岐三腳驢兒踏殺大雄猛虎又作麼生商量良久<a 
name="0465a30" id="0465a30"></a>云確。</p><a 
name="0465b01" id="0465b01"></a><p style="text-indent: 0em; margin-left: 0em"><span class="linehead"></span>上堂舉道吾云高不在絕頂富不在福嚴樂不在天<a 
name="0465b02" id="0465b02"></a>堂苦不在地獄相識滿天下知心能幾人大慧云高<a 
name="0465b03" id="0465b03"></a>在絕頂富在福嚴樂在天堂苦在地獄誰知席帽下<a 
name="0465b04" id="0465b04"></a>原是昔愁人師云二大老恁麼提唱大似徐六擔板<a 
name="0465b05" id="0465b05"></a>各見一邊且道龍池又作麼生拈拄杖云秪者箇不<a 
name="0465b06" id="0465b06"></a>喚作拄杖則萬事俱了畢竟喚作甚麼卓一卓云不<a 
name="0465b07" id="0465b07"></a>可咬名嚼字。</p><a 
name="0465b08" id="0465b08"></a><a 
name="0465b09" id="0465b09"></a><p><span class="juanname">萬如禪師語錄卷第六</span></p>
<hr>【經文資訊】嘉興藏第 26 冊 No. B182 萬如禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index302b-2.html?index=J26nB182" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB182_006 by HTTrack Website Copier/3.x [XR&CO'2014], Tue, 07 Jun 2016 07:10:41 GMT -->
</html>
