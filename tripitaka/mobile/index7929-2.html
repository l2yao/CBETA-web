<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T33n1706_002 by HTTrack Website Copier/3.x [XR&CO'2014], Tue, 07 Jun 2016 06:53:45 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=303194424&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT33n1706&amp;utmp=%2Fmobile%2Findex.php%3Findex%3DT33n1706_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexecf6.html?index=T33n1706_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第33冊<br/>No.1706 仁王護國般若波羅蜜經疏神寶記 (4卷)<br/>【宋 善月述】<br/>第 2 卷</p>
	<a href="indexabd8.html?index=T33n1706_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T33">
<div class="root" id="1706" sutra_name="仁王護國般若波羅蜜經疏神寶記" sutra_juan="[卷2]">　
<a 
name="0291b01" id="0291b01"></a><a 
name="0291b02" id="0291b02"></a><p><span class="juanname">佛說仁王護國般若波羅蜜經疏<a 
name="0291b03" id="0291b03"></a>神寶記卷第二</span></p><a 
name="0291b04" id="0291b04"></a><a 
name="0291b05" id="0291b05"></a><p style="margin-left: 4em"><span class="byline">四明沙門柏庭善月述</span></p><a 
name="0291b06" id="0291b06"></a><p style="text-indent: 0em; margin-left: 0em"><span class="linehead"></span>二約教釋佛者。四教佛也。佛本無四。從所說<a 
name="0291b07" id="0291b07"></a>教故有四佛當分之身。通而言之。本唯一佛。<a 
name="0291b08" id="0291b08"></a>以境本則三藏如來於色相上四見不同。以<a 
name="0291b09" id="0291b09"></a>本&#x8FF9;則本是圓佛垂為三&#x8FF9;。以真中則四教<a 
name="0291b10" id="0291b10"></a>各二。而有三雙感應之別。以體用則其體本<a 
name="0291b11" id="0291b11"></a>一而用有四云云。得是諸意。四佛同異之論<a 
name="0291b12" id="0291b12"></a>無壅矣。今且從當分以明。謂佛者翻名曰覺。<a 
name="0291b13" id="0291b13"></a>覺有自他。亦曰覺滿。能覺世出世間因果之<a 
name="0291b14" id="0291b14"></a>法。所謂苦集道滅是也。身壽八十等者。示同<a 
name="0291b15" id="0291b15"></a>人法。雖出乎人而未離乎人。猶劣應而已。三<a 
name="0291b16" id="0291b16"></a>十四心即八忍八智九無礙九解脫。總不出<a 
name="0291b17" id="0291b17"></a>智斷二德。能破見思者也。樹下成佛。所謂木<a 
name="0291b18" id="0291b18"></a>菩提樹。簡異七寶故也。即三藏佛示成道相。<a 
name="0291b19" id="0291b19"></a>帶丈六像現尊特身者。通被衍門利鈍二機<a 
name="0291b20" id="0291b20"></a>故。所見相勝劣不同。所謂合身尊特者是而<a 
name="0291b21" id="0291b21"></a>實一佛機見有異。非謂大邊存小名之為帶。<a 
name="0291b22" id="0291b22"></a>言合言共亦義云爾。舊多錯解故略示之云<a 
name="0291b23" id="0291b23"></a>云。一念相應者。謂不同藏以三十四心漸修<a 
name="0291b24" id="0291b24"></a>頓斷。今以智則一念相應與空無間。而斷有<a 
name="0291b25" id="0291b25"></a>前後。則正使先已斷盡。至果但盡餘殘習氣<a 
name="0291b26" id="0291b26"></a>而已。有異乎藏者。大小教門為機設化不同<a 
name="0291b27" id="0291b27"></a>故也云云。別佛相者。唯現巍巍堂堂尊崇特<a 
name="0291b28" id="0291b28"></a>勝之身。受佛記者。亦曰受佛職。即色究竟天<a 
name="0291b29" id="0291b29"></a>受佛職者是也。此與華嚴應相全同。而位次<a 
name="0291c01" id="0291c01"></a>升降有異。在彼則以究竟果位升之。是為一<a 
name="0291c02" id="0291c02"></a>化應相之始。此當別教教道始斷一十二品無<a 
name="0291c03" id="0291c03"></a>明。以權教行位降之。則止受佛職而已。一往<a 
name="0291c04" id="0291c04"></a>似同而實大異雖異而同。未易定判。更當詳<a 
name="0291c05" id="0291c05"></a>之云云。圓佛相者。不同前三。故曰隱前唯示<a 
name="0291c06" id="0291c06"></a>不可思議如虛空相。要亦不離常所現相。以<a 
name="0291c07" id="0291c07"></a>圓機一故。得以稱性同虛空等法界。唯依心<a 
name="0291c08" id="0291c08"></a>現。不可以言言。不可以識識。如是體了是謂<a 
name="0291c09" id="0291c09"></a>究竟法身。故曰吾今此身即是法身。記復遮<a 
name="0291c10" id="0291c10"></a>之曰。非如太虛名為圓佛。政恐學者因言錯<a 
name="0291c11" id="0291c11"></a>會故也。此深有意。宜可思之。像法決疑下。引<a 
name="0291c12" id="0291c12"></a>證四佛中。言或見蓮華臺等證別佛者。豈非<a 
name="0291c13" id="0291c13"></a>應相全同華嚴而位次升降之異。餘三證義大<a 
name="0291c14" id="0291c14"></a>略可知。本&#x8FF9;中以三佛為&#x8FF9;。一佛為本者。此<a 
name="0291c15" id="0291c15"></a>約體用本&#x8FF9;言之。若以法華開顯部旨。所謂<a 
name="0291c16" id="0291c16"></a>本是圓佛垂為三&#x8FF9;。又曰。若得實意。方知四<a 
name="0291c17" id="0291c17"></a>佛體用同殊。與今對論。固不可同日而語云<a 
name="0291c18" id="0291c18"></a>云。約四佛明觀心者。不出以四句三觀攝今<a 
name="0291c19" id="0291c19"></a>四佛。即于一念圓見三身。既見自心心佛不<a 
name="0291c20" id="0291c20"></a>二覺境斯契。亦託佛觀心之旨也云云。釋住<a 
name="0291c21" id="0291c21"></a>者。謂佛具三身。住處有八云云。大率西竺論<a 
name="0291c22" id="0291c22"></a>家分別名義。類多如此。然亦無可不可。以今<a 
name="0291c23" id="0291c23"></a>言之。佛本無住。無住之住有事有理。理住即<a 
name="0291c24" id="0291c24"></a>第一義空。事住則如上分別。然則與向何以<a 
name="0291c25" id="0291c25"></a>異邪。苟曰無住無不住。則無在無不在。但本<a 
name="0291c26" id="0291c26"></a>其實神其化。則可限其數定其量。則未之敢<a 
name="0291c27" id="0291c27"></a>聞。分別如此。義不可盡云云。約教釋住者。不<a 
name="0291c28" id="0291c28"></a>出依四教。門由體析巧拙次不次等。入證二<a 
name="0291c29" id="0291c29"></a>理以為所住故。從能入門則有四。依所住理<a 
name="0292a01" id="0292a01"></a>則唯二。二則真中之別。四乃即離之殊。而言<a 
name="0292a02" id="0292a02"></a>有涅槃祕藏異者。謂涅槃則從真空得名。祕<a 
name="0292a03" id="0292a03"></a>藏則以三德受稱。由此分別。理當有歸。權實<a 
name="0292a04" id="0292a04"></a>而論。義不一概也云云。二釋城者。其文稍長。<a 
name="0292a05" id="0292a05"></a>今隨節釋之。初翻華梵如文。天羅下。示本緣<a 
name="0292a06" id="0292a06"></a>也。紹王位下。明斑足被擯之由。其國始號不<a 
name="0292a07" id="0292a07"></a>害。而卒以日殺一人。安得不毒流天下反為<a 
name="0292a08" id="0292a08"></a>國人所擯棄邪。羅剎輔翼下。明普明為班足<a 
name="0292a09" id="0292a09"></a>所取。其說有二。一以啟信之端。所以成班足<a 
name="0292a10" id="0292a10"></a>之德。一為起教之本。所以設法施之會。為今<a 
name="0292a11" id="0292a11"></a>般若之發起也。普集千王下。酬願立國。稱王<a 
name="0292a12" id="0292a12"></a>舍之始也。又城中下。出王舍異稱。釋凡四義。<a 
name="0292a13" id="0292a13"></a>亦可擬四悉。成因緣釋也云云。力盈二字恐<a 
name="0292a14" id="0292a14"></a>作力蓋。或可作名盈。字之誤也。又靡伽陀下。<a 
name="0292a15" id="0292a15"></a>翻名異。前未必正翻。各隨義譯也。兼出其國<a 
name="0292a16" id="0292a16"></a>有十二城。而佛住有多少。為報生法二身恩<a 
name="0292a17" id="0292a17"></a>有輕重故也。如文云云。亦猶法華云觀樹及<a 
name="0292a18" id="0292a18"></a>經行。為報地樹二恩是也。故知吾佛聖人凡<a 
name="0292a19" id="0292a19"></a>一出處要必有以。不徒然也。又舍下。約分<a 
name="0292a20" id="0292a20"></a>字釋。謂王即王城。舍者有六精舍。故得其名。<a 
name="0292a21" id="0292a21"></a>如文云云。三釋山者。謂耆闍崛山此翻靈鷲。<a 
name="0292a22" id="0292a22"></a>凡三義。故曰云云。佛何故下。示佛多於二處<a 
name="0292a23" id="0292a23"></a>說法。以其山城俱勝故也。准論釋云云。今說<a 
name="0292a24" id="0292a24"></a>般若。亦於其處以其勝一也。然於餘處說經。<a 
name="0292a25" id="0292a25"></a>豈必不勝邪。故知偏強之說。一往云爾。列同<a 
name="0292a26" id="0292a26"></a>聞眾。謂比丘等三乘之別。同聞如來一音之<a 
name="0292a27" id="0292a27"></a>教。故曰同聞。而設化有權實。得益有淺深。故<a 
name="0292a28" id="0292a28"></a>有發起影響當機結緣四種之別云云。問諸<a 
name="0292a29" id="0292a29"></a>經列眾。或云三乘人天或比丘等四。今何特<a 
name="0292b01" id="0292b01"></a>異云發起等耶。答中或有言三乘從人列也。<a 
name="0292b02" id="0292b02"></a>言發起等以類言也。若從人列經亦言之。但<a 
name="0292b03" id="0292b03"></a>今先以類論。故言一者影響二者發起等。然<a 
name="0292b04" id="0292b04"></a>言人而不言類。則眾故多端不一而足也。言<a 
name="0292b05" id="0292b05"></a>類而不言人。則類必統攝。雖有諸四眾而義<a 
name="0292b06" id="0292b06"></a>必通收。要不出權實淺深故也。今約一眾而<a 
name="0292b07" id="0292b07"></a>開四類。則眾眾皆四。有何一眾而不攝耶。何<a 
name="0292b08" id="0292b08"></a>一機而不辯邪。此特言類不言人之所以也。<a 
name="0292b09" id="0292b09"></a>又曰比丘比丘尼等各有四義者。則以人從<a 
name="0292b10" id="0292b10"></a>類言也。論三乘等列次前後可知。言菩薩心<a 
name="0292b11" id="0292b11"></a>勝形劣者。若論形服未必劣於聲聞。今以出<a 
name="0292b12" id="0292b12"></a>家形服比之故也。初釋聲聞眾。與者共義。據<a 
name="0292b13" id="0292b13"></a>論作七一義解。謂比丘等雖多不同。而所依<a 
name="0292b14" id="0292b14"></a>時處等七無不一故。如文。若委明同異。具如<a 
name="0292b15" id="0292b15"></a>妙記云云。然以後世論之。使無法以一之。而<a 
name="0292b16" id="0292b16"></a>人情各異。又安得而共邪。而云和合為眾亦<a 
name="0292b17" id="0292b17"></a>浪語耳。通號中言大羅漢者。大亦云多云勝。<a 
name="0292b18" id="0292b18"></a>故兼三義釋之。亦取摩訶衍多含意也。委如<a 
name="0292b19" id="0292b19"></a>別釋翻。釋比丘為五義者。本唯三名。謂乞士<a 
name="0292b20" id="0292b20"></a>等因三名也。應供等果三義也。以因配果義<a 
name="0292b21" id="0292b21"></a>如常釋。今加二義。於文非要。分字之釋殊乖<a 
name="0292b22" id="0292b22"></a>梵語。未詳所自。置之可也云云。明於位中簡<a 
name="0292b23" id="0292b23"></a>學無學者。依成論釋。言羅漢二種。謂行之與<a 
name="0292b24" id="0292b24"></a>住。行謂所行位在學人。住即當果。以分二異。<a 
name="0292b25" id="0292b25"></a>又曰五戒賢者皆行阿羅漢。是即學位。學於<a 
name="0292b26" id="0292b26"></a>無學之行云爾。亦不全同果向之別。信如所<a 
name="0292b27" id="0292b27"></a>明無定論也。釋羅漢中翻釋三義。謂不生殺<a 
name="0292b28" id="0292b28"></a>賊應供。以果對因其義彌顯。此藏通意也。若<a 
name="0292b29" id="0292b29"></a>從圓極義釋。則不生等皆約中道。故曰非但<a 
name="0292c01" id="0292c01"></a>不生等。謂無漏涅槃亦皆不生故也。供應反<a 
name="0292c02" id="0292c02"></a>之。謂以慈悲之德應彼所求。即供應義也。有<a 
name="0292c03" id="0292c03"></a>為功下。凡八科法門歎聲聞德。或作六科。則<a 
name="0292c04" id="0292c04"></a>後二為總。開合異耳。如後出云云。諸經歎德<a 
name="0292c05" id="0292c05"></a>多以辭句敘述歎之。而此特異舉諸法門歎<a 
name="0292c06" id="0292c06"></a>者。是彰人必有德德必在人以德顯人之意<a 
name="0292c07" id="0292c07"></a>也。下去例爾。又曰亦可歎三人者。文本在聲<a 
name="0292c08" id="0292c08"></a>聞。今取般若部旨故。二乘亦通後教。二釋異<a 
name="0292c09" id="0292c09"></a>者。多應三假之名義該別圓故也。有為舉智<a 
name="0292c10" id="0292c10"></a>德下。約智斷釋。若論二德。斷證必俱就境以<a 
name="0292c11" id="0292c11"></a>論。道滅本一。今作異釋。亦一往云爾。如常<a 
name="0292c12" id="0292c12"></a>論。當約二種解脫分之云云。次約十智歎者。<a 
name="0292c13" id="0292c13"></a>謂一法智等即於欲界九品界繫思中。修四<a 
name="0292c14" id="0292c14"></a>行觀發無漏智。如是一一諦下所發。是為四<a 
name="0292c15" id="0292c15"></a>法智。於上二界界繫法中。各修四行觀。是<a 
name="0292c16" id="0292c16"></a>為四比智。比謂比前所發智也。通總而言。共<a 
name="0292c17" id="0292c17"></a>為一比一智。及他心世智為四。更加後四諦<a 
name="0292c18" id="0292c18"></a>智及盡無生共為十。若只合前後四諦為八。<a 
name="0292c19" id="0292c19"></a>加盡無生智。則十數亦足。當知只是開合異<a 
name="0292c20" id="0292c20"></a>耳。五苦智下。重明十六行觀。不過廣上文耳。<a 
name="0292c21" id="0292c21"></a>於集智中文似差互。盡無生智中引論釋可<a 
name="0292c22" id="0292c22"></a>知。以次更加如實成十一智。約大教論。非關<a 
name="0292c23" id="0292c23"></a>開顯。唯在於佛不及二乘。仍對學無學明增<a 
name="0292c24" id="0292c24"></a>減之異。如文。次歎三根中。先對智辯。次隨<a 
name="0292c25" id="0292c25"></a>釋者。謂於見道前以信等九根成就信法兩<a 
name="0292c26" id="0292c26"></a>行。至見道中向未知根。今知無漏故名欲知。<a 
name="0292c27" id="0292c27"></a>如是次第歷於思惟無學二道。轉名知根知<a 
name="0292c28" id="0292c28"></a>已等。十六心行。前釋諦智已明。今復列之何<a 
name="0292c29" id="0292c29"></a>邪。然向所明但是舉類歎德。非專約行。若約<a 
name="0293a01" id="0293a01"></a>行次應在智前。今言心行。義當後果。亦復何<a 
name="0293a02" id="0293a02"></a>咎。但疑缺一今字云云。亦委如籤釋況十六<a 
name="0293a03" id="0293a03"></a>行之言復該眾義故不一途。如疏云云。又心<a 
name="0293a04" id="0293a04"></a>行云者。義有即離。今簡即從離。亦且一往。以<a 
name="0293a05" id="0293a05"></a>十六行法相在小故也。三假歎德言法假等<a 
name="0293a06" id="0293a06"></a>者。先指體釋名。謂受名在初。想行從之。識為<a 
name="0293a07" id="0293a07"></a>受主故。通得名受。而曰自實無體藉他方有<a 
name="0293a08" id="0293a08"></a>者。言所以假也。止觀所謂無主而生是也。又<a 
name="0293a09" id="0293a09"></a>曰一虛二實相形得名者。釋虛實也。而曰只<a 
name="0293a10" id="0293a10"></a>實而虛。合云實虛從通結示云爾。惟其實虛。<a 
name="0293a11" id="0293a11"></a>此實所以為幻。幻故成於通義。三假之中各<a 
name="0293a12" id="0293a12"></a>有三觀。准上別約三觀說也。法假即虛者。謂<a 
name="0293a13" id="0293a13"></a>法以虛故不實。不實故空。是為空觀。空即假<a 
name="0293a14" id="0293a14"></a>實者。對假名實。實而非實。實處即空故。一色<a 
name="0293a15" id="0293a15"></a>一香本當於假。以體空故無非般若。以即理<a 
name="0293a16" id="0293a16"></a>故空只是假。即假觀也。觀字是中者。惟其中<a 
name="0293a17" id="0293a17"></a>有非空非假之體。而有能空能假之用。故空<a 
name="0293a18" id="0293a18"></a>假為方便得入中道。以中奪邊故二邊但有其<a 
name="0293a19" id="0293a19"></a>名不名為觀。由中實故始得言之。此並約法<a 
name="0293a20" id="0293a20"></a>假明也。其次二觀類推可解云云。若約三假<a 
name="0293a21" id="0293a21"></a>明圓觀者。圓無別圓。但依次第融歸一心即<a 
name="0293a22" id="0293a22"></a>空假中。自然亡照。於是得矣。智論下。引喻釋<a 
name="0293a23" id="0293a23"></a>成為三。初立二喻。如狗臨井喻意可知。叱應<a 
name="0293a24" id="0293a24"></a>作吠。相影二字恐倒。眾生亦爾下。合也。仍該<a 
name="0293a25" id="0293a25"></a>三義。謂法假等。如文云云。又一切法但從<a 
name="0293a26" id="0293a26"></a>名字和合名為身等。更無餘名者。無別名也。<a 
name="0293a27" id="0293a27"></a>亦應作法。所謂三界無別法。唯一假名是也。<a 
name="0293a28" id="0293a28"></a>諸皆即事為名為分等可知。三空等下。釋歎<a 
name="0293a29" id="0293a29"></a>三昧德也。由假達空故。次歎三空。亦因果次<a 
name="0293b01" id="0293b01"></a>第。謂法假故空等。對義可知云云。故大論下。<a 
name="0293b02" id="0293b02"></a>引論明三十七品為趣涅槃門。則道品為能<a 
name="0293b03" id="0293b03"></a>趣。趣於所趣涅槃之門。又謂涅槃門有三。則<a 
name="0293b04" id="0293b04"></a>三空。又為趣涅槃門。是應立兩重門義。謂外<a 
name="0293b05" id="0293b05"></a>門則道品是也。內門則三空是也。是則如來<a 
name="0293b06" id="0293b06"></a>大寂滅樂三德堂奧尤為深邃也。言空門者<a 
name="0293b07" id="0293b07"></a>下。牒釋也。謂觀諸法無我。我所則去。其蔽<a 
name="0293b08" id="0293b08"></a>者。從因緣和合而有。則了法緣主當處即空<a 
name="0293b09" id="0293b09"></a>也。無有作受則稱本自空也。由三義故名曰<a 
name="0293b10" id="0293b10"></a>空門。無相門者。謂觀身雖空領上空門。而有<a 
name="0293b11" id="0293b11"></a>相在對治相著。以修無相故。如說屈伸俯仰<a 
name="0293b12" id="0293b12"></a>等。皆所謂相也。相本無實而動轉者風。風依<a 
name="0293b13" id="0293b13"></a>於識則有所作。識若滅者念念無故何有於<a 
name="0293b14" id="0293b14"></a>相哉。無相則無我。而見有男女等相。是有我<a 
name="0293b15" id="0293b15"></a>心在無智慧故。妄見有骨鎖連持等相。所謂<a 
name="0293b16" id="0293b16"></a>皮骨覆機關動作。如木偶是也。事見列子云<a 
name="0293b17" id="0293b17"></a>云。無作門者。凡所作相依於無相。無相亦無。<a 
name="0293b18" id="0293b18"></a>所作安有。故曰無相亦無是名無作。是三空<a 
name="0293b19" id="0293b19"></a>門為諸禪中要。若無此定不名三昧。易多退<a 
name="0293b20" id="0293b20"></a>失故。說唯三種人能到涅槃。謂持戒觀空精<a 
name="0293b21" id="0293b21"></a>進。有是三者則三十七品思過半矣。由初門<a 
name="0293b22" id="0293b22"></a>故得三解脫。則第二門從而可造。其去祕藏<a 
name="0293b23" id="0293b23"></a>不遙矣。四諦十二緣下。總結歎可知。若以諦<a 
name="0293b24" id="0293b24"></a>緣自為二科。殆似煩重。況後歎緣覺文亦有<a 
name="0293b25" id="0293b25"></a>是句何乎。今得以申析之。然諦緣度等以藏。<a 
name="0293b26" id="0293b26"></a>則利鈍各稟。開合之異。今是通乘。故得會而<a 
name="0293b27" id="0293b27"></a>為一。則有同別也。如疏云云。又曰四諦鈍根<a 
name="0293b28" id="0293b28"></a>者觀下。兼後因緣利鈍者觀。則有通有別。及<a 
name="0293b29" id="0293b29"></a>出大經。各通四教。則隨文用與義不一揆也。<a 
name="0293c01" id="0293c01"></a>二列緣覺眾。言大仙緣覺者。標位有三。謂一<a 
name="0293c02" id="0293c02"></a>者獨覺等。本列緣覺而以大仙云者。即所謂<a 
name="0293c03" id="0293c03"></a>以外況內。取其悟同得以稱之。二因緣覺。即<a 
name="0293c04" id="0293c04"></a>今所列同聞是也。雖出佛世與彼獨悟無生。<a 
name="0293c05" id="0293c05"></a>何以異焉。非斷非常等。凡約三義釋。通而言<a 
name="0293c06" id="0293c06"></a>之。以緣生故非斷。以緣滅故非常。非斷非常。<a 
name="0293c07" id="0293c07"></a>所歎之德盡矣。三小辟支佛亦云獨覺。於其<a 
name="0293c08" id="0293c08"></a>兩間有同有異。以類同故出無佛世。以根異<a 
name="0293c09" id="0293c09"></a>故小大則殊。大不制果故唯無學。此仍住因<a 
name="0293c10" id="0293c10"></a>猶學人耳。支佛根性頗不易明。大略如此云<a 
name="0293c11" id="0293c11"></a>云。料簡二重。初問該二意。謂三乘若一向異<a 
name="0293c12" id="0293c12"></a>不應兩處各明諦緣。次列菩薩。仍名羅漢。若<a 
name="0293c13" id="0293c13"></a>一向同則三乘何別。答言。於一境上取悟自<a 
name="0293c14" id="0293c14"></a>差。謂通約諦緣本同一境。而隨機異解取悟<a 
name="0293c15" id="0293c15"></a>不一。故譬之三獸度河等云云。故大經下。引<a 
name="0293c16" id="0293c16"></a>同證別。以境同故通觀因緣。以證別故得菩<a 
name="0293c17" id="0293c17"></a>提異。亦應兼出四種四諦。如上云云。良由下。<a 
name="0293c18" id="0293c18"></a>結旨酬答可知。次問意以大仙緣覺本出無<a 
name="0293c19" id="0293c19"></a>佛世。今何列在同聞眾耶。以經無獨覺之名<a 
name="0293c20" id="0293c20"></a>故。通以緣覺為問。答謂緣覺佛世亦有。但在<a 
name="0293c21" id="0293c21"></a>聲聞數攝。今言緣覺出無佛世者。此約獨覺<a 
name="0293c22" id="0293c22"></a>云爾。列菩薩眾為五。翻譯名義云云。大道心<a 
name="0293c23" id="0293c23"></a>者。以今言之。則實智方便智諸功德皆成就<a 
name="0293c24" id="0293c24"></a>也。大士亦曰開士。謂能任持大事開通法道<a 
name="0293c25" id="0293c25"></a>也。約教中言心勝道卑者。菩薩先人後己。篤<a 
name="0293c26" id="0293c26"></a>於為物故勝聲聞。此當藏三祇百劫。未論斷<a 
name="0293c27" id="0293c27"></a>惑故劣於羅漢。通雖異藏。而教無變造之詮。<a 
name="0293c28" id="0293c28"></a>故說留習。習不獨生故。說扶願。所以異也。十<a 
name="0293c29" id="0293c29"></a>地行圓當知如佛者。以第十地亦名菩薩故<a 
name="0294a01" id="0294a01"></a>得如名。謂與當教佛齊也。非成不成者。謂以<a 
name="0294a02" id="0294a02"></a>無作心觀不二境。則諸行無作故非成。一念<a 
name="0294a03" id="0294a03"></a>圓證故非不成。今此下。結判前所列菩薩義。<a 
name="0294a04" id="0294a04"></a>今此正當衍教初門。則是共行十地至第八<a 
name="0294a05" id="0294a05"></a>地。有兼通含別之義。以正兼接故云密兼。非<a 
name="0294a06" id="0294a06"></a>顯密之密也。若據大品三種發心。則又三教<a 
name="0294a07" id="0294a07"></a>各詮之義應通。二說可也。皆羅漢者。明菩薩<a 
name="0294a08" id="0294a08"></a>位也。三祇菩薩既未斷惑不名羅漢。至果方<a 
name="0294a09" id="0294a09"></a>得稱之。又本行云者。文有二意。一約菩薩至<a 
name="0294a10" id="0294a10"></a>果得名。二約如來正施小化一往俯同印證<a 
name="0294a11" id="0294a11"></a>云爾。至後二味乃當廢斥。何皆之有。於三教<a 
name="0294a12" id="0294a12"></a>菩薩。約位格量如文。又引大品文證。謂是菩<a 
name="0294a13" id="0294a13"></a>薩別立忍名。是亦褒揚菩薩引進二乘之意。<a 
name="0294a14" id="0294a14"></a>然前於聲聞明皆羅漢。則無間於學無學。今<a 
name="0294a15" id="0294a15"></a>於菩薩有收有簡。此何意耶。答中以菩薩形<a 
name="0294a16" id="0294a16"></a>無定準為釋。今謂是固一說。而不無餘意。前<a 
name="0294a17" id="0294a17"></a>約聲聞。唯學無學則進有學以至無學故皆<a 
name="0294a18" id="0294a18"></a>名之。今明菩薩既涉別圓則有後位可望。故<a 
name="0294a19" id="0294a19"></a>約真似對論收簡。疏不云者略耳。問若下。釋<a 
name="0294a20" id="0294a20"></a>重明所以。謂今明菩薩形服既通。或同凡小<a 
name="0294a21" id="0294a21"></a>未免混濫。故復更明則知進退有在。謂貴小<a 
name="0294a22" id="0294a22"></a>乘者。使知大小德齊。所以進小乘也。取名相<a 
name="0294a23" id="0294a23"></a>者。悟凡聖道越。所以退凡夫也。故重明之。次<a 
name="0294a24" id="0294a24"></a>出餘意。實智功德下。凡十一科。於中先歎智<a 
name="0294a25" id="0294a25"></a>德。有實智有方便智。實智照空。即般若之體。<a 
name="0294a26" id="0294a26"></a>方便智照有。即般若之用。如維摩明實慧方<a 
name="0294a27" id="0294a27"></a>便縛脫四句。與今近之矣云云。向者明位下。<a 
name="0294a28" id="0294a28"></a>重出明位歎德共別所以。今約通教七八以<a 
name="0294a29" id="0294a29"></a>對二智。則七地無生忍位故當實智。過此則<a 
name="0294b01" id="0294b01"></a>權智也。不約被接義釋。更復何乎。行獨大乘<a 
name="0294b02" id="0294b02"></a>者。歎以別在菩薩所乘也。二乘無分故云獨<a 
name="0294b03" id="0294b03"></a>大云云。四歎眼者。具應明五眼。而有進否之<a 
name="0294b04" id="0294b04"></a>異。菩薩在因行位未圓則唯四眼。未至極果<a 
name="0294b05" id="0294b05"></a>故無佛眼。然以如佛義推。通亦應具。若圓頓<a 
name="0294b06" id="0294b06"></a>初心雖是肉眼。以解勝故名為佛眼。今於十<a 
name="0294b07" id="0294b07"></a>信云者。則復以似證進之爾。次歎通者。准眼<a 
name="0294b08" id="0294b08"></a>例之。故唯五通。讓極果故。不至於六。進否如<a 
name="0294b09" id="0294b09"></a>上云云。三達者下。於六通中明達三世謂之<a 
name="0294b10" id="0294b10"></a>三明。文誤一來字。十力者。具列如智論。於中<a 
name="0294b11" id="0294b11"></a>不厭生死力者。惟其具餘九力。抑由無我故。<a 
name="0294b12" id="0294b12"></a>於生死而不厭倦。則力莫大焉。二乘無是力<a 
name="0294b13" id="0294b13"></a>故不免怕怖。求出離也。四無量心者。謂其緣<a 
name="0294b14" id="0294b14"></a>心廣大故稱無量。本是梵行。今歎菩薩。是亦<a 
name="0294b15" id="0294b15"></a>菩薩德也。縱具前三。而未能捨未善也。惟能<a 
name="0294b16" id="0294b16"></a>彼已無著。斯其為行至矣。故注云云。餘諸法<a 
name="0294b17" id="0294b17"></a>相名義。如法界次第可知。金剛滅定者。歎斷<a 
name="0294b18" id="0294b18"></a>德也。對前諸科多皆屬智。是為智斷二德。智<a 
name="0294b19" id="0294b19"></a>謂以智斷惑。斷謂因斷會證。所謂無礙道斷<a 
name="0294b20" id="0294b20"></a>言智德也。解脫道證言斷德也。又曰。智德實<a 
name="0294b21" id="0294b21"></a>斷斷。謂以智則實有所斷。斷德不斷斷。謂不<a 
name="0294b22" id="0294b22"></a>斷則已斷必有證。亦由斷故證。此理尤難明。<a 
name="0294b23" id="0294b23"></a>又斷之為言斷也<span class="note">(上音)</span>斷而不續是為斷義。亦<a 
name="0294b24" id="0294b24"></a>無能所可得圓覺。所謂首已斷故無能斷者。<a 
name="0294b25" id="0294b25"></a>故譬之如金剛。定能碎煩惱而自體不動。即<a 
name="0294b26" id="0294b26"></a>其理也。首楞嚴。此翻健相。謂其自性勇健。偏<a 
name="0294b27" id="0294b27"></a>能降魔制敵故也。復有千萬億下。三列雜類<a 
name="0294b28" id="0294b28"></a>眾。凡為四。一人。二士。三天。四賢。分科翻譯<a 
name="0294b29" id="0294b29"></a>可知。賢眾文誤。作人正釋五戒者。謂離<span class="note">(去音)</span>殺<a 
name="0294c01" id="0294c01"></a>盜婬等。但防身口而不言意業。舉末可以知<a 
name="0294c02" id="0294c02"></a>本也。飲酒一戒通防二業者。略不言意。對上<a 
name="0294c03" id="0294c03"></a>云爾。亦義如上釋此當人乘。未論小大防不<a 
name="0294c04" id="0294c04"></a>防義。若離對十善則天乘也。因引提謂波利<a 
name="0294c05" id="0294c05"></a>文者。即佛初成道未轉法輪。且為二人符其<a 
name="0294c06" id="0294c06"></a>本習。說五戒法。故有今問答之文。具明五戒<a 
name="0294c07" id="0294c07"></a>不四不六廣大包涵無乎不在。則有五星等<a 
name="0294c08" id="0294c08"></a>八事一一主對云云。以不殺下。以五戒配五<a 
name="0294c09" id="0294c09"></a>方。則東方屬木。木主仁。仁以養生為本。故不<a 
name="0294c10" id="0294c10"></a>殺配之。餘戒類此。如諸文云云。若約圓頓教<a 
name="0294c11" id="0294c11"></a>旨。得意持犯無非圓乘。具如光明疏釋云云。<a 
name="0294c12" id="0294c12"></a>然此一經說時在初而非初教。以其三寶未<a 
name="0294c13" id="0294c13"></a>備非出世教本故。亦既施小兼收旁攝可也。<a 
name="0294c14" id="0294c14"></a>昔人不達立為人天初教。致為今家七義所<a 
name="0294c15" id="0294c15"></a>破。具在玄文。亦委如別章云云。&#x96A3;聖曰賢。又<a 
name="0294c16" id="0294c16"></a>曰假名行人者。一往賢聖對釋。故曰&#x96A3;聖。&#x8FF9;<a 
name="0294c17" id="0294c17"></a>而言之。方當近事。尚未得為觀行中人。故以<a 
name="0294c18" id="0294c18"></a>假名稱之。猶名字也。皆行阿羅漢者。以此冠<a 
name="0294c19" id="0294c19"></a>下。則無學行位及十地等皆所修法。故知&#x8FF9;<a 
name="0294c20" id="0294c20"></a>雖同凡。本皆羅漢及菩薩等。若此進退未易<a 
name="0294c21" id="0294c21"></a>評量。要之但是預佛嘉會。其為本&#x8FF9;莫得而<a 
name="0294c22" id="0294c22"></a>議也。十地有三種下。皆經論所出不同。自非<a 
name="0294c23" id="0294c23"></a>一家教旨區以別之。孰得明其用與淺深哉。<a 
name="0294c24" id="0294c24"></a>謂三種者。一者三乘共行十地。此當通位。如<a 
name="0294c25" id="0294c25"></a>常列釋。二如大論明乾慧有二種。一者聲聞<a 
name="0294c26" id="0294c26"></a>乾慧地如前共行是也。行位功德全同三藏。<a 
name="0294c27" id="0294c27"></a>故曰聲聞。獨為涅槃。其所習行皆為自度。但<a 
name="0294c28" id="0294c28"></a>在通別。或習觀佛三昧正觀也。不淨觀等助<a 
name="0294c29" id="0294c29"></a>觀也。然皆初心淺行未得禪定理水。雖有薄<a 
name="0295a01" id="0295a01"></a>慧未能相應故。名乾慧等云云。於菩薩下。二<a 
name="0295a02" id="0295a02"></a>明菩薩乾慧等十地。即文所謂於菩薩初發<a 
name="0295a03" id="0295a03"></a>心。乃至未得順忍者。是以別言之。則同十信<a 
name="0295a04" id="0295a04"></a>外凡。此下二類並通別相間而言。對文可見。<a 
name="0295a05" id="0295a05"></a>乃至菩薩地者。初歡喜地至法雲地。皆名菩<a 
name="0295a06" id="0295a06"></a>薩。借別名通是也。由是言之。別立忍名本當<a 
name="0295a07" id="0295a07"></a>別位。而借以名通。以其在菩薩則各有忍德<a 
name="0295a08" id="0295a08"></a>勝於二乘。是亦衍門陶汰之意也。使不以借<a 
name="0295a09" id="0295a09"></a>位名之。則混而無辨。餘如玄義止觀等文。故<a 
name="0295a10" id="0295a10"></a>知一家借義其有旨哉。佛地等者。亦由前諸<a 
name="0295a11" id="0295a11"></a>菩薩於因地自他功德滿足故。至果時成就<a 
name="0295a12" id="0295a12"></a>種智。得以佛地名之也。若別圓十地始終本<a 
name="0295a13" id="0295a13"></a>是菩薩。不與二乘人共。其位歷然不須借也。<a 
name="0295a14" id="0295a14"></a>但就別自論則猶存教道。故有隔歷之說。唯<a 
name="0295a15" id="0295a15"></a>圓證道一向圓融故。注云云以別之耳。又曰<a 
name="0295a16" id="0295a16"></a>迴向五分法身者。若論迴向本當地前。今反<a 
name="0295a17" id="0295a17"></a>列其後。以歎迴向者。疏約別接申之。使不滯<a 
name="0295a18" id="0295a18"></a>於空令歸於中。即迴向義也。言具足下。對前<a 
name="0295a19" id="0295a19"></a>偏真五分未足。今為滿足故也。五分不出三<a 
name="0295a20" id="0295a20"></a>身。謂前四分功德身也。知見智身也。以是共<a 
name="0295a21" id="0295a21"></a>嚴性德法身。則三身宛足。其旨彌顯也。迴向<a 
name="0295a22" id="0295a22"></a>為善利者。今略出其二。謂迴自向他迴因向<a 
name="0295a23" id="0295a23"></a>果。果必至極則迴事向理義該之矣。歎清信<a 
name="0295a24" id="0295a24"></a>女亦具十地功德。於此始開十地三生之說。<a 
name="0295a25" id="0295a25"></a>不出始中終歷於十地共成三十生。所謂增道<a 
name="0295a26" id="0295a26"></a>損生是也。與夫一地具諸地功德。又曰初地<a 
name="0295a27" id="0295a27"></a>不知二地舉足下足。及今所引善入出住。義<a 
name="0295a28" id="0295a28"></a>不一向。乃知圓頓法門理不可盡。歎居士德<a 
name="0295a29" id="0295a29"></a>中。言七賢有二者。並如文。然於地前凡有所<a 
name="0295b01" id="0295b01"></a>行。莫不謂之調心順道。使心不調則道不順。<a 
name="0295b02" id="0295b02"></a>道不順則聖無由入。斯言盡矣。此大乘七賢<a 
name="0295b03" id="0295b03"></a>名相稍別未檢。外國稱積財至億為居士。與<a 
name="0295b04" id="0295b04"></a>夫淨名富有七淨財者。相去遠矣。今見世人<a 
name="0295b05" id="0295b05"></a>多尚稱之。不幾於濫且瀆乎。德行具足者。謂<a 
name="0295b06" id="0295b06"></a>德即是行。亦成德之行。今且從初釋義亦可<a 
name="0295b07" id="0295b07"></a>此句為總。下諸功德為別。謂二十二品通言<a 
name="0295b08" id="0295b08"></a>凡八科道品有四云云。唯對位一種除七覺<a 
name="0295b09" id="0295b09"></a>八正屬於見道。餘品在前。故但成二十二也。<a 
name="0295b10" id="0295b10"></a>十一切入等諸科名相。具如法界次第云云。<a 
name="0295b11" id="0295b11"></a>問八解脫者。謂有觀有證。今猶在賢觀而未<a 
name="0295b12" id="0295b12"></a>得。何遽歎邪。答中前七從觀。雖未證滅。從多<a 
name="0295b13" id="0295b13"></a>為言耳。又問解脫何義者。謂以棄背捨去為<a 
name="0295b14" id="0295b14"></a>義。始於棄色無色。棄心無心。心色兩忘終。於<a 
name="0295b15" id="0295b15"></a>滅盡但有緣心。亦應舍去。惜乎小教止是耳<a 
name="0295b16" id="0295b16"></a>矣。至於諸無可舍舍者為誰。能所雙絕無法<a 
name="0295b17" id="0295b17"></a>當情。固非所及也。又問遍等三處何別者。答<a 
name="0295b18" id="0295b18"></a>以見有所棄即所棄為解脫。而見有一切勝<a 
name="0295b19" id="0295b19"></a>境界者。即能勝為勝處。不唯能勝。而又能<a 
name="0295b20" id="0295b20"></a>廣唯心所變。一切處無非青等。其為境界何<a 
name="0295b21" id="0295b21"></a>如哉。是安得不以為勝而作聖解乎。過是斯<a 
name="0295b22" id="0295b22"></a>為善矣。三慧者。謂從聞思修次第增進。為入<a 
name="0295b23" id="0295b23"></a>道之漸。而悉能發慧。故通得其名。以次對<a 
name="0295b24" id="0295b24"></a>位可知。與夫觀音從聞思修入三摩地者。異<a 
name="0295b25" id="0295b25"></a>矣云云。十六諦四諦等。約諦觀門歎。有通有<a 
name="0295b26" id="0295b26"></a>別。謂世出世間因果之法。總而為四。謂苦集<a 
name="0295b27" id="0295b27"></a>滅道。別分四種。則生滅無生無量無作。約真<a 
name="0295b28" id="0295b28"></a>中巧拙以論。一皆審實故稱為諦。若委分別。<a 
name="0295b29" id="0295b29"></a>義不可盡。今依疏釋。謂於忍位中有上中下<a 
name="0295c01" id="0295c01"></a>遍觀等異。凡十六諦行。從行言之。則曰觀門。<a 
name="0295c02" id="0295c02"></a>從所觀境。則曰諦門。並指如上說云云。四三<a 
name="0295c03" id="0295c03"></a>二一品觀者。不出以四善根歎居士德也。自<a 
name="0295c04" id="0295c04"></a>煖至世第一。而有逆數順除之異。逆數則前<a 
name="0295c05" id="0295c05"></a>前加於後後。順除則後後減於前前。如文可<a 
name="0295c06" id="0295c06"></a>知。或約四果從後向前。非此中意。故從前釋<a 
name="0295c07" id="0295c07"></a>得九十忍者。舊說凡三釋。並不用。今取經正<a 
name="0295c08" id="0295c08"></a>別結文。自二十二品下諸法相共成八十一<a 
name="0295c09" id="0295c09"></a>數。兼四禪等九。恰得九十忍。幸有明文數義<a 
name="0295c10" id="0295c10"></a>足用。何必其他。而通稱忍者。無他亦安之而<a 
name="0295c11" id="0295c11"></a>已。既曰調心方法。有何一法而非忍乎。列天<a 
name="0295c12" id="0295c12"></a>數中。言以萬數<span class="note">(上音)</span>萬者。只是萬萬成億耳。餘<a 
name="0295c13" id="0295c13"></a>三本不同。總別開合具略之異。對證可知。五<a 
name="0295c14" id="0295c14"></a>喜樂天者。文兼二說。謂五支者。即四禪所發<a 
name="0295c15" id="0295c15"></a>支林功德。非關天數。若云後五淨者。即五那<a 
name="0295c16" id="0295c16"></a>含天是也。而言喜樂者。亦義言之爾。此乃三<a 
name="0295c17" id="0295c17"></a>果聖人散&#x8FF9;諸天。本無定所。楞嚴所謂如今<a 
name="0295c18" id="0295c18"></a>世間曠野深山聖道場地。皆阿羅漢所住持<a 
name="0295c19" id="0295c19"></a>故。世間&#x9E81;人所不能見是矣。以次四禪附列<a 
name="0295c20" id="0295c20"></a>於此。委如俱舍云云。天定功德定等。如疏節<a 
name="0295c21" id="0295c21"></a>釋。即修報二義也味謂味著禪定。但於根本<a 
name="0295c22" id="0295c22"></a>定上有所味著是也。若於禪無著。則曰淨禪。<a 
name="0295c23" id="0295c23"></a>如六行觀八聖種等云云。有小五欲者。謂執<a 
name="0295c24" id="0295c24"></a>手笑視等。即其義也。若言六欲。從處言之。四<a 
name="0295c25" id="0295c25"></a>信成就者。謂信三寶及戒。是為四不壞信。亦<a 
name="0295c26" id="0295c26"></a>淨信也。復有五道。下總列。中或但列人天。則<a 
name="0295c27" id="0295c27"></a>受道之器。或通明五道。則沒修羅。以於鬼畜<a 
name="0295c28" id="0295c28"></a>無定形故。若言三善三惡及四趣等。則六道<a 
name="0295c29" id="0295c29"></a>數足云云。又六道中言先後者。先有天人三<a 
name="0296a01" id="0296a01"></a>惡次之。修羅則或有無故。先後不定。或於此<a 
name="0296a02" id="0296a02"></a>經無緣種故。不在所列之數。列他方眾。云他<a 
name="0296a03" id="0296a03"></a>處異見者。謂於他方眾會而見有異。或雖見<a 
name="0296a04" id="0296a04"></a>有去來。而無去來之&#x8FF9;。或見彼眾不起于座<a 
name="0296a05" id="0296a05"></a>而來此土。成就化事等。此皆隨緣異見。總彰<a 
name="0296a06" id="0296a06"></a>不異議化也。復有變十方淨土者。變猶法華<a 
name="0296a07" id="0296a07"></a>變淨之變表淨三土也。接所現淨相。雖無分<a 
name="0296a08" id="0296a08"></a>別。而一往約事。且從示現報土為言。故曰非<a 
name="0296a09" id="0296a09"></a>寂光之淨。蓋寂光淨相唯極智所見。非餘下<a 
name="0296a10" id="0296a10"></a>地及化眾所到也。且曰。現百億高座者。華嚴<a 
name="0296a11" id="0296a11"></a>應相也。及華上者。即樹下千百億化身也。其<a 
name="0296a12" id="0296a12"></a>實皆華藏境界不動不離而升而遊。故曰云<a 
name="0296a13" id="0296a13"></a>云。八部大眾各坐寶花者。總彰主伴不思議<a 
name="0296a14" id="0296a14"></a>化事也。佛及大眾各說般若者。蓋般若有二。<a 
name="0296a15" id="0296a15"></a>謂共不共。共如此經。不共即華嚴。雖共不共<a 
name="0296a16" id="0296a16"></a>異。皆般若也。既皆般若亦無非華嚴。故知佛<a 
name="0296a17" id="0296a17"></a>化融通初無彼此。人情自生異見耳。於中疏<a 
name="0296a18" id="0296a18"></a>出八部。以四王各領二眾為八。而諸經又以<a 
name="0296a19" id="0296a19"></a>天龍等為八。其實皆護法眾也云云。坐九級<a 
name="0296a20" id="0296a20"></a>座者。據疏只應改劫作級。謂層級也。今經本<a 
name="0296a21" id="0296a21"></a>既已正自不須更改。況劫字未必訓級。雖略<a 
name="0296a22" id="0296a22"></a>可也。然以今所集眾各若干數已不思議。況<a 
name="0296a23" id="0296a23"></a>皆來集會各坐此座。而其會廣九百五十里。<a 
name="0296a24" id="0296a24"></a>亦只約世諦說耳。若不思議豈直若干數量而<a 
name="0296a25" id="0296a25"></a>已。如維摩丈室容三萬二千師子座。校此殆<a 
name="0296a26" id="0296a26"></a>不容以廣狹優劣論也。以是知佛化但可作<a 
name="0296a27" id="0296a27"></a>不思議會。若以凡情分別。幾何而不為誕乎。<a 
name="0296a28" id="0296a28"></a>雖然要且未免癡人說夢。問諸經下。問列眾<a 
name="0296a29" id="0296a29"></a>可知。答中謂三界果報可由業論。其如見佛<a 
name="0296b01" id="0296b01"></a>有緣無緣之異。未必一向以善惡分。故曰云<a 
name="0296b02" id="0296b02"></a>云。以例聞法不聞法等。亦應可見。今以大經<a 
name="0296b03" id="0296b03"></a>一文正之。則戒緩未必為障。乘緩斯為障爾。<a 
name="0296b04" id="0296b04"></a>以次二句。則緣無緣之說。乃得其正焉。應更<a 
name="0296b05" id="0296b05"></a>分別乘戒各有三品互論緩急等四句。如文。<a 
name="0296b06" id="0296b06"></a>僉猶皆也。</p><a 
name="0296b07" id="0296b07"></a><p><span class="juanname">佛說仁王護國般若波羅蜜經疏神寶記卷第<a 
name="0296b08" id="0296b08"></a>二</span></p>
<hr>【經文資訊】大正藏第 33 冊 No. 1706 仁王護國般若波羅蜜經疏神寶記<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6b57-2.html?index=T33n1706" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T33n1706_002 by HTTrack Website Copier/3.x [XR&CO'2014], Tue, 07 Jun 2016 06:53:45 GMT -->
</html>
