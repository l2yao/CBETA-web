<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J23nB135_030 by HTTrack Website Copier/3.x [XR&CO'2014], Tue, 07 Jun 2016 07:10:09 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1261648568&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ23nB135&amp;utmp=%2Fmobile%2Findex.php%3Findex%3DJ23nB135_030&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index1394.html?index=J23nB135_029" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第23冊<br/>No.B135 石門文字禪 (30卷)<br/>【宋 德洪著　原書缺　依民國十年常州天寧寺刻本印】<br/>第 30 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J23">
<div class="root" id="B135" sutra_name="石門文字禪" sutra_juan="[卷30]">　
<a 
name="0726a01" id="0726a01"></a><p><span class="juanname">石門文字禪卷第三十</span></p><a 
name="0726a02" id="0726a02"></a><p style="margin-left: 4em"><span class="byline">宋江西筠溪石門寺沙門釋德洪覺範著</span></p><a 
name="0726a03" id="0726a03"></a><p style="margin-left: 4em"><span class="byline">門人覺慈編錄</span></p><p style="margin-left: 4em"><span class="byline">毘陵天甯法雲堂校</span></p><a 
name="0726a04" id="0726a04"></a><p style="margin-left: 2em"><span class="headname">行狀</span></p><a 
name="0726a05" id="0726a05"></a><p style="margin-left: 3em"><span class="headname">雲庵真淨和尚行狀</span></p><a 
name="0726a06" id="0726a06"></a><p style="text-indent: 0em; margin-left: 0em"><span class="linehead"></span>師諱克文黃龍南禪師之的嗣<span class="corr" title='[陜&gt;陝]'>陝</span>府閿鄉鄭氏子生<a 
name="0726a07" id="0726a07"></a>而穎異在齠齔中氣宇如神人與群兒戲輒相問荅<a 
name="0726a08" id="0726a08"></a>語言奇怪聞者駭愕不能曉則復軒渠笑悅而去奕<a 
name="0726a09" id="0726a09"></a>世縉紳既長喜觀書不由師訓自然通曉事後母至<a 
name="0726a10" id="0726a10"></a>孝母嚚數困辱之親舊不忍視其苦使游學四方旅<a 
name="0726a11" id="0726a11"></a>次復州北塔寺長老歸秀道價方重於時詞辯無礙<a 
name="0726a12" id="0726a12"></a>因側聆坐下感悟流涕願毀衣冠為門弟子秀笑曰<a 
name="0726a13" id="0726a13"></a>君妙年書生政當唾手取高第榮親乃欲委跡寂寞<a 
name="0726a14" id="0726a14"></a>豈亦計之未熟耶對曰心空及第豈止榮親又將濟<a 
name="0726a15" id="0726a15"></a>之委跡寂寞非所同也秀奇其志而納之服勤五年<a 
name="0726a16" id="0726a16"></a>如一日年二十五歲試所習為僧明年受具足戒即<a 
name="0726a17" id="0726a17"></a>游京洛翱翔講肆賢首慈恩性相二宗凡大經論咸<a 
name="0726a18" id="0726a18"></a>造其微解帙捉塵詞音朗潤談辯如雲學者依以揚<a 
name="0726a19" id="0726a19"></a>聲燕居龍門山偶經行殿廡間見塑比丘像蒙首瞑<a 
name="0726a20" id="0726a20"></a>目若在定者忽自失謂同學者曰我所負者如道子<a 
name="0726a21" id="0726a21"></a>畫人物雖曰妙盡終非活者既焚其疏義包腰而南<a 
name="0726a22" id="0726a22"></a>平易艱險安樂勞苦諸方大道場多所經歷自重其<a 
name="0726a23" id="0726a23"></a>才以求師為難嘗至雲居謁舜老夫機語不契不宿<a 
name="0726a24" id="0726a24"></a>而去又至德山應禪師方夜參雌黃先達有六祖不<a 
name="0726a25" id="0726a25"></a>及雲門之語失笑黎明發去聞雲峰悅禪師之風兼<a 
name="0726a26" id="0726a26"></a>程而往至湘鄉悅<span class="corr" title='[巳&gt;已]'>已</span>化去歎曰既無其人吾何適而<a 
name="0726a27" id="0726a27"></a>不可山川雖佳未暇游也因此行寓居大溈夜聞僧<a 
name="0726a28" id="0726a28"></a>誦雲門語曰佛法如水中月是否云清波無透路豁<a 
name="0726a29" id="0726a29"></a>然心開時南禪師<span class="corr" title='[巳&gt;已]'>已</span>居積翠徑造其廬南曰從什麼<a 
name="0726a30" id="0726a30"></a>處來曰溈山南曰恰值老僧不在曰未審向什麼處<a 
name="0726b01" id="0726b01"></a>去也南曰天台普請南嶽雲游曰若然者亦得自在<a 
name="0726b02" id="0726b02"></a>去也南曰腳下鞋是甚處得來曰廬山七百錢唱得<a 
name="0726b03" id="0726b03"></a>南曰何曾得自在師指曰何曾不自在耶南公大駭<a 
name="0726b04" id="0726b04"></a>參依久之辭去至西山翠巖長老順公與之夜語自<a 
name="0726b05" id="0726b05"></a>失曰起臨濟者子也厚自愛而師亦神思豁然德其<a 
name="0726b06" id="0726b06"></a>賞音及南公居黃龍復往省覲南公嘗謂師曰適令<a 
name="0726b07" id="0726b07"></a>侍者卷簾問渠卷起簾時如何曰照見天下放下簾<a 
name="0726b08" id="0726b08"></a>時如何曰水泄不通不卷不放時如何侍者無語汝<a 
name="0726b09" id="0726b09"></a>作麼生師曰和尚替侍者下涅槃堂始得南厲語曰<a 
name="0726b10" id="0726b10"></a>關西人真無頭腦乃顧旁僧師指之曰只這僧也未<a 
name="0726b11" id="0726b11"></a>夢見在南公笑而<span class="corr" title='[巳&gt;已]'>已</span>隆慶閒禪師與師友善方掌客<a 
name="0726b12" id="0726b12"></a>閒問曰文首座何如在黃檗時南公曰渠在黃檗時<a 
name="0726b13" id="0726b13"></a>用錢如糞土今如數世富人一錢不虛用自是為同<a 
name="0726b14" id="0726b14"></a>時飽參者所服南公入滅學者歸之如雲所至成叢<a 
name="0726b15" id="0726b15"></a>林熙寧五年住筠州大愚太守錢公弋來游怪禪者<a 
name="0726b16" id="0726b16"></a>驟多眾以師有道行奔隨而至錢公即其室未有以<a 
name="0726b17" id="0726b17"></a>奇之翌日命齋師方趨就席有犬逸出屏帷間師少<a 
name="0726b18" id="0726b18"></a>避之錢公嘲之曰禪者固能伏虎反畏犬耶師應聲<a 
name="0726b19" id="0726b19"></a>曰易伏隈巖虎難降護宅龍錢公大喜願日聞道乃<a 
name="0726b20" id="0726b20"></a>虛聖壽寺命師居之師方飯於州民陳氏家使符至<a 
name="0726b21" id="0726b21"></a>遁去錢公繫同席數十人將僧吏求必得之而後<span class="corr" title='[巳&gt;已]'>已</span><a 
name="0726b22" id="0726b22"></a>有見於新豐山寺者即奔往陳氏因叩首泣下曰師<a 
name="0726b23" id="0726b23"></a>不往吾黨受苦矣師曰以我故累君輩如此因受之<a 
name="0726b24" id="0726b24"></a>遂闡法焉未幾移居洞山普和禪院元豐之末思為<a 
name="0726b25" id="0726b25"></a>東吳山水之游捨其居扁舟東下至鍾山謁丞相舒<a 
name="0726b26" id="0726b26"></a>王王素知其名閱謁喜甚留宿定林庵時公方病起<a 
name="0726b27" id="0726b27"></a>樂聞空宗恨識師之晚謂師曰諸經皆首標時處圓<a 
name="0726b28" id="0726b28"></a>覺經獨不然何也師曰頓乘所談直示眾生日用現<a 
name="0726b29" id="0726b29"></a>前不屬今古只今老僧與相公同入大光明藏游戲<a 
name="0726b30" id="0726b30"></a>三昧互為賓主非關時處又曰經云一切眾生皆證<a 
name="0726c01" id="0726c01"></a>圓覺而圭峰易證為具謂譯者之訛其義如何師曰<a 
name="0726c02" id="0726c02"></a>圓覺如可改則維摩亦可改也維摩豈不曰亦不滅<a 
name="0726c03" id="0726c03"></a>受而取證夫不滅受蘊而取證與皆證圓覺之義同<a 
name="0726c04" id="0726c04"></a>蓋眾生現行無明即是如來根本大智圭峰之言非<a 
name="0726c05" id="0726c05"></a>是公大悅因捨第為寺以延師為開山第一祖又以<a 
name="0726c06" id="0726c06"></a>神宗皇帝問安湯藥之賜崇成之是謂報寧歲度僧<a 
name="0726c07" id="0726c07"></a>買莊土以供學者而自撰請疏有獨受正傳力排戲<a 
name="0726c08" id="0726c08"></a>論之句者敘師語也又以其名請於朝賜紫方袍號<a 
name="0726c09" id="0726c09"></a>真淨大師金陵江淮大會學者至如稻麻粟葦寺以<a 
name="0726c10" id="0726c10"></a>新革室宇不能容士大夫經游無虛日師未及<span class="corr" title='[[口*敕]&gt;嗽]'>嗽</span>盥<a 
name="0726c11" id="0726c11"></a>而戶外之屨滿矣殆不堪勞於是浩然思還高安即<a 
name="0726c12" id="0726c12"></a>日渡江丞相留之不可遂卜老於九峰之下作投老<a 
name="0726c13" id="0726c13"></a>庵紹聖之初御史黃公慶基出守南康虛歸宗之席<a 
name="0726c14" id="0726c14"></a>以迎師師曰今老病如此豈宜復<span class="corr" title='[剌&gt;刺]'>刺</span>首迎送為我謝<a 
name="0726c15" id="0726c15"></a>黃公乞死於此其徒哀告曰山窮食寡學者益眾師<a 
name="0726c16" id="0726c16"></a>德臘雖高而精神康強康山自總祐二大士之後叢<a 
name="0726c17" id="0726c17"></a>林如死灰願不忘祖宗赴輿情之望不得<span class="corr" title='[巳&gt;已]'>已</span>乃行先<a 
name="0726c18" id="0726c18"></a>是黃公嘗望見師於丞相廣坐中師既去丞相語公<a 
name="0726c19" id="0726c19"></a>曰吾閱僧多矣未有如此老者故公盡禮力致之廬<a 
name="0726c20" id="0726c20"></a>山諸剎素以奢侈相矜居者安軟暖師率以枯淡學<a 
name="0726c21" id="0726c21"></a>者困於語言醉於平實師縱以無礙辯才呵其偏見<a 
name="0726c22" id="0726c22"></a>未期年翕然成風三年今丞相張公商英出鎮洪府<a 
name="0726c23" id="0726c23"></a>道由歸宗見師於淨名庵明年迎居石門崇寧元年<a 
name="0726c24" id="0726c24"></a>十月示疾十六日中夜沐浴更衣趺坐眾請說法師<a 
name="0726c25" id="0726c25"></a>笑曰今年七十八四大相離別火風既分散臨行休<a 
name="0726c26" id="0726c26"></a>更說遺戒弟子皆宗門大事不及其私言卒而歿壽<a 
name="0726c27" id="0726c27"></a>七十八臘五十二茶毗之日五色成燄白光上騰煙<a 
name="0726c28" id="0726c28"></a>所及處舍利分布道俗千餘人皆得之餘者尚不可<a 
name="0726c29" id="0726c29"></a>勝數塔於獨秀峰之下師純誠慈愛出於天性氣韻<a 
name="0726c30" id="0726c30"></a>邁往超然奇逸見人無親疏貴賤溫顏軟語禮敬如<a 
name="0727a01" id="0727a01"></a>一主持叢林法度甚嚴有犯令者必罰無赦以故五<a 
name="0727a02" id="0727a02"></a>坐道場為諸方所法得游戲三昧有樂說之辯詞鋒<a 
name="0727a03" id="0727a03"></a>智刃斫伐邪林如墮雲崩石開發正見光明顯露如<a 
name="0727a04" id="0727a04"></a>青天白日人人自以謂臻奧至於入室投機則如銅<a 
name="0727a05" id="0727a05"></a>崖鐵壁不可攀緣性喜施隨有隨與杖笠之外不置<a 
name="0727a06" id="0727a06"></a>一錢行道說法五十餘年布衣壞衲翛然自守於江<a 
name="0727a07" id="0727a07"></a>西有大緣民信其化家家繪其像飲食必祠嗣法弟<a 
name="0727a08" id="0727a08"></a>子自黃檗道全兜率從悅而下十人餘此其平生大<a 
name="0727a09" id="0727a09"></a>概也至其道之精微皆非筆墨可能形容竊嘗論之<a 
name="0727a10" id="0727a10"></a>其棄儒冠而入道類丹霞奔經論之學而穎悟類南<a 
name="0727a11" id="0727a11"></a>泉尋師之艱苦凜然不衰類雪峰說法縱橫融通宗<a 
name="0727a12" id="0727a12"></a>教類大珠至於光明偉傑荷擔宗教類百丈此非某<a 
name="0727a13" id="0727a13"></a>之言叢林學者之言也嗚呼兼古宗師之美而全有<a 
name="0727a14" id="0727a14"></a>之可謂集厥大成光於佛祖者歟崇寧二年十月十<a 
name="0727a15" id="0727a15"></a>五日門人某謹狀。</p><a 
name="0727a16" id="0727a16"></a><p style="margin-left: 3em"><span class="headname">泐潭準禪師行狀</span></p><a 
name="0727a17" id="0727a17"></a><p style="text-indent: 0em; margin-left: 0em"><span class="linehead"></span>公諱文準興元府唐固梁氏子生始幼見佛像輒笑<a 
name="0727a18" id="0727a18"></a>張牙不喜聞酒胾金仙寺沙門虛普乞食至其家師<a 
name="0727a19" id="0727a19"></a>唐門酬酢如老成時年八歲即辭父母願從普歸授<a 
name="0727a20" id="0727a20"></a>以法華經伊吾即上口元豐僧檢童子較所習以藉<a 
name="0727a21" id="0727a21"></a>名先後度師藝精坐年少不得奏名<span class="corr" title='[陜&gt;陝]'>陝</span>西經略范公<a 
name="0727a22" id="0727a22"></a>過普廬普臘高應對領略師侍其旁申辯詳明進止<a 
name="0727a23" id="0727a23"></a>可喜范公欲攜與俱西師辭曰登山求玉入海求珠<a 
name="0727a24" id="0727a24"></a>人各有志本行學道世好非素心范公陰奇其語度<a 
name="0727a25" id="0727a25"></a>以為僧剔髮既往依梁山乘禪師呵曰驅烏未受戒<a 
name="0727a26" id="0727a26"></a>敢學佛乘乎師捧手曰壇場是戒耶三疊結磨梵行<a 
name="0727a27" id="0727a27"></a>行阿闍梨是戒耶乘大驚師笑曰雖然敢不受教遂<a 
name="0727a28" id="0727a28"></a>受具足戒於唐安律師遍游成都講肆倡諸部綱目<a 
name="0727a29" id="0727a29"></a>即棄去曰吾不求甚解大法師曇演佳其英特撫之<a 
name="0727a30" id="0727a30"></a>曰汝法船也南方有亞聖大士有若溈山真如九峰<a 
name="0727b01" id="0727b01"></a>真淨者知之乎宜往求之師拜受教與同學志恭出<a 
name="0727b02" id="0727b02"></a>詣溈山久之不契乃造九峰見真淨於投老庵問曰<a 
name="0727b03" id="0727b03"></a>什麼處來對曰興元府曰近離何處曰大仰曰夏在<a 
name="0727b04" id="0727b04"></a>什麼處曰溈山真淨展手曰我手何似佛手師罔然<a 
name="0727b05" id="0727b05"></a>左右視真淨呵曰適來句句無絲毫差錯靈明天真<a 
name="0727b06" id="0727b06"></a>才說箇佛手便成隔礙病在甚處師曰不會真淨曰<a 
name="0727b07" id="0727b07"></a>一切現成更教誰會師服膺就弟子之列餘十年所<a 
name="0727b08" id="0727b08"></a>至必隨紹聖三年真淨移居石門衲子益盛凡入室<a 
name="0727b09" id="0727b09"></a>叩問必瞑目危坐無所示見來者必起從園丁壅菜<a 
name="0727b10" id="0727b10"></a>率以為常師每謂公曰老漢無意於法道乎莫能測<a 
name="0727b11" id="0727b11"></a>也一日舉杖決渠水濺衣因大悟方見老人平日用<a 
name="0727b12" id="0727b12"></a>處走敘其事真淨罵曰此中乃敢用磊苴耶自是跡<a 
name="0727b13" id="0727b13"></a>愈晦而名聲愈著自其東游淮淛所至衲子成叢林<a 
name="0727b14" id="0727b14"></a>顯謨閣待制李景直守洪州仰其風請開法於雲巖<a 
name="0727b15" id="0727b15"></a>未幾殿中監范公帥南昌移居泐潭方是時禪林以<a 
name="0727b16" id="0727b16"></a>飲食為宗以軟暖為嗜好以機緣為戲論師悲歎之<a 
name="0727b17" id="0727b17"></a>師槌柫之下常三百人而宿戶外者又百餘許求人<a 
name="0727b18" id="0727b18"></a>室就學師難之乃謂之曰十方無壁落四面亦無門<a 
name="0727b19" id="0727b19"></a>闍梨從什麼處入對皆不契每曰我只畜一條柱杖<a 
name="0727b20" id="0727b20"></a>佛來也打祖來也打不將元字腳涴汝枯腸如此臨<a 
name="0727b21" id="0727b21"></a>濟一宗不到冷落學者莫窺其奧然升堂說法辯如<a 
name="0727b22" id="0727b22"></a>建瓴不留影跡一時公卿大夫宗向之以政和五年<a 
name="0727b23" id="0727b23"></a>夏臥病侍者進藥餌師泛然如無意誡須忌食毒物<a 
name="0727b24" id="0727b24"></a>師亦未嘗從有問其故曰病有自性乎病無自性則<a 
name="0727b25" id="0727b25"></a>毒物寧有心乎以空納空吾未嘗顛倒而汝輩欲吾<a 
name="0727b26" id="0727b26"></a>昏迷耶七月二十二日更衣說偈而化閱世五十有<a 
name="0727b27" id="0727b27"></a>五坐三十五夏闍維得舍利晶圓淨光不壞道俗千<a 
name="0727b28" id="0727b28"></a>餘人皆得之門弟子等收塔于南山之陽嗚呼雲庵<a 
name="0727b29" id="0727b29"></a>之神悟於南公之門超軼絕塵者也予每疑嗣之者<a 
name="0727b30" id="0727b30"></a>難及觀師之風格殆所謂家名辯才氣宇逸群者耶<a 
name="0727c01" id="0727c01"></a>謹狀。</p><a 
name="0727c02" id="0727c02"></a><p style="margin-left: 3em"><span class="headname">花藥英禪師行狀<span class="note">(代)</span></span></p><a 
name="0727c03" id="0727c03"></a><p style="text-indent: 0em; margin-left: 0em"><span class="linehead"></span>臨濟九世之孫雲庵真淨之嗣師諱進英字拙叟出<a 
name="0727c04" id="0727c04"></a>於羅氏其先吉州太和人幼孤母憐之性慧敏齠齔<a 
name="0727c05" id="0727c05"></a>中日誦千餘言通詩禮大義與群兒嬉游侮玩之氣<a 
name="0727c06" id="0727c06"></a>出其上親舊愛敬之使著縫掖為書生輒病至於死<a 
name="0727c07" id="0727c07"></a>鄰母泣曰吾始娠夢有乘空而語曰而出家則疾有<a 
name="0727c08" id="0727c08"></a>瘳矣於是擊鍾梵放誓於佛前乞以為僧洞隆童子<a 
name="0727c09" id="0727c09"></a>而藉名於善集才年十八試所習得度受具戒即欲<a 
name="0727c10" id="0727c10"></a>經行諸方以觀道報劬勞之德其母有難色於是庵<a 
name="0727c11" id="0727c11"></a>於母室之外名曰精進士大夫喜其為人賦詩為贈<a 
name="0727c12" id="0727c12"></a>多佳句螺川父老迨今道之母歿心喪三年修白業<a 
name="0727c13" id="0727c13"></a>為冥福即游淮海所至少留當時號明眼尊宿遍謁<a 
name="0727c14" id="0727c14"></a><span class="corr" title='[巳&gt;已]'>已</span>雖未契而嘗識多賢者晚謁雲庵夜參聞貶剝諸<a 
name="0727c15" id="0727c15"></a>方以黃檗接臨濟雲門接洞山機緣為入道之要擿<a 
name="0727c16" id="0727c16"></a>其疑處以啟問師恍然大悟如桶底脫佛印禪師叢<a 
name="0727c17" id="0727c17"></a>林號大宗師有盛名慎許可獨以師為俊彥師有爽<a 
name="0727c18" id="0727c18"></a>氣喜暴所長以激後學三十年一節不移故佛印呼<a 
name="0727c19" id="0727c19"></a>為鐵喙初開法住長沙之開福十年之間殿閣崇成<a 
name="0727c20" id="0727c20"></a>又五年棄之翩然北游五臺遍覽聖蹟乃南還庵梁<a 
name="0727c21" id="0727c21"></a>山天下衲子益追崇之政和甲午衡陽道俗迎住花<a 
name="0727c22" id="0727c22"></a>藥之天寧勸請皆一時名公卿師以教外別傳之宗<a 
name="0727c23" id="0727c23"></a>授上根以漚和般若化道俗老益康強精進不替嘗<a 
name="0727c24" id="0727c24"></a>中夜禮佛作息飲食不肯與眾背叢林信其誠民人<a 
name="0727c25" id="0727c25"></a>化其教得法而為一方領袖者不可勝數搥拂之下<a 
name="0727c26" id="0727c26"></a>嘗二千指龍象雜遝方進而未艾也其激揚大事游<a 
name="0727c27" id="0727c27"></a>泳語言備存三錄曰報慈曰鴈峰游臺盛行於世宣<a 
name="0727c28" id="0727c28"></a>和三年冬謝事復庵梁山越明年臘月示疾蟬蛻嗚<a 
name="0727c29" id="0727c29"></a>呼若人<span class="corr" title='[巳&gt;已]'>已</span>矣予竊為桑門惜之參學稟淳一日泣訴<a 
name="0727c30" id="0727c30"></a>於予以予知其師之深者欲干其狀而求銘故為書<a 
name="0728a01" id="0728a01"></a>云耳長沙孫承之謹狀。</p><a 
name="0728a02" id="0728a02"></a><p style="margin-left: 2em"><span class="headname">傳</span></p><a 
name="0728a03" id="0728a03"></a><p style="margin-left: 3em"><span class="headname">十世觀音應身傳<span class="note">(并贊)</span></span></p><a 
name="0728a04" id="0728a04"></a><p style="text-indent: 0em; margin-left: 0em"><span class="linehead"></span>唐大菩薩僧寬公出於益州孝水楊氏方其娠也母<a 
name="0728a05" id="0728a05"></a>失常性卻酒胾有慧辯及其生也無痛苦聞異香忽<a 
name="0728a06" id="0728a06"></a>然在前即能言言我名慧寬有女兄信相亦神異年<a 
name="0728a07" id="0728a07"></a>相聯於齠齔中終日論說聽者一不能曉其父瑋以<a 
name="0728a08" id="0728a08"></a>符咒為兩川道俗所歸而不知有佛經人錄其所論<a 
name="0728a09" id="0728a09"></a>百許紙時懷龍山會禪師聞其異至瑋舍瑋出示之<a 
name="0728a10" id="0728a10"></a>會驚曰與佛經合不測人也俄有異比丘入火光三<a 
name="0728a11" id="0728a11"></a>昧於淨慧寺特召信相信相至曰此室皆火聚其可<a 
name="0728a12" id="0728a12"></a>入哉曰以水滅之可入信相即作水觀而入於是異<a 
name="0728a13" id="0728a13"></a>比丘化其父母使出家父母曰許娉矣奈何鄉里爭<a 
name="0728a14" id="0728a14"></a>出財贖之公因信相亦俱依慧空寺慎公避太祖御<a 
name="0728a15" id="0728a15"></a>諱剃落焉公時年十三從會公授經律會畏之如神<a 
name="0728a16" id="0728a16"></a>反從質疑天姿謙敬未嘗怒懷龍眾三千指皆躬力<a 
name="0728a17" id="0728a17"></a>作公獨閑適人以為言會曰此吾先師也昔周滅吾<a 
name="0728a18" id="0728a18"></a>法吾從曇相禪師隱于終南山及隋教復興吾辭而<a 
name="0728a19" id="0728a19"></a>歸蜀曇相囑曰汝當領徒大作佛事有童子名慧寬<a 
name="0728a20" id="0728a20"></a>者善視之此其後身眾因不敢復言公年三十乃還<a 
name="0728a21" id="0728a21"></a>綿竹廬于無為山以神異化而全蜀爭師事之如淮<a 
name="0728a22" id="0728a22"></a>泗之僧伽七閩之定光公嘗赴江陵大會朝發夕返<a 
name="0728a23" id="0728a23"></a>荊州府前有拳石含五音天下聞之公取以歸今置<a 
name="0728a24" id="0728a24"></a>定身龕中什邡陳氏施園為寺公以竹標其中曰以<a 
name="0728a25" id="0728a25"></a>此為基拔去竹泉泫然而出掘之得巨石石下有寶<a 
name="0728a26" id="0728a26"></a>瓶舍利公作禮乃放光永徽四年夏六月二十有五<a 
name="0728a27" id="0728a27"></a>日歿於淨慧寺閱世七十坐五十五夏。</p><a 
name="0728a28" id="0728a28"></a><p style="text-indent: 0em; margin-left: 0em"><span class="linehead"></span>贊曰予讀無為山廣錄公始發心日誦觀世音名十<a 
name="0728a29" id="0728a29"></a>萬遍生五天十世為居士生震旦十世為比丘皆出<a 
name="0728a30" id="0728a30"></a>楊氏又瞻其畫像天骨秀特和敬之威望之肅然是<a 
name="0728b01" id="0728b01"></a>所謂真比丘也。</p><a 
name="0728b02" id="0728b02"></a><p style="margin-left: 3em"><span class="headname">鍾山道林真覺大師傳</span></p><a 
name="0728b03" id="0728b03"></a><p style="text-indent: 0em; margin-left: 0em"><span class="linehead"></span>梁大菩薩僧寶公以宋元嘉中生於金陵之東陽民<a 
name="0728b04" id="0728b04"></a>朱氏之婦上巳日聞兒啼鷹巢中梯樹得之舉以為<a 
name="0728b05" id="0728b05"></a>子面方瑩徹如鏡手足皆鳥爪七歲去依鍾山大沙<a 
name="0728b06" id="0728b06"></a>門僧儉為童子儉名之曰寶誌長而落髮專修禪觀<a 
name="0728b07" id="0728b07"></a>坐必越旬久之忽無定居多往來<span class="gaiji">[白*宛]<!--gaiji,,1[白*宛],2&#x24F82;,3--></span>山劍嶺之下髮<a 
name="0728b08" id="0728b08"></a>而徒跣著錦袍飲啖同於凡俗恒以鏡銅剪刀鑷屬<a 
name="0728b09" id="0728b09"></a>挂杖負之而趨經聚落兒童譁逐之或徵索酒殽或<a 
name="0728b10" id="0728b10"></a>累日不食嘗從食鱠者求鱠食者與而心笑之即起<a 
name="0728b11" id="0728b11"></a>吐水中皆成魚相傳始驚異時時題詩初不可曉後<a 
name="0728b12" id="0728b12"></a>皆有驗建元間異跡甚著丞相高嵩為武帝言之以<a 
name="0728b13" id="0728b13"></a>禮自皖山迎至都舍於陳征虜之家輒自釐其面分<a 
name="0728b14" id="0728b14"></a>披之出十二首觀世音慈嚴妙麗傾都聚觀欲爭尊<a 
name="0728b15" id="0728b15"></a>事之武帝忿其惑眾收付建康獄旦夕咸見游行市<a 
name="0728b16" id="0728b16"></a>里既而檢校猶在獄中其夜又語吏門外有兩輿金<a 
name="0728b17" id="0728b17"></a>缽盛飯汝可取之果文惠太子竟陵王送供至建康<a 
name="0728b18" id="0728b18"></a>令呂文顯以事啟帝帝迎至禁中俄有旨屏除後宮<a 
name="0728b19" id="0728b19"></a>為家人宴公例常與眾出<span class="corr" title='[巳&gt;已]'>已</span>而猶見行道於景陽山<a 
name="0728b20" id="0728b20"></a>比丘七輩從其後帝怒遣使至閽吏曰公久出在省<a 
name="0728b21" id="0728b21"></a>中吏就視之身如塗墨然武帝聞之大驚陳顯達鎮<a 
name="0728b22" id="0728b22"></a>江州大司馬段齊之從行往辭公公無他語但引紙<a 
name="0728b23" id="0728b23"></a>畫鴉畫畢授之曰緩急可用此顯達叛齊之遁去顯<a 
name="0728b24" id="0728b24"></a>達大怒遣騎追之將及齊之窘甚見鴉喧暮林即匿<a 
name="0728b25" id="0728b25"></a>其下鴉翔集自如騎既失其蹤但見鴉林必非人所<a 
name="0728b26" id="0728b26"></a>寄遂去齊之方悟公意也鄱陽忠烈王飯公於私第<a 
name="0728b27" id="0728b27"></a>顧左右覓荊枝有折以獻者則以安門上而去俄有<a 
name="0728b28" id="0728b28"></a>旨以王領荊州衛尉胡諧臥病以書哀訴幸以屈臨<a 
name="0728b29" id="0728b29"></a>庶幾疾有瘳公題其書尾曰明屈翌日果卒僧法平<a 
name="0728b30" id="0728b30"></a>欲以衣獻公不知所寓遣使遍求之龍光罽賓兩寺<a 
name="0728c01" id="0728c01"></a>皆曰夜宿此黎明去矣又嘗所厚善厲侯伯家侯伯<a 
name="0728c02" id="0728c02"></a>曰公夜行道於此今睡未興使人視之笑去公在華<a 
name="0728c03" id="0728c03"></a>林園忽重著三布帽亦不知自何得之俄而武帝崩<a 
name="0728c04" id="0728c04"></a>文惠太子豫章文獻王相繼崩齊亦於此年終矣靈<a 
name="0728c05" id="0728c05"></a>味寺沙門寶亮欲以衲帔遺之未及有言公忽來牽<a 
name="0728c06" id="0728c06"></a>帔而去蔡仲熊嘗問仕何所至公不自荅直解杖頭<a 
name="0728c07" id="0728c07"></a>左索繩擲與之莫之解仲熊果至尚書左丞永明中<a 
name="0728c08" id="0728c08"></a>住東宮後堂平旦門中出入末年忽云門上血污衣<a 
name="0728c09" id="0728c09"></a>褰裳走過至鬱林見害果以犢車載屍自此門舍故<a 
name="0728c10" id="0728c10"></a>閹人徐龍駒宅而帝頭血流於門限焉建武中明帝<a 
name="0728c11" id="0728c11"></a>害諸王高士江泌憂念南康王子琳以訪公問其禍<a 
name="0728c12" id="0728c12"></a>福公覆香爐示之曰都盡無餘後皆如其語徐陵兒<a 
name="0728c13" id="0728c13"></a>時其父攜詣公公拊之曰天上石麒麟也陵果名譽<a 
name="0728c14" id="0728c14"></a>顯於世又文惠太子迎釋僧惠至京師惠過公公拊<a 
name="0728c15" id="0728c15"></a>其背曰亦龍子也慧終以辯才顯聞其徒屯騎桑偃<a 
name="0728c16" id="0728c16"></a>有不臣之心公見之戟手詬曰若乃欲反耶奈斫頭<a 
name="0728c17" id="0728c17"></a>穴胸何偃汗下不敢仰視遁去梁武帝受禪尤深敬<a 
name="0728c18" id="0728c18"></a>事前朝以超放動輒禁錮至是下詔釋之嘗問曰弟<a 
name="0728c19" id="0728c19"></a>子煩惑未除何以治之荅曰十二又問十二之旨在<a 
name="0728c20" id="0728c20"></a>何荅曰書字時節刻漏中又問何時得淨心修習荅<a 
name="0728c21" id="0728c21"></a>曰安樂禁之又問年祚遠近荅曰元嘉元嘉帝欣然<a 
name="0728c22" id="0728c22"></a>以為享祚倍宋文之年天監五年冬旱雩祭備至而<a 
name="0728c23" id="0728c23"></a>雨不降公謂左右曰吾病不差就官乞活儻不奏白<a 
name="0728c24" id="0728c24"></a>官應得禍即上啟願於華光殿講聖鬘經請雨帝即<a 
name="0728c25" id="0728c25"></a>命沙門講之終夕雨公又以刀橫水盂良久又雨帝<a 
name="0728c26" id="0728c26"></a>初繁刑公假以神力令見高祖受極苦於地下自是<a 
name="0728c27" id="0728c27"></a>省刑詔畫工張僧繇寫公像藏禁中僧繇下筆輒不<a 
name="0728c28" id="0728c28"></a>自定叩頭哀懇公笑曰毗婆尸佛早留心直至而今<a 
name="0728c29" id="0728c29"></a>不得妙帝偶與公臨流縱望有物泝流而上公舉杖<a 
name="0728c30" id="0728c30"></a>引之隨杖而至蓋紫栴檀也詔供奉官俞紹雕公像<a 
name="0729a01" id="0729a01"></a>頃刻而肖神情如生帝大悅命置內庭為子孫世世<a 
name="0729a02" id="0729a02"></a>福田法雲寺雲光師講經天為之雨華帝意其證聖<a 
name="0729a03" id="0729a03"></a>夜於含光殿焚疏命公雲光僧儉傅大士齊翌日獨<a 
name="0729a04" id="0729a04"></a>雲光不至公嘗聽法雲講妙法蓮華經至假使黑風<a 
name="0729a05" id="0729a05"></a>問風果有否荅曰世故有第一義諦故無公曰若體<a 
name="0729a06" id="0729a06"></a>是假有此亦可解耶法雲默然公則自為主客辯難<a 
name="0729a07" id="0729a07"></a>鋒生一坐盡傾然莫有解者帝嘗從容問國祚有留<a 
name="0729a08" id="0729a08"></a>難否公但指喉示之侯景之亂尤追繹公言也有僧<a 
name="0729a09" id="0729a09"></a>浮杯來謁帝帝方與客棋吟曰殺之棋罷命僧侍衛<a 
name="0729a10" id="0729a10"></a>奏曰適蒙旨<span class="corr" title='[巳&gt;已]'>已</span>殺之矣帝嗟悼不<span class="corr" title='[巳&gt;已]'>已</span>以問公公曰陛<a 
name="0729a11" id="0729a11"></a>下前身蚯蚓也僧嘗為薙草者誤殺之今償夙債耳<a 
name="0729a12" id="0729a12"></a>天監十三年公移華林園金像置所居房帝聞之曰<a 
name="0729a13" id="0729a13"></a>師將去我耶是歲十二月忽命奏絲竹徹晝夜至六<a 
name="0729a14" id="0729a14"></a>日終於興皇寺臨亡然一燭以付後閣舍人吳慶以<a 
name="0729a15" id="0729a15"></a>聞帝歎曰大師不復留矣燭者將以後事囑我乎帝<a 
name="0729a16" id="0729a16"></a>昔與公登鍾山之定林指前岡獨龍阜曰此為陰宅<a 
name="0729a17" id="0729a17"></a>則永其後帝曰誰當得之公曰先行者至是念公以<a 
name="0729a18" id="0729a18"></a>此言以金二十萬易其地以葬焉皇女永康公主薨<a 
name="0729a19" id="0729a19"></a>盡施其粧奩建浮圖五層于其上置以無價寶珠仍<a 
name="0729a20" id="0729a20"></a>建開善精舍敕陸倕製銘于塚內王筠勒碑於寺門<a 
name="0729a21" id="0729a21"></a>處處傳其遺像焉畢工駕御寺公忽現於雲間萬眾<a 
name="0729a22" id="0729a22"></a>歡呼聲振山谷敕<span class="corr" title='[謚&gt;諡]'>諡</span>廣濟大師公顯跡之著數可五<a 
name="0729a23" id="0729a23"></a>六十許及終亦不老莫測其年有徐犍道者年九十<a 
name="0729a24" id="0729a24"></a>三自言是公外舅弟小公四歲計其時九十七矣李<a 
name="0729a25" id="0729a25"></a>氏有國日<span class="corr" title='[謚&gt;諡]'>諡</span>曰妙覺公作四柱記五公符十二時偈<a 
name="0729a26" id="0729a26"></a>璧記心鏡圖數千言傳于世本朝太平興國七年舒<a 
name="0729a27" id="0729a27"></a>州民柯萼者遇異僧於歲山下以杖指松根令萼钁<a 
name="0729a28" id="0729a28"></a>之得瑞石一篆文皆讖聖宋國祚無疆萼進其石于<a 
name="0729a29" id="0729a29"></a>京師太宗皇帝遣中使置齋於鍾山詔自今不可以<a 
name="0729a30" id="0729a30"></a>名斥以顯尊異賜號道林真覺大師。</p><a 
name="0729b01" id="0729b01"></a><p style="margin-left: 2em"><span class="headname">祭文</span></p><a 
name="0729b02" id="0729b02"></a><p style="margin-left: 3em"><span class="headname">祭雲庵和尚文</span></p><a 
name="0729b03" id="0729b03"></a><p style="text-indent: 0em; margin-left: 0em"><span class="linehead"></span>我生九歲則知有師寤寐悅慕想見形儀識師新豐<a 
name="0729b04" id="0729b04"></a>等父母慈欣然摩頂使執軍持長游大梁薙髮而歸<a 
name="0729b05" id="0729b05"></a>省於九峰凜然德威霜雪雨露物以茂滋師成就我<a 
name="0729b06" id="0729b06"></a>妙如四時紫霄之下泐水之湄前後七年龍起雲隨<a 
name="0729b07" id="0729b07"></a>今古一律妒毀陷擠愛憐收拾終不棄遺我昔出山<a 
name="0729b08" id="0729b08"></a>師則有辭子幼英發終必有為顧吾老矣見子無期<a 
name="0729b09" id="0729b09"></a>指其二子藉汝教之譴呵皆可不可相離德音在耳<a 
name="0729b10" id="0729b10"></a>星霜八移師成新塔我亦陳衰昔師既化品坐對啼<a 
name="0729b11" id="0729b11"></a>僉遣本明遠乞銘詩事濟而還僵仆於地山川隔阻<a 
name="0729b12" id="0729b12"></a>久絕音題獨攜希祖千里來辭一酬夙心死無憾悲<a 
name="0729b13" id="0729b13"></a>師之平生累德巍巍必興其後在我無疑敢不激勵<a 
name="0729b14" id="0729b14"></a>上荅恩私。</p><a 
name="0729b15" id="0729b15"></a><p style="margin-left: 3em"><span class="headname">祭昭默禪師文</span></p><a 
name="0729b16" id="0729b16"></a><p style="text-indent: 0em; margin-left: 0em"><span class="linehead"></span>政和八年二月初六日甘露滅致以香羞之奠祭于<a 
name="0729b17" id="0729b17"></a>佛壽靈源真歸無生之塔寶覺以拳授法宗綱區別<a 
name="0729b18" id="0729b18"></a>背觸天非蒼蒼如履虎阱非愚則狂公少奇逸發硎<a 
name="0729b19" id="0729b19"></a>劍鋩橫機試之切玉無傷體露情盡凡聖兩忘溈仰<a 
name="0729b20" id="0729b20"></a>機辯如珠走盤父喜自匿暴子所長追還此風名聞<a 
name="0729b21" id="0729b21"></a>諸方臨濟法道始於南昌大於汝穎盛於衡湘黃龍<a 
name="0729b22" id="0729b22"></a>三關建無勝幢奕世護持不離覺場天魔愁怖走仆<a 
name="0729b23" id="0729b23"></a>且僵剪拂流輩高師門牆庸有匪人賣公自揚騏驎<a 
name="0729b24" id="0729b24"></a>種性自異犬羊狠觸怒疾夫豈知量儼臨清泉精嚴<a 
name="0729b25" id="0729b25"></a>激昂如萬星月如百谷王高明廣大洞徹汪洋成就<a 
name="0729b26" id="0729b26"></a>法器堅趐飛翔下視毒龍命將滅喪劃海為兩摶而<a 
name="0729b27" id="0729b27"></a>取將老則移疾古寺閑房聽萬象說以默自藏猿鳥<a 
name="0729b28" id="0729b28"></a>厭見天下想望我初見公駿氣騰驤溟涬弟之但加<a 
name="0729b29" id="0729b29"></a>敬莊人以謗掩公慰愈光置麝溺器更增其香取而<a 
name="0729b30" id="0729b30"></a>有之簏于藥囊坐交時埋甕于南荒零落苦李人棄<a 
name="0729c01" id="0729c01"></a>路旁公犯世忌愈益稱賞萬人浮議泳消其湯既幸<a 
name="0729c02" id="0729c02"></a>生還陸沉故鄉豈不願見恃公康強計至失聲事出<a 
name="0729c03" id="0729c03"></a>倉皇中流欲濟俄喪楫航夜淚殷枕起喟失床我憂<a 
name="0729c04" id="0729c04"></a>禪學終背教綱造論導之排斥否臧公聞乃曰彼自<a 
name="0729c05" id="0729c05"></a>無瘡以書教誡欹傾數行至言吐鳳自然文章馬鳴<a 
name="0729c06" id="0729c06"></a>龍勝論著精詳文字於道疑不相妨索珠層淵採玉<a 
name="0729c07" id="0729c07"></a>崇岡人各有志鹹酸異嘗但餘此意拜未敢當嗟吁<a 
name="0729c08" id="0729c08"></a>惜哉巍巍堂堂遂成千古叢林荒涼然觀斗柄陰晴<a 
name="0729c09" id="0729c09"></a>晦彰示有出沒夫豈真亡。</p><a 
name="0729c10" id="0729c10"></a><p style="margin-left: 3em"><span class="headname">祭妙高仁禪師文</span></p><a 
name="0729c11" id="0729c11"></a><p style="text-indent: 0em; margin-left: 0em"><span class="linehead"></span>孤鳳兩雛名著諸方我初識譽未識華光政和甲午<a 
name="0729c12" id="0729c12"></a>還自南荒夜宿衡嶽草屋路旁僕奴傳呼妙高大方<a 
name="0729c13" id="0729c13"></a>連璧而來驚喜失床高誼照人笑語抵掌瀟湘平遠<a 
name="0729c14" id="0729c14"></a>煙雨孤芳舉以贈我不祕篋箱追繹陳跡云更幾霜<a 
name="0729c15" id="0729c15"></a>去年中秋宿師雲房為留十日夜語琅琅曰我出吳<a 
name="0729c16" id="0729c16"></a>游淮涉湘今三十年倦鳥忘翔偶如慧曉懷思故鄉<a 
name="0729c17" id="0729c17"></a>想見明越雲泉蒼茫<span class="corr" title='[巳&gt;已]'>已</span>遣阿湧先渡錢塘不見半年<a 
name="0729c18" id="0729c18"></a>嶺谷想望計至驚定淚落沾裳思歸之念夫豈其祥<a 
name="0729c19" id="0729c19"></a>嗚呼師乎忠義激昂高風逸韻仁肝義腸縉紳相志<a 
name="0729c20" id="0729c20"></a>遠公支郎此生逆旅<span class="corr" title='[巳&gt;已]'>已</span>熟黃糧夢中吳楚寧能取將<a 
name="0729c21" id="0729c21"></a>唯方廣譽躬至影堂如我致辭而炷此香清淨法身<a 
name="0729c22" id="0729c22"></a>敗橐膿囊光透毛孔不可掩藏昔日非在今未嘗忘<a 
name="0729c23" id="0729c23"></a>如水中乳莫逃鵝王則我與譽何用歎傷。</p><a 
name="0729c24" id="0729c24"></a><p style="margin-left: 3em"><span class="headname">祭覺林山主文</span></p><a 
name="0729c25" id="0729c25"></a><p style="text-indent: 0em; margin-left: 0em"><span class="linehead"></span>惟靈簡易似放閒靜似懶以法為林滴水為限夜歸<a 
name="0729c26" id="0729c26"></a>村落投枕再鼾灶黔無煙童僕啼飯而兄直視為一<a 
name="0729c27" id="0729c27"></a>笑莞然三十年事事成辦我愚且鄙少去故鄉豈不<a 
name="0729c28" id="0729c28"></a>懷歸路脩且長遂成永隔死生相忘念俱事師落髮<a 
name="0729c29" id="0729c29"></a>游方如宿逆旅各夢同床聞訃一年乃奠靈几觸目<a 
name="0729c30" id="0729c30"></a>悽慟語訖酸鼻嗟乎人生有恩有義薦此缽飯淚墮<a 
name="0730a01" id="0730a01"></a>如洗。</p><a 
name="0730a02" id="0730a02"></a><p style="margin-left: 3em"><span class="headname">祭幻住庵明師弟文</span></p><a 
name="0730a03" id="0730a03"></a><p style="text-indent: 0em; margin-left: 0em"><span class="linehead"></span>子少棄家從我游嬉三十一年如夢頃時於此夢境<a 
name="0730a04" id="0730a04"></a>憂患半之我竄萬里白骨重肉子臥一庵亦失雙目<a 
name="0730a05" id="0730a05"></a>心知餘年再見不復敢料來歸先館子廬即視模索<a 
name="0730a06" id="0730a06"></a>認聲驚呼我亦念子形神<span class="corr" title='[巳&gt;已]'>已</span>枯百不如人謂當壽考<a 
name="0730a07" id="0730a07"></a>心期惻然正爾難保如臨崖樹先自枯倒不見兩月<a 
name="0730a08" id="0730a08"></a>果以訃聞既通世契久同師門臨終之語骨須我焚<a 
name="0730a09" id="0730a09"></a>攜法兄祖疾馳三日瓦燈晝昏寂然空室相視以慟<a 
name="0730a10" id="0730a10"></a>薦此缽食。</p><a 
name="0730a11" id="0730a11"></a><p style="margin-left: 3em"><span class="headname">祭鹿門燈禪師文</span></p><a 
name="0730a12" id="0730a12"></a><p style="text-indent: 0em; margin-left: 0em"><span class="linehead"></span>維皇宋建炎元年歲次丁未五月庚寅朔二十日特<a 
name="0730a13" id="0730a13"></a>敘復僧某謹以茗果之奠敢昭告于燈公禪師之靈<a 
name="0730a14" id="0730a14"></a>明安宗風續佛壽命幾絕而存至師大振芙蓉東去<a 
name="0730a15" id="0730a15"></a>隨至磻陽如道吾智而有石霜定惠既化遷住鹿門<a 
name="0730a16" id="0730a16"></a>如青林虔而繼新豐雖牧萬僧如數三四觀其規模<a 
name="0730a17" id="0730a17"></a>寶覺是似重和改元髮僧宮寺褦襶之師包羞惜死<a 
name="0730a18" id="0730a18"></a>諂諛之極遂拜黃冠師笑視之泚其面顏蘇嶺之下<a 
name="0730a19" id="0730a19"></a>寶坊幻出何以致之蓋其願力既孝其師又悌其兄<a 
name="0730a20" id="0730a20"></a>有光叢林不負佛恩凜然風神今成萬古薄奠在盤<a 
name="0730a21" id="0730a21"></a>淚落無所。</p><a 
name="0730a22" id="0730a22"></a><p style="margin-left: 3em"><span class="headname">祭五祖自老文</span></p><a 
name="0730a23" id="0730a23"></a><p style="text-indent: 0em; margin-left: 0em"><span class="linehead"></span>古人尚友不短千載苟曰氣合何必面對崎嶇遠來<a 
name="0730a24" id="0730a24"></a>僥倖為會坐未歡禪師不少待如人噬臍不及何悔<a 
name="0730a25" id="0730a25"></a>掩淚莫陳意折心碎十方現前去來無礙師豈真亡<a 
name="0730a26" id="0730a26"></a>覿露妙在。</p><a 
name="0730a27" id="0730a27"></a><p style="margin-left: 3em"><span class="headname">祭郭太尉文</span></p><a 
name="0730a28" id="0730a28"></a><p style="text-indent: 0em; margin-left: 0em"><span class="linehead"></span>公起徒步絲絇人侍遂斷國論危言讜議在妒忌中<a 
name="0730a29" id="0730a29"></a>剛而有禮天子敬之愛等昆弟雖無知名民陰受賜<a 
name="0730a30" id="0730a30"></a>如漢子房如唐陸贄人眾勝天覺中妒忌公笑徑去<a 
name="0730b01" id="0730b01"></a>道固如是一斥不復而又早世姦邪色矜天下隕涕<a 
name="0730b02" id="0730b02"></a>我初聞計中夜而喟公之精神與天終始宜終功名<a 
name="0730b03" id="0730b03"></a>宜身富貴乃歿瘴鄉又寓旅邸人之奇禍至此極矣<a 
name="0730b04" id="0730b04"></a>唯德是輔殆虛語耳天定勝人果不容偽妒忌伎窮<a 
name="0730b05" id="0730b05"></a>反自相噬邪正日分曉如涇渭今餘十年歸骨萬里<a 
name="0730b06" id="0730b06"></a>我昔觀光混跡都市游公卿間如梁寶誌公每延禮<a 
name="0730b07" id="0730b07"></a>忘其勢位我亦徑造必至臥內兵衛如雲不敢呵止<a 
name="0730b08" id="0730b08"></a>愛憎相奪有萬贊毀坐嘗厚善囚我棘寺幾失頭顱<a 
name="0730b09" id="0730b09"></a>終禦魑魅敢期白髮奠于湘水世相新奇習為巧士<a 
name="0730b10" id="0730b10"></a>教訓諂諛鉤取祿利貌雖光澤行可愧恥聞公之風<a 
name="0730b11" id="0730b11"></a>面熟顙泚吾聞陰德榮亨必至不身嘗之當在其子<a 
name="0730b12" id="0730b12"></a>格言不欺果見偉器沐浴道德冠冕仁義定世其家<a 
name="0730b13" id="0730b13"></a>行矣是似則公之生亦何嘗死。</p><a 
name="0730b14" id="0730b14"></a><p style="margin-left: 3em"><span class="headname">祭朱承議文</span></p><a 
name="0730b15" id="0730b15"></a><p style="text-indent: 0em; margin-left: 0em"><span class="linehead"></span>吾聞明珠白璧石韜水藏山川草木被其容光臨川<a 
name="0730b16" id="0730b16"></a>之民共此盱上如湘老龐道德光華照映兩邦吾儕<a 
name="0730b17" id="0730b17"></a>微蹤雲浮四方眷此不去是亦故鄉歎公杖履人群<a 
name="0730b18" id="0730b18"></a>軒昂忠信豈弟易親難忘忽厭夢境高蹈八荒公有<a 
name="0730b19" id="0730b19"></a>賢子如麟鳳凰王室柱石吾法垣墻終大公後公豈<a 
name="0730b20" id="0730b20"></a>真亡想聞此語抵掌脫冠未忘世禮聊薦積香。</p><a 
name="0730b21" id="0730b21"></a><p style="margin-left: 3em"><span class="headname">祭許先之文</span></p><a 
name="0730b22" id="0730b22"></a><p style="text-indent: 0em; margin-left: 0em"><span class="linehead"></span>維公於國盡忠於家盡孝豈特天資亦學之效德富<a 
name="0730b23" id="0730b23"></a>才高川增嶽秀薦登清華出縉紳右用舍進退有命<a 
name="0730b24" id="0730b24"></a>有義一斥而終料豈及此聖恩不貲五日而至公獨<a 
name="0730b25" id="0730b25"></a>不沾陽城陸贄嗟余惷鄙於物多迕幸不終窮有公<a 
name="0730b26" id="0730b26"></a>知遇屋歸山丘舟逃夜壑寓詞一觴心折涕落。</p><a 
name="0730b27" id="0730b27"></a><p style="margin-left: 3em"><span class="headname">祭趙君文</span></p><a 
name="0730b28" id="0730b28"></a><p style="text-indent: 0em; margin-left: 0em"><span class="linehead"></span>惟靈忠信恭敬耀於西州不為無聞年餘七十笑傲<a 
name="0730b29" id="0730b29"></a>林丘不為無壽生有令子派佛祖流不為無慶有一<a 
name="0730b30" id="0730b30"></a>於此足以忘憂而況三者兼有之耶茲山弗嗣麋鹿<a 
name="0730c01" id="0730c01"></a>所遊十年之間百廢具修凡以令子德義之優故也<a 
name="0730c02" id="0730c02"></a>余聞之鳥巢南枝狐死首丘彼亦何知能恩厥由矧<a 
name="0730c03" id="0730c03"></a>輕勢急道超然特立者乃肯為之羞乎嗚呼計來萬<a 
name="0730c04" id="0730c04"></a>里物故越秋等視閻浮譬如一漚公之云亡非去非<a 
name="0730c05" id="0730c05"></a>留薄奠告焉世禮則由雖神魂竟無不知也尚能為<a 
name="0730c06" id="0730c06"></a>之歆不。</p><a 
name="0730c07" id="0730c07"></a><p style="margin-left: 3em"><span class="headname">&#x746B;上人祭母文</span></p><a 
name="0730c08" id="0730c08"></a><p style="text-indent: 0em; margin-left: 0em"><span class="linehead"></span>我生頑鈍雀息鳩視不歸庸人亦幸而<span class="corr" title='[巳&gt;已]'>已</span>矧墮三寶<a 
name="0730c09" id="0730c09"></a>高出塵累儼臨人天福田于世坐推其因何以至是<a 
name="0730c10" id="0730c10"></a>皆吾母慈念極心碎我昔東游志亦勇銳訪道名山<a 
name="0730c11" id="0730c11"></a>酬此恩爾身雖四方心挂漳水豈不懷歸料豈及此<a 
name="0730c12" id="0730c12"></a>三月甲寅計來千里棄杖南奔露行草止天降荼毒<a 
name="0730c13" id="0730c13"></a>乃不及<span class="corr" title='[巳&gt;己]'>己</span>呼天泣血奪我母氏今何能為中扃亂矣<a 
name="0730c14" id="0730c14"></a>昔每歸省迎門笑喜堂今闃然瓦燈塵几慈和粹溫<a 
name="0730c15" id="0730c15"></a>竟作川逝撫柩長號淚迸如洗杯露罏香區區世禮<a 
name="0730c16" id="0730c16"></a>天地有終此恨無既。</p><a 
name="0730c17" id="0730c17"></a><p style="margin-left: 3em"><span class="headname">祭通判夫人文<span class="note">(代)</span></span></p><a 
name="0730c18" id="0730c18"></a><p style="text-indent: 0em; margin-left: 0em"><span class="linehead"></span>竊聞漢王霸之室有智識而柔懿然子孝而不學夫<a 
name="0730c19" id="0730c19"></a>雖賢而弗仕又聞唐王珪之母閱房杜而知子及珪<a 
name="0730c20" id="0730c20"></a>身登三事則其母又<span class="corr" title='[巳&gt;已]'>已</span>即世唯夫人之高風特有異<a 
name="0730c21" id="0730c21"></a>於是二者矣夫有霸之賢而為熙豐之名臣子有珪<a 
name="0730c22" id="0730c22"></a>之材而名冠縉紳壽閱諸孫而視聽敏捷孫能酌古<a 
name="0730c23" id="0730c23"></a>而心醉六經蓋功名之念如雲之必雨富貴之盛如<a 
name="0730c24" id="0730c24"></a>川之方增寔清規之所訓祭景慕之遐想懿德必光<a 
name="0730c25" id="0730c25"></a>於史牒計夫人雖死其何憾乎。</p><a 
name="0730c26" id="0730c26"></a><p style="margin-left: 3em"><span class="headname">祭文七首<span class="note">(代)</span></span></p><a 
name="0730c27" id="0730c27"></a><p style="text-indent: 0em; margin-left: 0em"><span class="linehead"></span>我聞如來世尊將般涅槃自披其胸紫磨黃金卍字<a 
name="0730c28" id="0730c28"></a>之相而告大眾曰汝等各各瞻仰令足無生後悔及<a 
name="0730c29" id="0730c29"></a><span class="corr" title='[巳&gt;已]'>已</span>掩棺迦葉後至又出雙趺以示眷憐嗚呼如來世<a 
name="0730c30" id="0730c30"></a>尊正傳法嗣覆蔭此邦三十餘年凡在道俗上與清<a 
name="0731a01" id="0731a01"></a>眾下與奴隸若親若疏若小若大皆受餘庇今以入<a 
name="0731a02" id="0731a02"></a>塔攀戀無<span class="corr" title='[巳&gt;已]'>已</span>精明之溫豈弟之容不可復見柔軟之<a 
name="0731a03" id="0731a03"></a>音慈誨之語不可復聞宗乘微論差別之義不可復<a 
name="0731a04" id="0731a04"></a>解言念至此意折心摧嗚呼禪師葬靈骨於九原想<a 
name="0731a05" id="0731a05"></a>音容於萬古雪雲方慘兮悲風飄颻松聲蕭瑟兮哀<a 
name="0731a06" id="0731a06"></a>聲連朝陳微誠兮以薦薄奠望慈雲兮其不可招嗚<a 
name="0731a07" id="0731a07"></a>呼哀哉。</p><a 
name="0731a08" id="0731a08"></a><p style="text-indent: 0em; margin-left: 0em"><span class="linehead"></span>我來淮山寒暑九遷傾誠於師遂爾忘年比鄰追隨<a 
name="0731a09" id="0731a09"></a>合并周旋每一會語莫不歡然法屬之故無時造膝<a 
name="0731a10" id="0731a10"></a>師嘗顧我笑指坐席曰終當主我此丈室謂師為戲<a 
name="0731a11" id="0731a11"></a>不敢怒嗔今日何日果繼後塵血指汗顏不善斧斤<a 
name="0731a12" id="0731a12"></a>而師旁觀教之諄諄今既逝矣夫復何云先德遺訓<a 
name="0731a13" id="0731a13"></a>何敢不遵法侶現前聊薦溪蘋禮雖不腆情無鮮陳<a 
name="0731a14" id="0731a14"></a>因法相逢以法為親非子則姪繩繩詵詵傾囷倒廩<a 
name="0731a15" id="0731a15"></a>不祕珠珍煖其孤寒賞其賤貧自師退居其德日新<a 
name="0731a16" id="0731a16"></a>諸方奇衲川輸雲屯大法將頹謂必中興不見一夕<a 
name="0731a17" id="0731a17"></a>遂以訃聞如方欲渡遂迷要津中夜起喟棄床失聲<a 
name="0731a18" id="0731a18"></a>慈和粹溫永失依怙香羞在筵淚落無所。</p><a 
name="0731a19" id="0731a19"></a><p style="text-indent: 0em; margin-left: 0em"><span class="linehead"></span>東山真子白雲的孫迅機妙辯褒然逸群黃河流天<a 
name="0731a20" id="0731a20"></a>太山吐雲無有窮極莫知津垠師罷住持其道益尊<a 
name="0731a21" id="0731a21"></a>酣歌自樂晝常掩門世不得見言豈得聞檻撰積香<a 
name="0731a22" id="0731a22"></a>罏焚室熏今既非去昔亦豈存此意昭然即曰全真<a 
name="0731a23" id="0731a23"></a>道大德高名聞諸方禪林耆艾覺苑鳳凰三十餘年<a 
name="0731a24" id="0731a24"></a>化行此邦我輩晚生幸登覺場聞金石誨熏知見香<a 
name="0731a25" id="0731a25"></a>譬如珠玉山韜水藏而其草木亦被餘光今既云逝<a 
name="0731a26" id="0731a26"></a>撫心悼傷嗚呼師乎巍巍堂堂遂成千古天豈真亡<a 
name="0731a27" id="0731a27"></a>念昔侍坐恭聞誨言辭親出家是大因緣本出生死<a 
name="0731a28" id="0731a28"></a>期離蓋纏求師之難自古則然如芥子針如鸞膠絃<a 
name="0731a29" id="0731a29"></a>我等何輩萃此法筵如海之大而會百川教誨成就<a 
name="0731a30" id="0731a30"></a>長養撫憐如物發生雨露無偏又霜雪之使其氣全<a 
name="0731b01" id="0731b01"></a>恩有四種報效當先百未一施師我棄捐師之道德<a 
name="0731b02" id="0731b02"></a>如月在天譽月之明何以加焉恭陳薄奠儼如在前<a 
name="0731b03" id="0731b03"></a>情斷志訖淚落九泉。</p><a 
name="0731b04" id="0731b04"></a><p style="text-indent: 0em; margin-left: 0em"><span class="linehead"></span>天姿曠達純素任真妙年出蜀汎愛親仁淹通宗教<a 
name="0731b05" id="0731b05"></a>廣見精聞我亦何幸早獲相親義為朋友法為弟昆<a 
name="0731b06" id="0731b06"></a>於師父子兩為比鄰周旋之久三十餘年懷我宗伯<a 
name="0731b07" id="0731b07"></a>宗門鳳麟不幸早逝殞此偉人謂師英氣可續芳塵<a 
name="0731b08" id="0731b08"></a>今又<span class="corr" title='[巳&gt;已]'>已</span>矣撫淚沾巾嗚呼禪師夢幻視身而視生死<a 
name="0731b09" id="0731b09"></a>如夜與晨十方現前孰亡孰存我獨何為浪自酸辛<a 
name="0731b10" id="0731b10"></a>無忘世禮薄奠聊陳。</p><a 
name="0731b11" id="0731b11"></a><p style="margin-left: 3em"><span class="headname">祭老黃龍<span class="corr" title='[謚&gt;諡]'>諡</span>號文<span class="note">(代)</span></span></p><a 
name="0731b12" id="0731b12"></a><p style="text-indent: 0em; margin-left: 0em"><span class="linehead"></span>崇寧四年四月某日住山某敢昭告于南禪師之塔<a 
name="0731b13" id="0731b13"></a>竊聞巢由穡者夷齊餓夫初若無求於一時終必有<a 
name="0731b14" id="0731b14"></a>稱於百世觀其措慮深遠蓋亦維持化風故知德澤<a 
name="0731b15" id="0731b15"></a>之在民是乃聲名之不捨又況荷擔大法提攜四生<a 
name="0731b16" id="0731b16"></a>者乎恭惟禪師家于此山名落天下起臨濟於將仆<a 
name="0731b17" id="0731b17"></a>傳少室於無窮厥集大成有光先覺乃者明天子沛<a 
name="0731b18" id="0731b18"></a>流殊恩大昭懿德特旌普覺之號用勵後學之徒仰<a 
name="0731b19" id="0731b19"></a>惟覺靈祇此榮福嗚呼春葩華於萬物而不自以為<a 
name="0731b20" id="0731b20"></a>功日昭明於四方而不知以為德凡所以歌詠和氣<a 
name="0731b21" id="0731b21"></a>褒贊高明者皆天下之至情然則禪師於此豈曰不<a 
name="0731b22" id="0731b22"></a>然耶。</p><a 
name="0731b23" id="0731b23"></a><p style="margin-left: 3em"><span class="headname">崇仁知縣赦後祭神文</span></p><a 
name="0731b24" id="0731b24"></a><p style="text-indent: 0em; margin-left: 0em"><span class="linehead"></span>唯三代之訓夏至日恭祭地祇斯古先哲王之懿德<a 
name="0731b25" id="0731b25"></a>禮也而歷世堙沒不嗣今天子力舉而行之致禮既<a 
name="0731b26" id="0731b26"></a>畢奇祥薦興歡聲和氣充塞天地猶以名山大川廟<a 
name="0731b27" id="0731b27"></a>貌所在有功血食於民者未克躬至則以守令使告<a 
name="0731b28" id="0731b28"></a>行吏其敢不肅虔哉謹用某日特具牲酹以奠于祠<a 
name="0731b29" id="0731b29"></a>下神之聽之祇此榮福。</p><a 
name="0731b30" id="0731b30"></a><p style="margin-left: 3em"><span class="headname">祈雨文</span></p><a 
name="0731c01" id="0731c01"></a><p style="text-indent: 0em; margin-left: 0em"><span class="linehead"></span>仍歲饉凶民之艱食亦以眾矣而菜色喘沫者猶並<a 
name="0731c02" id="0731c02"></a>首以望有秋如痿者之不忘起也春夏之交風雨時<a 
name="0731c03" id="0731c03"></a>若方將奮躍似有生意而比日毒暑益熾四無雲陰<a 
name="0731c04" id="0731c04"></a>車鴉夜鳴田龜晝坼饉凶之憂恐在朝夕傳曰亨牛<a 
name="0731c05" id="0731c05"></a>而不鹹敗所成矣又曰行百里者半九十為不克終<a 
name="0731c06" id="0731c06"></a>豈神之賜昌其始而終奪之邪吏以不職上天降罰<a 
name="0731c07" id="0731c07"></a>吏躬任之民其何辜而神亦坐視其病哉謹率丞佐<a 
name="0731c08" id="0731c08"></a>群趨並走致恭于祠下雀息以俟休荅神其哀憐之。</p><a 
name="0731c09" id="0731c09"></a><p style="margin-left: 3em"><span class="headname">謝雨文</span></p><a 
name="0731c10" id="0731c10"></a><p style="text-indent: 0em; margin-left: 0em"><span class="linehead"></span>比日以來民以不時霣雨望天焦勞蓋飢饉之餘情<a 
name="0731c11" id="0731c11"></a>易驚擾如禽傷弦念痛於曲木如稚驚雷失聲於破<a 
name="0731c12" id="0731c12"></a>釜是用率丞佐上瀆神聰香火未收雲氣<span class="corr" title='[巳&gt;已]'>已</span>布連日<a 
name="0731c13" id="0731c13"></a>繼夕霖雨霑足嗚呼雖父兄之所哀憐其必從何以<a 
name="0731c14" id="0731c14"></a>迨比舞翠浪於山原兆黃雲於囷廩歲登訟簡民樂<a 
name="0731c15" id="0731c15"></a>吏閒荷神之賜孰大於此式奠昭告豈不休哉。</p><a 
name="0731c16" id="0731c16"></a><p><span class="juanname">石門文字禪卷第三十</span></p><a 
name="0731c17" id="0731c17"></a><a 
name="0731c18" id="0731c18"></a><a 
name="0731c19" id="0731c19"></a><a 
name="0731c20" id="0731c20"></a><a 
name="0731c21" id="0731c21"></a><a 
name="0731c22" id="0731c22"></a><a 
name="0731c23" id="0731c23"></a><a 
name="0731c24" id="0731c24"></a><div class="w"><div style="margin-left: 1em"><table border="1"><tr><td><span class="note">(佛歷二千九百四十八)</span>&nbsp;</td><td rowspan = "2">年紀次辛酉&nbsp;</td><td><span class="note">(陰)</span>&nbsp;</td><td rowspan = "2">歷&nbsp;</td><td><span class="note">(九)</span>&nbsp;</td><td rowspan = "2">月&nbsp;</td><td><span class="note">(初一日)</span>&nbsp;</td><td rowspan = "2">竣工&nbsp;</td></tr><a 
name="0731c25" id="0731c25"></a><tr><td><span class="note">(中華民國十)</span>&nbsp;</td><td><span class="note">(陽)</span>&nbsp;</td><td><span class="note">(十)</span>&nbsp;</td><td><span class="note">(第一號)</span>&nbsp;</td></tr></table><a 
name="0731c26" id="0731c26"></a><p style="text-indent: 0em; margin-left: 0em"><span class="linehead"></span>　　　常州天甯寺刻經處出資刻此全部<br><a 
name="0731c27" id="0731c27"></a>　　　　　　　　　　經理清鎔謹識<br><a 
name="0731c28" id="0731c28"></a>　　　　　　　　　　湖北陶舫溪刊</p></div></div>
<hr>【經文資訊】嘉興藏第 23 冊 No. B135 石門文字禪<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1497.html?index=J23nB135" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J23nB135_030 by HTTrack Website Copier/3.x [XR&CO'2014], Tue, 07 Jun 2016 07:10:09 GMT -->
</html>
