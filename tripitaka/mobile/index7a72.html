<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T30n1579_053 by HTTrack Website Copier/3.x [XR&CO'2014], Tue, 07 Jun 2016 06:53:15 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=412618604&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT30n1579&amp;utmp=%2Fmobile%2Findex.php%3Findex%3DT30n1579_053&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc177.html?index=T30n1579_052" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第30冊<br/>No.1579 瑜伽師地論 (100卷)<br/>【彌勒菩薩說  唐 玄奘譯】<br/>第 53 卷</p>
	<a href="indexc97a.html?index=T30n1579_054" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T30">
<div class="root" id="1579" sutra_name="瑜伽師地論" sutra_juan="[卷53]">　
<a 
name="0589b04" id="0589b04"></a><a 
name="0589b05" id="0589b05"></a><a 
name="0589b06" id="0589b06"></a><p><span class="juanname">瑜伽師地論卷第五十三<a 
name="0589b07" id="0589b07"></a><a 
name="0589b08" id="0589b08"></a><p style="margin-left: 4em"><span class="byline">彌勒菩薩說</span></p><a 
name="0589b09" id="0589b09"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0589b10" id="0589b10"></a>攝決擇分中五識身相應地意地之三</span></p><a 
name="0589b11" id="0589b11"></a><p style="text-indent: 0em; margin-left: 0em"><span class="linehead"></span>復次云何表業。謂略有三種。一染污。二善。<a 
name="0589b12" id="0589b12"></a>三無記。若於身語意十不善業道。不離現行<a 
name="0589b13" id="0589b13"></a>增上力故。所有身語表業。名染污表業。若即<a 
name="0589b14" id="0589b14"></a>於彼誓受遠離。所有身語表業。名善表業。<a 
name="0589b15" id="0589b15"></a>若諸威儀路工巧處一分所有身語表業。名<a 
name="0589b16" id="0589b16"></a>無記表業。若有不欲表示於他。唯自起心<a 
name="0589b17" id="0589b17"></a>內意思擇不說語言。但發善染污無記法現<a 
name="0589b18" id="0589b18"></a>行意表業。名意表業。此中唯有身餘處滅<a 
name="0589b19" id="0589b19"></a>於餘處生或即此處唯變異生。名身表業。<a 
name="0589b20" id="0589b20"></a>唯有語音名語表業。唯有發起心造作<a 
name="0589b21" id="0589b21"></a>思名意表業。何以故。由一切行皆剎那故。<a 
name="0589b22" id="0589b22"></a>從其餘方徙至餘方。不應道理。又離唯諸<a 
name="0589b23" id="0589b23"></a>行生餘實作用由眼耳。意皆不可得。是故<a 
name="0589b24" id="0589b24"></a>當知一切表業皆是假有。</p><p style="text-indent: 0em; margin-left: 0em"><span class="linehead"></span>復次若有生不律<a 
name="0589b25" id="0589b25"></a>儀家有所了別自發期心。謂我當以此活<a 
name="0589b26" id="0589b26"></a>命事而自活命。又於此活命事重復起心<a 
name="0589b27" id="0589b27"></a>欲樂忍可。爾時說名不律儀者。由不律儀所<a 
name="0589b28" id="0589b28"></a>攝故。極重不如理作意。損害心所攝故。但<a 
name="0589b29" id="0589b29"></a>成廣大諸不善根。然未成就殺生所生。及<a 
name="0589c01" id="0589c01"></a>餘不善業道所生諸不善業。乃至所期事未<a 
name="0589c02" id="0589c02"></a>現行。後若現行。若少若多隨其所應。更復<a 
name="0589c03" id="0589c03"></a>成就諸不善業。如生不律儀家如是。隨是<a 
name="0589c04" id="0589c04"></a>何人。隨由何事起決猛心。廣說應知。此人<a 
name="0589c05" id="0589c05"></a>乃至不律儀思未捨已來。常得說名不律儀<a 
name="0589c06" id="0589c06"></a>者。於日日分彼不善思廣積集故。彼不善業<a 
name="0589c07" id="0589c07"></a>多現行故。當知非福運運增長。</p><a 
name="0589c08" id="0589c08"></a><p style="text-indent: 0em; margin-left: 0em"><span class="linehead"></span>復次此邪惡願思。恒與不信懈怠忘念散亂<a 
name="0589c09" id="0589c09"></a>惡慧俱行。能受彼業能發彼業。從此已後<a 
name="0589c10" id="0589c10"></a>由種子故及現行故。處相續中現在轉時<a 
name="0589c11" id="0589c11"></a>名不律儀者。乃至由捨因緣未捨未棄。此<a 
name="0589c12" id="0589c12"></a>中若於惡業後不愛果。不信不解亦不隨<a 
name="0589c13" id="0589c13"></a>入。是名不信。若隨所欲於彼惡業&#x6199;樂而<a 
name="0589c14" id="0589c14"></a>轉。不能勤勵息滅彼業。是名懈怠。若與過<a 
name="0589c15" id="0589c15"></a>失相應。於有罪法不能如實明記有罪。<a 
name="0589c16" id="0589c16"></a>是名忘念。若散亂染污心相續不安住轉。<a 
name="0589c17" id="0589c17"></a>是名散亂。若顛倒心相續而轉。於諸過失<a 
name="0589c18" id="0589c18"></a>見勝功德。是名惡慧。由惡尸羅增上力故。<a 
name="0589c19" id="0589c19"></a>所有不善思俱行不善不信等現在轉時。名<a 
name="0589c20" id="0589c20"></a>惡戒者。若與此相違。如其所應當知得有<a 
name="0589c21" id="0589c21"></a>律儀。隨轉差別者。謂有堪受律儀方可得<a 
name="0589c22" id="0589c22"></a>受。此中或有由他由自而受律儀。或復有<a 
name="0589c23" id="0589c23"></a>一唯自然受。除苾芻律儀。何以故。由苾芻<a 
name="0589c24" id="0589c24"></a>律儀非一切堪受故。若苾芻律儀。非要從<a 
name="0589c25" id="0589c25"></a>他受者。若堪出家若不堪出家。但欲出<a 
name="0589c26" id="0589c26"></a>家者。便應一切隨其所欲自然出家。如是<a 
name="0589c27" id="0589c27"></a>聖教便無。軌範亦無。善說法毘柰耶而可了<a 
name="0589c28" id="0589c28"></a>知。是故苾芻律儀無有自然受義。</p><a 
name="0589c29" id="0589c29"></a><p style="text-indent: 0em; margin-left: 0em"><span class="linehead"></span>問若除苾芻律儀。所餘律儀有自然受者。<a 
name="0590a01" id="0590a01"></a>何因緣故復從他受。答由有二種遠離惡<a 
name="0590a02" id="0590a02"></a>戒受隨護支。所謂慚愧。若於他處及於自<a 
name="0590a03" id="0590a03"></a>處現行罪時深生羞恥。如是於離惡戒<a 
name="0590a04" id="0590a04"></a>受隨護支。乃能具受。故從他受。若有慚正<a 
name="0590a05" id="0590a05"></a>現前必亦有愧。非有愧者必定有慚。是故慚<a 
name="0590a06" id="0590a06"></a>法最為強勝。若有如自所受而深護持。當<a 
name="0590a07" id="0590a07"></a>知所生福德等無差別。又若起心往趣師<a 
name="0590a08" id="0590a08"></a>所慇懃勸請。方便發起禮敬等業。以正威<a 
name="0590a09" id="0590a09"></a>儀在師前住。又以語言表宣所欲造作<a 
name="0590a10" id="0590a10"></a>勝義。是名身表語表業。意表業者。謂二前<a 
name="0590a11" id="0590a11"></a>行。若自然受者唯有意表業。若遠離思與不<a 
name="0590a12" id="0590a12"></a>律儀相違。由遠離增上力故與五根俱行<a 
name="0590a13" id="0590a13"></a>說名律儀。復次當知由百行所攝而受律<a 
name="0590a14" id="0590a14"></a>儀。謂於十種不善業道少分離殺。乃至少<a 
name="0590a15" id="0590a15"></a>分遠離邪見。是名初十行。若多分離殺生。<a 
name="0590a16" id="0590a16"></a>乃至多分離邪見。是名第二十行。若全分<a 
name="0590a17" id="0590a17"></a>離殺生。乃至全分離邪見。是名第三十行。<a 
name="0590a18" id="0590a18"></a>若少時離殺生乃至離邪見。謂或一日一<a 
name="0590a19" id="0590a19"></a>夜。或半月一月。或至一年。是名第四十行。<a 
name="0590a20" id="0590a20"></a>若多時離殺生乃至離邪見。謂過一年不<a 
name="0590a21" id="0590a21"></a>至命終。是名第五十行。若盡壽離殺生乃<a 
name="0590a22" id="0590a22"></a>至離邪見。是名第六十行。若自離殺生乃<a 
name="0590a23" id="0590a23"></a>至離邪見。是名第七十行。若於此事勸進<a 
name="0590a24" id="0590a24"></a>他人。是名第八十行。若即於彼以無量門<a 
name="0590a25" id="0590a25"></a>稱揚讚述。是名第九十行。若見離殺生者<a 
name="0590a26" id="0590a26"></a>乃至離邪見者。深心慶悅生大歡喜。是名<a 
name="0590a27" id="0590a27"></a>第十十行。如是十十行總說為百行。所生福<a 
name="0590a28" id="0590a28"></a>量當知亦爾。</p><a 
name="0590a29" id="0590a29"></a><p style="text-indent: 0em; margin-left: 0em"><span class="linehead"></span>復次律儀當知略有八種。一能起律儀。二攝<a 
name="0590b01" id="0590b01"></a>受律儀。三防護律儀。四還引律儀。五下品律<a 
name="0590b02" id="0590b02"></a>儀。六中品律儀。七上品律儀。八清淨律儀。若<a 
name="0590b03" id="0590b03"></a>未正受先作是心我當定受。如是遠離。是<a 
name="0590b04" id="0590b04"></a>名能起律儀。若正攝受遠離戒時。名攝受<a 
name="0590b05" id="0590b05"></a>律儀。從是已後此遠離思五根攝受增上力<a 
name="0590b06" id="0590b06"></a>故。恒與彼種子俱行。於時時間亦與現行<a 
name="0590b07" id="0590b07"></a>俱行。即由五根所攝善思。如先所受律儀<a 
name="0590b08" id="0590b08"></a>防護而轉。由此思故或因親近惡友。或因<a 
name="0590b09" id="0590b09"></a>煩惱增多。隨所生起惡現行欲。即便慚羞<a 
name="0590b10" id="0590b10"></a>速能捨離。勿彼令我違越所受當墮惡趣。<a 
name="0590b11" id="0590b11"></a>是名防護律儀。若時失念諸惡現行。即便速<a 
name="0590b12" id="0590b12"></a>疾令念安住。自懇自責發露所犯蠲除憂<a 
name="0590b13" id="0590b13"></a>悔。後堅守護所受律儀。是名還引律儀。若<a 
name="0590b14" id="0590b14"></a>於殺等諸惡業道。少分遠離少時遠離。唯自<a 
name="0590b15" id="0590b15"></a>遠離不勸進他。不無量門稱揚讚述。亦不<a 
name="0590b16" id="0590b16"></a>見彼諸同法者深心慶悅多生歡喜。是名<a 
name="0590b17" id="0590b17"></a>下品律儀。若於諸惡多分遠離多時遠離不<a 
name="0590b18" id="0590b18"></a>至命終。自能遠離亦勸進他。然於遠離不<a 
name="0590b19" id="0590b19"></a>以無量門稱揚讚述。見同法者不深心慶<a 
name="0590b20" id="0590b20"></a>悅生大歡喜。是名中品律儀。若於諸惡一<a 
name="0590b21" id="0590b21"></a>切分一切時自能遠離亦勸進他。以無量門<a 
name="0590b22" id="0590b22"></a>稱揚讚述。見同法者深心慶悅生大歡喜。<a 
name="0590b23" id="0590b23"></a>是名上品律儀。若即於此所受律儀能無<a 
name="0590b24" id="0590b24"></a>缺犯以為依止修無悔等。乃至具足入初<a 
name="0590b25" id="0590b25"></a>靜慮。由奢摩他能損伏力。損伏一切犯戒種<a 
name="0590b26" id="0590b26"></a>子。是名靜慮律儀。如初靜慮如是。第二第<a 
name="0590b27" id="0590b27"></a>三第四靜慮當知亦爾。此中差別者。由遠分<a 
name="0590b28" id="0590b28"></a>對治所攝奢摩他道轉深。損伏惡戒種子。當<a 
name="0590b29" id="0590b29"></a>知此名初清淨力所引清淨律儀。若即於<a 
name="0590c01" id="0590c01"></a>此尸羅律儀無有缺犯。又復依止靜慮律<a 
name="0590c02" id="0590c02"></a>儀。入諦現觀得不還果。爾時一切惡戒種<a 
name="0590c03" id="0590c03"></a>子皆悉永害。若依未至定證得初果。爾時<a 
name="0590c04" id="0590c04"></a>一切能往惡趣惡戒種子皆悉永害。此即名<a 
name="0590c05" id="0590c05"></a>為聖所愛戒。當知此名第二清淨力所引<a 
name="0590c06" id="0590c06"></a>清淨律儀。即此亦名無漏律儀。此無漏律儀<a 
name="0590c07" id="0590c07"></a>若得阿羅漢果時。但由能治清淨勝故勝。<a 
name="0590c08" id="0590c08"></a>不由所治斷勝故勝。如是八種總立唯三。<a 
name="0590c09" id="0590c09"></a>一受律儀。二持律儀。三清淨律儀。前二是受。<a 
name="0590c10" id="0590c10"></a>防護還引是持。下中上三通受持二。靜慮<a 
name="0590c11" id="0590c11"></a>無漏是清淨攝。</p><a 
name="0590c12" id="0590c12"></a><p style="text-indent: 0em; margin-left: 0em"><span class="linehead"></span>問何故世尊建立苾芻近事近住三種律儀。<a 
name="0590c13" id="0590c13"></a>答由三因故。謂佛所化有三種類。或有能<a 
name="0590c14" id="0590c14"></a>行離惡行行及離欲行。或有能行離惡行<a 
name="0590c15" id="0590c15"></a>行非離欲行。或不能行離惡行行及離欲<a 
name="0590c16" id="0590c16"></a>行。依初所化類建立苾芻律儀。依第二所<a 
name="0590c17" id="0590c17"></a>化類建立近事律儀。何以故。非居家迫迮<a 
name="0590c18" id="0590c18"></a>現處塵俗。而能一向相續圓滿護眾學處。<a 
name="0590c19" id="0590c19"></a>依第三所化類建立近住律儀。何以故。由<a 
name="0590c20" id="0590c20"></a>此不能究竟行俱離行。但當勸進攝受。二<a 
name="0590c21" id="0590c21"></a>因勿彼自謂重擔所鎮。謂前三支修離惡<a 
name="0590c22" id="0590c22"></a>行。其後四支修離欲行。離非梵行俱修二<a 
name="0590c23" id="0590c23"></a>種。</p><a 
name="0590c24" id="0590c24"></a><p style="text-indent: 0em; margin-left: 0em"><span class="linehead"></span>問苾芻近事近住律儀。當知各由幾支所攝。<a 
name="0590c25" id="0590c25"></a>答苾芻律儀四支所攝。何等為四。一受具足<a 
name="0590c26" id="0590c26"></a>支。二受隨法學處支。三隨護他心支。四隨<a 
name="0590c27" id="0590c27"></a>護如所受學處支。若作表白第四羯磨。及略<a 
name="0590c28" id="0590c28"></a>攝受。隨&#x9E81;學處。是名受具足支。由具此<a 
name="0590c29" id="0590c29"></a>支故。名初苾芻具苾芻戒。自此以後於毘<a 
name="0591a01" id="0591a01"></a>奈耶別解脫中所有隨順苾芻尸羅。若彼所<a 
name="0591a02" id="0591a02"></a>引眾多學處。於彼一切守護奉行。由此得<a 
name="0591a03" id="0591a03"></a>名守護別解脫律儀者。是名受隨法學處<a 
name="0591a04" id="0591a04"></a>支。由成就此二支者所有軌範具足所行具<a 
name="0591a05" id="0591a05"></a>足。是名隨護他心支。軌範具足所行具足。<a 
name="0591a06" id="0591a06"></a>如聲聞地已說。若於微細罪中深見怖畏。<a 
name="0591a07" id="0591a07"></a>於所受學諸學處中能不毀犯。設犯能出。<a 
name="0591a08" id="0591a08"></a>謂由深見怖畏及聰叡故。是名隨護如所<a 
name="0591a09" id="0591a09"></a>受學處支。近事律儀由三支所攝。何等為<a 
name="0591a10" id="0591a10"></a>三。一受遠離最勝損他事支。二違越所受<a 
name="0591a11" id="0591a11"></a>重修行支。三不越所受支。若永遠離損<a 
name="0591a12" id="0591a12"></a>害他命損壞他財損他妻妾。是名初支遠<a 
name="0591a13" id="0591a13"></a>離妄語。是第二支。遠離諸酒眾放逸處。是第<a 
name="0591a14" id="0591a14"></a>三支。略說近住律儀。由五支所攝。何等為<a 
name="0591a15" id="0591a15"></a>五。一受遠離損害他支。二受遠離損害自他<a 
name="0591a16" id="0591a16"></a>支。三違越所受重修行支。四不越所受正念<a 
name="0591a17" id="0591a17"></a>住支。五不壞正念支。若能遠離損害他命<a 
name="0591a18" id="0591a18"></a>損壞他財。是名初支。離非梵行。是第二支。<a 
name="0591a19" id="0591a19"></a>所以者何。由離此者不染習自妻妾故不<a 
name="0591a20" id="0591a20"></a>自損害。亦不染習他妻妾故不損害他。遠<a 
name="0591a21" id="0591a21"></a>離妄語是第三支。除離諸酒眾放逸處離<a 
name="0591a22" id="0591a22"></a>餘三處。是第四支。何以故。由歌舞伎樂塗<a 
name="0591a23" id="0591a23"></a>冠香鬘昇高大床非時飲食常所串習。若<a 
name="0591a24" id="0591a24"></a>遠離彼數數自憶。我今安住決定齋戒。於<a 
name="0591a25" id="0591a25"></a>一切<span class="corr" title='[持&gt;時] cf.【麗】'>時</span>堅守正念。遠離諸酒眾放逸處。是<a 
name="0591a26" id="0591a26"></a>第五支。何以故。彼雖安住正憶念支。謂我<a 
name="0591a27" id="0591a27"></a>今住決定齋戒。若為諸酒所醉便發狂亂<a 
name="0591a28" id="0591a28"></a>不自在轉。今於此中若苾芻尼律儀。若正<a 
name="0591a29" id="0591a29"></a>學勤策勤策女律儀。皆在出家品所攝故。<a 
name="0591b01" id="0591b01"></a>當知攝屬苾芻律儀。若近事女律儀墮在家<a 
name="0591b02" id="0591b02"></a>品故。相似學所顯故。當知攝屬近事律儀。<a 
name="0591b03" id="0591b03"></a>問何故世尊於苾芻律儀中。制立苾芻勤策<a 
name="0591b04" id="0591b04"></a>二眾律儀。於苾芻尼律儀中制立苾芻尼正<a 
name="0591b05" id="0591b05"></a>學勤策女三眾律儀。答由彼母邑多煩惱<a 
name="0591b06" id="0591b06"></a>故。令漸受學苾芻尼律儀。若於勤策女少<a 
name="0591b07" id="0591b07"></a>分學處深生喜樂。次應授彼正學所有學<a 
name="0591b08" id="0591b08"></a>處。若於正學多分學處深生愛樂。不應率<a 
name="0591b09" id="0591b09"></a>爾授彼具足。必更二年久處習學。若深愛樂<a 
name="0591b10" id="0591b10"></a>然後當授彼具足戒。如是長時於少學處<a 
name="0591b11" id="0591b11"></a>積修學已。次方有力能受廣大眾多學處。<a 
name="0591b12" id="0591b12"></a>然後於苾芻尼律儀能具修學。問何故於勤<a 
name="0591b13" id="0591b13"></a>策律儀中增離金銀。非於近住律儀耶。答<a 
name="0591b14" id="0591b14"></a>由彼勤策在出家眾攝。夫出家者於二種<a 
name="0591b15" id="0591b15"></a>處極非淨妙。一者墮欲樂邊。嬉戲嚴身所<a 
name="0591b16" id="0591b16"></a>行所受皆隨所樂。二者蓄積財寶。為除斷<a 
name="0591b17" id="0591b17"></a>初非淨妙處。施設遠離歌舞伎樂乃至非時<a 
name="0591b18" id="0591b18"></a>而食。為斷第二非淨妙處。施設遠離執受<a 
name="0591b19" id="0591b19"></a>金銀。由彼金銀一切財寶之根本故。又最勝<a 
name="0591b20" id="0591b20"></a>故。問何故於勤策律儀中。遠離歌舞伎樂<a 
name="0591b21" id="0591b21"></a>及塗冠香鬘。制立二支。於近住律儀中合<a 
name="0591b22" id="0591b22"></a>為一支耶。答諸在家者於此處所非不如<a 
name="0591b23" id="0591b23"></a>法。諸出家者極不如法。是故於在家者就<a 
name="0591b24" id="0591b24"></a>輕總制為一學處。云何令彼若暫違犯尋自<a 
name="0591b25" id="0591b25"></a>懇責合一發露不由二種。諸出家者於此<a 
name="0591b26" id="0591b26"></a>一處就重別制以為兩支。云何令彼若起<a 
name="0591b27" id="0591b27"></a>違犯便自懇責二種發露不但由一。</p><a 
name="0591b28" id="0591b28"></a><p style="text-indent: 0em; margin-left: 0em"><span class="linehead"></span>問何故不許扇搋迦半擇迦出家及受具足<a 
name="0591b29" id="0591b29"></a>戒耶。答由此二種若置苾芻眾中便參女<a 
name="0591c01" id="0591c01"></a>過。若置苾芻尼眾中因摩觸等便參男過。<a 
name="0591c02" id="0591c02"></a>由不應與二眾共居。是故不許此類出家<a 
name="0591c03" id="0591c03"></a>及受具足。又由此二煩惱多故。性煩惱障<a 
name="0591c04" id="0591c04"></a>極覆障故。不能發起如是思擇。彼尚不能<a 
name="0591c05" id="0591c05"></a>思擇。思擇令其戒蘊清淨現行。何況當證<a 
name="0591c06" id="0591c06"></a>勝過人法。是故不許彼類出家及受具戒。<a 
name="0591c07" id="0591c07"></a>又彼眾中好人難得亦難觀察。問何故此二<a 
name="0591c08" id="0591c08"></a>雖受歸依亦能隨受諸近事男所有學處。<a 
name="0591c09" id="0591c09"></a>而不得名近事男耶。答近事男者。名能親<a 
name="0591c10" id="0591c10"></a>近承事苾芻苾芻尼眾。彼雖能護所受律<a 
name="0591c11" id="0591c11"></a>儀。而不應數親近承事苾芻苾芻尼眾。苾<a 
name="0591c12" id="0591c12"></a>芻苾芻尼等亦復不應親近攝受若摩若觸。<a 
name="0591c13" id="0591c13"></a>如是種類又亦不應如近事男而相親善。<a 
name="0591c14" id="0591c14"></a>是故彼類不得名近事男。然其受護所有<a 
name="0591c15" id="0591c15"></a>學處。當知福德等無差別。</p><p style="text-indent: 0em; margin-left: 0em"><span class="linehead"></span>復次云何非律儀<a 
name="0591c16" id="0591c16"></a>非不律儀。謂除如先所說律儀不律儀業。<a 
name="0591c17" id="0591c17"></a>所有善不善等身語意業。當知一切皆是非<a 
name="0591c18" id="0591c18"></a>律儀非不律儀業所攝。</p><p style="text-indent: 0em; margin-left: 0em"><span class="linehead"></span>問諸有律儀若由自<a 
name="0591c19" id="0591c19"></a>受。若由他受。若從他受若自然受。如是所<a 
name="0591c20" id="0591c20"></a>受律儀所獲福德。為有勝劣差別不耶。答<a 
name="0591c21" id="0591c21"></a>若等心受亦如是持。當知無有差別。</p><a 
name="0591c22" id="0591c22"></a><p style="text-indent: 0em; margin-left: 0em"><span class="linehead"></span>問由幾因緣雖樂欲受苾芻律儀。而不應<a 
name="0591c23" id="0591c23"></a>授。答苾芻律儀略由六因。一意樂損害。二<a 
name="0591c24" id="0591c24"></a>依止損害。三男形損害。四白法損害五繫屬<a 
name="0591c25" id="0591c25"></a>於他六為護他故。若有為王之所逼錄。或<a 
name="0591c26" id="0591c26"></a>為強賊之所逼錄。或為債主之所逼迫。或<a 
name="0591c27" id="0591c27"></a>由怖畏之所逼迫。或畏不活。彼如是思我<a 
name="0591c28" id="0591c28"></a>處居家難可存活。是諸苾芻活命甚易。我<a 
name="0591c29" id="0591c29"></a>今應往苾芻眾中。詐現自身與彼同法易<a 
name="0592a01" id="0592a01"></a>當活命。彼由如是諂詐意樂既出家已。雖<a 
name="0592a02" id="0592a02"></a>懷恐怖守護奉行隨一學處。勿諸苾芻與<a 
name="0592a03" id="0592a03"></a>我同止。知我犯戒便當驅擯。然彼意樂被<a 
name="0592a04" id="0592a04"></a>損害故。不名出家受具足戒。如是名為意<a 
name="0592a05" id="0592a05"></a>樂損害。若復有人作如是思。我處居家難<a 
name="0592a06" id="0592a06"></a>可活命。要當出家方易存濟。如諸苾芻所<a 
name="0592a07" id="0592a07"></a>修梵行我亦如是。乃至命終當修梵行。如<a 
name="0592a08" id="0592a08"></a>是出家者不名意樂損害。雖非純淨非<a 
name="0592a09" id="0592a09"></a>不說名出家受具。若有身帶癰腫等疾。如<a 
name="0592a10" id="0592a10"></a>遮法中所說病狀。如是名為依止損害。由<a 
name="0592a11" id="0592a11"></a>彼依止被損害故。雖復出家然無力能供<a 
name="0592a12" id="0592a12"></a>事師長。彼由如是無力能故。所受師長同<a 
name="0592a13" id="0592a13"></a>梵行者供事之業。及受純信施主衣服飲食<a 
name="0592a14" id="0592a14"></a>等淨信施物。此之二種淨信所施。彼極難消<a 
name="0592a15" id="0592a15"></a>不應受用。令彼退減諸善法故。是故依止<a 
name="0592a16" id="0592a16"></a>被損害者。不應出家受具足戒。若扇搋迦<a 
name="0592a17" id="0592a17"></a>及半擇迦。名男形損害。不應出家受具足<a 
name="0592a18" id="0592a18"></a>戒。當知因緣如前已說。又半擇迦略有三<a 
name="0592a19" id="0592a19"></a>種。一全分半擇迦。二一分半擇迦。三損害半<a 
name="0592a20" id="0592a20"></a>擇迦。若有生便不成男根。是名全分半擇<a 
name="0592a21" id="0592a21"></a>迦。若有半月起男勢用。或有被他於己<a 
name="0592a22" id="0592a22"></a>為過。或復見他行非梵行男勢方起。是名<a 
name="0592a23" id="0592a23"></a>一分半擇迦。若被刀等之所損害。或為病<a 
name="0592a24" id="0592a24"></a>藥若火&#x546A;等之所損害。先得男根今被斷<a 
name="0592a25" id="0592a25"></a>壞。既斷壞已男勢不轉。是名損害半擇迦。<a 
name="0592a26" id="0592a26"></a>初半擇迦名半擇迦亦扇搋迦。第二唯半擇<a 
name="0592a27" id="0592a27"></a>迦非扇搋迦。第三若不被他於己為過。唯<a 
name="0592a28" id="0592a28"></a>扇搋迦非半擇迦。若有被他於己為過。名<a 
name="0592a29" id="0592a29"></a>半擇迦亦扇搋迦。若造無間業污苾芻尼。<a 
name="0592b01" id="0592b01"></a>外道賊住若別異住若不共住。是名白法損<a 
name="0592b02" id="0592b02"></a>害。不應為授具足戒。所以者何。彼由上<a 
name="0592b03" id="0592b03"></a>品無慚無愧極垢染法。令慚愧等所有白法<a 
name="0592b04" id="0592b04"></a>極成劣薄。若諸王臣若王所惡。若有造作<a 
name="0592b05" id="0592b05"></a>王不宜業。若被債主之所拘執。若他僕隸<a 
name="0592b06" id="0592b06"></a>若他劫引若他所得若有諍訟。若為父母<a 
name="0592b07" id="0592b07"></a>所不開許。是名繫屬於他。不應為授具<a 
name="0592b08" id="0592b08"></a>戒。若變化者為護他故不應為授具戒。所<a 
name="0592b09" id="0592b09"></a>以者何。或有龍等為受法故自化己身為<a 
name="0592b10" id="0592b10"></a>苾芻像求受具戒。若便為彼授具戒者。彼<a 
name="0592b11" id="0592b11"></a>睡眠時便復本形。既睡悟已作苾芻像假想<a 
name="0592b12" id="0592b12"></a>苾芻。若守園者若近事男。率爾往趣見彼身<a 
name="0592b13" id="0592b13"></a>形如是變已。便於一切真苾芻所起憎惡<a 
name="0592b14" id="0592b14"></a>心。謂諸苾芻皆非人類。誰能敬事施彼衣<a 
name="0592b15" id="0592b15"></a>食。勿令他人得此惡見。是故為隨護他。不<a 
name="0592b16" id="0592b16"></a>應為彼受具足戒。由此六因不應授彼<a 
name="0592b17" id="0592b17"></a>苾芻律儀。又除闕減能作羯磨。阿遮利耶鄔<a 
name="0592b18" id="0592b18"></a>波&#x62D5;耶住清淨戒圓滿僧眾。問由幾因緣<a 
name="0592b19" id="0592b19"></a>不應授彼近事男律儀。答略由二因。一意<a 
name="0592b20" id="0592b20"></a>樂損害故。二男形損害故。若意樂損害者。當<a 
name="0592b21" id="0592b21"></a>知一切不應為受。若男形損害者。或有為<a 
name="0592b22" id="0592b22"></a>受。然不得說名近事男。不說因緣前已具<a 
name="0592b23" id="0592b23"></a>辯。若近住律儀。當知唯由意樂損害不應<a 
name="0592b24" id="0592b24"></a>為受。何以故。或有隨他轉故。或有為得<a 
name="0592b25" id="0592b25"></a>財利恭敬詐稱。欲受近住律儀。然彼實無<a 
name="0592b26" id="0592b26"></a>求受意樂。當知是名意樂損害。若無如所<a 
name="0592b27" id="0592b27"></a>說不應受因緣。當知應受如前所說所有<a 
name="0592b28" id="0592b28"></a>律儀。</p><a 
name="0592b29" id="0592b29"></a><p style="text-indent: 0em; margin-left: 0em"><span class="linehead"></span>問有幾因緣苾芻律儀受已還捨。答或由<a 
name="0592c01" id="0592c01"></a>捨所學處故。或由犯根本罪故。或由形<a 
name="0592c02" id="0592c02"></a>沒二形生故。或由善根斷故。或由棄捨眾<a 
name="0592c03" id="0592c03"></a>同分故。苾芻律儀受已還捨。若正法毀壞正<a 
name="0592c04" id="0592c04"></a>法隱沒。雖無新受苾芻律儀。先已受得當<a 
name="0592c05" id="0592c05"></a>知不捨。所以者何。由於爾時穢劫正起。無<a 
name="0592c06" id="0592c06"></a>一有情不損意樂能受具戒。況當有證沙<a 
name="0592c07" id="0592c07"></a>門果者。若近事男律儀。當知由起不同分<a 
name="0592c08" id="0592c08"></a>心故。善根斷故。棄捨眾同分故。受已還捨。<a 
name="0592c09" id="0592c09"></a>若正法隱沒時。如苾芻律儀道理。當知近事<a 
name="0592c10" id="0592c10"></a>男律儀亦爾。若近住律儀。當知由日出已<a 
name="0592c11" id="0592c11"></a>後。或由發起不同分心。或於中間捨眾同<a 
name="0592c12" id="0592c12"></a>分。雖已受得必復還捨。</p><a 
name="0592c13" id="0592c13"></a><p style="text-indent: 0em; margin-left: 0em"><span class="linehead"></span>復次云何無想定。謂已離遍淨貪未離上<a 
name="0592c14" id="0592c14"></a>貪。由出離想作意為先故。諸心心所唯滅<a 
name="0592c15" id="0592c15"></a>靜唯不轉。是名無想定。此是假有非實物<a 
name="0592c16" id="0592c16"></a>有。當知差別略有三種。一下品修。二中品<a 
name="0592c17" id="0592c17"></a>修。三上品修。若下品修者。於現法退不能<a 
name="0592c18" id="0592c18"></a>速疾還引現前。若生無想有情。天中所得<a 
name="0592c19" id="0592c19"></a>依身。不甚清淨。威光赫奕形色廣大如餘天<a 
name="0592c20" id="0592c20"></a>眾。定當中夭。若中品修者。雖現法退。然能<a 
name="0592c21" id="0592c21"></a>速疾還引現前。若生無想有情。天中所感<a 
name="0592c22" id="0592c22"></a>依身。雖甚清淨光明赫奕形色廣大。然不<a 
name="0592c23" id="0592c23"></a>究竟最極清淨。雖有中夭而不決定。若上<a 
name="0592c24" id="0592c24"></a>品修者。必無有退。若生無想有情。天中所<a 
name="0592c25" id="0592c25"></a>感依身。甚為清淨威光赫奕形色廣大。又到<a 
name="0592c26" id="0592c26"></a>究竟最極清淨必無中夭。窮滿壽量後方<a 
name="0592c27" id="0592c27"></a>殞沒。</p><a 
name="0592c28" id="0592c28"></a><p style="text-indent: 0em; margin-left: 0em"><span class="linehead"></span>復次若由此因此緣。所有生得心心所滅。<a 
name="0592c29" id="0592c29"></a>是名無想。</p><a 
name="0593a01" id="0593a01"></a><p style="text-indent: 0em; margin-left: 0em"><span class="linehead"></span>復次云何滅盡定。謂已離無所有處貪未<a 
name="0593a02" id="0593a02"></a>離上貪。或復已離由止息想作意為先故。<a 
name="0593a03" id="0593a03"></a>諸心心所唯滅靜唯不轉。是名滅盡定。<a 
name="0593a04" id="0593a04"></a>此定唯能滅靜轉識。不能滅靜阿賴耶識。<a 
name="0593a05" id="0593a05"></a>當知此定亦是假有非實物有。此定差別略<a 
name="0593a06" id="0593a06"></a>有三種。下品修等如前已說。若下品修者<a 
name="0593a07" id="0593a07"></a>於現法退。不能速疾還引現前。中品修者<a 
name="0593a08" id="0593a08"></a>雖現法退。然能速疾還引現前。上品修者畢<a 
name="0593a09" id="0593a09"></a>竟不退。有學聖者能入此定。謂不還身證。<a 
name="0593a10" id="0593a10"></a>無學聖者亦復能入。謂俱分解脫。前無想定<a 
name="0593a11" id="0593a11"></a>非學所入亦非無學。何以故。此中無有慧<a 
name="0593a12" id="0593a12"></a>現行故。此上有勝寂靜住及生故。又復此<a 
name="0593a13" id="0593a13"></a>定不能證得所未證得諸勝善法。由是稽<a 
name="0593a14" id="0593a14"></a>留誑幻處故。</p><a 
name="0593a15" id="0593a15"></a><p style="text-indent: 0em; margin-left: 0em"><span class="linehead"></span>復次虛空云何。謂唯諸色非有所顯。是名<a 
name="0593a16" id="0593a16"></a>虛空。所以者何。若處所行都無所得。是處方<a 
name="0593a17" id="0593a17"></a>有虛空想轉。是故當知此唯假有非實物<a 
name="0593a18" id="0593a18"></a>有。</p><a 
name="0593a19" id="0593a19"></a><p style="text-indent: 0em; margin-left: 0em"><span class="linehead"></span>復次云何非擇滅。謂若餘法生緣現前。餘法<a 
name="0593a20" id="0593a20"></a>生故餘不得生。唯滅唯靜名非擇滅。諸所<a 
name="0593a21" id="0593a21"></a>有法此時應生。越生時故彼於此時終不<a 
name="0593a22" id="0593a22"></a>更生。是故此滅亦是假有非實物有。所以者<a 
name="0593a23" id="0593a23"></a>何。此無有餘自相可得故。此法種類非離<a 
name="0593a24" id="0593a24"></a>繫故。復於餘時遇緣可生。是故非擇滅非<a 
name="0593a25" id="0593a25"></a>一向決定。若學見跡。於卵濕二生北拘盧洲<a 
name="0593a26" id="0593a26"></a>無想天。若女若扇搋迦若半擇迦無形二形<a 
name="0593a27" id="0593a27"></a>等生。及於後有若愛若願所得非擇滅。當知<a 
name="0593a28" id="0593a28"></a>一向決定。由學見&#x8FF9;。&#x751E;不於後有起希願<a 
name="0593a29" id="0593a29"></a>纏發生後有。唯除未無餘永害愛種子<a 
name="0593b01" id="0593b01"></a>故。</p><a 
name="0593b02" id="0593b02"></a><p style="text-indent: 0em; margin-left: 0em"><span class="linehead"></span>問何因緣故名心不相應耶。答此是假想。<a 
name="0593b03" id="0593b03"></a>於諸事中為起言說。於有色等二種俱非。<a 
name="0593b04" id="0593b04"></a>於有見等二種俱非。如是廣說安立道理<a 
name="0593b05" id="0593b05"></a>一切當知。</p><a 
name="0593b06" id="0593b06"></a><p style="text-indent: 0em; margin-left: 0em"><span class="linehead"></span>如是已說六種善巧。謂蘊善巧乃至根善巧。<a 
name="0593b07" id="0593b07"></a>云何應知是諸善巧廣建立義。</p><a 
name="0593b08" id="0593b08"></a><p style="text-indent: 0em; margin-left: 0em"><span class="linehead"></span>復次嗢柁南曰。</p><a 
name="0593b09" id="0593b09"></a><p>　<span class="lg">自性義差別　　次第攝依止</span></p><a 
name="0593b10" id="0593b10"></a><p style="text-indent: 0em; margin-left: 0em"><span class="linehead"></span>問何等是色自性。答略有十一。謂眼等十色<a 
name="0593b11" id="0593b11"></a>處及法處所攝色。又總有二。謂四大種及所<a 
name="0593b12" id="0593b12"></a>造色。如是一切皆變礙相。</p><a 
name="0593b13" id="0593b13"></a><p style="text-indent: 0em; margin-left: 0em"><span class="linehead"></span>問何等是受自性。答略有六種。謂依眼等六<a 
name="0593b14" id="0593b14"></a>觸所生。此復二種。若色為依名身受。無色<a 
name="0593b15" id="0593b15"></a>為依名心受。何以故。由前五根皆色性故。<a 
name="0593b16" id="0593b16"></a>問若前五根皆是色性依眼等受名身受<a 
name="0593b17" id="0593b17"></a>者。何故眼等非唯是身。答由相異故。所以<a 
name="0593b18" id="0593b18"></a>者何。眼等五根展轉相異。問若眼等根其相<a 
name="0593b19" id="0593b19"></a>異故非皆身相。依彼諸受由是因緣應非<a 
name="0593b20" id="0593b20"></a>身受。答餘有色根不離身故就彼為名。此<a 
name="0593b21" id="0593b21"></a>復何過。問若不離身故無過者。意根亦爾<a 
name="0593b22" id="0593b22"></a>不離身轉。依意根受應名身受。是即一切<a 
name="0593b23" id="0593b23"></a>皆是身受無心受耶。答諸有色根定不離<a 
name="0593b24" id="0593b24"></a>身。意即不爾故無有過。所以者何。生無色<a 
name="0593b25" id="0593b25"></a>界有情意根離身而轉。是故五根所生諸受<a 
name="0593b26" id="0593b26"></a>合名身受。唯依意者獨名心受。故總說二。<a 
name="0593b27" id="0593b27"></a>謂身心受。又一切受皆領納相。問何等是想<a 
name="0593b28" id="0593b28"></a>自性。答此亦六種。如前應知。又想有六。一<a 
name="0593b29" id="0593b29"></a>有相想。二無相想。三狹小想。四廣大想。五無<a 
name="0593c01" id="0593c01"></a>量想。六無所有想。又略有二。一世間想。二<a 
name="0593c02" id="0593c02"></a>出世想。狹小想者。謂欲廛想。廣大想者。謂<a 
name="0593c03" id="0593c03"></a>色廛想。無量想者。謂空識無邊處廛想。無<a 
name="0593c04" id="0593c04"></a>所有想者。謂無所有處廛想。即此一切名有<a 
name="0593c05" id="0593c05"></a>相想。無相想者。謂有頂想及一切出世間學<a 
name="0593c06" id="0593c06"></a>無學想。又一切想皆等了相。</p><a 
name="0593c07" id="0593c07"></a><p style="text-indent: 0em; margin-left: 0em"><span class="linehead"></span>問何等是行自性。答此亦六種。如前應知。<a 
name="0593c08" id="0593c08"></a>又此行相由五種類令心造作。一為境隨<a 
name="0593c09" id="0593c09"></a>與。二為彼合會。三為彼別離。四能發雜染<a 
name="0593c10" id="0593c10"></a>業。五令心自在轉。又此行相略有三種。一<a 
name="0593c11" id="0593c11"></a>者善行。二不善行。三無記行。又一切行皆造<a 
name="0593c12" id="0593c12"></a>作相。</p><a 
name="0593c13" id="0593c13"></a><p style="text-indent: 0em; margin-left: 0em"><span class="linehead"></span>問何等是識自性。答略有六種。所謂眼識乃<a 
name="0593c14" id="0593c14"></a>至意識。是識自性差別。又識有三種。一領受<a 
name="0593c15" id="0593c15"></a>差別。二採境差別。三分位差別。領受差別有<a 
name="0593c16" id="0593c16"></a>三。採境差別有六。分位差別有三。如是識<a 
name="0593c17" id="0593c17"></a>蘊差別總有十八自性。應知是名諸蘊自<a 
name="0593c18" id="0593c18"></a>性。復次蘊義云何。為顯何義建立諸蘊。謂<a 
name="0593c19" id="0593c19"></a>所有色若去來今乃至遠近。如色乃至識亦<a 
name="0593c20" id="0593c20"></a>爾。如是總略攝一切蘊。積聚義是蘊義。又<a 
name="0593c21" id="0593c21"></a>由諸蘊唯有種種名性諸行。當知為顯無<a 
name="0593c22" id="0593c22"></a>我性義建立諸蘊。</p><a 
name="0593c23" id="0593c23"></a><p style="text-indent: 0em; margin-left: 0em"><span class="linehead"></span>復次云何色蘊差別。略由六種。一由事故。<a 
name="0593c24" id="0593c24"></a>二由相故。三由識執不執故。四由識空不<a 
name="0593c25" id="0593c25"></a>空故。五由想所行故。六由邊際故。事者。<a 
name="0593c26" id="0593c26"></a>謂所有諸色皆是四大種及四大種所造。相<a 
name="0593c27" id="0593c27"></a>者。略有三種。一清淨色。二清淨所取色。三<a 
name="0593c28" id="0593c28"></a>意所取色。又變礙相是色共相。識執不執者。<a 
name="0593c29" id="0593c29"></a>若識依執名執受色。此復云何。謂識所託<a 
name="0594a01" id="0594a01"></a>安危事同和合生長。又此為依能生諸受。與<a 
name="0594a02" id="0594a02"></a>此相違非執受色。識空不空者。若識不空名<a 
name="0594a03" id="0594a03"></a>同分色。由此與識等義轉故。若識空者名<a 
name="0594a04" id="0594a04"></a>彼同分色。似自相續而隨轉故。想所行者。謂<a 
name="0594a05" id="0594a05"></a>緣色想略有三種。一者色想。二有對想。三<a 
name="0594a06" id="0594a06"></a>別異想。色想亦三。一有光影相。二據方處<a 
name="0594a07" id="0594a07"></a>相。三積集住相。如是三相隨其次第。三想<a 
name="0594a08" id="0594a08"></a>所行取青等相。名為色想。能取行礙名有<a 
name="0594a09" id="0594a09"></a>對想。能取男女舍田等假名別異<span class="corr" title='[相&gt;想] cf.【麗】'>想</span>。是名想<a 
name="0594a10" id="0594a10"></a>所行差別。邊際者。謂色邊際略有二種。一墮<a 
name="0594a11" id="0594a11"></a>下界。謂欲廛色。二墮中界。謂色廛色。當知<a 
name="0594a12" id="0594a12"></a>此中就業增上所生諸色。說無色界無有<a 
name="0594a13" id="0594a13"></a>諸色。非就勝定自在色說。何以故。由彼勝<a 
name="0594a14" id="0594a14"></a>定於一切色皆得自在諸定加行令現前<a 
name="0594a15" id="0594a15"></a>故。當知此色名極微細定所生色。</p><a 
name="0594a16" id="0594a16"></a><p style="text-indent: 0em; margin-left: 0em"><span class="linehead"></span>復次云何受蘊差別。略由五種。一由事故。<a 
name="0594a17" id="0594a17"></a>二由相故。三由生故。四由觀察故。五由出<a 
name="0594a18" id="0594a18"></a>離故。事者。謂領納及順領納法。相者。謂自<a 
name="0594a19" id="0594a19"></a>相及共相。自相有三。樂受苦受不苦不樂受。<a 
name="0594a20" id="0594a20"></a>樂受壞苦故苦。苦受。苦苦故苦。不苦不樂受。<a 
name="0594a21" id="0594a21"></a>行苦故苦。由此因緣諸所有受皆說名苦。<a 
name="0594a22" id="0594a22"></a>是名受共相。生者。謂一切受。十六觸所生。<a 
name="0594a23" id="0594a23"></a>何等十六。謂眼觸耳觸。鼻觸舌觸。身觸意觸。<a 
name="0594a24" id="0594a24"></a>有對觸增語觸。順樂受觸。順苦受觸。順不苦<a 
name="0594a25" id="0594a25"></a>不樂受觸。愛觸。恚觸。明觸。無明觸。非明非<a 
name="0594a26" id="0594a26"></a>無明觸。由所依及所取境故。建立六觸及<a 
name="0594a27" id="0594a27"></a>有對觸。由分別境故建立增語觸。由領納<a 
name="0594a28" id="0594a28"></a>境故建立順樂受等觸。由染淨故建立愛<a 
name="0594a29" id="0594a29"></a>恚明無明非明非無明觸。是名受生差別。觀<a 
name="0594b01" id="0594b01"></a>察差別者。一切如來應正等覺出現世間。皆<a 
name="0594b02" id="0594b02"></a>於諸受起八種觀。謂受有幾種。誰為受集。<a 
name="0594b03" id="0594b03"></a>誰是受滅。誰是受集趣行。誰是受滅趣行。誰<a 
name="0594b04" id="0594b04"></a>是受愛味。誰是受過患。誰是受出離。如是觀<a 
name="0594b05" id="0594b05"></a>時如實了知受有三種。觸集故受集。應知<a 
name="0594b06" id="0594b06"></a>如經分別廣說。如是八種觀察諸受。當知<a 
name="0594b07" id="0594b07"></a>略顯自相。觀現法轉因觀彼滅。觀後法轉<a 
name="0594b08" id="0594b08"></a>因觀彼滅。觀彼二轉因。觀彼二轉滅。因觀<a 
name="0594b09" id="0594b09"></a>及清淨觀。是名觀察差別。出離者。謂初靜慮<a 
name="0594b10" id="0594b10"></a>出離憂根。第二靜慮出離苦根。第三靜慮<a 
name="0594b11" id="0594b11"></a>出離喜根。第四靜慮出離樂根。於無想界<a 
name="0594b12" id="0594b12"></a>出離捨根。是名出離差別。</p><a 
name="0594b13" id="0594b13"></a><p style="text-indent: 0em; margin-left: 0em"><span class="linehead"></span>復次云何想蘊差別。略由五種。一由事故。<a 
name="0594b14" id="0594b14"></a>二由相故。三由顛倒故。四由無顛倒故。五<a 
name="0594b15" id="0594b15"></a>由分別故。事者謂取所緣相及隨順彼法。<a 
name="0594b16" id="0594b16"></a>相者。自相有六種。如前應知。等了相是共<a 
name="0594b17" id="0594b17"></a>相。是名相差別。顛倒差別者。謂諸愚夫無<a 
name="0594b18" id="0594b18"></a>所知曉。隨逐無明起不如理作意。於所緣<a 
name="0594b19" id="0594b19"></a>境無常計常取相而轉。是名想倒。如於無<a 
name="0594b20" id="0594b20"></a>常計常。如是於苦計樂於不淨計淨於<a 
name="0594b21" id="0594b21"></a>無我計我。此想顛倒。諸在家者能發心倒。<a 
name="0594b22" id="0594b22"></a>一分出家者能發見倒。是名顛倒差別。此想<a 
name="0594b23" id="0594b23"></a>顛倒復有差別。謂於四事邪取其相是名<a 
name="0594b24" id="0594b24"></a>想倒。若由如是等了相故於境貪著。是名<a 
name="0594b25" id="0594b25"></a>心倒。若由如是等了相故有執著者。於顛<a 
name="0594b26" id="0594b26"></a>倒事堅執忍可開示建立。是名見倒。無顛倒<a 
name="0594b27" id="0594b27"></a>差別者。謂諸聰叡有所曉了。隨智慧明起<a 
name="0594b28" id="0594b28"></a>如理作意。於所緣境無常知無常。苦知是<a 
name="0594b29" id="0594b29"></a>苦。不淨知不淨。無我知無我。正取相轉。是<a 
name="0594c01" id="0594c01"></a>名想無顛倒。心無顛倒。見無顛倒。是名無<a 
name="0594c02" id="0594c02"></a>顛倒差別。分別差別者。略有五種想分別相。<a 
name="0594c03" id="0594c03"></a>一境界分別。二領納分別。三假設分別。四虛<a 
name="0594c04" id="0594c04"></a>妄分別。五實義分別。若於境界取隨味相。<a 
name="0594c05" id="0594c05"></a>名境界分別。執取境界所生諸受。名領納<a 
name="0594c06" id="0594c06"></a>分別。若於自他取如是名如是類如是姓<a 
name="0594c07" id="0594c07"></a>等種種世俗言說相。名假設分別。於諸境<a 
name="0594c08" id="0594c08"></a>界取顛倒相。名虛妄分別。於諸境界取無<a 
name="0594c09" id="0594c09"></a>倒相。名實義分別。如是總名想蘊分別差<a 
name="0594c10" id="0594c10"></a>別。復次云何行蘊差別。亦由五相。一由境<a 
name="0594c11" id="0594c11"></a>界故。二由分位故。三由雜染故。四由清<a 
name="0594c12" id="0594c12"></a>淨故。五由造作故。由境界者。謂於行<a 
name="0594c13" id="0594c13"></a>蘊立六思身。由分位者。謂立生等不相應<a 
name="0594c14" id="0594c14"></a>行由彼生等唯有分位所顯現故。由雜<a 
name="0594c15" id="0594c15"></a>染者。謂於雜染諸行建立煩惱及隨煩惱。<a 
name="0594c16" id="0594c16"></a>由清淨者。謂於清淨諸行建立信等。由造<a 
name="0594c17" id="0594c17"></a>作者。謂如前說五造作相為境隨與等。</p><a 
name="0594c18" id="0594c18"></a><p><span class="juanname">瑜伽師地論卷第五十三</span></p>
<hr>【經文資訊】大正藏第 30 冊 No. 1579 瑜伽師地論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，維習安大德提供，西蓮淨苑輸入，惠敏法師提供之科判<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexebe0.html?index=T30n1579" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T30n1579_053 by HTTrack Website Copier/3.x [XR&CO'2014], Tue, 07 Jun 2016 06:53:15 GMT -->
</html>
