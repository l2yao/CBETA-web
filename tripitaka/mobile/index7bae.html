<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T24n1488_004 by HTTrack Website Copier/3.x [XR&CO'2014], Tue, 07 Jun 2016 06:52:09 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=725058178&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT24n1488&amp;utmp=%2Fmobile%2Findex.php%3Findex%3DT24n1488_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2f9a.html?index=T24n1488_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第24冊<br/>No.1488 優婆塞戒經 (7卷)<br/>【北涼 曇無讖譯】<br/>第 4 卷</p>
	<a href="index9931.html?index=T24n1488_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T24">
<div class="root" id="1488" sutra_name="優婆塞戒經" sutra_juan="[卷4]">　
<a pin_name="17 供養三寶品"></a><a 
name="1052b18" id="1052b18"></a><a pin_name="17 供養三寶品"></a><a 
name="1052b19" id="1052b19"></a><a pin_name="17 供養三寶品"></a><a 
name="1052b20" id="1052b20"></a><a pin_name="17 供養三寶品"></a><p><span class="juanname">優婆塞戒經卷第四</span></p><a 
name="1052b21" id="1052b21"></a><a pin_name="17 供養三寶品"></a><a 
name="1052b22" id="1052b22"></a><a pin_name="17 供養三寶品"></a><p style="margin-left: 4em"><span class="byline">北涼中印度三藏曇無讖譯</span></p><a 
name="1052b23" id="1052b23"></a><a pin_name="17 供養三寶品"></a><a pin_name=""></a><a pin_name="18 六波羅蜜品"></a><p style="margin-left: 2em"><span class="headname">六波羅蜜品第十八</span></p><a 
name="1052b24" id="1052b24"></a><a pin_name="18 六波羅蜜品"></a><p style="text-indent: 0em; margin-left: 0em"><span class="linehead"></span>善生言：「世尊！如佛先說供養六方，六方即是<a 
name="1052b25" id="1052b25"></a><a pin_name="18 六波羅蜜品"></a>六波羅蜜，是人則能增長財、命，如是之人有<a 
name="1052b26" id="1052b26"></a><a pin_name="18 六波羅蜜品"></a>何等相？」</p><p style="text-indent: 0em; margin-left: 0em"><span class="linehead"></span>佛言：「善男子！若能不惜一切財物，常<a 
name="1052b27" id="1052b27"></a><a pin_name="18 六波羅蜜品"></a>於他人作利益事，念於布施，樂行布施，隨有<a 
name="1052b28" id="1052b28"></a><a pin_name="18 六波羅蜜品"></a>隨施，不問多少。當行施時，於身財物不生輕<a 
name="1052b29" id="1052b29"></a><a pin_name="18 六波羅蜜品"></a>想；淨施不擇持戒、毀戒；讚歎布施，見行布施<a 
name="1052c01" id="1052c01"></a><a pin_name="18 六波羅蜜品"></a>歡喜不&#x59AC;；見有求者心則悅樂，起迎禮拜，施<a 
name="1052c02" id="1052c02"></a><a pin_name="18 六波羅蜜品"></a>床命坐；前人諮問若不諮問，輒為讚歎布施<a 
name="1052c03" id="1052c03"></a><a pin_name="18 六波羅蜜品"></a>之果。見恐怖者，能為救護，處飢饉世，樂施飲<a 
name="1052c04" id="1052c04"></a><a pin_name="18 六波羅蜜品"></a>食，雖作是施，不為果報，不求恩報施。不誑<a 
name="1052c05" id="1052c05"></a><a pin_name="18 六波羅蜜品"></a>眾生，能讚三寶所有功德。不以斗稱雜餘異<a 
name="1052c06" id="1052c06"></a><a pin_name="18 六波羅蜜品"></a>賤欺誑於人，不樂酒博貪欲之心，常修慚羞<a 
name="1052c07" id="1052c07"></a><a pin_name="18 六波羅蜜品"></a>愧恥之德，雖復巨富，心不放逸，多行惠施，不<a 
name="1052c08" id="1052c08"></a><a pin_name="18 六波羅蜜品"></a>生憍慢。善男子！有是相者，當知是人則能供<a 
name="1052c09" id="1052c09"></a><a pin_name="18 六波羅蜜品"></a>養施波羅蜜。</p><p style="text-indent: 0em; margin-left: 0em"><span class="linehead"></span>「善男子！若有人能淨身、口、意，<a 
name="1052c10" id="1052c10"></a><a pin_name="18 六波羅蜜品"></a>常修軟心，不作罪過，設誤作者，常生愧悔，信<a 
name="1052c11" id="1052c11"></a><a pin_name="18 六波羅蜜品"></a>是罪業，得惡果報，所修善事，心生歡喜；於小<a 
name="1052c12" id="1052c12"></a><a pin_name="18 六波羅蜜品"></a>罪中生極重想，設其作已，恐怖憂悔。終不<a 
name="1052c13" id="1052c13"></a><a pin_name="18 六波羅蜜品"></a>打罵瞋惱眾生。先意語言，言輒柔軟。見眾<a 
name="1052c14" id="1052c14"></a><a pin_name="18 六波羅蜜品"></a>生已，生愛念心，知恩報恩，心不慳&#x608B;，不誑<a 
name="1052c15" id="1052c15"></a><a pin_name="18 六波羅蜜品"></a>眾生。如法求財，樂作福德，所作功德常以<a 
name="1052c16" id="1052c16"></a><a pin_name="18 六波羅蜜品"></a>化人。見窮苦者，身代受之，常修慈心，憐愍一<a 
name="1052c17" id="1052c17"></a><a pin_name="18 六波羅蜜品"></a>切。見作惡者，能為遮護；見作善者，讚德說果，<a 
name="1052c18" id="1052c18"></a><a pin_name="18 六波羅蜜品"></a>復以身力往營佐之。身不自由，令他自在。常<a 
name="1052c19" id="1052c19"></a><a pin_name="18 六波羅蜜品"></a>修遠離瞋恚之心，或時暫起，覺生愧悔。實語、<a 
name="1052c20" id="1052c20"></a><a pin_name="18 六波羅蜜品"></a>軟語，遠離兩舌及無義語。善男子！有是相<a 
name="1052c21" id="1052c21"></a><a pin_name="18 六波羅蜜品"></a>者，當知是人則能供養戒波羅蜜。</p><p style="text-indent: 0em; margin-left: 0em"><span class="linehead"></span>「善男子！<a 
name="1052c22" id="1052c22"></a><a pin_name="18 六波羅蜜品"></a>若人能淨身、口、意業，眾生設以大惡事加，乃<a 
name="1052c23" id="1052c23"></a><a pin_name="18 六波羅蜜品"></a>至不生一念瞋心，終不惡報；若來悔謝，即時<a 
name="1052c24" id="1052c24"></a><a pin_name="18 六波羅蜜品"></a>受之。見眾生時，心常歡喜，見作惡者，生憐愍<a 
name="1052c25" id="1052c25"></a><a pin_name="18 六波羅蜜品"></a>心。讚歎忍果，呵責瞋恚，說瞋果報多有苦毒。<a 
name="1052c26" id="1052c26"></a><a pin_name="18 六波羅蜜品"></a>修施忍時，先及怨家。正觀五陰眾緣合和，若<a 
name="1052c27" id="1052c27"></a><a pin_name="18 六波羅蜜品"></a>和合成，何故生瞋？深觀瞋恚乃是未來無量<a 
name="1052c28" id="1052c28"></a><a pin_name="18 六波羅蜜品"></a>惡道受苦因緣，若暫生瞋，則生慚愧恐怖悔<a 
name="1052c29" id="1052c29"></a><a pin_name="18 六波羅蜜品"></a>心。見他忍勝，不生&#x59AC;嫉。善男子！有是相者，<a 
name="1053a01" id="1053a01"></a><a pin_name="18 六波羅蜜品"></a>當知是人則能供養忍波羅蜜。</p><p style="text-indent: 0em; margin-left: 0em"><span class="linehead"></span>「善男子！若有<a 
name="1053a02" id="1053a02"></a><a pin_name="18 六波羅蜜品"></a>人能不作懈怠，不受不貪坐臥等樂，如作大<a 
name="1053a03" id="1053a03"></a><a pin_name="18 六波羅蜜品"></a>事功德力時，及營小事心亦如是。凡所作業，<a 
name="1053a04" id="1053a04"></a><a pin_name="18 六波羅蜜品"></a>要令畢竟。作時不觀飢渴、寒熱、時與非時。不<a 
name="1053a05" id="1053a05"></a><a pin_name="18 六波羅蜜品"></a>輕自身。大事未訖，不生悔心；作既終訖，自慶<a 
name="1053a06" id="1053a06"></a><a pin_name="18 六波羅蜜品"></a>能辦。讚歎精進所得果報。如法得財，用皆以<a 
name="1053a07" id="1053a07"></a><a pin_name="18 六波羅蜜品"></a>理。見邪進者，為說惡果。善教眾生令修精進，<a 
name="1053a08" id="1053a08"></a><a pin_name="18 六波羅蜜品"></a>所作未竟，不中休息。修善法時，不隨他語。善<a 
name="1053a09" id="1053a09"></a><a pin_name="18 六波羅蜜品"></a>男子！有是相者，當知是人則能供養進波羅<a 
name="1053a10" id="1053a10"></a><a pin_name="18 六波羅蜜品"></a>蜜。</p><p style="text-indent: 0em; margin-left: 0em"><span class="linehead"></span>「善男子！若有人能淨身、口、意，樂處空閑若<a 
name="1053a11" id="1053a11"></a><a pin_name="18 六波羅蜜品"></a>窟、若山、樹林、空舍，不樂憒鬧、貪著臥具，不樂<a 
name="1053a12" id="1053a12"></a><a pin_name="18 六波羅蜜品"></a>聽說世間之事，不樂貪欲、瞋恚、愚癡。先語、軟<a 
name="1053a13" id="1053a13"></a><a pin_name="18 六波羅蜜品"></a>語，常樂出家教化眾生，所有煩惱輕微軟薄，<a 
name="1053a14" id="1053a14"></a><a pin_name="18 六波羅蜜品"></a>離惡覺觀，見怨修慈，樂說定報，心若逸亂，生<a 
name="1053a15" id="1053a15"></a><a pin_name="18 六波羅蜜品"></a>怖愧悔，見邪定者，為說罪過，善化眾生置正<a 
name="1053a16" id="1053a16"></a><a pin_name="18 六波羅蜜品"></a>定中。善男子！有是相者，當知是人則能供<a 
name="1053a17" id="1053a17"></a><a pin_name="18 六波羅蜜品"></a>養禪波羅蜜。</p><p style="text-indent: 0em; margin-left: 0em"><span class="linehead"></span>「善男子！若有人能淨、身、口、意，<a 
name="1053a18" id="1053a18"></a><a pin_name="18 六波羅蜜品"></a>悉學一切世間之事，於貪、瞋、癡心不貪樂，不<a 
name="1053a19" id="1053a19"></a><a pin_name="18 六波羅蜜品"></a>狂、不亂。憐愍眾生，善能供養父母、師長、和上、<a 
name="1053a20" id="1053a20"></a><a pin_name="18 六波羅蜜品"></a>長老、耆舊有德，修不放逸。先語、軟語，不誑眾<a 
name="1053a21" id="1053a21"></a><a pin_name="18 六波羅蜜品"></a>生，能分別說邪道、正道及善惡報，常樂寂靜<a 
name="1053a22" id="1053a22"></a><a pin_name="18 六波羅蜜品"></a>出家修道，能以世事用教眾生，見學勝<span class="corr" title='[已&gt;己]'>己</span>，不<a 
name="1053a23" id="1053a23"></a><a pin_name="18 六波羅蜜品"></a>生&#x59AC;心，自勝他人，不生憍慢。受苦不憂，受樂<a 
name="1053a24" id="1053a24"></a><a pin_name="18 六波羅蜜品"></a>不喜。善男子！有是相者，當知是人則能供<a 
name="1053a25" id="1053a25"></a><a pin_name="18 六波羅蜜品"></a>養般若波羅蜜。</p><p style="text-indent: 0em; margin-left: 0em"><span class="linehead"></span>「善男子！一一方中各有四事，<a 
name="1053a26" id="1053a26"></a><a pin_name="18 六波羅蜜品"></a>施方四者：一者：調伏眾生，二者、離對，三者、<a 
name="1053a27" id="1053a27"></a><a pin_name="18 六波羅蜜品"></a>自利，四者、利他。若人於財不生慳惜，亦不分<a 
name="1053a28" id="1053a28"></a><a pin_name="18 六波羅蜜品"></a>別怨親之相、時與非時，是人則能調伏眾生。<a 
name="1053a29" id="1053a29"></a><a pin_name="18 六波羅蜜品"></a>於財不惜，故能行施，是故得離慳&#x608B;之惡，是<a 
name="1053b01" id="1053b01"></a><a pin_name="18 六波羅蜜品"></a>名離對。欲施、施時、施已、歡喜，不生悔心，是故<a 
name="1053b02" id="1053b02"></a><a pin_name="18 六波羅蜜品"></a>未來受人天樂至無上樂，是名自利。能令他<a 
name="1053b03" id="1053b03"></a><a pin_name="18 六波羅蜜品"></a>人離於飢渴苦切之惱，故名利他。</p><p style="text-indent: 0em; margin-left: 0em"><span class="linehead"></span>「戒方四者：<a 
name="1053b04" id="1053b04"></a><a pin_name="18 六波羅蜜品"></a>一者、莊嚴菩提，二者、離對，三者、自利，四者、利<a 
name="1053b05" id="1053b05"></a><a pin_name="18 六波羅蜜品"></a>他。莊嚴菩提者，優婆塞戒至菩薩戒，能為<a 
name="1053b06" id="1053b06"></a><a pin_name="18 六波羅蜜品"></a>阿耨多羅三藐三菩提初地根基，是名莊嚴。<a 
name="1053b07" id="1053b07"></a><a pin_name="18 六波羅蜜品"></a>既受戒已，復得遠離惡戒、無戒，是名離對。受<a 
name="1053b08" id="1053b08"></a><a pin_name="18 六波羅蜜品"></a>持戒已，得人天樂至無上樂，是名自利。既受<a 
name="1053b09" id="1053b09"></a><a pin_name="18 六波羅蜜品"></a>戒已，施諸眾生無恐無畏，咸令一切離苦獲<a 
name="1053b10" id="1053b10"></a><a pin_name="18 六波羅蜜品"></a>安，是名利他。</p><p style="text-indent: 0em; margin-left: 0em"><span class="linehead"></span>「忍方四者：一者、莊嚴菩提，二<a 
name="1053b11" id="1053b11"></a><a pin_name="18 六波羅蜜品"></a>者、離對，三者、自利，四者、利他。莊嚴菩提者，<a 
name="1053b12" id="1053b12"></a><a pin_name="18 六波羅蜜品"></a>因忍故得修善，修善故得初地乃至阿耨多<a 
name="1053b13" id="1053b13"></a><a pin_name="18 六波羅蜜品"></a>羅三藐三菩提，是名莊嚴。既修忍已，能離瞋<a 
name="1053b14" id="1053b14"></a><a pin_name="18 六波羅蜜品"></a>惡，是名離對。忍因緣故，得人天樂至無上樂，<a 
name="1053b15" id="1053b15"></a><a pin_name="18 六波羅蜜品"></a>是名自利。忍因緣故，人生喜心、善心、調心，是<a 
name="1053b16" id="1053b16"></a><a pin_name="18 六波羅蜜品"></a>名利他。</p><p style="text-indent: 0em; margin-left: 0em"><span class="linehead"></span>「進方四者：一者、莊嚴菩提，二者、離<a 
name="1053b17" id="1053b17"></a><a pin_name="18 六波羅蜜品"></a>對，三者、自利，四者、利他。莊嚴菩提者，因精進<a 
name="1053b18" id="1053b18"></a><a pin_name="18 六波羅蜜品"></a>故得修善，修善法故得初地乃至阿耨多羅<a 
name="1053b19" id="1053b19"></a><a pin_name="18 六波羅蜜品"></a>三藐三菩提，是名莊嚴。修善法時，離惡懈怠，<a 
name="1053b20" id="1053b20"></a><a pin_name="18 六波羅蜜品"></a>是名離對。因是善法，得人天樂至無上樂，是<a 
name="1053b21" id="1053b21"></a><a pin_name="18 六波羅蜜品"></a>名自利。教眾生修善，令離惡法，是名利他。</p><a 
name="1053b22" id="1053b22"></a><a pin_name="18 六波羅蜜品"></a><p style="text-indent: 0em; margin-left: 0em"><span class="linehead"></span>「禪方四者：一者、莊嚴菩提，二者、離對，三者、<a 
name="1053b23" id="1053b23"></a><a pin_name="18 六波羅蜜品"></a>自利，四者、利他。莊嚴菩提者，因修如是禪定<a 
name="1053b24" id="1053b24"></a><a pin_name="18 六波羅蜜品"></a>力故，獲得初地乃至阿耨多羅三藐三菩提，<a 
name="1053b25" id="1053b25"></a><a pin_name="18 六波羅蜜品"></a>是名莊嚴。因是禪定修無量善，離惡覺觀，是<a 
name="1053b26" id="1053b26"></a><a pin_name="18 六波羅蜜品"></a>名離對。修舍摩他因緣力故，常樂寂靜，得人<a 
name="1053b27" id="1053b27"></a><a pin_name="18 六波羅蜜品"></a>天樂至無上樂，是名自利。斷諸眾生貪欲、瞋<a 
name="1053b28" id="1053b28"></a><a pin_name="18 六波羅蜜品"></a>恚、狂癡之心，是名利他。</p><p style="text-indent: 0em; margin-left: 0em"><span class="linehead"></span>「智方四者：一者、莊嚴<a 
name="1053b29" id="1053b29"></a><a pin_name="18 六波羅蜜品"></a>菩提，二者、離對，三者、自利，四者、利他。莊嚴菩<a 
name="1053c01" id="1053c01"></a><a pin_name="18 六波羅蜜品"></a>提者，因修智慧獲得初地乃至阿耨多羅三<a 
name="1053c02" id="1053c02"></a><a pin_name="18 六波羅蜜品"></a>藐三菩提，是名莊嚴。修智慧故，遠離無明，令<a 
name="1053c03" id="1053c03"></a><a pin_name="18 六波羅蜜品"></a>諸煩惱不得自在，是名離對。除煩惱障及智<a 
name="1053c04" id="1053c04"></a><a pin_name="18 六波羅蜜品"></a>慧障，是名自利。教化眾生令得調伏，是名利<a 
name="1053c05" id="1053c05"></a><a pin_name="18 六波羅蜜品"></a>他。</p><p style="text-indent: 0em; margin-left: 0em"><span class="linehead"></span>「善男子！或有說言：離戒無忍，離智無定，<a 
name="1053c06" id="1053c06"></a><a pin_name="18 六波羅蜜品"></a>是故說有四波羅蜜。若能忍惡不還報者，即<a 
name="1053c07" id="1053c07"></a><a pin_name="18 六波羅蜜品"></a>名為戒；若修禪定心不放逸，即是智慧；是<a 
name="1053c08" id="1053c08"></a><a pin_name="18 六波羅蜜品"></a>故戒即是忍，慧即是定。離慧無定，離定無慧，<a 
name="1053c09" id="1053c09"></a><a pin_name="18 六波羅蜜品"></a>是故慧即是定，定即是慧。離戒無進，離進無<a 
name="1053c10" id="1053c10"></a><a pin_name="18 六波羅蜜品"></a>戒，是故戒即精進，精進即戒。離施無進，離進<a 
name="1053c11" id="1053c11"></a><a pin_name="18 六波羅蜜品"></a>無施，是故施即精進，精進即施。故知無有<a 
name="1053c12" id="1053c12"></a><a pin_name="18 六波羅蜜品"></a>六波羅蜜者。是義不然！何以故？智慧是因，<a 
name="1053c13" id="1053c13"></a><a pin_name="18 六波羅蜜品"></a>布施是果；精進是因，持戒是果；三昧是因，<a 
name="1053c14" id="1053c14"></a><a pin_name="18 六波羅蜜品"></a>忍辱是果。然因與果，不得為一，是故應有六<a 
name="1053c15" id="1053c15"></a><a pin_name="18 六波羅蜜品"></a>波羅蜜。若有說言：戒即是忍，忍即是戒。是義<a 
name="1053c16" id="1053c16"></a><a pin_name="18 六波羅蜜品"></a>不然！何以故？戒從他得，忍不如是；有不受<a 
name="1053c17" id="1053c17"></a><a pin_name="18 六波羅蜜品"></a>戒而能忍惡，為眾修善忍無數苦，無量世中<a 
name="1053c18" id="1053c18"></a><a pin_name="18 六波羅蜜品"></a>代諸眾生受大苦惱，心不悔退，是故離戒應<a 
name="1053c19" id="1053c19"></a><a pin_name="18 六波羅蜜品"></a>有忍辱。善男子！三昧即是舍摩他也，智慧即<a 
name="1053c20" id="1053c20"></a><a pin_name="18 六波羅蜜品"></a>是毘婆舍那；舍摩他名緣一不亂，毘婆舍那<a 
name="1053c21" id="1053c21"></a><a pin_name="18 六波羅蜜品"></a>名能分別；是故我於十二部經說定、慧異，當<a 
name="1053c22" id="1053c22"></a><a pin_name="18 六波羅蜜品"></a>知定有六波羅蜜。如來所以最初先說檀波<a 
name="1053c23" id="1053c23"></a><a pin_name="18 六波羅蜜品"></a>羅蜜，為調眾生。施時離貪，是故次說尸波羅<a 
name="1053c24" id="1053c24"></a><a pin_name="18 六波羅蜜品"></a>蜜。施時能忍捨離之心，是故次說忍波羅蜜。<a 
name="1053c25" id="1053c25"></a><a pin_name="18 六波羅蜜品"></a>施時心樂，不觀時節，是故次說進波羅蜜。施<a 
name="1053c26" id="1053c26"></a><a pin_name="18 六波羅蜜品"></a>時心一，無有亂相，是故次說定波羅蜜。施<a 
name="1053c27" id="1053c27"></a><a pin_name="18 六波羅蜜品"></a>時不為受生死樂，是故次說智波羅蜜。</p><p style="text-indent: 0em; margin-left: 0em"><span class="linehead"></span>「善男<a 
name="1053c28" id="1053c28"></a><a pin_name="18 六波羅蜜品"></a>子！云何名為波羅蜜耶？施時不求內外果報，<a 
name="1053c29" id="1053c29"></a><a pin_name="18 六波羅蜜品"></a>不觀福田及非福田，施一切財，心不&#x608B;惜，不<a 
name="1054a01" id="1054a01"></a><a pin_name="18 六波羅蜜品"></a>擇時節，是故名為施波羅蜜。乃至小罪，雖為身<a 
name="1054a02" id="1054a02"></a><a pin_name="18 六波羅蜜品"></a>命尚不毀犯，是故名為戒波羅蜜。乃至惡人<a 
name="1054a03" id="1054a03"></a><a pin_name="18 六波羅蜜品"></a>來割其身，忍而不瞋，是故名為忍波羅蜜。三<a 
name="1054a04" id="1054a04"></a><a pin_name="18 六波羅蜜品"></a>月之中一偈讚佛，不休不息，是故名為進波<a 
name="1054a05" id="1054a05"></a><a pin_name="18 六波羅蜜品"></a>羅蜜。具足獲得金剛三昧，是故名為禪波羅<a 
name="1054a06" id="1054a06"></a><a pin_name="18 六波羅蜜品"></a>蜜。善男子！得阿耨多羅三藐三菩提時，具足<a 
name="1054a07" id="1054a07"></a><a pin_name="18 六波羅蜜品"></a>成就六波羅蜜，是故名為智波羅蜜。</p><p style="text-indent: 0em; margin-left: 0em"><span class="linehead"></span>「善男子！<a 
name="1054a08" id="1054a08"></a><a pin_name="18 六波羅蜜品"></a>菩薩有二：一者、在家，二者、出家。出家能淨六<a 
name="1054a09" id="1054a09"></a><a pin_name="18 六波羅蜜品"></a>波羅蜜，是不為難；在家能淨，是乃為難。何以<a 
name="1054a10" id="1054a10"></a><a pin_name="18 六波羅蜜品"></a>故？在家之人多惡因緣所纏繞故。」</p><a 
name="1054a11" id="1054a11"></a><a pin_name="18 六波羅蜜品"></a><a pin_name=""></a><a pin_name="19 雜品"></a><p style="margin-left: 2em"><span class="headname">優婆塞戒經雜品第十九</span></p><a 
name="1054a12" id="1054a12"></a><a pin_name="19 雜品"></a><p style="text-indent: 0em; margin-left: 0em"><span class="linehead"></span>善生言：「世尊！菩薩已修六波羅蜜，能為眾生<a 
name="1054a13" id="1054a13"></a><a pin_name="19 雜品"></a>作何等事？」</p><p style="text-indent: 0em; margin-left: 0em"><span class="linehead"></span>「善男子！如是菩薩能拔沈沒苦海<a 
name="1054a14" id="1054a14"></a><a pin_name="19 雜品"></a>眾生。善男子！若有於財法食生慳，當知是人<a 
name="1054a15" id="1054a15"></a><a pin_name="19 雜品"></a>於無量世得癡貧報，是故菩薩修行布施波<a 
name="1054a16" id="1054a16"></a><a pin_name="19 雜品"></a>羅蜜時，要作自利及利益他。善男子！若人樂<a 
name="1054a17" id="1054a17"></a><a pin_name="19 雜品"></a>施，一切怨讎悉生親想，不自在者皆得自在。<a 
name="1054a18" id="1054a18"></a><a pin_name="19 雜品"></a>信施因果，信戒因果，是人則得成就施果。善<a 
name="1054a19" id="1054a19"></a><a pin_name="19 雜品"></a>男子！有人說言：施即是意。所以者何？意是施<a 
name="1054a20" id="1054a20"></a><a pin_name="19 雜品"></a>根故。是義不然！何以故？施即五陰。所以者<a 
name="1054a21" id="1054a21"></a><a pin_name="19 雜品"></a>何？由身、口、意具足施故。布施若為自利他利<a 
name="1054a22" id="1054a22"></a><a pin_name="19 雜品"></a>及自他利，則具五陰，如是布施，即能莊嚴菩<a 
name="1054a23" id="1054a23"></a><a pin_name="19 雜品"></a>提之道。遠離煩惱，多財巨富，名施正果；壽<a 
name="1054a24" id="1054a24"></a><a pin_name="19 雜品"></a>命、色、力、安樂、辯才，名施餘果。施果三種：有<a 
name="1054a25" id="1054a25"></a><a pin_name="19 雜品"></a>勝財故獲得勝果，有田勝故獲得勝果，施主<a 
name="1054a26" id="1054a26"></a><a pin_name="19 雜品"></a>勝故獲得勝果。向須陀洹至後身菩薩乃至<a 
name="1054a27" id="1054a27"></a><a pin_name="19 雜品"></a>成佛，是名勝田，施如是田，故得勝果。若有施<a 
name="1054a28" id="1054a28"></a><a pin_name="19 雜品"></a>物，具足妙好色、香、味、觸，是名財勝，以是物施，<a 
name="1054a29" id="1054a29"></a><a pin_name="19 雜品"></a>故得勝果。若有施主信心淳濃，施、戒、聞、慧，則<a 
name="1054b01" id="1054b01"></a><a pin_name="19 雜品"></a>得勝果。</p><p style="text-indent: 0em; margin-left: 0em"><span class="linehead"></span>「善男子！有智之人，施有五種：一者、至<a 
name="1054b02" id="1054b02"></a><a pin_name="19 雜品"></a>心施，二者、自手施，三者、信心施，四者、時節施，<a 
name="1054b03" id="1054b03"></a><a pin_name="19 雜品"></a>五者、如法求物施。善男子！至心施者，得何等<a 
name="1054b04" id="1054b04"></a><a pin_name="19 雜品"></a>果？若至心施者，是人則得多財饒寶，金銀、<a 
name="1054b05" id="1054b05"></a><a pin_name="19 雜品"></a>琉璃、車渠、馬瑙、真珠、珊瑚，象、馬、牛、羊，田、宅、<a 
name="1054b06" id="1054b06"></a><a pin_name="19 雜品"></a>奴、婢，多饒眷屬，至心施者，得如是果。自手施<a 
name="1054b07" id="1054b07"></a><a pin_name="19 雜品"></a>者，得何等果？自手施已，所得果報，如上所<a 
name="1054b08" id="1054b08"></a><a pin_name="19 雜品"></a>說，得已能用，自手施者得如是報。信心施<a 
name="1054b09" id="1054b09"></a><a pin_name="19 雜品"></a>者，得何等果？信心施已，所得果報，如上所<a 
name="1054b10" id="1054b10"></a><a pin_name="19 雜品"></a>說，常為父母、兄弟、宗親、一切眾生之所愛念，<a 
name="1054b11" id="1054b11"></a><a pin_name="19 雜品"></a>信心施者，加如是報。時節施者得何等果？時<a 
name="1054b12" id="1054b12"></a><a pin_name="19 雜品"></a>節施者所得果報，如上所說，所須之物隨時<a 
name="1054b13" id="1054b13"></a><a pin_name="19 雜品"></a>而得，時節施者，兼如是果。如法財施，得何等<a 
name="1054b14" id="1054b14"></a><a pin_name="19 雜品"></a>果？如法財施所得果報，如先所說，得是財<a 
name="1054b15" id="1054b15"></a><a pin_name="19 雜品"></a>已，王、賊、水、火所不能侵。</p><p style="text-indent: 0em; margin-left: 0em"><span class="linehead"></span>「若好色施，以是因緣，<a 
name="1054b16" id="1054b16"></a><a pin_name="19 雜品"></a>是人獲得微妙上色。若以香施，是人因是名<a 
name="1054b17" id="1054b17"></a><a pin_name="19 雜品"></a>稱遠聞。若以味施，是人因是眾樂見聞，既見<a 
name="1054b18" id="1054b18"></a><a pin_name="19 雜品"></a>聞已生愛重心。若好觸施，是人因是得上妙<a 
name="1054b19" id="1054b19"></a><a pin_name="19 雜品"></a>觸；受者受已，則能獲得壽命、色、力、安樂、辯才。<a 
name="1054b20" id="1054b20"></a><a pin_name="19 雜品"></a>善男子！有人說言：施於塔、像，不得壽命、色、<a 
name="1054b21" id="1054b21"></a><a pin_name="19 雜品"></a>力、安、辯，無受者故。是義不然！何以故？有<a 
name="1054b22" id="1054b22"></a><a pin_name="19 雜品"></a>信心故，施主信心而行布施，是故應得如<a 
name="1054b23" id="1054b23"></a><a pin_name="19 雜品"></a>是五報。善男子！譬如比丘修集慈心，如是<a 
name="1054b24" id="1054b24"></a><a pin_name="19 雜品"></a>慈心實無受學，而亦獲得無量果報。施塔、像<a 
name="1054b25" id="1054b25"></a><a pin_name="19 雜品"></a>等亦應如是，得五果報。善男子！如人種穀，終<a 
name="1054b26" id="1054b26"></a><a pin_name="19 雜品"></a>不生&#x82FD;，施於塔、像，亦復如是；以福田故，得種<a 
name="1054b27" id="1054b27"></a><a pin_name="19 雜品"></a>種果。是故我說田得果報，物得果報，主得果<a 
name="1054b28" id="1054b28"></a><a pin_name="19 雜品"></a>報。</p><p style="text-indent: 0em; margin-left: 0em"><span class="linehead"></span>「善男子！施有二種：一者、法施，二者、財施。<a 
name="1054b29" id="1054b29"></a><a pin_name="19 雜品"></a>法施則得財、法二報，財施唯還得財寶報。菩<a 
name="1054c01" id="1054c01"></a><a pin_name="19 雜品"></a>薩修行如是二施，為二事故：一、令眾生遠離<a 
name="1054c02" id="1054c02"></a><a pin_name="19 雜品"></a>苦惱，二、令眾生心得調伏。善男子！復有三<a 
name="1054c03" id="1054c03"></a><a pin_name="19 雜品"></a>施：一、以法施，二、無畏施，三、財物施。以法施<a 
name="1054c04" id="1054c04"></a><a pin_name="19 雜品"></a>者，教他受戒、出家、修道、白四羯磨，為壞邪見<a 
name="1054c05" id="1054c05"></a><a pin_name="19 雜品"></a>說於正法，能分別說實非實等，宣說四倒及<a 
name="1054c06" id="1054c06"></a><a pin_name="19 雜品"></a>不放逸，是名法施。若有眾生怖畏王者、師子、<a 
name="1054c07" id="1054c07"></a><a pin_name="19 雜品"></a>虎、狼、水、火、盜賊，菩薩見已，能為救濟，名無畏<a 
name="1054c08" id="1054c08"></a><a pin_name="19 雜品"></a>施。自於財寶破慳不&#x608B;，若好若醜，若多若少，<a 
name="1054c09" id="1054c09"></a><a pin_name="19 雜品"></a>牛、羊、象、馬，房舍、臥具、樹林、泉井，奴婢、僕使，水<a 
name="1054c10" id="1054c10"></a><a pin_name="19 雜品"></a>牛、駝驢，車乘、輦輿，瓶瓮、釜鑊，繩床、坐具，銅鐵、<a 
name="1054c11" id="1054c11"></a><a pin_name="19 雜品"></a>瓦器，衣服、瓔珞，燈明、香、花，扇、蓋、帽、履，机杖、繩<a 
name="1054c12" id="1054c12"></a><a pin_name="19 雜品"></a>索，犁、鎒、斧、鑿，草、木、水、石，如是等物，稱求者<a 
name="1054c13" id="1054c13"></a><a pin_name="19 雜品"></a>意，隨所須與，是名財施。若起僧坊及起別房，<a 
name="1054c14" id="1054c14"></a><a pin_name="19 雜品"></a>如上施與出家之人，唯除象、馬。</p><p style="text-indent: 0em; margin-left: 0em"><span class="linehead"></span>「善男子！施<a 
name="1054c15" id="1054c15"></a><a pin_name="19 雜品"></a>有四累：一、慳貪心，二、不修施，三、輕小物，四、求<a 
name="1054c16" id="1054c16"></a><a pin_name="19 雜品"></a>世報。如是四累，二法能壞：一、修無我，二、修<a 
name="1054c17" id="1054c17"></a><a pin_name="19 雜品"></a>無常。善男子！若欲樂施，當破五事：一者、瞋心，<a 
name="1054c18" id="1054c18"></a><a pin_name="19 雜品"></a>二者、慳心，三者、&#x59AC;心，四者、惜身命，五者、<a 
name="1054c19" id="1054c19"></a><a pin_name="19 雜品"></a>不信因果；破是五事，常樂布施。樂施之人，獲<a 
name="1054c20" id="1054c20"></a><a pin_name="19 雜品"></a>得五事：一者、終不遠離一切聖人，二者、一切<a 
name="1054c21" id="1054c21"></a><a pin_name="19 雜品"></a>眾生樂見、樂聞，三者、入大眾時不生怖畏，四<a 
name="1054c22" id="1054c22"></a><a pin_name="19 雜品"></a>者、得好名稱，五者、莊嚴菩提。</p><p style="text-indent: 0em; margin-left: 0em"><span class="linehead"></span>「善男子！菩薩<a 
name="1054c23" id="1054c23"></a><a pin_name="19 雜品"></a>之人名一切施，云何名為一切施也？善男<a 
name="1054c24" id="1054c24"></a><a pin_name="19 雜品"></a>子！菩薩摩訶薩如法求物，持以布施，名一切<a 
name="1054c25" id="1054c25"></a><a pin_name="19 雜品"></a>施；恒以淨心施於受者，名一切施；少物能<a 
name="1054c26" id="1054c26"></a><a pin_name="19 雜品"></a>施，名一切施；所愛之物，破慳能捨，名一切施；<a 
name="1054c27" id="1054c27"></a><a pin_name="19 雜品"></a>施不求報，名一切施；施時不觀田以非田，名<a 
name="1054c28" id="1054c28"></a><a pin_name="19 雜品"></a>一切施；怨親等施，名一切施。菩薩施財，凡有<a 
name="1054c29" id="1054c29"></a><a pin_name="19 雜品"></a>二種：一者、眾生，二者、非眾生，於是二中乃<a 
name="1055a01" id="1055a01"></a><a pin_name="19 雜品"></a>至自身都不&#x608B;惜，名一切施；菩薩布施，由憐<a 
name="1055a02" id="1055a02"></a><a pin_name="19 雜品"></a>愍心，名一切施；欲施、施時、施已不悔，名一<a 
name="1055a03" id="1055a03"></a><a pin_name="19 雜品"></a>切施。或時設以不淨物施，為令前人生喜心<a 
name="1055a04" id="1055a04"></a><a pin_name="19 雜品"></a>故。酒、毒、刀、杖、枷鎖等物，若得自在、若不自<a 
name="1055a05" id="1055a05"></a><a pin_name="19 雜品"></a>在，終不以施；不施病人不淨食藥；不劫他<a 
name="1055a06" id="1055a06"></a><a pin_name="19 雜品"></a>物乃至一錢持以布施。菩薩施時雖得自在，<a 
name="1055a07" id="1055a07"></a><a pin_name="19 雜品"></a>終不罵打令諸僕使生瞋苦惱。如法財施，不<a 
name="1055a08" id="1055a08"></a><a pin_name="19 雜品"></a>求現在後世果報。施已常觀煩惱罪過，深觀<a 
name="1055a09" id="1055a09"></a><a pin_name="19 雜品"></a>涅槃功德微妙，除菩提已更無所求。施貧窮<a 
name="1055a10" id="1055a10"></a><a pin_name="19 雜品"></a>時，起悲愍心；施福田時，生喜敬心；施親友時，<a 
name="1055a11" id="1055a11"></a><a pin_name="19 雜品"></a>不生放捨心。若見乞者，則知所須隨相給<a 
name="1055a12" id="1055a12"></a><a pin_name="19 雜品"></a>與，不令發言。何以故？不待求施，得無量果。</p><a 
name="1055a13" id="1055a13"></a><a pin_name="19 雜品"></a><p style="text-indent: 0em; margin-left: 0em"><span class="linehead"></span>「◎善男子！施主有三：謂下、中、上。不信業果，<a 
name="1055a14" id="1055a14"></a><a pin_name="19 雜品"></a>深著慳&#x608B;，恐財有盡，見來求者生瞋礙想，是<a 
name="1055a15" id="1055a15"></a><a pin_name="19 雜品"></a>名為下。雖信業果，於財生慳，恐有空竭，見<a 
name="1055a16" id="1055a16"></a><a pin_name="19 雜品"></a>來求者生於捨心，是名為中。深信業果，於財<a 
name="1055a17" id="1055a17"></a><a pin_name="19 雜品"></a>物所不生慳&#x608B;，觀諸財物是無常想，見來<a 
name="1055a18" id="1055a18"></a><a pin_name="19 雜品"></a>求者，有與則喜、無與則惱，以身<span class="gaiji">[貝*致]<!--gaiji,,1[貝*致],2&#x4783;,3--></span>物而用與<a 
name="1055a19" id="1055a19"></a><a pin_name="19 雜品"></a>之，是名為上。復有下者，見來求者，<span class="gaiji">[卑*頁]<!--gaiji,,1[卑*頁],2&#x4ACC;,3--></span>面不<a 
name="1055a20" id="1055a20"></a><a pin_name="19 雜品"></a>看，惡罵毀辱。復有中者，雖復施與，輕賤不<a 
name="1055a21" id="1055a21"></a><a pin_name="19 雜品"></a>敬。復有上者，未求便施，敬心而與。復有下<a 
name="1055a22" id="1055a22"></a><a pin_name="19 雜品"></a>者，為現報施；復有中者，為後報施；復有上者，<a 
name="1055a23" id="1055a23"></a><a pin_name="19 雜品"></a>憐愍故施。復有下者，為報恩施；復有中者，為<a 
name="1055a24" id="1055a24"></a><a pin_name="19 雜品"></a>業故施；復有上者，為法藏施。復有下者，畏勝<a 
name="1055a25" id="1055a25"></a><a pin_name="19 雜品"></a>故施；復有中者，等己故施；復有上者，不擇怨<a 
name="1055a26" id="1055a26"></a><a pin_name="19 雜品"></a>親。又復下者，有財言無；又復中者，多財言<a 
name="1055a27" id="1055a27"></a><a pin_name="19 雜品"></a>少；又復上者，少索多與。施者無財，亦復三種：<a 
name="1055a28" id="1055a28"></a><a pin_name="19 雜品"></a>最下之人，見來求者，惡心瞋責；中品之人，見<a 
name="1055a29" id="1055a29"></a><a pin_name="19 雜品"></a>來求者，直言無物；上品之人，見來求者，自鄙<a 
name="1055b01" id="1055b01"></a><a pin_name="19 雜品"></a>無物，心生愁惱。善男子！又復下者，常為聖<a 
name="1055b02" id="1055b02"></a><a pin_name="19 雜品"></a>賢之所呵責；又復中者，常為賢聖之所憐愍；<a 
name="1055b03" id="1055b03"></a><a pin_name="19 雜品"></a>又復上者，賢聖見已心生歡喜。</p><p style="text-indent: 0em; margin-left: 0em"><span class="linehead"></span>「善男子！智人<a 
name="1055b04" id="1055b04"></a><a pin_name="19 雜品"></a>行施，為自他利，知財寶物是無常故，為令眾<a 
name="1055b05" id="1055b05"></a><a pin_name="19 雜品"></a>生生喜心故，為憐愍故，為壞慳故，為不求<a 
name="1055b06" id="1055b06"></a><a pin_name="19 雜品"></a>索後果報故，為欲莊嚴菩提道故。是故菩薩<a 
name="1055b07" id="1055b07"></a><a pin_name="19 雜品"></a>一切施已，不生悔心，不慮財盡，不輕財物，不<a 
name="1055b08" id="1055b08"></a><a pin_name="19 雜品"></a>輕自身，不觀時節，不觀求者，常念乞者如飢<a 
name="1055b09" id="1055b09"></a><a pin_name="19 雜品"></a>思食。親近善友，諮受正教，見來求者，心生歡<a 
name="1055b10" id="1055b10"></a><a pin_name="19 雜品"></a>喜，如失火家得出財物，歡喜讚歎，說財多過。<a 
name="1055b11" id="1055b11"></a><a pin_name="19 雜品"></a>施已生喜，如寄善人；復語乞者：『汝今真是我<a 
name="1055b12" id="1055b12"></a><a pin_name="19 雜品"></a>功德因！我今遠離慳貪之心，皆由於汝來乞<a 
name="1055b13" id="1055b13"></a><a pin_name="19 雜品"></a>因緣。』即於求者生親愛心。既施與已，復教乞<a 
name="1055b14" id="1055b14"></a><a pin_name="19 雜品"></a>者如法守護，勤修供養佛、法、僧寶。菩薩如是<a 
name="1055b15" id="1055b15"></a><a pin_name="19 雜品"></a>樂行施已，則得遠離一切放逸，雖以身分施<a 
name="1055b16" id="1055b16"></a><a pin_name="19 雜品"></a>於乞者，終不生於一念惡心，因是更增慈、<a 
name="1055b17" id="1055b17"></a><a pin_name="19 雜品"></a>悲、喜、捨。不輕受者，亦不自高，自慶有財稱求<a 
name="1055b18" id="1055b18"></a><a pin_name="19 雜品"></a>者意，增長信心，不疑業果。善男子！若能觀<a 
name="1055b19" id="1055b19"></a><a pin_name="19 雜品"></a>財是無常相，觀諸眾生作一子想，是人乃<a 
name="1055b20" id="1055b20"></a><a pin_name="19 雜品"></a>能施於乞者。善男子！是人不為慳結所動，如<a 
name="1055b21" id="1055b21"></a><a pin_name="19 雜品"></a>須彌山風不能動。如是之人，能為眾生而作<a 
name="1055b22" id="1055b22"></a><a pin_name="19 雜品"></a>歸依，是人能具檀波羅蜜。</p><p style="text-indent: 0em; margin-left: 0em"><span class="linehead"></span>「善男子！有智之<a 
name="1055b23" id="1055b23"></a><a pin_name="19 雜品"></a>人，為四事故，樂行惠施：一者、因施能破煩惱，<a 
name="1055b24" id="1055b24"></a><a pin_name="19 雜品"></a>二者、因施發種種願，三者、因施得受安樂，四<a 
name="1055b25" id="1055b25"></a><a pin_name="19 雜品"></a>者、因施多饒財寶。善男子！無貪之心，名之為<a 
name="1055b26" id="1055b26"></a><a pin_name="19 雜品"></a>施。云何無貪？施即是業，物即是作，為業、為<a 
name="1055b27" id="1055b27"></a><a pin_name="19 雜品"></a>作具足布施，名為無貪。因於布施破煩惱者，<a 
name="1055b28" id="1055b28"></a><a pin_name="19 雜品"></a>既行惠施，破慳貪、嫉&#x59AC;、瞋恚、愚癡。云何因施<a 
name="1055b29" id="1055b29"></a><a pin_name="19 雜品"></a>發種種願？因是施已，能發種種善惡等願，因<a 
name="1055c01" id="1055c01"></a><a pin_name="19 雜品"></a>善惡願得善惡果。何以故？誓願力故。云何<a 
name="1055c02" id="1055c02"></a><a pin_name="19 雜品"></a>因施得受安樂？因是施故受人天樂，至無<a 
name="1055c03" id="1055c03"></a><a pin_name="19 雜品"></a>上樂。云何因施多饒財寶？因是施故，所求金、<a 
name="1055c04" id="1055c04"></a><a pin_name="19 雜品"></a>銀乃至畜生，如意即得。善男子！若人樂施，<a 
name="1055c05" id="1055c05"></a><a pin_name="19 雜品"></a>是人即壞五弊惡法：一者、邪見，二者、無信，三<a 
name="1055c06" id="1055c06"></a><a pin_name="19 雜品"></a>者、放逸，四者、慳&#x608B;，五者、瞋礙。離是惡已，心<a 
name="1055c07" id="1055c07"></a><a pin_name="19 雜品"></a>生歡喜，因歡喜故，乃至獲得真正解脫。是人<a 
name="1055c08" id="1055c08"></a><a pin_name="19 雜品"></a>現在得四果報：一者、一切樂見乃至怨家，二<a 
name="1055c09" id="1055c09"></a><a pin_name="19 雜品"></a>者、善名流布遍於四方，三者、入大眾時心無<a 
name="1055c10" id="1055c10"></a><a pin_name="19 雜品"></a>怖畏，四者、一切善人樂來親附。善男子！修<a 
name="1055c11" id="1055c11"></a><a pin_name="19 雜品"></a>行施已，其心無悔。是人若以客塵煩惱故墮<a 
name="1055c12" id="1055c12"></a><a pin_name="19 雜品"></a>於地獄，雖處惡處，不飢不渴，以是因緣離二<a 
name="1055c13" id="1055c13"></a><a pin_name="19 雜品"></a>種苦：一、鐵丸苦，二、鐵漿苦。若畜生身，所須易<a 
name="1055c14" id="1055c14"></a><a pin_name="19 雜品"></a>得，無所匱乏。若餓鬼身，不受飢渴，常得飽滿。<a 
name="1055c15" id="1055c15"></a><a pin_name="19 雜品"></a>若得人身，壽命、色、力、安樂、辯才，及信、戒、施、多<a 
name="1055c16" id="1055c16"></a><a pin_name="19 雜品"></a>聞、智慧，勝於一切；雖處惡世，不為惡事，惡法<a 
name="1055c17" id="1055c17"></a><a pin_name="19 雜品"></a>生時，終不隨受，於怖畏處不生恐怖。若受<a 
name="1055c18" id="1055c18"></a><a pin_name="19 雜品"></a>天身，十事殊勝。</p><p style="text-indent: 0em; margin-left: 0em"><span class="linehead"></span>「善男子！有智之人，為二事故，<a 
name="1055c19" id="1055c19"></a><a pin_name="19 雜品"></a>能行布施：一者、調伏自心，二者、壞怨瞋心；如<a 
name="1055c20" id="1055c20"></a><a pin_name="19 雜品"></a>來因是名無上尊。善男子！智者施已，不求受<a 
name="1055c21" id="1055c21"></a><a pin_name="19 雜品"></a>者愛念之心，不求名稱免於怖畏，不求善人<a 
name="1055c22" id="1055c22"></a><a pin_name="19 雜品"></a>來見親附，亦不求望天人果報。觀於二事：<a 
name="1055c23" id="1055c23"></a><a pin_name="19 雜品"></a>一者、以不堅財易於堅財，二者、終不隨順慳<a 
name="1055c24" id="1055c24"></a><a pin_name="19 雜品"></a>&#x608B;之心。何以故？如是財物，我若終沒，不隨<a 
name="1055c25" id="1055c25"></a><a pin_name="19 雜品"></a>我去，是故應當自手施與，我今不應隨失生<a 
name="1055c26" id="1055c26"></a><a pin_name="19 雜品"></a>惱，應當隨施生於歡喜。善男子！施者先當<a 
name="1055c27" id="1055c27"></a><a pin_name="19 雜品"></a>自試其心，以外物施；知心調已，次施內物。<a 
name="1055c28" id="1055c28"></a><a pin_name="19 雜品"></a>因是二施，獲得二法：一者、永離諸有，二者、得<a 
name="1055c29" id="1055c29"></a><a pin_name="19 雜品"></a>正解脫。善男子！如人遠行，身荷重擔，疲苦勞<a 
name="1056a01" id="1056a01"></a><a pin_name="19 雜品"></a>極，捨之則樂。行施之人，見來求者，捨財與之，<a 
name="1056a02" id="1056a02"></a><a pin_name="19 雜品"></a>心生喜樂，亦復如是。</p><p style="text-indent: 0em; margin-left: 0em"><span class="linehead"></span>「善男子！智者常作如<a 
name="1056a03" id="1056a03"></a><a pin_name="19 雜品"></a>是思惟：『欲令此物隨逐我身至後世者，莫<a 
name="1056a04" id="1056a04"></a><a pin_name="19 雜品"></a>先於施。』復當深觀貧窮之苦，豪貴快樂，是故<a 
name="1056a05" id="1056a05"></a><a pin_name="19 雜品"></a>繫心常樂行施。善男子！若人有財，見有求者，<a 
name="1056a06" id="1056a06"></a><a pin_name="19 雜品"></a>言無言懅，當知是人已說來世貧窮薄德，<a 
name="1056a07" id="1056a07"></a><a pin_name="19 雜品"></a>如是之人名為放逸。善男子！無財之人，自說<a 
name="1056a08" id="1056a08"></a><a pin_name="19 雜品"></a>無財，是義不然。何以故？一切水草人無不有，<a 
name="1056a09" id="1056a09"></a><a pin_name="19 雜品"></a>雖是國主，不必能施，雖是貧窮，非不能施。何<a 
name="1056a10" id="1056a10"></a><a pin_name="19 雜品"></a>以故？貧窮之人亦有食分，食已洗器，棄蕩<a 
name="1056a11" id="1056a11"></a><a pin_name="19 雜品"></a>滌汁，施應食者，亦得福德。若以塵<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>施於蟻<a 
name="1056a12" id="1056a12"></a><a pin_name="19 雜品"></a>子，亦得無量福德果報。天下極貧，誰當無此<a 
name="1056a13" id="1056a13"></a><a pin_name="19 雜品"></a>塵許<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>也？誰有一日食三揣<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>，命不全者？<a 
name="1056a14" id="1056a14"></a><a pin_name="19 雜品"></a>是故諸人應以食半施於乞者。善男子！極貧<a 
name="1056a15" id="1056a15"></a><a pin_name="19 雜品"></a>之人，誰有赤裸無衣服者？若有衣服，豈無<a 
name="1056a16" id="1056a16"></a><a pin_name="19 雜品"></a>一綖施人繫瘡，一指許財作燈炷耶？善男<a 
name="1056a17" id="1056a17"></a><a pin_name="19 雜品"></a>子！天下之人，誰有貧窮當無身者？如其有身，<a 
name="1056a18" id="1056a18"></a><a pin_name="19 雜品"></a>見他作福，身應往助，歡喜無厭，亦名施主，<a 
name="1056a19" id="1056a19"></a><a pin_name="19 雜品"></a>亦得福德，或時有分，或有與等，或有勝者。以<a 
name="1056a20" id="1056a20"></a><a pin_name="19 雜品"></a>是因緣，我受波斯匿王食時，亦&#x546A;願王及貧<a 
name="1056a21" id="1056a21"></a><a pin_name="19 雜品"></a>窮人所得福德等無差別。善男子！如人買香，<a 
name="1056a22" id="1056a22"></a><a pin_name="19 雜品"></a>塗香、末香、散香、燒香，如是四香，有人觸者，買<a 
name="1056a23" id="1056a23"></a><a pin_name="19 雜品"></a>者、量者等聞無異，而是諸香不失毫釐。修施<a 
name="1056a24" id="1056a24"></a><a pin_name="19 雜品"></a>之德，亦復如是；若多若少，若&#x9E81;若細，若隨喜<a 
name="1056a25" id="1056a25"></a><a pin_name="19 雜品"></a>心，身往佐助，若遙見聞心生歡喜，其心等故，<a 
name="1056a26" id="1056a26"></a><a pin_name="19 雜品"></a>所得果報無有差別。</p><p style="text-indent: 0em; margin-left: 0em"><span class="linehead"></span>「善男子！若無財物，見他<a 
name="1056a27" id="1056a27"></a><a pin_name="19 雜品"></a>施已心不喜信，疑於福田，是名貧窮。若多<a 
name="1056a28" id="1056a28"></a><a pin_name="19 雜品"></a>財寶，自在無礙，有良福田，內無信心，不能奉<a 
name="1056a29" id="1056a29"></a><a pin_name="19 雜品"></a>施，亦名貧窮。是故智者，隨有多少，任力施與，<a 
name="1056b01" id="1056b01"></a><a pin_name="19 雜品"></a>除布施已，無有能得人天之樂至無上樂。是<a 
name="1056b02" id="1056b02"></a><a pin_name="19 雜品"></a>故我於契經中說：『智者自觀餘一揣食，自<a 
name="1056b03" id="1056b03"></a><a pin_name="19 雜品"></a>食則生，施他則死，猶應施與，況復多耶！』善<a 
name="1056b04" id="1056b04"></a><a pin_name="19 雜品"></a>男子！智者當觀財是無常，是無常故，於無量<a 
name="1056b05" id="1056b05"></a><a pin_name="19 雜品"></a>世失壞秏減，不得利益；雖是無常，而能施作<a 
name="1056b06" id="1056b06"></a><a pin_name="19 雜品"></a>無量利益，云何慳惜不布施也？智者復觀<a 
name="1056b07" id="1056b07"></a><a pin_name="19 雜品"></a>世間，若有持戒、多聞，持戒、多聞因緣力故，乃<a 
name="1056b08" id="1056b08"></a><a pin_name="19 雜品"></a>至獲得阿羅漢果，雖得是果，不能遮斷飢渴<a 
name="1056b09" id="1056b09"></a><a pin_name="19 雜品"></a>等苦。若阿羅漢難得房舍、衣服、飲食、臥具、病<a 
name="1056b10" id="1056b10"></a><a pin_name="19 雜品"></a>藥，皆由先世不施因緣。破戒之人若樂行施，<a 
name="1056b11" id="1056b11"></a><a pin_name="19 雜品"></a>是人雖墮餓鬼、畜生，常得飽滿，無所乏少。善<a 
name="1056b12" id="1056b12"></a><a pin_name="19 雜品"></a>男子！除布施已，不得二果：一者、自在，二者、<a 
name="1056b13" id="1056b13"></a><a pin_name="19 雜品"></a>解脫。若持戒人，雖得生天，不修施故，不得上<a 
name="1056b14" id="1056b14"></a><a pin_name="19 雜品"></a>食，微妙瓔珞。若人欲求世間之樂及無上樂，<a 
name="1056b15" id="1056b15"></a><a pin_name="19 雜品"></a>應當樂施。智者當觀生死無邊，受樂亦爾，是<a 
name="1056b16" id="1056b16"></a><a pin_name="19 雜品"></a>故應為斷生死施，不求受樂。復作是觀：雖復<a 
name="1056b17" id="1056b17"></a><a pin_name="19 雜品"></a>富有四天下地，受無量樂，猶不知足，是故我<a 
name="1056b18" id="1056b18"></a><a pin_name="19 雜品"></a>應為無上樂而行布施，不為人天。何以故？<a 
name="1056b19" id="1056b19"></a><a pin_name="19 雜品"></a>無常故，有邊故。</p><p style="text-indent: 0em; margin-left: 0em"><span class="linehead"></span>「善男子！若有說言：施主、受<a 
name="1056b20" id="1056b20"></a><a pin_name="19 雜品"></a>者及受樂者皆是五陰，如是五陰即是無常，<a 
name="1056b21" id="1056b21"></a><a pin_name="19 雜品"></a>捨施五陰，誰於彼受？雖無受者，善果不滅，是<a 
name="1056b22" id="1056b22"></a><a pin_name="19 雜品"></a>故無有施者、受者。應反問言：有施、受不？若言<a 
name="1056b23" id="1056b23"></a><a pin_name="19 雜品"></a>施即是施，受即我者。復應語言：我亦如是，施<a 
name="1056b24" id="1056b24"></a><a pin_name="19 雜品"></a>即是施，我即五陰。若言：施陰，此處無常，誰於<a 
name="1056b25" id="1056b25"></a><a pin_name="19 雜品"></a>彼受？諦聽！諦聽！當為汝說。種子常耶？是無常<a 
name="1056b26" id="1056b26"></a><a pin_name="19 雜品"></a>乎？若言常者，云何子滅而生於芽？若見是<a 
name="1056b27" id="1056b27"></a><a pin_name="19 雜品"></a>過，復言無常，復當語言：若無常者，子時與<a 
name="1056b28" id="1056b28"></a><a pin_name="19 雜品"></a>糞、水、土等功，云何而令芽得增長？若言子雖<a 
name="1056b29" id="1056b29"></a><a pin_name="19 雜品"></a>無常，以功業故而得芽果，應言五陰亦復如<a 
name="1056c01" id="1056c01"></a><a pin_name="19 雜品"></a>是。若言子中先已有芽，人、功、水、糞為作了<a 
name="1056c02" id="1056c02"></a><a pin_name="19 雜品"></a>因。是義不然！何以故？了因所了，物無增減，<a 
name="1056c03" id="1056c03"></a><a pin_name="19 雜品"></a>多則多住，少則少住。而今水、糞芽則增長，是<a 
name="1056c04" id="1056c04"></a><a pin_name="19 雜品"></a>故本無今有。若言了因二種：一、多，二、少。多則<a 
name="1056c05" id="1056c05"></a><a pin_name="19 雜品"></a>見大，少則見小；猶如然燈，明多見大，明少見<a 
name="1056c06" id="1056c06"></a><a pin_name="19 雜品"></a>小。是義不然，何以故？猶如一種，多與水糞，<a 
name="1056c07" id="1056c07"></a><a pin_name="19 雜品"></a>不能一時一日增長人等過人。若言了因雖<a 
name="1056c08" id="1056c08"></a><a pin_name="19 雜品"></a>有二種，要待時節，物少了少，物多了多，是故<a 
name="1056c09" id="1056c09"></a><a pin_name="19 雜品"></a>我言了因不增。是義不然！何以故？汝法時<a 
name="1056c10" id="1056c10"></a><a pin_name="19 雜品"></a>常，是故不應作如是說。</p><p style="text-indent: 0em; margin-left: 0em"><span class="linehead"></span>「善男子！子異、芽異，雖<a 
name="1056c11" id="1056c11"></a><a pin_name="19 雜品"></a>作得異，相似不斷，五陰亦爾。善男子！如子業<a 
name="1056c12" id="1056c12"></a><a pin_name="19 雜品"></a>增芽，芽業增莖，莖業增葉，葉業增花，花業增<a 
name="1056c13" id="1056c13"></a><a pin_name="19 雜品"></a>果；一道五陰，增五道陰，亦復如是。若言如是<a 
name="1056c14" id="1056c14"></a><a pin_name="19 雜品"></a>異作異受，是義汝有，非我所說。何以故？如汝<a 
name="1056c15" id="1056c15"></a><a pin_name="19 雜品"></a>法中，作者是我，受者是身，而復不說異作異<a 
name="1056c16" id="1056c16"></a><a pin_name="19 雜品"></a>受；受不殺戒，即是我也，以是因緣身得妙色，<a 
name="1056c17" id="1056c17"></a><a pin_name="19 雜品"></a>是故汝法受者無因，作者無果，有如是過。若<a 
name="1056c18" id="1056c18"></a><a pin_name="19 雜品"></a>言我作身受，我亦如是，此作彼受。復應問言：<a 
name="1056c19" id="1056c19"></a><a pin_name="19 雜品"></a>汝身、我異，身受飲食，被服、瓔珞、妙食因緣得<a 
name="1056c20" id="1056c20"></a><a pin_name="19 雜品"></a>好色力，惡食因緣得弊色力，是好、惡色若<a 
name="1056c21" id="1056c21"></a><a pin_name="19 雜品"></a>屬因緣，我何所得？若言我得憂愁歡喜，云<a 
name="1056c22" id="1056c22"></a><a pin_name="19 雜品"></a>何不是異作、異受？譬如有人，為力服酥，是<a 
name="1056c23" id="1056c23"></a><a pin_name="19 雜品"></a>人久服身得大力、上妙好色；有人羸瘦，見之<a 
name="1056c24" id="1056c24"></a><a pin_name="19 雜品"></a>心喜，是人即得大色力不？若言不得，我亦如<a 
name="1056c25" id="1056c25"></a><a pin_name="19 雜品"></a>是；身所作事，我云何得？何以故？不相似故。我<a 
name="1056c26" id="1056c26"></a><a pin_name="19 雜品"></a>法不爾，陰作、陰受，相似不斷。</p><p style="text-indent: 0em; margin-left: 0em"><span class="linehead"></span>「善男子！若言五<a 
name="1056c27" id="1056c27"></a><a pin_name="19 雜品"></a>陰無常，此不至彼而得受報。是義不然！何<a 
name="1056c28" id="1056c28"></a><a pin_name="19 雜品"></a>以故？我法或有即作即受，或有異作異受，無<a 
name="1056c29" id="1056c29"></a><a pin_name="19 雜品"></a>作無受。即作即受者，陰作陰受；異作異受<a 
name="1057a01" id="1057a01"></a><a pin_name="19 雜品"></a>者，人作天受；無作無受者，作業因緣和合而<a 
name="1057a02" id="1057a02"></a><a pin_name="19 雜品"></a>有，本無自性，何有作受？汝意若謂：異作異受，<a 
name="1057a03" id="1057a03"></a><a pin_name="19 雜品"></a>云何復言相續不斷？是義不然！何以故？譬<a 
name="1057a04" id="1057a04"></a><a pin_name="19 雜品"></a>如置毒乳中，至醍醐時故能殺人，乳時異故，<a 
name="1057a05" id="1057a05"></a><a pin_name="19 雜品"></a>醍醐亦異，雖復有異次第而生，相似不斷，故<a 
name="1057a06" id="1057a06"></a><a pin_name="19 雜品"></a>能害人。五陰亦爾，雖復有異，次第而生，相似<a 
name="1057a07" id="1057a07"></a><a pin_name="19 雜品"></a>不斷，是故可言異作異受，即作即受、無作無<a 
name="1057a08" id="1057a08"></a><a pin_name="19 雜品"></a>受者，若離五陰者，無我我所。一切眾生顛<a 
name="1057a09" id="1057a09"></a><a pin_name="19 雜品"></a>倒覆心，或說色即是我，乃至識即是我。或有<a 
name="1057a10" id="1057a10"></a><a pin_name="19 雜品"></a>說言：色即是我，其餘四陰即是我所，乃至識<a 
name="1057a11" id="1057a11"></a><a pin_name="19 雜品"></a>亦如是。若有說言：離五陰已別有我者，無有<a 
name="1057a12" id="1057a12"></a><a pin_name="19 雜品"></a>是處。何以故？我佛法中色非我也。所以者何？<a 
name="1057a13" id="1057a13"></a><a pin_name="19 雜品"></a>無常、無作、不自在故，是故四陰，不名我所；乃<a 
name="1057a14" id="1057a14"></a><a pin_name="19 雜品"></a>至識亦如是。眾緣和合，異法出生，故名為作，<a 
name="1057a15" id="1057a15"></a><a pin_name="19 雜品"></a>實無異作；眾緣和合，異法出生，名為受者，實<a 
name="1057a16" id="1057a16"></a><a pin_name="19 雜品"></a>無異受；是故名為無作無受。若汝意謂：異作<a 
name="1057a17" id="1057a17"></a><a pin_name="19 雜品"></a>異受，何故此人作業不彼人受？俱有五陰！是<a 
name="1057a18" id="1057a18"></a><a pin_name="19 雜品"></a>義不然。何以故？異有二種：一者、身異，二者、名<a 
name="1057a19" id="1057a19"></a><a pin_name="19 雜品"></a>異。一者、佛得，二者、天得。佛得、天得身名各<a 
name="1057a20" id="1057a20"></a><a pin_name="19 雜品"></a>異，是因緣故身口應異；身口異故造業亦異；<a 
name="1057a21" id="1057a21"></a><a pin_name="19 雜品"></a>造業異故壽命、色力、安、辯、亦異，是故不得佛<a 
name="1057a22" id="1057a22"></a><a pin_name="19 雜品"></a>得作業，天得受果。雖俱五陰，色名是一，受、想、<a 
name="1057a23" id="1057a23"></a><a pin_name="19 雜品"></a>行異。何以故？佛得受樂，天得受苦，佛得生貪，<a 
name="1057a24" id="1057a24"></a><a pin_name="19 雜品"></a>天得生瞋，是故不得名為相似。色名雖一，其<a 
name="1057a25" id="1057a25"></a><a pin_name="19 雜品"></a>實有異，或有佛得白色，天得黑色。若以名同<a 
name="1057a26" id="1057a26"></a><a pin_name="19 雜品"></a>為一義者，一人生時應一切生，一人死時<a 
name="1057a27" id="1057a27"></a><a pin_name="19 雜品"></a>應一切死！汝若不欲然此義者，是故不得異<a 
name="1057a28" id="1057a28"></a><a pin_name="19 雜品"></a>作異受。汝意若謂：汝亦異作異受，我亦如是<a 
name="1057a29" id="1057a29"></a><a pin_name="19 雜品"></a>異作異受；若異作異受，應同我過，何故不見<a 
name="1057b01" id="1057b01"></a><a pin_name="19 雜品"></a>自過而責我者！是義不然。何以故？我異二<a 
name="1057b02" id="1057b02"></a><a pin_name="19 雜品"></a>種：一、次第生亦次第滅，二者、次第生不次第<a 
name="1057b03" id="1057b03"></a><a pin_name="19 雜品"></a>滅。是生異故，滅亦復異，是故我言：異作異受，<a 
name="1057b04" id="1057b04"></a><a pin_name="19 雜品"></a>此作此受，不同汝過。</p><p style="text-indent: 0em; margin-left: 0em"><span class="linehead"></span>「譬如有人欲燒聚落，於<a 
name="1057b05" id="1057b05"></a><a pin_name="19 雜品"></a>乾草中放一粒火，是火次第生因緣故，能燒<a 
name="1057b06" id="1057b06"></a><a pin_name="19 雜品"></a>百里至二百里。村主求得，即便問之：『汝弊惡<a 
name="1057b07" id="1057b07"></a><a pin_name="19 雜品"></a>人，何因緣故燒是大村？』彼人答言：『實非我<a 
name="1057b08" id="1057b08"></a><a pin_name="19 雜品"></a>燒。何以故？我所放火，尋已滅盡，所燒之處一<a 
name="1057b09" id="1057b09"></a><a pin_name="19 雜品"></a>把草耳，我今當還償汝二把，其餘之物我不<a 
name="1057b10" id="1057b10"></a><a pin_name="19 雜品"></a>應償。』是時村主，復作是言：『癡人！因汝小火，次<a 
name="1057b11" id="1057b11"></a><a pin_name="19 雜品"></a>第生火，遂燒百里至二百里。辜由於汝，云<a 
name="1057b12" id="1057b12"></a><a pin_name="19 雜品"></a>何不償？』雖知是火異作異燒，相續不斷，故彼<a 
name="1057b13" id="1057b13"></a><a pin_name="19 雜品"></a>得罪。善惡五陰亦復如是，受報時陰雖言不<a 
name="1057b14" id="1057b14"></a><a pin_name="19 雜品"></a>作，以其次第相續而生，是故受報。</p><p style="text-indent: 0em; margin-left: 0em"><span class="linehead"></span>「譬如有人<a 
name="1057b15" id="1057b15"></a><a pin_name="19 雜品"></a>與他共<span class="gaiji">[貝*為]<!--gaiji,,1[貝*為],2&#x4788;,3--></span>，執炬遠行至百里外，若不至者<a 
name="1057b16" id="1057b16"></a><a pin_name="19 雜品"></a>當輸罰負，如其到者汝當輸我。執炬之人<a 
name="1057b17" id="1057b17"></a><a pin_name="19 雜品"></a>至百里已，即從責物。他言：『汝炬發跡已滅，<a 
name="1057b18" id="1057b18"></a><a pin_name="19 雜品"></a>云何於此從我索物？』執炬者言：『彼火雖滅，次<a 
name="1057b19" id="1057b19"></a><a pin_name="19 雜品"></a>第相續生來至此。』如是二人，說俱得理。何以<a 
name="1057b20" id="1057b20"></a><a pin_name="19 雜品"></a>故？如是義者，亦即亦異，是故二人俱無過失。<a 
name="1057b21" id="1057b21"></a><a pin_name="19 雜品"></a>若有說言：五陰亦爾，即作即受，異作異受，俱<a 
name="1057b22" id="1057b22"></a><a pin_name="19 雜品"></a>無過失。譬如此彼二岸、中流，總名恒河，夏時<a 
name="1057b23" id="1057b23"></a><a pin_name="19 雜品"></a>二岸相去甚遠，秋時二岸相去則近，無常定<a 
name="1057b24" id="1057b24"></a><a pin_name="19 雜品"></a>相，或大或小，雖復增減，人皆謂河。或有說言：<a 
name="1057b25" id="1057b25"></a><a pin_name="19 雜品"></a>此不是河，智人亦說有異、不異。五陰亦爾，智<a 
name="1057b26" id="1057b26"></a><a pin_name="19 雜品"></a>人亦說即作即受，異作異受。汝意若謂：二岸<a 
name="1057b27" id="1057b27"></a><a pin_name="19 雜品"></a>是土，中流是水，河神是河。是義不然！何以<a 
name="1057b28" id="1057b28"></a><a pin_name="19 雜品"></a>故？若神是河，何故復言河清、河濁，有此岸、<a 
name="1057b29" id="1057b29"></a><a pin_name="19 雜品"></a>彼岸、中流深淺，到於大海，可度、不度！譬如<a 
name="1057c01" id="1057c01"></a><a pin_name="19 雜品"></a>有樹，則有神居，若無樹者，神何所居？河之與<a 
name="1057c02" id="1057c02"></a><a pin_name="19 雜品"></a>神，亦應如是。是故彼此二岸、中流，次第不斷，<a 
name="1057c03" id="1057c03"></a><a pin_name="19 雜品"></a>總名為河。是故可言即之與異，五陰亦爾。</p><a 
name="1057c04" id="1057c04"></a><a pin_name="19 雜品"></a><p style="text-indent: 0em; margin-left: 0em"><span class="linehead"></span>「譬如有人罵辱貴勝，因惡口故，&#x811A;被鎖械，是<a 
name="1057c05" id="1057c05"></a><a pin_name="19 雜品"></a>&#x811A;實無惡口之罪而被鎖械，是故不得決定<a 
name="1057c06" id="1057c06"></a><a pin_name="19 雜品"></a>說言：異作異受，即作即受。唯有智者可得說<a 
name="1057c07" id="1057c07"></a><a pin_name="19 雜品"></a>言：即作即受，異作異受。譬如器、油、炷火、人<a 
name="1057c08" id="1057c08"></a><a pin_name="19 雜品"></a>護，眾緣和合乃名燈明。汝意若謂燈明增<a 
name="1057c09" id="1057c09"></a><a pin_name="19 雜品"></a>減。是義不然！何以故？滅故不增，來故無減，<a 
name="1057c10" id="1057c10"></a><a pin_name="19 雜品"></a>以次第生故言燈增減。汝意若謂：燈是無常，<a 
name="1057c11" id="1057c11"></a><a pin_name="19 雜品"></a>油即是常，油多明多，油少明少者。是義不然！<a 
name="1057c12" id="1057c12"></a><a pin_name="19 雜品"></a>何以故？油無常故，有盡、有燒，如其常者，應二<a 
name="1057c13" id="1057c13"></a><a pin_name="19 雜品"></a>念住；若二念住，誰能燒盡？是故智人亦復說<a 
name="1057c14" id="1057c14"></a><a pin_name="19 雜品"></a>言：燈明即異，五陰亦爾。明即六入，油即是<a 
name="1057c15" id="1057c15"></a><a pin_name="19 雜品"></a>業，油業因緣故令五陰有增有減，有彼有<a 
name="1057c16" id="1057c16"></a><a pin_name="19 雜品"></a>此。如有人說阿坻耶語，是阿坻耶久已過去，<a 
name="1057c17" id="1057c17"></a><a pin_name="19 雜品"></a>不在今日，世人相傳，次第不滅，故得稱為阿<a 
name="1057c18" id="1057c18"></a><a pin_name="19 雜品"></a>坻耶語。智者亦說是阿坻耶語，非阿坻耶語，<a 
name="1057c19" id="1057c19"></a><a pin_name="19 雜品"></a>雖復是非，俱不失理。五陰亦爾，亦可說言即<a 
name="1057c20" id="1057c20"></a><a pin_name="19 雜品"></a>作即受，異作異受。</p><p style="text-indent: 0em; margin-left: 0em"><span class="linehead"></span>「有人巨富，繼嗣中斷，身復<a 
name="1057c21" id="1057c21"></a><a pin_name="19 雜品"></a>喪沒，財當入官。有人言曰：『如是財物，應當屬<a 
name="1057c22" id="1057c22"></a><a pin_name="19 雜品"></a>我。』官人語言：『是財云何異作異屬？』是人復言：<a 
name="1057c23" id="1057c23"></a><a pin_name="19 雜品"></a>『我是亡者第七世孫，次第不斷，云何是財不<a 
name="1057c24" id="1057c24"></a><a pin_name="19 雜品"></a>屬我耶？』官人即言：『如是如是，如汝所說。』智者<a 
name="1057c25" id="1057c25"></a><a pin_name="19 雜品"></a>說言：五陰亦爾，即作即受。異作異受。</p><p style="text-indent: 0em; margin-left: 0em"><span class="linehead"></span>「汝意若<a 
name="1057c26" id="1057c26"></a><a pin_name="19 雜品"></a>謂：五陰作業，成已便過，是身猶在，業無所依，<a 
name="1057c27" id="1057c27"></a><a pin_name="19 雜品"></a>業若無依，便是無業，捨是身已，云何得報？是<a 
name="1057c28" id="1057c28"></a><a pin_name="19 雜品"></a>義不然。何以故？一切過業，待體待時。譬如橘<a 
name="1057c29" id="1057c29"></a><a pin_name="19 雜品"></a>子因橘而生，從酢而甜。人為橘故種殖是子，<a 
name="1058a01" id="1058a01"></a><a pin_name="19 雜品"></a>是子、根、莖、葉、花、生果，皆悉不酢，時到果熱<a 
name="1058a02" id="1058a02"></a><a pin_name="19 雜品"></a>酢味則發；如是酢味非本無今有，亦非無<a 
name="1058a03" id="1058a03"></a><a pin_name="19 雜品"></a>緣，乃是過去本果因緣。身、口、意業，亦復如是。<a 
name="1058a04" id="1058a04"></a><a pin_name="19 雜品"></a>若言是業住何處者，是業住於過去世中，待<a 
name="1058a05" id="1058a05"></a><a pin_name="19 雜品"></a>時、待器、得受果報。如人服藥，經於時節，藥雖<a 
name="1058a06" id="1058a06"></a><a pin_name="19 雜品"></a>銷滅，時到則發好力、好色；身、口、意業，亦復<a 
name="1058a07" id="1058a07"></a><a pin_name="19 雜品"></a>如是，雖復過滅，時到則受。譬如小兒初所學<a 
name="1058a08" id="1058a08"></a><a pin_name="19 雜品"></a>事，雖念念滅，無有住處，然至百年亦亦不亡<a 
name="1058a09" id="1058a09"></a><a pin_name="19 雜品"></a>失；是過去業亦復如是，雖無住處，時到自受。<a 
name="1058a10" id="1058a10"></a><a pin_name="19 雜品"></a>是故言：非陰作陰受，亦復不得非陰受也。若<a 
name="1058a11" id="1058a11"></a><a pin_name="19 雜品"></a>能了了通達是事，是人則能獲無上果。</p>◎<a 
name="1058a12" id="1058a12"></a><a pin_name="19 雜品"></a><p><span class="juanname">優婆塞戒經卷第四</span></p>
<hr>【經文資訊】大正藏第 24 冊 No. 1488 優婆塞戒經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，波羅大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb5bd.html?index=T24n1488" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T24n1488_004 by HTTrack Website Copier/3.x [XR&CO'2014], Tue, 07 Jun 2016 06:52:09 GMT -->
</html>
