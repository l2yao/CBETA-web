<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J33nB277_017 by HTTrack Website Copier/3.x [XR&CO'2014], Tue, 07 Jun 2016 07:12:28 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=210757768&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ33nB277&amp;utmp=%2Fmobile%2Findex.php%3Findex%3DJ33nB277_017&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index52bc.html?index=J33nB277_016" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第33冊<br/>No.B277 雲棲法彙（選錄）(第12卷-第25卷) (14卷)<br/>【明 袾宏著（原本多缺　依金陵本補印　並補後增讚序等文　凡補印者　於該條目上作△以志之）】<br/>第 17 卷</p>
	<a href="indexe13e.html?index=J33nB277_018" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J33">
<div class="root" id="B277" sutra_name="雲棲法彙（選錄）(第12卷-第25卷)" sutra_juan="[卷17]">　
<a 
name="0088a01" id="0088a01"></a><p style="margin-left: 3em"><span class="headname">山房雜錄卷一目錄</span></p><a 
name="0088a02" id="0088a02"></a><ul><li>序<a 
name="0088a03" id="0088a03"></a><ul><li>梵網經心地品菩薩戒義疏發隱序</li><a 
name="0088a04" id="0088a04"></a><li>寶積二會引</li><a 
name="0088a05" id="0088a05"></a><li>楞嚴摸象記引</li><a 
name="0088a06" id="0088a06"></a><li>重刻諸經日誦序</li><a 
name="0088a07" id="0088a07"></a><li>雲棲流通藏本法寶條約序</li><a 
name="0088a08" id="0088a08"></a><li>瑜伽集要施食儀軌序</li><a 
name="0088a09" id="0088a09"></a><li>瑜伽集要圖像燄口施食序</li><a 
name="0088a10" id="0088a10"></a><li>禪關策進序</li><a 
name="0088a11" id="0088a11"></a><li>高峰大師語錄序</li><a 
name="0088a12" id="0088a12"></a><li>牧牛圖序</li><a 
name="0088a13" id="0088a13"></a><li>緇門崇行錄序</li><a 
name="0088a14" id="0088a14"></a><li>往生集序</li><a 
name="0088a15" id="0088a15"></a><li>重刻淨土善人詠序</li><a 
name="0088a16" id="0088a16"></a><li>中峰禪師淨土詩序</li><a 
name="0088a17" id="0088a17"></a><li>答四十八問序</li><a 
name="0088a18" id="0088a18"></a><li>慈無量集序</li><a 
name="0088a19" id="0088a19"></a><li>殺生炯戒序</li><a 
name="0088a20" id="0088a20"></a><li>自知錄序</li><a 
name="0088a21" id="0088a21"></a><li>刻冰蓮居士續法喜志序</li><a 
name="0088a22" id="0088a22"></a><li>無幻禪師語錄序</li><a 
name="0088a23" id="0088a23"></a><li>幻有禪師閒談晚話二編序</li><a 
name="0088a24" id="0088a24"></a><li>直道錄序</li><a 
name="0088a25" id="0088a25"></a><li>竹窗三筆序</li><a 
name="0088a26" id="0088a26"></a><li>諺謨曲典序</li></ul></li><a 
name="0088a27" id="0088a27"></a><li>跋<a 
name="0088a28" id="0088a28"></a><ul><li>佛說無量壽經跋</li><a 
name="0088a29" id="0088a29"></a><li>董玄宰書法華經跋</li><a 
name="0088a30" id="0088a30"></a><li>繡法華經跋</li><a 
name="0088b01" id="0088b01"></a><li>佛遺教經論疏節要跋</li><a 
name="0088b02" id="0088b02"></a><li>唐譯地藏經跋</li><a 
name="0088b03" id="0088b03"></a><li>合刻行願品彌陀經跋</li><a 
name="0088b04" id="0088b04"></a><li>較正金剛般若波羅密經跋</li><a 
name="0088b05" id="0088b05"></a><li>梵網經跋</li><a 
name="0088b06" id="0088b06"></a><li>龍舒淨土文題辭</li><a 
name="0088b07" id="0088b07"></a><li>跋真實居士雲棲蘭若志</li><a 
name="0088b08" id="0088b08"></a><li>書淨土會語後</li><a 
name="0088b09" id="0088b09"></a><li>淨土疑辯跋</li><a 
name="0088b10" id="0088b10"></a><li>書放生卷後</li><a 
name="0088b11" id="0088b11"></a><li>題殺生炯戒<span class="note">(論禽　論獸　論鱗　論蟲)</span></li><a 
name="0088b12" id="0088b12"></a><li>刑戒跋</li><a 
name="0088b13" id="0088b13"></a><li>題階梯聲光譽師</li><a 
name="0088b14" id="0088b14"></a><li>跋長慶集警悟選</li><a 
name="0088b15" id="0088b15"></a><li>重刻西崖先生擬古樂府跋</li><a 
name="0088b16" id="0088b16"></a><li>栗齋先生遺稿跋</li><a 
name="0088b17" id="0088b17"></a><li>讀周高士行實</li><a 
name="0088b18" id="0088b18"></a><li>為六夢居士書扇</li></ul></li><a 
name="0088b19" id="0088b19"></a><li>記<a 
name="0088b20" id="0088b20"></a><ul><li>復古雲棲寺記</li><a 
name="0088b21" id="0088b21"></a><li>重修雲棲禪院記</li><a 
name="0088b22" id="0088b22"></a><li>重修上方寺鑿放生池記</li><a 
name="0088b23" id="0088b23"></a><li>北門長壽菴放生池記</li><a 
name="0088b24" id="0088b24"></a><li>嘉善沈定凡放生池記</li><a 
name="0088b25" id="0088b25"></a><li>香光室奉安彌陀聖像記</li><a 
name="0088b26" id="0088b26"></a><li>背盟惡報記</li><a 
name="0088b27" id="0088b27"></a><li>先考妣遺行記</li></ul></li><a 
name="0088b28" id="0088b28"></a><li>附<a 
name="0088b29" id="0088b29"></a><ul><li>自傷不孝文</li><a 
name="0088b30" id="0088b30"></a><li>張內人誌銘</li></ul></li><a 
name="0088c01" id="0088c01"></a><li>疏<a 
name="0088c02" id="0088c02"></a><ul><li>水陸疏</li><a 
name="0088c03" id="0088c03"></a><li>立誓疏</li><a 
name="0088c04" id="0088c04"></a><li>禳虎疏</li><a 
name="0088c05" id="0088c05"></a><li>禳災疏代余太守<span class="note">(二首)</span></li><a 
name="0088c06" id="0088c06"></a><li>薦先疏</li><a 
name="0088c07" id="0088c07"></a><li>重修朱橋緣疏</li></ul></li></ul><a 
name="0088c08" id="0088c08"></a><a 
name="0088c09" id="0088c09"></a><a 
name="0088c10" id="0088c10"></a><a 
name="0088c11" id="0088c11"></a><a 
name="0088c12" id="0088c12"></a><a 
name="0088c13" id="0088c13"></a><a 
name="0088c14" id="0088c14"></a><a 
name="0088c15" id="0088c15"></a><a 
name="0088c16" id="0088c16"></a><a 
name="0088c17" id="0088c17"></a><a 
name="0088c18" id="0088c18"></a><a 
name="0088c19" id="0088c19"></a><a 
name="0088c20" id="0088c20"></a><a 
name="0088c21" id="0088c21"></a><p><span class="juanname">雲棲大師山房雜錄卷一</span></p><a 
name="0088c22" id="0088c22"></a><div class="xu"><p style="margin-left: 3em"><span class="headname">序<span class="note">(原散刻各本。今彙集增入)</span></span></p><a 
name="0088c23" id="0088c23"></a><div class="xu"><p style="margin-left: 4em"><span class="headname">梵網經心地品菩薩戒義疏發隱序</span></p><a 
name="0088c24" id="0088c24"></a><p style="text-indent: 0em; margin-left: 0em"><span class="linehead"></span>聞夫心佛眾生。一而已矣。生本即佛。佛本即心。心自<a 
name="0088c25" id="0088c25"></a>不生。戒將焉用。自迷心而起於惑海。浩爾難窮。乃因<a 
name="0088c26" id="0088c26"></a>心而建以法門。茫乎無量。然而法必有紀。事斯可循。<a 
name="0088c27" id="0088c27"></a>繇是無量而約以恆沙。恆沙而約以八萬。又約之則<a 
name="0088c28" id="0088c28"></a>從萬而千。又約之則從百而十。又約之則六度張其<a 
name="0088c29" id="0088c29"></a>大目。又約之則三學總其宏綱。而復融會乎三。捃束<a 
name="0088c30" id="0088c30"></a>為二。雙配故云定慧。單舉則號毗尼。斯蓋溯流及源。<a 
name="0089a01" id="0089a01"></a>全歸此戒緣名覓體。惟是一心。心攝也。遊念<span class="corr" title='[歛&gt;斂]'>斂</span>而湛<a 
name="0089a02" id="0089a02"></a>寂生。心寂也。定力深而慧光發。三學既備。六度自修。<a 
name="0089a03" id="0089a03"></a>無量法門皆舉之矣。大哉戒也。其一切法之宗歟。顧<a 
name="0089a04" id="0089a04"></a>本其類也。有小乘。有大乘。而別其戒也。曰聲聞。曰菩<a 
name="0089a05" id="0089a05"></a>薩。一則清修外慎。而身絕非為。一則正觀內勤。而心<a 
name="0089a06" id="0089a06"></a>無慝念。一則守<span class="corr" title='[已&gt;己]'>己</span>便名無犯。澤匪旁兼。一則利他方<a 
name="0089a07" id="0089a07"></a>表能持。道非有我。一則隨事設匡維之制。漸就良模。<a 
name="0089a08" id="0089a08"></a>一則當時陳畫一之規。頓周善法。一則精嚴分齊。局<a 
name="0089a09" id="0089a09"></a>為僧尼。一則剖破藩籬。統該緇素。一則依制止稱制<a 
name="0089a10" id="0089a10"></a>止。遵故轍而明近功。一則即律儀超律儀。運神機而<a 
name="0089a11" id="0089a11"></a>樹偉績。體既如是。用胡不然。其滅惡也。或如朝曦泮<a 
name="0089a12" id="0089a12"></a>冰。遲久而堅凝未動。或如紅爐點雪。剎那而影跡無<a 
name="0089a13" id="0089a13"></a>存。其生善也。或如嬰兒學語。片言而謇乞連朝。或如<a 
name="0089a14" id="0089a14"></a>大造回春。萬卉而萌芽一旦。其度生也。或如流螢燭<a 
name="0089a15" id="0089a15"></a>地。光生跬步。而僅為蟻徑之資。或如杲日麗天。暉映<a 
name="0089a16" id="0089a16"></a>虛空。而普作人寰之益。霄壤不足評其勝劣。日劫何<a 
name="0089a17" id="0089a17"></a>所喻其高卑。故知欲入如來乘。必應先受菩薩戒。繇<a 
name="0089a18" id="0089a18"></a>此戒而發舒萬行。則普賢願王。繇此戒而廓徹孤明。<a 
name="0089a19" id="0089a19"></a>則文殊智母。諸佛所同揚之標幟。千賢所共履之康<a 
name="0089a20" id="0089a20"></a>莊。大哉菩薩戒也。其一切戒之宗歟。是以舍那面授。<a 
name="0089a21" id="0089a21"></a>妙海親聞。千華之上慈尊。枝枝衍秀。七佛而來譯主。<a 
name="0089a22" id="0089a22"></a>字字傳音。惜乎雖具全經。未彰妙疏。緬惟智者。始創<a 
name="0089a23" id="0089a23"></a>微言。洎我愚夫。重披隱義。曠劫波靈臺之祕典。何幸<a 
name="0089a24" id="0089a24"></a>躬逢。數聖人道岸之芳塵。深慚踵接。惟冀流通授受。<a 
name="0089a25" id="0089a25"></a>拂古鏡以維新。遞互承繩。續先燈而廣照。各各悟惟<a 
name="0089a26" id="0089a26"></a>心之佛。而恆以戒攝心。人人了是佛之生。而竟以生<a 
name="0089a27" id="0089a27"></a>成佛。若僧若俗。是人是神。不簡惡道幽途。無論異形<a 
name="0089a28" id="0089a28"></a>殊類。但知聞法。齊登梵網法門。凡厥有心。盡入舍那<a 
name="0089a29" id="0089a29"></a>心地云爾。</p></div><a 
name="0089a30" id="0089a30"></a><div class="xu"><p style="margin-left: 4em"><span class="headname">寶積二會序</span></p><a 
name="0089b01" id="0089b01"></a><p style="text-indent: 0em; margin-left: 0em"><span class="linehead"></span>寶積二會者。大寶積經多會之二也。品第隔。辭致異。<a 
name="0089b02" id="0089b02"></a>聯而帙之者何也。闡淨土之幽旨也。蓋淨土一門。有<a 
name="0089b03" id="0089b03"></a>事有理。而事外無理。理外無事。事理一。則心外無土。<a 
name="0089b04" id="0089b04"></a>土外無心也。歧而二之互執而不融者皆非也。其云<a 
name="0089b05" id="0089b05"></a>無量壽佛會者。捨穢取淨。事也。是即理之事也。其云<a 
name="0089b06" id="0089b06"></a>文殊般若會者。無淨無穢。理也。是即事之理也。即理。<a 
name="0089b07" id="0089b07"></a>故土一心也。眾寶莊嚴而不滯於相也。即事。故心一<a 
name="0089b08" id="0089b08"></a>土也。一真凝寂而不淪於虛也。以無淨穢之心而取<a 
name="0089b09" id="0089b09"></a>捨。熾然取捨。而寂然無所取捨也。生淨土者。生自心<a 
name="0089b10" id="0089b10"></a>之淨土。悟自心者。悟淨土之自心也。知此之謂正解。<a 
name="0089b11" id="0089b11"></a>依此而修之之謂正行。前會主行。後會主解。此其大<a 
name="0089b12" id="0089b12"></a>較也。融而通之。則前以了法無我而生樂邦。後以隨<a 
name="0089b13" id="0089b13"></a>順實相而住佛國。其解同也。前以繫念彼佛為往生<a 
name="0089b14" id="0089b14"></a>正因。後以專稱名字為一行三昧。其行等也。從解起<a 
name="0089b15" id="0089b15"></a>行。行起解絕。即解即行。亦二而不二也。況彌陀號無<a 
name="0089b16" id="0089b16"></a>量壽。文殊稱不動智。無量故久而恆如。不動之謂也。<a 
name="0089b17" id="0089b17"></a>不動故寂而能久。無量之謂也。無智外如。無如外智。<a 
name="0089b18" id="0089b18"></a>即智即如。亦二而不二也。願諸仁者誦其文毋低昂<a 
name="0089b19" id="0089b19"></a>其間。深體味之。而得旨於言外。夫然後知淨土唯心。<a 
name="0089b20" id="0089b20"></a>唯心淨土。茲寶積意也。茲性海居士合二會意也。</p></div><a 
name="0089b21" id="0089b21"></a><p style="margin-left: 4em"><span class="headname">楞嚴摸象記引</span></p><a 
name="0089b22" id="0089b22"></a><p style="text-indent: 0em; margin-left: 0em"><span class="linehead"></span>如經所言。有諸盲人。群手摸象。其摸鼻者。云象如箕。<a 
name="0089b23" id="0089b23"></a>其摸股者。云象如柱。其摸尾者。云象如帚。其摸腹者。<a 
name="0089b24" id="0089b24"></a>云象如石。乃至摸眼則云如鼓風橐。摸耳則云如倒<a 
name="0089b25" id="0089b25"></a>垂葉。摸蹄則云如覆地杯。人執所摸。互相是非。觀者<a 
name="0089b26" id="0089b26"></a>捧腹。今日譚經。何以異是。佛已涅槃。咨詢無繇。出情<a 
name="0089b27" id="0089b27"></a>識手。為想像摸。彼此角立。如盲譏盲。予實慨焉。知己<a 
name="0089b28" id="0089b28"></a>亦盲。救弊為急。因入盲侶。與眾同摸。唯首楞嚴於諸<a 
name="0089b29" id="0089b29"></a>經中更多疑義。繇是諸盲競共鼓噪。交臂攢指。莫可<a 
name="0089b30" id="0089b30"></a>誰何。爰取是經百有餘則。略為剖析。以例全帙。而於<a 
name="0089c01" id="0089c01"></a>餘經間附一二。不復繁舉。昔佛弟子各陳己見。佛謂<a 
name="0089c02" id="0089c02"></a>眾言。汝等所說皆非<span class="corr" title='[所&gt;我]'>我</span>意。然各當理。足以利物。則彼<a 
name="0089c03" id="0089c03"></a>群摸。除悖理者。以理而摸。雖不得象。未嘗非象。故不<a 
name="0089c04" id="0089c04"></a>患摸。唯執是患。若虛其中。不主先入。會文切理。理協<a 
name="0089c05" id="0089c05"></a>文順。厥旨自彰。象之為象。躍如卓如。不於摸外別得<a 
name="0089c06" id="0089c06"></a>一象。如執所摸。堅壁自持。摸之彌勤。失之彌遠。祇增<a 
name="0089c07" id="0089c07"></a>戲論。成謗法咎。則何益矣。此特教事。其譚禪者。為摸<a 
name="0089c08" id="0089c08"></a>尤甚。或有摸馬謂是象者。或有摸空謂是象者。或有<a 
name="0089c09" id="0089c09"></a>俱摸。謂一切處咸是象者。或於一切摸之不得謂無<a 
name="0089c10" id="0089c10"></a>象者。種種異見。未易更僕。願諸仁者反摸其眼。得具<a 
name="0089c11" id="0089c11"></a>眼已。象不須摸。</p><a 
name="0089c12" id="0089c12"></a><div class="xu"><p style="margin-left: 4em"><span class="headname">重刻諸經日誦序</span></p><a 
name="0089c13" id="0089c13"></a><p style="text-indent: 0em; margin-left: 0em"><span class="linehead"></span>嘉禾項君。向以坊本百八般經入雲棲。謂是經僧尼<a 
name="0089c14" id="0089c14"></a>道俗晨夕所持誦。而真偽交雜。識者誚焉。幸為我一<a 
name="0089c15" id="0089c15"></a>甄別之。以式初學。予按其本。勾抹詮次。去偽而存真。<a 
name="0089c16" id="0089c16"></a>復披括經律。及古今人著作。取其最切近者一二增<a 
name="0089c17" id="0089c17"></a>益之。甫就稿。未較也。以致項君。項君隨付剞劂。而同<a 
name="0089c18" id="0089c18"></a>邑許君又仍其刻刻焉。予近閱一過。見其錯誤頗眾。<a 
name="0089c19" id="0089c19"></a>乃重加訂正。別為方冊。梓而置之雲棲山中。庶善本<a 
name="0089c20" id="0089c20"></a>流布。終成二君之美。其覽前之二刻者。當以是為左<a 
name="0089c21" id="0089c21"></a>券云。</p></div><a 
name="0089c22" id="0089c22"></a><div class="xu"><p style="margin-left: 4em"><span class="headname">雲棲流通藏本法寶條約序</span></p><a 
name="0089c23" id="0089c23"></a><p style="text-indent: 0em; margin-left: 0em"><span class="linehead"></span>流通佛法。非細事也。自夫裁梵夾為方冊以便流通。<a 
name="0089c24" id="0089c24"></a>於是雙徑。楞嚴。漏澤。姑蘇。新安。諸勝地名剎協心共<a 
name="0089c25" id="0089c25"></a>舉者。各有條例行焉。而未及致詳於收支請發軌則。<a 
name="0089c26" id="0089c26"></a>夫收支請發正流通要務。苟不嚴為之防。久而弊生。<a 
name="0089c27" id="0089c27"></a>為害滋大。是法未流通。而流通法者先已沈淪矣。安<a 
name="0089c28" id="0089c28"></a>得漫然無處乎。且流通有二。一曰真實流通。二曰市<a 
name="0089c29" id="0089c29"></a>販流通。市販流通者。聚經為貨。鬻貨為息。積息為富。<a 
name="0089c30" id="0089c30"></a>如今之書肆然。是商賈之道也。真實流通者。其設心<a 
name="0090a01" id="0090a01"></a>以為非傳法無繇度生。非傳法度生無繇報佛恩德。<a 
name="0090a02" id="0090a02"></a>唯冀佛法展轉弘揚於無量界無量世。而外無他圖。<a 
name="0090a03" id="0090a03"></a>是之謂真實流通也。真實乃稱功德。市販祇益過愆。<a 
name="0090a04" id="0090a04"></a>兩者似同而異。可弗慎歟。乃定約六章。而獨於收支<a 
name="0090a05" id="0090a05"></a>請發諄諄焉。司是任者幸勿以予言為非。尚永持無<a 
name="0090a06" id="0090a06"></a>渝以垂未來。庶幾乎不負檀越造法。不負王臣護法。<a 
name="0090a07" id="0090a07"></a>不負先佛世尊今古諸賢聖師說法演法。是為序。</p></div><a 
name="0090a08" id="0090a08"></a><div class="xu"><p style="margin-left: 4em"><span class="headname">瑜伽集要施食儀軌序</span></p><a 
name="0090a09" id="0090a09"></a><p style="text-indent: 0em; margin-left: 0em"><span class="linehead"></span>瑜伽施食法藏有多本。其最初唯佛示阿難陀羅尼<a 
name="0090a10" id="0090a10"></a>一章而已。而教令誦之二十一遍。即今變食真言是<a 
name="0090a11" id="0090a11"></a>也。嗣是則漸增。增而至坊間所稱瑜伽集要。而詳矣<a 
name="0090a12" id="0090a12"></a>盡矣。不可以復增矣。乃時師更附益以外集。繁衍叢<a 
name="0090a13" id="0090a13"></a>沓。浸失古意。舉其甚。如梵五供養。夫布思必度必等<a 
name="0090a14" id="0090a14"></a>已皆梵語。何得梵而又梵。如三十五印。夫印必有所<a 
name="0090a15" id="0090a15"></a>受。五十三佛一佛一印。未委出自何經。遂使強半光<a 
name="0090a16" id="0090a16"></a>陰間雜哦詠。而切要處反速過如流泉。豈不徒勞而<a 
name="0090a17" id="0090a17"></a>無功哉。況板以歲久模糊。先佛字種漫不可別識。而<a 
name="0090a18" id="0090a18"></a>捨刻就鈔者。又於昔賢箋註刪削殆盡。且字種滅則<a 
name="0090a19" id="0090a19"></a>觀何從生。註去則觀雖存而莫知所以用。近有起而<a 
name="0090a20" id="0090a20"></a>正之者。但後先猶或失次。雅俗尚未全釐。識者病焉。<a 
name="0090a21" id="0090a21"></a>茲心弦居士包君發廣大心。聚諸劂生。將遍刻經律<a 
name="0090a22" id="0090a22"></a>論藏以補前人所不及。因舉此屬予。予依集要而重<a 
name="0090a23" id="0090a23"></a>加參訂以成善本。庶登壇者知三業相應之謂瑜伽。<a 
name="0090a24" id="0090a24"></a>手之所結必端必嚴。毋拈弄舞揚而類戲掉。口之所<a 
name="0090a25" id="0090a25"></a>誦必真必正。毋扭捏彈詫而淆密語。意之所作必精<a 
name="0090a26" id="0090a26"></a>必專。毋散心亂想而虧正觀。夫然後身與口協。口與<a 
name="0090a27" id="0090a27"></a>意符。意與身會。而以此度生。亦以此自度。功德不可<a 
name="0090a28" id="0090a28"></a>思議。瑜伽行人願相與諦審而力行之。</p></div><a 
name="0090a29" id="0090a29"></a><div class="xu"><p style="margin-left: 4em"><span class="headname">瑜伽集要圖像燄口施食序</span></p><a 
name="0090a30" id="0090a30"></a><p style="text-indent: 0em; margin-left: 0em"><span class="linehead"></span>瑜伽之為教也。神變威靈不可思議。金剛智廣大不<a 
name="0090b01" id="0090b01"></a>空二師而下無能繼其躅者。以是教函龍藏渺爾不<a 
name="0090b02" id="0090b02"></a>傳。惟施食一法行世。然此經初譯。變食真言之外無<a 
name="0090b03" id="0090b03"></a>聞焉。再譯之。三譯之。浸增浸廣。至不動師所傳而備<a 
name="0090b04" id="0090b04"></a>且極矣。好事者猶為未足。仍外冊附益之。遂敝精於<a 
name="0090b05" id="0090b05"></a>閒文而印咒尚或疏略。況觀門乎。夫瑜伽以相應為<a 
name="0090b06" id="0090b06"></a>義。謂口誦咒。手結印。心作觀。三業齊修。而施作佛事。<a 
name="0090b07" id="0090b07"></a>是之謂相應耳。三業主乎一心。心獨無觀。何取於相<a 
name="0090b08" id="0090b08"></a>應。火定灼乎孤峰。鐵想翳乎千粒。觀之所係誠非易<a 
name="0090b09" id="0090b09"></a>易者。石機常師。兩工圖翰。乃書其文而像之。俾臨文<a 
name="0090b10" id="0090b10"></a>矚像。不登壇而觀已歷然。其殆有功於瑜伽矣。吾願<a 
name="0090b11" id="0090b11"></a>行法之者。專注觀心。心運諸手。手協諸口。口根諸心。<a 
name="0090b12" id="0090b12"></a>津濟萬靈。如是功德當亦不可思議。</p></div><a 
name="0090b13" id="0090b13"></a><div class="xu"><p style="margin-left: 4em"><span class="headname">禪關策進序</span></p><a 
name="0090b14" id="0090b14"></a><p style="text-indent: 0em; margin-left: 0em"><span class="linehead"></span>禪曷為有關乎。道無內外。無出入。而人之為道也有<a 
name="0090b15" id="0090b15"></a>迷悟。於是大知識關吏。不得不時其啟閉。慎其鎖鑰。<a 
name="0090b16" id="0090b16"></a>嚴其勘覈。俾異言服私越度者無所售其奸。而關之<a 
name="0090b17" id="0090b17"></a>不易透亦已久矣。予初出家。得一帙於坊間。曰禪門<a 
name="0090b18" id="0090b18"></a>佛祖綱目。中所載多古尊宿自敘其參學時始之難<a 
name="0090b19" id="0090b19"></a>入。中之做工夫經歷勞苦次第。與終之廓爾神悟。心<a 
name="0090b20" id="0090b20"></a>愛之慕之。願學焉。既而此書於他處更不再見。乃續<a 
name="0090b21" id="0090b21"></a>閱五燈諸語錄雜傳。無論緇素。但實參實悟者。併入<a 
name="0090b22" id="0090b22"></a>前帙。刪繁取要。彙之成編。易名曰禪關策進。居則置<a 
name="0090b23" id="0090b23"></a>案。行則攜囊。一覽之則心志激勵神采煥發。勢自鞭<a 
name="0090b24" id="0090b24"></a>逼前進。或曰是編也。為未過關者設也。已過關者長<a 
name="0090b25" id="0090b25"></a>往矣。將安用之。雖然。關之外有重關焉。託偽於雞聲。<a 
name="0090b26" id="0090b26"></a>暫離於虎口。得少為足。是為增上慢人。水未窮。山未<a 
name="0090b27" id="0090b27"></a>盡。警策在手。疾驅而長馳。破最後之幽關。徐而作罷<a 
name="0090b28" id="0090b28"></a>參齋未晚也。</p></div><a 
name="0090b29" id="0090b29"></a><div class="xu"><p style="margin-left: 4em"><span class="headname">高峰大師語錄序</span></p><a 
name="0090b30" id="0090b30"></a><p style="text-indent: 0em; margin-left: 0em"><span class="linehead"></span>始予乍閱內典。得經論并古今雜著共數帙。中有大<a 
name="0090c01" id="0090c01"></a>師語。驚喜信受。如闇逢炬。至於今猶然。蓋自來參究<a 
name="0090c02" id="0090c02"></a>此事最極精銳無逾師者。真似純鋼鑄就。一回展讀<a 
name="0090c03" id="0090c03"></a>一回激發人意氣。俾踊躍淬礪忘倦。雖悟處深玄。不<a 
name="0090c04" id="0090c04"></a>敢以凡臆窺測。而但覺其直截根原。脫落窠臼。近有<a 
name="0090c05" id="0090c05"></a>慈明妙喜之風。遠之不下德山臨濟諸老。偉哉堂堂<a 
name="0090c06" id="0090c06"></a>乎。可謂照末法之光明幢也。獨恨大藏未收。坊刻尚<a 
name="0090c07" id="0090c07"></a>尟。怏怏於胸中者三十年。迺今以其舊本重壽諸梓。<a 
name="0090c08" id="0090c08"></a>而蓮社行人有相顧耳語者。謂予旋轉萬流指歸淨<a 
name="0090c09" id="0090c09"></a>土。奈何復殷勤稱讚是編。意者念阿彌陀佛不及看<a 
name="0090c10" id="0090c10"></a>萬法歸一耶。遂洶洶搖動。嗟乎。但了念佛是誰。不必<a 
name="0090c11" id="0090c11"></a>問一歸何處。茲有人焉。知生我是父。又自疑身從何<a 
name="0090c12" id="0090c12"></a>來。聞者寧不絕倒。古尊宿云。如人涉遠。以到為期。不<a 
name="0090c13" id="0090c13"></a>取途中強分難易。諸仁者。方便門多。歸元路一。願勿<a 
name="0090c14" id="0090c14"></a>以狐疑玩愒歲時。便應直往疾趨為到家計。既到家<a 
name="0090c15" id="0090c15"></a>已。千丈巖。七寶池。有智主人二俱不受。</p></div><a 
name="0090c16" id="0090c16"></a><div class="xu"><p style="margin-left: 4em"><span class="headname">牧牛圖序</span></p><a 
name="0090c17" id="0090c17"></a><p style="text-indent: 0em; margin-left: 0em"><span class="linehead"></span>遺教經云。譬如牧牛。執杖視之。不令縱逸。犯人苗稼。<a 
name="0090c18" id="0090c18"></a>則牧牛之說所自起也。嗣是馬祖問石鞏。汝在此何<a 
name="0090c19" id="0090c19"></a>務。答曰牧牛。又問牛作麼生牧。答曰。一回入草去。驀<a 
name="0090c20" id="0090c20"></a>鼻拽將來。則善牧之人也。又大溈安公之在溈山也。<a 
name="0090c21" id="0090c21"></a>曰。吾依溈山住。不學溈山禪。但牧一頭水牯牛。又白<a 
name="0090c22" id="0090c22"></a>雲端公之於郭功輔也。詰之曰牛淳乎。而若自牧。若<a 
name="0090c23" id="0090c23"></a>教他牧。層見疊出於古今者益彰彰矣。後乃有繪之<a 
name="0090c24" id="0090c24"></a>乎圖。始於未牧。終於雙泯。品而列之為十。其牛則如<a 
name="0090c25" id="0090c25"></a>次初黑繼白以至於無。粲如也。而普明復一一係之<a 
name="0090c26" id="0090c26"></a>以頌。普明未詳何許人。圖頌亦不知出一人之手否。<a 
name="0090c27" id="0090c27"></a>今無論。惟是其為圖也。象顯而意深。其為頌也。言近<a 
name="0090c28" id="0090c28"></a>而旨遠。學人持為左券。因之審德稽業。俯察其已臻<a 
name="0090c29" id="0090c29"></a>仰希其所未到。免使得少為足以墮於增上慢地。則<a 
name="0090c30" id="0090c30"></a>裨益良多。遂錄而重壽諸梓。外更有尋牛以至入廛<a 
name="0091a01" id="0091a01"></a>亦為圖者十。與今大同小異。并及教中分別進修次<a 
name="0091a02" id="0091a02"></a>第可比例而知者俱附末簡以便參考。若夫一超直<a 
name="0091a03" id="0091a03"></a>入之士。無勞鞭挽。而天然露地白牛。不落階級。而剎<a 
name="0091a04" id="0091a04"></a>那能所雙絕。則圖成滯貨。頌成賸語。覽之當發一笑。<a 
name="0091a05" id="0091a05"></a>吾無強焉。</p></div><a 
name="0091a06" id="0091a06"></a><div class="xu"><p style="margin-left: 4em"><span class="headname">緇門崇行錄序</span></p><a 
name="0091a07" id="0091a07"></a><p style="text-indent: 0em; margin-left: 0em"><span class="linehead"></span>僧問沙門奚事。曰事道。事道孰為本。曰德行為本。僧<a 
name="0091a08" id="0091a08"></a>云。甚矣。子之固也。利以慧入。鈍以福修。沙門者。取慧<a 
name="0091a09" id="0091a09"></a>焉足矣。德行奚為。予曰。先民有言。德行本也。又云士<a 
name="0091a10" id="0091a10"></a>之致遠者先器識。況無上菩提之妙道。而可以受非<a 
name="0091a11" id="0091a11"></a>其器乎哉。師子之乳。匪琉璃瓶貯之則裂。舉萬鈞之<a 
name="0091a12" id="0091a12"></a>鼎。而荷以一葉之舟。不顛趾而溺者幾希矣。今沙門<a 
name="0091a13" id="0091a13"></a>稍才敏。則攻訓詁業鉛槧如儒生。又上之。則殘摭古<a 
name="0091a14" id="0091a14"></a>德之機緣。而<span class="corr" title='[遂&gt;逐]'>逐</span>聲響。捕影跡。為明眼者笑。聽其言也。<a 
name="0091a15" id="0091a15"></a>超佛祖之先。稽其行也。落凡庸之後。蓋末法之弊極<a 
name="0091a16" id="0091a16"></a>矣。予為此懼。集古善行。錄其要者。以十門羅之。何者。<a 
name="0091a17" id="0091a17"></a>離俗染之謂僧。故清素居其首。清而不嚴。狂士之清<a 
name="0091a18" id="0091a18"></a>也。攝身口意。是諸佛教。故受之以嚴正。嚴正繇師訓<a 
name="0091a19" id="0091a19"></a>而成。師者人之模範也。故受之以尊師。親生而後師<a 
name="0091a20" id="0091a20"></a>教。遺其親是忘本也。戒雖萬行。以孝為宗。故受之以<a 
name="0091a21" id="0091a21"></a>孝親忠孝無二理。知有親不知有君私也。一人有慶。<a 
name="0091a22" id="0091a22"></a>而我得優游於林泉。君恩莫大焉。故受之以忠君。忠<a 
name="0091a23" id="0091a23"></a>盡於上交。而惠乏於下及。則兼濟之道虧。故受之以<a 
name="0091a24" id="0091a24"></a>慈物。慈近於愛。愛生著。出世之礙也。故受之以高尚。<a 
name="0091a25" id="0091a25"></a>高尚非潔身長往而捨眾生也。欲其積厚而流光。故<a 
name="0091a26" id="0091a26"></a>受之以遲重。遲重而端居無為不可也。故受之以艱<a 
name="0091a27" id="0091a27"></a>苦。勞而無功。則苦難而退。因果不虛。故受之以感應<a 
name="0091a28" id="0091a28"></a>終焉。十行修而德備。則任法之器也。地良矣。而後佳<a 
name="0091a29" id="0091a29"></a>種投。心醇矣。而後至言入。無上菩提庶可希冀。不然。<a 
name="0091a30" id="0091a30"></a>一鄙夫耳。人道未全。焉知佛道。即使利根多慧。而慧<a 
name="0091b01" id="0091b01"></a>彌多。障彌重。將安用之。僧云。吾法一塵不立。十行何<a 
name="0091b02" id="0091b02"></a>施。予曰。五蘊紛紜。四大叢沓。何謂無塵。僧云。四大本<a 
name="0091b03" id="0091b03"></a>空。五蘊非有。予與一掌曰。學語之流。如麻似粟。未在。<a 
name="0091b04" id="0091b04"></a>更道。僧無對。艴然而起。予笑曰。蔽面塵埃。子何不拭。<a 
name="0091b05" id="0091b05"></a>慎之哉。毋升高不自卑。無妄談般若自取殃咎。無醉<a 
name="0091b06" id="0091b06"></a>於虛名。修其德。殫其精誠。以致力於道。力極而心通。<a 
name="0091b07" id="0091b07"></a>然後知不撥萬行。不受一塵。終日不空終日不有。夫<a 
name="0091b08" id="0091b08"></a>是之謂真慧。願吾子究心焉。予未聞道。兼薄於德。今<a 
name="0091b09" id="0091b09"></a>為此書。惟務救時弊而酬佛恩耳。明達之士。苟不因<a 
name="0091b10" id="0091b10"></a>人棄言。幸展轉以告夫禪者。</p></div><a 
name="0091b11" id="0091b11"></a><div class="xu"><p style="margin-left: 4em"><span class="headname">往生集序</span></p><a 
name="0091b12" id="0091b12"></a><p style="text-indent: 0em; margin-left: 0em"><span class="linehead"></span>世尊始成正覺。為諸有情普演佛乘。既而機難盡投。<a 
name="0091b13" id="0091b13"></a>繇是於一乘中示三乘法。而復於三乘中出淨土一<a 
name="0091b14" id="0091b14"></a>門。今去佛日遠。情塵日滋。進之不能發神解超聖階。<a 
name="0091b15" id="0091b15"></a>退之倀倀乎有淪墜之險。而匪仗此門。其何從疾脫<a 
name="0091b16" id="0091b16"></a>生死。大矣哉。可謂起末世沈痾必效之靈藥也。顧古<a 
name="0091b17" id="0091b17"></a>之效多。今之效尟。其咎安在。則亦口淨土。心娑婆。而<a 
name="0091b18" id="0091b18"></a>堅勇明悟不及前輩云爾。聞昔有傳往生者。歲久滅<a 
name="0091b19" id="0091b19"></a>沒。不可復睹。而斷章遺跡班班互載於內外百家之<a 
name="0091b20" id="0091b20"></a>書。予隨所見。輒附筆劄。仍摘其因果昭灼者日積之<a 
name="0091b21" id="0091b21"></a>成編。殆存十一於千百而已。今甲申竊比中峰廛居<a 
name="0091b22" id="0091b22"></a>掩關於上方。乃取而從其類後先之。又證之以諸聖<a 
name="0091b23" id="0091b23"></a>同歸。足之以生存感應。計百六十有六條。而間為之<a 
name="0091b24" id="0091b24"></a>贊以發其隱義。題曰往生集。俾緇素之流觀於是書。<a 
name="0091b25" id="0091b25"></a>將指而曰。某也以如是解脫而生。某也以如是純一<a 
name="0091b26" id="0091b26"></a>而生。某也以如是精誠之極感格而生。某也以如是<a 
name="0091b27" id="0091b27"></a>大悲大願而生。某也以如是改過不吝轉業於將墮<a 
name="0091b28" id="0091b28"></a>也而生。某如是上生。某如是中生下生。庶幾乎考古<a 
name="0091b29" id="0091b29"></a>驗今為淨業者左券。而客有過我者。閱未數傳。勃然<a 
name="0091b30" id="0091b30"></a>曰。淨土唯心。心外無土。往生淨土寓言也。子以為真<a 
name="0091c01" id="0091c01"></a>生乎哉。寧不乖於無生之旨。予俟其色定徐而謂曰。<a 
name="0091c02" id="0091c02"></a>談何容易。如以無生而已矣。一切斷滅。不應尚有唯<a 
name="0091c03" id="0091c03"></a>心。果悟無生。則生亦奚礙。生既本無。故終日生而未<a 
name="0091c04" id="0091c04"></a>嘗生也。且爾已盡漏心否乎。對曰不能。噫。漏心未盡。<a 
name="0091c05" id="0091c05"></a>則生緣未休。生緣未休。則托質有所。茫茫三界大苦<a 
name="0091c06" id="0091c06"></a>海中。不生淨土而生何土。六道之匍匐九品之逍遙。<a 
name="0091c07" id="0091c07"></a>利與害天淵矣。抑未之思歟。飾虛論而爭高。吾亦能<a 
name="0091c08" id="0091c08"></a>之。所以弗為者。夫亦懼生於識法耳。行矣。爾誠不以<a 
name="0091c09" id="0091c09"></a>予言為非。即淨土而之佛乘。蓋未嘗間隔絲毫。而奚<a 
name="0091c10" id="0091c10"></a>乖之有。客悚然從坐而作。惘然而自失。不覺其汪然<a 
name="0091c11" id="0091c11"></a>泣下而悲且咽也。整衣莊誦之終卷。亟拜亟請梓焉。<a 
name="0091c12" id="0091c12"></a>梓既成。道其始末如此。</p></div><a 
name="0091c13" id="0091c13"></a><div class="xu"><p style="margin-left: 4em"><span class="headname">重刊淨土善人詠序</span></p><a 
name="0091c14" id="0091c14"></a><p style="text-indent: 0em; margin-left: 0em"><span class="linehead"></span>予向為往生集。蓋淨土善人傳也。紀事也。此書則淨<a 
name="0091c15" id="0091c15"></a>土善人詠也。奇其事而歎之賞之歌頌之之謂也。夫<a 
name="0091c16" id="0091c16"></a>所稱善人者。非對惡名善之善也。非十善生天之善<a 
name="0091c17" id="0091c17"></a>也。心淨而土淨。在娑婆則蓮華比德。生極樂則蓮臺<a 
name="0091c18" id="0091c18"></a>托身。超三界。悟無生。以至成等正覺。善中之善。故經<a 
name="0091c19" id="0091c19"></a>云諸上善人也。然必形之乎詠者何也。此上以音聲<a 
name="0091c20" id="0091c20"></a>為佛事。而是詠也。約而該。質而不俚。褒而覈。溫厚和<a 
name="0091c21" id="0091c21"></a>平。優優乎有風人之遺焉。誦之能使人興起也。昔李<a 
name="0091c22" id="0091c22"></a>濟效胡曾周曇而為詠史。所敘才二十一人。其人則<a 
name="0091c23" id="0091c23"></a>太略也。又有詠而無述。覽之者無所稽其實也。曩予<a 
name="0091c24" id="0091c24"></a>得此於友人。破簡蠹帙瓤瓤欲盡。貯篋中二十稔而<a 
name="0091c25" id="0091c25"></a>重壽諸梓者。恐其遂淪亡也。噫。神棲安養之有賦也。<a 
name="0091c26" id="0091c26"></a>擬歸去來之有辭也。中峰西齋諸懷淨土者之有詩<a 
name="0091c27" id="0091c27"></a>也。及濟之有史詠也。合而觀之。兼美焉獨菴之有善<a 
name="0091c28" id="0091c28"></a>人詠也。</p></div><a 
name="0091c29" id="0091c29"></a><div class="xu"><p style="margin-left: 4em"><span class="headname">中峰禪師淨土詩序</span></p><a 
name="0091c30" id="0091c30"></a><p style="text-indent: 0em; margin-left: 0em"><span class="linehead"></span>淨土之為教大矣。昭揭於經。恢弘於論。窮微極深於<a 
name="0092a01" id="0092a01"></a>諸家之疏傳辯議。而羽翼其間者。又從而賦之辭之<a 
name="0092a02" id="0092a02"></a>偈頌之詩之。詩也者。又偈頌之和聲協律。委婉游揚。<a 
name="0092a03" id="0092a03"></a>俾人樂而玩。感慨而悲歌。不覺其情謝塵寰而神棲<a 
name="0092a04" id="0092a04"></a>寶域者也。詩之為益於淨土亦大矣。自古懷淨土詩<a 
name="0092a05" id="0092a05"></a>相望後先。而惟中峰大師百詠。事理兼帶。性相圓通<a 
name="0092a06" id="0092a06"></a>息參禪念佛之嘵諍。定即土即心之平準。塗毒於文<a 
name="0092a07" id="0092a07"></a>鼓。傾耳則五內崩。伏砒於旨肴染指則命根斷。美哉<a 
name="0092a08" id="0092a08"></a>洋洋乎。其諸陽春一曲響窮百代者乎。大中丞省吾<a 
name="0092a09" id="0092a09"></a>金公。盟心淨土。乃重授鍥人以廣流通。屬予序諸首<a 
name="0092a10" id="0092a10"></a>簡。予老矣。沈痾枕席。久置筆研。偶斯勝緣。雖心生喜<a 
name="0092a11" id="0092a11"></a>躍。然力不能作一語。爰命童子錄其平日所常談者<a 
name="0092a12" id="0092a12"></a>以應。</p></div><a 
name="0092a13" id="0092a13"></a><div class="xu"><p style="margin-left: 4em"><span class="headname">答四十八問序</span></p><a 
name="0092a14" id="0092a14"></a><p style="text-indent: 0em; margin-left: 0em"><span class="linehead"></span>淨土之教。因地於法藏。肇端於韋提開陳於靈鷲教<a 
name="0092a15" id="0092a15"></a>主之金言。流衍於匡廬大士之蓮社。專一心而向往。<a 
name="0092a16" id="0092a16"></a>歷三界以橫超。誠哉末法之要津矣。然上根即事契<a 
name="0092a17" id="0092a17"></a>理。固諦信不回。下士有聞斯從。亦無因起惑。惟不上<a 
name="0092a18" id="0092a18"></a>不下。位屆中流。乃欲從欲違。志無定向。繇是十疑通<a 
name="0092a19" id="0092a19"></a>於智者。或問啟於則公。天鼓諄諄。婆心戀戀。豈曰多<a 
name="0092a20" id="0092a20"></a>言。言所不容<span class="corr" title='[已&gt;己]'>己</span>也。而復晷沈膏繼。病劇藥增。後是二<a 
name="0092a21" id="0092a21"></a>書。能無再述。有德園居士者。乘宿願力。起大悲心。代<a 
name="0092a22" id="0092a22"></a>為百千眾生。曲申六八難問。山僧不免據款結案。隨<a 
name="0092a23" id="0092a23"></a>繩解紛。使彼越煩惱之河者直決其狐疑。出死生之<a 
name="0092a24" id="0092a24"></a>穴者頓離於鼠怯。叨陪往哲。共翊先宗云爾。若夫悟<a 
name="0092a25" id="0092a25"></a>心外之無土。則一真湛而萬法泯。誰是西方。了土外<a 
name="0092a26" id="0092a26"></a>之無心。則七寶飾而九蓮開。何妨本寂。是則居士於<a 
name="0092a27" id="0092a27"></a>廓爾無疑之鄉而幻出問端。似風來水面。山僧於默<a 
name="0092a28" id="0092a28"></a>然無問之地而夢酬答語。若谷和泉聲。雖雲興瓶瀉。<a 
name="0092a29" id="0092a29"></a>未敢儔古聖之宏規。而燭照冥消。聊以抉時人之&#x7796;<a 
name="0092a30" id="0092a30"></a>目。其或闡提根心。倔強猶昔。斷斷乎薄淨土而不修。<a 
name="0092b01" id="0092b01"></a>守偏空而自足。亦末如之何也已矣悲夫。</p></div><a 
name="0092b02" id="0092b02"></a><div class="xu"><p style="margin-left: 4em"><span class="headname">慈無量集序</span></p><a 
name="0092b03" id="0092b03"></a><p style="text-indent: 0em; margin-left: 0em"><span class="linehead"></span>慈悲喜捨號菩薩四無量心。而慈實為四心之冠。易<a 
name="0092b04" id="0092b04"></a>文言曰。元者。善之長也。元於人為仁。儒之言仁。佛之<a 
name="0092b05" id="0092b05"></a>言慈。一也。故世出世間莫尚乎慈。而無量云者。昭其<a 
name="0092b06" id="0092b06"></a>慈之廣也。今夫殺人者死人知之。然而殺禽畜者無<a 
name="0092b07" id="0092b07"></a>死刑。遂快意行殺。不知陰減其壽。冥削其祿。墮泥犁<a 
name="0092b08" id="0092b08"></a>於既沒。償鼎鑊於當來。其為刑殆有甚焉者矣。殺人<a 
name="0092b09" id="0092b09"></a>之子者死人知之。然而殺<span class="corr" title='[已&gt;己]'>己</span>始生之嬰兒者無死刑。<a 
name="0092b10" id="0092b10"></a>遂快意行殺。不知無罪殺兒。與殺人之罪同科。是上<a 
name="0092b11" id="0092b11"></a>帝之訓也。罪不可逃。刑且加甚。亦彰彰明矣。善哉王<a 
name="0092b12" id="0092b12"></a>堇甫氏之為是書乎。唯聖作則。以聖經為量。曰訓慈。<a 
name="0092b13" id="0092b13"></a>賢者述焉。以群賢之論為輔。曰宣慈。無徵不信。不信<a 
name="0092b14" id="0092b14"></a>民弗從。以歷然因果為驗。曰證慈。物尚當愛。民胡弗<a 
name="0092b15" id="0092b15"></a>仁。衍生生之道。以溺子墮胎為大戒。曰本慈。四錄備<a 
name="0092b16" id="0092b16"></a>而慈之用廣矣。乃因其問名也。為安名曰慈無量集<a 
name="0092b17" id="0092b17"></a>云。</p></div><a 
name="0092b18" id="0092b18"></a><div class="xu"><p style="margin-left: 4em"><span class="headname">殺生炯戒序</span></p><a 
name="0092b19" id="0092b19"></a><p style="text-indent: 0em; margin-left: 0em"><span class="linehead"></span>曩予有戒殺放生文行世。一時崇善諸君子喜傳而<a 
name="0092b20" id="0092b20"></a>樂就之。已而朱西宗氏持所撰殺生炯戒一編來謁<a 
name="0092b21" id="0092b21"></a>予。乞言以弁。則歷歷皆今古傳記因果昭灼可懲可<a 
name="0092b22" id="0092b22"></a>勸者。系其事而繪之乎圖。且予著其文也。未及其像<a 
name="0092b23" id="0092b23"></a>也。能喻知文不能喻不知文者。今兼有之。閨人孺子<a 
name="0092b24" id="0092b24"></a>目擊而心惕矣。昔鄭公俠進流民圖。而云一經睿覽。<a 
name="0092b25" id="0092b25"></a>足可流涕。睹斯炯戒。自非木石。其誰不發大慈悲心。<a 
name="0092b26" id="0092b26"></a>是則翊予文以傳。而俾就者彌眾。西宗功德殆過予<a 
name="0092b27" id="0092b27"></a>哉。額手天龍。而為識諸始簡。</p></div><a 
name="0092b28" id="0092b28"></a><div class="xu"><p style="margin-left: 4em"><span class="headname">自知錄序</span></p><a 
name="0092b29" id="0092b29"></a><p style="text-indent: 0em; margin-left: 0em"><span class="linehead"></span>予少時。見太微仙君功過格而大悅。旋梓以施。已而<a 
name="0092b30" id="0092b30"></a>出俗行腳。匍匐於參請。暨歸隱深谷。方事禪思。遂無<a 
name="0092c01" id="0092c01"></a>暇及此。今老矣。復得諸亂帙中。悅猶故也。乃稍為刪<a 
name="0092c02" id="0092c02"></a>定。更增其未備。而重梓焉。昔仙君謂凡人宜置藉臥<a 
name="0092c03" id="0092c03"></a>榻。每嚮晦入息。書其一日功過。積日而月。積月而年。<a 
name="0092c04" id="0092c04"></a>或以功準過。或以過準功。多寡相讎。自知罪福。不必<a 
name="0092c05" id="0092c05"></a>問乎休咎。至矣哉言乎。先民有云。人苦不自知。唯知<a 
name="0092c06" id="0092c06"></a>其惡。則懼而戢。知其善。則喜而益自勉。不知。則任情<a 
name="0092c07" id="0092c07"></a>肆志。淪胥於禽獸。而亦莫覺其禽獸也。茲運心舉筆。<a 
name="0092c08" id="0092c08"></a>靈臺難欺。邪正淑慝。炯乎若明鏡之鑒形。不師而嚴。<a 
name="0092c09" id="0092c09"></a>不友而諍。不賞罰而勸懲。不蓍龜而趨避。不天堂地<a 
name="0092c10" id="0092c10"></a>獄而升沈。馴而致之。其於道也何有。因易其名曰自<a 
name="0092c11" id="0092c11"></a>知錄。是錄也。下士得之。行且大笑。莫之能視。奚望其<a 
name="0092c12" id="0092c12"></a>能書。中士得之。必勤而書之。上士得之。但自諸惡不<a 
name="0092c13" id="0092c13"></a>作。眾善奉行。書可也。不書可也。何以故。善本當行。非<a 
name="0092c14" id="0092c14"></a>徼福故。惡本不當作。非畏罪故終日止惡。終日修善。<a 
name="0092c15" id="0092c15"></a>外不見善惡相。內不見能止能修之心。福且不受。罪<a 
name="0092c16" id="0092c16"></a>亦性空。則書將安用。矧二部童子。六齋諸天。并世所<a 
name="0092c17" id="0092c17"></a>稱台彭司命。日遊夜遊。予司奪司。元會節臘等。昭布<a 
name="0092c18" id="0092c18"></a>森列。前我後我左右我明目而矚我。政使我不書彼<a 
name="0092c19" id="0092c19"></a>之書固已密繭絲而析秋毫矣。雖然。天下不皆上士。<a 
name="0092c20" id="0092c20"></a>即皆上士。其自知而不書。不失為君子。不自知而不<a 
name="0092c21" id="0092c21"></a>書。非冥頑不靈。則剛愎自用云爾。人間顧可無是錄<a 
name="0092c22" id="0092c22"></a>乎。是故在儒為四端百行。在釋為六度萬行。在道為<a 
name="0092c23" id="0092c23"></a>三千功八百行。皆積善之說也。彼罷緣灰念之輩。以<a 
name="0092c24" id="0092c24"></a>自為則無論矣。如藉口乎善惡都莫思量見有勤而<a 
name="0092c25" id="0092c25"></a>書之者。漫呵曰。惡用是矻矻爾煩心為。則其失非細。<a 
name="0092c26" id="0092c26"></a>嗟乎。世人夏畦於五欲之場。疲神殫思。終其身不憚<a 
name="0092c27" id="0092c27"></a>煩。而獨煩於就寢之俄頃。不一整其心慮。亦惑矣。<span class="corr" title='[書&gt;晝]'>晝</span><a 
name="0092c28" id="0092c28"></a>勤三省。夜必告天。乃至黑荳白荳。賢智者所不廢也。<a 
name="0092c29" id="0092c29"></a>書之庸何傷。</p></div><a 
name="0092c30" id="0092c30"></a><div class="xu"><p style="margin-left: 4em"><span class="headname">刻冰蓮居士續法喜志序</span></p><a 
name="0093a01" id="0093a01"></a><p style="text-indent: 0em; margin-left: 0em"><span class="linehead"></span>凡夫以欲為喜。欲多而厭生。何也。世樂無常。難乎其<a 
name="0093a02" id="0093a02"></a>續也。智人以法為喜。法彌廣而喜彌深。何也。真常之<a 
name="0093a03" id="0093a03"></a>樂。取足於性分。相續而無終窮者也。冰蓮居士初志<a 
name="0093a04" id="0093a04"></a>法喜四卷示予。予重壽諸梓。已而又為四卷續之。徵<a 
name="0093a05" id="0093a05"></a>言於予。予隨喜無倦。作而曰。斯志豈惟續於今之四<a 
name="0093a06" id="0093a06"></a>卷而已。千百世之後。聞法悅心者。當代不乏人。積而<a 
name="0093a07" id="0093a07"></a>為千百卷。何可量也。唯居士寓形欲界。而怡神法窟。<a 
name="0093a08" id="0093a08"></a>不為一身喜。一時喜。而為天下後世喜。其用心亦普<a 
name="0093a09" id="0093a09"></a>矣。是故法無盡。喜無盡。續無盡。而居士之功德亦無<a 
name="0093a10" id="0093a10"></a>盡。</p></div><a 
name="0093a11" id="0093a11"></a><div class="xu"><p style="margin-left: 4em"><span class="headname">無幻禪師語錄序</span></p><a 
name="0093a12" id="0093a12"></a><p style="text-indent: 0em; margin-left: 0em"><span class="linehead"></span>予固非知禪者。其於古尊宿升堂入室示眾小參。乃<a 
name="0093a13" id="0093a13"></a>至拈提贊頌種種著述類而成編者。未嘗不莊誦而<a 
name="0093a14" id="0093a14"></a>樂玩之也。若其奧旨微機。通玄入要。主賓互換。人境<a 
name="0093a15" id="0093a15"></a>交奪。明暗相參。殺活自在。脫義路。超情量。非予劣智<a 
name="0093a16" id="0093a16"></a>所能測識者。不敢妄為之說也。茲無幻古湛禪師既<a 
name="0093a17" id="0093a17"></a>謝世。門人錄其語為帙。將鋟梓以傳。徵序於予。予未<a 
name="0093a18" id="0093a18"></a>識禪師之面。而幸獲睹禪師之遺言。猶面也。合掌焚<a 
name="0093a19" id="0093a19"></a>香。書此以弁其卷。</p></div><a 
name="0093a20" id="0093a20"></a><div class="xu"><p style="margin-left: 4em"><span class="headname">幻有禪師閒談晚話二編序</span></p><a 
name="0093a21" id="0093a21"></a><p style="text-indent: 0em; margin-left: 0em"><span class="linehead"></span>予昔參笑巖和尚於京師。幻有兄侍焉。無何。予以病<a 
name="0093a22" id="0093a22"></a>附餉舶南還。而幻有兄侍和尚最久。已而遍歷諸方。<a 
name="0093a23" id="0093a23"></a>歸老於龍池。顧予衰耄。臥疾深谷。沾沾自濡不足。幻<a 
name="0093a24" id="0093a24"></a>有兄方慨然以建法幢立宗旨為己任。走使千里。遺<a 
name="0093a25" id="0093a25"></a>我閒談晚話二編。徵言以弁。昔人謂驅除雜語言。而<a 
name="0093a26" id="0093a26"></a>此編諄諄皆切要語。閒談固如是耶。得非因慈悲故。<a 
name="0093a27" id="0093a27"></a>故有落草之談耶。又德山云。今夜不答話。問話者三<a 
name="0093a28" id="0093a28"></a>十棒。茲乃終宵揮<span class="corr" title='[塵&gt;麈]'>麈</span>。亹亹酬應忘倦。是且與德山相<a 
name="0093a29" id="0093a29"></a>去多少。即謂德山答語如雷幻有不說一字亦可也。<a 
name="0093a30" id="0093a30"></a>巖師往矣。門庭有人。予何幸樂觀其盛。</p></div><a 
name="0093b01" id="0093b01"></a><div class="xu"><p style="margin-left: 4em"><span class="headname">直道錄序</span></p><a 
name="0093b02" id="0093b02"></a><p style="text-indent: 0em; margin-left: 0em"><span class="linehead"></span>語云。斯民也。三代之所以直道而行也。又曰人之生<a 
name="0093b03" id="0093b03"></a>也直。又曰古之愚也直。生理本直。則無論知愚。而此<a 
name="0093b04" id="0093b04"></a>中耿耿不昧者。三代之民心也。直道也。亦太古無懷<a 
name="0093b05" id="0093b05"></a>葛天氏之民心也。直道也。亦太古之太古。劫初以來<a 
name="0093b06" id="0093b06"></a>光音氏之民心也。直道也。雖欲曲而不可得也。用是<a 
name="0093b07" id="0093b07"></a>上下古今。凡史傳之所記錄。耳目之所見聞。千百中<a 
name="0093b08" id="0093b08"></a>摘其一二。或共所稱譽讚獎而不覺其非者吾抑之。<a 
name="0093b09" id="0093b09"></a>或共所排擊貶駮而不覺其是者吾揚之。其揚也。非<a 
name="0093b10" id="0093b10"></a>敢為佞也。其抑也。非敢於無過中求過而為是刻也。<a 
name="0093b11" id="0093b11"></a>民心之直道。蓋振古如茲也。儻以為是。唯有道者印<a 
name="0093b12" id="0093b12"></a>焉。苟為不然。幸有以教我。</p></div><a 
name="0093b13" id="0093b13"></a><div class="xu"><p style="margin-left: 4em"><span class="headname">竹窗三筆序</span></p><a 
name="0093b14" id="0093b14"></a><p style="text-indent: 0em; margin-left: 0em"><span class="linehead"></span>古有容齋隨筆。予效之竹窗之下。時有所感。筆焉。時<a 
name="0093b15" id="0093b15"></a>有所見。筆焉。從初至再。成二帙矣。茲度八旬。頗知七<a 
name="0093b16" id="0093b16"></a>十九年之非。而自覺其心之未悄然也。奈何久仆樂<a 
name="0093b17" id="0093b17"></a>生之堂。無能勤趙老之屨。於是一榻而走千山。寸晷<a 
name="0093b18" id="0093b18"></a>而遊神於百世。所感所見。積之歲月。忽復成帙。雖東<a 
name="0093b19" id="0093b19"></a>語西話。賓叩主酬。種種不一。要歸於整飭行門。平治<a 
name="0093b20" id="0093b20"></a>心地而已。餘如世諦中事。無關於法化。無補於修進<a 
name="0093b21" id="0093b21"></a>者。則不暇及焉。噫。吾耄矣。胡不囊括瓶守。而喋喋乃<a 
name="0093b22" id="0093b22"></a>爾。噫。吾耄矣。斜陽賸月。能幾何時。此而不言。更待何<a 
name="0093b23" id="0093b23"></a>日。苟有利於民物。他何恤為。因以付管城子。</p></div><a 
name="0093b24" id="0093b24"></a><div class="xu"><p style="margin-left: 4em"><span class="headname">諺謨曲典序</span></p><a 
name="0093b25" id="0093b25"></a><p style="text-indent: 0em; margin-left: 0em"><span class="linehead"></span>世諦之言。符於實相。芻蕘之言。擇於聖人。是故禹拜<a 
name="0093b26" id="0093b26"></a>昌言。而舜察邇言。拜昌言易。察邇言為尤難。人忽之。<a 
name="0093b27" id="0093b27"></a>舜察之。此其所以稱大知也。謀臣以牛後悟主。衲僧<a 
name="0093b28" id="0093b28"></a>以飯袋得心。則不必聖經賢傳。錦字瑤編。取其足以<a 
name="0093b29" id="0093b29"></a>利人而已。至於排場戲曲。古詩古樂府之餘音也。盛<a 
name="0093b30" id="0093b30"></a>行於元。流通於今日。慧業文人。與庸夫孺子。所共傳<a 
name="0093c01" id="0093c01"></a>唱而愉情者也。奈何淫蕩猥媟之語雜於其間。人祇<a 
name="0093c02" id="0093c02"></a>以侑壺觴供笑謔。而不知反而後和。被圍而援琴。是<a 
name="0093c03" id="0093c03"></a>日哭而不歌。歌固宣尼平日所不廢矣。乃摘其有裨<a 
name="0093c04" id="0093c04"></a>風化者約為三科。一曰忠孝節義。二曰感慨悲歌。三<a 
name="0093c05" id="0093c05"></a>曰警悟解脫。庶幾旁敲暗擊。亦娑婆世界以音聲為<a 
name="0093c06" id="0093c06"></a>佛事。先以欲鉤牽後令入佛智之一端也。噫。抱七年<a 
name="0093c07" id="0093c07"></a>之沈痾者。俟黃於牛喉。割膽於蚺腹。採雲母於廣連<a 
name="0093c08" id="0093c08"></a>之陰谷。鑿空青於越嶲之銅阿。不勝其得之之難。而<a 
name="0093c09" id="0093c09"></a>療病者顧昭昭乎目前。古所謂善為醫者遍地皆良<a 
name="0093c10" id="0093c10"></a>藥也。寶訓日陳於鬧市。金誥時播於梨園。孰為諺乎。<a 
name="0093c11" id="0093c11"></a>孰為曲乎。吾於是謨之典之。</p></div></div><a 
name="0093c12" id="0093c12"></a><a 
name="0093c13" id="0093c13"></a><a 
name="0093c14" id="0093c14"></a><a 
name="0093c15" id="0093c15"></a><a 
name="0093c16" id="0093c16"></a><a 
name="0093c17" id="0093c17"></a><a 
name="0093c18" id="0093c18"></a><a 
name="0093c19" id="0093c19"></a><a 
name="0093c20" id="0093c20"></a><a 
name="0093c21" id="0093c21"></a><a 
name="0093c22" id="0093c22"></a><a 
name="0093c23" id="0093c23"></a><a 
name="0093c24" id="0093c24"></a><a 
name="0093c25" id="0093c25"></a><a 
name="0093c26" id="0093c26"></a><a 
name="0093c27" id="0093c27"></a><a 
name="0093c28" id="0093c28"></a><a 
name="0093c29" id="0093c29"></a><a 
name="0093c30" id="0093c30"></a><a 
name="0094a01" id="0094a01"></a><p style="margin-left: 3em"><span class="headname">跋<span class="note">(散刻及遺稿俱增入)</span></span></p><a 
name="0094a02" id="0094a02"></a><p style="margin-left: 4em"><span class="headname">佛說無量壽經跋</span></p><a 
name="0094a03" id="0094a03"></a><p style="text-indent: 0em; margin-left: 0em"><span class="linehead"></span>世傳大彌陀經龍舒王居士會四譯經文而成之者<a 
name="0094a04" id="0094a04"></a>也。四譯者。初譯於漢迦婁支讖。曰無量平等清淨覺<a 
name="0094a05" id="0094a05"></a>經。次譯於曹魏康僧愷。曰無量壽經。次譯於吳支謙<a 
name="0094a06" id="0094a06"></a>曰阿彌陀經。次譯於宋法賢。曰無量壽莊嚴經。而菩<a 
name="0094a07" id="0094a07"></a>提流志附譯於寶積。曰無量壽如來會。則居士所未<a 
name="0094a08" id="0094a08"></a>及者。居士之會四譯也。言簡而義周。辭順而理顯。誠<a 
name="0094a09" id="0094a09"></a>哉大有功於淨土矣。惜其中頗有未安。如四十八願。<a 
name="0094a10" id="0094a10"></a>不得不一為整頓。蓋漢譯止開二十四願。四十八願<a 
name="0094a11" id="0094a11"></a>肇始於魏譯。而法賢流志二師因之。吳譯從漢亦二<a 
name="0094a12" id="0094a12"></a>十四。然四十八願今古流通。自應宗祖魏譯。奈何居<a 
name="0094a13" id="0094a13"></a>士敘願。較之魏譯。或前著後。或後著前。次第紊亂。以<a 
name="0094a14" id="0094a14"></a>參三譯。亦各不協。夫譯經必據梵本。居士憑何梵本<a 
name="0094a15" id="0094a15"></a>而別為次第乎。於理雖似無妨。於譯法大為不順。用<a 
name="0094a16" id="0094a16"></a>是重錄魏譯以付剞劂。庶俾後人知有古文在也。又<a 
name="0094a17" id="0094a17"></a>魏譯三輩往生皆曰發菩提心。居士乃惟中輩有之。<a 
name="0094a18" id="0094a18"></a>下曰不發。上竟無文。全缺差殊。未審何意。居士神超<a 
name="0094a19" id="0094a19"></a>寶域。身入聖流。殆必成心已亡。虛懷不礙。區區效忠<a 
name="0094a20" id="0094a20"></a>之懇。諒其鑒之矣。</p><a 
name="0094a21" id="0094a21"></a><p style="margin-left: 4em"><span class="headname">董玄宰書法華經跋</span></p><a 
name="0094a22" id="0094a22"></a><p style="text-indent: 0em; margin-left: 0em"><span class="linehead"></span>董太史為其尊人手書妙法蓮華經七卷持示予。予<a 
name="0094a23" id="0094a23"></a>憶勸善書云。有人入冥。見冥府諸王及官吏等最重<a 
name="0094a24" id="0094a24"></a>金剛般若妙法蓮華二經。夫如來一代時教。至般若<a 
name="0094a25" id="0094a25"></a>乃蕩空群相。然後會歸於一乘法華之實相。故法華<a 
name="0094a26" id="0094a26"></a>者聖道成終也。太史先是既書金剛般若。今復書此<a 
name="0094a27" id="0094a27"></a>經。憑斯大功德力追厥先亡。豈惟不滯冥途。當必超<a 
name="0094a28" id="0094a28"></a>登淨域矣。況乎運入神之筆精。顯甚深之佛智。而根<a 
name="0094a29" id="0094a29"></a>本於終天罔極之孝思。是三絕也。今古祕寶。今古祕<a 
name="0094a30" id="0094a30"></a>寶。</p><a 
name="0094b01" id="0094b01"></a><p style="margin-left: 4em"><span class="headname">繡法華經跋<span class="note">(包孝廉心弦請題)</span></span></p><a 
name="0094b02" id="0094b02"></a><p style="text-indent: 0em; margin-left: 0em"><span class="linehead"></span>昔人謂準老金剛眼在無盡筆尖兒上。何期今日一<a 
name="0094b03" id="0094b03"></a>乘實相正法眼藏乃在閨闈中鍼尖兒上。而居士以<a 
name="0094b04" id="0094b04"></a>是黼黻先猷。孝亦大矣。夫草木畫像尚云作佛根因。<a 
name="0094b05" id="0094b05"></a>況錦繡成文豈非真法供養。居士其寶之。</p><a 
name="0094b06" id="0094b06"></a><p style="margin-left: 4em"><span class="headname">佛遺教經論疏節要跋</span></p><a 
name="0094b07" id="0094b07"></a><p style="text-indent: 0em; margin-left: 0em"><span class="linehead"></span>佛云吾言如蜜。中邊皆甜。又云治世語言皆即實相。<a 
name="0094b08" id="0094b08"></a>故三祖不難至道而嫌揀擇有以也。今時人喜玄。一<a 
name="0094b09" id="0094b09"></a>大藏教。凡入理深談競互傳誦。至平易切近處或弁<a 
name="0094b10" id="0094b10"></a>髦之。抑揀蜜於中邊。而實相顧不遍耶。嗟乎。最後叮<a 
name="0094b11" id="0094b11"></a>嚀言猶在人耳也。鏤骨銘肌共報恩。於是乎刻遺教。</p><a 
name="0094b12" id="0094b12"></a><p style="margin-left: 4em"><span class="headname">唐譯地藏經跋<span class="note">(比丘性安請題)</span></span></p><a 
name="0094b13" id="0094b13"></a><p style="text-indent: 0em; margin-left: 0em"><span class="linehead"></span>地藏經譯於唐實叉難陀。而時本譯人為法燈法炬。<a 
name="0094b14" id="0094b14"></a>不著世代。不載里族。於藏無所考。雖小異大同。理固<a 
name="0094b15" id="0094b15"></a>無傷。而覈實傳信必應有據。乃比丘性安者。承先志<a 
name="0094b16" id="0094b16"></a>刻唐譯易之。其詳具如冢宰陸公序矣。或謂是經諄<a 
name="0094b17" id="0094b17"></a>諄乎眾生因果地獄名相。無復玄論。不足新世耳目。<a 
name="0094b18" id="0094b18"></a>惡用是訂正為。噫。布帛菽粟。平時不如明珠。凶年則<a 
name="0094b19" id="0094b19"></a>為至寶。救末法之凶年。是經其可少耶。若夫眾生度<a 
name="0094b20" id="0094b20"></a>盡方證菩提。地獄未空。誓不成佛。探玄上士試終身<a 
name="0094b21" id="0094b21"></a>味之。</p><a 
name="0094b22" id="0094b22"></a><p style="margin-left: 4em"><span class="headname">合刻行願品彌陀經跋</span></p><a 
name="0094b23" id="0094b23"></a><p style="text-indent: 0em; margin-left: 0em"><span class="linehead"></span>二經合刻者何。良繇行願一品當全部華嚴大經。而<a 
name="0094b24" id="0094b24"></a>中云願命終時。於安樂國蓮華化生。面見彌陀。授記<a 
name="0094b25" id="0094b25"></a>作佛。故特合為一帙。普願法界眾生信受奉行者。生<a 
name="0094b26" id="0094b26"></a>唯心華藏之寶蓮池。見本性舍那之無量壽。修四字<a 
name="0094b27" id="0094b27"></a>十玄之圓滿脩多羅。證九品一乘之無上等正覺。</p><a 
name="0094b28" id="0094b28"></a><p style="margin-left: 4em"><span class="headname">較正金剛般若波羅密經跋</span></p><a 
name="0094b29" id="0094b29"></a><p style="text-indent: 0em; margin-left: 0em"><span class="linehead"></span>金剛般若時本有三十二分。藏本原無。近刻者多去<a 
name="0094b30" id="0094b30"></a>分。或曰三十二分沿習已久。而中峰為趙松雪略釋<a 
name="0094c01" id="0094c01"></a>亦仍彼分。或曰天親無著二菩薩有十八住二十七<a 
name="0094c02" id="0094c02"></a>疑。盍擇於斯二者而用之。愚意講解家宜遵二菩薩<a 
name="0094c03" id="0094c03"></a>所定。至於受持讀誦。既去分。不若并住與疑俱置不<a 
name="0094c04" id="0094c04"></a>用。而單存本文之為得也。又諸本句字亦復互有參<a 
name="0094c05" id="0094c05"></a>差。莫之畫一。學者病焉。蔣子茂浙茂瀗將重刻是經<a 
name="0094c06" id="0094c06"></a>以報罔極之恩。屢叩予為一較正。因於末簡識之。</p><a 
name="0094c07" id="0094c07"></a><p style="margin-left: 4em"><span class="headname">梵網經跋<span class="note">(錢居士仰山請題)</span></span></p><a 
name="0094c08" id="0094c08"></a><p style="text-indent: 0em; margin-left: 0em"><span class="linehead"></span>梵網全帙。古稱百有一十二卷。六十一品。今所存心<a 
name="0094c09" id="0094c09"></a>地一品。而分上下。下乃詳陳戒相。先之十重。繼之四<a 
name="0094c10" id="0094c10"></a>十八輕。號菩薩戒。蓋通緇素。均王臣。普六道聖凡眾<a 
name="0094c11" id="0094c11"></a>生之所同稟也。茲開元葺古戒壇。煥然維新。將鏤是<a 
name="0094c12" id="0094c12"></a>經置之壇前以永範來學。仰山居士錢廣詔等來徵<a 
name="0094c13" id="0094c13"></a>予言。予唯祕閣張君名鎡者曾疏諸經首。辭工而意<a 
name="0094c14" id="0094c14"></a>甚切至。予何言哉。宜重勒彼文。而以予言識歲月於<a 
name="0094c15" id="0094c15"></a>石末。</p><a 
name="0094c16" id="0094c16"></a><p style="margin-left: 4em"><span class="headname">龍舒淨土文題辭</span></p><a 
name="0094c17" id="0094c17"></a><p style="text-indent: 0em; margin-left: 0em"><span class="linehead"></span>海虞天池居士嚴公。厥冢子樸。自幼諄謹天植。敦倫<a 
name="0094c18" id="0094c18"></a>樂善。戒殺放生。修種種懿行。以二十五歲卒。卒之前<a 
name="0094c19" id="0094c19"></a>一日。居士謂曰。爾於斯時。毋雜思。但一心念佛。樸應<a 
name="0094c20" id="0094c20"></a>曰諾。又謂曰。爾憶三人生兜率事乎。若生安養。願報<a 
name="0094c21" id="0094c21"></a>我。樸應曰諾。又謂曰。從今吾亦一心念佛。樸喜曰。審<a 
name="0094c22" id="0094c22"></a>如是。兒無復慮矣。正容合掌而逝。簡其遺笥。得所刻<a 
name="0094c23" id="0094c23"></a>龍舒淨土文板。乃取而印施以助往生。<span class="corr" title='[祩&gt;袾]'>袾</span>宏曰。樸之<a 
name="0094c24" id="0094c24"></a>亡世有二疑。應壽不壽。一也。應報不報。二也。壽夭屬<a 
name="0094c25" id="0094c25"></a>乎前緣。仁者壽。仁莫如回。而回且夭矣。又生矣。而不<a 
name="0094c26" id="0094c26"></a>報何害。逐逐然必報。是鬼神活計耳。但信龍舒語。復<a 
name="0094c27" id="0094c27"></a>奚疑焉。</p><a 
name="0094c28" id="0094c28"></a><p style="margin-left: 4em"><span class="headname">跋真實居士雲棲蘭若志</span></p><a 
name="0094c29" id="0094c29"></a><p style="text-indent: 0em; margin-left: 0em"><span class="linehead"></span>大司成馮公為雲棲作志未結。長子權奇書其後云。<a 
name="0094c30" id="0094c30"></a>此先君手稿也。欲了未了。可言未言。幸與海內大德<a 
name="0095a01" id="0095a01"></a>酌存之。愚以為未了未言固無害。例如華嚴僅八十<a 
name="0095a02" id="0095a02"></a>卷。文未足而意<span class="corr" title='[己&gt;已]'>已</span>足矣。但所云或疑師不紹西來之<a 
name="0095a03" id="0095a03"></a>宗。而揚西歸之教。於此二句閣筆。引而不發。躍如也。<a 
name="0095a04" id="0095a04"></a>今不必續貂。止請諸方此處下一轉語。</p><a 
name="0095a05" id="0095a05"></a><p style="margin-left: 4em"><span class="headname">書淨土會語後<span class="note">(蘇郡以答曹魯川二書合刻名淨土會語)</span></span></p><a 
name="0095a06" id="0095a06"></a><p style="text-indent: 0em; margin-left: 0em"><span class="linehead"></span>魯川崇尚華嚴。是其盛心。本不欲辯。但以其尊華嚴<a 
name="0095a07" id="0095a07"></a>而抑淨土。抑之又抑。痛抑之不少置。則不得不辯。夫<a 
name="0095a08" id="0095a08"></a>舍那釋迦彌陀。同而異異而同者也。魯川已知同異<a 
name="0095a09" id="0095a09"></a>不可偏執。而復定執為異。又鄙之薄之。以華嚴自負。<a 
name="0095a10" id="0095a10"></a>不應如是。其可疑一也。普賢為華嚴長子。行願品有<a 
name="0095a11" id="0095a11"></a>十大願王導歸極樂。而曰華嚴未嘗言及西方可乎。<a 
name="0095a12" id="0095a12"></a>以華嚴自負。不應如是。其可疑二也。入華嚴法界不<a 
name="0095a13" id="0095a13"></a>思議解脫。則婆須無厭悉皆參請。而乃不親萬德之<a 
name="0095a14" id="0095a14"></a>彌陀。眾藝童音靡不演唱。而乃羞稱四字之嘉號。以<a 
name="0095a15" id="0095a15"></a>華嚴自負。不應如是。其可疑三也。疑者何。疑魯川通<a 
name="0095a16" id="0095a16"></a>華嚴而似乎未大通也。故不得不辯。況佛以大慈憫。<a 
name="0095a17" id="0095a17"></a>念末世說此淨土法門。魯川盡力排之。誠恐華嚴不<a 
name="0095a18" id="0095a18"></a>得入。淨土不得生。兩皆失之。誤人不小。亦不得不辯。</p><a 
name="0095a19" id="0095a19"></a><p style="margin-left: 4em"><span class="headname">淨土疑辯跋</span></p><a 
name="0095a20" id="0095a20"></a><p style="text-indent: 0em; margin-left: 0em"><span class="linehead"></span>微休居士鳴道學於靖江。有武城弦歌之風。既致政。<a 
name="0095a21" id="0095a21"></a>厲精華嚴。鏤梵本為方冊以便讀學。而復弘贊淨土。<a 
name="0095a22" id="0095a22"></a>刻予所著疑辯廣為流通。夫尚志十玄之門。神棲九<a 
name="0095a23" id="0095a23"></a>蓮之域。可謂深契普賢願王。妙入毗盧性海者矣。惜<a 
name="0095a24" id="0095a24"></a>蚤逝。不令曹魯川見之。</p><a 
name="0095a25" id="0095a25"></a><p style="margin-left: 4em"><span class="headname">書放生卷後</span></p><a 
name="0095a26" id="0095a26"></a><p style="text-indent: 0em; margin-left: 0em"><span class="linehead"></span>曩余三十有五。為文謂生日不宜殺生。既而五十。為<a 
name="0095a27" id="0095a27"></a>偈謂生日不宜慶生。今茲十易暑寒。一週甲子矣。諸<a 
name="0095a28" id="0095a28"></a>君子知余。又重愛余。不陳儀。以放生慶生。或曰。不殺<a 
name="0095a29" id="0095a29"></a>得矣。如不慶何。噫。如是慶生。慶萬物之生也。余惟恐<a 
name="0095a30" id="0095a30"></a>人之不慶生也。或曰。鳥未舒其翼。弋者候於林。魚未<a 
name="0095b01" id="0095b01"></a>揚其鬣。漁者盈於濱。雖曰甦之。其實枯之。惡在其能<a 
name="0095b02" id="0095b02"></a>放也。噫。翔空入淵。遂厥生者不知其幾也。重罹乎鉤<a 
name="0095b03" id="0095b03"></a>矢。百未之能一耳。方其獻俘於獵師。待烹於庖人。卜<a 
name="0095b04" id="0095b04"></a>兆於饞夫之腹中。死門甘伏。倏焉解之。雖未保所終。<a 
name="0095b05" id="0095b05"></a>而脫刀鋸。逃鼎鑊。譬之臨刑遇赦。其樂為何如也。且<a 
name="0095b06" id="0095b06"></a>西湖歌舞。歲無休時。假令諸君子。春花秋月。朝宴而<a 
name="0095b07" id="0095b07"></a>暮集。一舉箸則萬錢。一染指則千命。乃今易腥以素。<a 
name="0095b08" id="0095b08"></a>轉殺為生。較其得失。奚翅霄壤。不謂之勝舉吾不信<a 
name="0095b09" id="0095b09"></a>也。於是迭詠為放生卷。係之辭曰。</p><a 
name="0095b10" id="0095b10"></a><p><span class="lg">上帝好生。下民傷生。捨財<span class="corr" title='[求&gt;救]'>救</span>生。圖財捕生。繇二念生。<a 
name="0095b11" id="0095b11"></a>故有眾生。生無所生。亦無能生。無生不生。是名放生。</span></p><a 
name="0095b12" id="0095b12"></a><p style="margin-left: 4em"><span class="headname">題殺生炯戒</span></p><a 
name="0095b13" id="0095b13"></a><p style="margin-left: 2em"><span class="headname">論禽</span></p><a 
name="0095b14" id="0095b14"></a><p style="text-indent: 0em; margin-left: 0em"><span class="linehead"></span>雞之育其雛也。鷹隼下於空。則奮翼而號呼以護其<a 
name="0095b15" id="0095b15"></a>子。今人愛子亦然。乃日俟其雛之肥以腯也而殺食<a 
name="0095b16" id="0095b16"></a>之可乎。雞特力不能敵人。而恨可知矣。況復食雞之<a 
name="0095b17" id="0095b17"></a>不足而食鵝鴨。食鵝鴨之不足而食及於飛空之雀<a 
name="0095b18" id="0095b18"></a>鴿。人生食止一飽。何無厭一至於是。悲夫。</p><a 
name="0095b19" id="0095b19"></a><p style="margin-left: 2em"><span class="headname">論獸</span></p><a 
name="0095b20" id="0095b20"></a><p style="text-indent: 0em; margin-left: 0em"><span class="linehead"></span>虎食群獸。人共惡而捕之戮之。然虎有經旬月而不<a 
name="0095b21" id="0095b21"></a>得一獸之食者。人烹宰無虛日。牛羊犬豕麂鹿獐兔<a 
name="0095b22" id="0095b22"></a>之類不知其幾也。人之當捕而戮也甚於虎矣。悲夫。</p><a 
name="0095b23" id="0095b23"></a><p style="margin-left: 2em"><span class="headname">論鱗介</span></p><a 
name="0095b24" id="0095b24"></a><p style="text-indent: 0em; margin-left: 0em"><span class="linehead"></span>人自謂應食肉。不知彼此相食者皆強陵弱也。故虎<a 
name="0095b25" id="0095b25"></a>強於人則食人。然虎有時為人所食。猶迭相勝負也。<a 
name="0095b26" id="0095b26"></a>誰有能食龍者。弱之肉。強之食。寧不信然。是故龍不<a 
name="0095b27" id="0095b27"></a>可陵矣。魚可陵也而食之。鰍也鱔也鰻也螺蛤蝦蟹<a 
name="0095b28" id="0095b28"></a>龜鱉也可陵也而食之。蓋與螳螂食蟬雀食螳螂等<a 
name="0095b29" id="0095b29"></a>耳。人也而甘心乎螳螂。悲夫。</p><a 
name="0095b30" id="0095b30"></a><p style="margin-left: 2em"><span class="headname">論蟲</span></p><a 
name="0095c01" id="0095c01"></a><p style="text-indent: 0em; margin-left: 0em"><span class="linehead"></span>蜂蟻之勿殺易矣。蠶則為用甚大。自古及今莫之能<a 
name="0095c02" id="0095c02"></a>廢也。如之何。噫。夏之衣可葛也。冬之衣可花也。冕可<a 
name="0095c03" id="0095c03"></a>麻。袍可布也。蠶奈何其不可廢也。羅綺嚴身。蓋祇取<a 
name="0095c04" id="0095c04"></a>其華飾耳。不羅綺固無害。而乃納百千萬億生靈於<a 
name="0095c05" id="0095c05"></a>鑊湯之中。抽其腸肚。以為吾嚴身之具。忍乎哉。或又<a 
name="0095c06" id="0095c06"></a>曰。蜂蟻之勿殺宜矣。蚊蝨咂我如之何。噫。蚊可帳而<a 
name="0095c07" id="0095c07"></a>避也。蝨可放也。奈何蚊蝨之必不可貸也。悲夫。</p><a 
name="0095c08" id="0095c08"></a><p style="margin-left: 4em"><span class="headname">刑戒跋</span></p><a 
name="0095c09" id="0095c09"></a><p style="text-indent: 0em; margin-left: 0em"><span class="linehead"></span>有大長者呂叔簡氏。作筮仕要訣。鄒南皋先生刻石<a 
name="0095c10" id="0095c10"></a>以廣其傳。中刑戒八章。尤為洞晰隱微。諄切懇苦。予<a 
name="0095c11" id="0095c11"></a>三復之。合掌起敬。三讚三歎而不能已。蓋予固有是<a 
name="0095c12" id="0095c12"></a>心。而言非其分。茲何幸得聞仁人君子千古曾無道<a 
name="0095c13" id="0095c13"></a>及之至訓乎。豈獨筮仕。初官而歷久任。一命而至三<a 
name="0095c14" id="0095c14"></a>公。不可一日而不兢兢於懷也。何也。筮仕之始。刑人<a 
name="0095c15" id="0095c15"></a>未慣也。乍而臨之。必有驚傷慘戚之情焉。今日習之。<a 
name="0095c16" id="0095c16"></a>明日習之。撻人如擊土石矣。又習之。殺人如刈草菅<a 
name="0095c17" id="0095c17"></a>矣。嗟乎。一芒觸而膚粟。片髮拔而色變。己之身。人之<a 
name="0095c18" id="0095c18"></a>身。疾痛痾癢寧有二乎。而昧昧殘毒何一至於是。人<a 
name="0095c19" id="0095c19"></a>有恆談。刑官無後。誠守是戒。我知其必後而繁且長<a 
name="0095c20" id="0095c20"></a>也。昔有子為刑官。母記之曰。天道昭昭。人不可妄殺。<a 
name="0095c21" id="0095c21"></a>吾不意老見壯子被刑戮也。已而果然。則不守是戒<a 
name="0095c22" id="0095c22"></a>者之明驗也。例而推之。治國治家待人待物皆然也。<a 
name="0095c23" id="0095c23"></a>佛菩薩之慈悲不過是也。遂忘其非分而重梓焉。</p><a 
name="0095c24" id="0095c24"></a><p style="margin-left: 4em"><span class="headname">題階梯聲光譽師</span></p><a 
name="0095c25" id="0095c25"></a><p style="text-indent: 0em; margin-left: 0em"><span class="linehead"></span>創業難。善繼為尤難。善繼難。繼而傳之永遠勿失也<a 
name="0095c26" id="0095c26"></a>為尤難。階梯建始於古潭老師。恢而弘之者聲光譽<a 
name="0095c27" id="0095c27"></a>禪師也。予昔邂逅於京邸。已而年彌久。交彌親。臘彌<a 
name="0095c28" id="0095c28"></a>長。德彌進。既增輝於前。而復思貽謀於後。於是彙輯<a 
name="0095c29" id="0095c29"></a>其山顛末委細而類之為冊以授諸徒。後之人尚念<a 
name="0095c30" id="0095c30"></a>其苦心。慎守世業。而精修道業。異日徜徉於七寶階<a 
name="0096a01" id="0096a01"></a>道。進步於千仞梯頭。俾潭源流衍而不窮。光明照燭<a 
name="0096a02" id="0096a02"></a>而無盡也。懋之哉。</p><a 
name="0096a03" id="0096a03"></a><p style="margin-left: 4em"><span class="headname">跋長慶集警悟選</span></p><a 
name="0096a04" id="0096a04"></a><p style="text-indent: 0em; margin-left: 0em"><span class="linehead"></span>香山居士長慶集。今所傳凡七十一卷。中為詩三十<a 
name="0096a05" id="0096a05"></a>有八。大都雅澹平易。不刻意而意已獨至。迺予更摘<a 
name="0096a06" id="0096a06"></a>取其明了解脫。足於人世間警策懦頑悟覺迷醉者<a 
name="0096a07" id="0096a07"></a>別為一小帙。名警悟選。若琵琶長恨等。雖感慨諷諭<a 
name="0096a08" id="0096a08"></a>無忝風雅。而以模情寫思備極妍巧。恐失其旨者則<a 
name="0096a09" id="0096a09"></a>翻滋欲本。姑置弗錄。唯此百篇。試展卷而誦之詠之。<a 
name="0096a10" id="0096a10"></a>長歌而細味之。未必非大睡夢床前兩部鼓吹。入乎<a 
name="0096a11" id="0096a11"></a>耳。動乎心。恍然而寤。瞭然拭目乎明空皎日之下也。<a 
name="0096a12" id="0096a12"></a>不亦快乎。居士之自道也曰達哉達哉白樂天。是謂<a 
name="0096a13" id="0096a13"></a>真語實語。</p><a 
name="0096a14" id="0096a14"></a><p style="margin-left: 4em"><span class="headname">重刻西崖先生擬古樂府跋</span></p><a 
name="0096a15" id="0096a15"></a><p style="text-indent: 0em; margin-left: 0em"><span class="linehead"></span>予少時讀書月塘庵。友人周春江者。示予以西崖先<a 
name="0096a16" id="0096a16"></a>生擬古樂府。僅半帙。且詠且歎。作而曰。此古今絕唱<a 
name="0096a17" id="0096a17"></a>也。予後偶獲全書。寶而藏之有年矣。恐遂淪沒。乃重<a 
name="0096a18" id="0096a18"></a>錄而壽之梓。夫詩亡也而有樂府。樂府之漸變也而<a 
name="0096a19" id="0096a19"></a>有歌曲。歌曲無論。即魏漢隋唐以來所稱樂府。乃至<a 
name="0096a20" id="0096a20"></a>周柳秦蘇諸名家詞調。雖各窮藻麗擅工巧。偉哉鳴<a 
name="0096a21" id="0096a21"></a>當時而聲後世。然大都摹情寫思。緣物綴景。可以裨<a 
name="0096a22" id="0096a22"></a>世道淑人心者千一而已。此諸篇什。一一從先生大<a 
name="0096a23" id="0096a23"></a>學問中發而為大議論。豈惟雄盻百代。蓋直追風雅<a 
name="0096a24" id="0096a24"></a>以前。天壤間殆不可多見者。顧自云擬古樂府。古樂<a 
name="0096a25" id="0096a25"></a>府安足擬先生歟。或曰子禪人也。是編非經律論。非<a 
name="0096a26" id="0096a26"></a>尊宿注疏語錄文字。是世諦中言也。奚以刻為。噫。子<a 
name="0096a27" id="0096a27"></a>獨不觀雪竇老人頌古乎。識者品題謂頌古之聖。今<a 
name="0096a28" id="0096a28"></a>先生特未知究心禪道與否。假使參禪有悟。時而出<a 
name="0096a29" id="0096a29"></a>之一拈一評一偈一句。其見力。筆力。斷案力。擒縱殺<a 
name="0096a30" id="0096a30"></a>活神奇變幻不思議力。當必與雪老馳騁上下。可無<a 
name="0096b01" id="0096b01"></a>傳乎哉。乃重錄而壽之梓。</p><a 
name="0096b02" id="0096b02"></a><p style="margin-left: 4em"><span class="headname">栗齋先生遺稿跋</span></p><a 
name="0096b03" id="0096b03"></a><p style="text-indent: 0em; margin-left: 0em"><span class="linehead"></span>張太史陽和公著栗齋先生傳。中所紀錄。率多稱先<a 
name="0096b04" id="0096b04"></a>生孝友廉節。以古聖賢道學為己任。而文字其緒餘<a 
name="0096b05" id="0096b05"></a>也。然中所論議歌詠。又率多理性之談。曾不馳妍競<a 
name="0096b06" id="0096b06"></a>華。亦不徒放情於山水竹木而已。如太極春秋河圖<a 
name="0096b07" id="0096b07"></a>等篇。歷孔子而下顏曾思孟至濂溪二程橫渠晦菴<a 
name="0096b08" id="0096b08"></a>諸名儒。各有讚頌。闡發幽祕。間附一二題贈遊覽。亦<a 
name="0096b09" id="0096b09"></a>罔弗會歸身心。終不為閒漫語。噫。古謂醇明篤實之<a 
name="0096b10" id="0096b10"></a>君子者非耶。僧智瑞者。持先生傳并雜著詩辭若干<a 
name="0096b11" id="0096b11"></a>首詣予請梓。予取其半梓之。名曰栗齋先生遺稿。智<a 
name="0096b12" id="0096b12"></a>瑞於先生世孫。於予則法孫也。亦復賦性醇篤。有先<a 
name="0096b13" id="0096b13"></a>生之風。乃能捐衣缽。充剞劂之費。以光揚其上世之<a 
name="0096b14" id="0096b14"></a>美。而太史與予分深。又不妄語人也。因識之。末簡。</p><a 
name="0096b15" id="0096b15"></a><p style="margin-left: 4em"><span class="headname">讀周高士行實</span></p><a 
name="0096b16" id="0096b16"></a><p style="text-indent: 0em; margin-left: 0em"><span class="linehead"></span>予往年過平湖。憩圓珠圩塔寺。時高士館於五臺陸<a 
name="0096b17" id="0096b17"></a>公。聞予至甚喜。具威儀。趨舟致敬來訪。後予適越。與<a 
name="0096b18" id="0096b18"></a>一時道學諸君子劇談止觀玄義。復邂逅。宿能仁堂<a 
name="0096b19" id="0096b19"></a>中。先後語意頗符合。相信彌固。乃予禮清涼。歷燕京。<a 
name="0096b20" id="0096b20"></a>尋匡廬之舊社。自白下南還。而高士墓柏拱矣。高士<a 
name="0096b21" id="0096b21"></a>以仲尼顏子之心地。雅志內典。而名且未成。壽不滿<a 
name="0096b22" id="0096b22"></a>半百。兼以無後。世眼觀之。可謂佛法無靈驗矣。夫學<a 
name="0096b23" id="0096b23"></a>佛者果志於名壽子孫也。謂之無靈驗亦宜。而高士<a 
name="0096b24" id="0096b24"></a>固已等成敗。齊彭殤。均續斷。則漫爾一期之報真浮<a 
name="0096b25" id="0096b25"></a>漚起滅於滄海耳。夫焉足重輕。噫。我觀高士。豈不尊<a 
name="0096b26" id="0096b26"></a>榮壽考。而蕃胤百世乎哉。夢幻界中未必無悟之者。</p><a 
name="0096b27" id="0096b27"></a><p style="margin-left: 4em"><span class="headname">為六夢居士書扇</span></p><a 
name="0096b28" id="0096b28"></a><p style="text-indent: 0em; margin-left: 0em"><span class="linehead"></span>蓮之為華也。得水而生。得火而萎。今華從火生。誰復<a 
name="0096b29" id="0096b29"></a>能萎之者。夫蓮以水為命。而曰火生。厥旨安在。豈不<a 
name="0096b30" id="0096b30"></a>以大紅聚爐即清涼沼。蓋法爾如是。非神通使然。惟<a 
name="0096c01" id="0096c01"></a>宜過量人。領此希有事。雖然。悟火之有蓮。而幻抽幻<a 
name="0096c02" id="0096c02"></a>添。調護之功不廢。則此火號作陽和。恃蓮之出火。而<a 
name="0096c03" id="0096c03"></a>任燔任熄。上慢之心一生。則此火名為毒燄。是知火<a 
name="0096c04" id="0096c04"></a>稱發育。而亦解焦枯。與水本滋成。而兼能汜沒。二弊<a 
name="0096c05" id="0096c05"></a>等耳。可弗慎歟。居士以至誠心。索增長火蓮之策於<a 
name="0096c06" id="0096c06"></a>山野。山野不孤來問。寐語喋喋。若夫水火不相關一<a 
name="0096c07" id="0096c07"></a>句。居士必已自道。</p><a 
name="0096c08" id="0096c08"></a><a 
name="0096c09" id="0096c09"></a><a 
name="0096c10" id="0096c10"></a><a 
name="0096c11" id="0096c11"></a><a 
name="0096c12" id="0096c12"></a><a 
name="0096c13" id="0096c13"></a><a 
name="0096c14" id="0096c14"></a><a 
name="0096c15" id="0096c15"></a><a 
name="0096c16" id="0096c16"></a><a 
name="0096c17" id="0096c17"></a><a 
name="0096c18" id="0096c18"></a><a 
name="0096c19" id="0096c19"></a><a 
name="0096c20" id="0096c20"></a><a 
name="0096c21" id="0096c21"></a><p style="margin-left: 3em"><span class="headname">記<span class="note">(散刻及遺稿俱增入)</span></span></p><a 
name="0096c22" id="0096c22"></a><p style="margin-left: 4em"><span class="headname">復古雲棲寺記</span></p><a 
name="0096c23" id="0096c23"></a><p style="text-indent: 0em; margin-left: 0em"><span class="linehead"></span>予始入梵山之雲棲也。父老謂予。茲寺為洪水漂蕩。<a 
name="0096c24" id="0096c24"></a>計今將百年。彼時無力營葺。墟其地。廬於半道。曰棲<a 
name="0096c25" id="0096c25"></a>真別院。予猶及見一僧居之。而棲真繫在冊籍。雲棲<a 
name="0096c26" id="0096c26"></a>則山氓野樵所常稱也。予仍其便。以雲棲名菴。蓋三<a 
name="0096c27" id="0096c27"></a>十餘稔矣。逮閱咸淳臨安舊志。則雲棲者。宋藝祖乾<a 
name="0096c28" id="0096c28"></a>德五年吳越國王錢氏所建。至英宗治平二年乃易<a 
name="0096c29" id="0096c29"></a>之以棲真。詳見錢塘寺觀類中第十五葉。予仍雲棲。<a 
name="0096c30" id="0096c30"></a>暗與古合。事固有適然者。曩嘉隆之季。萬歷之初。修<a 
name="0097a01" id="0097a01"></a>郡志者。據近而不稽遠。今復焉。無亦宿緣使之然歟。<a 
name="0097a02" id="0097a02"></a>予既有感於無心合古。又重有感於古今沿革靡常<a 
name="0097a03" id="0097a03"></a>寥寥乎。靈蹤勝蹟久淪而未彰者何限也。吾郡古曰<a 
name="0097a04" id="0097a04"></a>杭州。已而曰臨安。後復為杭。曰古杭。今寺亦爾。因額<a 
name="0097a05" id="0097a05"></a>以古雲棲寺。而識其歲月云。</p><a 
name="0097a06" id="0097a06"></a><p style="margin-left: 4em"><span class="headname">重修雲棲禪院記</span></p><a 
name="0097a07" id="0097a07"></a><p style="text-indent: 0em; margin-left: 0em"><span class="linehead"></span>杭府治南連大江。西引明聖二湖。萬山遶湖而絡繹<a 
name="0097a08" id="0097a08"></a>江滸。溯江西上行二十餘里。山名五雲。先是山之巔<a 
name="0097a09" id="0097a09"></a>有五色瑞雲盤旋其上。因以名山。已而五雲飛集山<a 
name="0097a10" id="0097a10"></a>西塢中。經久不散。時人異之。號為雲棲塢。宋乾德五<a 
name="0097a11" id="0097a11"></a>年。有僧結菴以居。塢多虎。僧至。虎輒馴伏。世稱伏虎<a 
name="0097a12" id="0097a12"></a>禪師者是也。吳越王錢氏為之建寺。而雲棲於是創<a 
name="0097a13" id="0097a13"></a>始矣。禪師一號大扇和尚。諱志逢。初築室五雲之頂。<a 
name="0097a14" id="0097a14"></a>天禧中。降敕賜真濟院。遂并闢雲棲天池二院而成<a 
name="0097a15" id="0097a15"></a>三剎。後治平二年改號棲真。今曰雲棲者。復古也。雲<a 
name="0097a16" id="0097a16"></a>棲居五雲之西。徑曲林幽。四山圍合。蒼翠樅然。東岡<a 
name="0097a17" id="0097a17"></a>而上有壁觀峰。峰下出泉。名青龍泉。迆邐下中峰之<a 
name="0097a18" id="0097a18"></a>傍復出一泉。名聖義泉。又下而西岡之麓復出一泉。<a 
name="0097a19" id="0097a19"></a>名金液泉。筧引涓涓。潔洌甘芳。汲灌不竭。獨以荒僻<a 
name="0097a20" id="0097a20"></a>寥落。人跡罕至。非忘形死心者莫能居焉。紹興初。有<a 
name="0097a21" id="0097a21"></a>余知閣者。扈蹕南渡。隱於寺側。後捨宅歸寺。聖朝弘<a 
name="0097a22" id="0097a22"></a>治七年。霖雨發洪。廬宇經像隨水漂蕩。僧稍稍散去。<a 
name="0097a23" id="0097a23"></a>頹耋者僦居民莊。而故院遂蓁莽。父老過之。傷感垂<a 
name="0097a24" id="0097a24"></a>涕。衛將軍玉溪楊公。暨子念堂君。雅嚮三寶。時募僧<a 
name="0097a25" id="0097a25"></a>重修。而頻苦虎患。居無何即引去。隆慶五年。<span class="corr" title='[祩&gt;袾]'>袾</span>宏行<a 
name="0097a26" id="0097a26"></a>腳南還。愛其岑寂。孤形隻缽趺坐<span class="corr" title='[圯&gt;圮]'>圮</span>壁間。太學生陳<a 
name="0097a27" id="0097a27"></a>如玉李繡等為之搆靜室三楹。而宏晝與野鹿主賓。<a 
name="0097a28" id="0097a28"></a>夜與鳴泉唱和。悠然若將終身。村之民怪其能久居<a 
name="0097a29" id="0097a29"></a>也。環村四十里。歲傷於虎者不下二十人。而雞犬不<a 
name="0097a30" id="0097a30"></a>與焉。宏乃發悲懇。諷經千卷。設瑜伽施食津濟之。自<a 
name="0097b01" id="0097b01"></a>是虎不傷人。適歲亢旱。禱於山。偶時雨澍。村之民又<a 
name="0097b02" id="0097b02"></a>大悅。而慶其得安居也。相與纍纍然肩材木而至曰。<a 
name="0097b03" id="0097b03"></a>茲吾祖所植也。荷鋤钁。發其塵坌之礎磉而指之曰。<a 
name="0097b04" id="0097b04"></a>茲雲棲寺之故物也。禪師福吾村。吾願鼎新寺之遺<a 
name="0097b05" id="0097b05"></a>址。以永吾一境之香火。繇是不日而成蘭若。外無崇<a 
name="0097b06" id="0097b06"></a>門。中無大殿。惟禪堂處僧法堂以奉經律而已。宏自<a 
name="0097b07" id="0097b07"></a>惟迂疏陋劣。寸長無稱。抱病入山。分與草木同腐。頃<a 
name="0097b08" id="0097b08"></a>值幻緣。興此廢墜。惡容坐食。不思所以上報佛恩而<a 
name="0097b09" id="0097b09"></a>下酬檀信乎。顧生平尚真實而賤浮誇。甘窮約而羞<a 
name="0097b10" id="0097b10"></a>名利。因共一二同志相砥礪力行古道。盟而後進。犯<a 
name="0097b11" id="0097b11"></a>而必退。大都主之以淨土。而冬專坐禪。餘兼講誦。日<a 
name="0097b12" id="0097b12"></a>有程。月有稽。歲有表。凜凜乎使無賴者不得參乎其<a 
name="0097b13" id="0097b13"></a>間。雖於法門無大裨益。庶幾救末學之弊以俟後之<a 
name="0097b14" id="0097b14"></a>知識云爾。宏。沈氏子。字佛慧。號蓮池。仁和人。是為記。</p><a 
name="0097b15" id="0097b15"></a><p style="margin-left: 4em"><span class="headname">重修上方寺鑿放生池記</span></p><a 
name="0097b16" id="0097b16"></a><p style="text-indent: 0em; margin-left: 0em"><span class="linehead"></span>武林自宋蹕南駐。環湖山禪講律寺粲然棋布星列。<a 
name="0097b17" id="0097b17"></a>而郭以內稱焉。迨今多半淪沒。至不可考。諸傳志有<a 
name="0097b18" id="0097b18"></a>上方寺者。背倚城垣。左右掖涌金錢塘二門。前通西<a 
name="0097b19" id="0097b19"></a>井官道。蓋肇建後梁貞明七年。而國朝景泰四年。僧<a 
name="0097b20" id="0097b20"></a>以難事作。散去。寺隨廢。漸蠶食為民居。僅存者什一。<a 
name="0097b21" id="0097b21"></a>優婆塞沈善能者廬其中。嘉靖二十三年。尚寶卿六<a 
name="0097b22" id="0097b22"></a>橋徐公得請於官。佃為圃。公無子。以畀女。遺命還寺。<a 
name="0097b23" id="0097b23"></a>女孝且賢。持契歸王氏。遵父囑。以畀雲棲。遂復為僧<a 
name="0097b24" id="0097b24"></a>地如初。無何。王謝世。居士化卿宋君聞其義而高之。<a 
name="0097b25" id="0097b25"></a>化卿以世祿之裔。砥德礪行。樂善不厭。迺輸金贈二<a 
name="0097b26" id="0097b26"></a>子。更與之契。予亦罄衣資。偕善信。旁贖其故址若干。<a 
name="0097b27" id="0097b27"></a>向明正位。別為迴廊。旋所向。面城而門。取幽寂也。期<a 
name="0097b28" id="0097b28"></a>世世承事三寶。因諗於眾曰。唯上方彈丸重興。伶仃<a 
name="0097b29" id="0097b29"></a>衰微。何修何營而俾久遠。或議闢草萊。輪奐其殿堂。<a 
name="0097b30" id="0097b30"></a>群之以僧。僧多則常住。予以為不然。時丁末法。塔寺<a 
name="0097c01" id="0097c01"></a>靡堅。試屈指而計。凡三門乎闤闠者。揵椎之庭。不為<a 
name="0097c02" id="0097c02"></a>樽罍之所能幾。僧雖多而行寡。奚以多為。顧茲地鄰<a 
name="0097c03" id="0097c03"></a>城。城鄰湖。湖外高而城內卑。隨鋤成流。亢陽所不能<a 
name="0097c04" id="0097c04"></a>涸。因而池之良便。以池放生。以隙地之敝室。稍葺其<a 
name="0097c05" id="0097c05"></a>莛楹。守以二三誠信衲子。蚤莫禪誦。庶幾上祝皇圖。<a 
name="0097c06" id="0097c06"></a>下濟含識。得之一舉矣。或謂物如塵如沙。池一勺耳。<a 
name="0097c07" id="0097c07"></a>容有限奈何。而庸知夫鑿斯池也。為之兆也。弄引也。<a 
name="0097c08" id="0097c08"></a>引而伸之。而又伸之。汪然遍域中矣。昔子產之畜魚。<a 
name="0097c09" id="0097c09"></a>一勺也。使鄭之人若大夫若士若民皆然。鄭之與國<a 
name="0097c10" id="0097c10"></a>若燕趙齊楚輩皆然。則池無量。所畜無量。不然。西湖<a 
name="0097c11" id="0097c11"></a>古放生池也。謂普容天壤間物。寧有是乎哉。化卿曰<a 
name="0097c12" id="0097c12"></a>唯唯。與其仲直卿。諸賢士夫。諸比丘淨人。有呈財者。<a 
name="0097c13" id="0097c13"></a>裹糧者。疏其壆而鍬者。畚者。梩者。枯橫泉之撓而戽<a 
name="0097c14" id="0097c14"></a>者。槔者。埭者。固隄防之浸淫崩頹而埤者。堹者。<span class="gaiji">[石*親]<!--gaiji,,1[石*親],2&#x255D2;,3--></span>者。<a 
name="0097c15" id="0097c15"></a><span class="gaiji">[石*感]<!--gaiji,,1[石*感],2&#x40ED;,3--></span>者。捍貍與獺而<span class="gaiji">[蘇-禾+又]<!--gaiji,,1[蘇-禾+又],2&#x26F3C;,3--></span>者。閑其外侮而版築者。憂其暑<a 
name="0097c16" id="0097c16"></a>寒而上為之<span class="gaiji">[烈-列+庥]<!--gaiji,,1[烈-列+庥],2&#x22292;,3--></span>。下為之<span class="gaiji">[穴/淈]<!--gaiji,,1[穴/淈],2&#x3D60;,3--></span>者。皇皇乎晝胼宵胝。勞不<a 
name="0097c17" id="0097c17"></a>知息。兼工再閱月而池成。於時在筌而釋。當釜而逸。<a 
name="0097c18" id="0097c18"></a>洋焉悠焉。出而遊焉。一勺之內足其從容也。予喜且<a 
name="0097c19" id="0097c19"></a>懼。稽首而告於十方如來。主池神。主伽藍神。願以佛<a 
name="0097c20" id="0097c20"></a>力。法力。賢聖力。諸神誓願力。慈護而威臨之。從於今<a 
name="0097c21" id="0097c21"></a>日。盡未來際。常為鱗介諸水族等棲止安宅。又稽首<a 
name="0097c22" id="0097c22"></a>而告於見住僧。後後住僧。願以戒力。悲智力。念流水<a 
name="0097c23" id="0097c23"></a>之苦躬而澤焦<span class="gaiji">[歹*高]<!--gaiji,,1[歹*高],2&#x23A45;,3--></span>。天台之抗章而斷&#x7C04;梁。智覺之負<a 
name="0097c24" id="0097c24"></a>辜成仁。蹈白刃而不悔。尚永持無斁以風四方。敢有<a 
name="0097c25" id="0097c25"></a>叛先盟。師陶朱。媒利於網罟。或倍眾而售之乎白衣。<a 
name="0097c26" id="0097c26"></a>是名違佛律。犯波羅夷。諸所稱釋子者。鳴以羯磨。遄<a 
name="0097c27" id="0097c27"></a>擯絕之。勿共住。即朋比而阿。神必陰縶其魂。顯僇其<a 
name="0097c28" id="0097c28"></a>形。無能逃者。脫免焉。其報盡也。墮泥犁中。嬰萬苦無<a 
name="0097c29" id="0097c29"></a>竟。所以者何。好生惡死。天道也。人情也。前人捐。難捨<a 
name="0097c30" id="0097c30"></a>之貲。役所愛之身。創五濁世不恆見之勝舉。以生必<a 
name="0098a01" id="0098a01"></a>死之命置之安全。後人忍不一深思之。而惟便其私<a 
name="0098a02" id="0098a02"></a>圖。於天道逆。於人情不祥。從逆凶。不祥者災逮。鼓桴<a 
name="0098a03" id="0098a03"></a>形影。感應自然。非危言怖之也。化卿及諸大眾踊躍<a 
name="0098a04" id="0098a04"></a>歡喜。歎未曾有。作而曰。善哉。是緇與素之龜鏡也。不<a 
name="0098a05" id="0098a05"></a>可使無聞於末法也。而碑上方。　頌曰。</p><p><span class="lg">始舉為興滅。<a 
name="0098a06" id="0098a06"></a>而兼得放生。豈唯滅不滅。生亦無生相。生滅俱滅已。<a 
name="0098a07" id="0098a07"></a>寂滅何有方。以明超於方。無方中說上。無方說西方。<a 
name="0098a08" id="0098a08"></a>其意亦如是。作寺作池人。願共了斯旨。</span></p><p style="text-indent: 0em; margin-left: 0em"><span class="linehead"></span>萬歷二十八<a 
name="0098a09" id="0098a09"></a>年普門示現日記。</p><a 
name="0098a10" id="0098a10"></a><p style="margin-left: 4em"><span class="headname">北門長壽菴放生池記</span></p><a 
name="0098a11" id="0098a11"></a><p style="text-indent: 0em; margin-left: 0em"><span class="linehead"></span>西湖古放生池也。法久而敝。實亡名存。敝之久而安<a 
name="0098a12" id="0098a12"></a>焉。恆產乎水族。併迷其名若罔聞者。歲在乙未。予演<a 
name="0098a13" id="0098a13"></a>圓覺於佛國山之南屏。南屏故有池當其三門。一時<a 
name="0098a14" id="0098a14"></a>主會諸名公捐貲贖而出之。植蓮其中。斷魚業。人繇<a 
name="0098a15" id="0098a15"></a>是知放生池為武林舊事。既而予復鑿池上方。既而<a 
name="0098a16" id="0098a16"></a>北門有園。園有池。復贖之。園距上方南北相望者半<a 
name="0098a17" id="0098a17"></a>拘盧舍。而城之內有二放生池矣。頃予碑上方。謂以<a 
name="0098a18" id="0098a18"></a>是為之兆。兆且引而蔓延之。顧予德微年衰。不足以<a 
name="0098a19" id="0098a19"></a>風。未知繼此而興起者更幾池也。上方苦隘。僅為池。<a 
name="0098a20" id="0098a20"></a>餘少叢竹。羽蟲之獲逭其生者聊以依止。茲頗閒矌。<a 
name="0098a21" id="0098a21"></a>池聯比。擴之。則濊然成浸。水涵而土出。壘之。則<span class="gaiji">[山/隱]<!--gaiji,,1[山/隱],2&#x21FAF;,3--></span>然<a 
name="0098a22" id="0098a22"></a>成山。循而界之。則幽然成徑。相其宜而樹之竹木。則<a 
name="0098a23" id="0098a23"></a>鬱然蔭而成林。將使嚶嚶洋洋。樂而相忘。雖無繇擬<a 
name="0098a24" id="0098a24"></a>飛泳亭之萬一。而猶冀想像其遺蹤。則上方所不逮<a 
name="0098a25" id="0098a25"></a>也。園以東為興福禪院。旋而南為養濟院。又旋而西<a 
name="0098a26" id="0098a26"></a>為得一道院。養濟昔號悲田。聖主賢臣哀煢民之顛<a 
name="0098a27" id="0098a27"></a>連而無告者設也。今之困矰餌。伏質於刀砧。必不可<a 
name="0098a28" id="0098a28"></a>逃而待烹。其無告尤甚。貿而畜之池。縱之林。俾終保<a 
name="0098a29" id="0098a29"></a>殘壽。悲孰加焉。佛示三福云。慈心不殺。而五福於箕<a 
name="0098a30" id="0098a30"></a>疇。亦壽為其最。瀕殺而重壽之。福孰加焉。天地之大<a 
name="0098b01" id="0098b01"></a>德曰生。舜之德曰好生。德一而已。上清下寧。侯王所<a 
name="0098b02" id="0098b02"></a>以配兩<span class="corr" title='[問&gt;間]'>間</span>之久長。貞萬物之壽命者恆於斯。得孰加<a 
name="0098b03" id="0098b03"></a>焉。儒道釋三聖人之偉蹟。鼎峙夫三方。若環拱然。而<a 
name="0098b04" id="0098b04"></a>園介乎其中。是曲阜之仁里。摩竭之慈室。西華長生<a 
name="0098b05" id="0098b05"></a>葆真之靈宅。天合而冥鄰也。豈偶然之故歟。夫救生<a 
name="0098b06" id="0098b06"></a>之滅也而有生。求其生而未嘗生也而無生。無生然<a 
name="0098b07" id="0098b07"></a>後無不生。則生滅一。生滅一。則福興於無相。悲濟於<a 
name="0098b08" id="0098b08"></a>無緣。福不可得。悲不可得。一亦不可得。唯法性常住。<a 
name="0098b09" id="0098b09"></a>不斷不續。同於虛空。彼梵網以放生為常住法。常住<a 
name="0098b10" id="0098b10"></a>者。金剛身無量壽也。迺菴其園曰長壽。而園有荒廬<a 
name="0098b11" id="0098b11"></a>數楹。飭治之。為供接引導師。及當來慈氏尊像。蓋津<a 
name="0098b12" id="0098b12"></a>梁所放一切含靈先生安養息輪迴苦。後於龍華而<a 
name="0098b13" id="0098b13"></a>得授記也。廬止是。無增多。以淨戒僧守之。守之之方。<a 
name="0098b14" id="0098b14"></a>具如上方記中語。時里之父老聞予言。前執予手歔<a 
name="0098b15" id="0098b15"></a>然太息曰。園之源吾弗知之矣。吾猶及見二禪人居<a 
name="0098b16" id="0098b16"></a>焉。向稔其古為伽藍。而業已蔬圃。莫返厥初。吾何圖<a 
name="0098b17" id="0098b17"></a>重睹今日也。是役也。始其事者。予與化卿宋君。而諸<a 
name="0098b18" id="0098b18"></a>上善人樂助而成斯美利者。得例書碑左云。萬歷二<a 
name="0098b19" id="0098b19"></a>十八年歲次庚子佛誕日記。</p><a 
name="0098b20" id="0098b20"></a><p style="margin-left: 4em"><span class="headname">嘉善沈定凡放生池記</span></p><a 
name="0098b21" id="0098b21"></a><p style="text-indent: 0em; margin-left: 0em"><span class="linehead"></span>予既鑿放生二池於郡城矣。未有繼者。而鹽官秀水<a 
name="0098b22" id="0098b22"></a>湖松蘇常諸上善人從而應和者頗眾。今嘉善沈君<a 
name="0098b23" id="0098b23"></a>豫昌來告予曰。唯昌家積善。奉三寶。自宋歷元。有百<a 
name="0098b24" id="0098b24"></a>五府君者。好施。旦至通衢。寒者衣之。饑者食之。率以<a 
name="0098b25" id="0098b25"></a>為常。不倦。次有南宗者。捨俗出家。結廬麟湖。感陸地<a 
name="0098b26" id="0098b26"></a>生蓮。遂以淨蓮名庵。庵至今存。即百五府君行施處<a 
name="0098b27" id="0098b27"></a>也。先妣陸孺人。修淨土行。亦好施。昌纘祖德。奉母儀。<a 
name="0098b28" id="0098b28"></a>為善唯力。壬寅長至日。請楞嚴諸經。滿載以還。過蘆<a 
name="0098b29" id="0098b29"></a>洲。且行且誦。洲四面水。&#x7C04;罟之所交會。是時群漁掉<a 
name="0098b30" id="0098b30"></a>簾合圍。冀截流罄取。中夜守簾者見紅光自圍中起。<a 
name="0098c01" id="0098c01"></a>及晨舉網。遂隻鱗不獲。蓋魚聞經聲化去。愚兄弟睹<a 
name="0098c02" id="0098c02"></a>此神異。繇是環洲為放生池。築庵其中。主之以行僧。<a 
name="0098c03" id="0098c03"></a>董太史顏其額曰水月禪居云。予聞此語。念同志之<a 
name="0098c04" id="0098c04"></a>友未得於近而先得於遠。遠之又遠。功德無量矣。為<a 
name="0098c05" id="0098c05"></a>之記。</p><a 
name="0098c06" id="0098c06"></a><p style="margin-left: 4em"><span class="headname">香光室奉安彌陀聖像記</span></p><a 
name="0098c07" id="0098c07"></a><p style="text-indent: 0em; margin-left: 0em"><span class="linehead"></span>雲棲供彌陀接引眾生立像一軀。本如居士見其端<a 
name="0098c08" id="0098c08"></a>正嚴好。囑予命工肖而刻之。甫成。其仲君自桐城來<a 
name="0098c09" id="0098c09"></a>迎。予以金漆未固。舁而舟。慮或有損。於是易本像以<a 
name="0098c10" id="0098c10"></a>行。而新像留山中。仲君扶像至北關。將買舟。而舟人<a 
name="0098c11" id="0098c11"></a>夜夢金色丈夫求載。覺而需其至。意必大貴人也。凡<a 
name="0098c12" id="0098c12"></a>問者皆弗允。迺仲君問亦弗允。既而知其有聖像也。<a 
name="0098c13" id="0098c13"></a>又審而知其為像之佇立者也。則大喜。謂符所夢。至<a 
name="0098c14" id="0098c14"></a>京口。將易舟入江。彼舟人復夢如前。無何。像抵家。奉<a 
name="0098c15" id="0098c15"></a>安於香光室。正慮無賢僧守。而僧大海者適至。海固<a 
name="0098c16" id="0098c16"></a>嚴淨毗尼。足不踰閫。居七年。預知去時。邀居士言別。<a 
name="0098c17" id="0098c17"></a>以七月朔日坐逝。遠近從而感化者甚眾。海亡。又慮<a 
name="0098c18" id="0098c18"></a>無繼之者。得慧光焉。光之賢。海之侶也。夫夢於舟人<a 
name="0098c19" id="0098c19"></a>奇矣。聯而入夢。不益奇乎。始得大海難矣。繼之以慧<a 
name="0098c20" id="0098c20"></a>光。不益難乎。兼而有之。得未曾有。所以感之者。彌陀<a 
name="0098c21" id="0098c21"></a>之威神。而所以感彌陀之威神者。居士之精誠也。楞<a 
name="0098c22" id="0098c22"></a>嚴云。憶佛念佛。現前當來。必定見佛。又言如染香人。<a 
name="0098c23" id="0098c23"></a>身有香氣。此則名曰香光莊嚴。今可謂見佛不待當<a 
name="0098c24" id="0098c24"></a>來。而香光已成莊嚴矣。因捃摭其先後而為之記。</p><a 
name="0098c25" id="0098c25"></a><p style="margin-left: 4em"><span class="headname">背盟惡報記</span></p><a 
name="0098c26" id="0098c26"></a><p style="text-indent: 0em; margin-left: 0em"><span class="linehead"></span>瑜伽之教。自金剛智不空而下無傳焉。茲流通末世<a 
name="0098c27" id="0098c27"></a>止施食一法。而習久弊生。浸失古意。予為較而正之。<a 
name="0098c28" id="0098c28"></a>比丘某來從予學。予曰。子學是。應三自誓。不改師承。<a 
name="0098c29" id="0098c29"></a>不受嚫。不退大恭敬心。所以者何。三業相應故名瑜<a 
name="0098c30" id="0098c30"></a>伽。今閒文雜沓。宛類歌謠。脣舌翻騰。幾同戲劇。杜作<a 
name="0099a01" id="0099a01"></a>三十五印。考之出自何經。蓋惟務悅人。不知其叛道<a 
name="0099a02" id="0099a02"></a>矣。真言密意。字種玄機。作觀運心。了不加察。烏在其<a 
name="0099a03" id="0099a03"></a>相應也。慎之哉。某唯唯。起向三寶立誓。無何。悉反之。<a 
name="0099a04" id="0099a04"></a>遊口召請。不避昏夜。行坐結印。雜以笑談。一夕忽昏<a 
name="0099a05" id="0099a05"></a>不知人。日益熾。遂不能言。鳴叫如鳥鵲。自嚙手指碎<a 
name="0099a06" id="0099a06"></a>噉之。逢食奔往奪取連咽如餓鬼。傍觀者為泣下。而<a 
name="0099a07" id="0099a07"></a>某自若也。浹月而逝。某背厥初心。三誓三犯。今日之<a 
name="0099a08" id="0099a08"></a>報豈徒然哉。因筆以警來者。</p><a 
name="0099a09" id="0099a09"></a><p style="margin-left: 4em"><span class="headname">先考妣遺行記<span class="note">(有序)</span></span></p><a 
name="0099a10" id="0099a10"></a><p style="text-indent: 0em; margin-left: 1em"><span class="linehead"></span>不孝年二十七。先府君見背。既而男祖植殤。既而<a 
name="0099a11" id="0099a11"></a>婦張氏卒。續娶湯氏。既而先妣周孺人亦見背。不<a 
name="0099a12" id="0099a12"></a>孝乃出家。時年三十有二。今七十三。計之。則出家<a 
name="0099a13" id="0099a13"></a>四十年有奇矣。弟二人俱亡。問諸姪以先府君事。<a 
name="0099a14" id="0099a14"></a>曰不知。問誌銘在乎。曰未見。蓋先府君得子秋暮。<a 
name="0099a15" id="0099a15"></a>不孝出家。二弟復早世故也。不孝自惟身雖出家。<a 
name="0099a16" id="0099a16"></a>而二尊人懿德芳範胡可不使子孫知之。因記如<a 
name="0099a17" id="0099a17"></a>左。</p><a 
name="0099a18" id="0099a18"></a><p style="text-indent: 0em; margin-left: 0em"><span class="linehead"></span>記曰。先府君姓沈氏。諱德鑑。字用昭。別號明齋。世為<a 
name="0099a19" id="0099a19"></a>仁和人。貫籍慶春門外之新塘。永樂間徙入城。宅於<a 
name="0099a20" id="0099a20"></a>平安一圖忠清里。高祖某。妣徐氏。曾祖某。妣王氏。祖<a 
name="0099a21" id="0099a21"></a>林。妣周氏。考智。以耆德授冠帶。是為松軒翁。妣金氏。<a 
name="0099a22" id="0099a22"></a>松軒翁二子。長曰月巖公。次為先府君。女一。適郁友<a 
name="0099a23" id="0099a23"></a>梅公。不孝生晚。松軒翁不及面。惟見金孺人。然聞於<a 
name="0099a24" id="0099a24"></a>先府君。而知松軒翁殆無懷葛天之民焉。有盜者白<a 
name="0099a25" id="0099a25"></a>日入室。脫衣將裹所得。松軒翁適出。盜棄衣而逃。松<a 
name="0099a26" id="0099a26"></a>軒翁追呼還其衣曰。吾不忍子無得而反失也。人笑<a 
name="0099a27" id="0099a27"></a>以為癡。其淳龐類如此。松軒翁卒。先府君與月巖公<a 
name="0099a28" id="0099a28"></a>商京師。未幾家被回祿。時延燒鹽菜二橋。上下計千<a 
name="0099a29" id="0099a29"></a>有餘家。沈氏屋宇資具悉煨燼無孑遺。惟基地僅存。<a 
name="0099a30" id="0099a30"></a>先府君傾貲營搆一新。重垣石門。堅固周密。蓋懲於<a 
name="0099b01" id="0099b01"></a>火也。工畢。虛正樓以奉金孺人月巖公及三洲公兄<a 
name="0099b02" id="0099b02"></a>弟姊妹。而自處於偏房。不孝兄弟三人始生。先府君<a 
name="0099b03" id="0099b03"></a>天性孝友。不惟事父母竭力。而事兄如父。事嫂如母。<a 
name="0099b04" id="0099b04"></a>視猶子厚於親子。與月巖公同居。白首無間言。朝暮<a 
name="0099b05" id="0099b05"></a>曲盡甘旨。三洲公得安心學業。成進士。舉家屬官北<a 
name="0099b06" id="0099b06"></a>部。先府君米鹽酒脯等以時運入惟謹。後不孝兄弟<a 
name="0099b07" id="0099b07"></a>漸長。居隘。不能容。乃出而買宅於菜市橋西。去祖居<a 
name="0099b08" id="0099b08"></a>數百步。不孝時年十有七也。先府君雖不仕。而博聞<a 
name="0099b09" id="0099b09"></a>強記。善真草書。旁涉陰陽醫卜諸裨官方技。靡不通<a 
name="0099b10" id="0099b10"></a>曉。居常以諺語中格言訓不孝於兒童。如戒自足。曰。<a 
name="0099b11" id="0099b11"></a>學到老不會到老。崇寬大。曰。忍難忍事。恕不明人。教<a 
name="0099b12" id="0099b12"></a><span class="corr" title='[歛&gt;斂]'>斂</span>戢。曰。帶一官字者慎勿為。謂領官錢。織官段。作官<a 
name="0099b13" id="0099b13"></a>保。乃至入官府為吏書。交結官人。囑託公事之類是<a 
name="0099b14" id="0099b14"></a>也。不孝信受奉行至於今日。知其所不足。力行慈忍。<a 
name="0099b15" id="0099b15"></a>不敢親近王臣。雖佛制。亦庭訓也。其居家。自少至老。<a 
name="0099b16" id="0099b16"></a>惟恭惟巽。曾不與人爭一言。興一訟。家僮為兇悍所<a 
name="0099b17" id="0099b17"></a>毆。垂斃。或勸舁至彼。責以保辜。拒不允。曰。一動不如<a 
name="0099b18" id="0099b18"></a>一靜。即死亦命也。伯母王氏。嫂焦氏。咸孀居。王無子。<a 
name="0099b19" id="0099b19"></a>焦有子窘甚。皆迎歸。生養死葬如禮。三洲公有弟和<a 
name="0099b20" id="0099b20"></a>叔。與不孝情義篤至。月巖公隨任。和叔孤然舊宅中。<a 
name="0099b21" id="0099b21"></a>得瘵疾。先府君日夕奔馳。百計治療。竟不起。哀悼無<a 
name="0099b22" id="0099b22"></a>已焉。平生教不孝習學甚殷。而進取成敗一任其自<a 
name="0099b23" id="0099b23"></a>致。不行賄。不寄託貴族。不投禮有司之門牆。不孝猶<a 
name="0099b24" id="0099b24"></a>憶年十六時。發憤讀書於黃泥阪之田舍。先府君覺<a 
name="0099b25" id="0099b25"></a>其勤苦。以書來云。功名富貴亦有天命。不可太執。不<a 
name="0099b26" id="0099b26"></a>孝捧讀流涕。報書曰。兒負重行遠誠萬不及人。至於<a 
name="0099b27" id="0099b27"></a>殫精文事殊不困。幸大人無慮。嗚呼。言猶在吾耳也。<a 
name="0099b28" id="0099b28"></a>三洲公既貴。白先府君。欲援恩例授官如松軒翁。則<a 
name="0099b29" id="0099b29"></a>堅辭曰。吾齒德不逾鄉人也。故布衣終其身焉。先妣<a 
name="0099b30" id="0099b30"></a>周孺人。與先府君生同年同月。先府君為七月十四。<a 
name="0099c01" id="0099c01"></a>先妣十七。其卒也。先府君享年七十一。為嘉靖辛酉。<a 
name="0099c02" id="0099c02"></a>先妣七十五。相隔凡四載。而同為六月二十一日。亦<a 
name="0099c03" id="0099c03"></a>奇矣。先妣性柔婉質實。佐先府君隨順不二。事倪恭<a 
name="0099c04" id="0099c04"></a>人如事姑。倪性剛直。或不懌。發之言面。先妣怡然承<a 
name="0099c05" id="0099c05"></a>之。以是妯娌成至愛。及沒齒如同胞。倪恭人有幼男<a 
name="0099c06" id="0099c06"></a>女。不能兼育。三洲公育於先妣枕席。三洲公弱冠。而<a 
name="0099c07" id="0099c07"></a>不孝方幼。梳櫛等皆倪恭人撫之。蓋交相育云。所奉<a 
name="0099c08" id="0099c08"></a>孀伯妣王氏。晝不飲。惟入寢擁衾坐床上。先妣進酒<a 
name="0099c09" id="0099c09"></a>一巨觴。飲竟。乃陶然而臥。率以為常。或家冗稍遲遲。<a 
name="0099c10" id="0099c10"></a>則微聲呼二娘子。先妣疾趨進觴。乃喜動顏色曰。吾<a 
name="0099c11" id="0099c11"></a>何能報二娘子也。如是三十六年如一夕。他可知矣。<a 
name="0099c12" id="0099c12"></a>平生衣敝食殘。好衣歲久敗於篋中。好食奉翁姑。下<a 
name="0099c13" id="0099c13"></a>及諸子。<span class="corr" title='[已&gt;己]'>己</span>未嘗噉也。婢僕或為煎煮浣濯。左右服役。<a 
name="0099c14" id="0099c14"></a>稱謝不絕口。不孝侍慈幃。自知人事以至屬纊逮二<a 
name="0099c15" id="0099c15"></a>十年。曾不聞叱詈下人之聲。年七十二得疾。不孝勸<a 
name="0099c16" id="0099c16"></a>念佛。初諉不能。後入佛室。大喜贊歎。繇是高聲念佛<a 
name="0099c17" id="0099c17"></a>不輟。疾久。昏昏如迷。然無諸痛苦。日起坐。食飲不廢。<a 
name="0099c18" id="0099c18"></a>忽晨餐。放匕箸。垂臂不語。急扶掖歸榻。藥入口不受。<a 
name="0099c19" id="0099c19"></a>吉祥而逝。乃啟先府君壙。合葬仙芝嶺松軒翁之傍。<a 
name="0099c20" id="0099c20"></a>先府君初多男不育。僅存不孝兄弟三人。長不孝。仲<a 
name="0099c21" id="0099c21"></a>曰淞。季曰瀾。二俱庶母孫出。女二。長適許孟禎。周出。<a 
name="0099c22" id="0099c22"></a>次適孫文學培。孫出。不孝娶張。繼湯。淞娶耿。繼張。瀾<a 
name="0099c23" id="0099c23"></a>娶楊。繼鍾。不孝子一。即祖植。張出。淞孝友天植。子亦<a 
name="0099c24" id="0099c24"></a>殤。無後。瀾舉己卯鄉薦。未官而卒。子五。曰祖模。曰世<a 
name="0099c25" id="0099c25"></a>楷。曰文彬。曰良棟。曰良樞。孫男四。曰大綬。大綺。彬出。<a 
name="0099c26" id="0099c26"></a>曰貴。棟出。曰煥。文樞出。不孝婦湯氏。十九守志。今六<a 
name="0099c27" id="0099c27"></a>十。亦落髮為尼僧。無出。蓋曾孫男現前四人而已。易<a 
name="0099c28" id="0099c28"></a>曰。積善餘慶。理或繩繩未量也。不孝出家久。衰耄寢<a 
name="0099c29" id="0099c29"></a>疾。伏枕命筆於侍人。往事多忘。此其大略云爾。時萬<a 
name="0099c30" id="0099c30"></a>歷三十五年歲次丁未孟冬十五日。<span class="corr" title='[祩&gt;袾]'>袾</span>宏曰。予生晚。<a 
name="0100a01" id="0100a01"></a>曾祖而上無考矣。祖父則稔知之。使子孫世守焉。貧<a 
name="0100a02" id="0100a02"></a>可也。賤可也。貴無忝於善人後也。使鄉之人願相若<a 
name="0100a03" id="0100a03"></a>焉。無保伍可也。無官府律令可也。以比屋皆善人也。<a 
name="0100a04" id="0100a04"></a>予稟戒不妄語。又平生恥諛墓者。況敢誣其尊人乎。<a 
name="0100a05" id="0100a05"></a>諸所紀述。真實不虛。後人其勉之。</p><a 
name="0100a06" id="0100a06"></a><p style="margin-left: 3em"><span class="headname">附</span></p><a 
name="0100a07" id="0100a07"></a><p style="margin-left: 4em"><span class="headname">自傷不孝文</span></p><a 
name="0100a08" id="0100a08"></a><p style="text-indent: 0em; margin-left: 0em"><span class="linehead"></span>禪宴之暇。偶閱魯論。至父母之年不可不知也。一則<a 
name="0100a09" id="0100a09"></a>以喜。一則以懼。不覺大愧且駭。汗浹背。追念二嚴君<a 
name="0100a10" id="0100a10"></a>六十時。不肖茫然無喜懼心。俄而七十。有喜心。無懼<a 
name="0100a11" id="0100a11"></a>心。遂三晝夜不寐。自惟平生非不孝人。夫子此言。又<a 
name="0100a12" id="0100a12"></a>非甚高難行之語。奚為乃爾。反覆思之而得其說。蓋<a 
name="0100a13" id="0100a13"></a>二嚴君齊年四十有五而生不肖。先所舉子皆不育。<a 
name="0100a14" id="0100a14"></a>備極鍾愛無論已。五六歲前。日事梨栗。不知所謂孝<a 
name="0100a15" id="0100a15"></a>也。七歲入小學。日事數行墨。聯對學書。不知所謂孝<a 
name="0100a16" id="0100a16"></a>也。九歲漸通經義。知孝而不知所以行。十七為諸生。<a 
name="0100a17" id="0100a17"></a>日事進取。孝悌忠信朝夕講究。為文辭靡不辨晢。知<a 
name="0100a18" id="0100a18"></a>所以行孝。而不能行。二十七先父見背。然不孝兒童<a 
name="0100a19" id="0100a19"></a>時自要。年立不舉於鄉。年不惑不第於春官。則山林<a 
name="0100a20" id="0100a20"></a>而已。於是仕心頓輕。力行孝道。讀書於寢幃之傍。把<a 
name="0100a21" id="0100a21"></a>筆膝下。以三年為期。得則祿養。不得則理前願。三十<a 
name="0100a22" id="0100a22"></a>竟不成名。明年丁母憂。因決志剃染。乃知二十年勞<a 
name="0100a23" id="0100a23"></a>心焦思。惟以紆青紫榮貴其親之謂孝。真孝則不知<a 
name="0100a24" id="0100a24"></a>不行。行且弗力。甫力行之而無及矣。人生世間大約<a 
name="0100a25" id="0100a25"></a>類此。其有登科入仕者。又日事官職。逮解綬歸田。而<a 
name="0100a26" id="0100a26"></a>風木之恨亦略與不肖等。豈不大可哀哉。顧不肖何<a 
name="0100a27" id="0100a27"></a>敢以一己例天下之仁人孝子。姑為此自責。使覽者<a 
name="0100a28" id="0100a28"></a>惕然動於中及時行孝。毋貽後悔。不肖真誠懇苦之<a 
name="0100a29" id="0100a29"></a>心。惟天地神明鑒之。惟夫子在天之靈鑒之。</p><a 
name="0100a30" id="0100a30"></a><p style="margin-left: 4em"><span class="headname">張內人誌銘</span></p><a 
name="0100b01" id="0100b01"></a><p style="text-indent: 0em; margin-left: 0em"><span class="linehead"></span>碩人姓張氏。仁和人。曾祖信。祖鎮。父峰泉公文贊。母<a 
name="0100b02" id="0100b02"></a>凌氏。張為邑故家。世有淳行。峰泉公尤簡直樸茂。以<a 
name="0100b03" id="0100b03"></a>古德重鄉閭間。碩人其第三女也。自幼穎異。不漫意<a 
name="0100b04" id="0100b04"></a>嬉笑。年十四。罹母孺人之憂。晝夜哭。備極酸楚。聞者<a 
name="0100b05" id="0100b05"></a>為傷之。已而代總家政。練事體如成人。內外斬斬。峰<a 
name="0100b06" id="0100b06"></a>泉公以是特鍾愛之。曰。是女德性才識俱不尋常。吾<a 
name="0100b07" id="0100b07"></a>必以配奇俊。十九歸蓮池居士。五年生子祖植。殤亡。<a 
name="0100b08" id="0100b08"></a>又五年以疾卒。事居士凡十年。居士追惟十年間事<a 
name="0100b09" id="0100b09"></a>恍焉一夢。顧夢中種種大得力於碩人。今雖鐘鳴漏<a 
name="0100b10" id="0100b10"></a>盡。而夢境具存。烏得無述乎。思居士少褊介。頗恣無<a 
name="0100b11" id="0100b11"></a>明。碩人善為周旋。大能當居士意。亦復觀居士顏色<a 
name="0100b12" id="0100b12"></a>時進錐劄。有韋絃之功。居士素懶。擯世事。不以過眼。<a 
name="0100b13" id="0100b13"></a>碩人乃身任勞瘁。無細大。百不以擾居士。居士遂以<a 
name="0100b14" id="0100b14"></a>四大輕安。門生故舊。宴坐清談。參請熏修。隨心自在。<a 
name="0100b15" id="0100b15"></a>不識有人間內顧之慮。居士平居禮佛。碩人躬製幢<a 
name="0100b16" id="0100b16"></a>旛。捨奩資為供養具。不吝。居士平居齋食。碩人每膳<a 
name="0100b17" id="0100b17"></a>必留心蔬品。口不及自奉。居士平居愛購內典。有持<a 
name="0100b18" id="0100b18"></a>至者。不俟居士知。買而進曰。知君所重者此也。嗚呼。<a 
name="0100b19" id="0100b19"></a>是居士不可無碩人也。至於用值空匱。則脫簪珥解<a 
name="0100b20" id="0100b20"></a>衣。無幾微見言面。而出納盈縮勢得自繇。未嘗畔居<a 
name="0100b21" id="0100b21"></a>士私毫髮於母黨。尤為人所難者。所憾則居士欲忘<a 
name="0100b22" id="0100b22"></a>情順逆。照了諸幻。行忍辱行。而碩人妍媸白黑。據理<a 
name="0100b23" id="0100b23"></a>折衷。不能無不平之氣。居士欲勤行慈忍。刊落繩矩。<a 
name="0100b24" id="0100b24"></a>而碩人家法嚴明。罕有所假借。以故寬急相形。人多<a 
name="0100b25" id="0100b25"></a>慍之者。居士每不滿焉。今乃知其為居士任怨也。怨<a 
name="0100b26" id="0100b26"></a>歸<span class="corr" title='[已&gt;己]'>己</span>。恩歸居士。碩人雖道眼未明。可謂家之賢妻也。<a 
name="0100b27" id="0100b27"></a>已。始居士皈命覺王。碩人尚在疑信。久之發願施經。<a 
name="0100b28" id="0100b28"></a>又發願禮大悲。又發願習大悲普門品。又發願忍辱<a 
name="0100b29" id="0100b29"></a>行慈誓與居士等。不期抱願未竟。據爾長往。悲夫。方<a 
name="0100b30" id="0100b30"></a>病革。一一囑後事。其大要憐居士孤危特甚。居士喟<a 
name="0100c01" id="0100c01"></a>然曰。子且大錯大錯。碩人悟。因泣數行下。自此遂不<a 
name="0100c02" id="0100c02"></a>復言。卒前一日。無他語。惟託侍疾者誦大悲聖號。時<a 
name="0100c03" id="0100c03"></a>既困極。奄奄垂絕。忽起腕合掌。口誦大悲。戰掉殆不<a 
name="0100c04" id="0100c04"></a>自勝。努力面西。一稱名。一作禮。居士曰。可以已乎。曰。<a 
name="0100c05" id="0100c05"></a>我願此。不為疲也。禮誦不息。頃之憒亂無所知。逮夜。<a 
name="0100c06" id="0100c06"></a>禮誦如前時。復曰。吾齋矣。慎毋以腥及我。天明遂奄<a 
name="0100c07" id="0100c07"></a>然而逝。一時見者驚訝悲歎。有從此念西方不輟口<a 
name="0100c08" id="0100c08"></a>者。有從此永斷血味者。噫。碩人信心未幾。能具如是<a 
name="0100c09" id="0100c09"></a>操略。固知十念成功的非虛語。惜其天年蚤終。不克<a 
name="0100c10" id="0100c10"></a>了明大事。居士誠恨之痛之。然使所願不忘。般若種<a 
name="0100c11" id="0100c11"></a>子當有日發生在。況沒其身而能俾人興起。沒吾寧<a 
name="0100c12" id="0100c12"></a>矣。壽與夭一期之業報耳。又何論後嗣之有無哉。碩<a 
name="0100c13" id="0100c13"></a>人生之日為嘉靖丙申四月二十四日。少居士一歲<a 
name="0100c14" id="0100c14"></a>有奇。卒之日為嘉靖癸亥四月六日。凡享年二十有<a 
name="0100c15" id="0100c15"></a>八。今將以<span class="note">(某)</span>年<span class="note">(某)</span>月日葬於<span class="note">(某)</span>山之原。因泣而為之<a 
name="0100c16" id="0100c16"></a>銘。銘曰。</p><a 
name="0100c17" id="0100c17"></a><p>　<span class="lg">吾佛世尊　　指歸淨土　　金口叮嚀　　其實非誤<a 
name="0100c18" id="0100c18"></a><br>　猗歟大悲　　開攝引路　　慈誓弘深　　一切普度<a 
name="0100c19" id="0100c19"></a><br>　哀哉碩人　　塵緣絆絡　　瞥爾回光　　亦得不錯<a 
name="0100c20" id="0100c20"></a><br>　婦人之身　　大人之作　　膽喪魂驚　　末後一著<a 
name="0100c21" id="0100c21"></a><br>　惟此願王　　勿相捨離　　百劫千生　　盡未來際<a 
name="0100c22" id="0100c22"></a><br>　寂寂青山　　枯骨斯瘞　　鶻臭布衫　　不勞掛繫</span></p><a 
name="0100c23" id="0100c23"></a><a 
name="0100c24" id="0100c24"></a><a 
name="0100c25" id="0100c25"></a><a 
name="0100c26" id="0100c26"></a><a 
name="0100c27" id="0100c27"></a><a 
name="0100c28" id="0100c28"></a><a 
name="0100c29" id="0100c29"></a><a 
name="0100c30" id="0100c30"></a><a 
name="0101a01" id="0101a01"></a><a 
name="0101a02" id="0101a02"></a><a 
name="0101a03" id="0101a03"></a><a 
name="0101a04" id="0101a04"></a><a 
name="0101a05" id="0101a05"></a><a 
name="0101a06" id="0101a06"></a><a 
name="0101a07" id="0101a07"></a><a 
name="0101a08" id="0101a08"></a><a 
name="0101a09" id="0101a09"></a><a 
name="0101a10" id="0101a10"></a><a 
name="0101a11" id="0101a11"></a><p style="margin-left: 3em"><span class="headname">疏<span class="note">(俱遺稿。今增入)</span></span></p><a 
name="0101a12" id="0101a12"></a><p style="margin-left: 4em"><span class="headname">水陸疏</span></p><a 
name="0101a13" id="0101a13"></a><p style="text-indent: 0em; margin-left: 0em"><span class="linehead"></span>疏為修設水陸勝會以普濟眾生事。宏念宿承佛力。<a 
name="0101a14" id="0101a14"></a>微種善根。界處人倫。生逢禮國。幸中年而出俗。聞正<a 
name="0101a15" id="0101a15"></a>法以披緇。悲喜何勝。慶憂交集。而以福輕業重。智淺<a 
name="0101a16" id="0101a16"></a>惑深。痛有漏之難除。歎無明之莫斷。四恩罔報。三有<a 
name="0101a17" id="0101a17"></a>奚資。羞稱二字三衣。慚負十方諸佛。又復饑荒接歲。<a 
name="0101a18" id="0101a18"></a>疾疫連城。斜日荒郊。漠漠而屍橫百里。陰雲古道。嗚<a 
name="0101a19" id="0101a19"></a>嗚而鬼哭三更。拯救未能。傷嗟曷已。既護四生。而彌<a 
name="0101a20" id="0101a20"></a>增懇志。因憐自己。而復憫他人。發廣大無邊之心。起<a 
name="0101a21" id="0101a21"></a>冥陽兼利之願。肇始於九月二旬之旦。適當甲子元<a 
name="0101a22" id="0101a22"></a>辰。告成於孟冬十五之宵。正值下元解厄。況茲清眾。<a 
name="0101a23" id="0101a23"></a>悉展精誠。兼此信檀。樂為輔助。鎔融九會。誦六十萬<a 
name="0101a24" id="0101a24"></a>字之雄文。授受千華。諷五十八篇之大戒。十六妙觀。<a 
name="0101a25" id="0101a25"></a>祕旨重披。四八願王。金章再炳。頓空萬法。闡金剛般<a 
name="0101a26" id="0101a26"></a>若之威神。惟有一乘。演妙法蓮華之功德。洎乎滿散。<a 
name="0101a27" id="0101a27"></a>爰起懺摩。罄七朝之力。五體翹勤。周十卷之文。諸愆<a 
name="0101a28" id="0101a28"></a>殄滅。復次一期之內。午夜之中。按瑜伽燄口之經。施<a 
name="0101a29" id="0101a29"></a>摩竭甘露之斛。伏願自親而疏。以至疏之又疏。若恩<a 
name="0101a30" id="0101a30"></a>若冤。咸皆解脫。從今而古。以至古之又古。無久無近。<a 
name="0101b01" id="0101b01"></a>靡不超昇。方沈惡道者即越苦輪。已生善趣者益資<a 
name="0101b02" id="0101b02"></a>德本。微該蜎蠕。大及諸天。凡盡豚魚。聖通四果。人人<a 
name="0101b03" id="0101b03"></a>成等正覺。各各悟大菩提。又願堯年永壽。舜日長明。<a 
name="0101b04" id="0101b04"></a>陰陽調而風雨時。百穀有豐登之慶。寒暑均而運氣<a 
name="0101b05" id="0101b05"></a>協。萬民無夭折之虞。又願國產忠臣。家生孝子。奸欺<a 
name="0101b06" id="0101b06"></a>息於閭里。仁義溢於寰區。戶持五戒而人道昌。門修<a 
name="0101b07" id="0101b07"></a>十善而天眾盛。又願惡心之輩。改惡而興善心。邪見<a 
name="0101b08" id="0101b08"></a>之徒。返邪而歸正見。習癡禪者。回癡而入那伽之大<a 
name="0101b09" id="0101b09"></a>定。著狂慧者。歇狂而發實相之真明。謗大乘者。恥小<a 
name="0101b10" id="0101b10"></a>而趣大乘。忽淨土者。覺苦而修淨土。宏也自揣凡庸。<a 
name="0101b11" id="0101b11"></a>何敢薄德而求福。不忘精進。惟祈入道以無魔。修行<a 
name="0101b12" id="0101b12"></a>匪滯於半途。參學終成於大悟。現生念佛。而至死不<a 
name="0101b13" id="0101b13"></a>亂一心。臨終見佛。而往生高登九品。然後十身圓顯。<a 
name="0101b14" id="0101b14"></a>度化遍乎群生。沙界齊周。津梁徹於三世。虛空有盡。<a 
name="0101b15" id="0101b15"></a>我願無窮。情與無情。同圓種智。</p><a 
name="0101b16" id="0101b16"></a><p style="margin-left: 4em"><span class="headname">立誓疏</span></p><a 
name="0101b17" id="0101b17"></a><p style="text-indent: 0em; margin-left: 0em"><span class="linehead"></span>切念世道純真。古皇垂衣裳而致治。民風雜偽。後王<a 
name="0101b18" id="0101b18"></a>假盟誓以成功。況今佛法衰微。叢林秋晚。執僧事者<a 
name="0101b19" id="0101b19"></a>但圖安逸。無復精勤。誤眾修行。孤佛恩德。若非質之<a 
name="0101b20" id="0101b20"></a>神聖。莫繇策其身心。茲某等。承領本寺之職。謹以誓<a 
name="0101b21" id="0101b21"></a>言自要。一誓願發真實好心。專為叢林大眾修行。不<a 
name="0101b22" id="0101b22"></a>為己身貪圖利養。如不然者。一任天神考治。一誓願<a 
name="0101b23" id="0101b23"></a>發至公無私心。不私喜私怒。不私厚私薄。不怕人怪。<a 
name="0101b24" id="0101b24"></a>惟怕天怪。不求合於人心。惟求合於天心。如不然者。<a 
name="0101b25" id="0101b25"></a>一任天神考治。一誓願發勤勞精進心。凡修行有利<a 
name="0101b26" id="0101b26"></a>益事今廢沒者。必舉行之。凡修行不利益事今習成<a 
name="0101b27" id="0101b27"></a>者。必革去之。十種條約。恪定遵守。不作虛文。虛應故<a 
name="0101b28" id="0101b28"></a>事。苟且過日。以至敗落。如不然者。一任天神考治。一<a 
name="0101b29" id="0101b29"></a>誓願發慈悲顧眾心。老者逸之。幼者誨之。勞者撫之<a 
name="0101b30" id="0101b30"></a>病者恤之。死者哀之。種種愛厚。一視同仁。如不然者。<a 
name="0101c01" id="0101c01"></a>一任天神考治。唯神鑒之。</p><a 
name="0101c02" id="0101c02"></a><p style="margin-left: 4em"><span class="headname">禳虎疏</span></p><a 
name="0101c03" id="0101c03"></a><p style="text-indent: 0em; margin-left: 0em"><span class="linehead"></span>萬歷二十四年十月。本府錢塘縣定北五圖。乃至各<a 
name="0101c04" id="0101c04"></a>鄉村虎獸為災。傷人及畜甚眾。本鄉某等來求禳解。<a 
name="0101c05" id="0101c05"></a>宏思人虎本同一性。傷害繇乎宿冤。捕之則彼此相<a 
name="0101c06" id="0101c06"></a>夷。遣之則自他何別。必須修齋作福。庶可默化潛消。<a 
name="0101c07" id="0101c07"></a>於是雲集僧伽。就於本境黃山妙淨寺中啟建禳解<a 
name="0101c08" id="0101c08"></a>道場五晝夜。至某日圓滿。於中謹備香燭茗果之儀。<a 
name="0101c09" id="0101c09"></a>命僧翹勤頂禮梁皇懺法一十二部。終宵設放瑜伽<a 
name="0101c10" id="0101c10"></a>燄口。以此功德<span class="note">(云云)</span>。又復祈禱自古伏虎聖賢。牒至<a 
name="0101c11" id="0101c11"></a>諸方山神土地。承斯善利。伏願前生負虎之命者。悉<a 
name="0101c12" id="0101c12"></a>皆解釋怨瞋。不相酬報。今日為虎所噬者。俱得早生<a 
name="0101c13" id="0101c13"></a>善趣。不墮傷亡。人無害虎之心。發慈悲而永除殺業。<a 
name="0101c14" id="0101c14"></a>虎絕傷人之意。盡此報而速脫苦輪。下至微類含靈。<a 
name="0101c15" id="0101c15"></a>咸蒙護庇。遠及多生滯魄。俱獲超昇。人人植菩提因。<a 
name="0101c16" id="0101c16"></a>處處成安樂土。</p><a 
name="0101c17" id="0101c17"></a><p style="margin-left: 4em"><span class="headname">禳災疏代余太守</span></p><a 
name="0101c18" id="0101c18"></a><p style="text-indent: 0em; margin-left: 0em"><span class="linehead"></span>余良樞等。端肅虔恭敢。昭告於娑婆世界釋迦如來。<a 
name="0101c19" id="0101c19"></a>乞垂哀憫。願賜證明。情旨於今萬歷某年以來。伏逢<a 
name="0101c20" id="0101c20"></a>天行疫癘。百姓半於死亡。歲值饑荒。眾生。全遭困厄。<a 
name="0101c21" id="0101c21"></a>世醫難療天災。少穀豈周眾匱。匪於上帝之乏慈。亦<a 
name="0101c22" id="0101c22"></a>乃下民而罔善。莫非十惡五逆。致使八難三災。靡憑<a 
name="0101c23" id="0101c23"></a>三寶之慈悲。曷救蒼生之苦惱。良樞等既職民母。當<a 
name="0101c24" id="0101c24"></a>援子殃。繇是特發虔心。謹請雲棲僧伽二十四員。恭<a 
name="0101c25" id="0101c25"></a>就在城靈芝寺啟建祈禳災患福國祐民燄口普利<a 
name="0101c26" id="0101c26"></a>道場一期。越七晝夜。擇今五月二十五日為始。備陳<a 
name="0101c27" id="0101c27"></a>香供。雲集僧伽。就壇看念金剛般若波羅密經。梵網<a 
name="0101c28" id="0101c28"></a>經菩薩戒心地品。藥師琉璃光如來本願功德經。妙<a 
name="0101c29" id="0101c29"></a>法蓮華經。普賢行願品。加諷咒章。所集功德。伏願佛<a 
name="0101c30" id="0101c30"></a>慈普被。雨暘時若而五穀豐盈。法力冥資。氣運調和<a 
name="0102a01" id="0102a01"></a>而三災頓息。百職弘太平之治。萬民慶安樂之年。積<a 
name="0102a02" id="0102a02"></a>善慈以答天恩。行忠孝專祈國祚。</p><a 
name="0102a03" id="0102a03"></a><p style="text-indent: 0em; margin-left: 0em"><span class="headname">　　又</span></p><a 
name="0102a04" id="0102a04"></a><p style="text-indent: 0em; margin-left: 0em"><span class="linehead"></span>萬歷十幾年以來。伏值天道亢旱。風雨不時。人民疫<a 
name="0102a05" id="0102a05"></a>癘。穀米價增。饑色盈城。餓殍滿野。痛思為民父母。焉<a 
name="0102a06" id="0102a06"></a>敢坐視潸然。慮今本府。暨及他州。饑餒號呼。晝夜不<a 
name="0102a07" id="0102a07"></a>息。生者瘟<span class="gaiji">[病-丙+皇]<!--gaiji,,1[病-丙+皇],2&#x3FAE;,3--></span>少瘥。死者水陸橫流。欲祈存歿均沾。必<a 
name="0102a08" id="0102a08"></a>須修齋作福。仰投佛力。救度蒼生<span class="note">(云云)</span>。伏願皇圖永<a 
name="0102a09" id="0102a09"></a>固。雨順風調。佛日增輝。民康物阜。</p><a 
name="0102a10" id="0102a10"></a><p style="margin-left: 4em"><span class="headname">薦先疏</span></p><a 
name="0102a11" id="0102a11"></a><p style="text-indent: 0em; margin-left: 0em"><span class="linehead"></span>一乘圓頓。蕩罪障以全空。三業懺摩。解冤尤而悉殄。<a 
name="0102a12" id="0102a12"></a>舉菩薩十重四十八輕之大戒。宣如來九品四十八<a 
name="0102a13" id="0102a13"></a>願之弘慈。飯僧則集十方大德之威神。施食則濟六<a 
name="0102a14" id="0102a14"></a>道含靈之淪溺。如斯利益。使先靈瞋恨斷滅。凡被瞋<a 
name="0102a15" id="0102a15"></a>之輩永絕酬償。殺業潛消。俾罹殺之徒俱蒙解脫。多<a 
name="0102a16" id="0102a16"></a>生而至今世。大過以及微愆。悉憑三寶之資薰。蚤得<a 
name="0102a17" id="0102a17"></a>六根之清淨。往生樂土。親覲慈尊。蓮開上品之華。佛<a 
name="0102a18" id="0102a18"></a>授一生之記。四恩總報。三有均資。法界眾生。同圓種<a 
name="0102a19" id="0102a19"></a>智。</p><a 
name="0102a20" id="0102a20"></a><p style="margin-left: 4em"><span class="headname">重修朱橋緣疏</span></p><a 
name="0102a21" id="0102a21"></a><p style="text-indent: 0em; margin-left: 0em"><span class="linehead"></span>夫朱橋者。近當徽杭嚴衢一水之要道。遠連江直閩<a 
name="0102a22" id="0102a22"></a>廣數省之通途。外涉海潮山洚兩流激蕩出沒之樞<a 
name="0102a23" id="0102a23"></a>機。內係臨淵傍崖萬戶參差安厄之形勝。自聖禪師<a 
name="0102a24" id="0102a24"></a>之始建。歷多載而忽傾。洎眾善信之更新。僅八年而<a 
name="0102a25" id="0102a25"></a>復毀。前郡主。大人余翁。慈悲普發。工役方殷。而適以<a 
name="0102a26" id="0102a26"></a>巨漫滔天。驚濤撼嶽。未遂輿梁之績。姑成略彴之功。<a 
name="0102a27" id="0102a27"></a>不暢本懷。曾遺後囑。俟彼洪波甫息。續令故業重光。<a 
name="0102a28" id="0102a28"></a>今父老某人等來詣本山。具陳上事。而我病僧片長<a 
name="0102a29" id="0102a29"></a>不備。百務俱隳。寧無津濟之心。實乏經營之力。辭之<a 
name="0102a30" id="0102a30"></a>甚固。請則彌堅。謂行旅以徑阻羊腸。荷擔者車馬者<a 
name="0102b01" id="0102b01"></a>載道而興嗟不一。居民以勢傷龍口。流離者死亡者<a 
name="0102b02" id="0102b02"></a>終歲而受禍盈千。繇是上與神謀。下僉眾議。人各八<a 
name="0102b03" id="0102b03"></a>分為率。積成萬數而周。或一人兼出多人。大功獨擅。<a 
name="0102b04" id="0102b04"></a>或多分止緣一分。得福惟均。蓋聞借溱<span class="corr" title='[消&gt;洧]'>洧</span>以乘輿。古<a 
name="0102b05" id="0102b05"></a>稱遺愛。渡螻蟻而編竹。後掇巍科。徐宗仁繇此延三<a 
name="0102b06" id="0102b06"></a>紀之齡。程夷伯因茲致五世之貴。佛無誑語。聖有明<a 
name="0102b07" id="0102b07"></a>徵。普願諸上善人。同生無量壽國。</p><a 
name="0102b08" id="0102b08"></a><p style="text-indent: 0em; margin-left: 1em"><span class="linehead"></span>病僧苦辭不獲。勉順眾心。今但竭誠。隨緣聽命。其<a 
name="0102b09" id="0102b09"></a>所化銀。本募僧送本境為首善人眼同收貯。僧不<a 
name="0102b10" id="0102b10"></a>得私藏分文。俗不得剋減毫忽。略存欺罔。果報不<a 
name="0102b11" id="0102b11"></a>虛。伽藍神鑒之。江河神鑒之。天龍八部賞善罰惡<a 
name="0102b12" id="0102b12"></a>一切神明共鑒之。</p>
<hr>【經文資訊】嘉興藏第 33 冊 No. B277 雲棲法彙（選錄）(第12卷-第25卷)<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3ba5.html?index=J33nB277" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J33nB277_017 by HTTrack Website Copier/3.x [XR&CO'2014], Tue, 07 Jun 2016 07:12:28 GMT -->
</html>
