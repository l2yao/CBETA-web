<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X22n0400_001 by HTTrack Website Copier/3.x [XR&CO'2014], Tue, 07 Jun 2016 07:22:10 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1733631314&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX22n0400&amp;utmp=%2Fmobile%2Findex.php%3Findex%3DX22n0400_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">卍新纂大日本續藏經　第22冊<br/>No.400 無量壽經起信論 (3卷)<br/>【清 彭際清述】<br/>第 1 卷</p>
	<a href="indexcf67.html?index=X22n0400_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X22">
<div class="root" id="0400" sutra_name="無量壽經起信論" sutra_juan="[卷1]">　
<a 
name="0116a01" id="0116a01"></a><a 
name="0116a02" id="0116a02"></a><a 
name="0116a03" id="0116a03"></a><div class="xu"><p style="margin-left: 2em"><span class="headname">No. 400-A<a 
name="0116a04" id="0116a04"></a> 無量壽經起信論敘</span></p><a 
name="0116a05" id="0116a05"></a><p style="text-indent: 0em; margin-left: 0em"><span class="linehead"></span>同學友彭生紹升。述無量壽經起信論成。書命有高<a 
name="0116a06" id="0116a06"></a>曰。勉敘之。有高諷經論。反覆。光明雲流。骸藏郁潔。喉<a 
name="0116a07" id="0116a07"></a>舌聽視。曠若新有。冰漁膏釋。弗礙弗膠。閣卷欣慶。讚<a 
name="0116a08" id="0116a08"></a>歎作禮。善哉彭生。乃能發起如是大心。乃能擔荷如<a 
name="0116a09" id="0116a09"></a>是大法。乃能唱演如是妙義。乃能流布如是經典。善<a 
name="0116a10" id="0116a10"></a>哉彭生。不忘囑累。不忘宏誓。快得遭逢<br><a 
name="0116a11" id="0116a11"></a>聖清樂國。仁壽光被。萬億器界恒沙有情。應共信受。<a 
name="0116a12" id="0116a12"></a>應共證入。無量壽經。今正是時。我觀有情。希望壽命。<a 
name="0116a13" id="0116a13"></a>黃髮難老。百千萬歲。我觀有情。欲無彀期。宮室被服。<a 
name="0116a14" id="0116a14"></a>飲饌什器。園池華鳥。及與音樂。未得欲得。得<span class="corr" title='[巳&gt;已]'>已</span>欲備。<a 
name="0116a15" id="0116a15"></a>備<span class="corr" title='[巳&gt;已]'>已</span>欲富。富<span class="corr" title='[巳&gt;已]'>已</span>欲好。此好彼未。欲彼俱好。彼俱好<span class="corr" title='[巳&gt;已]'>已</span>。<a 
name="0116a16" id="0116a16"></a>又欲精良。一一精良。淫巧&#x74CC;奇。欲轉變生。匪有竟閾。<a 
name="0116a17" id="0116a17"></a>我觀有情。欲善眷屬。色澤壯姣。知心順恉。迎機赴節。<a 
name="0116a18" id="0116a18"></a>團圞和合。富貴聰明。我觀有情。微塵計校。束歸貪欲。<a 
name="0116a19" id="0116a19"></a>不出斯等。諸斯等欲。承誰恩力。舉體光明。無量壽經。<a 
name="0116a20" id="0116a20"></a>無始無明。執吝成想。想幻塵勞。&#x8657;妄影事。無住為本。<a 
name="0116a21" id="0116a21"></a>生滅為性。盤古開天。英雄大人。廊廟金貂。巖穴黃緇。<a 
name="0116a22" id="0116a22"></a>散材下走。靡哲靡愚。腸中車輪。轉轉不淨。污薉淨田。<a 
name="0116a23" id="0116a23"></a>雝塔苦本。助發苦芽。蕃苦枝葉。點綴苦華。結苦果仁。<a 
name="0116a24" id="0116a24"></a>甘苦謂飴。戀苦護苦。立苦辨說。建苦&#x76B7;旗。為苦效忠。<a 
name="0116b01" id="0116b01"></a>爭鋒決勝。如聾如盲。有耳有目。聞見是經。依正莊嚴。<a 
name="0116b02" id="0116b02"></a>功德殊勝。如海爰居。見鐘鼎陳。駭怖竄逃。謂當謀我。<a 
name="0116b03" id="0116b03"></a>離本久遠。智梏情遷。為鸒為蜩。笑九萬矣。游盤豕蝨。<a 
name="0116b04" id="0116b04"></a>湯火寧知。廟犧麗<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。枯魚過河。求悔再及。而并不得。<a 
name="0116b05" id="0116b05"></a>不其痛而。我<br><a 
name="0116b06" id="0116b06"></a>釋迦尊。慈愍有情。火宅毒藥。昧珠客作。窮露癡顛。順<a 
name="0116b07" id="0116b07"></a>其欲然。激揚引導。權巧方便。曲垂濟拯。十二部經。廣<a 
name="0116b08" id="0116b08"></a>說淨土。而于是經。專指西方。觀經觀行。小本勸信。是<a 
name="0116b09" id="0116b09"></a>經願門。尤異方便。我友彭生。入是願門。竺念有情。繹<a 
name="0116b10" id="0116b10"></a>經述論。謂發大願。全憑信根。于是博攷。大乘經典。約<a 
name="0116b11" id="0116b11"></a><span class="corr" title='[釆&gt;采]'>采</span>菁華。疏瀹正信。于是乃知。欲為苦本。欲為道本。用<a 
name="0116b12" id="0116b12"></a>欲知方。出宣大願。于是乃知。佛大願力。我大願力。無<a 
name="0116b13" id="0116b13"></a>二無別。平等平等。于是乃知。十方淨土。依正莊嚴。佛<a 
name="0116b14" id="0116b14"></a>非有餘。我非虧欠。于是乃知。婬怒癡性。當體空寂。無<a 
name="0116b15" id="0116b15"></a>量壽經。無終無始。生佛正等。作如是觀。豈得不信。火<a 
name="0116b16" id="0116b16"></a>則能燒。冰則能寒。飯則能飽。烏啄能毒。如是信<span class="corr" title='[巳&gt;已]'>已</span>。離<a 
name="0116b17" id="0116b17"></a>信名字。開大願門。出生念力。一聲佛號。忘義忘年。敬<a 
name="0116b18" id="0116b18"></a>作頌曰。</p><a 
name="0116b19" id="0116b19"></a><p><span class="lg">　歸命西方淨滿尊　　圓密三身無量壽<a 
name="0116b20" id="0116b20"></a><br>　歸命難思真教體　　歸命難數聖賢僧<a 
name="0116b21" id="0116b21"></a><br>　寶臺巍巍淨光明　　&#x5FA7;照微塵國土眾<a 
name="0116b22" id="0116b22"></a><br>　本師親口如是說　　是故決定攝受我<a 
name="0116b23" id="0116b23"></a><br>　我自未度願度人　　願我<br><a 
name="0116b24" id="0116b24"></a>聖清萬萬<span class="gaiji">&#x79A9;<!--gaiji,祀,1[示*異],2&#x79A9;,3--></span><br>　　太平豐熟人康和<a 
name="0116c01" id="0116c01"></a><br>　念佛同報君親恩　　人人念佛為忠臣<a 
name="0116c02" id="0116c02"></a><br>　人人念佛為孝子　　人人念佛安處善<a 
name="0116c03" id="0116c03"></a><br>　人人念佛樂循理　　良男淑女家家有<a 
name="0116c04" id="0116c04"></a><br>　甘雨景風調四敘　　人人念佛了自性<a 
name="0116c05" id="0116c05"></a><br>　人人念佛證唯心　　一期報盡共往生<a 
name="0116c06" id="0116c06"></a><br>　見佛聞法克大果　　不離安養入諸剎<a 
name="0116c07" id="0116c07"></a><br>　還以念佛教眾生　　六波羅蜜一聲佛<a 
name="0116c08" id="0116c08"></a><br>　諸陀羅尼一聲佛　　如幻聞熏聞中持<a 
name="0116c09" id="0116c09"></a><br>　諸圓通根盡皆攝　　我禮十方發是願<a 
name="0116c10" id="0116c10"></a><br>　十方三寶證明我　　更願善友若彭生<a 
name="0116c11" id="0116c11"></a><br>　生生會值為道侶　　我願如空非思量<a 
name="0116c12" id="0116c12"></a><br>　是故歸命<br><a 
name="0116c13" id="0116c13"></a>無量壽</span></p><a 
name="0116c14" id="0116c14"></a><p style="text-indent: 0em; margin-left: 0em"><span class="linehead"></span>聖清乾隆四十年旃蒙協洽之歲十一月既望越翼<a 
name="0116c15" id="0116c15"></a>日佛弟子羅有高撰</p></div><a 
name="0116c16" id="0116c16"></a><a 
name="0116c17" id="0116c17"></a><a 
name="0116c18" id="0116c18"></a><p style="margin-left: 2em"><span class="juannum">No. 400</span></p><a 
name="0116c19" id="0116c19"></a><p><span class="juanname">無量壽經起信論卷上</span></p><a 
name="0116c20" id="0116c20"></a><p style="margin-left: 4em"><span class="byline">菩薩戒弟子　彭際清　述</span></p><a 
name="0116c21" id="0116c21"></a><p style="text-indent: 0em; margin-left: 1em"><span class="linehead"></span>無量壽經者。如來稱性之圓教。眾生本具之化儀<a 
name="0116c22" id="0116c22"></a>也。原夫真如界內。解脫門中。本無一法而&#x5FA7;入微<a 
name="0116c23" id="0116c23"></a>塵。普應&#x7FA3;機而畢竟空寂。特以眾生不了心源。妄<a 
name="0116c24" id="0116c24"></a>纏苦聚。幻生幻滅。&#x5010;墜&#x5010;升。將欲拔輪迴之本。斷<a 
name="0117a01" id="0117a01"></a>愛慾之因。不開念佛之門。孰識歸家之路。以是法<a 
name="0117a02" id="0117a02"></a>王垂愍。願網宏張。攝諸佛所護之經。嚴眾生本淨<a 
name="0117a03" id="0117a03"></a>之土。無邊覺海。全收塵剎波灡。不盡慈雲。永沛大<a 
name="0117a04" id="0117a04"></a>千雨露。遂使洪名舉處。頓竭罪源。一念圓時。疾登<a 
name="0117a05" id="0117a05"></a>寶地。自他不隔。越十萬億剎而非遙。凡聖無差。即<a 
name="0117a06" id="0117a06"></a>三十二相而同具。所貴是心作佛。即佛明心。會萬<a 
name="0117a07" id="0117a07"></a>善以同歸。執一心而不亂。妙蓮華內。期母子之終<a 
name="0117a08" id="0117a08"></a>逢。白毫相中。何苦樂之有間。從此握文殊之智印。<a 
name="0117a09" id="0117a09"></a>滿普賢之願王。不動纖毫而獲諸三昧。匪移跬步<a 
name="0117a10" id="0117a10"></a>而&#x5FA7;往十方。遂得記授菩提。位階不退。如斯方便。<a 
name="0117a11" id="0117a11"></a>莫殫深恩。凡具靈知。普應信受。其或執有排空。滯<a 
name="0117a12" id="0117a12"></a>情迷性。戀百年之幻質。昧萬古之徽猷。轉蛣蜣之<a 
name="0117a13" id="0117a13"></a>丸。漫期狆舉。耀蜉蝣之羽。曾不終朝。流離窮子。認<a 
name="0117a14" id="0117a14"></a>絕域為家鄉。顛倒浮生。鎖真覺於夢夜。縱使耳提<a 
name="0117a15" id="0117a15"></a>面命。誰能&#x89A9;指知歸。亦不破相窮空。執藥成病。拒<a 
name="0117a16" id="0117a16"></a>慈尊於心外。棄樂土以如遺。惟知味靜&#x8EAD;閒。不顧<a 
name="0117a17" id="0117a17"></a>埋真背覺。如&#x89A9;隙中過影。罔窮杲日之光明。但看<a 
name="0117a18" id="0117a18"></a>勺水興波。不信歸墟之浩蕩。此則城東老母。障面<a 
name="0117a19" id="0117a19"></a>徒勞。演若達多。失頭自怖者矣。嗚呼。人身難得。至<a 
name="0117a20" id="0117a20"></a>道難聞。一息不來。<span class="corr" title='[巳&gt;已]'>已</span>成隔世。三塗再出。知復何年。<a 
name="0117a21" id="0117a21"></a>火宅炎炎。尚戀嬉遊之具。恒沙莽莽。難窮往返之<a 
name="0117a22" id="0117a22"></a>身。祇因不了一心。遂至長淪浩劫。果欲橫超三界。<a 
name="0117a23" id="0117a23"></a>何如直往西方。佛說淨土諸經。約有四五。語其該<a 
name="0117a24" id="0117a24"></a>備。莫此為先。惜乎諸師疏解。未及闡揚。王氏校刪。<a 
name="0117b01" id="0117b01"></a>半多訛舛。不揣闇汶。略舉綱宗。旁引契經。會歸一<a 
name="0117b02" id="0117b02"></a>實。一明教體。二明教相。三明歸趣。四別釋經文。五<a 
name="0117b03" id="0117b03"></a>迴向極樂。總名起信論者。破空有之邪執。明圓頓<a 
name="0117b04" id="0117b04"></a>之正宗。廓諸師未被之機。救龍舒妄刪之失。庶幾<a 
name="0117b05" id="0117b05"></a>開佛知見。示佛知見。悟佛知見。入佛知見。廣引&#x7FA3;<a 
name="0117b06" id="0117b06"></a>生。同歸極樂云爾。</p><a 
name="0117b07" id="0117b07"></a><p style="margin-left: 2em"><span class="headname">一明教體</span></p><a 
name="0117b08" id="0117b08"></a><p style="text-indent: 0em; margin-left: 1em"><span class="linehead"></span>欲明教體。當觀法性。夫法性者。不生不滅。不斷不<a 
name="0117b09" id="0117b09"></a>常。心亦強名。土於何寄。然非心非土。而即土即心。<a 
name="0117b10" id="0117b10"></a>取舍俱捐。見聞絕待。豈可橫生計較。妄說是非。略<a 
name="0117b11" id="0117b11"></a>標四義。以究法源。一。自他不二義。二。性相不二義。<a 
name="0117b12" id="0117b12"></a>三。因果不二義。四。生佛不二義。</p><a 
name="0117b13" id="0117b13"></a><p style="text-indent: 0em; margin-left: 1em"><span class="linehead"></span>一自他不二義者。諸佛法身。&#x5FA7;周沙界。全自全他。<a 
name="0117b14" id="0117b14"></a>不相違礙。約化儀中現有主伴。如毗盧遮那為主。<a 
name="0117b15" id="0117b15"></a>則十方諸佛為伴。乃至不可說不可說微塵數佛<a 
name="0117b16" id="0117b16"></a>剎。無不是毗盧遮那法界。如無量壽為主。則十方<a 
name="0117b17" id="0117b17"></a>諸佛為伴。乃至不可說不可說微塵數佛剎。無不<a 
name="0117b18" id="0117b18"></a>是無量壽法界。故此經言無量壽佛。光照東方恒<a 
name="0117b19" id="0117b19"></a>沙佛剎。南西北方四維上下。亦復如是。法性實爾。<a 
name="0117b20" id="0117b20"></a>無有分齊。如首楞嚴經言。我以妙明不滅不生。合<a 
name="0117b21" id="0117b21"></a>如來藏。而如來藏。唯妙覺明。圓照法界。是故於中<a 
name="0117b22" id="0117b22"></a>一為無量。無量為一。小中現大。大中現小。不動道<a 
name="0117b23" id="0117b23"></a>場。&#x5FA7;十方界。身含十方無盡&#x8657;空。於一毛端。現寶<a 
name="0117b24" id="0117b24"></a>王剎。坐微塵裏。轉大法輪。是故當知無量壽佛。普<a 
name="0117c01" id="0117c01"></a>現十方一切眾生之前。不可以有思惟心而生分<a 
name="0117c02" id="0117c02"></a>別。或言華嚴為實。極樂為權。當知不爾。諸佛法身。<a 
name="0117c03" id="0117c03"></a>非自他故。問然則何故舍毗盧而念無量。答。釋迦<a 
name="0117c04" id="0117c04"></a>指示故。無量本願故。十念往生故。疾登不退故。</p><a 
name="0117c05" id="0117c05"></a><p style="text-indent: 0em; margin-left: 1em"><span class="linehead"></span>二性相不二義者。大乘起信論云。從本以來色心<a 
name="0117c06" id="0117c06"></a>不二。以色性即智故。色體無形說名智身。以智性<a 
name="0117c07" id="0117c07"></a>即色故。說名法身&#x5FA7;一切處。所現之色。無有分齊。<a 
name="0117c08" id="0117c08"></a>隨心能示十方世界無量菩薩無量報身。無量莊<a 
name="0117c09" id="0117c09"></a>嚴。各各差別。皆無分齊。而不相妨。故如華嚴經中<a 
name="0117c10" id="0117c10"></a>器界塵毛形無形物皆悉演出妙法言音。具足十<a 
name="0117c11" id="0117c11"></a>方法界諸莊嚴具。此經亦言。一一華中。一一光中。<a 
name="0117c12" id="0117c12"></a>風聲水聲諸音樂聲。若見若聞。無一物而非佛身。<a 
name="0117c13" id="0117c13"></a>無一音而非佛法。何以故。有情無情。非一非異。真<a 
name="0117c14" id="0117c14"></a>如界中無彼此故。問。法性既爾。娑婆界中。何故不<a 
name="0117c15" id="0117c15"></a>聞諸佛現身說法。答。常說法。無不說法時。只為情<a 
name="0117c16" id="0117c16"></a>生智隔。不見不聞。若一念證入佛法界者。不離娑<a 
name="0117c17" id="0117c17"></a>婆。徑登極樂。如妙法蓮華經云。眾生見劫盡。大火<a 
name="0117c18" id="0117c18"></a>所燒時。我此土安隱。天人常充滿。維摩經云。我此<a 
name="0117c19" id="0117c19"></a>土淨。而汝不見。此是諸佛自受用地。一切眾生所<a 
name="0117c20" id="0117c20"></a>同具足。問。然則何用求生淨土。答。生即無生。土亦<a 
name="0117c21" id="0117c21"></a>非土。行布不礙圓融故。相非性外故。</p><a 
name="0117c22" id="0117c22"></a><p style="text-indent: 0em; margin-left: 1em"><span class="linehead"></span>三。因果不二義者。此經言法藏比丘方發願<span class="corr" title='[巳&gt;已]'>已</span>。空<a 
name="0117c23" id="0117c23"></a>中讚言決定必成無上正覺。又言眾生一念念佛。<a 
name="0117c24" id="0117c24"></a>則是具足無上功德。當知因該果海。果徹因原。還<a 
name="0118a01" id="0118a01"></a>因華嚴初發心時。即成正覺。以法性中因果不異<a 
name="0118a02" id="0118a02"></a>故。究竟不可得故。大般若經善現言。菩薩摩訶薩<a 
name="0118a03" id="0118a03"></a>為用初心證得無上正等菩提。為用後心證得無<a 
name="0118a04" id="0118a04"></a>上正等菩提。佛言。如然燈時。為初焰能焦炷。為後<a 
name="0118a05" id="0118a05"></a>焰能焦炷。世尊。如我意解。非初焰能焦炷。亦不離<a 
name="0118a06" id="0118a06"></a>初焰。非後焰能焦炷。亦不離後焰。佛言。諸菩薩摩<a 
name="0118a07" id="0118a07"></a>訶薩亦復如是。非用初心證得無上正等菩提。亦<a 
name="0118a08" id="0118a08"></a>不離初心證得無上正等菩提。非用後心證得無<a 
name="0118a09" id="0118a09"></a>上正等菩提。亦不離後心證得無上正等菩提。若<a 
name="0118a10" id="0118a10"></a>能如是信入淨土法門。一剎那間。即<span class="corr" title='[巳&gt;已]'>已</span>嚴淨諸佛<a 
name="0118a11" id="0118a11"></a>國土。即<span class="corr" title='[巳&gt;已]'>已</span>具足無上功德。成佛度生。一時究竟。與<a 
name="0118a12" id="0118a12"></a>法藏比丘無二無別。具如經說。真實不&#x8657;故。</p><a 
name="0118a13" id="0118a13"></a><p style="text-indent: 0em; margin-left: 1em"><span class="linehead"></span>四。生佛不二義者。大涅槃經云。我以摩訶般若。&#x5FA7;<a 
name="0118a14" id="0118a14"></a>觀三界一切六道諸山大海大地含生。如是三界。<a 
name="0118a15" id="0118a15"></a>根本性離。畢竟寂滅同&#x8657;空相。無名無識。永斷諸<a 
name="0118a16" id="0118a16"></a>有。本來平等。無高下想。無見無聞。無覺無知。不可<a 
name="0118a17" id="0118a17"></a>繫縛。不可解脫。無眾生。無壽命。不生不起。不盡不<a 
name="0118a18" id="0118a18"></a>滅。非世間。非非世間。涅槃生死皆不可得。二際平<a 
name="0118a19" id="0118a19"></a>等。等諸法故。是知無量不居極樂。眾生不住娑婆。<a 
name="0118a20" id="0118a20"></a>本自無穢。從何取淨。特以眾生。不守自性。於一體<a 
name="0118a21" id="0118a21"></a>中妄生同異。爰以大悲方便。而度脫之。故此經言。<a 
name="0118a22" id="0118a22"></a>如是諸佛。各各安立無量眾生於佛正道。問。既生<a 
name="0118a23" id="0118a23"></a>佛不可得者。何故諸佛現身接引眾生。答。華嚴經<a 
name="0118a24" id="0118a24"></a>云。譬如日出。普照世間。於一切淨水器中。影無不<a 
name="0118b01" id="0118b01"></a>現。普&#x5FA7;眾處而無來往。或一器破。便不現影。如來<a 
name="0118b02" id="0118b02"></a>智日。亦復如是。普現法界。無前無後。一切眾生淨<a 
name="0118b03" id="0118b03"></a>心器中。佛無不現。心器常淨。常見佛身。若心濁器<a 
name="0118b04" id="0118b04"></a>破。則不得見。是則佛本不來而來。眾實不往而往。<a 
name="0118b05" id="0118b05"></a>隨眾生心現往來故。</p><a 
name="0118b06" id="0118b06"></a><p style="margin-left: 2em"><span class="headname">二明教相</span></p><a 
name="0118b07" id="0118b07"></a><p style="text-indent: 0em; margin-left: 1em"><span class="linehead"></span>欲明教相。當識因緣。夫因緣者。諸佛以之出世。眾<a 
name="0118b08" id="0118b08"></a>生以之證真。若惟觀法性。不達因緣者。杜方便之<a 
name="0118b09" id="0118b09"></a>門。無接引之分。六趣何由而出離。萬德何由而圓<a 
name="0118b10" id="0118b10"></a>滿。略分四門。以標經旨。一信門。二願門。三念門。四<a 
name="0118b11" id="0118b11"></a>行門。</p><a 
name="0118b12" id="0118b12"></a><p style="text-indent: 0em; margin-left: 1em"><span class="linehead"></span>一信門者。即經云諸有眾生聞佛名號。信心歡喜。<a 
name="0118b13" id="0118b13"></a>至心迴向。願生彼國。又云。明信佛智乃至勝智等。<a 
name="0118b14" id="0118b14"></a>是。華嚴經云。深信諸佛及佛法。亦信佛子所行道。<a 
name="0118b15" id="0118b15"></a>及信無上大菩提。菩薩以是初發心。又云。寧於無<a 
name="0118b16" id="0118b16"></a>量劫。受諸惡道苦。終不舍如來。而求於出離。維摩<a 
name="0118b17" id="0118b17"></a>經云。菩薩於生死畏中。當依如來功德之力。劣解<a 
name="0118b18" id="0118b18"></a>眾生。聞說諸佛不思議境界。多生疑惑。即聲聞二<a 
name="0118b19" id="0118b19"></a>乘。尚不信有他方諸佛。以不識是心無外故。心外<a 
name="0118b20" id="0118b20"></a>無佛故。若知是心無外。則知他佛即是自佛。不壞<a 
name="0118b21" id="0118b21"></a>自他之相。斯能入無邊之佛土。起無量之行門。以<a 
name="0118b22" id="0118b22"></a>自心境界不可思議。故知諸佛境界亦不可思議。<a 
name="0118b23" id="0118b23"></a>至如無量壽佛所有願力功德智慧神通。圓同太<a 
name="0118b24" id="0118b24"></a>&#x8657;。廓周沙界。非計可測。非情可量。若人聞是經<span class="corr" title='[巳&gt;已]'>已</span>。<a 
name="0118c01" id="0118c01"></a>決定信入。不驚不怖不畏。當知是人<span class="corr" title='[巳&gt;已]'>已</span>於無量佛<a 
name="0118c02" id="0118c02"></a>所。深植善根。當得不退轉于阿耨多羅三藐三菩<a 
name="0118c03" id="0118c03"></a>提。勝諸聲聞百千萬億倍。何況其餘。故知入此門<a 
name="0118c04" id="0118c04"></a>中。信為第一。毗婆沙論云。若人種善根。疑則華不<a 
name="0118c05" id="0118c05"></a>開。信心清淨者。華開則見佛。何以故。一念信心。&#x9008;<a 
name="0118c06" id="0118c06"></a>超情計。具佛知見故。</p><a 
name="0118c07" id="0118c07"></a><p style="text-indent: 0em; margin-left: 1em"><span class="linehead"></span>二。願門者。即經云遵普門大士之德。具諸菩薩無<a 
name="0118c08" id="0118c08"></a>量行願。願於無量世界現成正覺。乃至法藏四十<a 
name="0118c09" id="0118c09"></a>八願。及諸眾生願生彼國者。是。一切行門。從願而<a 
name="0118c10" id="0118c10"></a>起。願如良苗。非苗不實故。願如良導。非導不行故。<a 
name="0118c11" id="0118c11"></a>然心有廣狹。故願有大小。惟稱法界量而發心者。<a 
name="0118c12" id="0118c12"></a>方能入於諸佛願波羅蜜。如華嚴經普賢告善財<a 
name="0118c13" id="0118c13"></a>言。欲成就如來功德門者。當修十種廣大行願。一<a 
name="0118c14" id="0118c14"></a>者禮敬諸佛。二者稱讚如來。三者廣修供養。四者<a 
name="0118c15" id="0118c15"></a>懺悔業障。五者隨喜功德。六者請轉法輪。七者請<a 
name="0118c16" id="0118c16"></a>佛住世。八者常隨佛學。九者恒順眾生。十者普皆<a 
name="0118c17" id="0118c17"></a>迴向。惟此十願。是曰願王。一切菩薩從此起行。直<a 
name="0118c18" id="0118c18"></a>至成佛。然其間有一總持門。能使所願速得成就。<a 
name="0118c19" id="0118c19"></a>不離念無量壽佛求生西方。普賢偈曰。願我臨欲<a 
name="0118c20" id="0118c20"></a>命終時。盡除一切諸障礙。面見彼佛阿彌陀。即得<a 
name="0118c21" id="0118c21"></a>往生安樂剎。我既往生彼剎<span class="corr" title='[巳&gt;已]'>已</span>。現前成就此大願。<a 
name="0118c22" id="0118c22"></a>一切圓滿盡無餘。利樂一切眾生界。是知盡十方<a 
name="0118c23" id="0118c23"></a>眾生願輪之勝。莫有過於往生安樂者。何以故。無<a 
name="0118c24" id="0118c24"></a>量壽佛。無上願王。一切菩薩願王。莫不以此為究<a 
name="0119a01" id="0119a01"></a>竟故。今明發願。當如西方合論中說。決得往生。一<a 
name="0119a02" id="0119a02"></a>不為福田故願。願為一切眾生蔭。生淨土故。二不<a 
name="0119a03" id="0119a03"></a>為眷屬故願。願治一切如來家。生淨土故。三不為<a 
name="0119a04" id="0119a04"></a>病苦故願。願醫一切世間無明等瘡。生淨土故。四<a 
name="0119a05" id="0119a05"></a>不為轉輪王故願。願轉諸佛法輪。作大法王。生淨<a 
name="0119a06" id="0119a06"></a>土故。五不為欲界故願。願離一切微妙五欲。生淨<a 
name="0119a07" id="0119a07"></a>土故。六不為色界故願。願離一切禪著。生淨土故。<a 
name="0119a08" id="0119a08"></a>七不為無色界故願。願盡種種微細流注。證無量<a 
name="0119a09" id="0119a09"></a>相好身。生淨土故。八不為聲聞辟支故願。願以福<a 
name="0119a10" id="0119a10"></a>智二嚴。饒益一切眾生。生淨土故。九不為一世界<a 
name="0119a11" id="0119a11"></a>千世界眾生故願。願代無央數世界眾生苦。拔一<a 
name="0119a12" id="0119a12"></a>切世界眾生。生淨土故。十不為一阿僧祇劫千阿<a 
name="0119a13" id="0119a13"></a>僧祇劫眾生故願。願代無數阿僧祇劫眾生苦。拔<a 
name="0119a14" id="0119a14"></a>一切劫眾生生淨土故。</p><a 
name="0119a15" id="0119a15"></a><p style="text-indent: 0em; margin-left: 1em"><span class="linehead"></span>三。念門者。即經云一向專念無量壽佛。乃至十念<a 
name="0119a16" id="0119a16"></a>一念念於彼佛者。是。首楞嚴經。大勢至白佛言。我<a 
name="0119a17" id="0119a17"></a>憶往昔恒河沙劫。有佛出世。名無量光。十二如來<a 
name="0119a18" id="0119a18"></a>相繼一劫。其最後佛。名超日月光。彼佛教我念佛<a 
name="0119a19" id="0119a19"></a>三昧。譬如有人。一專為憶。一人專忘。如是二人。若<a 
name="0119a20" id="0119a20"></a>逢不逢。或見非見。二人相憶。二憶念深。如是乃至<a 
name="0119a21" id="0119a21"></a>從生至生。同於形影。不相乖異。十方如來憐念眾<a 
name="0119a22" id="0119a22"></a>生。如母憶子。若子逃逝。雖憶何為。子若憶母。如母<a 
name="0119a23" id="0119a23"></a>憶時。母子歷生。不相違遠。若眾生心憶佛念佛。現<a 
name="0119a24" id="0119a24"></a>前當來必定見佛。去佛不遠。不假方便。自得心開。<a 
name="0119b01" id="0119b01"></a>我本因地。以念佛心。入無生忍。今於此界。攝念佛<a 
name="0119b02" id="0119b02"></a>人。歸於淨土。佛問圓通。我無選擇。都攝六根。淨念<a 
name="0119b03" id="0119b03"></a>相繼。得三摩地。斯為第一。文殊所說般若經佛言。<a 
name="0119b04" id="0119b04"></a>法界一相。繫緣法界。是名一行三昧。善男子。善女<a 
name="0119b05" id="0119b05"></a>人。欲入一行三昧。應處空閒。捨諸亂意。不取相貌。<a 
name="0119b06" id="0119b06"></a>繫心一佛。專稱名字。隨佛方所。端身正向。能於一<a 
name="0119b07" id="0119b07"></a>佛念念相續。即是念中能見過去未來現在諸佛。<a 
name="0119b08" id="0119b08"></a>何以故。念一佛功德無量無邊。亦與無量諸佛功<a 
name="0119b09" id="0119b09"></a>德無二。如是入一行三昧者。盡知恒沙諸佛法界<a 
name="0119b10" id="0119b10"></a>無差別相。又如般舟經。佛言。何因致現在諸佛悉<a 
name="0119b11" id="0119b11"></a>在前立三昧。其有四眾。持戒定具。獨一處止。心念<a 
name="0119b12" id="0119b12"></a>西方阿彌陀佛。今現在。去是十億萬佛剎。其國名<a 
name="0119b13" id="0119b13"></a>須摩提。在眾菩薩中央說經。一切常念彼佛。譬如<a 
name="0119b14" id="0119b14"></a>夢中見七寶親屬相與娛樂。覺<span class="corr" title='[巳&gt;已]'>已</span>說之。若人念彼<a 
name="0119b15" id="0119b15"></a>佛一日晝夜。若過七日七夜。阿彌陀佛於覺不見。<a 
name="0119b16" id="0119b16"></a>夢中見之。心作念時。諸佛國土大山須彌幽冥之<a 
name="0119b17" id="0119b17"></a>處。悉為開闢。不持神足到其佛剎。便於世間。坐見<a 
name="0119b18" id="0119b18"></a>彼佛。聞所說經。如上三經具明念力不可思議。是<a 
name="0119b19" id="0119b19"></a>知一念十念。乃至一向專念。無量壽佛隨眾生心。<a 
name="0119b20" id="0119b20"></a>念念出現。眾生能一念念佛者。即一心清淨。一心<a 
name="0119b21" id="0119b21"></a>清淨。即一身清淨。一身清淨。即多身清淨。多身清<a 
name="0119b22" id="0119b22"></a>淨。即一世界清淨。一世界清淨。即多世界清淨。如<a 
name="0119b23" id="0119b23"></a>是乃至不可說不可說恒河沙數世界清淨。臨命<a 
name="0119b24" id="0119b24"></a>終時。隨其念力。見佛往生。自性自度。是心作佛故。<a 
name="0119c01" id="0119c01"></a>四。行門者。即經云法藏比丘及諸菩薩。積集無量<a 
name="0119c02" id="0119c02"></a>功德。乃至三輩往生所修功德等。是。維摩經。長者<a 
name="0119c03" id="0119c03"></a>子寶積白佛言。惟願世尊說諸菩薩淨土之行。佛<a 
name="0119c04" id="0119c04"></a>言。眾生之類。是菩薩佛土。所以者何。菩薩取於淨<a 
name="0119c05" id="0119c05"></a>國。皆為饒益諸眾生故。譬如有人。欲於空地造立<a 
name="0119c06" id="0119c06"></a>宮室。隨意無礙。若於&#x8657;空。終不能成。菩薩如是。為<a 
name="0119c07" id="0119c07"></a>成就眾生故。願取佛國。願取佛國者非於空也。若<a 
name="0119c08" id="0119c08"></a>菩薩欲得淨土。當淨其心。隨其心淨。則佛土淨。寶<a 
name="0119c09" id="0119c09"></a>積經。佛告彌勒。發十種心往生極樂。何者為十。一<a 
name="0119c10" id="0119c10"></a>者。於諸眾生。起於大慈無損害心。二者。於諸眾生。<a 
name="0119c11" id="0119c11"></a>起於大悲無逼惱心。三者。於佛正法。不惜身命。樂<a 
name="0119c12" id="0119c12"></a>守護心。四者。於一切法。發生勝忍。無執著心。五者。<a 
name="0119c13" id="0119c13"></a>不貪利養恭敬尊重。淨意樂心。六者。求佛種智。於<a 
name="0119c14" id="0119c14"></a>一切時。無忘失心。七者。於諸眾生尊重恭敬。無下<a 
name="0119c15" id="0119c15"></a>劣心。八者。不著世論。於菩提分。生決定心。九者。種<a 
name="0119c16" id="0119c16"></a>諸善根。無有雜染。清淨之心。十者。於諸如來。捨離<a 
name="0119c17" id="0119c17"></a>諸相。起隨念心。是名菩提發十種心。由是心故。當<a 
name="0119c18" id="0119c18"></a>得往生。若人於此十心。隨成一心。樂欲往生彼佛<a 
name="0119c19" id="0119c19"></a>世界。若不得生。無有是處。是故行者既發願<span class="corr" title='[巳&gt;已]'>已</span>。惟<a 
name="0119c20" id="0119c20"></a>應一切所行。不離念佛。當獨居時。不離念佛。處眷<a 
name="0119c21" id="0119c21"></a>屬間。不離念佛。聞說意聲。不說意聲。不離念佛。見<a 
name="0119c22" id="0119c22"></a>悅意色。不悅意色。不離念佛。乃至班朝蒞官。治軍<a 
name="0119c23" id="0119c23"></a>行法。不離念佛。遇刀兵劫。入羅剎&#x7FA3;。不離念佛。如<a 
name="0119c24" id="0119c24"></a>是念佛。則能漸淨我人眾生壽者四相根本。隨順<a 
name="0120a01" id="0120a01"></a>具足十波羅蜜。既能心佛之心。何難履佛之土。何<a 
name="0120a02" id="0120a02"></a>以故。一淨一切淨故。</p><a 
name="0120a03" id="0120a03"></a><p style="margin-left: 2em"><span class="headname">三明歸趣</span></p><a 
name="0120a04" id="0120a04"></a><p style="text-indent: 0em; margin-left: 1em"><span class="linehead"></span>欲明歸趣。當知因緣不離法性。如此經言。法藏初<a 
name="0120a05" id="0120a05"></a>心。先開正覺。往生三輩。盡發菩提。若不發菩提者。<a 
name="0120a06" id="0120a06"></a>如上四門不成安立。何謂發菩提心。菩提訓覺。舉<a 
name="0120a07" id="0120a07"></a>要言之。當明五義。一了知一切諸佛不離自心。自<a 
name="0120a08" id="0120a08"></a>心常有一切諸佛成正覺故。一了知一切佛土不<a 
name="0120a09" id="0120a09"></a>離自心。自心具足一切莊嚴佛土故。一了知眾生<a 
name="0120a10" id="0120a10"></a>一念念佛決定成佛。一切佛念力所成故。一了知<a 
name="0120a11" id="0120a11"></a>眾生。發願求生淨土。決生淨土。一切土願力所現<a 
name="0120a12" id="0120a12"></a>故。一了知自心既爾。他心亦然。有一眾生不生淨<a 
name="0120a13" id="0120a13"></a>土不成佛者。是則我土不淨。我佛不成。我佛眾生。<a 
name="0120a14" id="0120a14"></a>三無差別故。由此起信。是無信信。由此起願。是無<a 
name="0120a15" id="0120a15"></a>願願。由此起念。是無念念。由此起行。是無行行。</p><a 
name="0120a16" id="0120a16"></a><p style="text-indent: 0em; margin-left: 1em"><span class="linehead"></span>云何為無信信。華嚴經云。佛子。何等為菩薩摩訶<a 
name="0120a17" id="0120a17"></a>薩信藏。此菩薩信一切法空。信一切法無相。信一<a 
name="0120a18" id="0120a18"></a>切法無願。信一切法無作。信一切法無分別。信一<a 
name="0120a19" id="0120a19"></a>切法無所依。信一切法不可量。信一切法無有上。<a 
name="0120a20" id="0120a20"></a>信一切法難超越。信一切法無生。若菩薩能如是<a 
name="0120a21" id="0120a21"></a>隨順一切法。生淨信<span class="corr" title='[巳&gt;已]'>已</span>。聞諸佛法不可思議。心不<a 
name="0120a22" id="0120a22"></a>怯弱。聞一切佛不可思議。心不怯弱。聞眾生界不<a 
name="0120a23" id="0120a23"></a>可思議。心不怯弱。聞法界不可思議。心不怯弱。聞<a 
name="0120a24" id="0120a24"></a>&#x8657;空界不可思議。心不怯弱。聞涅槃界不可思議。<a 
name="0120b01" id="0120b01"></a>心不怯弱。聞過去世不可思議。心不怯弱。聞未來<a 
name="0120b02" id="0120b02"></a>世不可思議。心不怯弱。聞現在世不可思議。心不<a 
name="0120b03" id="0120b03"></a>怯弱。聞入一切劫不可思議。心不怯弱。何以故。此<a 
name="0120b04" id="0120b04"></a>菩薩於諸佛所。一向堅信。知佛智慧無邊無盡。十<a 
name="0120b05" id="0120b05"></a>方無量諸世界中。一一各有無量諸佛。於阿耨多<a 
name="0120b06" id="0120b06"></a>羅三藐三菩提。<span class="corr" title='[巳&gt;已]'>已</span>得。今得。當得。<span class="corr" title='[巳&gt;已]'>已</span>出世。今出世。當<a 
name="0120b07" id="0120b07"></a>出世。<span class="corr" title='[巳&gt;已]'>已</span>入涅槃。今入涅槃。當入涅槃。彼諸佛智慧。<a 
name="0120b08" id="0120b08"></a>不增不減。不生不滅。不進不退。不遠不近。無知無<a 
name="0120b09" id="0120b09"></a>捨。此菩薩入佛智慧。成就無邊無盡信。得此信<span class="corr" title='[巳&gt;已]'>已</span>。<a 
name="0120b10" id="0120b10"></a>心不退轉。心不雜亂。不可破壞。無所染著。隨順聖<a 
name="0120b11" id="0120b11"></a>人。生如來家。護持一切諸佛種性。增長一切菩薩<a 
name="0120b12" id="0120b12"></a>信解。隨順一切如來善根。出生一切諸佛方便。是<a 
name="0120b13" id="0120b13"></a>名菩薩摩訶薩信藏。是故當知。無量壽佛願力功<a 
name="0120b14" id="0120b14"></a>德智慧神通。於眾生心。不增不減。不生不滅。不進<a 
name="0120b15" id="0120b15"></a>不退。不近不遠。無知無捨。本來是佛。更無可信。首<a 
name="0120b16" id="0120b16"></a>楞嚴經。文殊言。我真文殊。無是文殊。若有是者。則<a 
name="0120b17" id="0120b17"></a>二文殊。心佛亦爾。我真無量。無是無量。如是之信。<a 
name="0120b18" id="0120b18"></a>方為淨信。故此經言。知一切法悉皆寂滅。聞甚深<a 
name="0120b19" id="0120b19"></a>法。心不疑懼。是則名為無信信。</p><a 
name="0120b20" id="0120b20"></a><p style="text-indent: 0em; margin-left: 1em"><span class="linehead"></span>云何為無願願。大般若經。佛言。諸菩薩摩訶薩具<a 
name="0120b21" id="0120b21"></a>最勝覺。雖能受行如是深法。而於其中不求果報。<a 
name="0120b22" id="0120b22"></a>何以故。於自性無動故。善現言。能於何等自性無<a 
name="0120b23" id="0120b23"></a>動。佛言。能於一切法無性自性無動。何以故。諸法<a 
name="0120b24" id="0120b24"></a>自性。即是無性。無性不能現證無性。思益經。網明<a 
name="0120c01" id="0120c01"></a>言。阿耨多羅三藐三菩提性。即是一切眾生性。一<a 
name="0120c02" id="0120c02"></a>切眾生性。即是幻性。幻性。即是一切法性。於是法<a 
name="0120c03" id="0120c03"></a>中。我不見有利。不見無利。若有菩薩希望功德利<a 
name="0120c04" id="0120c04"></a>而發菩提心者。不名發大乘也。所以者何。一切法<a 
name="0120c05" id="0120c05"></a>無功德利。以無有對處故。問。一切法既無功德利<a 
name="0120c06" id="0120c06"></a>者。無量願王從何建立。答。從一切眾生心而建立。<a 
name="0120c07" id="0120c07"></a>一切眾生性本清淨。本清淨故壽本無量。本清淨<a 
name="0120c08" id="0120c08"></a>故。光亦無量。乃至地獄餓鬼畜生諸惡道苦。清淨<a 
name="0120c09" id="0120c09"></a>心中本不可得故。是知一切眾生常住極樂。特於<a 
name="0120c10" id="0120c10"></a>夢中幻有娑婆。幻夢醒時。娑婆安在。本無可厭。亦<a 
name="0120c11" id="0120c11"></a>何所忻。但以清淨心而迴向佛故。故此經言。覺了<a 
name="0120c12" id="0120c12"></a>一切法。猶如夢幻響。滿足諸妙願。必成如是剎。是<a 
name="0120c13" id="0120c13"></a>則名為無願願。</p><a 
name="0120c14" id="0120c14"></a><p style="text-indent: 0em; margin-left: 1em"><span class="linehead"></span>云何為無念念。華嚴經。德雲比丘告善財言。善男<a 
name="0120c15" id="0120c15"></a>子。我得自在決定解力。信眼清淨。智光照耀。普觀<a 
name="0120c16" id="0120c16"></a>境界。離一切障。善巧觀察。普眼明徹。具清淨行。往<a 
name="0120c17" id="0120c17"></a>詣十方一切國土。恭敬供養一切諸佛。常念一切<a 
name="0120c18" id="0120c18"></a>諸佛如來。總持一切諸佛正法。常見一切十方諸<a 
name="0120c19" id="0120c19"></a>佛。所謂見於東方一佛。二佛。十佛。百佛。千佛。百千<a 
name="0120c20" id="0120c20"></a>佛。億佛。百億佛。千億佛。百千億佛。那由他億佛。百<a 
name="0120c21" id="0120c21"></a>那由他億佛。千那由他億佛。百千那由他億佛。乃<a 
name="0120c22" id="0120c22"></a>至見無數無量無邊無等。不可數不可稱不可思<a 
name="0120c23" id="0120c23"></a>不可量不可說不可說佛。乃至見閻浮提微塵數<a 
name="0120c24" id="0120c24"></a>佛。四天下微塵數佛。千世界微塵數佛。二千世界<a 
name="0121a01" id="0121a01"></a>微塵數佛。三千世界微塵數佛。佛剎微塵數佛。乃<a 
name="0121a02" id="0121a02"></a>至不可說不可說佛剎微塵數佛。如東方。南西北<a 
name="0121a03" id="0121a03"></a>方四維上下。亦復如是。又解脫長者告善財言。我<a 
name="0121a04" id="0121a04"></a>若欲見安樂世界阿彌陀如來隨意即見。我若欲<a 
name="0121a05" id="0121a05"></a>見栴檀世界金剛光明如來。妙香世界寶光明如<a 
name="0121a06" id="0121a06"></a>來。蓮華世界寶蓮華光明如來。妙金世界寂靜光<a 
name="0121a07" id="0121a07"></a>明如來。妙喜世界不動如來。善住世界師子如來。<a 
name="0121a08" id="0121a08"></a>鏡光明世界月覺如來。寶師子莊嚴世界毗盧遮<a 
name="0121a09" id="0121a09"></a>那如來。如是一切悉皆即見。然彼如來不來至此。<a 
name="0121a10" id="0121a10"></a>我身亦不往詣於彼。知一切佛及與我心。悉皆如<a 
name="0121a11" id="0121a11"></a>夢。知一切佛猶如影像。自心如水。知一切佛所有<a 
name="0121a12" id="0121a12"></a>色相。及以自心。悉皆如幻。知一切佛及以<span class="corr" title='[巳&gt;己]'>己</span>心。悉<a 
name="0121a13" id="0121a13"></a>皆如響。我如是知。如是憶念。所見諸佛。皆由自心。<a 
name="0121a14" id="0121a14"></a>如是念佛。即念是佛。更無別佛。即佛是念。更無別<a 
name="0121a15" id="0121a15"></a>念。無量即是念之體。念即是無量之用。體用一如。<a 
name="0121a16" id="0121a16"></a>心心寂滅。佛佛全彰。圓覺經云。圓覺普照。寂滅無<a 
name="0121a17" id="0121a17"></a>二。於中百千萬億阿僧祇不可說恒河沙諸佛世<a 
name="0121a18" id="0121a18"></a>界。猶如空華。亂起亂滅。不即不離。無縛無脫。始知<a 
name="0121a19" id="0121a19"></a>眾生本來成佛。是則不離當處。步步華臺。何待他<a 
name="0121a20" id="0121a20"></a>生。塵塵淨剎。故此經言。住深定門。悉&#x89A9;現在無量<a 
name="0121a21" id="0121a21"></a>諸佛。一念之頃。無不周&#x5FA7;。是則名為無念念。</p><a 
name="0121a22" id="0121a22"></a><p style="text-indent: 0em; margin-left: 1em"><span class="linehead"></span>云何名無行行。華嚴經云。菩薩於如是寂滅微妙<a 
name="0121a23" id="0121a23"></a>甚深最勝法中修行時。亦不生念我現修此行。<span class="corr" title='[巳&gt;已]'>已</span><a 
name="0121a24" id="0121a24"></a>修此行。當修此行。不著蘊界處。內世間。外世間。內<a 
name="0121b01" id="0121b01"></a>外世間。所起大願諸波羅蜜。及一切法。皆無有著。<a 
name="0121b02" id="0121b02"></a>何以故。法界中無有法名向聲聞乘。向獨覺乘。無<a 
name="0121b03" id="0121b03"></a>有法名向菩薩乘。向阿耨多羅三藐三菩提。無有<a 
name="0121b04" id="0121b04"></a>法名向凡夫界。無有法名向染。向淨。向生死。向涅<a 
name="0121b05" id="0121b05"></a>槃。何以故。諸法無二無不二故。金剛般若經亦云。<a 
name="0121b06" id="0121b06"></a>莊嚴佛土者。即非莊嚴。是名莊嚴。問。既一切法不<a 
name="0121b07" id="0121b07"></a>可得者。何用莊嚴佛土。答。一切法不可得。所以莊<a 
name="0121b08" id="0121b08"></a>嚴佛土。若有一法可得。則佛與眾生各住自性。同<a 
name="0121b09" id="0121b09"></a>異熾然。成敵兩立。佛不度生。生不成佛。惟一法不<a 
name="0121b10" id="0121b10"></a>可得。圓滿覺場。緣起無朕。本際非動。佛事繁興。是<a 
name="0121b11" id="0121b11"></a>知諸佛示現。實本無現。眾生求生。實本無生。無現<a 
name="0121b12" id="0121b12"></a>而現。佛即眾生。無生而生。眾生即佛。故此經言。譬<a 
name="0121b13" id="0121b13"></a>如幻師。現眾異像。為男為女。無所不變。本學明了。<a 
name="0121b14" id="0121b14"></a>在意所為。是則名為無行行。</p><a 
name="0121b15" id="0121b15"></a><p style="text-indent: 0em; margin-left: 1em"><span class="linehead"></span>如是之法。實萬善之總門。一乘之了義。菩薩以之<a 
name="0121b16" id="0121b16"></a>嚴淨國土。諸佛以之圓證菩提。法性如然。&#x7FA3;經共<a 
name="0121b17" id="0121b17"></a>讚。但能信入。<span class="corr" title='[巳&gt;已]'>已</span>投種於寶池。永截疑根。定往生於<a 
name="0121b18" id="0121b18"></a>金地。是固本來具足。更須方便加功。都攝六根。全<a 
name="0121b19" id="0121b19"></a>提一念。了得即心即佛。自知非佛非心。再釋經文。<a 
name="0121b20" id="0121b20"></a>用資廣勸。</p><a 
name="0121b21" id="0121b21"></a><a 
name="0121b22" id="0121b22"></a><p><span class="juanname">無量壽經起信論卷上</span></p>
<hr>【經文資訊】卍新續藏第 22 冊 No. 0400 無量壽經起信論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index324f.html?index=X22n0400" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X22n0400_001 by HTTrack Website Copier/3.x [XR&CO'2014], Tue, 07 Jun 2016 07:22:10 GMT -->
</html>
