<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_095 by HTTrack Website Copier/3.x [XR&CO'2014], Tue, 07 Jun 2016 06:59:22 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=641700913&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48n2016&amp;utmp=%2Fmobile%2Findex.php%3Findex%3DT48n2016_095&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexeb69.html?index=T48n2016_094" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 95 卷</p>
	<a href="index76d0.html?index=T48n2016_096" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷95]">　
<a 
name="0929a20" id="0929a20"></a><a 
name="0929a21" id="0929a21"></a><a 
name="0929a22" id="0929a22"></a><p><span class="juanname">宗鏡錄卷第九十五</span></p><a 
name="0929a23" id="0929a23"></a><a 
name="0929a24" id="0929a24"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0929a25" id="0929a25"></a><p style="text-indent: 0em; margin-left: 0em"><span class="linehead"></span>勝天王般若經云。三世如來。同在一處。自性<a 
name="0929a26" id="0929a26"></a>清淨無漏法界。若一若異。不可思議。智慧神<a 
name="0929a27" id="0929a27"></a>力。同一法界。般若方便。二相平等。釋曰。同在<a 
name="0929a28" id="0929a28"></a>一處自性清淨者。一切凡聖。皆以無所住。而<a 
name="0929a29" id="0929a29"></a>住自性清淨心祕密藏之一處。若一若異不<a 
name="0929b01" id="0929b01"></a>可思議者。以報身妙土之相。相入相資。故云<a 
name="0929b02" id="0929b02"></a>若異。以法身自體之性。相遍相即。故云若一。<a 
name="0929b03" id="0929b03"></a>如芥瓶燈室。同異難量。故云不可思議。般若<a 
name="0929b04" id="0929b04"></a>方便二相平等者。諸佛以般若方便。常相輔<a 
name="0929b05" id="0929b05"></a>翌。何者。以般若觀空。不住生死。以方便涉有。<a 
name="0929b06" id="0929b06"></a>不住涅槃。以不住生死故。智眼常明。以不住<a 
name="0929b07" id="0929b07"></a>涅槃故。悲心恒續。悲智體同。故云平等。</p><p style="text-indent: 0em; margin-left: 0em"><span class="linehead"></span>最勝<a 
name="0929b08" id="0929b08"></a>王經云。離無分別智。更無勝智。離法如如。無<a 
name="0929b09" id="0929b09"></a>勝境界。釋曰。一切境界。皆是意言分別。則無<a 
name="0929b10" id="0929b10"></a>境唯識。若了識空。但一真心。成無分別智。此<a 
name="0929b11" id="0929b11"></a>乃無等之智。第一之說。豈有餘智更能過者。<a 
name="0929b12" id="0929b12"></a>此真如一心之性。為萬法之所依故。離此之<a 
name="0929b13" id="0929b13"></a>外。何處別有纖塵能為標指。若離此一心境<a 
name="0929b14" id="0929b14"></a>智。或有所見。皆是&#x7796;眼狂心。不見真實。所以<a 
name="0929b15" id="0929b15"></a>如來不思議境界經云。如眾&#x7796;者。同於一處。<a 
name="0929b16" id="0929b16"></a>見各差別。互不相礙。皆由眼&#x7796;不見正色。眾<a 
name="0929b17" id="0929b17"></a>生亦爾。色性無礙。心緣異故。蔽於正見。不<a 
name="0929b18" id="0929b18"></a>了真實。</p><p style="text-indent: 0em; margin-left: 0em"><span class="linehead"></span>禪要經云。棄諸蓋菩薩白佛言。世<a 
name="0929b19" id="0929b19"></a>尊。禪門祕要。為有一門。為是多門。若有多者。<a 
name="0929b20" id="0929b20"></a>法則有二。若是一者。云何容受無量無邊眾<a 
name="0929b21" id="0929b21"></a>生而不迫迮。佛言。善男子。此禪要門。亦非是<a 
name="0929b22" id="0929b22"></a>一。亦非多數。一切眾生。性同虛空。雖同虛空。<a 
name="0929b23" id="0929b23"></a>各於身心自有禪門。實不共修。何以故。息口<a 
name="0929b24" id="0929b24"></a>不言。冥合於理。口為禪門。攝眼分別。混合無<a 
name="0929b25" id="0929b25"></a>異。眼為禪門。耳所聞聲。了知虛妄。畢竟寂<a 
name="0929b26" id="0929b26"></a>滅。猶如聾人。耳為禪門。乃至身意亦復如是。<a 
name="0929b27" id="0929b27"></a>善男子。攝諸塵勞。入不二門。曠徹清虛。湛然<a 
name="0929b28" id="0929b28"></a>凝定。釋曰。心是禪門。身為慧聚。禪能洞寂。<a 
name="0929b29" id="0929b29"></a>慧能起照。寂照無差。方入平等。如永嘉集云。<a 
name="0929c01" id="0929c01"></a>以奢摩他故。雖寂而常照。以毘婆舍那故。雖<a 
name="0929c02" id="0929c02"></a>照而常寂。以優畢叉故。非照而非寂。照而常<a 
name="0929c03" id="0929c03"></a>寂故。說俗而即真。寂而常照故。說真而即俗。<a 
name="0929c04" id="0929c04"></a>非寂而非照故。杜口於毘耶。故知若了念本<a 
name="0929c05" id="0929c05"></a>不起。常在等持。不察境因念生。翻悟真心亦<a 
name="0929c06" id="0929c06"></a>動。所以圓覺經云。雲駛月運。舟行岸移。不知<a 
name="0929c07" id="0929c07"></a>妄想之雲自飛。真月何動。豈悟攀緣之舟常<a 
name="0929c08" id="0929c08"></a>泛。覺岸靡移。如圓覺疏序云。心本是佛。由念<a 
name="0929c09" id="0929c09"></a>起而漂沈。岸實不移。因舟行而騖驟。</p><p style="text-indent: 0em; margin-left: 0em"><span class="linehead"></span>大樹<a 
name="0929c10" id="0929c10"></a>緊那羅王所問經云。爾時天冠菩薩。問於大<a 
name="0929c11" id="0929c11"></a>樹緊那羅王。如是琴中妙偈。從何而出。答言。<a 
name="0929c12" id="0929c12"></a>善男子。從諸眾生音聲中出。又問。諸眾生音。<a 
name="0929c13" id="0929c13"></a>從何而出。答言。善男子。眾生音聲。從虛空出。<a 
name="0929c14" id="0929c14"></a>乃至當知是聲。即虛空性。聞已便滅。若其滅已<a 
name="0929c15" id="0929c15"></a>同空性住。是故諸法。若說不說。同虛空性。是故<a 
name="0929c16" id="0929c16"></a>應當不捨空際。如音聲分。諸法亦爾。乃至又<a 
name="0929c17" id="0929c17"></a>以音聲。名為言說。然是音聲。無有住處。若無<a 
name="0929c18" id="0929c18"></a>住處。則無堅實。則名為實。若其是實。則不可<a 
name="0929c19" id="0929c19"></a>壞。若不可壞。則無有起。若無有起。則無有滅。<a 
name="0929c20" id="0929c20"></a>若無有滅。是名清淨。若是清淨。是則白淨。若<a 
name="0929c21" id="0929c21"></a>是白淨。是則無垢。若是無垢。則是光明。若是<a 
name="0929c22" id="0929c22"></a>光明。則是心性。若是心性。則是出過。若是出<a 
name="0929c23" id="0929c23"></a>過。則出過諸相。若出過諸相。則是正位。若菩<a 
name="0929c24" id="0929c24"></a>薩在正位。是則名得無生法忍。釋曰。入一心<a 
name="0929c25" id="0929c25"></a>正位。是究竟指歸。最後垂示。言窮理極。更無<a 
name="0929c26" id="0929c26"></a>過矣。</p><p style="text-indent: 0em; margin-left: 0em"><span class="linehead"></span>大方等修多羅王經云。爾時世尊。告頻<a 
name="0929c27" id="0929c27"></a>婆娑羅王言。行識滅已。初識次生。或生天中。<a 
name="0929c28" id="0929c28"></a>或生人中。或生地獄。或生畜生。或生餓鬼。<a 
name="0929c29" id="0929c29"></a>大王。以初識不斷。自心相續。應受報處。而生<a 
name="0930a01" id="0930a01"></a>其中。大王。觀諸生滅。頗有一法。從於今世至<a 
name="0930a02" id="0930a02"></a>未來世。大王。如是行識終時。名之為滅。初識<a 
name="0930a03" id="0930a03"></a>起時。名之為生。大王。行識滅時。去無所至。<a 
name="0930a04" id="0930a04"></a>初識生時。無所從來。何以故。識性離故。大<a 
name="0930a05" id="0930a05"></a>王。行識行識空。滅時滅業空。初識初識空。生<a 
name="0930a06" id="0930a06"></a>時生業空。觀諸業果。亦不失壞。大王當知。以<a 
name="0930a07" id="0930a07"></a>初識心相續不斷。而受果報。</p><p style="text-indent: 0em; margin-left: 0em"><span class="linehead"></span>華手經云。佛<a 
name="0930a08" id="0930a08"></a>言。復次堅意。菩薩以善修習一佛相故。隨意<a 
name="0930a09" id="0930a09"></a>自在。欲見諸佛。皆能現前。堅意。譬如比丘。心<a 
name="0930a10" id="0930a10"></a>得自在。觀一切入取青色相。能得信解。一切<a 
name="0930a11" id="0930a11"></a>世界。皆一青相。是人所緣。唯一青色。觀內外<a 
name="0930a12" id="0930a12"></a>法。皆一青色。於是緣中。得自在力故。堅意。菩<a 
name="0930a13" id="0930a13"></a>薩亦復如是。隨其所聞諸佛名字。在何世界。<a 
name="0930a14" id="0930a14"></a>即取是佛。及世界相。皆緣現前。菩薩善修習<a 
name="0930a15" id="0930a15"></a>此念佛緣故。觀諸世界。盡皆作佛。常善修習<a 
name="0930a16" id="0930a16"></a>是觀力故。便能了達一切諸緣。皆為一緣。謂<a 
name="0930a17" id="0930a17"></a>現在佛緣。是名得一相三昧門。</p><p style="text-indent: 0em; margin-left: 0em"><span class="linehead"></span>佛昇忉利<a 
name="0930a18" id="0930a18"></a>天為母說經云。佛告月氏天子。何謂菩薩曉<a 
name="0930a19" id="0930a19"></a>了一切猶如虛空。其三界者。心之所為。不計<a 
name="0930a20" id="0930a20"></a>斯心。無有色像。亦不可&#x89A9;。無有處所。無有<a 
name="0930a21" id="0930a21"></a>教令。猶如幻化。因其心本。而求諸法。則不可<a 
name="0930a22" id="0930a22"></a>得。若以於心不求于心。則無所獲。心不可逮。<a 
name="0930a23" id="0930a23"></a>以不得心。一切諸法亦不可得。諸法則無有<a 
name="0930a24" id="0930a24"></a>法。無形類想。亦無有影。而無所有。及與實諦。<a 
name="0930a25" id="0930a25"></a>亦無所&#x89A9;。無所&#x89A9;者。於一切法。心無所入。<a 
name="0930a26" id="0930a26"></a>知一切法。無所成就。亦無所生。譬如虛空。</p><a 
name="0930a27" id="0930a27"></a><p style="text-indent: 0em; margin-left: 0em"><span class="linehead"></span>菩薩念佛三昧經云。心如金剛。善根穿徹一<a 
name="0930a28" id="0930a28"></a>切法故。心如迦&#x96A3;提衣。柔軟。善根。能作業故。<a 
name="0930a29" id="0930a29"></a>心如大海。善根攝諸戒聚故。心如平石。善根<a 
name="0930b01" id="0930b01"></a>住持一切事業故。心如山王。善根發生一切<a 
name="0930b02" id="0930b02"></a>善法故。心如大地。善根負持眾生事業故。</p><a 
name="0930b03" id="0930b03"></a><p style="text-indent: 0em; margin-left: 0em"><span class="linehead"></span>演道俗業經云。佛告長者。智慧有四事。一曰。<a 
name="0930b04" id="0930b04"></a>解於身空。四大合成。散壞本無主名。二曰。其<a 
name="0930b05" id="0930b05"></a>生三界。皆心所為。心如幻化。倚立眾形。三曰。<a 
name="0930b06" id="0930b06"></a>了知五陰。本無處所。隨其所著。因有斯情。四<a 
name="0930b07" id="0930b07"></a>曰。曉十二緣。本無根原。因對而現。是為四。佛<a 
name="0930b08" id="0930b08"></a>於是頌曰。悉解其身空。四大而合成。散滅無<a 
name="0930b09" id="0930b09"></a>處所。從心而得生。五陰本無根。所著以為名。<a 
name="0930b10" id="0930b10"></a>十二緣無端。了此至大安。</p><p style="text-indent: 0em; margin-left: 0em"><span class="linehead"></span>善夜經云。佛言。<a 
name="0930b11" id="0930b11"></a>過去之法。不應追念。未來之法。不應希求。現<a 
name="0930b12" id="0930b12"></a>至之法。不應住著。若能如是。當處解脫。釋<a 
name="0930b13" id="0930b13"></a>曰。此緣三世之境。是相續識。若初心人。未得<a 
name="0930b14" id="0930b14"></a>一念不生。或前念忽起。但後念莫續。亦漸相<a 
name="0930b15" id="0930b15"></a>應。若欲頓消。直觀一念。生時。不得起處。自然<a 
name="0930b16" id="0930b16"></a>前後際斷。當處虛寂。如金剛般若經云。過去<a 
name="0930b17" id="0930b17"></a>心不可得。未來心不可得。現在心不可得。以<a 
name="0930b18" id="0930b18"></a>無得故。自不相續。</p><p style="text-indent: 0em; margin-left: 0em"><span class="linehead"></span>入一切佛境界經云。佛<a 
name="0930b19" id="0930b19"></a>言。若得修行正念法者。彼無一法非是佛法。<a 
name="0930b20" id="0930b20"></a>何以故。以覺一切法空故。乃至文殊師利言。<a 
name="0930b21" id="0930b21"></a>修行正念者。不取不捨。即名正念。不觀不<a 
name="0930b22" id="0930b22"></a>異。名為行。不著不縛不脫。名為。行不去不來。<a 
name="0930b23" id="0930b23"></a>名為行。文殊師利。正念行者。彼處。無行無利。<a 
name="0930b24" id="0930b24"></a>無果無證。何以故。文殊師利。心自性清淨故。<a 
name="0930b25" id="0930b25"></a>彼心客塵煩惱染。而自性清淨心不染。而彼<a 
name="0930b26" id="0930b26"></a>自性清淨心。即體無染。不染者。彼處無對治<a 
name="0930b27" id="0930b27"></a>法故。以何法對治。能滅此煩惱。何以故。彼<a 
name="0930b28" id="0930b28"></a>清淨非淨。即是本淨。若本淨者。即是不生。若<a 
name="0930b29" id="0930b29"></a>不生者。彼即不染。若不染者彼不離染法。若<a 
name="0930c01" id="0930c01"></a>不離染法者。彼滅一切染。以何等法滅一切<a 
name="0930c02" id="0930c02"></a>染。彼不。生若不生者。是菩提。菩提者名為平<a 
name="0930c03" id="0930c03"></a>等。平等者。名為真如。真如者。名為不異。不異<a 
name="0930c04" id="0930c04"></a>者。名為如實。住一切有為無為法。釋曰。但了<a 
name="0930c05" id="0930c05"></a>無生。即入平等。言平等者。即一切有為無為<a 
name="0930c06" id="0930c06"></a>如實之性。見此性故。以無住義住一切法中。<a 
name="0930c07" id="0930c07"></a>若不達一切法。是一心真如平等無生之性。<a 
name="0930c08" id="0930c08"></a>在染離染。俱為煩惱所染。若了諸法無生。則<a 
name="0930c09" id="0930c09"></a>一切有為無為。皆是菩提之道。何所染耶。</p><a 
name="0930c10" id="0930c10"></a><p style="text-indent: 0em; margin-left: 0em"><span class="linehead"></span>海龍王經云。佛告龍王。是無盡藏。總持。說德<a 
name="0930c11" id="0930c11"></a>無量。入無極慧。集菩薩行。乃至嚴淨道場。逮<a 
name="0930c12" id="0930c12"></a>諸佛法。是謂無盡之藏總持。其有文字名號<a 
name="0930c13" id="0930c13"></a>之數。及法諸數。遊于正法。皆來歸斯無盡之<a 
name="0930c14" id="0930c14"></a>藏。為總持也。菩薩入斯。於諸文字無所分別。<a 
name="0930c15" id="0930c15"></a>諸法清白。不壞本淨故。乃至由是總持。後當<a 
name="0930c16" id="0930c16"></a>來世。是離垢總持所流布處。皆是如來之所<a 
name="0930c17" id="0930c17"></a>建立。八萬四千法藏。是總持門為首也。八<a 
name="0930c18" id="0930c18"></a>萬四千行。皆來歸於總持。八萬四千三昧。皆<a 
name="0930c19" id="0930c19"></a>從總持。八萬四千總持無盡之藏。總持為本<a 
name="0930c20" id="0930c20"></a>原。釋曰。以一切眾生自性清淨心。是諸法總<a 
name="0930c21" id="0930c21"></a>持之門。從心所生。用不失體。故云不壞本淨<a 
name="0930c22" id="0930c22"></a>故。末不離本。故云皆是如來之所建立。萬<a 
name="0930c23" id="0930c23"></a>法出生。故云無盡之藏。凡聖之地。故號本<a 
name="0930c24" id="0930c24"></a>原。</p><p style="text-indent: 0em; margin-left: 0em"><span class="linehead"></span>大方廣如來祕密藏經云。是時大德阿<a 
name="0930c25" id="0930c25"></a>難白言。世尊。是無量志莊嚴王菩薩。自以其<a 
name="0930c26" id="0930c26"></a>身供養如來。當以何身覺菩提道。時華室中<a 
name="0930c27" id="0930c27"></a>諸菩薩等。問阿難言。於意云何。可以身覺於<a 
name="0930c28" id="0930c28"></a>菩提耶。阿難勿作斯觀。當以身心覺於菩提。<a 
name="0930c29" id="0930c29"></a>阿難報言。諸善丈夫。若非身心覺於菩提。<a 
name="0931a01" id="0931a01"></a>當用何等而覺菩提。諸菩薩言。大德阿難。身<a 
name="0931a02" id="0931a02"></a>之實性。是菩提實性。菩提實性。是心實性。心<a 
name="0931a03" id="0931a03"></a>之實性。即是一切法之實性。覺是一切諸法<a 
name="0931a04" id="0931a04"></a>實性。故名覺菩提。</p><p style="text-indent: 0em; margin-left: 0em"><span class="linehead"></span>堅固女經云。堅固女言。<a 
name="0931a05" id="0931a05"></a>復次舍利弗。所言阿耨多羅三藐三菩提者。<a 
name="0931a06" id="0931a06"></a>我不見彼法為阿耨多羅三藐三菩提。舍利<a 
name="0931a07" id="0931a07"></a>弗言。若不見有法名阿耨多羅三藐三菩提<a 
name="0931a08" id="0931a08"></a>者。汝云何發菩提心欲覺菩提。女言。欲令行<a 
name="0931a09" id="0931a09"></a>邪道眾生住正道故。我發阿耨多羅三藐三<a 
name="0931a10" id="0931a10"></a>菩提心。乃至佛言。善哉善哉。能如是知。未來<a 
name="0931a11" id="0931a11"></a>當得阿耨多羅三藐三菩提。女言。世尊。無有<a 
name="0931a12" id="0931a12"></a>見如是法不得菩提者。是故我今必定當得<a 
name="0931a13" id="0931a13"></a>阿耨多羅三藐三菩提。佛言。妹。汝未來世教<a 
name="0931a14" id="0931a14"></a>化。眾生耶。女言。世尊。無有見如是法不教化<a 
name="0931a15" id="0931a15"></a>者。是故我今必定當能教化眾生。佛言。汝<a 
name="0931a16" id="0931a16"></a>於來世作大導師耶。女言。世尊。無有見如是<a 
name="0931a17" id="0931a17"></a>法不作導師。是故我今必定當得作大導師。<a 
name="0931a18" id="0931a18"></a>釋曰。故知若有見如是唯心一法。入宗鏡中。<a 
name="0931a19" id="0931a19"></a>法爾常為一切教化之主。十方大導之師。以<a 
name="0931a20" id="0931a20"></a>自得本故。能普攝一切枝末之法。悉還歸<a 
name="0931a21" id="0931a21"></a>於一心本地。故決定無疑矣。如攝波歸水。會<a 
name="0931a22" id="0931a22"></a>色歸空。有何疑哉。</p><p style="text-indent: 0em; margin-left: 0em"><span class="linehead"></span>大莊嚴法門經云。佛言。<a 
name="0931a23" id="0931a23"></a>復次長者子。清淨攀緣方便行菩薩。於一切<a 
name="0931a24" id="0931a24"></a>眾生心法中。悉有菩提。何以故。若彼心無。色<a 
name="0931a25" id="0931a25"></a>離色分別。體性如。幻彼此內外。不相續者。是<a 
name="0931a26" id="0931a26"></a>名菩提。復次。長者子。菩薩。不應覺於餘事。但<a 
name="0931a27" id="0931a27"></a>覺自。心何以故。覺。自心者。即覺一切眾生。心<a 
name="0931a28" id="0931a28"></a>故。若自心。清淨。即是一切眾生心。清淨故。如<a 
name="0931a29" id="0931a29"></a>自。心體性即是一切眾生。心體性如自。心離<a 
name="0931b01" id="0931b01"></a>垢即是一切眾生心離垢。如自心。離貪即是<a 
name="0931b02" id="0931b02"></a>一切眾生心離。貪如自心離瞋即是一切。眾<a 
name="0931b03" id="0931b03"></a>生。心離瞋如自心離癡。即是一切。眾生心難<a 
name="0931b04" id="0931b04"></a>癡。如。自心離煩惱。即。是一切眾生。心離煩惱。<a 
name="0931b05" id="0931b05"></a>作此覺者。名。一切智知覺。釋曰。若。了一心。遍<a 
name="0931b06" id="0931b06"></a>知一切。夫一切者。是。一之一切故。名一切智<a 
name="0931b07" id="0931b07"></a>知。覺若各隨相。解則不得名一切智知。覺<a 
name="0931b08" id="0931b08"></a>以不覺諸法自性故。所以。華嚴經頌云。世間<a 
name="0931b09" id="0931b09"></a>一切法。但以心為主。隨解取眾相。顛倒不如<a 
name="0931b10" id="0931b10"></a>實。</p><p style="text-indent: 0em; margin-left: 0em"><span class="linehead"></span>大乘本生心地觀經云。爾時文殊師利<a 
name="0931b11" id="0931b11"></a>菩薩白佛言。世尊。如佛所說。過去已滅。未來<a 
name="0931b12" id="0931b12"></a>未至。現在不住。三世所有一切心法。本性皆<a 
name="0931b13" id="0931b13"></a>空。彼菩提心。說何名發。善哉世尊。願為解說。<a 
name="0931b14" id="0931b14"></a>斷諸疑網。令趣菩提。佛告文殊師利。善男子。<a 
name="0931b15" id="0931b15"></a>諸心法中。起眾邪見。為欲除斷六十二見種<a 
name="0931b16" id="0931b16"></a>種見故。心心所法。我說為空。如是諸見。無<a 
name="0931b17" id="0931b17"></a>依止故。譬如叢林。蒙密茂盛。師子白象。虎狼<a 
name="0931b18" id="0931b18"></a>惡獸。潛住其中。毒發害人&#x9008;絕行跡。時有智。<a 
name="0931b19" id="0931b19"></a>者以火燒林。因林空故。諸大惡獸。無復遺餘。<a 
name="0931b20" id="0931b20"></a>心空見滅。亦復如是。乃至善男子。以是因<a 
name="0931b21" id="0931b21"></a>緣。服於空藥除邪見已。自覺悟心。能發菩提。<a 
name="0931b22" id="0931b22"></a>此覺悟心。即菩提心。無有二相。善男子。自<a 
name="0931b23" id="0931b23"></a>覺悟心。有四種義。云何為四。謂諸凡夫。有二<a 
name="0931b24" id="0931b24"></a>種心。諸佛菩薩。有二種心。善男子。凡夫二<a 
name="0931b25" id="0931b25"></a>心。其相云何。一者眼識。乃至意識。同緣自<a 
name="0931b26" id="0931b26"></a>境。名自悟心。二者離於五根心心所法。和合<a 
name="0931b27" id="0931b27"></a>緣境。名自悟心。善男子。賢聖二心。其相云<a 
name="0931b28" id="0931b28"></a>何。一者觀真實理智。二者觀一切境智。善男<a 
name="0931b29" id="0931b29"></a>子。如是四種。名自悟心。釋曰。凡夫二心者。<a 
name="0931c01" id="0931c01"></a>一根境同緣心。此則和合而生。無有自體。凡<a 
name="0931c02" id="0931c02"></a>夫執實。故說為空。二離根境心。即是真心。不<a 
name="0931c03" id="0931c03"></a>從緣生。若了此心。即真發菩提之道。賢聖二<a 
name="0931c04" id="0931c04"></a>心者。一理智心。即第一義諦。空有兩亡。性<a 
name="0931c05" id="0931c05"></a>相俱寂。二境智心。即隨緣俗諦。真俗雙照。<a 
name="0931c06" id="0931c06"></a>理事相含。若入宗鏡之中。總前凡聖四心。或<a 
name="0931c07" id="0931c07"></a>入相資門。若聖若凡。交徹無礙。或入相泯門。<a 
name="0931c08" id="0931c08"></a>若一若多。冥同性海。</p><p style="text-indent: 0em; margin-left: 0em"><span class="linehead"></span>成具光明定意經云。何<a 
name="0931c09" id="0931c09"></a>謂廣一心。曰。孝事父母則一其心。尊敬師友<a 
name="0931c10" id="0931c10"></a>而一其心。斷愛遠俗而一其心。入三十七品<a 
name="0931c11" id="0931c11"></a>而一其心。空閑寂寞而一其心。在眾煩亂而<a 
name="0931c12" id="0931c12"></a>一其心。多欲多諍多作多惱。於是之處而一<a 
name="0931c13" id="0931c13"></a>其心。褒訕利失善惡之事。於是不搖而一其<a 
name="0931c14" id="0931c14"></a>心。數息入禪。捨六就淨而一其心。身自能行。<a 
name="0931c15" id="0931c15"></a>復教他人。此謂廣一心也。</p><p style="text-indent: 0em; margin-left: 0em"><span class="linehead"></span>文殊師利問經<a 
name="0931c16" id="0931c16"></a>偈云。若見有一法。餘法悉應見。以一法空<a 
name="0931c17" id="0931c17"></a>故。一切法亦空。釋曰。心有法則有。心空法<a 
name="0931c18" id="0931c18"></a>則空。萬法一心宗。空有皆無寄。舉一例諸。悉<a 
name="0931c19" id="0931c19"></a>歸宗鏡。</p><p style="text-indent: 0em; margin-left: 0em"><span class="linehead"></span>大乘千&#x9262;大教王經云。曼殊室利<a 
name="0931c20" id="0931c20"></a>菩薩。對世尊大眾菩薩前告言。若有一切菩<a 
name="0931c21" id="0931c21"></a>薩。及一切有情眾生。志求無上菩提。修持真<a 
name="0931c22" id="0931c22"></a>實佛金剛聖性三摩地一切法者。一切法。即<a 
name="0931c23" id="0931c23"></a>是一切有情心是也。為有情眾生心地法藏。<a 
name="0931c24" id="0931c24"></a>有煩惱種性。煩惱種性。則是菩提性者。有<a 
name="0931c25" id="0931c25"></a>情心處。本性真淨。空無所得。是故有情心。是<a 
name="0931c26" id="0931c26"></a>大圓鏡智心處是也。</p><p style="text-indent: 0em; margin-left: 0em"><span class="linehead"></span>摩訶衍寶嚴經云。譬<a 
name="0931c27" id="0931c27"></a>如畫師。作鬼神像。即自恐懼。如是迦葉。諸<a 
name="0931c28" id="0931c28"></a>凡愚人。自造色聲香味細滑之法。輪轉生死。<a 
name="0931c29" id="0931c29"></a>不知此法。亦復如是。</p><p style="text-indent: 0em; margin-left: 0em"><span class="linehead"></span>文殊悔過經云。文殊<a 
name="0932a01" id="0932a01"></a>師利言。人民所行眾德本者。志性各異。使入<a 
name="0932a02" id="0932a02"></a>總持光明之慧。其有諸天一切人民。愁憂苦<a 
name="0932a03" id="0932a03"></a>惱。為除眾患。悉入總持光明之耀。一切諸論<a 
name="0932a04" id="0932a04"></a>文字本際。入於總持光明之耀。一切諸行諸<a 
name="0932a05" id="0932a05"></a>想所應。悉入總持光明之耀。使致普門諸根<a 
name="0932a06" id="0932a06"></a>轉輪。使入總持光明之門。一切莊嚴清淨<a 
name="0932a07" id="0932a07"></a>眾飾。使入總持光明之門。乃至住於一事<a 
name="0932a08" id="0932a08"></a>普見眾事。住於眾事。悉見一事。則以一事。入<a 
name="0932a09" id="0932a09"></a>一切事。以一切事。入於一事。則以一義告誨。<a 
name="0932a10" id="0932a10"></a>開化一切諸義。以一切義。興發一義。以無因<a 
name="0932a11" id="0932a11"></a>緣。入於諸緣。化于諸緣。令入無緣。以無事法。<a 
name="0932a12" id="0932a12"></a>入于眾生。性行各異。從其相行。而教誨之。<a 
name="0932a13" id="0932a13"></a>釋曰。夫能泯異性。永拔苦輪。融諸行門清淨<a 
name="0932a14" id="0932a14"></a>嚴飾者。悉令入一心總持之門。被宗鏡光明<a 
name="0932a15" id="0932a15"></a>之耀故。能住一事而見眾事。以一成多。用諸<a 
name="0932a16" id="0932a16"></a>義而發一義。以多成一。一成多而用遍。多成<a 
name="0932a17" id="0932a17"></a>一而體融。體用交羅。一多自在。</p><p style="text-indent: 0em; margin-left: 0em"><span class="linehead"></span>觀佛三昧<a 
name="0932a18" id="0932a18"></a>海經云。復次阿難。譬如有人。貧窮薄福。依諸<a 
name="0932a19" id="0932a19"></a>豪貴。以存性命。時有王子。遇行出遊。執大寶<a 
name="0932a20" id="0932a20"></a>瓶。於寶瓶內。藏王印綬。是時貧者。詐來親附。<a 
name="0932a21" id="0932a21"></a>得王寶瓶。擎持逃走。王子覺已。遣六大兵。乘<a 
name="0932a22" id="0932a22"></a>六黑象。手執利劍。疾走追之。時持瓶人。走入<a 
name="0932a23" id="0932a23"></a>深草。空野澤中。見曠野澤。滿中毒蛇。四面吐<a 
name="0932a24" id="0932a24"></a>毒。吸持瓶者。時貧窮人。慞惶恐怖。馳走東西。<a 
name="0932a25" id="0932a25"></a>蛇亦隨之。無藏避處。於空澤中。見一大樹。蓊<a 
name="0932a26" id="0932a26"></a>&#x6B1D;扶&#x758E;。甚適其意。頭戴寶瓶。攀樹而上。既上<a 
name="0932a27" id="0932a27"></a>樹已。六兵乘象。馳疾如風。尋復來至。貧人見<a 
name="0932a28" id="0932a28"></a>已吞王寶印。持瓶冠頭。以手覆<span class="corr" title='[而&gt;面]'>面</span>。生貪惜故。<a 
name="0932a29" id="0932a29"></a>不忍見之。時六黑象。以鼻絞樹。令樹倒躄。貧<a 
name="0932b01" id="0932b01"></a>人落地。身體散壞。唯金印在。寶瓶現光。諸蛇<a 
name="0932b02" id="0932b02"></a>見光。四散馳走。佛告阿難。住念佛者。心印不<a 
name="0932b03" id="0932b03"></a>壞。亦復如是。釋曰。夫觀佛三昧者。則諦了自<a 
name="0932b04" id="0932b04"></a>心。名為觀佛。既識心已。不為境亂。湛然常定。<a 
name="0932b05" id="0932b05"></a>名為三昧。有人貧窮薄福者。有人者。有即二<a 
name="0932b06" id="0932b06"></a>十五有。人即一切眾生。以無法財。名為貧窮。<a 
name="0932b07" id="0932b07"></a>不悟心佛。故稱薄福。依諸豪貴者。即是諸佛<a 
name="0932b08" id="0932b08"></a>菩薩。以存性命者。即是依觀佛三昧門。得<a 
name="0932b09" id="0932b09"></a>見自性。以成慧命。乃至貧人落地者。即是於<a 
name="0932b10" id="0932b10"></a>凡夫身。達人法二空。證會一心。住真如地。身<a 
name="0932b11" id="0932b11"></a>體散壞者。既洞唯識之性。身見自亡。唯金印<a 
name="0932b12" id="0932b12"></a>在者。即是悟心常住。所以一&#x9262;和尚云。塵勞<a 
name="0932b13" id="0932b13"></a>滅盡真如在。一顆圓明無價珠。寶瓶現光者。<a 
name="0932b14" id="0932b14"></a>即般若智照。諸蛇見光四散馳走者。即四大<a 
name="0932b15" id="0932b15"></a>之身蛇。三毒之煩惱。智了即空。名為馳走。住<a 
name="0932b16" id="0932b16"></a>念佛者。心印不壞。亦復如是者。以無念智。見<a 
name="0932b17" id="0932b17"></a>真覺性。故云住念佛者。諸塵不動。一體不移。<a 
name="0932b18" id="0932b18"></a>名為心印。恒住法位。究竟寂滅。名為不壞。況<a 
name="0932b19" id="0932b19"></a>如唯金印在。故稱亦復如是。所以起信論云。<a 
name="0932b20" id="0932b20"></a>得見心性。名究竟覺。即斯旨矣。</p><p style="text-indent: 0em; margin-left: 0em"><span class="linehead"></span>首楞嚴三<a 
name="0932b21" id="0932b21"></a>昧經云。爾時佛告現意天子。汝可示現首楞<a 
name="0932b22" id="0932b22"></a>嚴三昧本事少分。現意天子語堅意言。仁者。<a 
name="0932b23" id="0932b23"></a>欲見首楞嚴三昧少勢力不。答言。天子。願樂<a 
name="0932b24" id="0932b24"></a>欲見。現意天子。善得首楞嚴三昧力故。即現<a 
name="0932b25" id="0932b25"></a>變。令眾會者。皆作轉輪聖王。三十二相而自<a 
name="0932b26" id="0932b26"></a>莊嚴。及諸眷屬七寶侍從。乃至復現神力。<a 
name="0932b27" id="0932b27"></a>普令眾會。皆如釋迦牟尼佛身。相好威儀。各<a 
name="0932b28" id="0932b28"></a>有比丘眷屬圍遶。釋曰。天子名現意者。以一<a 
name="0932b29" id="0932b29"></a>切法。從意生。形因心所現。故名現意。是知自<a 
name="0932c01" id="0932c01"></a>心如幻。無有定儀。所見差殊。隨心生滅。若能<a 
name="0932c02" id="0932c02"></a>知幻無實。即見真性。以得真性故。方能周遍<a 
name="0932c03" id="0932c03"></a>法界。示如幻法門。普現色身。引幻眾生。同歸<a 
name="0932c04" id="0932c04"></a>實地。</p><p style="text-indent: 0em; margin-left: 0em"><span class="linehead"></span>轉有經偈云。若為真實說。眼則不見<a 
name="0932c05" id="0932c05"></a>色。意不知識法。此是最祕密。釋曰。入此一心<a 
name="0932c06" id="0932c06"></a>祕密之藏。則能所俱亡。不與六塵作對。故云<a 
name="0932c07" id="0932c07"></a>眼。不見色等。</p><p style="text-indent: 0em; margin-left: 0em"><span class="linehead"></span>大法鼓經云。一切眾生。悉有<a 
name="0932c08" id="0932c08"></a>佛性。無量相好。莊嚴照明。以彼性故。一切眾<a 
name="0932c09" id="0932c09"></a>生得般涅槃。釋曰。故知一切眾生。悉有正因<a 
name="0932c10" id="0932c10"></a>佛性。以萬行莊嚴為引出性。乃至因圓。為。至<a 
name="0932c11" id="0932c11"></a>得果性。畢竟成就一心常樂涅槃之道。</p><p style="text-indent: 0em; margin-left: 0em"><span class="linehead"></span>寶<a 
name="0932c12" id="0932c12"></a>頂經云。佛言。迦葉。譬如有人。怖畏虛空搥胸<a 
name="0932c13" id="0932c13"></a>叫呼。作如是言。善友。汝等為我。除此虛空。除<a 
name="0932c14" id="0932c14"></a>此虛空。迦葉。於汝意云何。此空為可除不。迦<a 
name="0932c15" id="0932c15"></a>葉言。不可。世尊。佛言。迦葉。若有如是沙門。婆<a 
name="0932c16" id="0932c16"></a>羅門。怖畏性空。我說是人。失心狂亂。所以者<a 
name="0932c17" id="0932c17"></a>何。迦葉。一切諸法。並是說空方便。若畏此空。<a 
name="0932c18" id="0932c18"></a>云何不畏一切諸法。若惜諸法。云何不惜此<a 
name="0932c19" id="0932c19"></a>空。</p><p style="text-indent: 0em; margin-left: 0em"><span class="linehead"></span>佛性論問云。此經為顯何義。答。為示一<a 
name="0932c20" id="0932c20"></a>切諸法本性非有。故說法空。非關法滅。然後<a 
name="0932c21" id="0932c21"></a>得空。故於空性。不應生怖。釋曰。一切諸法。並<a 
name="0932c22" id="0932c22"></a>是說空方便者。夫有所說。皆為顯空。所以空<a 
name="0932c23" id="0932c23"></a>則一切法。法則一切空。非先有而後無。寧歸<a 
name="0932c24" id="0932c24"></a>斷滅。豈先無而後有。不墮無常。是以性本常<a 
name="0932c25" id="0932c25"></a>空。空無間斷。體應諸有。有自繁興。能入斯宗。<a 
name="0932c26" id="0932c26"></a>聞諸法空。心大歡喜。不了此義。聞諸法空。心<a 
name="0932c27" id="0932c27"></a>大怖畏。以不了法空。違現量境。執為外解。聞<a 
name="0932c28" id="0932c28"></a>說唯心之旨。恐墮空見之門。心境俱迷。遂<a 
name="0932c29" id="0932c29"></a>生怖畏。</p><p style="text-indent: 0em; margin-left: 0em"><span class="linehead"></span>度一切諸佛境界經云。佛言。文殊<a 
name="0933a01" id="0933a01"></a>師。利菩提者。無相無緣。云何無相。云何無<a 
name="0933a02" id="0933a02"></a>緣。不得眼識是無相。不見色是無緣。不得耳<a 
name="0933a03" id="0933a03"></a>識是無相。不聞聲是無緣。乃至意法亦如是。<a 
name="0933a04" id="0933a04"></a>釋曰。無相則無能緣之心。無緣則無所緣之<a 
name="0933a05" id="0933a05"></a>境。能所俱亡。真心自現。</p><p style="text-indent: 0em; margin-left: 0em"><span class="linehead"></span>文殊師利行經偈<a 
name="0933a06" id="0933a06"></a>云。過現未來法。唯語無真實。彼若於實處。一<a 
name="0933a07" id="0933a07"></a>相無差別。釋曰。若說三世所有之法。皆是世<a 
name="0933a08" id="0933a08"></a>諦語言。若了一心真實之處。一道自無差別。<a 
name="0933a09" id="0933a09"></a>何言之所議。意之所緣耶。</p><a 
name="0933a10" id="0933a10"></a><p><span class="juanname">宗鏡錄卷第九十五</span></p><a 
name="0933a11" id="0933a11"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　戊申歲分司大藏都監開板</p></div></div>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_095 by HTTrack Website Copier/3.x [XR&CO'2014], Tue, 07 Jun 2016 06:59:22 GMT -->
</html>
