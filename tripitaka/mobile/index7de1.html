<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T24n1451_009 by HTTrack Website Copier/3.x [XR&CO'2014], Tue, 07 Jun 2016 06:52:00 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2017049294&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT24n1451&amp;utmp=%2Fmobile%2Findex.php%3Findex%3DT24n1451_009&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index39b5.html?index=T24n1451_008" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第24冊<br/>No.1451 根本說一切有部毘奈耶雜事 (40卷)<br/>【唐 義淨譯】<br/>第 9 卷</p>
	<a href="indexeba6.html?index=T24n1451_010" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T24">
<div class="root" id="1451" sutra_name="根本說一切有部毘奈耶雜事" sutra_juan="[卷9]">　
<a 
name="0240c16" id="0240c16"></a><a 
name="0240c17" id="0240c17"></a><a 
name="0240c18" id="0240c18"></a><p><span class="juanname">根本說一切有部毘奈耶雜事<a 
name="0240c19" id="0240c19"></a>卷第九<a 
name="0240c20" id="0240c20"></a><a 
name="0240c21" id="0240c21"></a><p style="margin-left: 4em"><span class="byline">三藏法師義淨奉　制譯</span></p><a 
name="0240c22" id="0240c22"></a>第二門第四子攝頌勝鬘之餘</span></p><a 
name="0240c23" id="0240c23"></a><p style="text-indent: 0em; margin-left: 0em"><span class="linehead"></span>爾時惡生告苦母言：「劫比羅國諸釋種子勇<a 
name="0240c24" id="0240c24"></a>健難當，今閉城門上城防護，我等何能得為<a 
name="0240c25" id="0240c25"></a>殺害？今且歸還。」苦母答曰：「大王！諸有大城，以<a 
name="0240c26" id="0240c26"></a>巧方便皆當破滅。我昔曾聞古仙所言：『有其<a 
name="0240c27" id="0240c27"></a>五事決勝於他。云何為五？頌云：</p><a 
name="0240c28" id="0240c28"></a><p><span class="lg">「『「和好行財賄，　　矯詐為毒術；<a 
name="0240c29" id="0240c29"></a><br>　　　後當以兵力，　　是智人所為。」』</span></p><a 
name="0241a01" id="0241a01"></a><p style="text-indent: 0em; margin-left: 0em"><span class="linehead"></span>「准斯道理，應設方便先為矯詐，遣使詣彼持<a 
name="0241a02" id="0241a02"></a>王教命而告之曰：『今我於仁有愛戀心實無<a 
name="0241a03" id="0241a03"></a>惡意，緣有少事要欲入城，幸為開門暫見容<a 
name="0241a04" id="0241a04"></a>納，即還速出不敢停留。』」依計至彼傳如上說，<a 
name="0241a05" id="0241a05"></a>城內諸人共集議論：「為當放入？為不許耶？」或<a 
name="0241a06" id="0241a06"></a>言：「放入。」或言：「不可。」或言：「總集一處可共行籌，<a 
name="0241a07" id="0241a07"></a>若籌多者應隨其語。」眾然其說，即共行籌。是<a 
name="0241a08" id="0241a08"></a>時罪惡魔王作如是念：「我常隨逐沙門喬答<a 
name="0241a09" id="0241a09"></a>摩，覓其瑕隙不能得便。我今宜可害彼眷屬，<a 
name="0241a10" id="0241a10"></a>正是其時。」即便變身作老釋子，居其上座先<a 
name="0241a11" id="0241a11"></a>受取籌，以次諸人見彼受籌，咸云：「老宿既受，<a 
name="0241a12" id="0241a12"></a>我何不取？」于時眾內多人受籌，既見籌多遂<a 
name="0241a13" id="0241a13"></a>即開門令王軍入。王曰：「我已棄捨劫比羅城，<a 
name="0241a14" id="0241a14"></a>諸釋迦子任情誅殺。」眾聞教已，便縱四兵，<a 
name="0241a15" id="0241a15"></a>旗鼓震天，囂聲聒地，隨處誅戮無悲愍心。時<a 
name="0241a16" id="0241a16"></a>釋種大名見此事已，於諸眷屬起極悲憐，頭<a 
name="0241a17" id="0241a17"></a>髮蓬亂即疾往詣惡生之所白言：「大王當與<a 
name="0241a18" id="0241a18"></a>我願。」王曰：「欲須何願？」白言：「於諸釋種幸施無<a 
name="0241a19" id="0241a19"></a>畏。」王曰：「諸餘釋種我不能捨，汝之家屬隨意<a 
name="0241a20" id="0241a20"></a>當出。」答曰：「我今入池自沈水底，乃至我身未<a 
name="0241a21" id="0241a21"></a>出已來，眷屬皆放。」王聞是語目視諸臣，諸臣<a 
name="0241a22" id="0241a22"></a>白王：「此大名者是先王親友，允其所願。」王言：<a 
name="0241a23" id="0241a23"></a>「若爾少時令出。」是時大名既蒙許已，悲愍眷<a 
name="0241a24" id="0241a24"></a>屬憂惱纏心，疾往赴池自沈水底，即以頭髮<a 
name="0241a25" id="0241a25"></a>繫著樹根，因茲而死。時諸釋種，於過去時不<a 
name="0241a26" id="0241a26"></a>同業者出城而去，或往末羅國、或往泥波羅、<a 
name="0241a27" id="0241a27"></a>或往其餘聚落城邑。若於昔時同惡業者，雖<a 
name="0241a28" id="0241a28"></a>出東門，南門還入；南門出，西門入；西門出，北<a 
name="0241a29" id="0241a29"></a>門入；北門出，東門入。諸臣見已而白王曰：「今<a 
name="0241b01" id="0241b01"></a>時釋種皆自燒煮。以何得知？諸門出者悉皆<a 
name="0241b02" id="0241b02"></a>還入。」王曰：「速看大名，入水何久？」遣使觀之。<a 
name="0241b03" id="0241b03"></a>見其已死，還白：「王知，彼已命過。」王加瞋怒即<a 
name="0241b04" id="0241b04"></a>告臣曰：「可設高座，我昇其上躬自瞻望。若我<a 
name="0241b05" id="0241b05"></a>不見人血橫流騰波街巷者，我終不能身離<a 
name="0241b06" id="0241b06"></a>此座。」即登座遙望。諸勇健人被殺之時，法爾<a 
name="0241b07" id="0241b07"></a>血少，諸臣議曰：「仁等應知，今此惡王作大<a 
name="0241b08" id="0241b08"></a>罪業，自為要契望血橫流。何處得有如斯之<a 
name="0241b09" id="0241b09"></a>事？宜取紫礦煮令色赤，盛滿千瓨當街傾<a 
name="0241b10" id="0241b10"></a>瀉，觀其流去與血不殊。」如計便作，報言：「血至。」<a 
name="0241b11" id="0241b11"></a>惡生遙見謂其是血，便作是念：「我今望足，宜<a 
name="0241b12" id="0241b12"></a>可歸還。」</p><p style="text-indent: 0em; margin-left: 0em"><span class="linehead"></span>時惡生愚人，&#x6282;殺釋種七萬七千，此<a 
name="0241b13" id="0241b13"></a>諸人內多是見聖諦者，殺戮如是諸賢善已，<a 
name="0241b14" id="0241b14"></a>遂將釋種五百童男及五百童女，行至一園<a 
name="0241b15" id="0241b15"></a>是外道住處，苦母白言：「此等千人皆是怨家，<a 
name="0241b16" id="0241b16"></a>何不總殺？」王曰：「云何當殺？」答曰：「令群象&#x811A;<a 
name="0241b17" id="0241b17"></a>踏。」是時五百釋子有大勇力，撲象令倒手擎<a 
name="0241b18" id="0241b18"></a>棄之。苦母見已白惡生曰：「大王！見此勇健人<a 
name="0241b19" id="0241b19"></a>不？」王曰：「我見。」答曰：「若捨此徒，當與大王作無<a 
name="0241b20" id="0241b20"></a>利益。」王言：「有實。若為殺之？」答曰：「掘地作坑埋<a 
name="0241b21" id="0241b21"></a>令頭出，上以鐵&#x683F;磨之令碎。」時有二童子走<a 
name="0241b22" id="0241b22"></a>至佛所，爾時世尊欲令知業感報不虛，即以<a 
name="0241b23" id="0241b23"></a>神力化&#x9262;令大合二童子，即於&#x9262;下爛熟而<a 
name="0241b24" id="0241b24"></a>終。殺釋種時佛極頭痛，即告阿難陀曰：「盛<a 
name="0241b25" id="0241b25"></a>水滿&#x9262;持來我所。」時阿難陀即授&#x9262;水，是時<a 
name="0241b26" id="0241b26"></a>世尊以額上汗兩三渧許置水&#x9262;中，即便<a 
name="0241b27" id="0241b27"></a>&#x70DF;出震吒作聲，如以熱鐵投之於水。是時惡<a 
name="0241b28" id="0241b28"></a>生告一人曰：「汝當住此，佛若於我有所記者<a 
name="0241b29" id="0241b29"></a>可速來報。」即將五百釋女還歸本國。</p><p style="text-indent: 0em; margin-left: 0em"><span class="linehead"></span>時諸苾<a 
name="0241c01" id="0241c01"></a>芻見此事已咸有疑心，請世尊曰：「大德！因何<a 
name="0241c02" id="0241c02"></a>業故令佛頭痛？劫比羅城諸釋種等，復作何<a 
name="0241c03" id="0241c03"></a>業，由彼為緣，實無罪犯，被愚癡惡生輒見誅<a 
name="0241c04" id="0241c04"></a>戮？」世尊告阿難陀曰：「汝今可去告諸苾芻：『咸<a 
name="0241c05" id="0241c05"></a>應集在外道園中。』我當為說愚癡惡生殺諸<a 
name="0241c06" id="0241c06"></a>釋種先業因緣。」尊者受教即往白眾。爾時世<a 
name="0241c07" id="0241c07"></a>尊與諸苾芻行詣彼園，時有婆羅門於其中<a 
name="0241c08" id="0241c08"></a>路，遙見世尊作如是語：「喬答摩！愚癡惡生多<a 
name="0241c09" id="0241c09"></a>造惡業，釋種無罪枉見殺害。」佛告婆羅門：<a 
name="0241c10" id="0241c10"></a>「如是，如是！愚癡惡生造作無量尤重惡業，釋<a 
name="0241c11" id="0241c11"></a>種無罪枉為屠害。」佛至園中見彼被磨童<a 
name="0241c12" id="0241c12"></a>男童女尚有殘命，彼見佛時悉皆號泣。世尊<a 
name="0241c13" id="0241c13"></a>即便在其一面，於所敷座就之而坐，告諸苾<a 
name="0241c14" id="0241c14"></a>芻曰：「劫比羅城諸釋種子，已經三度被他屠<a 
name="0241c15" id="0241c15"></a>殺出大叫聲。昔為漁人殺諸魚類，復於聚落<a 
name="0241c16" id="0241c16"></a>傷害諸人，今於此時被惡生所殺，尚有殘命<a 
name="0241c17" id="0241c17"></a>出大叫聲，與昔無異。汝等苾芻頗曾聞見諸<a 
name="0241c18" id="0241c18"></a>有獵師屠膾之類，以其自業活命之事，能得<a 
name="0241c19" id="0241c19"></a>象馬車步威嚴熾盛不？」諸苾芻言：「未曾聞見<a 
name="0241c20" id="0241c20"></a>如此之事。」佛言：「善哉苾芻！我亦未曾聞見斯<a 
name="0241c21" id="0241c21"></a>事，獵射之徒得有如是熾盛兵眾。何以故？<a 
name="0241c22" id="0241c22"></a>由彼屠人有罪惡心伺求物命，緣斯惡業，不<a 
name="0241c23" id="0241c23"></a>能獲得象馬車步熾盛威嚴多有財貨。何以<a 
name="0241c24" id="0241c24"></a>故？由彼羊等禽獸之類被殺之時，以其惡心<a 
name="0241c25" id="0241c25"></a>視彼人故，由斯不獲象馬車步及諸財物。汝<a 
name="0241c26" id="0241c26"></a>等苾芻！彼畜生趣所有眾生惡眼看時，尚能<a 
name="0241c27" id="0241c27"></a>令彼不得四兵及諸財寶，何況惡生愚癡垢<a 
name="0241c28" id="0241c28"></a>重，殺彼學人具大威德持淨戒者，而能增盛<a 
name="0241c29" id="0241c29"></a>象馬車步及諸財物，得安樂住不遭損滅，無<a 
name="0242a01" id="0242a01"></a>有是處。汝等當知憍薩羅城，譬如毒龍所顧<a 
name="0242a02" id="0242a02"></a>視處悉當滅壞，此城亦爾。七日之後，愚癡惡<a 
name="0242a03" id="0242a03"></a>生及與苦母，被火所燒揚聲號叫，墮於無間<a 
name="0242a04" id="0242a04"></a>大地獄中受極苦惱。是故汝等應如是知，於<a 
name="0242a05" id="0242a05"></a>諸枯木尚息惡心，豈況其餘含識之類。」</p><a 
name="0242a06" id="0242a06"></a><p style="text-indent: 0em; margin-left: 0em"><span class="linehead"></span>時諸苾芻見是事已，咸皆有疑，請世尊曰：「此<a 
name="0242a07" id="0242a07"></a>五百釋子曾作何業，由彼業力現無愆犯，被<a 
name="0242a08" id="0242a08"></a>愚人惡生枉見誅戮？又因何業，誅戮之時令<a 
name="0242a09" id="0242a09"></a>佛頭痛？」佛告諸苾芻：「彼諸釋子及我前生所<a 
name="0242a10" id="0242a10"></a>作之業，汝等善聽！彼所作業，因緣合會成熟<a 
name="0242a11" id="0242a11"></a>之時，如瀑流水不能止遏，無代受者，廣如<a 
name="0242a12" id="0242a12"></a>上說。乃至果報各還自受。</p><a 
name="0242a13" id="0242a13"></a><p style="text-indent: 0em; margin-left: 0em"><span class="linehead"></span>「汝等苾芻！乃往古昔，於一河邊有五百漁人<a 
name="0242a14" id="0242a14"></a>依止而住，時有二大魚從海入河泝流而上。<a 
name="0242a15" id="0242a15"></a>彼見二魚情生喜悅，共張大網捕得其魚，見其<a 
name="0242a16" id="0242a16"></a>極大共相議曰：『今欲如何？魚既極大，若頓殺<a 
name="0242a17" id="0242a17"></a>者肉便壞爛，何所用為？』或云：『且殺一魚、一繫<a 
name="0242a18" id="0242a18"></a>在水。』或云：『二魚皆大。若殺一者其肉亦壞，可<a 
name="0242a19" id="0242a19"></a>繫於柱安在水中，勿令命斷，須肉之時生取<a 
name="0242a20" id="0242a20"></a>而賣。』咸言：『可爾。』即共分割，魚受楚苦發大<a 
name="0242a21" id="0242a21"></a>叫聲。是時漁人之中有一童子，見如斯事生<a 
name="0242a22" id="0242a22"></a>歡喜心。時二大魚而作是念：『我實無辜，橫加<a 
name="0242a23" id="0242a23"></a>劇苦。當來之世此等生處我亦生彼，雖無罪<a 
name="0242a24" id="0242a24"></a>犯，我苦殺之。』汝等苾芻勿生異念，彼二魚者<a 
name="0242a25" id="0242a25"></a>即惡生、苦母是，五百漁人者即五百釋子是。<a 
name="0242a26" id="0242a26"></a>由彼五百漁人令其二魚受劇苦故，今被惡<a 
name="0242a27" id="0242a27"></a>生、苦母掘地埋身扢以鐵&#x683F;，令諸釋子受大<a 
name="0242a28" id="0242a28"></a>苦惱，諸餘釋種皆是當時隨喜之類。其漁人<a 
name="0242a29" id="0242a29"></a>中一童子者即我身是，由見殺魚心生歡喜<a 
name="0242b01" id="0242b01"></a>遂成其業。由彼業故，我雖證得無上菩提，然<a 
name="0242b02" id="0242b02"></a>猶受此頭痛之苦；我若不獲如此福聚無邊<a 
name="0242b03" id="0242b03"></a>功德者，亦同彼等受其誅戮。</p><a 
name="0242b04" id="0242b04"></a><p style="text-indent: 0em; margin-left: 0em"><span class="linehead"></span>「復次汝等苾芻！應更諦聽劫比羅城諸釋種<a 
name="0242b05" id="0242b05"></a>子，過去世時所作之業。有五百群賊至一<a 
name="0242b06" id="0242b06"></a>村中劫奪財物，有二長者閣上而住，賊喚令<a 
name="0242b07" id="0242b07"></a>下，長者不下。賊又語云：『若不下者，令汝總失。』<a 
name="0242b08" id="0242b08"></a>長者報言：『我寧受死，終不能下。』賊便積柴放<a 
name="0242b09" id="0242b09"></a>火燒閣。熾火上騰受焚燒苦，長者作念：『我無<a 
name="0242b10" id="0242b10"></a>愆犯，令我受苦。於未來世隨汝生處我亦同<a 
name="0242b11" id="0242b11"></a>生，報汝斯苦。』汝等苾芻勿生異念，彼二長者<a 
name="0242b12" id="0242b12"></a>即惡生、苦母是，五百賊者即五百釋子是。由<a 
name="0242b13" id="0242b13"></a>彼賊徒殺二長者，今此二人亦還殺彼。是故<a 
name="0242b14" id="0242b14"></a>苾芻！作黑業得黑報，白業得白報，雜業得雜<a 
name="0242b15" id="0242b15"></a>報。是故汝等應捨黑雜二業，勤修白業。當如<a 
name="0242b16" id="0242b16"></a>是學。」</p><p style="text-indent: 0em; margin-left: 0em"><span class="linehead"></span>時惡生王殺釋子已，往室羅伐城。欲入<a 
name="0242b17" id="0242b17"></a>城時，逝多太子於高樓上，與諸婇女奏妙音<a 
name="0242b18" id="0242b18"></a>聲受五欲樂，惡生聞已問曰：「是誰？」諸臣答曰：<a 
name="0242b19" id="0242b19"></a>「逝多太子。」王曰：「喚來。」即承命至，責曰：「我討怨<a 
name="0242b20" id="0242b20"></a>家非常疲苦，汝何於此受欲樂耶？」太子答曰：<a 
name="0242b21" id="0242b21"></a>「不審大王誰是怨家？」王曰：「劫比羅釋子即是<a 
name="0242b22" id="0242b22"></a>我怨。」太子曰：「若釋子是怨者，誰為善友？」王<a 
name="0242b23" id="0242b23"></a>聞是語便大瞋怒，告諸臣曰：「此亦與諸釋子<a 
name="0242b24" id="0242b24"></a>為黨，急可誅戮。」諸臣即殺。命終之後，得生三<a 
name="0242b25" id="0242b25"></a>十三天，人間勝報尚猶未盡，天中妙樂&#x96A3;次<a 
name="0242b26" id="0242b26"></a>受之。爾時世尊欲宣此義，而說頌言：</p><a 
name="0242b27" id="0242b27"></a><p><span class="lg">「今生若喜來世喜，　　由其作福二俱喜；<a 
name="0242b28" id="0242b28"></a><br>　自知此喜由先業，　　更復轉生於善趣。<a 
name="0242b29" id="0242b29"></a><br>　今生若樂來世樂，　　由其作福二俱樂；<a 
name="0242c01" id="0242c01"></a><br>　自知此樂由先業，　　更復受樂於餘趣。」</span></p><a 
name="0242c02" id="0242c02"></a><p style="text-indent: 0em; margin-left: 0em"><span class="linehead"></span>爾時具壽阿難陀聞佛說已，白佛言：「大德！我<a 
name="0242c03" id="0242c03"></a>今不解如斯頌義。」佛言：「阿難陀！其逝多太子<a 
name="0242c04" id="0242c04"></a>無有愆犯，被愚人惡生枉見誅戮，人間勝報<a 
name="0242c05" id="0242c05"></a>尚猶未盡，天中妙樂&#x96A3;次受之。我緣此事故<a 
name="0242c06" id="0242c06"></a>說斯頌。」時阿難陀默然信受。</p><p style="text-indent: 0em; margin-left: 0em"><span class="linehead"></span>後於異時，愚人<a 
name="0242c07" id="0242c07"></a>惡生與諸婇女在宮殿中，便自誇讚：「如我大<a 
name="0242c08" id="0242c08"></a>力勇健難當所為究竟，於此世間有相似不？」<a 
name="0242c09" id="0242c09"></a>于時惡生所將五百釋女，聞其語已共說<a 
name="0242c10" id="0242c10"></a>頌曰：</p><a 
name="0242c11" id="0242c11"></a><p><span class="lg">「彼是佛家子，　　為戒所拘束；<a 
name="0242c12" id="0242c12"></a><br>　汝今盡誅戮，　　自讚欲何為？」</span></p><a 
name="0242c13" id="0242c13"></a><p style="text-indent: 0em; margin-left: 0em"><span class="linehead"></span>王聞釋迦女說是頌已發大瞋怒，亦即以頌<a 
name="0242c14" id="0242c14"></a>告諸臣曰：</p><a 
name="0242c15" id="0242c15"></a><p><span class="lg">「誅龍留龍女，　　於我生瞋毒；<a 
name="0242c16" id="0242c16"></a><br>　速宜截手足，　　急遣隨親去。」</span></p><a 
name="0242c17" id="0242c17"></a><p style="text-indent: 0em; margin-left: 0em"><span class="linehead"></span>時諸臣等即將五百釋女，於波吒羅池邊截<a 
name="0242c18" id="0242c18"></a>其手足，因此號為截手足池。諸經首云「佛在<a 
name="0242c19" id="0242c19"></a>室羅伐城截手足池邊」，此是其事。是時五百<a 
name="0242c20" id="0242c20"></a>釋女被截手足受大痛苦，不能裁忍便作是<a 
name="0242c21" id="0242c21"></a>念：「我等今時諸苦逼身痛切難堪，世尊大慈<a 
name="0242c22" id="0242c22"></a>寧不垂愍？」諸佛常法無有一事而不覺了，于<a 
name="0242c23" id="0242c23"></a>時世尊起大悲心，遂到其處見諸釋女露形<a 
name="0242c24" id="0242c24"></a>而坐，世尊見已起世間智。諸佛常法若起世<a 
name="0242c25" id="0242c25"></a>俗心，乃至&#x872B;蟻皆知佛意；若起出世心，乃至<a 
name="0242c26" id="0242c26"></a>聲聞獨覺不知佛意，況餘含識而能得知。佛<a 
name="0242c27" id="0242c27"></a>作是念：「善哉！若得舍支天女持衣及水來至<a 
name="0242c28" id="0242c28"></a>此者，極為要事。」佛作念已，舍支天女即知佛<a 
name="0242c29" id="0242c29"></a>意，作如是念：「何故如來起世間念？我知世尊<a 
name="0243a01" id="0243a01"></a>欲為五百釋女宣說妙法，須衣及水。」即持五<a 
name="0243a02" id="0243a02"></a>百天衣往無熱池處，以瓶取水來至佛所，頂<a 
name="0243a03" id="0243a03"></a>禮佛足而白佛言：「大德！五百天衣及妙香水，<a 
name="0243a04" id="0243a04"></a>今並持來。」佛言：「汝往慰問諸釋迦女，與洗<a 
name="0243a05" id="0243a05"></a>身體皆令著衣。」于時舍支如佛所教次第皆<a 
name="0243a06" id="0243a06"></a>作。</p><a 
name="0243a07" id="0243a07"></a><p style="text-indent: 0em; margin-left: 0em"><span class="linehead"></span>爾時如來以神通力，令彼五百釋女苦痛皆<a 
name="0243a08" id="0243a08"></a>除，告言：「汝等善女人，自作斯業今時成熟，<a 
name="0243a09" id="0243a09"></a>必當自受無人肯代。」爾時世尊說此語已，捨<a 
name="0243a10" id="0243a10"></a>之而去。彼諸釋女於世尊處，發淨信心即便<a 
name="0243a11" id="0243a11"></a>命過，生四天王宮。若男、若女生天上者即起<a 
name="0243a12" id="0243a12"></a>三念：「我於何處死？今在何處生？由作何業？」<a 
name="0243a13" id="0243a13"></a>便憶前身於人趣死，今生四天王宮，於世尊<a 
name="0243a14" id="0243a14"></a>處極生尊重發淨信心。時彼五百釋女便作<a 
name="0243a15" id="0243a15"></a>是念：「我若不往禮世尊者，是不恭敬、是非所<a 
name="0243a16" id="0243a16"></a>宜。」于時五百天女作斯念已，即各嚴身具諸<a 
name="0243a17" id="0243a17"></a>瓔珞光明姝妙，便以天衣盛妙天花，所謂嗢<a 
name="0243a18" id="0243a18"></a>&#x9262;羅花、&#x9262;頭摩花、拘物頭花、分陀利花、曼陀<a 
name="0243a19" id="0243a19"></a>羅花，過初夜分來詣佛所，天花供養禮雙足<a 
name="0243a20" id="0243a20"></a>已，在一面坐聽受妙法。時諸天女光明赫奕，<a 
name="0243a21" id="0243a21"></a>周遍照曜逝多園林。爾時世尊隨諸天女意<a 
name="0243a22" id="0243a22"></a>樂根性為說妙法，令彼得悟四聖諦理。時諸<a 
name="0243a23" id="0243a23"></a>天女以金剛智杵摧破二十薩迦耶見山，得<a 
name="0243a24" id="0243a24"></a>預流果。既見諦已，三白世尊言：「大德！由佛<a 
name="0243a25" id="0243a25"></a>世尊令我證得解脫之果，此非父母、人王、天<a 
name="0243a26" id="0243a26"></a>眾、沙門、婆羅門、親友、眷屬之所能作。我遇世<a 
name="0243a27" id="0243a27"></a>尊善知識故，於地獄、傍生、餓鬼趣中拔濟令<a 
name="0243a28" id="0243a28"></a>出，安置人天勝妙之處，當盡生死得涅槃路，<a 
name="0243a29" id="0243a29"></a>乾竭血海超越骨山。無始積集薩迦耶見，以<a 
name="0243b01" id="0243b01"></a>金剛智杵而摧碎之，得預流果。我今歸依佛<a 
name="0243b02" id="0243b02"></a>法僧寶受五學處，始從今日乃至命終，不殺<a 
name="0243b03" id="0243b03"></a>生乃至不飲酒。唯願世尊證知我是鄔波斯<a 
name="0243b04" id="0243b04"></a>迦。」即於佛前合掌恭敬而說頌曰：</p><a 
name="0243b05" id="0243b05"></a><p><span class="lg">「我由佛力故，　　永閉三惡道；<a 
name="0243b06" id="0243b06"></a><br>　得生勝妙天，　　長歸涅槃路。<a 
name="0243b07" id="0243b07"></a><br>　我依世尊故，　　今得清淨眼；<a 
name="0243b08" id="0243b08"></a><br>　證見真諦理，　　當盡苦海際。<a 
name="0243b09" id="0243b09"></a><br>　超出於人天，　　離生老死患；<a 
name="0243b10" id="0243b10"></a><br>　有海中難遇，　　我逢今得越。<a 
name="0243b11" id="0243b11"></a><br>　我以莊嚴身，　　淨心禮佛足；<a 
name="0243b12" id="0243b12"></a><br>　右繞除怨者，　　今往赴天宮。」</span></p><a 
name="0243b13" id="0243b13"></a><p style="text-indent: 0em; margin-left: 0em"><span class="linehead"></span>時彼五百天女既稱所願，猶如商主多獲財<a 
name="0243b14" id="0243b14"></a>利，亦如農夫廣收田實，如勇健者降伏諸怨，<a 
name="0243b15" id="0243b15"></a>如重患人除去眾病，生大歡喜辭佛而去，俱<a 
name="0243b16" id="0243b16"></a>往天宮。</p><p style="text-indent: 0em; margin-left: 0em"><span class="linehead"></span>時諸苾芻聞是說已，咸皆有疑，請<a 
name="0243b17" id="0243b17"></a>世尊曰：「此五百釋女曾作何業？由彼業力，於<a 
name="0243b18" id="0243b18"></a>此生中無有愆犯，愚人惡生枉截手足。又因<a 
name="0243b19" id="0243b19"></a>何業得生天上，聞佛正法證真諦理？」佛告諸<a 
name="0243b20" id="0243b20"></a>苾芻：「彼諸釋女所作之業成熟之時，因緣合<a 
name="0243b21" id="0243b21"></a>會廣如上說，所有果報各還自受。汝等苾芻！<a 
name="0243b22" id="0243b22"></a>乃往過去此賢劫中人壽二萬歲時，有佛世<a 
name="0243b23" id="0243b23"></a>尊名迦葉波，如來、應、正等覺、明行足、善逝、<a 
name="0243b24" id="0243b24"></a>世間解、無上士、調御丈夫、天人師、佛、世尊，出<a 
name="0243b25" id="0243b25"></a>現於世。此五百釋女，於彼佛法中出家為<a 
name="0243b26" id="0243b26"></a>苾芻尼，常於學無學苾芻尼邊作截手截足<a 
name="0243b27" id="0243b27"></a>之言而為罵詈。由此業力，於無量歲中墮在<a 
name="0243b28" id="0243b28"></a>地獄受燒然苦。復此餘業，五百生中常截手<a 
name="0243b29" id="0243b29"></a>足，乃至今生亦受此苦。由於我所起淨信故，<a 
name="0243c01" id="0243c01"></a>得生天上。復由昔日作苾芻尼，受持讀誦正<a 
name="0243c02" id="0243c02"></a>法教故，值我聞法證見諦理。汝等苾芻！此皆<a 
name="0243c03" id="0243c03"></a>由業，廣如上說。」</p><p style="text-indent: 0em; margin-left: 0em"><span class="linehead"></span>是時惡生所留之人，聽佛記<a 
name="0243c04" id="0243c04"></a>已還惡生處，彼便問曰：「世尊於我有何言記？」<a 
name="0243c05" id="0243c05"></a>彼言：「大王！如來說言：『憍薩羅國悉當破滅。更<a 
name="0243c06" id="0243c06"></a>經七日，惡生苦母被猛火燒身，墮在無間大<a 
name="0243c07" id="0243c07"></a>地獄中。』」是時惡生聞彼所說，極懷煩惱掌<a 
name="0243c08" id="0243c08"></a>頰而住。苦母見已問言：「大王！何故懷憂？」王<a 
name="0243c09" id="0243c09"></a>言：「苦母！我今云何得不憂惱？世尊有言，記我<a 
name="0243c10" id="0243c10"></a>及汝於七日後猛火焚燒墮在無間大地獄<a 
name="0243c11" id="0243c11"></a>中。」苦母對曰：「大王！如乞索婆羅門入舍乞求，<a 
name="0243c12" id="0243c12"></a>不得物時欲令其家生百千種不吉祥事。何<a 
name="0243c13" id="0243c13"></a>況沙門喬答摩，所有親族被王誅盡，寧無深<a 
name="0243c14" id="0243c14"></a>重怨恨之言，隨其惡心而為&#x546A;咀。王若懼者，<a 
name="0243c15" id="0243c15"></a>於後園中池水之內造一柱樓。王應詣彼七<a 
name="0243c16" id="0243c16"></a>日居住，日滿之後方可入城。」王言：「如是。」即令<a 
name="0243c17" id="0243c17"></a>造樓，將諸宮人及苦母等昇樓而住。過一夜<a 
name="0243c18" id="0243c18"></a>已苦母白言：「大王！一夜已過餘六夜在，當共<a 
name="0243c19" id="0243c19"></a>入城。」如是二三乃至七日，苦母言：「今日安隱<a 
name="0243c20" id="0243c20"></a>共入城中。」于時四面忽然雲起，女人常事樂<a 
name="0243c21" id="0243c21"></a>觀瓔珞，諸宮人等共相謂曰：「莊嚴結束可往<a 
name="0243c22" id="0243c22"></a>城中。」即整衣服。時有一女以日光珠，置偃枕<a 
name="0243c23" id="0243c23"></a>上而自嚴飾，雲去天晴，日光忽現照觸寶珠，<a 
name="0243c24" id="0243c24"></a>便即火出燒其偃枕，猛焰上騰，即焚樓閣。<a 
name="0243c25" id="0243c25"></a>諸宮人等四散馳走，惡生苦母皆被火燒，便<a 
name="0243c26" id="0243c26"></a>欲走出。時有非人關閉其戶不能得出，于時<a 
name="0243c27" id="0243c27"></a>惡生被火燒害。極苦纏心告苦母曰：「禍哉！我<a 
name="0243c28" id="0243c28"></a>今已受燒害之苦。」苦母曰：「大王！我亦同此。」<a 
name="0243c29" id="0243c29"></a>大火燒然身皆爛熟俱大號叫，便墮無間大<a 
name="0244a01" id="0244a01"></a>地獄中，受諸極苦。爾時世尊即說頌曰：</p><a 
name="0244a02" id="0244a02"></a><p><span class="lg">「今生若燒來世燒，　　由其作罪二俱燒；<a 
name="0244a03" id="0244a03"></a><br>　自知此燒由惡業，　　更復轉生於惡趣。<a 
name="0244a04" id="0244a04"></a><br>　今生若苦來世苦，　　由其作罪二俱苦；<a 
name="0244a05" id="0244a05"></a><br>　自知此苦由惡業，　　更復受苦於餘趣。」</span></p><a 
name="0244a06" id="0244a06"></a><p style="text-indent: 0em; margin-left: 0em"><span class="linehead"></span>爾時具壽阿難陀聞佛說已，白言：「大德！我今<a 
name="0244a07" id="0244a07"></a>不解如斯頌義。」佛言：「阿難陀！愚人惡生及以<a 
name="0244a08" id="0244a08"></a>苦母，被火焚燒墮阿毘止大地獄中，我因斯<a 
name="0244a09" id="0244a09"></a>事密說此頌，廣如上說。」</p><a 
name="0244a10" id="0244a10"></a><p style="text-indent: 0em; margin-left: 0em"><span class="linehead"></span>時惡生王既誅釋種，於彼城中有餘瓔珞環<a 
name="0244a11" id="0244a11"></a>玔嚴身之具，諸釋女等見即啼泣，心懷憂惱<a 
name="0244a12" id="0244a12"></a>即自念云：「彼諸人等生存之日，敬重眾僧，宜<a 
name="0244a13" id="0244a13"></a>將此物為彼追福奉施眾僧。」即持布施。時六<a 
name="0244a14" id="0244a14"></a>眾苾芻得此物已便自嚴身，入劫比羅城次<a 
name="0244a15" id="0244a15"></a>行乞食。釋女見之如前啼泣，白言：「聖者！我等<a 
name="0244a16" id="0244a16"></a>不欲&#x89A9;見斯物，故施仁等望息憂心，今還令<a 
name="0244a17" id="0244a17"></a>我起昔追念。」六眾默然。是諸苾芻以緣白佛，<a 
name="0244a18" id="0244a18"></a>佛作是念：「由諸苾芻身著瓔珞及諸環玔并<a 
name="0244a19" id="0244a19"></a>金線帶有如是過，自今已後制諸<span class="corr" title='[芻苾&gt;苾芻]'>苾芻</span>，但是<a 
name="0244a20" id="0244a20"></a>嚴飾雜彩之具悉不應著。若有著者得越法<a 
name="0244a21" id="0244a21"></a>罪。」</p><a 
name="0244a22" id="0244a22"></a><p style="text-indent: 0em; margin-left: 0em"><span class="linehead"></span>第二門第五子攝頌曰：</p><a 
name="0244a23" id="0244a23"></a><p>　<span class="lg">出家有五利、　　不捉錢授學、<a 
name="0244a24" id="0244a24"></a><br>　大眾說伽陀、　　&#x70DF;筩嗽聽許。</span></p><a 
name="0244a25" id="0244a25"></a><p style="text-indent: 0em; margin-left: 0em"><span class="linehead"></span>緣在室羅伐城。於聚落中有一長者，娶妻未<a 
name="0244a26" id="0244a26"></a>久歡懷而住。後於異時，長者親族及以財物<a 
name="0244a27" id="0244a27"></a>悉皆喪盡，便作是念：「我今年老，不能求覓<a 
name="0244a28" id="0244a28"></a>錢財受用，加以親族死亡略盡。我今宜可捨<a 
name="0244a29" id="0244a29"></a>俗出家。」作是念已，告其妻曰：「賢首！我已年老，<a 
name="0244b01" id="0244b01"></a>不能求覓錢財產業，親族喪盡，今欲出家。」妻<a 
name="0244b02" id="0244b02"></a>答言：「善！然可時時看問於我。」夫報言：「爾。」即<a 
name="0244b03" id="0244b03"></a>往逝多園中詣苾芻所，禮雙足已白言：「聖者！<a 
name="0244b04" id="0244b04"></a>我求出家。」報言：「賢首！斯為善事，隨汝意作。如<a 
name="0244b05" id="0244b05"></a>世尊說：『諸有智者見五利故當樂出家。云何<a 
name="0244b06" id="0244b06"></a>為五？一者我得自利不共他有，是故智者應<a 
name="0244b07" id="0244b07"></a>求出家。二者自知我是卑賤之人被他驅使，<a 
name="0244b08" id="0244b08"></a>既出家後受人恭敬讚揚禮拜，是故智者應<a 
name="0244b09" id="0244b09"></a>求出家。三者當得安隱無上涅槃，是故智者<a 
name="0244b10" id="0244b10"></a>應求出家。四者從此命終當生天上，是故智<a 
name="0244b11" id="0244b11"></a>者應求出家。五者常為諸佛及聲聞眾，諸勝<a 
name="0244b12" id="0244b12"></a>人類之所讚歎，是故智者於善法律應求出<a 
name="0244b13" id="0244b13"></a>家。』汝今發心，斯為善事。」時彼苾芻即與出家，<a 
name="0244b14" id="0244b14"></a>并受圓具。經二、三日教法式已，告言：「賢首！鹿<a 
name="0244b15" id="0244b15"></a>不養鹿，室羅伐城處所寬廣是佛境界，應行<a 
name="0244b16" id="0244b16"></a>乞食以自活命。」彼於晨朝執持衣&#x9262;，入室羅<a 
name="0244b17" id="0244b17"></a>伐城乞食，逢一女人形似其妻，見已作念：「我<a 
name="0244b18" id="0244b18"></a>先共妻作是要契，得出家後時往看問。今既<a 
name="0244b19" id="0244b19"></a>出家宜存言信勿令憂惱。」乞得食已還逝多<a 
name="0244b20" id="0244b20"></a>林，未久時間白鄔波&#x99C4;耶言：「我先與故二作<a 
name="0244b21" id="0244b21"></a>是要契，得出家後時往看問，願垂聽許。」師<a 
name="0244b22" id="0244b22"></a>曰：「隨汝意去，自善護心。」答言：「可爾！」奉辭而去。<a 
name="0244b23" id="0244b23"></a>漸漸遊行至舊村處，其妻遙見迎前疾至，唱<a 
name="0244b24" id="0244b24"></a>言：「善來，善來！聖子。」即欲捉衣提&#x9262;，苾芻曰：「賢<a 
name="0244b25" id="0244b25"></a>首！欲何所為？」答曰：「欲捉取衣&#x9262;。」苾芻曰：「勿<a 
name="0244b26" id="0244b26"></a>觸衣&#x9262;。」問曰：「何故？」答曰：「我奉鄔波&#x99C4;耶所誡，<a 
name="0244b27" id="0244b27"></a>令善護心。」彼言：「聖子！汝自防心，我豈相障！」即<a 
name="0244b28" id="0244b28"></a>捉衣&#x9262;敷座令坐將洗足水，問曰：「欲何所為？」<a 
name="0244b29" id="0244b29"></a>妻曰：「欲為洗足。」答曰：「勿觸我足。」問曰：「何故？」<a 
name="0244c01" id="0244c01"></a>報曰：「我奉師誡，令善護心。」彼同前答，便與洗<a 
name="0244c02" id="0244c02"></a>足。後將油來欲為塗足，苾芻見問，答言：「塗足。」<a 
name="0244c03" id="0244c03"></a>苾芻曰：「汝勿為塗。」問答同前：「鄔波&#x99C4;耶誡<a 
name="0244c04" id="0244c04"></a>我護心。」彼問：「聖子！汝自防心。」又將食來欲同<a 
name="0244c05" id="0244c05"></a>盤食，問曰：「何為？」答曰：「離別多時不同處食，意<a 
name="0244c06" id="0244c06"></a>欲共食。」苾芻不許，問答同前，即敷氈褥白言：<a 
name="0244c07" id="0244c07"></a>「聖子！遠來疲困願少眠息。」苾芻既洗足已即<a 
name="0244c08" id="0244c08"></a>便臥息。時彼即來欲同處臥，苾芻曰：「汝欲何<a 
name="0244c09" id="0244c09"></a>為？」答言：「聖子！不同臥來時節淹久，意欲同臥。」<a 
name="0244c10" id="0244c10"></a>問答同前，苾芻不許，即來抱觸。女是觸毒，被<a 
name="0244c11" id="0244c11"></a>摩觸時，心便動亂發諸惡念，即共交會多日<a 
name="0244c12" id="0244c12"></a>共住，報其妻曰：「我欲還寺。」妻作是念：「此乃<a 
name="0244c13" id="0244c13"></a>共我私交外人不見，我今可使眾人知之。諸<a 
name="0244c14" id="0244c14"></a>苾芻等定當擯逐，還來我處。」作是念已，白言：<a 
name="0244c15" id="0244c15"></a>「聖子！不可空去，可將多少糧直貝齒隨行。」苾<a 
name="0244c16" id="0244c16"></a>芻曰：「我不合捉金貝等物，如何持去？」妻曰：「我<a 
name="0244c17" id="0244c17"></a>今設計使不觸著。」即便以物繫錫杖上，報言：<a 
name="0244c18" id="0244c18"></a>「將去。」苾芻即持錫而去，至室羅伐城。六眾苾<a 
name="0244c19" id="0244c19"></a>芻常法守門不令空過，時鄔波難陀門首經<a 
name="0244c20" id="0244c20"></a>行，遙見彼苾芻來，頭似&#x9D44;梟眉長垂下，見已<a 
name="0244c21" id="0244c21"></a>便念：「是何尊者而來於此？應可相迎即逆前<a 
name="0244c22" id="0244c22"></a>行。」唱言：「善來！善來尊者！」時苾芻報曰：「敬禮！<a 
name="0244c23" id="0244c23"></a>敬禮阿遮利耶！」時鄔波難陀便作是念：「此必<a 
name="0244c24" id="0244c24"></a>定是摩訶羅苾芻，不知鄔波&#x99C4;耶、不識阿遮<a 
name="0244c25" id="0244c25"></a>利耶。我今問彼從何所來？」即前問曰：「老叟<a 
name="0244c26" id="0244c26"></a>從何所來？」答曰：「阿遮利耶！我看故二來。」鄔波<a 
name="0244c27" id="0244c27"></a>難陀曰：「汝是善人情存恩惠，念昔恩者人皆<a 
name="0244c28" id="0244c28"></a>共讚。世尊亦說：『汝等苾芻常學報恩。』少恩<a 
name="0244c29" id="0244c29"></a>尚報何況多耶？汝存宿恩得見妻不？」答言：「我<a 
name="0245a01" id="0245a01"></a>見。」又問曰：「得安穩耶？」報云：「幸承覆護甚得<a 
name="0245a02" id="0245a02"></a>平安。」「汝錫杖上是何等物？」答曰：「妻為道糧與<a 
name="0245a03" id="0245a03"></a>我貝齒。」鄔波難陀曰：「老叟汝甚福德，往見<a 
name="0245a04" id="0245a04"></a>妻已得此利來。」復作是念：「看此舉容應有別<a 
name="0245a05" id="0245a05"></a>事，我今應以軟語問之。」其摩訶羅性懷愚<a 
name="0245a06" id="0245a06"></a>直，所作之事具向說之。鄔波難陀曰：「汝所作<a 
name="0245a07" id="0245a07"></a>者，更可具向鄔波&#x99C4;耶處說。」彼聞歡喜，彼至<a 
name="0245a08" id="0245a08"></a>師邊一一具說。師聞此語告諸苾芻。是諸苾<a 
name="0245a09" id="0245a09"></a>芻以緣白佛，佛告諸苾芻：「彼莫訶羅不知<a 
name="0245a10" id="0245a10"></a>輕重，無故心犯。若未曾為說四波羅市迦者，<a 
name="0245a11" id="0245a11"></a>彼便不犯。汝等苾芻！由此緣故受近圓已，即<a 
name="0245a12" id="0245a12"></a>應為說四波羅市迦法。若不說者得越法罪。」</p><a 
name="0245a13" id="0245a13"></a><p><span class="juanname">根本說一切有部毘奈耶雜事卷第九</span></p>
<hr>【經文資訊】大正藏第 24 冊 No. 1451 根本說一切有部毘奈耶雜事<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index9818.html?index=T24n1451" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T24n1451_009 by HTTrack Website Copier/3.x [XR&CO'2014], Tue, 07 Jun 2016 06:52:00 GMT -->
</html>
