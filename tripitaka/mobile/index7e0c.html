<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J37nB402_002 by HTTrack Website Copier/3.x [XR&CO'2014], Tue, 07 Jun 2016 07:14:08 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1811881621&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ37nB402&amp;utmp=%2Fmobile%2Findex.php%3Findex%3DJ37nB402_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index8f65.html?index=J37nB402_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第37冊<br/>No.B402 浦峰法柱棟禪師語錄 (2卷)<br/>【清 海棟說　慧昇集　慧渠編　慧岱錄（依駒本印）】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J37">
<div class="root" id="B402" sutra_name="浦峰法柱棟禪師語錄" sutra_juan="[卷2]">　
<a 
name="0791a01" id="0791a01"></a><p><span class="juanname">法柱棟禪師語錄卷下</span></p><a 
name="0791a02" id="0791a02"></a><p style="margin-left: 4em"><span class="byline">嗣法門人<span class="note">(慧昇集　慧渠編　慧岱錄)</span></span></p><a 
name="0791a03" id="0791a03"></a><p style="margin-left: 2em"><span class="headname">機緣</span></p><a 
name="0791a04" id="0791a04"></a><p style="text-indent: 0em; margin-left: 0em"><span class="linehead"></span>僧問如何是浦峰境師云千竿修竹參差綠掃月披<a 
name="0791a05" id="0791a05"></a>風透碧天曰如何是境中人師云娥眉潭底秦時月<a 
name="0791a06" id="0791a06"></a>突出山僧拄杖頭僧擬議師拈拂子便打。</p><a 
name="0791a07" id="0791a07"></a><p style="text-indent: 0em; margin-left: 0em"><span class="linehead"></span>僧問如何是佛師云我若向汝說汝還信得及麼曰<a 
name="0791a08" id="0791a08"></a>學人不信爭肯禮拜和尚師云浦峰拄杖今日不開<a 
name="0791a09" id="0791a09"></a>封曰乞和尚慈悲師云情知汝不信僧擬開口師云<a 
name="0791a10" id="0791a10"></a>可知道。</p><a 
name="0791a11" id="0791a11"></a><p style="text-indent: 0em; margin-left: 0em"><span class="linehead"></span>僧問西來的的大意乞師指示師云喫飯也未曰喫<a 
name="0791a12" id="0791a12"></a>也師云江頭擔柴去。</p><a 
name="0791a13" id="0791a13"></a><p style="text-indent: 0em; margin-left: 0em"><span class="linehead"></span>貝子王參問如何是明心句師云胡來胡現漢來漢<a 
name="0791a14" id="0791a14"></a>現王曰本命元辰又在甚麼處師顧侍者云捧茶來<a 
name="0791a15" id="0791a15"></a>與大王喫。</p><a 
name="0791a16" id="0791a16"></a><p style="text-indent: 0em; margin-left: 0em"><span class="linehead"></span>張居士問弟子特來未審和尚將什麼管待師云滿<a 
name="0791a17" id="0791a17"></a>盤栗棘蓬士擬開口師云吞吐不下麼士無語師云<a 
name="0791a18" id="0791a18"></a>莫道山僧無管待。</p><a 
name="0791a19" id="0791a19"></a><p style="margin-left: 2em"><span class="headname">法語</span></p><a 
name="0791a20" id="0791a20"></a><p style="margin-left: 3em"><span class="headname">示斷疑智禪人</span></p><a 
name="0791a21" id="0791a21"></a><p style="text-indent: 0em; margin-left: 0em"><span class="linehead"></span>十二時中不依倚一物由是教乘家活計未為衲僧<a 
name="0791a22" id="0791a22"></a>極則若是個沒量漢直須透頂透底始得智闍黎於<a 
name="0791a23" id="0791a23"></a>此依先師有年勤劬弗怠山僧繼席亦不憚勞蓋因<a 
name="0791a24" id="0791a24"></a>操履真實識見不群行業純熟腳跟穩貼縱橫自在<a 
name="0791a25" id="0791a25"></a>收放自由誠不負出家操道之苦志也珍重。</p><a 
name="0791a26" id="0791a26"></a><p style="margin-left: 3em"><span class="headname">示佛旨最禪人</span></p><a 
name="0791a27" id="0791a27"></a><p style="text-indent: 0em; margin-left: 0em"><span class="linehead"></span>學佛祖大道只貴腳跟穩當如靠一座須彌山相似<a 
name="0791a28" id="0791a28"></a>內不見有根塵外不見有凡聖觀三世平等一道清<a 
name="0791a29" id="0791a29"></a>虛如此日益日新久久操煉時節到來心花發現如<a 
name="0791a30" id="0791a30"></a>推門落曰始知者個消息弗從人得本自現成吾其<a 
name="0791b01" id="0791b01"></a>勉之。</p><a 
name="0791b02" id="0791b02"></a><p style="margin-left: 2em"><span class="headname">示偈</span></p><a 
name="0791b03" id="0791b03"></a><p style="margin-left: 3em"><span class="headname">示淨參純禪人</span></p><a 
name="0791b04" id="0791b04"></a><p><span class="lg">參禪貴要自心堅勿逐痴狂入鬧闌十二時中如會<a 
name="0791b05" id="0791b05"></a>得高高心月照無邊</span></p><a 
name="0791b06" id="0791b06"></a><p style="margin-left: 3em"><span class="headname">示鑑遐昱禪人</span></p><a 
name="0791b07" id="0791b07"></a><p><span class="lg">此事拈來沒甚奇直教用力發真疑一朝黑漆桶底<a 
name="0791b08" id="0791b08"></a>脫須信珠藏內裏衣</span></p><a 
name="0791b09" id="0791b09"></a><p style="margin-left: 3em"><span class="headname">示大寂定禪人</span></p><a 
name="0791b10" id="0791b10"></a><p><span class="lg">大寂定中非有言太虛無物自如然若知者個真消<a 
name="0791b11" id="0791b11"></a>息任爾施為遍大千</span></p><a 
name="0791b12" id="0791b12"></a><p style="margin-left: 3em"><span class="headname">示僧遊方</span></p><a 
name="0791b13" id="0791b13"></a><p><span class="lg">大道無分西與東布毛舉起事難通臨行囑汝無多<a 
name="0791b14" id="0791b14"></a>句緊俏草鞋莫放鬆</span></p><a 
name="0791b15" id="0791b15"></a><p style="margin-left: 3em"><span class="headname">示哲彬禪人看楞嚴經</span></p><a 
name="0791b16" id="0791b16"></a><p><span class="lg">饑則餐兮倦則眠只因早<span class="corr" title='[巳&gt;已]'>已</span>悟楞嚴八還見處非真<a 
name="0791b17" id="0791b17"></a>見七處心通意了然</span></p><a 
name="0791b18" id="0791b18"></a><p style="margin-left: 3em"><span class="headname">示崇鑑晟禪人三上明山</span></p><a 
name="0791b19" id="0791b19"></a><p><span class="lg">三上明山不覆藏一朝瞥地始承當橫吹鐵笛千峰<a 
name="0791b20" id="0791b20"></a>外乾屎橛拈遍界香</span></p><a 
name="0791b21" id="0791b21"></a><p style="margin-left: 3em"><span class="headname">示德融忍禪人</span></p><a 
name="0791b22" id="0791b22"></a><p><span class="lg">阜上清風入竹林谿間明月照幽深輕舟漁父將垂<a 
name="0791b23" id="0791b23"></a>釣驚起獰龍出海門</span></p><a 
name="0791b24" id="0791b24"></a><p style="margin-left: 3em"><span class="headname">示巨耀烜禪人</span></p><a 
name="0791b25" id="0791b25"></a><p><span class="lg">塵網脫開便是禪鋤頭只把掘心田忽然水到池成<a 
name="0791b26" id="0791b26"></a>處徹底從前一貫穿</span></p><a 
name="0791b27" id="0791b27"></a><p style="margin-left: 3em"><span class="headname">示古徹清禪人</span></p><a 
name="0791b28" id="0791b28"></a><p><span class="lg">大道寥寥達者稀高人踏著便知機杖頭指出金剛<a 
name="0791b29" id="0791b29"></a>眼萬古晴空絕點翳</span></p><a 
name="0791b30" id="0791b30"></a><p style="margin-left: 3em"><span class="headname">示中山岱禪人</span></p><a 
name="0791c01" id="0791c01"></a><p><span class="lg">九歲辭親志出家慇懃學道植靈芽根深蒂固枝榮<a 
name="0791c02" id="0791c02"></a>茂覆蔭人天五葉花</span></p><a 
name="0791c03" id="0791c03"></a><p style="margin-left: 3em"><span class="headname">示大智愚禪人</span></p><a 
name="0791c04" id="0791c04"></a><p><span class="lg">韶光暗度鬢霜班松老雲深鶴自閒悟徹曹谿流水<a 
name="0791c05" id="0791c05"></a>韻本來何處異真顏</span></p><a 
name="0791c06" id="0791c06"></a><p style="margin-left: 3em"><span class="headname">示志潔瑛禪人</span></p><a 
name="0791c07" id="0791c07"></a><p><span class="lg">青山花綻洩真機匝地週天一段奇珍重常人腳底<a 
name="0791c08" id="0791c08"></a>事鐵鞋踏破了無疑</span></p><a 
name="0791c09" id="0791c09"></a><p style="margin-left: 3em"><span class="headname">示也菴構禪人</span></p><a 
name="0791c10" id="0791c10"></a><p><span class="lg">祖父門庭不易持兒孫相繼正斯時破沙盆子扶將<a 
name="0791c11" id="0791c11"></a>起道化寰區當爾為</span></p><a 
name="0791c12" id="0791c12"></a><p style="margin-left: 3em"><span class="headname">示破空麗孫</span></p><a 
name="0791c13" id="0791c13"></a><p><span class="lg">雲門餅子趙州茶喫著通身現爪牙哮吼一聲驚宇<a 
name="0791c14" id="0791c14"></a>宙寰中獨踞驗龍蛇</span></p><a 
name="0791c15" id="0791c15"></a><p style="margin-left: 3em"><span class="headname">示碧輝明禪人</span></p><a 
name="0791c16" id="0791c16"></a><p><span class="lg">搬柴運水總神通奮力提持莫放鬆一日打穿漆桶<a 
name="0791c17" id="0791c17"></a>底徹頭徹尾露真空</span></p><a 
name="0791c18" id="0791c18"></a><p style="margin-left: 3em"><span class="headname">示宗鏡覺禪人</span></p><a 
name="0791c19" id="0791c19"></a><p><span class="lg">去去來來心未休擔囊負缽翫山頭有時行到水窮<a 
name="0791c20" id="0791c20"></a>處始覺騎牛更覓牛</span></p><a 
name="0791c21" id="0791c21"></a><p style="margin-left: 3em"><span class="headname">示涵輝清孫</span></p><a 
name="0791c22" id="0791c22"></a><p><span class="lg">碧天日朗淨涵輝性地涵輝塵不依鑑地輝天施大<a 
name="0791c23" id="0791c23"></a>用拏龍捉虎顯全機</span></p><a 
name="0791c24" id="0791c24"></a><p style="margin-left: 3em"><span class="headname">示學智禪人持法華經</span></p><a 
name="0791c25" id="0791c25"></a><p><span class="lg">念念無私轉法華須知火宅駕三車一門超出無岐<a 
name="0791c26" id="0791c26"></a>路寶所分明是我家</span></p><a 
name="0791c27" id="0791c27"></a><p style="margin-left: 3em"><span class="headname">示李居士持法華經</span></p><a 
name="0791c28" id="0791c28"></a><p><span class="lg">法華轉得自心堅日用尋常無間然念去念來無念<a 
name="0791c29" id="0791c29"></a>念明珠衣裏綻金蓮</span></p><a 
name="0791c30" id="0791c30"></a><p style="margin-left: 3em"><span class="headname">示不退勇禪人</span></p><a 
name="0792a01" id="0792a01"></a><p><span class="lg">勇向前行不退時吹毛寶劍奮提持任是佛魔難住<a 
name="0792a02" id="0792a02"></a>足機用超群始是奇</span></p><a 
name="0792a03" id="0792a03"></a><p style="margin-left: 3em"><span class="headname">示佛觀禪德</span></p><a 
name="0792a04" id="0792a04"></a><p><span class="lg">蒲團坐破乾坤小拄杖懸來日月明汝問神通併妙<a 
name="0792a05" id="0792a05"></a>用又是將眉眼上橫</span></p><a 
name="0792a06" id="0792a06"></a><p style="margin-left: 3em"><span class="headname">示破雲<span title="未知的文字">▆</span>法孫</span></p><a 
name="0792a07" id="0792a07"></a><p><span class="lg">大庾嶺頭提不起今日闍黎<span class="corr" title='[巳&gt;已]'>已</span>獲披會得趙州洗缽<a 
name="0792a08" id="0792a08"></a>意衣珠燦爛古今輝</span></p><a 
name="0792a09" id="0792a09"></a><p style="margin-left: 3em"><span class="headname">示恒杲霖禪德</span></p><a 
name="0792a10" id="0792a10"></a><p><span class="lg">即心即佛盤珠走非佛非心珠走盤若是兩頭俱坐<a 
name="0792a11" id="0792a11"></a>斷紅爐片片雪花鮮</span></p><a 
name="0792a12" id="0792a12"></a><p style="margin-left: 3em"><span class="headname">示恒高輝禪德</span></p><a 
name="0792a13" id="0792a13"></a><p><span class="lg">心忘情絕迥無依觸著方知底事奇金毛出窟群狐<a 
name="0792a14" id="0792a14"></a>遁縱橫妙用復何疑</span></p><a 
name="0792a15" id="0792a15"></a><p style="margin-left: 3em"><span class="headname">示靈璧文禪人</span></p><a 
name="0792a16" id="0792a16"></a><p><span class="lg">實處是虛虛處實逆來順去明端的直須除卻句中<a 
name="0792a17" id="0792a17"></a>玄管教出人一頭地</span></p><a 
name="0792a18" id="0792a18"></a><p style="margin-left: 3em"><span class="headname">示智潭池沙彌</span></p><a 
name="0792a19" id="0792a19"></a><p><span class="lg">小小沙彌志氣昂依師學道越尋常一朝徹見娘生<a 
name="0792a20" id="0792a20"></a>面紹祖傳芳祝我香</span></p><a 
name="0792a21" id="0792a21"></a><p style="margin-left: 3em"><span class="headname">示大賢尼</span></p><a 
name="0792a22" id="0792a22"></a><p><span class="lg">念頭把定莫他遊十二時中惺惺求徹見娘生真面<a 
name="0792a23" id="0792a23"></a>目拈來法法悉能週</span></p><a 
name="0792a24" id="0792a24"></a><p style="margin-left: 3em"><span class="headname">示碩菴俊孫</span></p><a 
name="0792a25" id="0792a25"></a><p><span class="lg">割愛辭親到浦峰隨師受業繼師宗從頭徹尾成一<a 
name="0792a26" id="0792a26"></a>貫所向龍從虎亦從</span></p><a 
name="0792a27" id="0792a27"></a><p style="margin-left: 3em"><span class="headname">示碧峰舁孫</span></p><a 
name="0792a28" id="0792a28"></a><p><span class="lg">萬花開放暮春天鳥語松風唱道玄珍重汝歸休放<a 
name="0792a29" id="0792a29"></a>過勤劬努力種心田</span></p><a 
name="0792a30" id="0792a30"></a><p style="margin-left: 3em"><span class="headname">示慶生芳孫</span></p><a 
name="0792b01" id="0792b01"></a><p><span class="lg">山自幽兮水自清鳥鳴泉響弄琴音聲聲自合無生<a 
name="0792b02" id="0792b02"></a>旨揭露真機等現成</span></p><a 
name="0792b03" id="0792b03"></a><p style="margin-left: 3em"><span class="headname">示美菴彥孫</span></p><a 
name="0792b04" id="0792b04"></a><p><span class="lg">爾問西來意若何老僧口謇怕言多青山綠水無施<a 
name="0792b05" id="0792b05"></a>說歷歷明明會也麼</span></p><a 
name="0792b06" id="0792b06"></a><p style="margin-left: 3em"><span class="headname">示旭菴暉孫</span></p><a 
name="0792b07" id="0792b07"></a><p><span class="lg">父子同來入此山一翻猛力闢荒田清風明月堪為<a 
name="0792b08" id="0792b08"></a>伴雲去雲來得自然</span></p><a 
name="0792b09" id="0792b09"></a><p style="margin-left: 3em"><span class="headname">示印文策典座</span></p><a 
name="0792b10" id="0792b10"></a><p><span class="lg">三千公案止啼葉八萬行門心外訣但住自家無相<a 
name="0792b11" id="0792b11"></a>位能超一切諸功德</span></p><a 
name="0792b12" id="0792b12"></a><p style="margin-left: 3em"><span class="headname">示佛果王居士</span></p><a 
name="0792b13" id="0792b13"></a><p><span class="lg">忙閒動靜未曾迷貴在當人<span class="gaiji">[囗@力]<!--gaiji,,1[囗@力],2&#x361E;,3--></span>地奇一句無私重道<a 
name="0792b14" id="0792b14"></a>破如如不動應來機</span></p><a 
name="0792b15" id="0792b15"></a><p style="margin-left: 3em"><span class="headname">示堪輿朱居士</span></p><a 
name="0792b16" id="0792b16"></a><p><span class="lg">高觀曠覽審來蹤掌握陰陽造化功試問陰陽不屬<a 
name="0792b17" id="0792b17"></a>地從何下手覓真龍華<span title="未知的文字">▆</span></span></p><a 
name="0792b18" id="0792b18"></a><p style="margin-left: 3em"><span class="headname">示裁縫張朝銓</span></p><a 
name="0792b19" id="0792b19"></a><p><span class="lg">幾片青黃赤白雲無情鐵剪巧裁陳就中任爾分長<a 
name="0792b20" id="0792b20"></a>短爭識穿鍼引線人</span></p><a 
name="0792b21" id="0792b21"></a><p style="margin-left: 3em"><span class="headname">壽良臣姚居士</span></p><a 
name="0792b22" id="0792b22"></a><p><span class="lg">水自清兮山自秀滿庭黃菊增榮茂拈來慶祝老維<a 
name="0792b23" id="0792b23"></a>摩永證金剛無量壽</span></p><a 
name="0792b24" id="0792b24"></a><p style="margin-left: 3em"><span class="headname">壽賓實姚居士</span></p><a 
name="0792b25" id="0792b25"></a><p><span class="lg">林巒紫氣靄春風鳥噪玄音花笑容聞見古今元不<a 
name="0792b26" id="0792b26"></a>異長生消息在其中</span></p><a 
name="0792b27" id="0792b27"></a><p style="margin-left: 3em"><span class="headname">壽佛演法大德</span></p><a 
name="0792b28" id="0792b28"></a><p><span class="lg">桂樹森森妙體彰金風拂拂吐清香當陽指出上人<a 
name="0792b29" id="0792b29"></a>事壽同天地永昌昌</span></p><a 
name="0792b30" id="0792b30"></a><p style="margin-left: 3em"><span class="headname">贈天祥禎長老</span></p><a 
name="0792c01" id="0792c01"></a><p><span class="lg">出窟金獅露爪牙全威高步踏雲霞千妖百怪潛蹤<a 
name="0792c02" id="0792c02"></a>跡鳳子龍兒任捉挐</span></p><a 
name="0792c03" id="0792c03"></a><p style="margin-left: 3em"><span class="headname">贈碧巖渠長老</span></p><a 
name="0792c04" id="0792c04"></a><p><span class="lg">浦峰一脈屬兒曹祖令全提正眼高任是獰龍歸足<a 
name="0792c05" id="0792c05"></a>底燈傳奕世啟英豪</span></p><a 
name="0792c06" id="0792c06"></a><p style="margin-left: 3em"><span class="headname">送秩臣姚學彥赴試</span></p><a 
name="0792c07" id="0792c07"></a><p><span class="lg">桃開浪煖仲春時花雨飛飛點翠枝最喜風雲剛際<a 
name="0792c08" id="0792c08"></a>會錦鱗得意躍龍墀</span></p><a 
name="0792c09" id="0792c09"></a><p style="margin-left: 3em"><span class="headname">秋日登大朝山訪淨光老宿</span></p><a 
name="0792c10" id="0792c10"></a><p><span class="lg">層巒筆削亙長空嶮巇斜封曲徑通策杖登臨方日<a 
name="0792c11" id="0792c11"></a>午青雲捧出白頭翁</span></p><a 
name="0792c12" id="0792c12"></a><p style="margin-left: 3em"><span class="headname">偕人龍唐文學坐敘次韻</span></p><a 
name="0792c13" id="0792c13"></a><p><span class="lg">霧<span class="corr" title='[歛&gt;斂]'>斂</span>風清天霽<span class="gaiji">[雨/夷]<!--gaiji,,1[雨/夷],2&#x4A11;,3--></span>尋幽仙子過橋西山間鳥語分明<a 
name="0792c14" id="0792c14"></a>道勿逐聲香帶水泥</span></p><a 
name="0792c15" id="0792c15"></a><p style="margin-left: 3em"><span class="headname">送尚玉姚文學</span></p><a 
name="0792c16" id="0792c16"></a><p><span class="lg">儒稱君子獨公賢道脈淵源一貫傳試問當人腳底<a 
name="0792c17" id="0792c17"></a>事行行穩步御階前</span></p><a 
name="0792c18" id="0792c18"></a><p style="margin-left: 3em"><span class="headname">祈雨拈香口占</span></p><a 
name="0792c19" id="0792c19"></a><p><span class="lg">爐熱栴檀香一橛騰騰瑞氣沖天闕龍王驚起怒風<a 
name="0792c20" id="0792c20"></a>雷直得滂沱降不歇</span></p><a 
name="0792c21" id="0792c21"></a><p style="margin-left: 3em"><span class="headname">師瘧疾口占</span></p><a 
name="0792c22" id="0792c22"></a><p><span class="lg">寒熱兩重相鬥侵是何神鬼是何精杖頭擊碎渾無<a 
name="0792c23" id="0792c23"></a>物暑往寒來任變更</span></p><a 
name="0792c24" id="0792c24"></a><p style="margin-left: 3em"><span class="headname">黔陽邑大綸向文學再晤次韻<span class="note">(公諱于經)</span></span></p><a 
name="0792c25" id="0792c25"></a><p><span class="lg">本來無物洗何塵結個茅廬遠世名惟喜青雲佳客<a 
name="0792c26" id="0792c26"></a>至擎杯且敘舊時情</span></p><a 
name="0792c27" id="0792c27"></a><p style="margin-left: 3em"><span class="headname">春日野朢</span></p><a 
name="0792c28" id="0792c28"></a><p><span class="lg">遠眺谿山翠欲流俄驚春色上林丘紅紅白白爭時<a 
name="0792c29" id="0792c29"></a>艷誰識乾坤造化由</span></p><a 
name="0792c30" id="0792c30"></a><p style="margin-left: 3em"><span class="headname">夜坐閱指月錄</span></p><a 
name="0793a01" id="0793a01"></a><p><span class="lg">明燈靜夜坐窗前展卷頻頻見昔賢看到德山不語<a 
name="0793a02" id="0793a02"></a>處者回親證祖師禪</span></p><a 
name="0793a03" id="0793a03"></a><p style="margin-left: 3em"><span class="headname">山堂閒坐三首</span></p><a 
name="0793a04" id="0793a04"></a><p><span class="lg">贏得餘閒寄艸堂藤蘿鋪徑鹿為床柴門盡日未常<a 
name="0793a05" id="0793a05"></a>掩風自來兮花自香</span></p><a 
name="0793a06" id="0793a06"></a><p><span class="lg">柴門無鎖有雲封古徑蒼苔少客蹤日出黃蜂穿菊<a 
name="0793a07" id="0793a07"></a>裏夜來明月到窗中</span></p><a 
name="0793a08" id="0793a08"></a><p><span class="lg">古澗層巒碧樹林潺潺流水演玄音晚風相送鴉歸<a 
name="0793a09" id="0793a09"></a>去物外閒僧臥白雲</span></p><a 
name="0793a10" id="0793a10"></a><p style="margin-left: 3em"><span class="headname">葵花</span></p><a 
name="0793a11" id="0793a11"></a><p><span class="lg">瑤臺花放澹煙輕品冠群芳一段清傲骨不隨風力<a 
name="0793a12" id="0793a12"></a>轉丹心惟向日中傾</span></p><a 
name="0793a13" id="0793a13"></a><p style="margin-left: 3em"><span class="headname">懷友</span></p><a 
name="0793a14" id="0793a14"></a><p><span class="lg">寥寥飄泊兩心同悵朢雲山砌幾重此夜幽窗成獨<a 
name="0793a15" id="0793a15"></a>坐舉頭唯見月華濃</span></p><a 
name="0793a16" id="0793a16"></a><p style="margin-left: 3em"><span class="headname">詠竹四首</span></p><a 
name="0793a17" id="0793a17"></a><p><span class="lg">龍班鳳尾節交疏正氣森森入畫圓一段風高標雅<a 
name="0793a18" id="0793a18"></a>致肯隨蒲柳遍皇都</span></p><a 
name="0793a19" id="0793a19"></a><p><span class="lg">幾經霜雪幾經春弄月吟風數玉莖不是一翻高直<a 
name="0793a20" id="0793a20"></a>節那能消受歲寒情</span></p><a 
name="0793a21" id="0793a21"></a><p><span class="lg"><span title="未知的文字">▆</span>田卓出綠莖莖幾易春秋未變心節操至今唯爾<a 
name="0793a22" id="0793a22"></a>重清高千古蔭叢林</span></p><a 
name="0793a23" id="0793a23"></a><p><span class="lg">秀發根頭意氣長從來不畏雪風霜雖無桃李爭妍<a 
name="0793a24" id="0793a24"></a>色幸有清標壓海棠</span></p><a 
name="0793a25" id="0793a25"></a><p style="margin-left: 3em"><span class="headname">雨後野眺</span></p><a 
name="0793a26" id="0793a26"></a><p><span class="lg">雲開石澗廋風定竹林幽目斷清江遠漁舟泊岸頭</span></p><a 
name="0793a27" id="0793a27"></a><p style="margin-left: 3em"><span class="headname">雨中朢鴈塔寺</span></p><a 
name="0793a28" id="0793a28"></a><p><span class="lg">四際空濛雨煙霄接地叢應知山有寺只在白雲中</span></p><a 
name="0793a29" id="0793a29"></a><p style="margin-left: 3em"><span class="headname">宿香山寺</span></p><a 
name="0793a30" id="0793a30"></a><p><span class="lg">香山留寺古翠竹倚欄柵夜靜無燈火持經對月看</span></p><a 
name="0793b01" id="0793b01"></a><p style="margin-left: 3em"><span class="headname">贈如初上座</span></p><a 
name="0793b02" id="0793b02"></a><p><span class="lg">浦峰放一箭直射九重殿龍象都收伏逢人穿鼻而</span></p><a 
name="0793b03" id="0793b03"></a><p style="margin-left: 2em"><span class="headname">雜偈</span></p><a 
name="0793b04" id="0793b04"></a><p style="margin-left: 3em"><span class="headname">山居十三首</span></p><a 
name="0793b05" id="0793b05"></a><p><span class="lg">年來懶與世奔躔縛個茅廬傍岳巔離相不拘佛聖<a 
name="0793b06" id="0793b06"></a>戒無心慵論祖師禪林間修竹雲鋪衲澗底擔泉月<a 
name="0793b07" id="0793b07"></a>滿肩除卻現成公案外難將別調寄名賢</span></p><a 
name="0793b08" id="0793b08"></a><p><span class="lg">高枕松窗午夢微覺來山靜客來稀風生竹畔流清<a 
name="0793b09" id="0793b09"></a>韻鳥語枝頭達上機怪石藤蟠龍挂錦奇峰霧靄豹<a 
name="0793b10" id="0793b10"></a>垂衣分明一段天然趣心眼開時幾個知</span></p><a 
name="0793b11" id="0793b11"></a><p><span class="lg">山中無曆渾忘年幾見明窗缺月圓風透體寒嫌衲<a 
name="0793b12" id="0793b12"></a>薄雪殘眼闊愛松堅野雲出岫迷樵徑幽鳥啣花入<a 
name="0793b13" id="0793b13"></a>洞天曲路柴門人罕到拈香擇火自消閒</span></p><a 
name="0793b14" id="0793b14"></a><p><span class="lg">極目林巒春色彰風吹花氣入簾香脫胎竹筍參天<a 
name="0793b15" id="0793b15"></a>杖倚壁藤蘿錦石床報客杜鶻啼蜀魄迷魂仙子夢<a 
name="0793b16" id="0793b16"></a>黃梁勞勞世事如飛電逐影迷頭空感傷</span></p><a 
name="0793b17" id="0793b17"></a><p><span class="lg">萬慮潛消百不知韜光泉石樂無為刪藤刈草培清<a 
name="0793b18" id="0793b18"></a>舍钁霧鋤雲種紫芝火熟芋香思懶贊山晴薇長想<a 
name="0793b19" id="0793b19"></a>夷齊休將世念存毫髮對境忘緣絕是非</span></p><a 
name="0793b20" id="0793b20"></a><p><span class="lg">偶因客問山居意我話幽棲不計年嶺後<span class="corr" title='[裁&gt;栽]'>栽</span>松將合<a 
name="0793b21" id="0793b21"></a>抱檻前插柳可垂肩<span class="corr" title='[[韉-廌+(└@人)]&gt;芒]'>芒</span>鞋腳底獰龍活拄杖頭邊玉<a 
name="0793b22" id="0793b22"></a>兔懸大道原來無指示莫將往事污心田</span></p><a 
name="0793b23" id="0793b23"></a><p><span class="lg">四壁崚<span class="gaiji">[山*層]<!--gaiji,,1[山*層],2&#x21F93;,3--></span>綠樹彰雨餘春色入虛堂新荷水面連雲<a 
name="0793b24" id="0793b24"></a>翠梅子枝頭帶露黃座上懶將諸佛供胸中直把萬<a 
name="0793b25" id="0793b25"></a>機忘而今覷破勞生夢水際泉聲風韻長</span></p><a 
name="0793b26" id="0793b26"></a><p><span class="lg">萬壑煙雲一柄鋤隨緣日作且安居種松倚翠根宜<a 
name="0793b27" id="0793b27"></a>固愛竹垂陰筍不除性內有天須自覺胸中無字向<a 
name="0793b28" id="0793b28"></a>人書也知近代淳風易世事何堪問古初</span></p><a 
name="0793b29" id="0793b29"></a><p><span class="lg">懶把浮生花甲輪惟於道樂守天真半鐺石煮三更<a 
name="0793b30" id="0793b30"></a>月一钁松裁四季春佛法荒涼因世濫人情寂寞為<a 
name="0793c01" id="0793c01"></a>廚貧幾回笑傲孤峰頂及第心空自主賓</span></p><a 
name="0793c02" id="0793c02"></a><p><span class="lg">山居夜靜轉幽然萬境空閒自在禪黃葉供爐無宿<a 
name="0793c03" id="0793c03"></a>火青香煨鼎有殘煙一簾月色浮天外半嶺松濤落<a 
name="0793c04" id="0793c04"></a>枕邊滿耳盈眸非別物幾多英俊被遮瞞</span></p><a 
name="0793c05" id="0793c05"></a><p><span class="lg">攜將缽杖挂嵩巔不學諸家五味禪引水澆花清舍<a 
name="0793c06" id="0793c06"></a>外開田種粟埜雲邊名賢有意開三徑野老無緣受<a 
name="0793c07" id="0793c07"></a>一廛翻憶古今誰是侶寒山拾得可同傳</span></p><a 
name="0793c08" id="0793c08"></a><p><span class="lg">千峰影裏結蓬茅一念無生萬慮消性地廓然無草<a 
name="0793c09" id="0793c09"></a>穢心田坦蕩絕塵囂月臨霄漢磨天鏡雲走長空識<a 
name="0793c10" id="0793c10"></a>錦袍自是此身閒不徹青山綠水任逍遙</span></p><a 
name="0793c11" id="0793c11"></a><p><span class="lg">草閣玲瓏得自便謾將石鼎煮寒泉乾坤盡在杖頭<a 
name="0793c12" id="0793c12"></a>上日月收歸缽底邊花燦碧峰裝翠面日穿疏壁照<a 
name="0793c13" id="0793c13"></a>寒肩坦然萬籟咸俱寂贏得風高物外閒</span></p><a 
name="0793c14" id="0793c14"></a><p style="margin-left: 3em"><span class="headname">登明山寶頂</span></p><a 
name="0793c15" id="0793c15"></a><p><span class="lg">峰高路古砌苔華四顧春輝景物佳雲澹天空明日<a 
name="0793c16" id="0793c16"></a>月風馳草偃走龍蛇林松點翠棲幽鳥澗水流香帶<a 
name="0793c17" id="0793c17"></a>落花採罷紫芝依石坐逸情豈羨泛仙槎</span></p><a 
name="0793c18" id="0793c18"></a><p style="margin-left: 3em"><span class="headname">明山與友人夜坐惜別</span></p><a 
name="0793c19" id="0793c19"></a><p><span class="lg">爐香斷續晚鐘暹冷露無聲溼翠微素壁燈光浮琥<a 
name="0793c20" id="0793c20"></a>珀疏簾月影映玻璃花開別苑金風爽鶴唳霜天雲<a 
name="0793c21" id="0793c21"></a>夢稀話共知心唯此夕江南江北兩依依</span></p><a 
name="0793c22" id="0793c22"></a><p style="margin-left: 3em"><span class="headname">除夕</span></p><a 
name="0793c23" id="0793c23"></a><p><span class="lg">自從浪跡走天涯甲乙渾忘屈指推乍見梅開春又<a 
name="0793c24" id="0793c24"></a>到忽聞竹爆歲除來老臨白髮添何易時去黃金換<a 
name="0793c25" id="0793c25"></a>不回珍重兩堂雲水客一年好景付茶杯</span></p><a 
name="0793c26" id="0793c26"></a><p style="margin-left: 3em"><span class="headname">元旦發筆</span></p><a 
name="0793c27" id="0793c27"></a><p><span class="lg">東來曉日照山堂兀坐齋頭世渾忘爐內添香和案<a 
name="0793c28" id="0793c28"></a>煖池中洗筆帶花香簷前好鳥鳴生滅檻外寒松較<a 
name="0793c29" id="0793c29"></a>短長對境吟哦清興遠少林公案豈囊藏</span></p><a 
name="0793c30" id="0793c30"></a><p style="margin-left: 3em"><span class="headname">春日尋芳</span></p><a 
name="0794a01" id="0794a01"></a><p><span class="lg">雲澹山空積翠深杖藜緩步出幽林雨餘青嶂煙嵐<a 
name="0794a02" id="0794a02"></a>重水落寒潭日影沉魚躍錦江波砌玉風翻嫩柳葉<a 
name="0794a03" id="0794a03"></a>篩金悠然一笑晴光好無處山河不帶春</span></p><a 
name="0794a04" id="0794a04"></a><p style="margin-left: 3em"><span class="headname">題浦峰寺</span></p><a 
name="0794a05" id="0794a05"></a><p><span class="lg">蘭若巍峨宋帝封明山秀水護重重三更鳥宿凌雲<a 
name="0794a06" id="0794a06"></a>樹五夜僧敲醒世鐘幻夢須從空裏覺道源宜向靜<a 
name="0794a07" id="0794a07"></a>中逢大開爐韝鎔凡聖祖印單傳正脈通</span></p><a 
name="0794a08" id="0794a08"></a><p style="margin-left: 3em"><span class="headname">參禪偈</span></p><a 
name="0794a09" id="0794a09"></a><p><span class="lg">參禪本要自心明莫向他人行處尋念起一絲眼著<a 
name="0794a10" id="0794a10"></a>楔腹藏萬卷鏡蒙塵家家戶透長安路處處山含太<a 
name="0794a11" id="0794a11"></a>古春撞遇虛空連架打髑髏乾盡見天真</span></p><a 
name="0794a12" id="0794a12"></a><p style="margin-left: 3em"><span class="headname">麻陽邑侯陳公過訪次韻<span class="note">(公諱五典)</span></span></p><a 
name="0794a13" id="0794a13"></a><p><span class="lg">樹鎖蒼煙澗隔塵蘿龕共坐雨花新成仙作佛無多<a 
name="0794a14" id="0794a14"></a>體治國齊家總一真翰院文明傳道統楚國善政布<a 
name="0794a15" id="0794a15"></a>慈因佇聆丹詔登台輔勿負靈山記&#x8382;誠</span></p><a 
name="0794a16" id="0794a16"></a><p style="margin-left: 3em"><span class="headname">贈宗慶昇上座</span></p><a 
name="0794a17" id="0794a17"></a><p><span class="lg">寥寥祖道繼今時正眼弘通屬爾為吹毛殺活勤摩<a 
name="0794a18" id="0794a18"></a>用鉤釣拋垂莫浪施摟碎兔<span class="gaiji">[穴/廷]<!--gaiji,,1[穴/廷],2&#x25976;,3--></span>狐穸種奪來虎穴鳳<a 
name="0794a19" id="0794a19"></a>巢兒聖恩聖德從斯報此是吾家向上機</span></p><a 
name="0794a20" id="0794a20"></a><p style="margin-left: 3em"><span class="headname">午日二首</span></p><a 
name="0794a21" id="0794a21"></a><p><span class="lg">朱明日正照林端徙倚樓臺對碧瀾龜鼓頻催江上<a 
name="0794a22" id="0794a22"></a>酒龍舟兢畫水中天長吟玉偈逸情遠滿泛霞觴客<a 
name="0794a23" id="0794a23"></a>興寬彩繫五絲垂續命風流不盡萬人歡</span></p><a 
name="0794a24" id="0794a24"></a><p><span class="lg">佳節中天日正長聲聲畫鼓落平江朱樓酒重留人<a 
name="0794a25" id="0794a25"></a>醉碧水舟輕鬥浪狂吐火柘榴紅映彩出波菡萏綠<a 
name="0794a26" id="0794a26"></a>生香從來一味禪風別香積頻頻發上方</span></p><a 
name="0794a27" id="0794a27"></a><p style="margin-left: 3em"><span class="headname">芭蕉</span></p><a 
name="0794a28" id="0794a28"></a><p><span class="lg">素質參天碧玉莖橫拖青劍倚龍門光浮古幹留雲<a 
name="0794a29" id="0794a29"></a>住影覆苔寒絕鳥痕晚抱麒麟和月臥朝看蝴蝶弄<a 
name="0794a30" id="0794a30"></a>春晴靈根鬱密超群品未許時人取次論</span></p><a 
name="0794b01" id="0794b01"></a><p style="margin-left: 3em"><span class="headname">代友人一律</span></p><a 
name="0794b02" id="0794b02"></a><p><span class="lg">自歸酉水遠雲林幾度逢春柳綻金門外青山看是<a 
name="0794b03" id="0794b03"></a>舊鏡中白髮鑑來新半生書債餘閒少百代興亡醉<a 
name="0794b04" id="0794b04"></a>夢深遙憶故人湘浦隔濡毫走墨一傳心</span></p><a 
name="0794b05" id="0794b05"></a><p style="margin-left: 3em"><span class="headname">中秋</span></p><a 
name="0794b06" id="0794b06"></a><p><span class="lg">誰將玉鏡挂蒼窮一片清輝處處同印破水天分上<a 
name="0794b07" id="0794b07"></a>下移將花影轉西東光臨狻兔成胎息影射潛龍起<a 
name="0794b08" id="0794b08"></a>銳雄萬里山河渾白晝良宵誰不仰高風</span></p><a 
name="0794b09" id="0794b09"></a><p style="margin-left: 3em"><span class="headname">暮秋有感</span></p><a 
name="0794b10" id="0794b10"></a><p><span class="lg">兀坐江頭對落暉風恬浪靜水聲微深秋紅葉和霜<a 
name="0794b11" id="0794b11"></a>醉薄暮黃花帶露肥白髮誰驚催世夢朱顏那省樂<a 
name="0794b12" id="0794b12"></a>閒機乾坤否泰何堪論我與青山絕是非</span></p><a 
name="0794b13" id="0794b13"></a><p style="margin-left: 3em"><span class="headname">代僧答文友</span></p><a 
name="0794b14" id="0794b14"></a><p><span class="lg">聖學貴心空心空至理融山川皆道用草木盡文風<a 
name="0794b15" id="0794b15"></a>室朗晴霞照窗虛夜月通毫端生瑞彩直射斗牛宮</span></p><a 
name="0794b16" id="0794b16"></a><p style="margin-left: 3em"><span class="headname">贈隱者</span></p><a 
name="0794b17" id="0794b17"></a><p><span class="lg">結草雲林下無腔曲自吟彈琴音動指作賦韻勞心<a 
name="0794b18" id="0794b18"></a>竹逕苔痕溼松庭積翠陰山泉饒獨飲誰與漫清纓</span></p><a 
name="0794b19" id="0794b19"></a><p style="margin-left: 3em"><span class="headname">象山值雪</span></p><a 
name="0794b20" id="0794b20"></a><p><span class="lg">誰把珠璣撒谿山一色妍蒼松成玉樹古壁挂銀箋<a 
name="0794b21" id="0794b21"></a>白象增雄峙虯龍帶暮煙圓明舒一鑑處處兩花天</span></p><a 
name="0794b22" id="0794b22"></a><p style="margin-left: 3em"><span class="headname">舟中有感</span></p><a 
name="0794b23" id="0794b23"></a><p><span class="lg">飄泊寒江際輕舟慢艣游春晴開柳眼雲懶臥山頭<a 
name="0794b24" id="0794b24"></a>蝶夢花間醒波光天外浮問予何所似坦蕩一沙鷗</span></p><a 
name="0794b25" id="0794b25"></a><p style="margin-left: 3em"><span class="headname">宿玄武宮</span></p><a 
name="0794b26" id="0794b26"></a><p><span class="lg">幾村青嶂外一寺白雲中貝葉翻明月松風度晚鐘<a 
name="0794b27" id="0794b27"></a>茶香忘客倦枕墮得心空夢斷煙霞裏醒來日正東</span></p><a 
name="0794b28" id="0794b28"></a><p style="margin-left: 3em"><span class="headname">重經青蓮菴</span></p><a 
name="0794b29" id="0794b29"></a><p><span class="lg">此地我居先溪通隱者泉開窗迎白月鑿沼種青蓮<a 
name="0794b30" id="0794b30"></a>逕竹節無改庭松老更堅知君深院裏別有洞中天</span></p><a 
name="0794c01" id="0794c01"></a><p style="margin-left: 3em"><span class="headname">中秋</span></p><a 
name="0794c02" id="0794c02"></a><p><span class="lg">一輪今夜滿何處不圓明影逐蟬光冷香浮桂魄輕<a 
name="0794c03" id="0794c03"></a>露珠連柏翠潦水共天清此景家家賞誰人識暮晴</span></p><a 
name="0794c04" id="0794c04"></a><p style="margin-left: 3em"><span class="headname">菊花</span></p><a 
name="0794c05" id="0794c05"></a><p><span class="lg">群芳春兢艷貴種別尋常不逐炎涼變還經歲月長<a 
name="0794c06" id="0794c06"></a>清機凝玉露翠色傲銀霜自識陶潛後逸名遍界香</span></p><a 
name="0794c07" id="0794c07"></a><p style="margin-left: 3em"><span class="headname">贈隱者</span></p><a 
name="0794c08" id="0794c08"></a><p><span class="lg">結廬人境外盡日少塵鳴澗杳猿聲度林深鳥語穿<a 
name="0794c09" id="0794c09"></a>樹搖青徑柳花發玉池蓮坐待熏風煖支鐺煮瀑泉</span></p><a 
name="0794c10" id="0794c10"></a><p style="margin-left: 3em"><span class="headname">春日送別友人</span></p><a 
name="0794c11" id="0794c11"></a><p><span class="lg">谿山冰雪瘦送客度平川逕草鋪羅襦藤花插翠鈿<a 
name="0794c12" id="0794c12"></a>舟行殘照裏帆挂夕陽邊此會知何日千江一月圓</span></p><a 
name="0794c13" id="0794c13"></a><p style="margin-left: 3em"><span class="headname">春日雨霽</span></p><a 
name="0794c14" id="0794c14"></a><p><span class="lg">雨歇泉聲朗風微竹韻清隴頭蛙喚子陌上鳥鳴春<a 
name="0794c15" id="0794c15"></a>蔓草馴蛇性名花恰蝶情乾坤無覆蔽造化坦然平</span></p><a 
name="0794c16" id="0794c16"></a><p style="margin-left: 3em"><span class="headname">春夜坐</span></p><a 
name="0794c17" id="0794c17"></a><p><span class="lg">清夜涼如洗輕寒入毳衣雲移驚石瘦露重覺花肥<a 
name="0794c18" id="0794c18"></a>鶴唳聞天語猿啼見月輝其間端的旨欲辨<span class="corr" title='[巳&gt;已]'>已</span>忘機</span></p><a 
name="0794c19" id="0794c19"></a><p style="margin-left: 3em"><span class="headname">客中阻雨</span></p><a 
name="0794c20" id="0794c20"></a><p><span class="lg">風憂松篁韻雲封野甸迷氣寒花態弱露重柳頭垂<a 
name="0794c21" id="0794c21"></a>世念同冰冷禪心共水棲旅懷何所寄灑墨暫留題</span></p><a 
name="0794c22" id="0794c22"></a><p style="margin-left: 3em"><span class="headname">春日喜晴</span></p><a 
name="0794c23" id="0794c23"></a><p><span class="lg">四嶂雲開曉寒光逐澗流石林煙氣盡樓閣曙光浮<a 
name="0794c24" id="0794c24"></a>盜果猿搖樹尋香鹿趁丘靜觀時澤潤物物自抽頭</span></p><a 
name="0794c25" id="0794c25"></a><p style="margin-left: 3em"><span class="headname">獨坐有懷寄黃居士</span></p><a 
name="0794c26" id="0794c26"></a><p><span class="lg">曲逕苔生綠蓬門永日關悠然居世外迥矣別人寰<a 
name="0794c27" id="0794c27"></a>舊識山川阻心知夢往還天台何日晤攜手白雲間</span></p><a 
name="0794c28" id="0794c28"></a><p style="margin-left: 3em"><span class="headname">夏日寓天龍山</span></p><a 
name="0794c29" id="0794c29"></a><p><span class="lg">林幽山寺古修竹護危墻花雨空中散沉檀室內香<a 
name="0794c30" id="0794c30"></a>野情隨放逸世態任奔忙寂靜無人語鐘聲到上方</span></p><a 
name="0795a01" id="0795a01"></a><p style="margin-left: 2em"><span class="headname">讚</span></p><p style="margin-left: 3em"><span class="headname">自雕布袋羅漢像讚</span></p><a 
name="0795a02" id="0795a02"></a><p><span class="lg">乾坤法界不可說納向其中無一物十字街頭大打<a 
name="0795a03" id="0795a03"></a>開<span class="gaiji">[狂-王+羊]<!--gaiji,,1[狂-王+羊],2&#x26355;,3--></span>頭狗肉誰能別咄咄休怪捏憨布袋裏有彌勒</span></p><a 
name="0795a04" id="0795a04"></a><p style="margin-left: 3em"><span class="headname">雙桂破山明祖像讚</span></p><a 
name="0795a05" id="0795a05"></a><p><span class="lg">者老漢殺人處極救眾生酒肉裏吞吐佛祖腳跟下<a 
name="0795a06" id="0795a06"></a>鸞翔鳳翥棒頭邊虎驟龍驤鐵稜稜面孔耿落落心<a 
name="0795a07" id="0795a07"></a>腸遍地兒孫覓伊起處不得<span class="note">(咄)</span>西蜀梁山雙桂堂上</span></p><a 
name="0795a08" id="0795a08"></a><p style="margin-left: 3em"><span class="headname">自讚</span></p><a 
name="0795a09" id="0795a09"></a><p><span class="lg">咄哉者村漢名不得狀不得畢竟如何施設娥眉潭<a 
name="0795a10" id="0795a10"></a>上<span class="corr" title='[巳&gt;已]'>已</span>多年貫逐獰龍吞夜月</span></p><a 
name="0795a11" id="0795a11"></a><p><span class="lg">者老漢古怪樣任他讚任他謗不著凡見不住聖相<a 
name="0795a12" id="0795a12"></a>橫打直敲一條白棒逢場作戲當仁不讓呵呵卻被<a 
name="0795a13" id="0795a13"></a>個沒眼波斯東摸西塗喚他做法柱和尚</span></p><a 
name="0795a14" id="0795a14"></a><p style="margin-left: 2em"><span class="headname">書問</span></p><a 
name="0795a15" id="0795a15"></a><p style="margin-left: 3em"><span class="headname">謝瀘谿邑侯吳公啟<span class="note">(公諱嵩)</span></span></p><a 
name="0795a16" id="0795a16"></a><p style="text-indent: 0em; margin-left: 0em"><span class="linehead"></span>聖道巍峨惟賴英才而治化佛天光耀全希仁善以<a 
name="0795a17" id="0795a17"></a>洪揚起唐虞泰運於斯際家家樂業頌風高鎮華夏<a 
name="0795a18" id="0795a18"></a>安平於此日處處歌揚稱至德不惟紫極注心實乃<a 
name="0795a19" id="0795a19"></a>蒼生拭目恭惟台臺道融三教學富五車列赤幟於<a 
name="0795a20" id="0795a20"></a>詞壇播清名於海甸驅邪遠佞易俗移風拯<span title="未知的文字">▆</span><span title="未知的文字">▆</span>之<a 
name="0795a21" id="0795a21"></a>水火郊鴻甫巢擁緇流之屏翰龍象奔騰誠哉一路<a 
name="0795a22" id="0795a22"></a>福星久矣萬家生佛棟也山林樗櫟泉石慵愚形尚<a 
name="0795a23" id="0795a23"></a>不中於規繩志豈堪儔於鴻鵠道薄德微學疏才淺<a 
name="0795a24" id="0795a24"></a>飽餐香積至今齒頰生涼寵錫佳章終古名藍絢彩<a 
name="0795a25" id="0795a25"></a>欣觀雲漢之篇<span class="corr" title='[巳&gt;已]'>已</span>識道隆先哲快誦珠璣之句更聆<a 
name="0795a26" id="0795a26"></a>德配一君佩感無涯衷酬莫罄臨楮瞻依併復併謝。</p><a 
name="0795a27" id="0795a27"></a><p style="margin-left: 3em"><span class="headname">復僧書</span></p><a 
name="0795a28" id="0795a28"></a><p style="text-indent: 0em; margin-left: 0em"><span class="linehead"></span>承來翰云業緣所繫山僧三復而三歎然上無攀仰<a 
name="0795a29" id="0795a29"></a>下絕<span class="corr" title='[巳&gt;己]'>己</span>躬淨裸裸赤灑灑有何繫哉山僧乃棲心於<a 
name="0795a30" id="0795a30"></a>孤峰頂上志泯心灰炊木樝羹煮鐵釘飯以消日也<a 
name="0795b01" id="0795b01"></a>上座忽爾問心乃問是何人心是何物若言是一不<a 
name="0795b02" id="0795b02"></a>應又有問心者若言是二乃元無二古且將甚麼喚<a 
name="0795b03" id="0795b03"></a>作心所以古德云似地擎山不知山之孤峻如石含<a 
name="0795b04" id="0795b04"></a>玉不知玉之無瑕今上座既有向上之志須用智慧<a 
name="0795b05" id="0795b05"></a>之刀斬斷一切獨立於萬仞之上無論是佛是魔一<a 
name="0795b06" id="0795b06"></a>齊勦絕絕後再甦提持祖印利物維新堪報佛恩始<a 
name="0795b07" id="0795b07"></a>不負出家之志耳依依是復。</p><a 
name="0795b08" id="0795b08"></a><div class="xu"><p style="margin-left: 3em"><span class="headname">重修浦峰寺序</span></p><a 
name="0795b09" id="0795b09"></a><p style="text-indent: 0em; margin-left: 0em"><span class="linehead"></span>立莖草而建梵剎正眼弘開移片石而得雲饒敏手<a 
name="0795b10" id="0795b10"></a>親切所謂<span class="corr" title='[鍜&gt;鍛]'>鍛</span>琢金玉須憑良匠之工擁護法幢必假<a 
name="0795b11" id="0795b11"></a>恩檀之力古稱裴公奪笏于石霜蘇子解帶<span title="未知的文字">▆</span><span title="未知的文字">▆</span><span title="未知的文字">▆</span><a 
name="0795b12" id="0795b12"></a>所以道不虛行乘時而合也爰有辰郡勝境浦峰<span title="未知的文字">▆</span><a 
name="0795b13" id="0795b13"></a>寺曲水拖藍群峰聳翠鍾如是之靈秀產如是之英<a 
name="0795b14" id="0795b14"></a>賢高也明也松風鳥語演不盡之玄音奇哉俊哉蘿<a 
name="0795b15" id="0795b15"></a>月煙雲協無窮之妙旨宛然鷲嶺西開儼若普陀南<a 
name="0795b16" id="0795b16"></a>現嗟吁滄桑之後一片坵墟殿閣樓臺蒼苔疊鎖墻<a 
name="0795b17" id="0795b17"></a>坦戶牖荊棘叢封畫棟傾而鼠雀成巢丹壁頹而狐<a 
name="0795b18" id="0795b18"></a>犴作穴風輪雨矢無日催殘金容敗露人意何安茲<a 
name="0795b19" id="0795b19"></a>略竭以寸忱冀重新而鼎革諒一木之難支思眾擎<a 
name="0795b20" id="0795b20"></a>之易舉仰祈尊官長者達士仁人發難捨能捨之心<a 
name="0795b21" id="0795b21"></a>施極愛所愛之物共勷盛事快睹落成庶使佛日重<a 
name="0795b22" id="0795b22"></a>輝法輪再轉功高德厚注北海以無涯善因樂果積<a 
name="0795b23" id="0795b23"></a>南山而有慶現手眼於當時勒芳名於不朽謹序。</p></div><a 
name="0795b24" id="0795b24"></a><p style="margin-left: 3em"><span class="headname">募修普同塔緣引</span></p><a 
name="0795b25" id="0795b25"></a><p style="text-indent: 0em; margin-left: 0em"><span class="linehead"></span>歷古叢林知識建立法幢激揚宗旨墈龍驗象豎拂<a 
name="0795b26" id="0795b26"></a>拈槌是謂禪宗之極則也然而收骨殮骸普存合塔<a 
name="0795b27" id="0795b27"></a>亦先佛之定製茲以山僧劣志固不敢效古人之大<a 
name="0795b28" id="0795b28"></a>作別展一線風規化道有緣緇素同發盛心多寡施<a 
name="0795b29" id="0795b29"></a>助共成一塔功勒千秋是疏。</p><a 
name="0795b30" id="0795b30"></a><p style="margin-left: 2em"><span class="headname">佛事</span></p><a 
name="0795c01" id="0795c01"></a><p style="margin-left: 3em"><span class="headname">為鐵腳禪德起龕舉火</span></p><a 
name="0795c02" id="0795c02"></a><p style="text-indent: 0em; margin-left: 0em"><span class="linehead"></span>以拄杖擊龕云生也者重關死也者重關打破者重<a 
name="0795c03" id="0795c03"></a>關出頭天外看喝一喝云照顧腳下以杖引行。</p><a 
name="0795c04" id="0795c04"></a><p style="text-indent: 0em; margin-left: 0em"><span class="linehead"></span>舉起火炬云鐵腳鐵腳踏翻海底掀倒山嶽龍來一<a 
name="0795c05" id="0795c05"></a>拳象來一腳任爾大顯神通不出末後一著攛下火<a 
name="0795c06" id="0795c06"></a>云烈焰光中請君自顧。</p><a 
name="0795c07" id="0795c07"></a><p style="margin-left: 3em"><span class="headname">為送拂塵老宿入塔</span></p><a 
name="0795c08" id="0795c08"></a><p style="text-indent: 0em; margin-left: 0em"><span class="linehead"></span>云法法俱圓事事<span class="corr" title='[巳&gt;已]'>已</span>畢來亦無來去亦無去正體凝<a 
name="0795c09" id="0795c09"></a>然一塵不立山僧如是舉揚猶是者邊底事且道拂<a 
name="0795c10" id="0795c10"></a>塵老宿畢竟向什麼處安身立命以拄杖指塔云團<a 
name="0795c11" id="0795c11"></a>團無縫<span class="corr" title='[謼&gt;罅]'>罅</span>千古立高標。</p><a 
name="0795c12" id="0795c12"></a><p style="margin-left: 3em"><span class="headname">為拙之大德起龕下火</span></p><a 
name="0795c13" id="0795c13"></a><p style="text-indent: 0em; margin-left: 0em"><span class="linehead"></span>喝一喝云菩提大道無去來相生死通明了沒遮障<a 
name="0795c14" id="0795c14"></a>咄泥牛舉步超三界木馬追風越十洲。</p><a 
name="0795c15" id="0795c15"></a><p style="text-indent: 0em; margin-left: 0em"><span class="linehead"></span>以火炬指面云拙之老拙之老一氣不來東歪西倒<a 
name="0795c16" id="0795c16"></a>者個赤肉團作麼生銷繳攛下火云足下紅蓮開燦<a 
name="0795c17" id="0795c17"></a>爛無相光中獨露身。</p><a 
name="0795c18" id="0795c18"></a><p style="margin-left: 2em"><span class="headname">法派</span></p><a 
name="0795c19" id="0795c19"></a><p style="text-indent: 0em; margin-left: 0em"><span class="linehead"></span>海慧明常淨通真達本源道弘證佛果紹繼祖燈。<span title="未知的文字">▆</span></p><a 
name="0795c20" id="0795c20"></a><p style="margin-left: 2em"><span class="headname">行狀</span></p><a 
name="0795c21" id="0795c21"></a><p style="text-indent: 0em; margin-left: 0em"><span class="linehead"></span>師諱海棟號法柱姓陳氏先大人名三桂母趙姓澧<a 
name="0795c22" id="0795c22"></a>洲石門人也廿齡父母雙逝悉廢儒業至二十五歲<a 
name="0795c23" id="0795c23"></a>因思親恩難報乃棄俗出家往慈利七星山禮長明<a 
name="0795c24" id="0795c24"></a>炅和尚披剃參三不是親炙三載到龍山穎秀師翁<a 
name="0795c25" id="0795c25"></a>座下圓具又隨炅至沅州明山巾瓶七載一日炅問<a 
name="0795c26" id="0795c26"></a>從苗辨地因語識人秪如苗未發生之際語未開口<a 
name="0795c27" id="0795c27"></a>之先作麼生辨得師云不會炅曰汝實不會麼師云<a 
name="0795c28" id="0795c28"></a>一輪明月千峰上古往今來一串穿炅曰又道不會<a 
name="0795c29" id="0795c29"></a>師作禮復隨炅至辰州浦峰寺一日坐次炅曰達磨<a 
name="0795c30" id="0795c30"></a>西來傳個什麼師云路逢毒蛇長千尺腳下翻騰勢<a 
name="0796a01" id="0796a01"></a>轉高炅曰也須喫棒師拂袖便出後一夕聞風動樹<a 
name="0796a02" id="0796a02"></a>鳥作喧洞明此事偶成一偈娘生鼻孔本來長八字<a 
name="0796a03" id="0796a03"></a>打開不覆藏風韻鳥鳴元不異靈靈緊俏絕商量炅<a 
name="0796a04" id="0796a04"></a>曰塞卻鼻孔坐斷舌頭作麼生出氣師云頂門上七<a 
name="0796a05" id="0796a05"></a>縱八橫炅曰放汝三十棒師震威一喝炅亦喝師過<a 
name="0796a06" id="0796a06"></a>前便作掌勢炅謂座元曰此是浦峰第二代主人親<a 
name="0796a07" id="0796a07"></a>炙十有餘載后受記&#x8382;往住邵州金峰青蓮菴適因<a 
name="0796a08" id="0796a08"></a>老人示寂歸浦峰收葬事完受請繼席帥眾廿載朝<a 
name="0796a09" id="0796a09"></a>夕不怠精勤垂訓遐邇緇素披瀝欽崇提持正令大<a 
name="0796a10" id="0796a10"></a>啟宗猷祥麔威鳳振振繩繩殿閣寮舍俱成大觀<span title="未知的文字">▆</span><a 
name="0796a11" id="0796a11"></a>裝聖像百有餘尊一切常住諸事具備時年五大<span title="未知的文字">▆</span><a 
name="0796a12" id="0796a12"></a>六棲心泉石暫截葛藤將院務交付嗣法門人輪<span title="未知的文字">▆</span><a 
name="0796a13" id="0796a13"></a>住理自此袍道情閒以樂餘年耳。</p><a 
name="0796a14" id="0796a14"></a><a 
name="0796a15" id="0796a15"></a><div class="w"><div style="margin-left: 1em"><p style="text-indent: 0em; margin-left: 1em"><span class="linehead"></span>康熙辛未歲蒲月　夏至前五日刊</p></div></div><a 
name="0796a16" id="0796a16"></a><a 
name="0796a17" id="0796a17"></a><a 
name="0796a18" id="0796a18"></a><a 
name="0796a19" id="0796a19"></a><a 
name="0796a20" id="0796a20"></a><p><span class="juanname">法柱棟禪師語錄卷下　　<span class="note">(板存嘉興府楞嚴寺流通正藏)</span></span></p>
<hr>【經文資訊】嘉興藏第 37 冊 No. B402 浦峰法柱棟禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index630c.html?index=J37nB402" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J37nB402_002 by HTTrack Website Copier/3.x [XR&CO'2014], Tue, 07 Jun 2016 07:14:08 GMT -->
</html>
