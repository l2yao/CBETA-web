<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X59n1105_002 by HTTrack Website Copier/3.x [XR&CO'2014], Tue, 07 Jun 2016 07:33:50 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=974811732&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX59n1105&amp;utmp=%2Fmobile%2Findex.php%3Findex%3DX59n1105_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index30ac.html?index=X59n1105_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第59冊<br/>No.1105 芝園集 (2卷)<br/>【宋 元照作】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X59">
<div class="root" id="1105" sutra_name="芝園集" sutra_juan="[卷2]">　
<a 
name="0659a01" id="0659a01"></a><a 
name="0659a02" id="0659a02"></a><a 
name="0659a03" id="0659a03"></a><a 
name="0659a04" id="0659a04"></a><p><span class="juanname">芝園集下</span></p><a 
name="0659a05" id="0659a05"></a><a 
name="0659a06" id="0659a06"></a><p style="margin-left: 2em"><span class="headname">秀州呂氏靈骨贊</span></p><a 
name="0659a07" id="0659a07"></a><p style="text-indent: 0em; margin-left: 0em"><span class="linehead"></span>秀州海鹽廣陳鎮普照院釋智圓母喪以遺骨盛於<a 
name="0659a08" id="0659a08"></a>小匣日誦毗盧灌頂&#x546A;加持淨土覆于骨上殆至盈<a 
name="0659a09" id="0659a09"></a>尺一日頂骨忽涌於土面初不以為然仍舊覆之翌<a 
name="0659a10" id="0659a10"></a>日復爾眾皆驚駭適會武夷公權鎮作記以廣其事<a 
name="0659a11" id="0659a11"></a>青山安忍子復作贊曰。</p><a 
name="0659a12" id="0659a12"></a><p style="text-indent: 0em; margin-left: 0em"><span class="linehead"></span>噫彼遺形兀如無情既積土而餘尺何自底而還昇<a 
name="0659a13" id="0659a13"></a>為毗盧之本誓為濯頂之勝能為慈母之積德為孝<a 
name="0659a14" id="0659a14"></a>子之克誠考眾緣而罔知所自詰至理而寂爾無名<a 
name="0659a15" id="0659a15"></a>不見所宰孰示斯徵無師上智未足測懸河妙辯無<a 
name="0659a16" id="0659a16"></a>以評唯其莫測莫評兮所以為靈。</p><a 
name="0659a17" id="0659a17"></a><p style="text-indent: 0em; margin-left: 0em"><span class="linehead"></span>吾佛初成正覺即結上乘戒首曰孝順至道之法次<a 
name="0659a18" id="0659a18"></a>命其徒曰我初出家與父母誓若得佛道當先度之<a 
name="0659a19" id="0659a19"></a>逮還本國父王展禮即踊身&#x8657;空七多羅樹若有所<a 
name="0659a20" id="0659a20"></a>不敢當也尋昇忉利天為母一夏說法由是二親皆<a 
name="0659a21" id="0659a21"></a>獲果證父喪既殮率難陀阿難羅云共舁棺就葬顧<a 
name="0659a22" id="0659a22"></a>謂眾曰吾恐當來兇暴不知報恩故也其苦勉深誡<a 
name="0659a23" id="0659a23"></a>&#x5FA7;見于大小乘經律論學者共知不復備舉然有晚<a 
name="0659a24" id="0659a24"></a>輩不從師範肆意狂走棄親遠遊殊不念倚門延頸<a 
name="0659b01" id="0659b01"></a>拊膺飲淚積思而成病者往往有之矧復知病而不<a 
name="0659b02" id="0659b02"></a>歸省聞訃而不奔喪臨喪而不展哀履時而不致祭<a 
name="0659b03" id="0659b03"></a>乃引洞山拽殺母玄沙不救父以為方外達人不在<a 
name="0659b04" id="0659b04"></a>是也吁汝謂吾佛方外耶方內耶達耶不達耶何拳<a 
name="0659b05" id="0659b05"></a>拳奉親不違生事死葬之禮乎哀彼二師但肆一時<a 
name="0659b06" id="0659b06"></a>之特異不顧後世之&#x5190;濫害傷名教不為不甚且夫<a 
name="0659b07" id="0659b07"></a>辭親割愛者蓋所以平親&#x758E;彼我之見息愛惡取舍<a 
name="0659b08" id="0659b08"></a>之情然後生佛等觀怨親無外四生六道孰非吾親<a 
name="0659b09" id="0659b09"></a>服勤侍養未害為達是以睦州供母手自編蒲道紀<a 
name="0659b10" id="0659b10"></a>報親肩常負擔安有辜恩悖德而為達乎若乃尋師<a 
name="0659b11" id="0659b11"></a>訪道夕<span class="corr" title='[愓&gt;惕]'>惕</span>朝勤不棄分陰猶不免過而況任性嬉遊<a 
name="0659b12" id="0659b12"></a>爛眠飽食則無間極苦未足為報&#x751E;覽呂氏靈骨記<a 
name="0659b13" id="0659b13"></a>愛其所謂報恩求法兩存而並行有以見武夷簿公<a 
name="0659b14" id="0659b14"></a>不獨知圓師之所存是亦深契吾佛垂訓之意有足<a 
name="0659b15" id="0659b15"></a>警寤於吾曹也因題贊末以廣其致云。</p><a 
name="0659b16" id="0659b16"></a><p style="margin-left: 2em"><span class="headname">考妣墓誌銘</span></p><a 
name="0659b17" id="0659b17"></a><p style="text-indent: 0em; margin-left: 0em"><span class="linehead"></span>考君唐姓諱祐世居錢唐祖父皆為公吏遂承其業<a 
name="0659b18" id="0659b18"></a>君仁慈寬厚出於天性公勤廉慎上位多任之凡典<a 
name="0659b19" id="0659b19"></a>廂鎮里巷&#x9B2A;訟止以善言和解至有置酒勉其去&#x751E;<a 
name="0659b20" id="0659b20"></a>歉歲差散米濟飢民而公倉出給必有費耗他皆削<a 
name="0659b21" id="0659b21"></a>其升合君乃別&#x7C74;陰以益之由是在處皆目為佛子<a 
name="0659b22" id="0659b22"></a>君雖吏人坐必儼如行必緩步口不談非議足不履<a 
name="0659b23" id="0659b23"></a>非所公筵餞迓紛華滿眼君獨俛首未&#x751E;窺<span class="gaiji">[(厂@((既-旡)-日+口))*頁]<!--gaiji,,1[(厂@((既-旡)-日+口))*頁],2,3--></span>輕薄<a 
name="0659b24" id="0659b24"></a>輩以為取笑少孤事兄亮亮性嚴小有忤意輒加敺<a 
name="0659c01" id="0659c01"></a>叱君怡然遜謝沒齒無怨訴凡家貲不入私室盡以<a 
name="0659c02" id="0659c02"></a>付兄聽其裁置或勉與兄析居君曰吾無他親獨一<a 
name="0659c03" id="0659c03"></a>老兄而<span class="corr" title='[巳&gt;已]'>已</span>骨血離異非吾所忍為也有日族人強之<a 
name="0659c04" id="0659c04"></a>且使草狀君執筆墮淚不忍書遂擲筆而罷於是兄<a 
name="0659c05" id="0659c05"></a>弟聚首終老晚年休退日唯課念元祐四年秋染疾<a 
name="0659c06" id="0659c06"></a>至十月十一日稱佛&#x63D1;印而終享壽七十五娶郡人<a 
name="0659c07" id="0659c07"></a>竺氏生男四曰簡曰齊曰照從釋氏曰式早世五女<a 
name="0659c08" id="0659c08"></a>皆出適後月十二日葬于北山青枝塢。</p><a 
name="0659c09" id="0659c09"></a><p style="text-indent: 0em; margin-left: 0em"><span class="linehead"></span>先妣竺氏自處室<span class="corr" title='[巳&gt;已]'>已</span>能篤信佛理洎歸先君執勞敬<a 
name="0659c10" id="0659c10"></a>難如婢事主女工婦事凶喜禮度鄉&#x96A3;取之為法主<a 
name="0659c11" id="0659c11"></a>家嚴毅慨然有丈夫志與人柔順凡姻戚無表裏無<a 
name="0659c12" id="0659c12"></a>豪賤皆包容矜恤至於婢僕群小低顏&#x8F2D;語若恐有<a 
name="0659c13" id="0659c13"></a>所失奩無餘畜隨有即散于投借貸無不周給造像<a 
name="0659c14" id="0659c14"></a>供僧尤無所惜中年棄生事絕首飾齋戒<span class="gaiji">蔬<!--gaiji,蔬,1[蔬-(梳-木)+束],2,3--></span>素專慕<a 
name="0659c15" id="0659c15"></a>淨業辰夕禮誦言音清朗過門者往往駐足傾耳遲<a 
name="0659c16" id="0659c16"></a>遲不去鍼縷澣濯至老不許人兼紹聖二年春得疾<a 
name="0659c17" id="0659c17"></a>六月十日卒於臥寢移時身暖神色不變指結佛印<a 
name="0659c18" id="0659c18"></a>堅不可解壽七十七明年正月十八日拊于先君之<a 
name="0659c19" id="0659c19"></a>塋吁父母生我其恩<span class="corr" title='[巳&gt;已]'>已</span>為罔極而況遣我脫塵拔俗<a 
name="0659c20" id="0659c20"></a>學佛知道則其恩尚可報耶銘曰。</p><a 
name="0659c21" id="0659c21"></a><p>　<span class="lg">於戲考妣　　積行可紀　　後世弗聞　　人子所&#x803B;<a 
name="0659c22" id="0659c22"></a><br>　顧茲鞠育　　實惟怙恃　　厥德罔窮　　厥心曷<span class="corr" title='[巳&gt;已]'>已</span><a 
name="0659c23" id="0659c23"></a><br>　孰有為弟　　事兄猶父　　孰有為婦　　事夫猶主<a 
name="0659c24" id="0659c24"></a><br>　生則偕老　　死兮同土　　勒銘幽泉　　用昭終古</span></p><a 
name="0660a01" id="0660a01"></a><p style="margin-left: 2em"><span class="headname">台州左君墓銘</span></p><a 
name="0660a02" id="0660a02"></a><p style="text-indent: 0em; margin-left: 0em"><span class="linehead"></span>君諱伸字君儀世為臨海人謙恭端直平易安靜行<a 
name="0660a03" id="0660a03"></a>無疾趍語不輕發治家營生不以非義剋人毫髮之<a 
name="0660a04" id="0660a04"></a>利為人所犯未&#x751E;形色聞人之過未&#x751E;形齒知人有<a 
name="0660a05" id="0660a05"></a>善敬慕如不及性喜佛理見其徒不問賢不肖皆盡<a 
name="0660a06" id="0660a06"></a>誠致禮年未壯從東掖山神照法師求菩薩戒法師<a 
name="0660a07" id="0660a07"></a>對眾稱賞摩頂與記自是嚴奉淨禁凡臨齋日中食<a 
name="0660a08" id="0660a08"></a>之外有形湯藥不復進口適有親族宴會請君預焉<a 
name="0660a09" id="0660a09"></a>雖苦言篤迫終不曲從乃曰吾豈徇人意而欺佛制<a 
name="0660a10" id="0660a10"></a>乎如是四十年至死不易刻西方三聖像不與匠者<a 
name="0660a11" id="0660a11"></a>較其直誦法華三千四百餘過金剛二萬餘過起橋<a 
name="0660a12" id="0660a12"></a>甃路賑給孤寒略無所惜娶大田黃氏柔淑有賢行<a 
name="0660a13" id="0660a13"></a>亦頗向佛生男六曰太微業儒場屋有聲曰良王孝<a 
name="0660a14" id="0660a14"></a>友泛愛不幸早世曰太怡曰完曰較一為釋氏曰淨<a 
name="0660a15" id="0660a15"></a>圓女三皆出適黃氏既逝不復再娶獨居東山之別<a 
name="0660a16" id="0660a16"></a>業禮誦之餘疊足&#x51ED;机宴居終日申申如也有謂君<a 
name="0660a17" id="0660a17"></a>曰所居無乃寂寥乎君曰按有佛書堂有佛像何寂<a 
name="0660a18" id="0660a18"></a>寥之有一日當經桉處有鷰欲巢其上君曰爾巢于<a 
name="0660a19" id="0660a19"></a>此恐穢吾經少頃鷰徙他所其感物如此紹聖二年<a 
name="0660a20" id="0660a20"></a>秋臥疾不起預命僧朝晚懺念君強起厲聲誦佛不<a 
name="0660a21" id="0660a21"></a><span class="corr" title='[巳&gt;已]'>已</span>將啟手足命淨圓發法華首題增菩薩大戒尋夢<a 
name="0660a22" id="0660a22"></a>三偉人顏<span class="corr" title='[釆&gt;采]'>采</span>瑩潔立于江&#x7690;召君登舟瞥然西邁君<a 
name="0660a23" id="0660a23"></a>以為三聖導引之先容自是盡出所愛物分遺長幼<a 
name="0660a24" id="0660a24"></a>急召僧諷彌陀經未徹乃曰吾<span class="corr" title='[巳&gt;已]'>已</span>有證生淨土必矣<a 
name="0660b01" id="0660b01"></a>侍人曰何所證耶曰我<span class="corr" title='[巳&gt;已]'>已</span>得佛光矣遂沐浴更衣叱<a 
name="0660b02" id="0660b02"></a>退左右嚴誡勿泣恐亂吾意稱佛&#x63D1;印泊然而<span class="gaiji">終<!--gaiji,終,1[歹*冬],2&#x239E9;,3--></span>實<a 
name="0660b03" id="0660b03"></a>其年九月十二日也享壽七十二諸孤卜明年某月<a 
name="0660b04" id="0660b04"></a>某日葬于江南之子方隩禮也予元祐中&#x751E;寓台城<a 
name="0660b05" id="0660b05"></a>日與左氏子弟遊淨圓以予知君之詳遂登涉溪山<a 
name="0660b06" id="0660b06"></a>不遠千里而至且欲請銘以表其墓辭不獲免直筆<a 
name="0660b07" id="0660b07"></a>編次若夫考姓氏之所出事文辭之華麗則吾不如<a 
name="0660b08" id="0660b08"></a>老儒矣銘曰。</p><a 
name="0660b09" id="0660b09"></a><p>　<span class="lg">於戲君儀　　資性天成　　居敬行簡　　閑邪存誠<a 
name="0660b10" id="0660b10"></a><br>　視其所養　　既壽且寧　　觀其所終　　厥證迺明<a 
name="0660b11" id="0660b11"></a><br>　夫謀生者　　不得其死　　而達死者　　獨全其生<a 
name="0660b12" id="0660b12"></a><br>　君其全矣　　吾敢不銘</span></p><a 
name="0660b13" id="0660b13"></a><p style="margin-left: 2em"><span class="headname">新市姚君墓銘</span></p><a 
name="0660b14" id="0660b14"></a><p style="text-indent: 0em; margin-left: 0em"><span class="linehead"></span>姚氏之子喪其父<span class="corr" title='[巳&gt;已]'>已</span>三年一日泣告於予曰先君以<a 
name="0660b15" id="0660b15"></a>元祐元年十月十七夜終于所居享年七十有五娶<a 
name="0660b16" id="0660b16"></a>梅林沈氏有二子即明與弟時也六孫漸沖澂源浹<a 
name="0660b17" id="0660b17"></a>淵卜今年三月二十三日依西方法火葬二十五日<a 
name="0660b18" id="0660b18"></a><span class="corr" title='[[療-(日/小)+土]&gt;瘞]'>瘞</span>餘骨于祖母之塋皆先君之志也竊惟父母有善<a 
name="0660b19" id="0660b19"></a>子不能稱之於禮所謂不孝且先君平生為善唯師<a 
name="0660b20" id="0660b20"></a>知之願銘其墓俾無墜焉予哀其有喪又愛其父之<a 
name="0660b21" id="0660b21"></a>為人故為敘曰君諱映世居湖州德清縣新市鎮其<a 
name="0660b22" id="0660b22"></a>先家微而能竭力以事父母謹身節用展大其業以<a 
name="0660b23" id="0660b23"></a>至為豪族父喪奉遺言化之洎母喪哀慕不<span class="corr" title='[巳&gt;已]'>已</span>乃窆<a 
name="0660b24" id="0660b24"></a>于近舍之園林間搆亭宇終身居之歲時追福以酬<a 
name="0660c01" id="0660c01"></a>罔極凡語及父母輒涕淚不止其純孝如此中年以<a 
name="0660c02" id="0660c02"></a>家事付其子燕居養志閱佛書持佛名六齋五戒至<a 
name="0660c03" id="0660c03"></a>老以為常業崇塔像葺寺宇供聖飯僧不可勝計嚴<a 
name="0660c04" id="0660c04"></a>冬歉歲賑給孤寒以至輿梁義井凡有惠於人者皆<a 
name="0660c05" id="0660c05"></a>率先為之而輸其貲帛若無所惜其樂施如此沈氏<a 
name="0660c06" id="0660c06"></a>既喪誓不復娶而鰥居獨處怡然自得雖親族篤勉<a 
name="0660c07" id="0660c07"></a>之終不能迴其志曰吾豈恣<span class="corr" title='[巳&gt;己]'>己</span>所私而貽子孫之患<a 
name="0660c08" id="0660c08"></a>耶其清慎如此早暮臨食必三復拳跽媿謝於天又<a 
name="0660c09" id="0660c09"></a>令舉家皆倣之君雖富有常若不給每謂人曰吾家<a 
name="0660c10" id="0660c10"></a>起於微今雖財食苟完然且不敢忘其始晚年宗族<a 
name="0660c11" id="0660c11"></a>既盛而居室尚卑其子乃選材拓其第宇而君終不<a 
name="0660c12" id="0660c12"></a>樂曰於吾甚非分矣其守<span class="corr" title='[巳&gt;己]'>己</span>如此君為鄉中父老然<a 
name="0660c13" id="0660c13"></a>未&#x751E;恃<span class="corr" title='[巳&gt;己]'>己</span>陵物至於寒賤皆溫顏與語若無高下故<a 
name="0660c14" id="0660c14"></a>居則雖婢僕皆愛之出則雖強很皆畏之&#x96A3;里或有<a 
name="0660c15" id="0660c15"></a>所爭殆不可<span class="corr" title='[巳&gt;已]'>已</span>者必求於君君往與一言無不平息<a 
name="0660c16" id="0660c16"></a>其服物如此君未終預數月忽多置&#x69C0;薦或問其故<a 
name="0660c17" id="0660c17"></a>則曰吾不久逝矣必命浮圖者禮誦用以藉之貴其<a 
name="0660c18" id="0660c18"></a>精潔耳又囑其子曰吾歿後宜修崇以資吾報其他<a 
name="0660c19" id="0660c19"></a>無益事雖古今所尚慎勿為之人初或未信至期果<a 
name="0660c20" id="0660c20"></a>如其言其令終如此夫純孝仁也樂施義也清慎禮<a 
name="0660c21" id="0660c21"></a>也守<span class="corr" title='[巳&gt;己]'>己</span>智也服物信也所以令終者此也且人有一<a 
name="0660c22" id="0660c22"></a>善猶足稱之矧備此數者而述耶銘曰。</p><a 
name="0660c23" id="0660c23"></a><p>　<span class="lg">至哉五常　　天性本爾　　蒸民倥侗　　訓諸名理<a 
name="0660c24" id="0660c24"></a><br>　有一于是　　適為君子　　矧夫若人　　克備斯美<a 
name="0661a01" id="0661a01"></a><br>　惟形有亡　　惟德不死　　永錫孫謀　　百世可軌</span></p><a 
name="0661a02" id="0661a02"></a><p style="margin-left: 2em"><span class="headname">秀州沈君墓銘</span></p><a 
name="0661a03" id="0661a03"></a><p style="text-indent: 0em; margin-left: 0em"><span class="linehead"></span>君諱延祿世為嘉興人本家于白苧鄉晚徙居郡城<a 
name="0661a04" id="0661a04"></a>未幾別卜他舍施舊第為本覺廨宇君為人長厚少<a 
name="0661a05" id="0661a05"></a>小克嗣家業有如成人其事親以孝其治家以禮其<a 
name="0661a06" id="0661a06"></a>守<span class="corr" title='[巳&gt;己]'>己</span>無所渝其與人無所競故為鄉人之善者所稱<a 
name="0661a07" id="0661a07"></a>每事必投誠於佛而法華一經尤所駐意命僧讀誦<a 
name="0661a08" id="0661a08"></a>歲時不輟自持大悲消災密言以為常業供聖飯僧<a 
name="0661a09" id="0661a09"></a>不可計數元豐四年十月二十六日得疾終于所居<a 
name="0661a10" id="0661a10"></a>壽七十九始娶周氏先逝晚娶丁氏長男曰文雅次<a 
name="0661a11" id="0661a11"></a>曰文益二女並歸他族孫男曰宗道曰宗且曰宗敏<a 
name="0661a12" id="0661a12"></a>者從釋氏孫女三人尚處室六年三月二十二日將<a 
name="0661a13" id="0661a13"></a>從火葬予以法會因過秀城諸孤具錄其事從之乞<a 
name="0661a14" id="0661a14"></a>銘予哀其有喪辭不獲免銘曰。</p><a 
name="0661a15" id="0661a15"></a><p>　<span class="lg">以義而富　　以仁而壽　　厥始有聞　　厥終益茂<a 
name="0661a16" id="0661a16"></a><br>　積善于今　　餘慶于後</span></p><a 
name="0661a17" id="0661a17"></a><p style="margin-left: 2em"><span class="headname">崇德呂府君墓銘</span></p><a 
name="0661a18" id="0661a18"></a><p style="text-indent: 0em; margin-left: 0em"><span class="linehead"></span>忠亶君之諱也子厚字也世居義禾錢氏有國時遠<a 
name="0661a19" id="0661a19"></a>祖皆為仕洎納土歸田無復繼者行琛曾祖也仁悰<a 
name="0661a20" id="0661a20"></a>祖也文滉父也君幼孤能治家逮成人而家業大成<a 
name="0661a21" id="0661a21"></a>先娶陳氏生二男曰宗古早世曰宗顏克嗣父業一<a 
name="0661a22" id="0661a22"></a>女適邑人蔣芳孫男五曰京曰亢曰永曰亨其一從<a 
name="0661a23" id="0661a23"></a>釋氏曰慧滋曾孫十有四玄孫一舉家五十餘凡五<a 
name="0661a24" id="0661a24"></a>世而君皆見之晚娶劉氏先逝君稟賦沉厚姿貌落<a 
name="0661b01" id="0661b01"></a>落望之若可畏然與人溫恭而無競中年為疾所苦<a 
name="0661b02" id="0661b02"></a>耳目昏塞遂求悔於浮圖敬持密語未幾輒愈自是<a 
name="0661b03" id="0661b03"></a>謝絕人事杜門不出者僅三十年子孫皆孝敬侍養<a 
name="0661b04" id="0661b04"></a>有常君家雖富豪而謙卑節儉常若不足每臨衣食<a 
name="0661b05" id="0661b05"></a>必擎拳慚謝然後乃進&#x751E;訓子孫曰吾家財穀苟足<a 
name="0661b06" id="0661b06"></a>汝宜知幸勿自驕傲而奉養過度此又見君之為人<a 
name="0661b07" id="0661b07"></a>也元祐改元歲首忽自感曰吾宜去矣遂絕葷血而<a 
name="0661b08" id="0661b08"></a>課佛至三月且神色不亂屈指為印奄然謝世享年<a 
name="0661b09" id="0661b09"></a>九十三越明年二月初吉葬于邑之西南隅予&#x751E;過<a 
name="0661b10" id="0661b10"></a>是邑而諸孤狀其事號泣叩首求為之銘銘曰。</p><a 
name="0661b11" id="0661b11"></a><p>　<span class="lg">噫彼君子　　聞于鄉里　　以直而生　　以壽而死<a 
name="0661b12" id="0661b12"></a><br>　有初有終　　盡善盡美　　貽厥孫謀　　庶乎不<span class="corr" title='[巳&gt;已]'>已</span></span></p><a 
name="0661b13" id="0661b13"></a><p style="margin-left: 2em"><span class="headname">廣陳馬氏禮經錄</span></p><a 
name="0661b14" id="0661b14"></a><p style="text-indent: 0em; margin-left: 0em"><span class="linehead"></span>清信女馬氏世居秀州海鹽縣廣陳鎮父諱喜生而<a 
name="0661b15" id="0661b15"></a>柔順長歸鎮人陳世華躬勤婦事協和親族夙植所<a 
name="0661b16" id="0661b16"></a>資篤奉佛教樂善恤物節用好施至有僧道過門孤<a 
name="0661b17" id="0661b17"></a>寒投謁皆能輟<span class="corr" title='[巳&gt;己]'>己</span>給人所欲年甫三十忽若自悟輒<a 
name="0661b18" id="0661b18"></a>慨女報極為鄙濁深厭勞生無足可樂乃曰年光易<a 
name="0661b19" id="0661b19"></a>去薄命難保苟為&#x8EAD;湎世樂不自<span class="gaiji">策<!--gaiji,策,1[竺-二+束],2&#x41FF;,3--></span>修一旦長往前<a 
name="0661b20" id="0661b20"></a>途何恃全玉雖貴不足延齡骨肉至親豈能相代由<a 
name="0661b21" id="0661b21"></a>是削去塵事掃治淨室誓禮佛經以為常課香燈繼<a 
name="0661b22" id="0661b22"></a>日孜孜弗暇逮于垂暮役奉愈勤所遇經懺無問豐<a 
name="0661b23" id="0661b23"></a>約皆一字一禮歷年滋多遂盈卷帙以字校禮殆不<a 
name="0661b24" id="0661b24"></a>勝數又常奉六齋終身不缺累受五八戒守持頗嚴<a 
name="0661c01" id="0661c01"></a>元豐五年仲夏間微疾不起忽見一沙門合掌而至<a 
name="0661c02" id="0661c02"></a>俄頃失之翌日將午顧謂侍人曰日當午耶又見沙<a 
name="0661c03" id="0661c03"></a>門迎前相命乃整容趺坐屈指為印奄然而化是月<a 
name="0661c04" id="0661c04"></a>十七日也享壽六十六生三男曰惟照次曰惟恭早<a 
name="0661c05" id="0661c05"></a>亡又次曰惟正三女皆<span class="corr" title='[巳&gt;已]'>已</span>出適明年正月二十一日<a 
name="0661c06" id="0661c06"></a>葬于本邑之華亭鄉諸子號泣以謂慈母積善有足<a 
name="0661c07" id="0661c07"></a>聞者而不能稱之非孝道也遂狀其實從予丐文以<a 
name="0661c08" id="0661c08"></a>識之予曰吾佛之教廣大宏遠無往不利其教之所<a 
name="0661c09" id="0661c09"></a>被無士女無豪賤無老幼無賢愚至有篤信者焉躬<a 
name="0661c10" id="0661c10"></a>行者焉然後於無所得中而無不得由來不為不多<a 
name="0661c11" id="0661c11"></a>矣若馬氏之事佛雖莫知其膚奧考其世善令終亦<a 
name="0661c12" id="0661c12"></a>可謂有得矣儒謂女子小人是為難養吾以為人不<a 
name="0661c13" id="0661c13"></a>可以類取在其志而<span class="corr" title='[巳&gt;已]'>已</span>且人有倥侗不可教者雖可<a 
name="0661c14" id="0661c14"></a>教而能不自守者於親不能盡其養於君不能盡其<a 
name="0661c15" id="0661c15"></a>忠吝財荒色酣酒嗜音醺醺終日空空卒世彼雖丈<a 
name="0661c16" id="0661c16"></a>夫非丈夫也此雖婦人非婦人也後世覽此尚不能<a 
name="0661c17" id="0661c17"></a>一思齊耶嗚呼。</p><a 
name="0661c18" id="0661c18"></a><p style="margin-left: 2em"><span class="headname">四明孫氏禮佛錄</span></p><a 
name="0661c19" id="0661c19"></a><p style="text-indent: 0em; margin-left: 0em"><span class="linehead"></span>四明慈溪清信女孫氏自中年寡居厭塵習去女飾<a 
name="0661c20" id="0661c20"></a>唯篤信佛法<span class="gaiji">蔬<!--gaiji,蔬,1[蔬-(梳-木)+束],2,3--></span>素齋戒課念禮誦餘三十年至老不<a 
name="0661c21" id="0661c21"></a>懈常手製衣衾襪履施僧前後不知數凡羞齋設會<a 
name="0661c22" id="0661c22"></a>必親執事以盡其敬遣子從釋氏曰如&#x662A;住支山定<a 
name="0661c23" id="0661c23"></a>慧蘭若適因本居起造喧闠乃往&#x662A;所寓居幾半載<a 
name="0661c24" id="0661c24"></a>凡僧物至於茶水未始輒啖是時&#x662A;方期三年長懺<a 
name="0662a01" id="0662a01"></a>以賽願而親臨撿舉不容縱怠&#x662A;頗憚之忽頻夢佛<a 
name="0662a02" id="0662a02"></a>僧愈加精至一日微恙見異人立臥&#x7240;前囑曰宜勤<a 
name="0662a03" id="0662a03"></a>持誦不可慢也次夢八僧旋遶懺室自見身掛縵袈<a 
name="0662a04" id="0662a04"></a>裟隨僧行道少頃又見當中有一木龕漆飾明瑩既<a 
name="0662a05" id="0662a05"></a>覺乃知將逝之相遂命僧懺念曰吾當歸淨土矣叱<a 
name="0662a06" id="0662a06"></a>退親屬勿相擾&#x4E71;索香湯澡浴著淨衣專誦彌陀經<a 
name="0662a07" id="0662a07"></a>於大眾前加趺結印執念珠幡&#x811A;誦至一心不亂語<a 
name="0662a08" id="0662a08"></a>&#x662A;曰助我誦之氣將盡矣言訖奄然而逝異香天樂<a 
name="0662a09" id="0662a09"></a>近遠皆聞停七日鄉人聚香木化之遺骨葬于某山<a 
name="0662a10" id="0662a10"></a>年七十八平居禮誦經佛皆自紀其數今刻石留于<a 
name="0662a11" id="0662a11"></a>後世使觀者知佛法不可不信既信不可不修既修<a 
name="0662a12" id="0662a12"></a>必有善相隨之則知吉凶禍福因果報應如影響如<a 
name="0662a13" id="0662a13"></a>符節無毫髮之差聞者見者得不自勉哉。</p><a 
name="0662a14" id="0662a14"></a><p style="margin-left: 2em"><span class="headname">論增戒書</span></p><a 
name="0662a15" id="0662a15"></a><p style="text-indent: 0em; margin-left: 0em"><span class="linehead"></span>某月日釋元照謹熏滌裁書獻于<br><a 
name="0662a16" id="0662a16"></a>權府運使門下貧道自齠&#x9F53;出家冠年比試獲中洎<a 
name="0662a17" id="0662a17"></a>落髮稟戒潛心於佛乘十有六載自度庸昧區區於<a 
name="0662a18" id="0662a18"></a>卷<span class="gaiji">策<!--gaiji,策,1[竺-二+束],2&#x41FF;,3--></span>間雖不能深造聖人之淵蘊然亦粗領萬分之<a 
name="0662a19" id="0662a19"></a>一二今不避狂斐&#x8F19;敢言於左右夫佛之教大率指<a 
name="0662a20" id="0662a20"></a>萬化而歸一心即一心而見自性且性之為體湛寂<a 
name="0662a21" id="0662a21"></a>&#x8657;曠朗徹無礙其高不可踰其廣不可際無生佛焉<a 
name="0662a22" id="0662a22"></a>無依正焉無死生焉無去來焉無愚智焉無物我焉<a 
name="0662a23" id="0662a23"></a>平等一相一相無相是謂法界焉常住焉真如焉實<a 
name="0662a24" id="0662a24"></a>相焉如來藏焉首楞嚴焉般若焉涅槃焉種種異號<a 
name="0662b01" id="0662b01"></a>其實一也聖人覺之謂之菩提眾生昧之謂之煩惱<a 
name="0662b02" id="0662b02"></a>聖人將以其所覺而覺其所昧於是無像而像現百<a 
name="0662b03" id="0662b03"></a>億之容儀無說而說出大千之經卷機分異類說有<a 
name="0662b04" id="0662b04"></a>殊途要其所歸無越三藏所謂經律論也示其所修<a 
name="0662b05" id="0662b05"></a>則有三學所謂戒定慧也戒也者所以軌範於身口也<a 
name="0662b06" id="0662b06"></a>定慧也者所以融冶於性情也然陟遠者未始不自<a 
name="0662b07" id="0662b07"></a>於邇入室者未始不由於戶是故三藏三學必推戒<a 
name="0662b08" id="0662b08"></a>律為首焉伊昔南山律師專以此學為<span class="corr" title='[巳&gt;己]'>己</span>任操觚著<a 
name="0662b09" id="0662b09"></a>撰大倡其要一家部帙計三百餘軸貧道雖不敏&#x751E;<a 
name="0662b10" id="0662b10"></a>從事於此宗矣且知夫戒者截苦海之舟航發萬善<a 
name="0662b11" id="0662b11"></a>之端緒三乘聖賢之所尊敬歷代祖師之所傳通但<a 
name="0662b12" id="0662b12"></a>受之者心有明昧學有精粗而不能一揆故有初受<a 
name="0662b13" id="0662b13"></a>者焉重增者焉故律明發心則有三品一者唯期脫<a 
name="0662b14" id="0662b14"></a>苦專求自利名為下品此二乘心也二者為物解疑<a 
name="0662b15" id="0662b15"></a>自他兼濟名為中品此小菩薩心也三者忘<span class="corr" title='[巳&gt;己]'>己</span>利生<a 
name="0662b16" id="0662b16"></a>福智雙運了達本性求佛菩提名為上品此大菩薩<a 
name="0662b17" id="0662b17"></a>心也審知初受但發中下佛開重增轉為上品此所<a 
name="0662b18" id="0662b18"></a>謂增戒也桉梁高僧傳宋元嘉十一年有梵僧名僧<a 
name="0662b19" id="0662b19"></a>伽<span class="gaiji">跋<!--gaiji,跋,1[跳-兆+(乏-之+友)],2&#x47E6;,3--></span>摩為祇桓寺慧義等五十許人度蔡州岸駕船<a 
name="0662b20" id="0662b20"></a>江中重增戒法又準戒壇圖經唐乾封二年南山律<a 
name="0662b21" id="0662b21"></a>師於京兆府為諸岳瀆沙門春夏二時再行重受以<a 
name="0662b22" id="0662b22"></a>至四分律成實論師資傳等並明重增之法實佛教<a 
name="0662b23" id="0662b23"></a>之常儀僧徒之本事耳然彼諸師不知所以相與鼓<a 
name="0662b24" id="0662b24"></a>惑&#x9B2A;搆紛紜者蓋亦有說焉貧道&#x7188;寧間自溫台遊<a 
name="0662c01" id="0662c01"></a>方還本受業院在祥符寺之東南隅閉戶專業謝去<a 
name="0662c02" id="0662c02"></a>人事乘閑揮麈讚述戒律無何謬為人所知遂有遠<a 
name="0662c03" id="0662c03"></a>方之朋負笈日至而就學焉每患正法下衰人情鄙<a 
name="0662c04" id="0662c04"></a>薄僧綱解紐非一日矣&#x8F19;不自料頗有意於扶持故<a 
name="0662c05" id="0662c05"></a>夫來者必博之以禪智約之以法律持盂丐食以充<a 
name="0662c06" id="0662c06"></a>其口腹&#x758E;布裁衣以蔽其形苦日加朔引夕增勵修<a 
name="0662c07" id="0662c07"></a>出處語默率遵於佛制如是數年間罔敢自怠然將<a 
name="0662c08" id="0662c08"></a>行古道必反常情往往同儔輩以為矯異駭眾而窺<a 
name="0662c09" id="0662c09"></a>伺短失者有矣竊自解曰孔子云事君盡禮人以為<a 
name="0662c10" id="0662c10"></a>諂也予事佛盡誠人以為詐不亦宜乎且孔子聖人<a 
name="0662c11" id="0662c11"></a>也言無口過行無怨惡然猶不免世俗之憎嫉故&#x751E;<a 
name="0662c12" id="0662c12"></a>疑於桓魋辱於陽虎畏於匡人困於陳蔡況一末下<a 
name="0662c13" id="0662c13"></a>庸僧學古背俗而不為人之所惡者其可得乎以致<a 
name="0662c14" id="0662c14"></a>彼徒率因行事有所不同夙懷忿慍乃乘是增戒之<a 
name="0662c15" id="0662c15"></a>勢以致&#x9B2A;訟其意無他直欲以無辜之人陷於縲絏<a 
name="0662c16" id="0662c16"></a>之中耳自念與時寡合一無勢援獨力不能加眾厥<a 
name="0662c17" id="0662c17"></a>或枉遭刑戮固無惜於一身但恐遏絕律風使無聞<a 
name="0662c18" id="0662c18"></a>於後世耳恭惟權府運使負伊周之才佐唐虞之主<a 
name="0662c19" id="0662c19"></a>文聲治術卓出于群英仁政德風下臨於庶物願垂<a 
name="0662c20" id="0662c20"></a>明鑒少賜哀矜苟得戒法流通三寶住世則涅槃所<a 
name="0662c21" id="0662c21"></a>謂我滅度後以正法付囑國王大臣斯言殆有所寄<a 
name="0662c22" id="0662c22"></a>也荷法事重繄叩情深<span class="gaiji">&#x5190;<!--gaiji,,1[曰/月],2&#x5190;,3--></span>瀆尊嚴豈勝戰汗不宣。</p><a 
name="0662c23" id="0662c23"></a><p style="margin-left: 2em"><span class="headname">論慈愍三藏集書</span></p><a 
name="0662c24" id="0662c24"></a><p style="text-indent: 0em; margin-left: 0em"><span class="linehead"></span>某月日釋元照謹齋沐裁書獻于<br><a 
name="0663a01" id="0663a01"></a>權府朝奉明公貧道&#x751E;聞律佛所制也教佛所說也<a 
name="0663a02" id="0663a02"></a>禪佛所示也是三者皆出於佛曰三學曰六度故為<a 
name="0663a03" id="0663a03"></a>佛者不可滯於一端威儀軌度持犯開遮皆見於律<a 
name="0663a04" id="0663a04"></a>非學無以自明權實偏圓觀行因果皆見於教非學<a 
name="0663a05" id="0663a05"></a>無以自辨識心達本忘筌離相皆見於禪非學無以<a 
name="0663a06" id="0663a06"></a>自悟經曰歸源性無二方便有多門是則律與教與<a 
name="0663a07" id="0663a07"></a>禪同出而異名殊途而一貫所謂同出者出於一心<a 
name="0663a08" id="0663a08"></a>也一貫者會於一性也心性也者一切眾生見前覺<a 
name="0663a09" id="0663a09"></a>知之體也其量&#x8657;寂其用&#x4E98;廣潛于萬化之際見于<a 
name="0663a10" id="0663a10"></a>動用之中四相流而不遷三惑覆而常照柰何漚生<a 
name="0663a11" id="0663a11"></a>覺海雲點大清岸逐舟移花因眚發熾然妄動&#x77D2;然<a 
name="0663a12" id="0663a12"></a>昏塞紛然馳散非一朝一夕矣吾佛哀之將使復其<a 
name="0663a13" id="0663a13"></a>本也於是制其妄動故謂之律闢其昏塞故謂之教<a 
name="0663a14" id="0663a14"></a>攝其馳散故謂之禪以是觀之律亦心也教亦心也<a 
name="0663a15" id="0663a15"></a>禪亦心也三者皆我自心豈容是非彼此於其間哉<a 
name="0663a16" id="0663a16"></a>不然則心外有法未契佛祖上乘之旨也是以自古<a 
name="0663a17" id="0663a17"></a>知識節行超邁未始不稟於律博涉經論未始不知<a 
name="0663a18" id="0663a18"></a>於教希夷淡泊未始不通於禪歷觀三代高僧傳至<a 
name="0663a19" id="0663a19"></a>有木食草衣孤節苦行卓然風霜不改其操鏗然憂<a 
name="0663a20" id="0663a20"></a>喜未達其心故得振清望於當時垂令模於史籍近<a 
name="0663a21" id="0663a21"></a>世慧林孝本法雲大秀皆釋門之豪傑舉揚宗風激<a 
name="0663a22" id="0663a22"></a>勵修奉天下緇儒雲奔草偃率從其化自是其徒稍<a 
name="0663a23" id="0663a23"></a>知頓悟漸修之門藉教悟宗之理但古今學者自有<a 
name="0663a24" id="0663a24"></a>黨宗蔽曲之淨謂了心見性何假修行認放蕩為通<a 
name="0663b01" id="0663b01"></a>方嗤持守為執相殘毀正教&#x7796;罔來蒙故慈愍三藏<a 
name="0663b02" id="0663b02"></a>文集於是乎作也斯實救一時之訛弊護佛法之紀<a 
name="0663b03" id="0663b03"></a>綱耳而況一破一立或抑或揚乃釋門述作之通規<a 
name="0663b04" id="0663b04"></a>義學討論之常事也西天諸論大小相攻或空有爭<a 
name="0663b05" id="0663b05"></a>馳或性相勍敵二部五部十八五百異執支離于今<a 
name="0663b06" id="0663b06"></a>不絕此方傳教華嚴賢首天台慈恩互相斥奪章疏<a 
name="0663b07" id="0663b07"></a>競行亦猶儒家魯史春秋學開五傳國風雅頌分為<a 
name="0663b08" id="0663b08"></a>四詩孟氏辭闢於楊墨子雲無取於老莊鄭玄王肅<a 
name="0663b09" id="0663b09"></a>師資形矛盾之談劉向劉歆父子有異同之論至如<a 
name="0663b10" id="0663b10"></a>宗門自達磨西來衣&#x9262;相傳迨于五祖而下則南北<a 
name="0663b11" id="0663b11"></a>分宗其後各建門庭而五家派別雲門臨濟當世盛<a 
name="0663b12" id="0663b12"></a>行然各據師承互相嗤笑又如古今語錄謂佛身為<a 
name="0663b13" id="0663b13"></a>屎橛指大藏為故紙薄講學為入海筭沙貶聽習為<a 
name="0663b14" id="0663b14"></a>分別名相&#x5FA7;在禪<span class="gaiji">策<!--gaiji,策,1[竺-二+束],2&#x41FF;,3--></span>不復具舉即應講學之師執為<a 
name="0663b15" id="0663b15"></a>謗<span class="corr" title='[巳&gt;己]'>己</span>而興於諍訟耶蓋不知古賢為物情深方便苦<a 
name="0663b16" id="0663b16"></a>口使求魚觀月不滯於筌指耳貧道少小辭親冠年<a 
name="0663b17" id="0663b17"></a>從道尋師務學負笈橫經于茲三十一臘矣不料寡<a 
name="0663b18" id="0663b18"></a>薄謬為師首在處養徒晨夕講訓上酬佛祖開悟之<a 
name="0663b19" id="0663b19"></a>恩次報王臣存護之德頃以前任太守王公修撰持<a 
name="0663b20" id="0663b20"></a>遣公符邀命至此俾於南寺重建戒壇方欲&#x7CFA;募豪<a 
name="0663b21" id="0663b21"></a>族發首興工無何諸師見忌異論鋒起以謂慈愍集<a 
name="0663b22" id="0663b22"></a>乃貧道自撰假彼名字排我宗門曾不知此文得於<a 
name="0663b23" id="0663b23"></a>古藏編于舊錄不省寡聞&#x8F19;懷私忿以至訟于公府<a 
name="0663b24" id="0663b24"></a>干長吏直欲投諸深&#x7A7D;加以大石恐愶督迫幾不能<a 
name="0663c01" id="0663c01"></a>免竊惟古人有言出乎爾者反乎爾者我既無心於<a 
name="0663c02" id="0663c02"></a>物物豈能加於我故唯緘默坐視未始一辭辨之然<a 
name="0663c03" id="0663c03"></a>恐官司未委情實謹&#x8CF7;元得古本文集并敘始末三<a 
name="0663c04" id="0663c04"></a>于左右是否枉直惟明公裁之不宣。</p><a 
name="0663c05" id="0663c05"></a><p style="margin-left: 2em"><span class="headname">送衣&#x9262;書</span></p><a 
name="0663c06" id="0663c06"></a><p style="text-indent: 0em; margin-left: 0em"><span class="linehead"></span>某月日比丘元照謹裁書獻于<br><a 
name="0663c07" id="0663c07"></a>淨慈圓照禪師元照早&#x751E;學律知佛制比丘必備三<a 
name="0663c08" id="0663c08"></a>衣一&#x9262;坐具漉囊是為六物上中下根制令遵奉故<a 
name="0663c09" id="0663c09"></a>從其門者不可&#x8F19;違違之則抵逆上訓非所謂師資<a 
name="0663c10" id="0663c10"></a>之道也三衣者何一曰僧伽&#x68C3;謂之大衣入聚應供<a 
name="0663c11" id="0663c11"></a>登座說法則著之二曰鬱多羅僧謂之中衣隨眾禮<a 
name="0663c12" id="0663c12"></a>誦入堂受食則著之三曰安陀會謂之下衣道路往<a 
name="0663c13" id="0663c13"></a>來寺中作務則著之是三種衣必以麤&#x758E;麻苧為其<a 
name="0663c14" id="0663c14"></a>體青黑木蘭染其色三肘五肘為其量裂碎還縫所<a 
name="0663c15" id="0663c15"></a>以息貪情也條葉分明所以示福田也言其相則三<a 
name="0663c16" id="0663c16"></a>乘聖賢而同式論其名則九十六道所未聞敘其功<a 
name="0663c17" id="0663c17"></a>則人得免凶危之憂龍被逃金翅之難備存諸大藏<a 
name="0663c18" id="0663c18"></a>未可以卒舉也一&#x9262;者具云&#x9262;多羅此云應器鐵瓦<a 
name="0663c19" id="0663c19"></a>二物體如法也&#x70DF;熏青翠色如法也三斗斗半量如<a 
name="0663c20" id="0663c20"></a>法也蓋是諸佛之標幟而非廊廟之器用矣昔者迦<a 
name="0663c21" id="0663c21"></a>葉如來授我釋迦本師智論所謂十三條麤布僧伽<a 
name="0663c22" id="0663c22"></a>梨是也洎至垂滅遣飲光尊者持之於雞足山以待<a 
name="0663c23" id="0663c23"></a>彌勒有以見佛佛之所尊也祖師西至六代相付表<a 
name="0663c24" id="0663c24"></a>嗣法之有自此又祖祖之所尚也今有講下僧在原<a 
name="0664a01" id="0664a01"></a>奉持制物有年數矣近以病卒將啟手足囑令以衣<a 
name="0664a02" id="0664a02"></a>&#x9262;坐具奉于禪師實以賴其慈廕資其冥路故也恭<a 
name="0664a03" id="0664a03"></a>惟禪師道邁前脩德歸庶物黑白蟻慕遐邇雲奔天<a 
name="0664a04" id="0664a04"></a>下叢林莫如斯盛竊謂事因時舉道假人弘果蒙暫<a 
name="0664a05" id="0664a05"></a>屈高明俯從下意許容納受特為奉持如是則大聖<a 
name="0664a06" id="0664a06"></a>之嚴制可行諸祖之遺風未墜謹遣僧&#x8CF7;衣&#x9262;共五<a 
name="0664a07" id="0664a07"></a>事修書以道其意可否間惟禪師裁之不宣。</p><a 
name="0664a08" id="0664a08"></a><p style="margin-left: 2em"><span class="headname">讒議</span></p><a 
name="0664a09" id="0664a09"></a><p style="text-indent: 0em; margin-left: 0em"><span class="linehead"></span>曰讒與謗同耶異耶曰讒必假謗而成蓋有謗而不<a 
name="0664a10" id="0664a10"></a>讒者未見讒而不謗者也夫讒之生也其始因於憎<a 
name="0664a11" id="0664a11"></a>嫉而終成於輕信為之者諂&#x4FAB;小人也古之人有輸<a 
name="0664a12" id="0664a12"></a>忠以輔君者盡孝以事親者抱義以結友者雖君臣<a 
name="0664a13" id="0664a13"></a>之相得父子之相愛朋友之相親一日為人所讒則<a 
name="0664a14" id="0664a14"></a>反目攘臂擯逐離間至於相視如<span class="corr" title='[[冠-寸+文]&gt;&#x51A6;]'><span class="gaiji">&#x51A6;<!--gaiji,寇,1[冠-寸+ㄆ],2&#x51A6;,3--></span></span>讎雖在古聖賢<a 
name="0664a15" id="0664a15"></a>所不能免也然有初不能辯久而後明者有生不能<a 
name="0664a16" id="0664a16"></a>辯死而後明者有至死不能辯終古不能明者不可<a 
name="0664a17" id="0664a17"></a>勝數矣子游曰事君數斯辱矣朋友數斯疏矣此所<a 
name="0664a18" id="0664a18"></a>以誡人遠讒也嗚呼讒與謗不可不察也且經史載<a 
name="0664a19" id="0664a19"></a>之不為不明學者覽之莫不知其非往往身自陷於<a 
name="0664a20" id="0664a20"></a>讒口噎<span class="gaiji">&#x9B31;<!--gaiji,鬱,1[鬱-山+止],2&#x9B31;,3--></span>至死不能自明者是必怒受讒者不察為<a 
name="0664a21" id="0664a21"></a>讒者之&#x8B1F;&#x4FAB;也至有群小至其前復讒於他人則又<a 
name="0664a22" id="0664a22"></a>聽之以為然是可謂&#x8066;明乎蓋善為讒者巧便&#x9B2C;搆<a 
name="0664a23" id="0664a23"></a>迎合蒙蔽使其瞢然如為鬼所魅至有終身不能察<a 
name="0664a24" id="0664a24"></a>者孔子曰浸潤之譖膚受之塑言其浸潤之來不使<a 
name="0664b01" id="0664b01"></a>人預覺雖曾參至孝母必疑其殺人市非林藪人必<a 
name="0664b02" id="0664b02"></a>疑其有虎間有不行焉者則謂之明遠君子矣予以<a 
name="0664b03" id="0664b03"></a>愚拙&#x758E;懶不喜諂附妄悅於人遂多為人所讒謗予<a 
name="0664b04" id="0664b04"></a>聞之竊自省曰彼言果是歟吾當改過彼則我師也<a 
name="0664b05" id="0664b05"></a>彼言果非歟彼亦徒為耳焉能浼我哉於是耳雖聞<a 
name="0664b06" id="0664b06"></a>之而口未&#x751E;辯士君子察不察在彼才識明不明耳<a 
name="0664b07" id="0664b07"></a>吾孰能申其枉直求知於人哉然且不知久而後明<a 
name="0664b08" id="0664b08"></a>耶後世而後明耶終古不明耶文中子曰何以息謗<a 
name="0664b09" id="0664b09"></a>曰無辯吾常事斯語矣。</p><a 
name="0664b10" id="0664b10"></a><p style="margin-left: 2em"><span class="headname">博奕解</span></p><a 
name="0664b11" id="0664b11"></a><p style="text-indent: 0em; margin-left: 0em"><span class="linehead"></span>論語云飽食終日無所用心難矣哉不有博奕者乎<a 
name="0664b12" id="0664b12"></a>為之猶賢乎<span class="corr" title='[巳&gt;已]'>已</span>解曰此孔子勉人之為學非所以使<a 
name="0664b13" id="0664b13"></a>人博奕也凡人所以異於草木土石者以其有識故<a 
name="0664b14" id="0664b14"></a>也所以異於禽畜者以其最靈故也所以異於眾人<a 
name="0664b15" id="0664b15"></a>者以其為學故也所以異於輩流者以其自強不息<a 
name="0664b16" id="0664b16"></a>故也是故為人不可不為學為學不可不自勉豈宜<a 
name="0664b17" id="0664b17"></a>飽食嬉遊而不知為學一混於眾人縱學而無所成<a 
name="0664b18" id="0664b18"></a>業未殊於輩流乎自古聖賢急於為學孜孜矻矻無<a 
name="0664b19" id="0664b19"></a>暇於其他尚恐&#x8657;擲其時陰而有所不至而彼罔然<a 
name="0664b20" id="0664b20"></a>無所用心悠悠以終老者不知何以自處而度其永<a 
name="0664b21" id="0664b21"></a>日耶此聖人所以感歎故曰難矣哉也不有博奕者<a 
name="0664b22" id="0664b22"></a>為之猶賢乎<span class="corr" title='[巳&gt;已]'>已</span>者此舉市井鄙事以較之將使知&#x803B;<a 
name="0664b23" id="0664b23"></a>而思為學故也且夫群聚博戲爭先&#x9B2A;勝殆非賢者<a 
name="0664b24" id="0664b24"></a>所宜為然且有所用心雖不肖猶足以為賢以見飽<a 
name="0664c01" id="0664c01"></a>食&#x8657;度不務學者尚不逮於博戲小人況君子乎此<a 
name="0664c02" id="0664c02"></a>蓋激勵之深切非所謂稱美博奕使人為之也安有<a 
name="0664c03" id="0664c03"></a>聖人之教誘人於不義哉儒者說曰為其無所據樂<a 
name="0664c04" id="0664c04"></a>善生婬欲故且使之博奕耳此不唯毀滅聖人垂訓<a 
name="0664c05" id="0664c05"></a>之旨陷人於不義之中抑其言復何鄙俚之甚乎每<a 
name="0664c06" id="0664c06"></a>讀至此未&#x751E;不為之慨歎也何平叔猶以為諸家之<a 
name="0664c07" id="0664c07"></a>善者黃侃邢昺之徒又不能考其善否相<span class="gaiji">沿<!--gaiji,沿,1[泳-永+公],2&#x3CC2;,3--></span>舊說無<a 
name="0664c08" id="0664c08"></a>所辨正致使古今儒冠釋服競習博奕以為<span class="corr" title='[巳&gt;己]'>己</span>能往<a 
name="0664c09" id="0664c09"></a>往廢棄所業忽慢人事竟日徹旦失食忘寢精神耗<a 
name="0664c10" id="0664c10"></a>眊色力疲頓以至成疾猶不知止而卒無成益且仁<a 
name="0664c11" id="0664c11"></a>人君子言行動止必審其損益而後行之何為無益<a 
name="0664c12" id="0664c12"></a>世伎所役獨不思之乎予&#x751E;極言以勉之彼拒之曰<a 
name="0664c13" id="0664c13"></a>孔子尚稱為賢子何昧而見罪耶予乃退思先儒之<a 
name="0664c14" id="0664c14"></a>謬妄有誤於來者不為不甚故特為之別解冀負識<a 
name="0664c15" id="0664c15"></a>君子或有取焉。</p><a 
name="0664c16" id="0664c16"></a><div class="xu"><p style="margin-left: 2em"><span class="headname">四子要言序</span></p><a 
name="0664c17" id="0664c17"></a><p style="text-indent: 0em; margin-left: 0em"><span class="linehead"></span>天道體剛而用柔地道體柔而用剛人生天地間稟<a 
name="0664c18" id="0664c18"></a>天地二氣而為體固當法天地而為行古先聖王能<a 
name="0664c19" id="0664c19"></a>盡天地之理法天之柔所以教人行仁也法地之剛<a 
name="0664c20" id="0664c20"></a>所以教人為義也是故仁主於慈愛義主於果斷此<a 
name="0664c21" id="0664c21"></a>人倫之大本儒教之宗極也孔子祖述堯舜憲章文<a 
name="0664c22" id="0664c22"></a>武豈有他哉故曰吾道一以貫之忠恕而<span class="corr" title='[巳&gt;已]'>已</span>忠豈非<a 
name="0664c23" id="0664c23"></a>義耶恕豈非仁耶則知孔子言行動靜雖用舍萬異<a 
name="0664c24" id="0664c24"></a>而未始出於仁義矣予&#x751E;閱諸子書獨愛荀孟楊王<a 
name="0665a01" id="0665a01"></a>能宗孔子之道知儒教之本故孟子對梁惠王曰何<a 
name="0665a02" id="0665a02"></a>必曰利亦有仁義而<span class="corr" title='[巳&gt;已]'>已</span>文中子曰仁義其教之本乎<a 
name="0665a03" id="0665a03"></a>荀子曰唯仁之為守唯義之為行楊子曰太玄為仁<a 
name="0665a04" id="0665a04"></a>義而作所以四子之書不混於異端者此也孟子文<a 
name="0665a05" id="0665a05"></a>中皆門人所錄荀子楊子乃秉筆所撰其文富其事<a 
name="0665a06" id="0665a06"></a>繁非博綜於儒業者不可備覽故於其間採摭簡當<a 
name="0665a07" id="0665a07"></a>精要之言有足訓世者總為一集題曰四子要言然<a 
name="0665a08" id="0665a08"></a>在言雖簡而為學為道為人為政君臣父子百行五<a 
name="0665a09" id="0665a09"></a>常之義亦<span class="corr" title='[巳&gt;已]'>已</span>盡矣學而思之得無補於心術哉。</p></div><a 
name="0665a10" id="0665a10"></a><div class="xu"><p style="margin-left: 2em"><span class="headname">高麗李相公樂道集序</span></p><a 
name="0665a11" id="0665a11"></a><p style="text-indent: 0em; margin-left: 0em"><span class="linehead"></span>予昔見海東使臣經從吾鄉名山勝&#x69E9;率多題詠觀<a 
name="0665a12" id="0665a12"></a>其格致則與夫大國文軌頗同後見僧統所留篇什<a 
name="0665a13" id="0665a13"></a>語句平易思味幽遠復知僧統又知詩之深者比以<a 
name="0665a14" id="0665a14"></a>朝辭迴杭艤舟府亨忽持李相國詩集為示發卷一<a 
name="0665a15" id="0665a15"></a>覽愛其學贍而識遠辭直而理詣大率稽於釋典宗<a 
name="0665a16" id="0665a16"></a>於理性皆超拔物外之論非所謂世俗文筆也處富<a 
name="0665a17" id="0665a17"></a>貴而慕真寂故以樂道命其題居塵染而守清節故<a 
name="0665a18" id="0665a18"></a>以婆塞標其號以夫道無不在故其言觸事而發隨<a 
name="0665a19" id="0665a19"></a>物而應存乎梗&#x69E9;且錄百篇足以弘贊佛乘啟迪來<a 
name="0665a20" id="0665a20"></a>裔豈與夫雕虫刻篆嘲風詠月者同日而語哉然彼<a 
name="0665a21" id="0665a21"></a>國文士能詩者甚眾而僧統獨愛此集將命鏤板流<a 
name="0665a22" id="0665a22"></a>通於世向所謂僧統知詩之深為不誣矣觀是詩者<a 
name="0665a23" id="0665a23"></a>當體斯意。</p></div><a 
name="0665a24" id="0665a24"></a><div class="xu"><p style="margin-left: 2em"><span class="headname">送聞伯龍歸太學序</span></p><a 
name="0665b01" id="0665b01"></a><p style="text-indent: 0em; margin-left: 0em"><span class="linehead"></span>余學佛外&#x751E;閱先儒書觀古聖人立言垂法大率使<a 
name="0665b02" id="0665b02"></a>人修<span class="corr" title='[巳&gt;己]'>己</span>治性立身行道且與夫眾人異焉柰何後世<a 
name="0665b03" id="0665b03"></a>學者資性有淳薄所習有高下雖皆讀書為儒而有<a 
name="0665b04" id="0665b04"></a>修者焉有不修者焉則君子小人見矣孔子謂子夏<a 
name="0665b05" id="0665b05"></a>曰汝為君子儒無為小人儒今之業儒者誦其書不<a 
name="0665b06" id="0665b06"></a>為不多與之議論落落可聽發為文章郁郁可觀然<a 
name="0665b07" id="0665b07"></a>以才俊自負輕浮貢傲嬉遊縱誕無所而不至是故<a 
name="0665b08" id="0665b08"></a>求其為君子儒者或寡矣余素未識聞君<span class="corr" title='[巳&gt;已]'>已</span>見長者<a 
name="0665b09" id="0665b09"></a>稱其性行時輩服其才業及一見之聽其言觀其行<a 
name="0665b10" id="0665b10"></a>果如余所聞每謂人曰此所謂君子儒也宜乎貴矣<a 
name="0665b11" id="0665b11"></a>適聞促裝將復于大學故直書以勉之庶有所補焉。</p></div><a 
name="0665b12" id="0665b12"></a><div class="xu"><p style="margin-left: 2em"><span class="headname">長蘆賾禪師文集序</span></p><a 
name="0665b13" id="0665b13"></a><p style="text-indent: 0em; margin-left: 0em"><span class="linehead"></span>佛教所謂大乘師者蓋有上根利智勇厲丈夫頓了<a 
name="0665b14" id="0665b14"></a>自心旁達諸法緣生無性一切皆如無性緣生廣大<a 
name="0665b15" id="0665b15"></a>悉備安住實際得大總持摩尼寶珠出生無盡大圓<a 
name="0665b16" id="0665b16"></a>鏡智應現無差秉智慧刀被弘誓鎧入生死海遊濁<a 
name="0665b17" id="0665b17"></a>惡世&#x5FA7;微塵剎歷恒沙劫善巧方便化導群生六度<a 
name="0665b18" id="0665b18"></a>四弘三聚四攝如夢如幻無捨無著終日說法無法<a 
name="0665b19" id="0665b19"></a>可說終日度生無生可度眾生無盡悲智願行寧有<a 
name="0665b20" id="0665b20"></a>盡乎業惑無窮身土壽量寧有窮乎發此心者即菩<a 
name="0665b21" id="0665b21"></a>提心行此行者即菩薩行傳此法者號大乘師也然<a 
name="0665b22" id="0665b22"></a>則功高而業廣任重而道遠自非識洞天人之際道<a 
name="0665b23" id="0665b23"></a>超區宇之表孰能荷三寶之重寄為四生之良導乎<a 
name="0665b24" id="0665b24"></a>是以在昔高僧學優才贍節高行苦至有食不耕鋤<a 
name="0665c01" id="0665c01"></a>衣無繒纊忍人之所不忍行人之所不行扶顛持危<a 
name="0665c02" id="0665c02"></a>闢邪禦侮其濟物也視形骸如朽木其護法也輕性<a 
name="0665c03" id="0665c03"></a>命若鴻毛與夫獨善偷安猒誼求寂者日劫相倍未<a 
name="0665c04" id="0665c04"></a>足校其優劣矣賾老禪師河北洛水人少業儒文晚<a 
name="0665c05" id="0665c05"></a>從釋氏志節超邁學問宏博&#x5FA7;歷叢林飽參宗匠天<a 
name="0665c06" id="0665c06"></a>機既洩學眾雲從三處住持六時精苦門墻壁峻規<a 
name="0665c07" id="0665c07"></a>矩霜嚴著述盈編播流寰海傳聞有日尚或持疑比<a 
name="0665c08" id="0665c08"></a>得斯文喟然驚歎不意後世復有大乘師耶觀乎發<a 
name="0665c09" id="0665c09"></a>菩提心要則知修行發足不踐於小道也觀乎自警<a 
name="0665c10" id="0665c10"></a>銘則知篤志在道無暇於世論也觀乎百二十問則<a 
name="0665c11" id="0665c11"></a>知晨夕自檢不容於妄慮也觀乎誡洗麵文則知節<a 
name="0665c12" id="0665c12"></a>儉清苦不以口腹費於僧物也觀乎在家行儀以至<a 
name="0665c13" id="0665c13"></a>公門十勸則知憫物情深不擇於高下也觀乎枯骨<a 
name="0665c14" id="0665c14"></a>頌則知達妄窮真不為世相所動也觀乎蓮華勝會<a 
name="0665c15" id="0665c15"></a>序勸念佛頌則知決了死生靈神有所歸也觀乎坐<a 
name="0665c16" id="0665c16"></a>禪儀則知志尚修習不徒於言句也噫正道難聞知<a 
name="0665c17" id="0665c17"></a>音罕遇方圖&#x6B35;扣以盡所懷俄聞暮秋奄歸真寂沉<a 
name="0665c18" id="0665c18"></a>吟感&#x69E9;長<span class="gaiji">鼾<!--gaiji,鼾,1[口*干],2,3--></span>永日惜乎得非吾道衰替不使真善知<a 
name="0665c19" id="0665c19"></a>識久住世耶古人有言百年影殂千載心在&#x89A7;斯集<a 
name="0665c20" id="0665c20"></a>者則禪師之心可鑒矣。</p></div><a 
name="0665c21" id="0665c21"></a><div class="xu"><p style="margin-left: 2em"><span class="headname">釋門登科記序<span class="note">(越州餘姚縣龍泉寺)</span></span></p><a 
name="0665c22" id="0665c22"></a><p style="text-indent: 0em; margin-left: 0em"><span class="linehead"></span>三代僧史十科取人讀誦一門功業尤重<br><a 
name="0665c23" id="0665c23"></a>皇朝著令帝王誕辰天下度僧用延聖祚尊崇吾教<a 
name="0665c24" id="0665c24"></a>宣布真風自古皆然於茲尤盛方今州縣淨侍寔繁<a 
name="0666a01" id="0666a01"></a>每歲選人必量經業開場考試合格精通公牓星羅<a 
name="0666a02" id="0666a02"></a>獎平生之勤苦綸恩露墜許畢世以安閑外被田衣<a 
name="0666a03" id="0666a03"></a>內懷戒寶為法王子作人天師不事耕桑端受信施<a 
name="0666a04" id="0666a04"></a>栖心物外旅泊寰中釋子之榮豈復過此近世出俗<a 
name="0666a05" id="0666a05"></a>多無正因反欲他營不崇本業唯圖進納濫預法流<a 
name="0666a06" id="0666a06"></a>或倚恃宗親或督迫師長至有巡街打化袖疏干求<a 
name="0666a07" id="0666a07"></a>送惠追陪強顏趨謁頻遭毀辱備歷艱辛為者百千<a 
name="0666a08" id="0666a08"></a>成無數十豈有榮身良&#x7B5E;安樂法門斯由當本昧出<a 
name="0666a09" id="0666a09"></a>家心抑亦為人無丈夫志況蓮華妙典鷲嶺極談大<a 
name="0666a10" id="0666a10"></a>事因緣開佛知見是諸佛降靈本致實群生悟入津<a 
name="0666a11" id="0666a11"></a>途無量國中不知名字幸而聞見那不誦持豈獨辜<a 
name="0666a12" id="0666a12"></a>恩誠為忘本奉勉未度者宜加精至早冀變通<span class="corr" title='[巳&gt;已]'>已</span>達<a 
name="0666a13" id="0666a13"></a>者莫廢溫尋終為道業百金供施實亦能消四輩瞻<a 
name="0666a14" id="0666a14"></a>依諒無慚德幻軀有盡實行不亡故有舌相粲若紅<a 
name="0666a15" id="0666a15"></a>渠身骨碎如珠顆具書傳錄識者備聞況般若有經<a 
name="0666a16" id="0666a16"></a>耳之緣法華校隨喜之福幸依聖訓勿棄時陰近期<a 
name="0666a17" id="0666a17"></a>於削髮為僧遠冀於破魔成佛若能如此夫復何言<a 
name="0666a18" id="0666a18"></a>所患為僧不應於十科事佛徒消於百載古賢深誡<a 
name="0666a19" id="0666a19"></a>寧不動心哉。</p></div><a 
name="0666a20" id="0666a20"></a><a 
name="0666a21" id="0666a21"></a><p><span class="juanname">芝園集下<span class="note">(終)</span></span></p>
<hr>【經文資訊】卍新續藏第 59 冊 No. 1105 芝園集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1625.html?index=X59n1105" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X59n1105_002 by HTTrack Website Copier/3.x [XR&CO'2014], Tue, 07 Jun 2016 07:33:50 GMT -->
</html>
