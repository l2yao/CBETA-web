<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X55n0892_001 by HTTrack Website Copier/3.x [XR&CO'2014], Tue, 07 Jun 2016 07:28:49 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=832220039&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX55n0892&amp;utmp=%2Fmobile%2Findex.php%3Findex%3DX55n0892_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">卍新纂大日本續藏經　第55冊<br/>No.892 八識規矩頌解 (1卷)<br/>【明 真可述】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X55">
<div class="root" id="0892" sutra_name="八識規矩頌解" sutra_juan="[卷1]">　
<a 
name="0416c01" id="0416c01"></a><a 
name="0416c02" id="0416c02"></a><a 
name="0416c03" id="0416c03"></a><a 
name="0416c04" id="0416c04"></a><a 
name="0416c05" id="0416c05"></a><p style="margin-left: 2em"><span class="juannum">No. 892</span></p><a 
name="0416c06" id="0416c06"></a><p><span class="juanname">八識規矩解</span></p><a 
name="0416c07" id="0416c07"></a><a 
name="0416c08" id="0416c08"></a><p style="margin-left: 4em"><span class="byline">明　真可　述</span></p><a 
name="0416c09" id="0416c09"></a><p style="margin-left: 2em"><span class="headname">前五識</span></p><a 
name="0416c10" id="0416c10"></a><p>　<span class="lg">性境現量通三性</span></p><a 
name="0416c11" id="0416c11"></a><p style="text-indent: 0em; margin-left: 1em"><span class="linehead"></span>此言前五識。於三境中。惟緣性境。三量中惟是現<a 
name="0416c12" id="0416c12"></a>量。三性俱通。</p><a 
name="0416c13" id="0416c13"></a><p style="text-indent: 0em; margin-left: 1em"><span class="linehead"></span>性境者。謂所緣諸色境。不帶名言。得境自相也。相<a 
name="0416c14" id="0416c14"></a>者。青黃赤白之謂。名者。長短方圓之稱。現量者。謂<a 
name="0416c15" id="0416c15"></a>對境親明。不起分別也。性境屬境。現量屬心。三性<a 
name="0416c16" id="0416c16"></a>者。善性惡性無記性也。三性俱通。以五識性非恒<a 
name="0416c17" id="0416c17"></a>一故。</p><a 
name="0416c18" id="0416c18"></a><p style="text-indent: 0em; margin-left: 1em"><span class="linehead"></span>性境。若說根塵能所八法而成。是落小乘。如惟識<a 
name="0416c19" id="0416c19"></a>則無有此境。此境現前。如明鏡照象。湛然明了。不<a 
name="0416c20" id="0416c20"></a>起分別。如云真境也。善惡兩性在五識。雖無分別。<a 
name="0416c21" id="0416c21"></a>而照從是起故通。</p><a 
name="0416c22" id="0416c22"></a><p>　<span class="lg">眼耳身三二地居</span></p><a 
name="0416c23" id="0416c23"></a><p style="text-indent: 0em; margin-left: 1em"><span class="linehead"></span>三界分為九地。自地獄至六欲天。皆欲界也。為一<a 
name="0416c24" id="0416c24"></a>地。四禪色界也。有四地。四空無色界也。有四地。共<a 
name="0417a01" id="0417a01"></a>為九地。欲界名五趣雜居地。五識俱全。初禪天名<a 
name="0417a02" id="0417a02"></a>離生喜樂地。是為二地。止有眼耳身三識。無鼻舌<a 
name="0417a03" id="0417a03"></a>二識。以無段食故。自三地以上。則五識俱無。</p><a 
name="0417a04" id="0417a04"></a><p>　<span class="lg">&#x5FA7;行別境善十一　　中二大八貪嗔癡</span></p><a 
name="0417a05" id="0417a05"></a><p style="text-indent: 0em; margin-left: 1em"><span class="linehead"></span>此二句。言五識心所。&#x5FA7;行有五。別境有五。善心所<a 
name="0417a06" id="0417a06"></a>十一。中隨煩惱二。大隨煩惱八。根本煩惱六。今止<a 
name="0417a07" id="0417a07"></a>有貪嗔癡三。共心所三十四。皆任運無分別者。</p><a 
name="0417a08" id="0417a08"></a><p>　<span class="lg">五識同依淨色根</span></p><a 
name="0417a09" id="0417a09"></a><p style="text-indent: 0em; margin-left: 1em"><span class="linehead"></span>白淨色根者。指勝義而言。惟天眼能見。&#x76D6;落形質<a 
name="0417a10" id="0417a10"></a>者。是浮塵根。豈能照物。以有勝義根在故能緣境。<a 
name="0417a11" id="0417a11"></a>言五個識。同依勝義根而起也。</p><a 
name="0417a12" id="0417a12"></a><p>　<span class="lg">九緣七八好相&#x96A3;</span></p><a 
name="0417a13" id="0417a13"></a><p style="text-indent: 0em; margin-left: 1em"><span class="linehead"></span>九緣者。空明根境作意分別依染淨依根本依種<a 
name="0417a14" id="0417a14"></a>子也。眼識具九緣而生。耳識惟從八。除明緣故。鼻<a 
name="0417a15" id="0417a15"></a>舌身惟七。除空明二緣故。</p><a 
name="0417a16" id="0417a16"></a><p>　<span class="lg">合三離二觀塵世</span></p><a 
name="0417a17" id="0417a17"></a><p style="text-indent: 0em; margin-left: 1em"><span class="linehead"></span>鼻舌身三識。合中取境。眼耳二識。離中取境。觀即<a 
name="0417a18" id="0417a18"></a>能緣見分。塵世即所緣相分。</p><a 
name="0417a19" id="0417a19"></a><p>　<span class="lg">愚者難分識與根</span></p><a 
name="0417a20" id="0417a20"></a><p style="text-indent: 0em; margin-left: 1em"><span class="linehead"></span>此言小乘愚法聲聞。不知根之與識。各有種子現<a 
name="0417a21" id="0417a21"></a>行。以為根識互生也。不知根之種現。但能導識之<a 
name="0417a22" id="0417a22"></a>種現。謂根為生識之緣。則可謂生識。則不可以識。<a 
name="0417a23" id="0417a23"></a>自有能生之種子故也。小乘未破所知障。於法不<a 
name="0417a24" id="0417a24"></a>了。故難分耳。</p><a 
name="0417b01" id="0417b01"></a><p>　<span class="lg">變相觀空唯後得　　果中猶自不詮真</span></p><a 
name="0417b02" id="0417b02"></a><p style="text-indent: 0em; margin-left: 1em"><span class="linehead"></span>佛有根本智。有後得智。根本智乃實智。能親緣真<a 
name="0417b03" id="0417b03"></a>如。後得智乃權智。但能了俗。不能親緣真如。果頭<a 
name="0417b04" id="0417b04"></a>佛<span class="corr" title='[巳&gt;已]'>已</span>破見思惑。能六根互用。變起相分。復觀相空。<a 
name="0417b05" id="0417b05"></a>以不知前五及七八等識。遂自認為後得智。不知<a 
name="0417b06" id="0417b06"></a>後得智。乃從根本智而得者。小乘雖有如理如量<a 
name="0417b07" id="0417b07"></a>二智。特其名耳。豈真後得智耶。即後得智。在佛果<a 
name="0417b08" id="0417b08"></a>中。猶不詮真。況因中乎。詮契也。根本智無分別。所<a 
name="0417b09" id="0417b09"></a>以親緣真如。後得智從色根起。是有分別的。所以<a 
name="0417b10" id="0417b10"></a>不能親緣無分別理。</p><a 
name="0417b11" id="0417b11"></a><p style="text-indent: 0em; margin-left: 1em"><span class="linehead"></span>小乘以無我為真如。斷了六識分別執。便能六根<a 
name="0417b12" id="0417b12"></a>互用。以為能親緣真如。</p><a 
name="0417b13" id="0417b13"></a><p style="text-indent: 0em; margin-left: 1em"><span class="linehead"></span>偈曰。小家果頭佛。理量徒有名。迷名不知義。疑大<a 
name="0417b14" id="0417b14"></a>而起諍。五識同一覺。是以眼可聞耳。不能見色。實<a 
name="0417b15" id="0417b15"></a>非本根咎。咎在分別者。以故見思破。六根即互用。<a 
name="0417b16" id="0417b16"></a>彼小不知此。未究七八五。三者曉然了。橫計渠自<a 
name="0417b17" id="0417b17"></a>破。既破棄舊法。悲哀歸大乘。羅什首初師。疑什亦<a 
name="0417b18" id="0417b18"></a>有辨。一朝悟大理。仍復師羅什。</p><a 
name="0417b19" id="0417b19"></a><p>　<span class="lg">圓明初發成無漏　　三類分身息苦輪</span></p><a 
name="0417b20" id="0417b20"></a><p style="text-indent: 0em; margin-left: 1em"><span class="linehead"></span>前五識。隨八識轉。佛位中第八識。轉為無漏白淨<a 
name="0417b21" id="0417b21"></a>識。而相應心所。即成大圓鏡智。&#x6B58;爾現前。故云初<a 
name="0417b22" id="0417b22"></a>發。則前五識即成無漏。三類身者。法報化三身中<a 
name="0417b23" id="0417b23"></a>之化身也。千丈大化身。被大乘四加行菩薩。丈六<a 
name="0417b24" id="0417b24"></a>小化身。被大乘三資糧位菩薩。及二乘凡夫。隨類<a 
name="0417c01" id="0417c01"></a>化身。則三乘普被。六趣均沾。以止息眾生苦輪也<a 
name="0417c02" id="0417c02"></a>○前八句明有漏。後四句明無漏。</p><a 
name="0417c03" id="0417c03"></a><p style="margin-left: 2em"><span class="headname">第六識</span></p><a 
name="0417c04" id="0417c04"></a><p style="text-indent: 0em; margin-left: 3em"><span class="linehead"></span>俱頌其造善作惡不定之功能。</p><a 
name="0417c05" id="0417c05"></a><p>　<span class="lg">三性三量通三境　　三界輪時易可知</span></p><a 
name="0417c06" id="0417c06"></a><p style="text-indent: 0em; margin-left: 1em"><span class="linehead"></span>善惡無記三性。現比非三量。性獨影帶質三境。俱<a 
name="0417c07" id="0417c07"></a>通也。比者比類而知。非者情有理無。比度不著也。<a 
name="0417c08" id="0417c08"></a>帶質境有二。以心緣心。中間相分。從兩頭生。帶本<a 
name="0417c09" id="0417c09"></a>質生起。名真帶質。以心緣色。中間相分。惟從見分<a 
name="0417c10" id="0417c10"></a>一頭生起。變帶生起。名似帶質。獨影亦有二。一有<a 
name="0417c11" id="0417c11"></a>質獨影。五根種現。皆托質起。一無質獨影。緣空華<a 
name="0417c12" id="0417c12"></a>兔角及過未等所變相分。是五塵落謝影子。止緣<a 
name="0417c13" id="0417c13"></a>過去五塵。與未來變起五塵影子。不緣見在五塵<a 
name="0417c14" id="0417c14"></a>也。</p><a 
name="0417c15" id="0417c15"></a><p style="text-indent: 0em; margin-left: 1em"><span class="linehead"></span>前生六識。攬法塵影子。以成今生形種。今生又因<a 
name="0417c16" id="0417c16"></a>形起影。是來生受形種子。今生若能六識作觀。破<a 
name="0417c17" id="0417c17"></a>了我執。不攬法塵。則不受分段身矣○六識輪轉<a 
name="0417c18" id="0417c18"></a>三界。顯易可知。</p><a 
name="0417c19" id="0417c19"></a><p>　<span class="lg">相應心所五十一</span></p><a 
name="0417c20" id="0417c20"></a><p style="text-indent: 0em; margin-left: 1em"><span class="linehead"></span>此句是標數。性界二句是立名。欲令眾生因名以<a 
name="0417c21" id="0417c21"></a>闡義。因義以會理。會理以致用。致用在作觀。上說<a 
name="0417c22" id="0417c22"></a>致用以體道。體道以立德。</p><a 
name="0417c23" id="0417c23"></a><p>　<span class="lg">善惡臨時別配之</span></p><a 
name="0417c24" id="0417c24"></a><p style="text-indent: 0em; margin-left: 1em"><span class="linehead"></span>六識遇善境時。與善心所相應。遇不善無記境時。<a 
name="0418a01" id="0418a01"></a>與不善無記心所相應。故曰別配之。此特平平緣<a 
name="0418a02" id="0418a02"></a>耳。若增上緣。則善心勇猛。惡心所俱轉。而為善矣。</p><a 
name="0418a03" id="0418a03"></a><p>　<span class="lg">性界受三恒轉易</span></p><a 
name="0418a04" id="0418a04"></a><p style="text-indent: 0em; margin-left: 1em"><span class="linehead"></span>六識於三性三界。併憂喜苦樂捨五受。恒常轉變<a 
name="0418a05" id="0418a05"></a>改易也。</p><a 
name="0418a06" id="0418a06"></a><p>　<span class="lg">根隨信等總相連</span></p><a 
name="0418a07" id="0418a07"></a><p style="text-indent: 0em; margin-left: 1em"><span class="linehead"></span>根本煩惱六。隨煩惱二十。善十一等。餘&#x5FA7;行五。別<a 
name="0418a08" id="0418a08"></a>境五。不定四。共五十一。亦相連性界受等轉易也。</p><a 
name="0418a09" id="0418a09"></a><p>　<span class="lg">動身發語獨為最</span></p><a 
name="0418a10" id="0418a10"></a><p style="text-indent: 0em; margin-left: 1em"><span class="linehead"></span>動身發語時。於八箇識中。行相最勝。以有情故也。</p><a 
name="0418a11" id="0418a11"></a><p>　<span class="lg">引滿能招業力牽</span></p><a 
name="0418a12" id="0418a12"></a><p style="text-indent: 0em; margin-left: 1em"><span class="linehead"></span>引引起也。滿圓滿也。言六識能造業招果。</p><a 
name="0418a13" id="0418a13"></a><p>　<span class="lg">發起初心歡喜地</span></p><a 
name="0418a14" id="0418a14"></a><p style="text-indent: 0em; margin-left: 1em"><span class="linehead"></span>歡喜地因斷分別我法故。</p><a 
name="0418a15" id="0418a15"></a><p style="text-indent: 0em; margin-left: 1em"><span class="linehead"></span>此識於初地初心。轉成無漏。以斷有分別我法二<a 
name="0418a16" id="0418a16"></a>執故。</p><a 
name="0418a17" id="0418a17"></a><p>　<span class="lg">俱生猶自現纏眠</span></p><a 
name="0418a18" id="0418a18"></a><p style="text-indent: 0em; margin-left: 1em"><span class="linehead"></span>無分別我法二執。與生俱生。此時尚未斷。猶纏縛<a 
name="0418a19" id="0418a19"></a>眠伏。以所知障未斷故。</p><a 
name="0418a20" id="0418a20"></a><p>　<span class="lg">遠行地後純無漏　　觀察圓明照大千</span></p><a 
name="0418a21" id="0418a21"></a><p style="text-indent: 0em; margin-left: 1em"><span class="linehead"></span>遠行乃第七地也。此地以前漏無漏。間雜而生。至<a 
name="0418a22" id="0418a22"></a>此地後。則俱生二障。永不現行。而純無漏相應心<a 
name="0418a23" id="0418a23"></a>所亦轉為妙觀察智。而圓明照大千矣。</p><a 
name="0418a24" id="0418a24"></a><p style="margin-left: 2em"><span class="headname">第七識</span></p><a 
name="0418b01" id="0418b01"></a><p>　<span class="lg">帶質有覆通情本</span></p><a 
name="0418b02" id="0418b02"></a><p style="text-indent: 0em; margin-left: 1em"><span class="linehead"></span>七識於三境中。緣帶質境。三性中。惟有覆無記性。<a 
name="0418b03" id="0418b03"></a>有覆者。障蔽真性。通六識情。故本八識也。通情本<a 
name="0418b04" id="0418b04"></a>故。曰相分兩頭生。</p><a 
name="0418b05" id="0418b05"></a><p style="text-indent: 0em; margin-left: 1em"><span class="linehead"></span>七識緣八識見分。為內自我。七識是心。本識亦是<a 
name="0418b06" id="0418b06"></a>心。所以說。以心緣心真帶質。八識是其本質故。七<a 
name="0418b07" id="0418b07"></a>識既以八識見分。為內自我。則八識見分。即七識<a 
name="0418b08" id="0418b08"></a>本位。八識見分緣色。即七識緣色也。色非真故。曰<a 
name="0418b09" id="0418b09"></a>似帶質。</p><a 
name="0418b10" id="0418b10"></a><p style="text-indent: 0em; margin-left: 1em"><span class="linehead"></span>問帶質是帶八識本質而生了然。如何是七識的<a 
name="0418b11" id="0418b11"></a>境。八識能藏一切。所藏一切根身器界。我愛執藏。<a 
name="0418b12" id="0418b12"></a>八識便有境了。這境從何來。是從六識來也。便知<a 
name="0418b13" id="0418b13"></a>七識原無體位。其相分從六八兩頭而生。</p><a 
name="0418b14" id="0418b14"></a><p>　<span class="lg">隨緣執我量為非</span></p><a 
name="0418b15" id="0418b15"></a><p style="text-indent: 0em; margin-left: 1em"><span class="linehead"></span>此識於無分別我法二執。是任運綿綿。故云隨緣<a 
name="0418b16" id="0418b16"></a>執我。</p><a 
name="0418b17" id="0418b17"></a><p>　<span class="lg">八大&#x5FA7;行別境慧　　貪癡我見慢相隨</span></p><a 
name="0418b18" id="0418b18"></a><p style="text-indent: 0em; margin-left: 1em"><span class="linehead"></span>大隨惟八。&#x5FA7;行五。別境止通慧。根本煩惱止具四。<a 
name="0418b19" id="0418b19"></a>貪癡見慢是也。</p><a 
name="0418b20" id="0418b20"></a><p>　<span class="lg">恒審思量我相隨</span></p><a 
name="0418b21" id="0418b21"></a><p style="text-indent: 0em; margin-left: 1em"><span class="linehead"></span>前五識非恒非審。六識審而非恒。惟此識恒常審<a 
name="0418b22" id="0418b22"></a>推思察量度。執八識見分為我。故曰我相隨。</p><a 
name="0418b23" id="0418b23"></a><p>　<span class="lg">有情日夜鎮昏迷　　四惑八大相應起</span></p><a 
name="0418b24" id="0418b24"></a><p style="text-indent: 0em; margin-left: 1em"><span class="linehead"></span>既執八識為內自我。則有情恒處生死長夜。而不<a 
name="0418c01" id="0418c01"></a>自覺。以與四惑八大相應。而起四惑。即根本煩惱<a 
name="0418c02" id="0418c02"></a>四。</p><a 
name="0418c03" id="0418c03"></a><p>　<span class="lg">六轉呼為染淨依</span></p><a 
name="0418c04" id="0418c04"></a><p style="text-indent: 0em; margin-left: 1em"><span class="linehead"></span>八個識俱為轉識。惟六識作觀。則諸識俱轉故。轉<a 
name="0418c05" id="0418c05"></a>獨加於六識。呼七識為染淨之依。&#x76D6;六識有分別。<a 
name="0418c06" id="0418c06"></a>七識無分別。有分別依無分別起。以無分別。近無<a 
name="0418c07" id="0418c07"></a>情故。</p><a 
name="0418c08" id="0418c08"></a><p>　<span class="lg">極喜初心平等性　　無功用行我恒摧</span></p><a 
name="0418c09" id="0418c09"></a><p style="text-indent: 0em; margin-left: 1em"><span class="linehead"></span>凡一地中。具初中後三心。即入住出也。此識於初<a 
name="0418c10" id="0418c10"></a>地初心。斷一分無明。便轉成無滿。為似平等性智。<a 
name="0418c11" id="0418c11"></a>以因中轉也。無功用行是八地無分別。我法二執<a 
name="0418c12" id="0418c12"></a>至此盡斷。故曰我恒摧。乃為真平等性智矣。</p><a 
name="0418c13" id="0418c13"></a><p style="text-indent: 0em; margin-left: 1em"><span class="linehead"></span>六識到第八地。轉妙觀察智。如何七識。初地初心。<a 
name="0418c14" id="0418c14"></a>就轉平等智耶。蓋六識到觀成後。轉妙觀察智。初<a 
name="0418c15" id="0418c15"></a>作觀時。轉為似妙觀察智。</p><a 
name="0418c16" id="0418c16"></a><p>　<span class="lg">如來現起他受用　　十地菩薩所被機</span></p><a 
name="0418c17" id="0418c17"></a><p style="text-indent: 0em; margin-left: 1em"><span class="linehead"></span>佛果位中。現十種他受用身。十地菩薩。乃所被之<a 
name="0418c18" id="0418c18"></a>機也。</p><a 
name="0418c19" id="0418c19"></a><p style="margin-left: 2em"><span class="headname">第八識</span></p><a 
name="0418c20" id="0418c20"></a><p>　<span class="lg">性惟無覆五遍行</span></p><a 
name="0418c21" id="0418c21"></a><p style="text-indent: 0em; margin-left: 1em"><span class="linehead"></span>此識因中。於三性中。惟無覆無記性。緣境之時。相<a 
name="0418c22" id="0418c22"></a>應心所。惟五遍行。</p><a 
name="0418c23" id="0418c23"></a><p>　<span class="lg">界地隨他業力生</span></p><a 
name="0418c24" id="0418c24"></a><p style="text-indent: 0em; margin-left: 1em"><span class="linehead"></span>此識於三界九地之中。隨六識善惡業力而生。以<a 
name="0419a01" id="0419a01"></a>八識無記性故。</p><a 
name="0419a02" id="0419a02"></a><p>　<span class="lg">二乘不了因迷執　　由此能興論主諍</span></p><a 
name="0419a03" id="0419a03"></a><p style="text-indent: 0em; margin-left: 1em"><span class="linehead"></span>此識最微細。所以二乘愚法聲聞。不信有此。惟以<a 
name="0419a04" id="0419a04"></a>前六識。受熏持種。斷了見思。執為如理智。六根互<a 
name="0419a05" id="0419a05"></a>用。執為如量智。以無明全未破故。所以大乘論主。<a 
name="0419a06" id="0419a06"></a>反覆辨論。證有此識也。</p><a 
name="0419a07" id="0419a07"></a><p>　<span class="lg">浩浩三藏不可窮</span></p><a 
name="0419a08" id="0419a08"></a><p style="text-indent: 0em; margin-left: 1em"><span class="linehead"></span>能持種子不失曰能藏。受染淨等熏曰所藏。七識<a 
name="0419a09" id="0419a09"></a>執為我曰執藏。三藏體用深廣故。凡小不達。</p><a 
name="0419a10" id="0419a10"></a><p>　<span class="lg">淵深七浪境為風</span></p><a 
name="0419a11" id="0419a11"></a><p style="text-indent: 0em; margin-left: 1em"><span class="linehead"></span>八識如澄湛之淵。由前七個識。攬前境為風。興起<a 
name="0419a12" id="0419a12"></a>波浪耳。</p><a 
name="0419a13" id="0419a13"></a><p>　<span class="lg">受薰持種根身器</span></p><a 
name="0419a14" id="0419a14"></a><p style="text-indent: 0em; margin-left: 1em"><span class="linehead"></span>此識能受前染淨熏。能持根身器界種子。根是六<a 
name="0419a15" id="0419a15"></a>根。身為內世界。器為外世界。</p><a 
name="0419a16" id="0419a16"></a><p>　<span class="lg">去後來先作主公</span></p><a 
name="0419a17" id="0419a17"></a><p style="text-indent: 0em; margin-left: 1em"><span class="linehead"></span>惟此識為總報主。</p><a 
name="0419a18" id="0419a18"></a><p>　<span class="lg">不動地前纔捨藏　　金剛道後異熟空</span></p><a 
name="0419a19" id="0419a19"></a><p style="text-indent: 0em; margin-left: 1em"><span class="linehead"></span>第八地為不動地。此識初至此地。纔捨能藏所藏<a 
name="0419a20" id="0419a20"></a>執藏。至金剛道後乃等覺位。異熟者。變異而熟。異<a 
name="0419a21" id="0419a21"></a>時而熟。異類而熟。金剛道後斷生相無明。異熟種<a 
name="0419a22" id="0419a22"></a>子方空也。</p><a 
name="0419a23" id="0419a23"></a><p style="text-indent: 0em; margin-left: 1em"><span class="linehead"></span>金剛觀智。是智之名。言其堅利。能壞一切無明。有<a 
name="0419a24" id="0419a24"></a>生住異滅。異熟空則瞥起一念無明空矣。</p><a 
name="0419b01" id="0419b01"></a><p>　<span class="lg">大圓無垢同時發　　普照十方塵剎中</span></p><a 
name="0419b02" id="0419b02"></a><p style="text-indent: 0em; margin-left: 1em"><span class="linehead"></span>此識至佛果位中。轉成上品無漏淨體。號無垢識。<a 
name="0419b03" id="0419b03"></a>與相應大圓鏡智。同發起時。普照十方圓明世界。</p><a 
name="0419b04" id="0419b04"></a><p style="margin-left: 2em"><span class="headname">唯識略解</span></p><a 
name="0419b05" id="0419b05"></a><p style="text-indent: 0em; margin-left: 0em"><span class="linehead"></span>夫搜剔陰陽之奧。囊括造化之精。洞洪濛之源。破渾<a 
name="0419b06" id="0419b06"></a>沌之竅。超儒老而獨高。冠百氏而弘深舍唯識之宗<a 
name="0419b07" id="0419b07"></a>而他求未之有也。夫唯遮境有。識簡心空。遮境則識<a 
name="0419b08" id="0419b08"></a>外無法。簡空則非同枯滅。是以夷斷常之坑。塞生滅<a 
name="0419b09" id="0419b09"></a>之路。圓彰中道刊定因明。魔外望絕。凡聖共遵耳。然<a 
name="0419b10" id="0419b10"></a>識有八種。有心王心所之殊。苟非智慧空靈思量妙<a 
name="0419b11" id="0419b11"></a>絕。豈易窺其庭哉。阿賴耶識等。大略窮其所由生。直<a 
name="0419b12" id="0419b12"></a>以真如。照極反昧。生滅與不生滅和合。謂之證自證<a 
name="0419b13" id="0419b13"></a>分。即如醒人。忽爾昏作。人語雖聞。而不能了了。謂之<a 
name="0419b14" id="0419b14"></a>醒耶。又不能了了。謂之昏耶。人語又聞。此之謂昏醒<a 
name="0419b15" id="0419b15"></a>相半。迷悟之關也。此等時節。有人喚之。則昏隨醒矣。<a 
name="0419b16" id="0419b16"></a>不喚則醒隨昏矣。醒既隨昏。而外不能了境。又不作<a 
name="0419b17" id="0419b17"></a>夢。惟昏然而<span class="corr" title='[巳&gt;已]'>已</span>。謂之自證分。此等時節。位無能所。冥<a 
name="0419b18" id="0419b18"></a>然獨存也。少頃頓夢種種悲歡苦樂。據能觀而言。謂<a 
name="0419b19" id="0419b19"></a>之見分。即所觀之所即相分。或問曰。見相二分。前後<a 
name="0419b20" id="0419b20"></a>生耶。抗然生耶。余應之曰。見相二分。謂之前後生者。<a 
name="0419b21" id="0419b21"></a>現量之中。不許有無分別。纔生分別。現量滅矣。謂之<a 
name="0419b22" id="0419b22"></a>抗生。則能所弗同也。此四分乃八識之本故。有志於<a 
name="0419b23" id="0419b23"></a>此宗者。不可不留神焉。四分通澈。則八識之綱。思過<a 
name="0419b24" id="0419b24"></a>半矣。</p><a 
name="0419c01" id="0419c01"></a><p style="text-indent: 0em; margin-left: 0em"><span class="linehead"></span>夫八識四分。乃相宗之綱骨也。阿賴耶識。末那識。分<a 
name="0419c02" id="0419c02"></a>別識。眼耳鼻舌身五識。謂之八識。證自證分。自證分。<a 
name="0419c03" id="0419c03"></a>見分。相分。謂之四分。究本言之。八識四分。初無別體。<a 
name="0419c04" id="0419c04"></a>特以真如隨緣。乃成種種耳。夫真如隨緣之旨。最難<a 
name="0419c05" id="0419c05"></a>明了。良以。真如清淨。初無薰染。如何瞥起隨緣耶。於<a 
name="0419c06" id="0419c06"></a>此參之不<span class="corr" title='[巳&gt;已]'>已</span>。忽然悟入。所謂八識四分。不煩少檢。唯<a 
name="0419c07" id="0419c07"></a>識之書。便能了了矣。故曰性宗通而相宗不通。則性<a 
name="0419c08" id="0419c08"></a>宗所見。猶未圓滿。通相宗而不通性宗。則相宗所見。<a 
name="0419c09" id="0419c09"></a>亦未精徹。性相俱通。而未悟達磨之禪。則如葉公&#x7575;<a 
name="0419c10" id="0419c10"></a>龍。頭角望之非不宛然也。欲其濟亢旱。興雷雨。斷不<a 
name="0419c11" id="0419c11"></a>能焉。是以有志於出世。而荷擔法道。若性。若相。若禪<a 
name="0419c12" id="0419c12"></a>宗。敢不竭誠。而留神哉。惟相宗名義數多。若非心智<a 
name="0419c13" id="0419c13"></a>妙密。委曲精搜。實未易明也。今則取大略。稍論而疏<a 
name="0419c14" id="0419c14"></a>之。但粗曉蒙孺耳。大抵阿賴耶識。通前眼耳鼻舌身<a 
name="0419c15" id="0419c15"></a>五識。當併而發揮之。似覺易明。蓋阿賴耶識。及前五<a 
name="0419c16" id="0419c16"></a>識。皆屬現量。又皆上品果中轉也。若第七識第六識。<a 
name="0419c17" id="0419c17"></a>則三品皆具。三品者。見道為下品。修道為中品。究竟<a 
name="0419c18" id="0419c18"></a>為上品。故七六因中轉也。或曰。前五識成無漏相應<a 
name="0419c19" id="0419c19"></a>心品。現身益物。何以先言第八成無漏耶。以圓明初<a 
name="0419c20" id="0419c20"></a>發。乃第八識相應心品。成大圓鏡智故。其前五根。即<a 
name="0419c21" id="0419c21"></a>第八識所變相分。能變本識。既成無漏。所變五根。自<a 
name="0419c22" id="0419c22"></a>當即成無漏矣。能發五根既成無漏。則所發五識。遂<a 
name="0419c23" id="0419c23"></a>成無漏何疑哉。或曰。既言八識轉成四智。何故&#x5374;言<a 
name="0419c24" id="0419c24"></a>相應心品耶。對曰。唯識第十云。此四品總攝佛地一<a 
name="0420a01" id="0420a01"></a>切有為功德皆盡。此轉有漏八識七識六識五識相<a 
name="0420a02" id="0420a02"></a>應心品。如次而得智。雖非識。而依識。轉識為主。故說<a 
name="0420a03" id="0420a03"></a>識轉得。又有漏位。智劣識強。無漏位中。智強識劣。為<a 
name="0420a04" id="0420a04"></a>勸有情依智捨識。故說轉識成智也。大乘所緣緣義<a 
name="0420a05" id="0420a05"></a>曰。言是帶<span class="corr" title='[巳&gt;己]'>己</span>相者。帶與<span class="corr" title='[巳&gt;己]'>己</span>相。各有二義。言帶有二義<a 
name="0420a06" id="0420a06"></a>者。一則挾帶。即能緣心。親挾境體而緣。二則變帶。即<a 
name="0420a07" id="0420a07"></a>能緣心。變起相分而緣也。親挾者謂之實境。變起者<a 
name="0420a08" id="0420a08"></a>謂之假境。假境者何。即實境影子也。影子者何。謂前<a 
name="0420a09" id="0420a09"></a>五識。親挾實境。乃任運而緣。不帶名言現量中也。譬<a 
name="0420a10" id="0420a10"></a>諸明鏡物臨即照。原無心也。纔覺妍醜。現量<span class="corr" title='[巳&gt;已]'>已</span>滅。即<a 
name="0420a11" id="0420a11"></a>落比量矣。余是知假境影子。意識所緣耳。又能緣心。<a 
name="0420a12" id="0420a12"></a>變起相分而緣。亦假境也。今安慧宗中。妄謂因中無<a 
name="0420a13" id="0420a13"></a>漏五識。能緣真如。殊不知五識成智。必待第八識轉。<a 
name="0420a14" id="0420a14"></a>而為。根本智。然後五識轉成所作智也。此中目此智。<a 
name="0420a15" id="0420a15"></a>為後得者何也。謂根本而後得也。以五識及第八識。<a 
name="0420a16" id="0420a16"></a>皆屬現量果上同轉故也。彼謂因中五識未轉智。而<a 
name="0420a17" id="0420a17"></a>能緣真如。非妄而何。縱於果上。識雖轉智。第能照俗。<a 
name="0420a18" id="0420a18"></a>而不能緣真如。故護法師曰。果中猶自不詮真。況因<a 
name="0420a19" id="0420a19"></a>中乎。</p><a 
name="0420a20" id="0420a20"></a><a 
name="0420a21" id="0420a21"></a><p><span class="juanname">八識規矩解<span class="note">(終)</span></span></p>
<hr>【經文資訊】卍新續藏第 55 冊 No. 0892 八識規矩頌解<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7cac.html?index=X55n0892" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X55n0892_001 by HTTrack Website Copier/3.x [XR&CO'2014], Tue, 07 Jun 2016 07:28:49 GMT -->
</html>
