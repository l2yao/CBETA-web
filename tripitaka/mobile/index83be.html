<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T55n2145_011 by HTTrack Website Copier/3.x [XR&CO'2014], Tue, 07 Jun 2016 07:01:27 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=463844475&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT55n2145&amp;utmp=%2Fmobile%2Findex.php%3Findex%3DT55n2145_011&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexa889-2.html?index=T55n2145_010" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第55冊<br/>No.2145 出三藏記集 (15卷)<br/>【梁 僧祐撰】<br/>第 11 卷</p>
	<a href="index094a.html?index=T55n2145_012" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T55">
<div class="root" id="2145" sutra_name="出三藏記集" sutra_juan="[卷11]">　
<div class="xu"><a 
name="0076b20" id="0076b20"></a><div class="xu"><a 
name="0076b21" id="0076b21"></a><a 
name="0076b22" id="0076b22"></a><p><span class="juanname">出三藏記集序卷第十一</span></p><a 
name="0076b23" id="0076b23"></a><a 
name="0076b24" id="0076b24"></a><p style="margin-left: 4em"><span class="byline">梁建初寺沙門釋僧祐撰</span></p><a 
name="0076b25" id="0076b25"></a><ul><li>中論序第一　長安僧叡</li><a 
name="0076b26" id="0076b26"></a><li>中論序第二　曇影法師</li><a 
name="0076b27" id="0076b27"></a><li>百論序第三　僧肇法師</li><a 
name="0076b28" id="0076b28"></a><li>十二門論序第四　長安僧叡</li><a 
name="0076b29" id="0076b29"></a><li>成實論記第五　出論後記</li><a 
name="0076c01" id="0076c01"></a><li>略成實論記第六　新撰</li><a 
name="0076c02" id="0076c02"></a><li>成實論抄序第七　周顒</li><a 
name="0076c03" id="0076c03"></a><li>訶梨跋摩傳序第八　江陵玄暢作</li><a 
name="0076c04" id="0076c04"></a><li>菩薩波羅提木叉後記第九　未詳作者</li><a 
name="0076c05" id="0076c05"></a><li>比丘尼戒本出本末序第十　出戒前記</li><a 
name="0076c06" id="0076c06"></a><li>比丘大戒序第十一　出戒前記</li><a 
name="0076c07" id="0076c07"></a><li>大比丘二百六十戒三部合異序第十二<a 
name="0076c08" id="0076c08"></a>　竺曇無蘭</li><a 
name="0076c09" id="0076c09"></a><li>關中近出尼二種檀文夏坐雜十二事并雜<a 
name="0076c10" id="0076c10"></a>事共卷前中後三記第十三</li><a 
name="0076c11" id="0076c11"></a><li>摩得勒伽後記第十四　出經後記</li><a 
name="0076c12" id="0076c12"></a><li>善見律毘婆沙記第十五　出律前記</li><a 
name="0076c13" id="0076c13"></a><li>千佛名號序第十六　出賢劫經　竺曇無蘭</li></ul><a 
name="0076c14" id="0076c14"></a><div class="xu"><p style="margin-left: 4em"><span class="headname">中論序第一</span></p><p style="margin-left: 4em"><span class="byline">釋僧叡</span></p><a 
name="0076c15" id="0076c15"></a><p style="text-indent: 0em; margin-left: 0em"><span class="linehead"></span>中論有五百偈。龍樹菩薩之所造也。以中為<a 
name="0076c16" id="0076c16"></a>名者。昭其實也。以論為稱者。盡其言也。實<a 
name="0076c17" id="0076c17"></a>非名不悟。故寄中以宣之。言非釋不盡。故假<a 
name="0076c18" id="0076c18"></a>論以明之。其實既宣其言既明。於菩薩之行<a 
name="0076c19" id="0076c19"></a>道場之照。朗然懸解矣。夫滯惑生於倒見。三<a 
name="0076c20" id="0076c20"></a>界以之而淪溺。偏悟起於厭智。耿介以之而<a 
name="0076c21" id="0076c21"></a>致乖。故知大覺在乎曠照。小智纏乎隘心。照<a 
name="0076c22" id="0076c22"></a>之不曠。則不足以夷有無。一道俗。知之不<a 
name="0076c23" id="0076c23"></a>盡。則未可以涉中途。泯二際。道俗之不夷。二<a 
name="0076c24" id="0076c24"></a>際之不泯。菩薩之憂也。是以龍樹大士。折之<a 
name="0076c25" id="0076c25"></a>以中道。使惑趣之徒望玄指而一變。恬之以<a 
name="0076c26" id="0076c26"></a>即化。令玄悟之賓喪諮詢於朝徹。蕩蕩焉。<a 
name="0076c27" id="0076c27"></a>真可謂理夷路於沖階。敞玄門於宇內。扇慧<a 
name="0076c28" id="0076c28"></a>風於陳槁。流甘露於枯悴者矣。夫百梁之<a 
name="0076c29" id="0076c29"></a>構興。則鄙茅茨之側陋。&#x89A9;斯論之宏曠。則知<a 
name="0077a01" id="0077a01"></a>偏悟之鄙倍。幸哉此區區赤縣。忽得移靈<a 
name="0077a02" id="0077a02"></a>鷲以作鎮險詖之邊情。乃蒙流光之餘惠。而<a 
name="0077a03" id="0077a03"></a>今而後。談道之賢。始可與論實矣。云天竺諸<a 
name="0077a04" id="0077a04"></a>國敢豫學者之流。無不翫味斯論以為喉衿。<a 
name="0077a05" id="0077a05"></a>其染翰申釋者甚亦不少。所出者是天竺梵<a 
name="0077a06" id="0077a06"></a>志。名賓羅伽。秦言青目之所釋也。其人雖信<a 
name="0077a07" id="0077a07"></a>解深法而辭不雅中。其中乖闕煩重者。法師<a 
name="0077a08" id="0077a08"></a>皆裁而裨之於經通之理盡矣。文或左右未<a 
name="0077a09" id="0077a09"></a>盡善也。百論治外以閑邪。斯文祛內以流<a 
name="0077a10" id="0077a10"></a>滯。大智釋論之淵博。十二門觀之情詣。尋<a 
name="0077a11" id="0077a11"></a>斯四者。真若日月入懷無不朗然鑒徹矣。予<a 
name="0077a12" id="0077a12"></a>翫之味之不能釋手。遂復忘其鄙拙。託悟懷<a 
name="0077a13" id="0077a13"></a>於一序。并目品義題之於首。豈期能釋耶。蓋<a 
name="0077a14" id="0077a14"></a>是欣自同之懷耳。</p></div><a 
name="0077a15" id="0077a15"></a><div class="xu"><p style="margin-left: 4em"><span class="headname">中論序第二</span></p><p style="margin-left: 4em"><span class="byline">影法師</span></p><a 
name="0077a16" id="0077a16"></a><p style="text-indent: 0em; margin-left: 0em"><span class="linehead"></span>夫萬化非無宗。而宗之者無相。虛宗非無契。<a 
name="0077a17" id="0077a17"></a>而契之者無心。故至人以無心之妙慧。而契<a 
name="0077a18" id="0077a18"></a>彼無相之虛宗。內外並冥緣智俱寂。豈容名<a 
name="0077a19" id="0077a19"></a>數於其間哉。但以悕玄之質趣必有由。非名<a 
name="0077a20" id="0077a20"></a>無以領數。非數無以擬宗。故遂設名而名<a 
name="0077a21" id="0077a21"></a>之。立數而辯之。然則名數之生。生於累者可<a 
name="0077a22" id="0077a22"></a>以造極而非其極。苟曰非極復何常之有耶。<a 
name="0077a23" id="0077a23"></a>是故如來始逮真覺。應物接&#x9E81;啟之以有。後<a 
name="0077a24" id="0077a24"></a>為大乘乃說空法。化適當時所悟不二。流至<a 
name="0077a25" id="0077a25"></a>末葉象教之中。人根膚淺道識不明。遂廢<a 
name="0077a26" id="0077a26"></a>魚守筌存指忘月。&#x89A9;空教便謂罪福俱泯聞<a 
name="0077a27" id="0077a27"></a>相說則謂之為真。是使有無交興生滅迭爭。<a 
name="0077a28" id="0077a28"></a>斷常諸邊紛然競起。時有大士。厥號龍樹。爰<a 
name="0077a29" id="0077a29"></a>託海宮逮無生忍。意在傍宗載隆遺教。故作<a 
name="0077b01" id="0077b01"></a>論以折中。其立論意也。則無言不窮。無法<a 
name="0077b02" id="0077b02"></a>不盡。然統其要歸則會通二諦。以真諦故無<a 
name="0077b03" id="0077b03"></a>有。俗諦故無無。真故無有則雖無而有。俗故<a 
name="0077b04" id="0077b04"></a>無無則雖有而無。雖有而無則不累於有。雖<a 
name="0077b05" id="0077b05"></a>無而有則不滯於無。不滯於無則斷滅見息。<a 
name="0077b06" id="0077b06"></a>不存於有則常等&#x6C37;消。寂此諸邊。故名曰中。<a 
name="0077b07" id="0077b07"></a>問答析微。所以為論。是作者之大意也。亦<a 
name="0077b08" id="0077b08"></a>云中觀。直以觀辯於心論宣於口耳<span class="note">(羅什法師以秦弘始十一<a 
name="0077b09" id="0077b09"></a>年於大寺出)</span>。</p></div><a 
name="0077b10" id="0077b10"></a><div class="xu"><p style="margin-left: 4em"><span class="headname">百論序第三</span></p><p style="margin-left: 4em"><span class="byline">釋僧肇</span></p><a 
name="0077b11" id="0077b11"></a><p style="text-indent: 0em; margin-left: 0em"><span class="linehead"></span>百論者。蓋是通聖心之津塗。開真諦之要論<a 
name="0077b12" id="0077b12"></a>也。佛泥洹後八百餘年。有出家大士。厥名提<a 
name="0077b13" id="0077b13"></a>婆。玄心獨悟俊氣高朗。道映當時神超世表。<a 
name="0077b14" id="0077b14"></a>故能闢三藏之重關。坦十二之幽路。擅步迦<a 
name="0077b15" id="0077b15"></a>夷為法城塹。于時外道紛然異端競起。邪辯<a 
name="0077b16" id="0077b16"></a>逼真殆亂正道。乃仰慨聖教之陵遲。俯悼群<a 
name="0077b17" id="0077b17"></a>迷之縱惑。將遠拯沈淪。故作斯論。所以防正<a 
name="0077b18" id="0077b18"></a>閑邪大明於宗極者矣。是以正化以之而隆。<a 
name="0077b19" id="0077b19"></a>邪道以之而替。非夫領括眾妙。孰能若斯論<a 
name="0077b20" id="0077b20"></a>有百偈。故以百為名。理致淵玄。統群籍之<a 
name="0077b21" id="0077b21"></a>要。文義婉約。窮制作之美。然至趣幽簡&#x5C20;<a 
name="0077b22" id="0077b22"></a>得其門。有婆藪開士者。明慧內融。妙思奇拔。<a 
name="0077b23" id="0077b23"></a>遠契玄蹤。為之訓釋。使沈隱之義彰於徽<a 
name="0077b24" id="0077b24"></a>翰。諷味宣流被於來葉。文藻煥然宗塗易<a 
name="0077b25" id="0077b25"></a>曉。其為論也。言而無當破而無執。儻然靡據<a 
name="0077b26" id="0077b26"></a>而事不失真。蕭焉無寄而理自玄會。返本之<a 
name="0077b27" id="0077b27"></a>道著乎茲矣。有天竺沙門鳩摩羅什。器量淵<a 
name="0077b28" id="0077b28"></a>弘俊神超邈。鑽仰累年轉不可測。常味詠斯<a 
name="0077b29" id="0077b29"></a>論。以為心要先雖親譯。而方言未融。致令思<a 
name="0077c01" id="0077c01"></a>尋者躊躇於謬文。標位者乖迕於歸致。大秦<a 
name="0077c02" id="0077c02"></a>司&#x96B7;挍尉安城侯姚嵩。風韻清舒&#x51B2;心簡勝。<a 
name="0077c03" id="0077c03"></a>博涉內外理思兼通。少好大道長而彌篤。雖<a 
name="0077c04" id="0077c04"></a>復形<span class="gaiji">&#x898A;<!--gaiji,羈,1[襾/(革*馬)],2&#x898A;,3--></span>時務而法言不輟。每撫茲文所慨良<a 
name="0077c05" id="0077c05"></a>多。以弘始六年歲次壽星。集理味沙門與什<a 
name="0077c06" id="0077c06"></a>考挍正本。陶練覆疏務存論旨。使質而不野<a 
name="0077c07" id="0077c07"></a>簡而必詣。宗致劃爾無間然矣。論凡二十品。<a 
name="0077c08" id="0077c08"></a>品各五十偈。後十品。其人以為無益此土。<a 
name="0077c09" id="0077c09"></a>故闕而不傳。冀明識君子詳而覽焉。</p></div><a 
name="0077c10" id="0077c10"></a><div class="xu"><p style="margin-left: 4em"><span class="headname">十二門論序第四</span></p><p style="margin-left: 4em"><span class="byline">僧叡法師</span></p><a 
name="0077c11" id="0077c11"></a><p style="text-indent: 0em; margin-left: 0em"><span class="linehead"></span>十二門論者。蓋是實相之折中。道場之要軌<a 
name="0077c12" id="0077c12"></a>也。十二門者。總眾枝之大數也。門者。開通無<a 
name="0077c13" id="0077c13"></a>滯之稱也。論之者。欲以窮其源盡其理也。若<a 
name="0077c14" id="0077c14"></a>一理之不盡則眾異紛然。有惑趣之乖。一源<a 
name="0077c15" id="0077c15"></a>之不窮則眾塗扶&#x758E;。有殊致之&#x8FF9;殊致之不<a 
name="0077c16" id="0077c16"></a>夷。乖趣之不泯。大士之憂也。是以龍樹菩<a 
name="0077c17" id="0077c17"></a>薩。開出者之由路。作十二門以正之。正之以<a 
name="0077c18" id="0077c18"></a>十二。則有無兼暢事無不盡。事盡於有無則<a 
name="0077c19" id="0077c19"></a>忘功於造化。理極於虛位。則喪我於二際。然<a 
name="0077c20" id="0077c20"></a>則喪我在乎落筌。筌忘存乎遺寄。筌我兼忘。<a 
name="0077c21" id="0077c21"></a>始可以幾乎實矣。幾乎實矣。則虛實兩冥得<a 
name="0077c22" id="0077c22"></a>失無際。冥而無際。則能忘造次於兩玄。泯顛<a 
name="0077c23" id="0077c23"></a>沛於一致。整歸駕於道場。畢趣心於佛地。恢<a 
name="0077c24" id="0077c24"></a>恢焉。真可謂運虛刃於無間。奏希聲於宇內。<a 
name="0077c25" id="0077c25"></a>濟溺喪於玄津。出有無於域外者矣。遇哉後<a 
name="0077c26" id="0077c26"></a>之學者。夷路既坦幽塗既開。真得振和鑾於<a 
name="0077c27" id="0077c27"></a>北冥。馳白牛以南迴。悟大覺於夢境。即百<a 
name="0077c28" id="0077c28"></a>化以安歸。夫如是者。焉復知曜靈之方盛。<a 
name="0077c29" id="0077c29"></a>玄陸之未希也哉。叡以鄙倍之淺識。猶敢明<a 
name="0078a01" id="0078a01"></a>誠虛開希懷宗極。庶日用之有宜。冀歲計<a 
name="0078a02" id="0078a02"></a>之能殖。況才之美者乎。不勝敬仰之至。敢<a 
name="0078a03" id="0078a03"></a>以鈍辭短思。序而申之。并目品義題之於首。<a 
name="0078a04" id="0078a04"></a>豈其能益也。庶以此心開自進之路耳<span class="note">(羅什法師<a 
name="0078a05" id="0078a05"></a>以秦弘始十一年於大寺出之)</span>。</p></div><a 
name="0078a06" id="0078a06"></a><div class="xu"><p style="margin-left: 4em"><span class="headname">成實論記第五</span></p><p style="margin-left: 4em"><span class="byline">出論後</span></p><a 
name="0078a07" id="0078a07"></a><p style="text-indent: 0em; margin-left: 0em"><span class="linehead"></span>大秦弘始十三年歲次豕韋九月八日。尚書<a 
name="0078a08" id="0078a08"></a>令姚顯請出此論。至來年九月十五日訖。外<a 
name="0078a09" id="0078a09"></a>國法師拘摩羅耆婆。手執胡本口自傳譯。曇<a 
name="0078a10" id="0078a10"></a>晷筆受。</p></div><a 
name="0078a11" id="0078a11"></a><div class="xu"><p style="margin-left: 4em"><span class="headname">略成實論記第六</span></p><p style="margin-left: 4em"><span class="byline">新撰</span></p><a 
name="0078a12" id="0078a12"></a><p style="text-indent: 0em; margin-left: 0em"><span class="linehead"></span>成實論十六卷。羅什法師於長安出之。曇晷<a 
name="0078a13" id="0078a13"></a>筆受。曇影正寫。影欲使文玄。後自轉為五<a 
name="0078a14" id="0078a14"></a>幡。餘悉依舊本。齊永明七年十月。文宣王<a 
name="0078a15" id="0078a15"></a>招集京師碩學名僧五百餘人。請定林僧柔<a 
name="0078a16" id="0078a16"></a>法師謝寺慧次法師。於普弘寺迭講。欲使研<a 
name="0078a17" id="0078a17"></a>覈幽微。學通疑執即座。仍請祐及安樂智稱<a 
name="0078a18" id="0078a18"></a>法師。更集尼眾二部名德七百餘人。續講十<a 
name="0078a19" id="0078a19"></a>誦律志念四眾淨業還白。公每以大乘經淵<a 
name="0078a20" id="0078a20"></a>深。滿道之津涯。正法之樞紐。而近世陵廢<a 
name="0078a21" id="0078a21"></a>莫或敦修。棄本逐末喪功繁論。故即於律座<a 
name="0078a22" id="0078a22"></a>令柔次等諸論師抄比成實。簡繁存要略為<a 
name="0078a23" id="0078a23"></a>九卷。使辭約理舉易以研尋。八年正月二十<a 
name="0078a24" id="0078a24"></a>三日解座設三業三品別施獎有功勸不及。<a 
name="0078a25" id="0078a25"></a>上者得三十餘件。中者得二十許種。下者數<a 
name="0078a26" id="0078a26"></a>物而已。即寫略論百部流通。教使周顒作論<a 
name="0078a27" id="0078a27"></a>序。今錄之于後。</p></div><a 
name="0078a28" id="0078a28"></a><div class="xu"><p style="margin-left: 4em"><span class="headname">抄成實論序第七</span></p><p style="margin-left: 4em"><span class="byline">周顒作</span></p><a 
name="0078a29" id="0078a29"></a><p style="text-indent: 0em; margin-left: 0em"><span class="linehead"></span>尋夫數論之為作也。雖製興於晚集。非出乎<a 
name="0078b01" id="0078b01"></a>一音。然其所以開家命部。莫不各有弘統。皆<a 
name="0078b02" id="0078b02"></a>足以該領名數隆替方等。契闊顯益不可訾<a 
name="0078b03" id="0078b03"></a>言。至如成實論者。總三乘之祕數。窮心色之<a 
name="0078b04" id="0078b04"></a>微闡。摽因位果解惑相馳。凡聖心樞罔不畢<a 
name="0078b05" id="0078b05"></a>見乎其中矣。又其設書之本位論為家。抑揚<a 
name="0078b06" id="0078b06"></a>含吐咸有憲則。優柔<span class="gaiji">[門@視]<!--gaiji,,1[門@視],2&#x28DB3;,3--></span>探動關獎利。自發<a 
name="0078b07" id="0078b07"></a>聚之初首。至道聚之末章。其中二百二品鱗<a 
name="0078b08" id="0078b08"></a>綵相綜。莫不言出於奧典。義溺於邪門。故必<a 
name="0078b09" id="0078b09"></a>曠引條繩碎陳規墨。料同洗異峻植明塗。裨<a 
name="0078b10" id="0078b10"></a>濟之功寔此為著者也。既&#x52B9;宣於正經。無染<a 
name="0078b11" id="0078b11"></a>乎異學。雖則近派小流實乃有變方教。是以<a 
name="0078b12" id="0078b12"></a>今之學眾。皆云。志存大典。而發跡之日。無不<a 
name="0078b13" id="0078b13"></a>寄濟此塗。乘津驚水本期長路。其書言精<a 
name="0078b14" id="0078b14"></a>理贍思味易耽。頃遂赴蹈爭流重趼相躡。又<a 
name="0078b15" id="0078b15"></a>卷廣義繁致功難盡。故敻往不旋終妨正務。<a 
name="0078b16" id="0078b16"></a>頃泥洹法華雖或時講。維摩勝鬘頗參餘席。<a 
name="0078b17" id="0078b17"></a>至於大品精義師匠蓋&#x758E;。十住淵弘世學將<a 
name="0078b18" id="0078b18"></a>殄。皆由寢處於論家求均于弱喪。是使大典<a 
name="0078b19" id="0078b19"></a>榛蕪義種行輟。興言悵悼側寐忘安。成實既<a 
name="0078b20" id="0078b20"></a>有功於正篆。事不可闕。學者又遂流於所赴。<a 
name="0078b21" id="0078b21"></a>此患宜裁。今欲內全成實之功。外蠲學士之<a 
name="0078b22" id="0078b22"></a>慮。故銓引論才備詳切緩。刊文在約降為九<a 
name="0078b23" id="0078b23"></a>卷。刪賒探要取&#x52B9;本根。則方等之助無虧。<a 
name="0078b24" id="0078b24"></a>學者之煩半遣。得使功歸至典其道彌傳。波<a 
name="0078b25" id="0078b25"></a>若諸經無墜於地矣。業在心源。庶無裁削之<a 
name="0078b26" id="0078b26"></a>累。全典故全。豈有妨於好學。相得意於道<a 
name="0078b27" id="0078b27"></a>心可不謀而隨喜也。</p></div><a 
name="0078b28" id="0078b28"></a><div class="xu"><p style="margin-left: 4em"><span class="headname">訶梨跋摩傳序第八</span></p><p style="margin-left: 4em"><span class="byline">江陵玄暢作</span></p><a 
name="0078b29" id="0078b29"></a><p style="text-indent: 0em; margin-left: 0em"><span class="linehead"></span>余尋訶梨跋摩述論明經。樞機義奧。後進所<a 
name="0078c01" id="0078c01"></a>馳。荊州暢公製傳。頗徵事跡。故復兼錄附之<a 
name="0078c02" id="0078c02"></a>序末。雖於類為乖。而顯證是同焉。</p><a 
name="0078c03" id="0078c03"></a><p style="text-indent: 0em; margin-left: 0em"><span class="linehead"></span>訶梨跋摩者。宋稱師子鎧。佛泥洹後九百年<a 
name="0078c04" id="0078c04"></a>出。在中天竺婆羅門子也。若人之生也。固亦<a 
name="0078c05" id="0078c05"></a>命世而誕。幼則神期秀拔。長則思周變通。至<a 
name="0078c06" id="0078c06"></a>若世典圍陀。並是陰陽奇術。提舍高論。又亦<a 
name="0078c07" id="0078c07"></a>外詰情辯。皆經耳而究其幽。遇心而盡其<a 
name="0078c08" id="0078c08"></a>妙。直以世訓承習弗為心要也。遇見梵志導<a 
name="0078c09" id="0078c09"></a>以真軌。遂抽簪革服為薩婆多部達摩沙門<a 
name="0078c10" id="0078c10"></a>究摩羅陀弟子。其師既器而非凡。即訓以名<a 
name="0078c11" id="0078c11"></a>典。迦旃延所造大阿毘曇。乃有數千偈。而授<a 
name="0078c12" id="0078c12"></a>之曰。此論蓋是眾經之統例。三藏之要目也。<a 
name="0078c13" id="0078c13"></a>若能專精尋究則悟道不遠。於是跋摩敬承<a 
name="0078c14" id="0078c14"></a>鑽習。功不踰月皆精其文義。乃慨焉而歎曰。<a 
name="0078c15" id="0078c15"></a>吾聞佛旨虛寂。非名相所議神澄妙絕。罕常<a 
name="0078c16" id="0078c16"></a>情攸測。故為先達之所遵崇。我亦注心歸仰。<a 
name="0078c17" id="0078c17"></a>如今之所稟。唯見浮繁妨情支離害志。經<a 
name="0078c18" id="0078c18"></a>云。名相竟無妙異。若以為先聖應期適時之<a 
name="0078c19" id="0078c19"></a>漸。斯則教之流非化之源矣。遂乃數載之中。<a 
name="0078c20" id="0078c20"></a>窮三藏之旨。考九流之源。方知五部創流盪<a 
name="0078c21" id="0078c21"></a>之基。迦旃啟偏競之始。紛綸遺蹤謀方百<a 
name="0078c22" id="0078c22"></a>轍。由使歸宗者昧其繁文。尋教者惑其殊軌。<a 
name="0078c23" id="0078c23"></a>夫源同末異。乃將衰之徵然頹綱不振。亦弘<a 
name="0078c24" id="0078c24"></a>道者之憂也。遂抗言五異辯正眾師。務遵洪<a 
name="0078c25" id="0078c25"></a>範當而不讓。至乃敏捷鋒起苞籠群達。辯若<a 
name="0078c26" id="0078c26"></a>懸河清對無滯。于時眾師雷動相視闕如。後<a 
name="0078c27" id="0078c27"></a>以他日集而議曰。此子恃明淩轢舊德。據言<a 
name="0078c28" id="0078c28"></a>有本末易可傾。邁年值此運也如何。或有論<a 
name="0078c29" id="0078c29"></a>者曰。豈唯此子才明過人。抑亦吾等經論易<a 
name="0079a01" id="0079a01"></a>窮耳。意謂學無自足闇則諮明。明昧之分已<a 
name="0079a02" id="0079a02"></a>自可知。何為苟守偏識不師廣見耶。諸耆德<a 
name="0079a03" id="0079a03"></a>曰。相與誠復慕明情深而忝世宗仰于茲久<a 
name="0079a04" id="0079a04"></a>矣。當不能忽廢舊業問道少年明矣。何者。夫<a 
name="0079a05" id="0079a05"></a>根同葉散像數自然。五部之興有自來矣。但<a 
name="0079a06" id="0079a06"></a>當敦其素業祗而行之。既生屬千載之末。孰<a 
name="0079a07" id="0079a07"></a>能遠軌正法之初哉。且跋摩抽簪之始。受道<a 
name="0079a08" id="0079a08"></a>吾黨。中參異學已自離群。夫師祖不同。所以<a 
name="0079a09" id="0079a09"></a>五部不離黜異之制。蓋先師舊典幸可述。其<a 
name="0079a10" id="0079a10"></a>獨見之明以免雷同之眾。跋摩既宏才放達<a 
name="0079a11" id="0079a11"></a>廣心遠度。雖眾誚交諠傲然容豫深體忘懷<a 
name="0079a12" id="0079a12"></a>明遊常趣。神用閑邃擇木改步。時有僧祇部<a 
name="0079a13" id="0079a13"></a>僧。住巴連弗邑。並遵奉大乘。云是五部之本<a 
name="0079a14" id="0079a14"></a>久聞跋摩才超群彥為眾師所忌。相與慨然。<a 
name="0079a15" id="0079a15"></a>要以同止遂得研心方等銳意九部。採訪微<a 
name="0079a16" id="0079a16"></a>言搜簡幽旨。於是博引百家眾流之談。以檢<a 
name="0079a17" id="0079a17"></a>經奧通塞之辯。澄汰五部商略異端。考覈迦<a 
name="0079a18" id="0079a18"></a>旃延斥其偏謬。除繁棄末慕存歸本造述明<a 
name="0079a19" id="0079a19"></a>論厥號成實。崇附三藏准列四真。大明筌極<a 
name="0079a20" id="0079a20"></a>為二百二品。志在會宗光隆遺軌。庶廢乖<a 
name="0079a21" id="0079a21"></a>競共遵通濟。斯論既宣淵懿嚮萃。旬日之間<a 
name="0079a22" id="0079a22"></a>傾震摩竭。于時天竺有外道論師。云是優樓<a 
name="0079a23" id="0079a23"></a>佉弟子。明鑒縱達每述譏正之辯。歷國命詶<a 
name="0079a24" id="0079a24"></a>莫能制者。聞花氏王崇敬三寶。將阻其信情。<a 
name="0079a25" id="0079a25"></a>又欲振名殊方遂杖策恒南。直至摩竭。王聞<a 
name="0079a26" id="0079a26"></a>不悅。即宣募境內有能辯屈之者。當奉為國<a 
name="0079a27" id="0079a27"></a>師。闔境英豪皆憚其高名。咸曰。才非跋摩<a 
name="0079a28" id="0079a28"></a>孰堪斯舉。王聞甚悅即&#x52C5;奉迎。跋摩既至。王<a 
name="0079a29" id="0079a29"></a>便請昇論堂令與外道決其兩正。于時外道<a 
name="0079b01" id="0079b01"></a>志氣干雲。乃傲然而詠曰。吾大宗樓迦偉藉<a 
name="0079b02" id="0079b02"></a>世師。繁文則六諦同貫。簡旨則知異于神。神<a 
name="0079b03" id="0079b03"></a>為知主唯斷為宗。敢有抗者斬首謝焉。跋摩<a 
name="0079b04" id="0079b04"></a>既宏才邈世。&#x89A9;之杪然。神期陵霄容無改<a 
name="0079b05" id="0079b05"></a>顏。乃慨然對曰。異哉子之談也。子所以跨遊<a 
name="0079b06" id="0079b06"></a>殊方。將欲崇其神而長其知也。又以斷為宗<a 
name="0079b07" id="0079b07"></a>而自誣其旨。子無知乎。神可亡乎。神既非知。<a 
name="0079b08" id="0079b08"></a>為神知知知神乎。若神知知知神者誰。知若<a 
name="0079b09" id="0079b09"></a>知神知亦神乎。外道乃退自疑曰。理必若斷<a 
name="0079b10" id="0079b10"></a>我無知矣。知若知神神非宗矣。於是沈惟謝<a 
name="0079b11" id="0079b11"></a>屈心形俱伏。王及臣民慶快非恒。即與率土<a 
name="0079b12" id="0079b12"></a>奉為國師。王乃譴其舊眾昔忌名賢。本眾相<a 
name="0079b13" id="0079b13"></a>視懷愧闕然。咸共追遜固請舊居。王又曰。夫<a 
name="0079b14" id="0079b14"></a>制邪歸正其德弘矣。但弘教之賢業尚殊背<a 
name="0079b15" id="0079b15"></a>乖迕遺筌濁亂象軌。請以檢一令謬昧欽明。<a 
name="0079b16" id="0079b16"></a>王即宣告號為像教大宗。由使八方論士淵<a 
name="0079b17" id="0079b17"></a>異之徒感思舊決朋契而萃。跋摩以絕倫之<a 
name="0079b18" id="0079b18"></a>才超群之辯。每欲師聖附經籍同默異遂博<a 
name="0079b19" id="0079b19"></a>舉三藏開塞之塗。大杜五部乖競之路。難<a 
name="0079b20" id="0079b20"></a>其所執釋其所難。明辯恢廓苞羅眾說。理亂<a 
name="0079b21" id="0079b21"></a>叩機神王若無。於是群方名傑莫能異見。咸<a 
name="0079b22" id="0079b22"></a>廢殊謀受道真軌。淳化以之而隆。邪藹以之<a 
name="0079b23" id="0079b23"></a>而騫。非夫神契實津道參&#x51B2;旨。孰能盪定群<a 
name="0079b24" id="0079b24"></a>異令廢我求通者哉。所以粗述始末垂諸好<a 
name="0079b25" id="0079b25"></a>事云爾<span class="note">(造諸數論大師傳並集在薩婆多部此師既不入彼傳故附於此)</span>。</p></div><a 
name="0079b26" id="0079b26"></a><div class="xu"><p style="margin-left: 4em"><span class="headname">菩薩波羅提木叉後記第九</span></p><p style="margin-left: 4em"><span class="byline">未詳作者</span></p><a 
name="0079b27" id="0079b27"></a><p style="text-indent: 0em; margin-left: 0em"><span class="linehead"></span>夫窮像於玄原之無始。萬行始於戒信之玄<a 
name="0079b28" id="0079b28"></a>兆。是故天竺鳩摩羅什法師心首持誦。什言。<a 
name="0079b29" id="0079b29"></a>此戒出梵網經中。而什法師少翫大方。齊異<a 
name="0079c01" id="0079c01"></a>學於迦夷。淳風東扇。故弘始三年秦王道契<a 
name="0079c02" id="0079c02"></a>百王之業。奉心大法。於逍遙觀中。三千學士<a 
name="0079c03" id="0079c03"></a>與什參定大小乘經五十餘部。唯菩薩十戒<a 
name="0079c04" id="0079c04"></a>四十八輕。最後誦出。時融影三百人等一時<a 
name="0079c05" id="0079c05"></a>受行修菩薩道。豈唯當時之益。乃有累劫之<a 
name="0079c06" id="0079c06"></a>津也。故慧融書三千部流通於後代。持誦相<a 
name="0079c07" id="0079c07"></a>授屬諸後學。好道之君子。願來劫不絕。共<a 
name="0079c08" id="0079c08"></a>見千佛龍華同坐。</p></div><a 
name="0079c09" id="0079c09"></a><div class="xu"><p style="margin-left: 4em"><span class="headname">比丘尼戒本所出本末序第十<span class="note">(出戒本前晉孝武帝世出)</span></span></p><a 
name="0079c10" id="0079c10"></a><p style="text-indent: 0em; margin-left: 0em"><span class="linehead"></span>拘夷國寺甚多。修飾至麗。王宮彫鏤立佛形<a 
name="0079c11" id="0079c11"></a>像與寺無異。有寺名達慕藍<span class="note">(百七十僧)</span>北山寺<a 
name="0079c12" id="0079c12"></a>名致&#x96B7;藍<span class="note">(五十僧)</span>劍慕王新藍<span class="note">(六十僧)</span>溫宿王<a 
name="0079c13" id="0079c13"></a>藍<span class="note">(七十僧)</span>。</p><a 
name="0079c14" id="0079c14"></a><p style="text-indent: 0em; margin-left: 0em"><span class="linehead"></span>右四寺佛圖舌彌所統。寺僧皆三月一易屋<a 
name="0079c15" id="0079c15"></a>床座或易藍者。未滿五臘。一宿不得無依<a 
name="0079c16" id="0079c16"></a>止王新僧伽藍<span class="note">(九十僧有年少沙門字鳩摩羅才大高明大乘學與舌彌是師徒而舌彌<a 
name="0079c17" id="0079c17"></a>阿含學者也)</span>阿麗藍<span class="note">(百八十比丘尼)</span>輸若干藍<span class="note">(五十比丘尼)</span>阿麗<a 
name="0079c18" id="0079c18"></a>跋藍<span class="note">(三十尼道)</span>右三寺比丘尼統依舌彌受法戒比<a 
name="0079c19" id="0079c19"></a>丘尼外國法不得獨立也。此三寺尼。多是&#x8471;<a 
name="0079c20" id="0079c20"></a>嶺以東王侯婦女。為道遠集。斯寺。用法自整。<a 
name="0079c21" id="0079c21"></a>大有檢制。亦三月一易房或易寺出行。非大<a 
name="0079c22" id="0079c22"></a>尼三人不行。多持五百戒。亦無師一宿者輒<a 
name="0079c23" id="0079c23"></a>彈之。今所出比丘尼大戒本。此寺常所用者<a 
name="0079c24" id="0079c24"></a>也。舌彌乃不肯令此戒來東。僧純等求之至<a 
name="0079c25" id="0079c25"></a>勤。每嗟此後出法整唯之斯戒末乃得之。其<a 
name="0079c26" id="0079c26"></a>解色以息婬不在止冶容也。不欲以止竊不<a 
name="0079c27" id="0079c27"></a>在謹封藏也。解色則無情於外形。何計飾容<a 
name="0079c28" id="0079c28"></a>與不飾乎。不欲則無心於珠玉。何須慢藏與<a 
name="0079c29" id="0079c29"></a>緘縢乎。所謂無關而不可開。無約而不可解<a 
name="0080a01" id="0080a01"></a>也。內揵既爾。外又毀容&#x9E81;服。進退中規。非<a 
name="0080a02" id="0080a02"></a>法不視。非時不&#x98E1;。形如朽柱。心若漯灰。斯<a 
name="0080a03" id="0080a03"></a>戒之謂也。豈非聖人善救人故無棄人也哉。<a 
name="0080a04" id="0080a04"></a>然女人之心弱而多放。佛達其微防之宜密。<a 
name="0080a05" id="0080a05"></a>是故立戒每倍於男也。大法流此五百餘年。<a 
name="0080a06" id="0080a06"></a>比丘尼大戒了於其文。以此推之外國道士<a 
name="0080a07" id="0080a07"></a>亦難斯人也。法汰頃年鄙當世為人師。處一<a 
name="0080a08" id="0080a08"></a>大域而坐視令無一部僧法推求出之。竟不<a 
name="0080a09" id="0080a09"></a>能具。吾昔得大露精比丘尼戒。而錯得其藥<a 
name="0080a10" id="0080a10"></a>方一柙。持之自隨二十餘年。無人傳譯。近<a 
name="0080a11" id="0080a11"></a>欲參出殊非尼戒方知不相開通至於此也。<a 
name="0080a12" id="0080a12"></a>賴僧純於拘夷國來得此戒本。令佛念曇摩<a 
name="0080a13" id="0080a13"></a>持慧常傳。始得具斯一部法矣。然弘之由<a 
name="0080a14" id="0080a14"></a>人。不知斯人等能尊行之不耳<span class="note">(此戒文與今戒往往不同尼<a 
name="0080a15" id="0080a15"></a>眾學猶作尸叉吉利)</span>。</p></div><a 
name="0080a16" id="0080a16"></a><div class="xu"><p style="margin-left: 4em"><span class="headname">比丘大戒序第十一</span></p><p style="margin-left: 4em"><span class="byline">釋道安作</span></p><a 
name="0080a17" id="0080a17"></a><p style="text-indent: 0em; margin-left: 0em"><span class="linehead"></span>世尊立教法。有三焉。一者戒律也。二所禪定<a 
name="0080a18" id="0080a18"></a>也。三者智慧也。斯三者至道之由戶。泥洹之<a 
name="0080a19" id="0080a19"></a>關要也。戒者斷三惡之干將也。禪者絕分散<a 
name="0080a20" id="0080a20"></a>之利器也。慧者齊藥病之妙醫也。具此三者。<a 
name="0080a21" id="0080a21"></a>於取道乎何有也。夫然用之有次。在家出家<a 
name="0080a22" id="0080a22"></a>莫不始戒以為基趾也。何者。雖檢形形。乃<a 
name="0080a23" id="0080a23"></a>百行舟輿也。須臾不矜不莊。則傷戒之心入<a 
name="0080a24" id="0080a24"></a>矣。傷戒之心入而後欲求不入三惡道。未所<a 
name="0080a25" id="0080a25"></a>前聞也。故如來舉為三藏之首也。外國重律<a 
name="0080a26" id="0080a26"></a>每寺立持律。月月相率說戒。說戒之日終夜<a 
name="0080a27" id="0080a27"></a>達曉諷乎切教。以相維攝犯律必彈。如鷹隼<a 
name="0080a28" id="0080a28"></a>之逐鳥雀也。大法東流其日未遠。我之諸師<a 
name="0080a29" id="0080a29"></a>始秦受戒。又之譯人考挍者&#x5C20;。先人所傳相<a 
name="0080b01" id="0080b01"></a>承謂是。至澄和上多所正焉。余昔在鄴少習<a 
name="0080b02" id="0080b02"></a>其事。未及檢戒。遂遇世亂每以怏怏不盡於<a 
name="0080b03" id="0080b03"></a>此。至歲在鶉火。自襄陽至關右。見外國道人<a 
name="0080b04" id="0080b04"></a>曇摩侍諷阿毘曇於律持善。遂令涼州沙門<a 
name="0080b05" id="0080b05"></a>佛念寫其梵文道賢為譯。慧常筆受。經夏<a 
name="0080b06" id="0080b06"></a>漸冬其文乃訖。考前常行世戒。其謬多矣。或<a 
name="0080b07" id="0080b07"></a>殊文旨。或粗舉意。昔從武遂法潛得一部<a 
name="0080b08" id="0080b08"></a>戒。其言煩直意常恨之。而今侍戒規矩與<a 
name="0080b09" id="0080b09"></a>同。猶如合符出門應徹也。然後乃知淡乎無<a 
name="0080b10" id="0080b10"></a>味。乃直道味也。而慊其丁寧文多反復。<a 
name="0080b11" id="0080b11"></a>稱即命慧常令斤重去復。常乃避席謂大<a 
name="0080b12" id="0080b12"></a>不宜爾。戒猶禮也。禮執而不誦。重先制也。慎<a 
name="0080b13" id="0080b13"></a>舉止也。戒乃逕廣長舌相三達心制。八輩聖<a 
name="0080b14" id="0080b14"></a>士珍之寶之。師師相付。一言乖本有逐無赦。<a 
name="0080b15" id="0080b15"></a>外國持律其事實爾。此土尚書及與河洛。其<a 
name="0080b16" id="0080b16"></a>文樸質無敢措手。明祗先王之法言而順<a 
name="0080b17" id="0080b17"></a>神命也。何至佛戒聖賢所貴。而可改之以從<a 
name="0080b18" id="0080b18"></a>方言乎。恐失四依不嚴之教也。與其巧便寧<a 
name="0080b19" id="0080b19"></a>守雅正。譯胡為秦。東教之士。猶或非之。願<a 
name="0080b20" id="0080b20"></a>不刊削以從飾也。眾咸稱善於是按梵文書。<a 
name="0080b21" id="0080b21"></a>唯有言倒時從順耳。前出戒十三事起中室<a 
name="0080b22" id="0080b22"></a>與檀越議三十事中至大姓家及綺紅錦繡<a 
name="0080b23" id="0080b23"></a>衣及七因緣法。如斯之比失旨多矣。將來學<a 
name="0080b24" id="0080b24"></a>者審欲求先聖雅言者宜詳覽焉。諸出為秦<a 
name="0080b25" id="0080b25"></a>言。便約不煩者皆蒲陶酒之被水者也。外國<a 
name="0080b26" id="0080b26"></a>云戒有七篇。而前出戒皆八篇。今戒七悔過。<a 
name="0080b27" id="0080b27"></a>後曰尸叉罽賴尼。尸叉罽賴尼有百七事明<a 
name="0080b28" id="0080b28"></a>也。如斯則七篇矣。又傳尸叉罽賴尼有百一<a 
name="0080b29" id="0080b29"></a>十事。余慊其多。侍曰。我持律許口受十事<a 
name="0080c01" id="0080c01"></a>一記無長也。尋僧純在丘慈國。佛陀舌彌許。<a 
name="0080c02" id="0080c02"></a>得比丘尼大戒來出之正與侍。同百有一十<a 
name="0080c03" id="0080c03"></a>爾乃知其審不多也。然則比丘戒不止二百<a 
name="0080c04" id="0080c04"></a>五十。阿夷戒不止五百也。比丘大戒本欲說<a 
name="0080c05" id="0080c05"></a>戒維那出堂前唱。不淨者出。次曰庾跋門怒<a 
name="0080c06" id="0080c06"></a>&#x9262;羅鞞處<span class="note">(可大沙門入唱)</span>然後入唱行籌。曰頞簸含<a 
name="0080c07" id="0080c07"></a>陀<span class="note">(寂靖)</span>阿素<span class="note">(生也)</span>含羅遮麗史<span class="note">(行籌)</span>布薩陀<span class="note">(說<a 
name="0080c08" id="0080c08"></a>戒)</span>心蜜栗楴<span class="note">(一心)</span>婆<span class="gaiji">[木*翕]<!--gaiji,,1[木*翕],2&#x3BD3;,3--></span>鞞度<span class="note">(定也)</span>含羅姞&#x96B7;<a 
name="0080c09" id="0080c09"></a>怒<span class="note">(把籌)</span>說戒者乃曰僧和集會。未受大戒者出<a 
name="0080c10" id="0080c10"></a>僧何等作為。答說戒。不來者囑授清淨說<a 
name="0080c11" id="0080c11"></a><span class="note">(小住潔向說竟)</span>說已。那春夏冬若干日已過去<span class="note">(隨時計日)</span>。</p><a 
name="0080c12" id="0080c12"></a><p>　<span class="lg">僧盡共思惟　　一切生死過<a 
name="0080c13" id="0080c13"></a><br>　求於度世道　　若精進持戒<a 
name="0080c14" id="0080c14"></a><br>　同亦當歸死　　不精進持戒<a 
name="0080c15" id="0080c15"></a><br>　同亦當歸死　　寧持戒而死<a 
name="0080c16" id="0080c16"></a><br>　不犯戒而生　　譬如駃水流<a 
name="0080c17" id="0080c17"></a><br>　日月不常住　　人命疾於彼<a 
name="0080c18" id="0080c18"></a><br>　去者不復還</span></p><a 
name="0080c19" id="0080c19"></a><p style="text-indent: 0em; margin-left: 0em"><span class="linehead"></span>自此偈以後。有布薩羯磨及戒文。不復具寫。</p></div><a 
name="0080c20" id="0080c20"></a><div class="xu"><p style="margin-left: 4em"><span class="headname">大比丘二百六十戒三部合異序第十二</span></p><a 
name="0080c21" id="0080c21"></a><p style="margin-left: 4em"><span class="byline">竺曇無蘭</span></p><a 
name="0080c22" id="0080c22"></a><p style="text-indent: 0em; margin-left: 0em"><span class="linehead"></span>夫戒者。人天所由生。三乘所由成。泥洹之關<a 
name="0080c23" id="0080c23"></a>要也。是以世尊授藥以戒為先焉。戒者乃三<a 
name="0080c24" id="0080c24"></a>藏之一也。若不以戒自禁。馳心於六境而欲<a 
name="0080c25" id="0080c25"></a>望免於三惡道者。其猶如無舟而求渡巨海<a 
name="0080c26" id="0080c26"></a>乎。亦如魚出于深淵。鴻毛入于盛火。希不<a 
name="0080c27" id="0080c27"></a>死燋者未之有也。行者以戒自嚴猛意五十<a 
name="0080c28" id="0080c28"></a>八法者。取道也何難哉。蘭自染化務以戒律<a 
name="0080c29" id="0080c29"></a>為意。昔在於廬山中竺僧舒許。得戒一部。持<a 
name="0081a01" id="0081a01"></a>之自隨。近二十年每一尋省恨文質重。會曇<a 
name="0081a02" id="0081a02"></a>摩侍所出戒規矩與同。然侍戒眾多。施有百<a 
name="0081a03" id="0081a03"></a>一十事。爾為戒有二百六十也。釋法師問侍。<a 
name="0081a04" id="0081a04"></a>侍言。我從持律許口受一一記之。莫知其故<a 
name="0081a05" id="0081a05"></a>也。尼戒眾多施亦爾。百有一十三十事中第<a 
name="0081a06" id="0081a06"></a>二十一二百五十者。云長&#x9262;過十日捨墮。續<a 
name="0081a07" id="0081a07"></a>言是比丘當持此&#x9262;與比丘僧。二十二二百<a 
name="0081a08" id="0081a08"></a>六十者。云&#x9262;破綴齊五更未得新&#x9262;故者當<a 
name="0081a09" id="0081a09"></a>歸眾僧。推其理旨。宜如二百五十者在長&#x9262;<a 
name="0081a10" id="0081a10"></a>後。事與破&#x9262;并者為重長也。余以長&#x9262;後事<a 
name="0081a11" id="0081a11"></a>注於破&#x9262;下。以子從母故也。九十事中多參<a 
name="0081a12" id="0081a12"></a>錯事不相對。復徙就二百六十者。令事類相<a 
name="0081a13" id="0081a13"></a>對。亦時有不相似者。重飯食無餘因緣墮。應<a 
name="0081a14" id="0081a14"></a>對重飯不屬人言。不足此除因緣事與別請<a 
name="0081a15" id="0081a15"></a>并故以對別請。此一戒在重飯。一戒在別請。<a 
name="0081a16" id="0081a16"></a>亦為有餘緣則得重飯亦得越次受請也。不<a 
name="0081a17" id="0081a17"></a>舒手受食自恐怖教人恐怖。此二戒無對。將<a 
name="0081a18" id="0081a18"></a>傳寫脫耶。故本闕乎。眾多施亦有不相對不<a 
name="0081a19" id="0081a19"></a>相似者。莫知所以也。余因閑暇為之三部合<a 
name="0081a20" id="0081a20"></a>異粗斷起盡。以二百六十戒為本。二百五十<a 
name="0081a21" id="0081a21"></a>者為子。以前出常行戒全句繫之於事末。而<a 
name="0081a22" id="0081a22"></a>亦有永乖不相似者有以一為二者。有以三<a 
name="0081a23" id="0081a23"></a>為一者。余復分合令事相從。然此二戒或能<a 
name="0081a24" id="0081a24"></a>分句失旨。賢才聰叡若有攬者。加思為定恕<a 
name="0081a25" id="0081a25"></a>余不逮<span class="note">(比丘僧祥後後從長安復持本來更得重挍時有損益最為定)</span>。</p><a 
name="0081a26" id="0081a26"></a><p style="margin-left: 2em"><span class="headname">比丘大戒二百六十事<span class="note">(三部合異二卷)</span></span></p><a 
name="0081a27" id="0081a27"></a><p style="text-indent: 0em; margin-left: 0em"><span class="linehead"></span>欲說戒。維那出堂前唱。不淨者出次。曰庚<a 
name="0081a28" id="0081a28"></a>跋門怒&#x9262;羅鞞處。然後入唱行籌。</p><a 
name="0081a29" id="0081a29"></a><p style="text-indent: 0em; margin-left: 0em"><span class="linehead"></span>說戒者乃曰。僧和集會。未受大戒者出。僧何<a 
name="0081b01" id="0081b01"></a>等作為<span class="note">(眾僧和聚會悉受無戒於僧有何事)</span>答說戒<span class="note">(僧答言布薩)</span>不來者<a 
name="0081b02" id="0081b02"></a>囑授清淨說<span class="note">(諸人者當說當來之淨答言說淨)</span>說已。那春夏冬若<a 
name="0081b03" id="0081b03"></a>干日已過去。</p><a 
name="0081b04" id="0081b04"></a><p>　<span class="lg">僧盡共思惟　　一切生死過<a 
name="0081b05" id="0081b05"></a><br>　求於度世道　　若精進持戒<a 
name="0081b06" id="0081b06"></a><br>　同亦當歸死　　不精進持戒<a 
name="0081b07" id="0081b07"></a><br>　同亦當歸死　　寧持戒而死<a 
name="0081b08" id="0081b08"></a><br>　不犯戒而生　　譬如駃水流<a 
name="0081b09" id="0081b09"></a><br>　日月不常住　　人命疾於彼<a 
name="0081b10" id="0081b10"></a><br>　去者不復還</span></p><a 
name="0081b11" id="0081b11"></a><p style="text-indent: 0em; margin-left: 0em"><span class="linehead"></span>自此偈以後。有布薩羯磨及戒文也。此二百<a 
name="0081b12" id="0081b12"></a>六十戒。七佛偈與常行戒偈同。子戒偈同子<a 
name="0081b13" id="0081b13"></a>戒本無偈想亦同。故不出也。而此戒來至楊<a 
name="0081b14" id="0081b14"></a>州。汰法師嫌文質重有所刪削。此是其本<a 
name="0081b15" id="0081b15"></a>未措手向質重者也。</p><a 
name="0081b16" id="0081b16"></a><p style="text-indent: 0em; margin-left: 0em"><span class="linehead"></span>晉泰元六年歲在辛巳六月二十五日。比丘<a 
name="0081b17" id="0081b17"></a>竺曇無蘭。在楊州丹陽郡建康縣&#x583A;謝鎮<a 
name="0081b18" id="0081b18"></a>西寺。合此三戒到七月十八日訖。故記之。</p></div><a 
name="0081b19" id="0081b19"></a><div class="xu"><p style="margin-left: 4em"><span class="headname">關中近出尼二種壇文夏坐雜十二事并<a 
name="0081b20" id="0081b20"></a>雜事共卷前中後三記第十三</span></p><a 
name="0081b21" id="0081b21"></a><p style="text-indent: 0em; margin-left: 0em"><span class="linehead"></span>卷初記云。太歲己卯鶉尾之歲十一月十一<a 
name="0081b22" id="0081b22"></a>日。在長安出此比丘尼大戒。其月二十六日<a 
name="0081b23" id="0081b23"></a>訖。僧純於龜茲佛陀舌彌許戒本曇摩侍傳。<a 
name="0081b24" id="0081b24"></a>佛念執胡。慧常筆受。</p><a 
name="0081b25" id="0081b25"></a><p style="text-indent: 0em; margin-left: 0em"><span class="linehead"></span>卷中問尼受大戒法後記云。此土無大比丘<a 
name="0081b26" id="0081b26"></a>尼戒文。斯一部僧法久矣。吳土雖有五百戒<a 
name="0081b27" id="0081b27"></a>比丘尼。而戒是覓歷所出尋之殊。不似聖人<a 
name="0081b28" id="0081b28"></a>所制法。汱道林聲鼓而正之。可謂匡法之棟<a 
name="0081b29" id="0081b29"></a>梁也。法汰去年亦令外國人出少許復不足。<a 
name="0081c01" id="0081c01"></a>慧常涼州得五百戒一卷。直戒戒複之似人<a 
name="0081c02" id="0081c02"></a>之所作。其義淺近。末乃僧純曇充拘夷國<a 
name="0081c03" id="0081c03"></a>來。從雲慕藍寺於高德沙門佛圖舌彌許得<a 
name="0081c04" id="0081c04"></a>此比丘尼大戒及授戒法。受坐已下至劍慕<a 
name="0081c05" id="0081c05"></a>法。遂令佛圖卑為譯。曇摩侍傳之。乃知真是<a 
name="0081c06" id="0081c06"></a>如來所制也。而不止五百數。比丘戒有二百<a 
name="0081c07" id="0081c07"></a>六十問。侍所以言莫知其故也。然以理推之。<a 
name="0081c08" id="0081c08"></a>二百五十及五百。是舉全數耳。又授比丘尼<a 
name="0081c09" id="0081c09"></a>大戒文少。將即用授大比丘法而出其異也。<a 
name="0081c10" id="0081c10"></a>八<span class="gaiji">[其*皮]<!--gaiji,,1[其*皮],2&#x24FFA;,3--></span>賴夷無二。亦當依比丘足耳。亦當略<a 
name="0081c11" id="0081c11"></a>授十七僧迦衛尸沙一章也。又授比丘尼大戒<a 
name="0081c12" id="0081c12"></a>尼三師教授師。更與七尼壇外問內法。壇外<a 
name="0081c13" id="0081c13"></a>問內法於事為重。故外國師云。壇外問。當言<a 
name="0081c14" id="0081c14"></a>正爾。上場眾僧中當問汝。汝當爾答。壇上問。<a 
name="0081c15" id="0081c15"></a>則言。今眾僧中問汝也。正爾。令曇充還拘夷<a 
name="0081c16" id="0081c16"></a>訪授比丘尼大戒。定法須報以為式也。授六<a 
name="0081c17" id="0081c17"></a>法文無乏也。二師而已。無教授師也<span class="note">(上壇僧尼各多益善)</span><a 
name="0081c18" id="0081c18"></a>卷後又記云。秦建元十五年十一月五日。歲<a 
name="0081c19" id="0081c19"></a>在鶉尾。比丘僧純曇充從丘慈高德沙門佛<a 
name="0081c20" id="0081c20"></a>圖舌彌許。得此授大比丘尼戒儀及二歲戒<a 
name="0081c21" id="0081c21"></a>儀。從受坐至囑授諸雜事。令曇摩侍出。佛<a 
name="0081c22" id="0081c22"></a>圖卑為譯。慧常筆受。凡此諸事。是所施行之<a 
name="0081c23" id="0081c23"></a>急者。若為人師而不練此。此無異於土牛後<a 
name="0081c24" id="0081c24"></a>人也。涼州道人竺道曼。於丘慈因此異事來<a 
name="0081c25" id="0081c25"></a>與燉煌道人。此沙門各各所住祠。或二百或<a 
name="0081c26" id="0081c26"></a>三百人為一部僧。比丘尼向三百人。凡有五<a 
name="0081c27" id="0081c27"></a>祠。各各從所使僧祠依准為界內。無共說戒<a 
name="0081c28" id="0081c28"></a>法也。常暮說戒。說戒之日。比丘尼差三人往<a 
name="0081c29" id="0081c29"></a>白所依僧云。今日當說戒。僧即差二人往詣<a 
name="0082a01" id="0082a01"></a>比丘尼。僧知人數。還白大僧云。比丘尼凡有<a 
name="0082a02" id="0082a02"></a>若干。於某祠清淨說戒。普共聞知。如是三白。<a 
name="0082a03" id="0082a03"></a>比丘尼便自共行籌說戒。如法僧事<span class="note">(曇充云大齊說律六十日<a 
name="0082a04" id="0082a04"></a>竟尼亦寄聽若遇說戒亦寄聽戒唯不與舍羅籌耳)</span>。</p><a 
name="0082a05" id="0082a05"></a><p style="text-indent: 0em; margin-left: 0em"><span class="linehead"></span>七月十五日。各於所止處受歲如法。遣三人<a 
name="0082a06" id="0082a06"></a>詣所依僧。承受界分齊耳。其餘如僧法<span class="note">(此與尼戒違將<a 
name="0082a07" id="0082a07"></a>是不知也)</span>比丘尼當三受戒五百戒。比丘尼滿十二<a 
name="0082a08" id="0082a08"></a>歲。乃中為師。初受十戒時。索二女師。當使持<a 
name="0082a09" id="0082a09"></a>律沙門授戒。乃付女師。令教道之。次受二百<a 
name="0082a10" id="0082a10"></a>五十戒。年滿二十。直使女三師授之耳。威儀<a 
name="0082a11" id="0082a11"></a>俯仰。如男子受戒法無異也<span class="note">(彌離尼受六法無三師沙彌亦無三師二<a 
name="0082a12" id="0082a12"></a>師而已耳六法云二百五十謬傳之也)</span>受戒後周一年無誤失。乃得<a 
name="0082a13" id="0082a13"></a>受戒。五百戒後受戒時。三師十僧。如中受時。<a 
name="0082a14" id="0082a14"></a>直使前持律師更授二百五十事。合前為五百<a 
name="0082a15" id="0082a15"></a>耳。直授之不。如中受時問。威儀委曲也。戒文<a 
name="0082a16" id="0082a16"></a>如男子戒耳。事事如之。無他異也<span class="note">(授戒立三尼師一持律比丘僧<a 
name="0082a17" id="0082a17"></a>授戒場四住屋下此言十僧後授不委曲與授文反未詳所出也)</span>。</p></div><a 
name="0082a18" id="0082a18"></a><div class="xu"><p style="margin-left: 4em"><span class="headname">摩得勒伽記第十四</span></p><p style="margin-left: 4em"><span class="byline">出經後記</span></p><a 
name="0082a19" id="0082a19"></a><p style="text-indent: 0em; margin-left: 0em"><span class="linehead"></span>宋元嘉十二年歲在乙亥。楊州聚落丹陽郡<a 
name="0082a20" id="0082a20"></a><span class="gaiji">[示*末]<!--gaiji,,1[示*末],2&#x2562F;,3--></span>陵縣平樂寺三藏。與弟子共出此律。從正<a 
name="0082a21" id="0082a21"></a>月起。至九月二十二日草成。二十五日寫畢。<a 
name="0082a22" id="0082a22"></a>白衣優婆塞張道孫敬信執寫。</p></div><a 
name="0082a23" id="0082a23"></a><div class="xu"><p style="margin-left: 4em"><span class="headname">善見律毘婆沙記第十五</span></p><p style="margin-left: 4em"><span class="byline">出律前記</span></p><a 
name="0082a24" id="0082a24"></a><p style="text-indent: 0em; margin-left: 0em"><span class="linehead"></span>齊永明十年歲次實沈三月十日。禪林比丘<a 
name="0082a25" id="0082a25"></a>尼淨秀。聞僧伽跋陀羅法師於廣州共僧禕<a 
name="0082a26" id="0082a26"></a>法師譯出梵本善見毘婆沙律一部十八卷。<a 
name="0082a27" id="0082a27"></a>京師未有。渴仰欲見。僧伽跋陀其年五月還<a 
name="0082a28" id="0082a28"></a>南。憑上寫來。以十一年歲次大梁四月十日。<a 
name="0082a29" id="0082a29"></a>得律還都。頂禮執讀敬寫流布。仰惟世尊泥<a 
name="0082b01" id="0082b01"></a>洹已來年載。至七月十五日受歲竟。於眾前<a 
name="0082b02" id="0082b02"></a>謹下一點。年年如此。感慕心悲不覺流淚。</p></div><a 
name="0082b03" id="0082b03"></a><div class="xu"><p style="margin-left: 4em"><span class="headname">千佛名號序第十六<span class="note">(出賢劫經)</span></span></p><a 
name="0082b04" id="0082b04"></a><p style="margin-left: 4em"><span class="byline">沙門竺曇無蘭抄</span></p><a 
name="0082b05" id="0082b05"></a><p style="text-indent: 0em; margin-left: 0em"><span class="linehead"></span>賢劫經說。二千一百諸度無極竟。喜王菩薩<a 
name="0082b06" id="0082b06"></a>仍問。今此會中寧有大士得此定竟。入斯八<a 
name="0082b07" id="0082b07"></a>千四百諸度無極。及八萬四千度無極法。入<a 
name="0082b08" id="0082b08"></a>八萬四千諸三昧門乎。佛答言有。不但此諸<a 
name="0082b09" id="0082b09"></a>開士也。當來賢劫一千如來。亦得入也。除四<a 
name="0082b10" id="0082b10"></a>正覺。喜王白佛。唯願世尊。說諸佛名字姓號。<a 
name="0082b11" id="0082b11"></a>佛為喜王說諸佛號字。號字一千數之有長。<a 
name="0082b12" id="0082b12"></a>而興立發意二品重說。皆齊慧業而止。以此<a 
name="0082b13" id="0082b13"></a>二品檢之。有以二字為名者。三字名者。有以<a 
name="0082b14" id="0082b14"></a>他字足成音句。非其名號。亦時有字支異者。<a 
name="0082b15" id="0082b15"></a>相梵本一耳。將是出經人。轉其音辭令有左<a 
name="0082b16" id="0082b16"></a>右也。長而有者。或當以四五六字為名號也。<a 
name="0082b17" id="0082b17"></a>興立發意不盡名。自慧業以下難可詳也。余<a 
name="0082b18" id="0082b18"></a>今別其可了。各為佛名。意所不了則全舉之。<a 
name="0082b19" id="0082b19"></a>又以字異者注之於下。然或能分合失所。深<a 
name="0082b20" id="0082b20"></a>見達士。其有覺省。可為改定。恕余不逮。</p><a 
name="0082b21" id="0082b21"></a><p><span class="juanname">出三藏記集序卷第十一</span></p></div></div></div>
<hr>【經文資訊】大正藏第 55 冊 No. 2145 出三藏記集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1e33.html?index=T55n2145" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T55n2145_011 by HTTrack Website Copier/3.x [XR&CO'2014], Tue, 07 Jun 2016 07:01:27 GMT -->
</html>
