<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T10n0279_052 by HTTrack Website Copier/3.x [XR&CO'2014], Tue, 07 Jun 2016 06:46:36 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=906902787&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT10n0279&amp;utmp=%2Fmobile%2Findex.php%3Findex%3DT10n0279_052&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index6874.html?index=T10n0279_051" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第10冊<br/>No.279 大方廣佛華嚴經 (80卷)<br/>【唐 實叉難陀譯】<br/>第 52 卷</p>
	<a href="indexad41.html?index=T10n0279_053" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T10">
<div class="root" id="0279" sutra_name="大方廣佛華嚴經" sutra_juan="[卷52]">　
<a pin_name="37 如來出現品"></a><a 
name="0273c01" id="0273c01"></a><a pin_name="37 如來出現品"></a><a 
name="0273c02" id="0273c02"></a><a pin_name="37 如來出現品"></a><p><span class="juanname">大方廣佛華嚴經卷第五十二</span></p><a 
name="0273c03" id="0273c03"></a><a pin_name="37 如來出現品"></a><a 
name="0273c04" id="0273c04"></a><a pin_name="37 如來出現品"></a><p style="margin-left: 4em"><span class="byline">于闐國三藏實叉難陀奉　制譯</span></p><a 
name="0273c05" id="0273c05"></a><a pin_name="37 如來出現品"></a><p style="margin-left: 3em"><span class="headname">如來出現品第三十七之三</span></p><a 
name="0273c06" id="0273c06"></a><a pin_name="37 如來出現品"></a><p style="text-indent: 0em; margin-left: 0em"><span class="linehead"></span>「佛子！菩薩摩訶薩應云何知如來、應、正等覺<a 
name="0273c07" id="0273c07"></a><a pin_name="37 如來出現品"></a>境界？佛子！菩薩摩訶薩以無障無礙智慧，知<a 
name="0273c08" id="0273c08"></a><a pin_name="37 如來出現品"></a>一切世間境界是如來境界，知一切三世境<a 
name="0273c09" id="0273c09"></a><a pin_name="37 如來出現品"></a>界、一切剎境界、一切法境界、一切眾生境界、真<a 
name="0273c10" id="0273c10"></a><a pin_name="37 如來出現品"></a>如無差別境界、法界無障礙境界、實際無邊<a 
name="0273c11" id="0273c11"></a><a pin_name="37 如來出現品"></a>際境界、虛空無分量境界、無境界境界是如<a 
name="0273c12" id="0273c12"></a><a pin_name="37 如來出現品"></a>來境界。佛子！如一切世間境界無量，如來境<a 
name="0273c13" id="0273c13"></a><a pin_name="37 如來出現品"></a>界亦無量；如一切三世境界無量，如來境界<a 
name="0273c14" id="0273c14"></a><a pin_name="37 如來出現品"></a>亦無量；乃至，如無境界境界無量，如來境界<a 
name="0273c15" id="0273c15"></a><a pin_name="37 如來出現品"></a>亦無量；如無境界境界一切處無有，如來境<a 
name="0273c16" id="0273c16"></a><a pin_name="37 如來出現品"></a>界亦如是一切處無有。佛子！菩薩摩訶薩應<a 
name="0273c17" id="0273c17"></a><a pin_name="37 如來出現品"></a>知心境界是如來境界。如心境界無量無邊、<a 
name="0273c18" id="0273c18"></a><a pin_name="37 如來出現品"></a>無縛無脫，如來境界亦無量無邊、無縛無脫。<a 
name="0273c19" id="0273c19"></a><a pin_name="37 如來出現品"></a>何以故？以如是如是思惟分別，如是如是<a 
name="0273c20" id="0273c20"></a><a pin_name="37 如來出現品"></a>無量顯現故。佛子！如大龍王隨心降雨，其<a 
name="0273c21" id="0273c21"></a><a pin_name="37 如來出現品"></a>雨不從內出、不從外出。如來境界亦復如是，<a 
name="0273c22" id="0273c22"></a><a pin_name="37 如來出現品"></a>隨於如是思惟分別，則有如是無量顯現，於<a 
name="0273c23" id="0273c23"></a><a pin_name="37 如來出現品"></a>十方中悉無來處。佛子！如大海水，皆從龍王<a 
name="0273c24" id="0273c24"></a><a pin_name="37 如來出現品"></a>心力所起。諸佛如來一切智海亦復如是，皆<a 
name="0273c25" id="0273c25"></a><a pin_name="37 如來出現品"></a>從如來往昔大願之所生起。</p><p style="text-indent: 0em; margin-left: 0em"><span class="linehead"></span>「佛子！一切智海<a 
name="0273c26" id="0273c26"></a><a pin_name="37 如來出現品"></a>無量無邊，不可思議，不可言說；然我今者略<a 
name="0273c27" id="0273c27"></a><a pin_name="37 如來出現品"></a>說譬諭，汝應諦聽。佛子！此閻浮提有二千五<a 
name="0273c28" id="0273c28"></a><a pin_name="37 如來出現品"></a>百河流入大海，西拘耶尼有五千河流入大<a 
name="0273c29" id="0273c29"></a><a pin_name="37 如來出現品"></a>海，東弗婆提有七千五百河流入大海，北<a 
name="0274a01" id="0274a01"></a><a pin_name="37 如來出現品"></a>&#x6B1D;單越有一萬河流入大海。</p><p style="text-indent: 0em; margin-left: 0em"><span class="linehead"></span>「佛子！此四天<a 
name="0274a02" id="0274a02"></a><a pin_name="37 如來出現品"></a>下，如是二萬五千河相續不絕流入大海。於<a 
name="0274a03" id="0274a03"></a><a pin_name="37 如來出現品"></a>意云何，此水多不？」</p><p style="text-indent: 0em; margin-left: 0em"><span class="linehead"></span>答言：「甚多。」</p><p style="text-indent: 0em; margin-left: 0em"><span class="linehead"></span>「佛子！復有十光<a 
name="0274a04" id="0274a04"></a><a pin_name="37 如來出現品"></a>明龍王，雨大海中水倍過前；百光明龍王，雨<a 
name="0274a05" id="0274a05"></a><a pin_name="37 如來出現品"></a>大海中水復倍前；大莊嚴龍王、摩那斯龍王、<a 
name="0274a06" id="0274a06"></a><a pin_name="37 如來出現品"></a>雷震龍王、難陀跋難陀龍王、無量光明龍王、<a 
name="0274a07" id="0274a07"></a><a pin_name="37 如來出現品"></a>連&#x9714;不斷龍王、大勝龍王、大奮迅龍王，如<a 
name="0274a08" id="0274a08"></a><a pin_name="37 如來出現品"></a>是等八十億諸大龍王，各雨大海，皆悉展轉<a 
name="0274a09" id="0274a09"></a><a pin_name="37 如來出現品"></a>倍過於前；娑竭羅龍王太子，名：閻浮幢，雨大<a 
name="0274a10" id="0274a10"></a><a pin_name="37 如來出現品"></a>海中水復倍前。佛子！十光明龍王宮殿中<a 
name="0274a11" id="0274a11"></a><a pin_name="37 如來出現品"></a>水流入大海，復倍過前；百光明龍王宮殿中<a 
name="0274a12" id="0274a12"></a><a pin_name="37 如來出現品"></a>水流入大海，復倍過前；大莊嚴龍王、摩那<a 
name="0274a13" id="0274a13"></a><a pin_name="37 如來出現品"></a>斯龍王、雷震龍王、難陀跋難陀龍王、無量光<a 
name="0274a14" id="0274a14"></a><a pin_name="37 如來出現品"></a>明龍王、連&#x9714;不斷龍王、大勝龍王、大奮迅<a 
name="0274a15" id="0274a15"></a><a pin_name="37 如來出現品"></a>龍王，如是等八十億諸大龍王，宮殿各別，其<a 
name="0274a16" id="0274a16"></a><a pin_name="37 如來出現品"></a>中有水流入大海，皆悉展轉倍過於前；娑竭<a 
name="0274a17" id="0274a17"></a><a pin_name="37 如來出現品"></a>羅龍王太子閻浮幢宮殿中水流入大海，復<a 
name="0274a18" id="0274a18"></a><a pin_name="37 如來出現品"></a>倍過前。佛子！娑竭羅龍王連雨大海，水復倍<a 
name="0274a19" id="0274a19"></a><a pin_name="37 如來出現品"></a>前；其娑竭羅龍王宮殿中水涌出入海，復<a 
name="0274a20" id="0274a20"></a><a pin_name="37 如來出現品"></a>倍於前；其所出水紺&#x7460;璃色，涌出有時，是故<a 
name="0274a21" id="0274a21"></a><a pin_name="37 如來出現品"></a>大海潮不失時。佛子！如是大海，其水無量，<a 
name="0274a22" id="0274a22"></a><a pin_name="37 如來出現品"></a>眾寶無量，眾生無量，所依大地亦復無量。</p><p style="text-indent: 0em; margin-left: 0em"><span class="linehead"></span>「佛<a 
name="0274a23" id="0274a23"></a><a pin_name="37 如來出現品"></a>子！於汝意云何，彼大海為無量不？」答言：「實為<a 
name="0274a24" id="0274a24"></a><a pin_name="37 如來出現品"></a>無量，不可為諭。」</p><p style="text-indent: 0em; margin-left: 0em"><span class="linehead"></span>「佛子！此大海無量於如來<a 
name="0274a25" id="0274a25"></a><a pin_name="37 如來出現品"></a>智海無量，百分不及一，千分不及一，乃至優<a 
name="0274a26" id="0274a26"></a><a pin_name="37 如來出現品"></a>波尼沙陀分不及其一；但隨眾生心為作譬<a 
name="0274a27" id="0274a27"></a><a pin_name="37 如來出現品"></a>諭，而佛境界非譬所及。佛子！菩薩摩訶薩<a 
name="0274a28" id="0274a28"></a><a pin_name="37 如來出現品"></a>應知如來智海無量，從初發心修一切菩薩<a 
name="0274a29" id="0274a29"></a><a pin_name="37 如來出現品"></a>行不斷故；應知寶聚無量，一切菩提分法、三<a 
name="0274b01" id="0274b01"></a><a pin_name="37 如來出現品"></a>寶種不斷故；應知所住眾生無量，一切學、無<a 
name="0274b02" id="0274b02"></a><a pin_name="37 如來出現品"></a>學、聲聞、獨覺所受用故；應知住地無量，從初<a 
name="0274b03" id="0274b03"></a><a pin_name="37 如來出現品"></a>歡喜地乃至究竟無障礙地諸菩薩所居故。<a 
name="0274b04" id="0274b04"></a><a pin_name="37 如來出現品"></a>佛子！菩薩摩訶薩為入無量智慧利益一切<a 
name="0274b05" id="0274b05"></a><a pin_name="37 如來出現品"></a>眾生故，於如來、應、正等覺境界應如是知。」</p><p style="text-indent: 0em; margin-left: 0em"><span class="linehead"></span>爾<a 
name="0274b06" id="0274b06"></a><a pin_name="37 如來出現品"></a>時，普賢菩薩摩訶薩欲重明此義而說頌言：</p><a 
name="0274b07" id="0274b07"></a><a pin_name="37 如來出現品"></a><p><span class="lg">「如心境界無有量，　　諸佛境界亦復然；<a 
name="0274b08" id="0274b08"></a><a pin_name="37 如來出現品"></a><br>　如心境界從意生，　　佛境如是應觀察。<a 
name="0274b09" id="0274b09"></a><a pin_name="37 如來出現品"></a><br>　如龍不離於本處，　　以心威力&#x9714;大雨，<a 
name="0274b10" id="0274b10"></a><a pin_name="37 如來出現品"></a><br>　雨水雖無來去處，　　隨龍心故悉充洽。<a 
name="0274b11" id="0274b11"></a><a pin_name="37 如來出現品"></a><br>　十力牟尼亦如是，　　無所從來無所去，<a 
name="0274b12" id="0274b12"></a><a pin_name="37 如來出現品"></a><br>　若有淨心則現身，　　量等法界入毛孔。<a 
name="0274b13" id="0274b13"></a><a pin_name="37 如來出現品"></a><br>　如海珍奇無有量，　　眾生大地亦復然，<a 
name="0274b14" id="0274b14"></a><a pin_name="37 如來出現品"></a><br>　水性一味等無別，　　於中生者各蒙利。<a 
name="0274b15" id="0274b15"></a><a pin_name="37 如來出現品"></a><br>　如來智海亦如是，　　一切所有皆無量，<a 
name="0274b16" id="0274b16"></a><a pin_name="37 如來出現品"></a><br>　有學無學住地人，　　悉在其中得饒益。</span></p><a 
name="0274b17" id="0274b17"></a><a pin_name="37 如來出現品"></a><p style="text-indent: 0em; margin-left: 0em"><span class="linehead"></span>「佛子！菩薩摩訶薩應云何知如來、應、正等覺<a 
name="0274b18" id="0274b18"></a><a pin_name="37 如來出現品"></a>行？佛子！菩薩摩訶薩應知無礙行是如來行，<a 
name="0274b19" id="0274b19"></a><a pin_name="37 如來出現品"></a>應知真如行是如來行。佛子！如真如，前際不<a 
name="0274b20" id="0274b20"></a><a pin_name="37 如來出現品"></a>生，後際不動，現在不起；如來行亦如是，不生、<a 
name="0274b21" id="0274b21"></a><a pin_name="37 如來出現品"></a>不動、不起。佛子！如法界，非量、非無量，無形故；<a 
name="0274b22" id="0274b22"></a><a pin_name="37 如來出現品"></a>如來行亦如是，非量、非無量，無形故。佛子！譬<a 
name="0274b23" id="0274b23"></a><a pin_name="37 如來出現品"></a>如鳥飛虛空，經於百年，已經過處、未經過處<a 
name="0274b24" id="0274b24"></a><a pin_name="37 如來出現品"></a>皆不可量。何以故？虛空界無邊際故。如來行<a 
name="0274b25" id="0274b25"></a><a pin_name="37 如來出現品"></a>亦如是，假使有人經百千億那由他劫分別<a 
name="0274b26" id="0274b26"></a><a pin_name="37 如來出現品"></a>演說，已說、未說皆不可量。何以故？如來行無<a 
name="0274b27" id="0274b27"></a><a pin_name="37 如來出現品"></a>邊際故。佛子！如來、應、正等覺住無礙行，無有<a 
name="0274b28" id="0274b28"></a><a pin_name="37 如來出現品"></a>住處，而能普為一切眾生示現所行，令其見<a 
name="0274b29" id="0274b29"></a><a pin_name="37 如來出現品"></a>已，出過一切諸障礙道。佛子！譬如金翅鳥王，<a 
name="0274c01" id="0274c01"></a><a pin_name="37 如來出現品"></a>飛行虛空，迴翔不去，以清淨眼觀察海內諸<a 
name="0274c02" id="0274c02"></a><a pin_name="37 如來出現品"></a>龍宮殿，奮勇猛力，以左右翅鼓揚海水悉令<a 
name="0274c03" id="0274c03"></a><a pin_name="37 如來出現品"></a>兩闢，知龍男女命將盡者而搏取之。如來、應、<a 
name="0274c04" id="0274c04"></a><a pin_name="37 如來出現品"></a>正等覺金翅鳥王亦復如是，住無礙行，以淨<a 
name="0274c05" id="0274c05"></a><a pin_name="37 如來出現品"></a>佛眼觀察法界諸宮殿中一切眾生，若曾種<a 
name="0274c06" id="0274c06"></a><a pin_name="37 如來出現品"></a>善根已成熟者，如來奮勇猛十力，以止觀兩<a 
name="0274c07" id="0274c07"></a><a pin_name="37 如來出現品"></a>翅鼓揚生死大愛水海，使其兩闢而撮取之，<a 
name="0274c08" id="0274c08"></a><a pin_name="37 如來出現品"></a>置佛法中，令斷一切妄想戲論，安住如來無<a 
name="0274c09" id="0274c09"></a><a pin_name="37 如來出現品"></a>分別無礙行。佛子！譬如日月，獨無等侶，周行<a 
name="0274c10" id="0274c10"></a><a pin_name="37 如來出現品"></a>虛空，利益眾生，不作是念：『我從何來，而至何<a 
name="0274c11" id="0274c11"></a><a pin_name="37 如來出現品"></a>所。』諸佛如來亦復如是，性本寂滅，無有分<a 
name="0274c12" id="0274c12"></a><a pin_name="37 如來出現品"></a>別，示現遊行一切法界，為欲饒益諸眾生故，<a 
name="0274c13" id="0274c13"></a><a pin_name="37 如來出現品"></a>作諸佛事無有休息，不生如是戲論分別：『我<a 
name="0274c14" id="0274c14"></a><a pin_name="37 如來出現品"></a>從彼來，而向彼去。』佛子！菩薩摩訶薩應以如<a 
name="0274c15" id="0274c15"></a><a pin_name="37 如來出現品"></a>是等無量方便、無量性相，知見如來、應、正等<a 
name="0274c16" id="0274c16"></a><a pin_name="37 如來出現品"></a>覺所行之行。」</p><p style="text-indent: 0em; margin-left: 0em"><span class="linehead"></span>爾時，普賢菩薩欲重明此義而<a 
name="0274c17" id="0274c17"></a><a pin_name="37 如來出現品"></a>說頌言：</p><a 
name="0274c18" id="0274c18"></a><a pin_name="37 如來出現品"></a><p><span class="lg">「譬如真如不生滅，　　無有方所無能見；<a 
name="0274c19" id="0274c19"></a><a pin_name="37 如來出現品"></a><br>　大饒益者行如是，　　出過三世不可量。<a 
name="0274c20" id="0274c20"></a><a pin_name="37 如來出現品"></a><br>　法界非界非非界，　　非是有量非無量；<a 
name="0274c21" id="0274c21"></a><a pin_name="37 如來出現品"></a><br>　大功德者行亦然，　　非量無量無身故。<a 
name="0274c22" id="0274c22"></a><a pin_name="37 如來出現品"></a><br>　如鳥飛行億千歲，　　前後虛空等無別；<a 
name="0274c23" id="0274c23"></a><a pin_name="37 如來出現品"></a><br>　眾劫演說如來行，　　已說未說不可量。<a 
name="0274c24" id="0274c24"></a><a pin_name="37 如來出現品"></a><br>　金翅在空觀大海，　　闢水搏取龍男女；<a 
name="0274c25" id="0274c25"></a><a pin_name="37 如來出現品"></a><br>　十力能拔善根人，　　令出有海除眾惑。<a 
name="0274c26" id="0274c26"></a><a pin_name="37 如來出現品"></a><br>　譬如日月遊虛空，　　照臨一切不分別；<a 
name="0274c27" id="0274c27"></a><a pin_name="37 如來出現品"></a><br>　世尊周行於法界，　　教化眾生無動念。</span></p><a 
name="0274c28" id="0274c28"></a><a pin_name="37 如來出現品"></a><p style="text-indent: 0em; margin-left: 0em"><span class="linehead"></span>「佛子！諸菩薩摩訶薩應云何知如來、應、正等<a 
name="0274c29" id="0274c29"></a><a pin_name="37 如來出現品"></a>覺成正覺？佛子！菩薩摩訶薩應知如來成正<a 
name="0275a01" id="0275a01"></a><a pin_name="37 如來出現品"></a>覺，於一切義無所觀察，於法平等無所疑<a 
name="0275a02" id="0275a02"></a><a pin_name="37 如來出現品"></a>惑，無二無相，無行無止，無量無際，遠離二<a 
name="0275a03" id="0275a03"></a><a pin_name="37 如來出現品"></a>邊，住於中道，出過一切文字言說，知一切眾<a 
name="0275a04" id="0275a04"></a><a pin_name="37 如來出現品"></a>生心念所行、根性欲樂、煩惱染習；舉要言<a 
name="0275a05" id="0275a05"></a><a pin_name="37 如來出現品"></a>之，於一念中悉知三世一切諸法。佛子！譬<a 
name="0275a06" id="0275a06"></a><a pin_name="37 如來出現品"></a>如大海普能印現四天下中一切眾生色身<a 
name="0275a07" id="0275a07"></a><a pin_name="37 如來出現品"></a>形像，是故共說以為大海；諸佛菩提亦復如<a 
name="0275a08" id="0275a08"></a><a pin_name="37 如來出現品"></a>是，普現一切眾生心念、根性樂欲而無所現，<a 
name="0275a09" id="0275a09"></a><a pin_name="37 如來出現品"></a>是故說名諸佛菩提。佛子！諸佛菩提，一切文<a 
name="0275a10" id="0275a10"></a><a pin_name="37 如來出現品"></a>字所不能宣，一切音聲所不能及，一切言語<a 
name="0275a11" id="0275a11"></a><a pin_name="37 如來出現品"></a>所不能說，但隨所應方便開示。佛子！如來、應、<a 
name="0275a12" id="0275a12"></a><a pin_name="37 如來出現品"></a>正等覺成正覺時，得一切眾生量等身，得一<a 
name="0275a13" id="0275a13"></a><a pin_name="37 如來出現品"></a>切法量等身，得一切剎量等身，得一切三世<a 
name="0275a14" id="0275a14"></a><a pin_name="37 如來出現品"></a>量等身，得一切佛量等身，得一切語言量等<a 
name="0275a15" id="0275a15"></a><a pin_name="37 如來出現品"></a>身，得真如量等身，得法界量等身，得虛空界<a 
name="0275a16" id="0275a16"></a><a pin_name="37 如來出現品"></a>量等身，得無礙界量等身，得一切願量等身，<a 
name="0275a17" id="0275a17"></a><a pin_name="37 如來出現品"></a>得一切行量等身，得寂滅涅槃界量等身。佛<a 
name="0275a18" id="0275a18"></a><a pin_name="37 如來出現品"></a>子！如所得身，言語及心亦復如是，得如是<a 
name="0275a19" id="0275a19"></a><a pin_name="37 如來出現品"></a>等無量無數清淨三輪。佛子！如來成正覺時，<a 
name="0275a20" id="0275a20"></a><a pin_name="37 如來出現品"></a>於其身中普見一切眾生成正覺，乃至普見<a 
name="0275a21" id="0275a21"></a><a pin_name="37 如來出現品"></a>一切眾生入涅槃，皆同一性，所謂：無性。無何<a 
name="0275a22" id="0275a22"></a><a pin_name="37 如來出現品"></a>等性？所謂：無相性、無盡性、無生性、無滅性、<a 
name="0275a23" id="0275a23"></a><a pin_name="37 如來出現品"></a>無我性、無非我性、無眾生性、無非眾生性、無<a 
name="0275a24" id="0275a24"></a><a pin_name="37 如來出現品"></a>菩提性、無法界性、無虛空性，亦復無有成正<a 
name="0275a25" id="0275a25"></a><a pin_name="37 如來出現品"></a>覺性。知一切法皆無性故，得一切智，大悲相<a 
name="0275a26" id="0275a26"></a><a pin_name="37 如來出現品"></a>續，救度眾生。佛子！譬如虛空，一切世界若<a 
name="0275a27" id="0275a27"></a><a pin_name="37 如來出現品"></a>成若壞，常無增減。何以故？虛空無生故。諸佛<a 
name="0275a28" id="0275a28"></a><a pin_name="37 如來出現品"></a>菩提亦復如是，若成正覺、不成正覺，亦無增<a 
name="0275a29" id="0275a29"></a><a pin_name="37 如來出現品"></a>減。何以故？菩提無相、無非相，無一、無種種故。<a 
name="0275b01" id="0275b01"></a><a pin_name="37 如來出現品"></a>佛子！假使有人能化作恒河沙等心，一一心<a 
name="0275b02" id="0275b02"></a><a pin_name="37 如來出現品"></a>復化作恒河沙等佛，皆無色、無形、無相，如是<a 
name="0275b03" id="0275b03"></a><a pin_name="37 如來出現品"></a>盡恒河沙等劫無有休息。佛子！於汝意云何？<a 
name="0275b04" id="0275b04"></a><a pin_name="37 如來出現品"></a>彼人化心，化作如來，凡有幾何？」如來性起妙<a 
name="0275b05" id="0275b05"></a><a pin_name="37 如來出現品"></a>德菩薩言：「如我解於仁所說義，化與不化等<a 
name="0275b06" id="0275b06"></a><a pin_name="37 如來出現品"></a>無有別，云何問言凡有幾何？」普賢菩薩言：「善<a 
name="0275b07" id="0275b07"></a><a pin_name="37 如來出現品"></a>哉善哉！佛子！如汝所說，設一切眾生，於一念<a 
name="0275b08" id="0275b08"></a><a pin_name="37 如來出現品"></a>中悉成正覺，與不成正覺等無有異。何以<a 
name="0275b09" id="0275b09"></a><a pin_name="37 如來出現品"></a>故？菩提無相故；若無有相，則無增無減。佛<a 
name="0275b10" id="0275b10"></a><a pin_name="37 如來出現品"></a>子！菩薩摩訶薩應如是知成等正覺同於菩<a 
name="0275b11" id="0275b11"></a><a pin_name="37 如來出現品"></a>提一相無相。如來成正覺時，以一相方便入<a 
name="0275b12" id="0275b12"></a><a pin_name="37 如來出現品"></a>善覺智三昧；入已，於一成正覺廣大身，現一<a 
name="0275b13" id="0275b13"></a><a pin_name="37 如來出現品"></a>切眾生數等身住於身中。如一成正覺廣大<a 
name="0275b14" id="0275b14"></a><a pin_name="37 如來出現品"></a>身，一切成正覺廣大身悉亦如是。佛子！如來<a 
name="0275b15" id="0275b15"></a><a pin_name="37 如來出現品"></a>有如是等無量成正覺門，是故應知如來所<a 
name="0275b16" id="0275b16"></a><a pin_name="37 如來出現品"></a>現身無有量；以無量故，說如來身為無量界、<a 
name="0275b17" id="0275b17"></a><a pin_name="37 如來出現品"></a>等眾生界。佛子！菩薩摩訶薩應知如來身一<a 
name="0275b18" id="0275b18"></a><a pin_name="37 如來出現品"></a>毛孔中，有一切眾生數等諸佛身。何以故？如<a 
name="0275b19" id="0275b19"></a><a pin_name="37 如來出現品"></a>來成正覺身究竟無生滅故。如一毛孔遍法<a 
name="0275b20" id="0275b20"></a><a pin_name="37 如來出現品"></a>界，一切毛孔悉亦如是，當知無有少許處空<a 
name="0275b21" id="0275b21"></a><a pin_name="37 如來出現品"></a>無佛身。何以故？如來成正覺，無處不至故；隨<a 
name="0275b22" id="0275b22"></a><a pin_name="37 如來出現品"></a>其所能，隨其勢力，於道場菩提樹下師子座<a 
name="0275b23" id="0275b23"></a><a pin_name="37 如來出現品"></a>上，以種種身成等正覺。佛子！菩薩摩訶薩<a 
name="0275b24" id="0275b24"></a><a pin_name="37 如來出現品"></a>應知自心念念常有佛成正覺。何以故？諸佛<a 
name="0275b25" id="0275b25"></a><a pin_name="37 如來出現品"></a>如來不離此心成正覺故。如自心，一切眾生<a 
name="0275b26" id="0275b26"></a><a pin_name="37 如來出現品"></a>心亦復如是，悉有如來成等正覺，廣大周遍，<a 
name="0275b27" id="0275b27"></a><a pin_name="37 如來出現品"></a>無處不有，不離不斷，無有休息，入不思議方<a 
name="0275b28" id="0275b28"></a><a pin_name="37 如來出現品"></a>便法門。佛子！菩薩摩訶薩應如是知如來成<a 
name="0275b29" id="0275b29"></a><a pin_name="37 如來出現品"></a>正覺。」</p><p style="text-indent: 0em; margin-left: 0em"><span class="linehead"></span>爾時，普賢菩薩摩訶薩欲重明此義而<a 
name="0275c01" id="0275c01"></a><a pin_name="37 如來出現品"></a>說頌言：</p><a 
name="0275c02" id="0275c02"></a><a pin_name="37 如來出現品"></a><p><span class="lg">「正覺了知一切法，　　無二離二悉平等，<a 
name="0275c03" id="0275c03"></a><a pin_name="37 如來出現品"></a><br>　自性清淨如虛空，　　我與非我不分別。<a 
name="0275c04" id="0275c04"></a><a pin_name="37 如來出現品"></a><br>　如海印現眾生身，　　以此說其為大海；<a 
name="0275c05" id="0275c05"></a><a pin_name="37 如來出現品"></a><br>　菩提普印諸心行，　　是故說名為正覺。<a 
name="0275c06" id="0275c06"></a><a pin_name="37 如來出現品"></a><br>　譬如世界有成敗，　　而於虛空不增減；<a 
name="0275c07" id="0275c07"></a><a pin_name="37 如來出現品"></a><br>　一切諸佛出世間，　　菩提一相恒無相。<a 
name="0275c08" id="0275c08"></a><a pin_name="37 如來出現品"></a><br>　如人化心化作佛，　　化與不化性無異；<a 
name="0275c09" id="0275c09"></a><a pin_name="37 如來出現品"></a><br>　一切眾生成菩提，　　成與不成無增減。<a 
name="0275c10" id="0275c10"></a><a pin_name="37 如來出現品"></a><br>　佛有三昧名善覺，　　菩提樹下入此定，<a 
name="0275c11" id="0275c11"></a><a pin_name="37 如來出現品"></a><br>　放眾生等無量光，　　開悟群品如蓮敷。<a 
name="0275c12" id="0275c12"></a><a pin_name="37 如來出現品"></a><br>　如三世劫剎眾生，　　所有心念及根欲，<a 
name="0275c13" id="0275c13"></a><a pin_name="37 如來出現品"></a><br>　如是數等身皆現，　　是故正覺名無量。</span></p><a 
name="0275c14" id="0275c14"></a><a pin_name="37 如來出現品"></a><p style="text-indent: 0em; margin-left: 0em"><span class="linehead"></span>「佛子！菩薩摩訶薩應云何知如來、應、正等覺<a 
name="0275c15" id="0275c15"></a><a pin_name="37 如來出現品"></a>轉法輪？佛子！菩薩摩訶薩應如是知如來以<a 
name="0275c16" id="0275c16"></a><a pin_name="37 如來出現品"></a>心自在力無起無轉而轉法輪，知一切法恒<a 
name="0275c17" id="0275c17"></a><a pin_name="37 如來出現品"></a>無起故；以三種轉斷所應斷而轉法輪，知一<a 
name="0275c18" id="0275c18"></a><a pin_name="37 如來出現品"></a>切法離邊見故；離欲際、非際而轉法輪，入<a 
name="0275c19" id="0275c19"></a><a pin_name="37 如來出現品"></a>一切法虛空際故；無有言說而轉法輪，知一<a 
name="0275c20" id="0275c20"></a><a pin_name="37 如來出現品"></a>切法不可說故；究竟寂滅而轉法輪，知一切<a 
name="0275c21" id="0275c21"></a><a pin_name="37 如來出現品"></a>法涅槃性故；以一切文字、一切言語而轉法<a 
name="0275c22" id="0275c22"></a><a pin_name="37 如來出現品"></a>輪，如來音聲無處不至故；知聲如響而轉法<a 
name="0275c23" id="0275c23"></a><a pin_name="37 如來出現品"></a>輪，了於諸法真實性故；於一音中出一切<a 
name="0275c24" id="0275c24"></a><a pin_name="37 如來出現品"></a>音而轉法輪，畢竟無主故；無遺無盡而轉<a 
name="0275c25" id="0275c25"></a><a pin_name="37 如來出現品"></a>法輪，內外無著故。佛子！譬如一切文字語言，<a 
name="0275c26" id="0275c26"></a><a pin_name="37 如來出現品"></a>盡未來劫說不可盡；佛轉法輪亦復如是，一<a 
name="0275c27" id="0275c27"></a><a pin_name="37 如來出現品"></a>切文字安立顯示，無有休息，無有窮盡。佛<a 
name="0275c28" id="0275c28"></a><a pin_name="37 如來出現品"></a>子！如來法輪悉入一切語言文字而無所住。<a 
name="0275c29" id="0275c29"></a><a pin_name="37 如來出現品"></a>譬如書字，普入一切事、一切語、一切算數、一<a 
name="0276a01" id="0276a01"></a><a pin_name="37 如來出現品"></a>切世間出世間處而無所住；如來音聲亦復<a 
name="0276a02" id="0276a02"></a><a pin_name="37 如來出現品"></a>如是，普入一切處、一切眾生、一切法、一切<a 
name="0276a03" id="0276a03"></a><a pin_name="37 如來出現品"></a>業、一切報中而無所住。一切眾生種種語<a 
name="0276a04" id="0276a04"></a><a pin_name="37 如來出現品"></a>言，皆悉不離如來法輪。何以故？言音實相即<a 
name="0276a05" id="0276a05"></a><a pin_name="37 如來出現品"></a>法輪故。佛子！菩薩摩訶薩於如來轉法輪應<a 
name="0276a06" id="0276a06"></a><a pin_name="37 如來出現品"></a>如是知</p><p style="text-indent: 0em; margin-left: 0em"><span class="linehead"></span>「復次，佛子！菩薩摩訶薩欲知如來所<a 
name="0276a07" id="0276a07"></a><a pin_name="37 如來出現品"></a>轉法輪，應知如來法輪所出生處。何等為如<a 
name="0276a08" id="0276a08"></a><a pin_name="37 如來出現品"></a>來法輪所出生處？佛子！如來隨一切眾生心<a 
name="0276a09" id="0276a09"></a><a pin_name="37 如來出現品"></a>行欲樂無量差別，出若干音聲而轉法輪。佛<a 
name="0276a10" id="0276a10"></a><a pin_name="37 如來出現品"></a>子！如來、應、正等覺有三昧，名：究竟無礙無畏，<a 
name="0276a11" id="0276a11"></a><a pin_name="37 如來出現品"></a>入此三昧已，於成正覺一一身、一一口，各出<a 
name="0276a12" id="0276a12"></a><a pin_name="37 如來出現品"></a>一切眾生數等言音，一一音中眾音具足，各<a 
name="0276a13" id="0276a13"></a><a pin_name="37 如來出現品"></a>各差別而轉法輪，令一切眾生皆生歡喜。能<a 
name="0276a14" id="0276a14"></a><a pin_name="37 如來出現品"></a>如是知轉法輪者，當知此人則為隨順一切<a 
name="0276a15" id="0276a15"></a><a pin_name="37 如來出現品"></a>佛法；不如是知，則非隨順。佛子！諸菩薩摩訶<a 
name="0276a16" id="0276a16"></a><a pin_name="37 如來出現品"></a>薩應如是知佛轉法輪，普入無量眾生界故。」</p><a 
name="0276a17" id="0276a17"></a><a pin_name="37 如來出現品"></a><p style="text-indent: 0em; margin-left: 0em"><span class="linehead"></span>爾時，普賢菩薩摩訶薩欲重明此義而說頌<a 
name="0276a18" id="0276a18"></a><a pin_name="37 如來出現品"></a>言：</p><a 
name="0276a19" id="0276a19"></a><a pin_name="37 如來出現品"></a><p><span class="lg">「如來法輪無所轉，　　三世無起亦無得，<a 
name="0276a20" id="0276a20"></a><a pin_name="37 如來出現品"></a><br>　譬如文字無盡時，　　十力法輪亦如是。<a 
name="0276a21" id="0276a21"></a><a pin_name="37 如來出現品"></a><br>　如字普入而無至，　　正覺法輪亦復然，<a 
name="0276a22" id="0276a22"></a><a pin_name="37 如來出現品"></a><br>　入諸言音無所入，　　能令眾生悉歡喜。<a 
name="0276a23" id="0276a23"></a><a pin_name="37 如來出現品"></a><br>　佛有三昧名究竟，　　入此定已乃說法，<a 
name="0276a24" id="0276a24"></a><a pin_name="37 如來出現品"></a><br>　一切眾生無有邊，　　普出其音令悟解。<a 
name="0276a25" id="0276a25"></a><a pin_name="37 如來出現品"></a><br>　一一音中復更演，　　無量言音各差別，<a 
name="0276a26" id="0276a26"></a><a pin_name="37 如來出現品"></a><br>　於世自在無分別，　　隨其欲樂普使聞。<a 
name="0276a27" id="0276a27"></a><a pin_name="37 如來出現品"></a><br>　文字不從內外出，　　亦不失壞無積聚，<a 
name="0276a28" id="0276a28"></a><a pin_name="37 如來出現品"></a><br>　而為眾生轉法輪，　　如是自在甚奇特。</span></p><a 
name="0276a29" id="0276a29"></a><a pin_name="37 如來出現品"></a><p style="text-indent: 0em; margin-left: 0em"><span class="linehead"></span>「佛子！菩薩摩訶薩應云何知如來、應、正等覺<a 
name="0276b01" id="0276b01"></a><a pin_name="37 如來出現品"></a>般涅槃？佛子！菩薩摩訶薩欲知如來大涅槃<a 
name="0276b02" id="0276b02"></a><a pin_name="37 如來出現品"></a>者，當須了知根本自性。如真如涅槃，如來涅<a 
name="0276b03" id="0276b03"></a><a pin_name="37 如來出現品"></a>槃亦如是；如實際涅槃，如來涅槃亦如是；如<a 
name="0276b04" id="0276b04"></a><a pin_name="37 如來出現品"></a>法界涅槃，如來涅槃亦如是；如虛空涅槃，如<a 
name="0276b05" id="0276b05"></a><a pin_name="37 如來出現品"></a>來涅槃亦如是；如法性涅槃，如來涅槃亦如<a 
name="0276b06" id="0276b06"></a><a pin_name="37 如來出現品"></a>是；如離欲際涅槃，如來涅槃亦如是；如無相<a 
name="0276b07" id="0276b07"></a><a pin_name="37 如來出現品"></a>際涅槃，如來涅槃亦如是；如我性際涅槃，如<a 
name="0276b08" id="0276b08"></a><a pin_name="37 如來出現品"></a>來涅槃亦如是；如一切法性際涅槃，如來涅<a 
name="0276b09" id="0276b09"></a><a pin_name="37 如來出現品"></a>槃亦如是；如真如際涅槃，如來涅槃亦如是。<a 
name="0276b10" id="0276b10"></a><a pin_name="37 如來出現品"></a>何以故？涅槃無生無出故；若法無生無出，則<a 
name="0276b11" id="0276b11"></a><a pin_name="37 如來出現品"></a>無有滅。佛子！如來不為菩薩說諸如來究竟<a 
name="0276b12" id="0276b12"></a><a pin_name="37 如來出現品"></a>涅槃，亦不為彼示現其事。何以故？為欲令見<a 
name="0276b13" id="0276b13"></a><a pin_name="37 如來出現品"></a>一切如來常住其前，於一念中見過去、未來<a 
name="0276b14" id="0276b14"></a><a pin_name="37 如來出現品"></a>一切諸佛色相圓滿皆如現在，亦不起二、不<a 
name="0276b15" id="0276b15"></a><a pin_name="37 如來出現品"></a>二想。何以故？菩薩摩訶薩永離一切諸想著<a 
name="0276b16" id="0276b16"></a><a pin_name="37 如來出現品"></a>故。佛子！諸佛如來為令眾生生欣樂故，出<a 
name="0276b17" id="0276b17"></a><a pin_name="37 如來出現品"></a>現於世；欲令眾生生戀慕故，示現涅槃；而實<a 
name="0276b18" id="0276b18"></a><a pin_name="37 如來出現品"></a>如來無有出世，亦無涅槃。何以故？如來常住<a 
name="0276b19" id="0276b19"></a><a pin_name="37 如來出現品"></a>清淨法界，隨眾生心示現涅槃。佛子！譬如日<a 
name="0276b20" id="0276b20"></a><a pin_name="37 如來出現品"></a>出，普照世間，於一切淨水器中影無不現，普<a 
name="0276b21" id="0276b21"></a><a pin_name="37 如來出現品"></a>遍眾處而無來往，或一器破便不現影。佛<a 
name="0276b22" id="0276b22"></a><a pin_name="37 如來出現品"></a>子！於汝意云何，彼影不現為日咎不？」答言：「不<a 
name="0276b23" id="0276b23"></a><a pin_name="37 如來出現品"></a>也。但由器壞，非日有咎。」「佛子！如來智日亦<a 
name="0276b24" id="0276b24"></a><a pin_name="37 如來出現品"></a>復如是，普現法界無前無後，一切眾生淨心<a 
name="0276b25" id="0276b25"></a><a pin_name="37 如來出現品"></a>器中佛無不現，心器常淨常見佛身，若心濁<a 
name="0276b26" id="0276b26"></a><a pin_name="37 如來出現品"></a>器破則不得見。佛子！若有眾生應以涅槃<a 
name="0276b27" id="0276b27"></a><a pin_name="37 如來出現品"></a>而得度者，如來則為示現涅槃，而實如來無<a 
name="0276b28" id="0276b28"></a><a pin_name="37 如來出現品"></a>生、無歿、無有滅度。佛子！譬如火大，於一切世<a 
name="0276b29" id="0276b29"></a><a pin_name="37 如來出現品"></a>間能為火事，或時一處其火息滅。於意云<a 
name="0276c01" id="0276c01"></a><a pin_name="37 如來出現品"></a>何，豈一切世間火皆滅耶？」答言：「不也。」「佛子！<a 
name="0276c02" id="0276c02"></a><a pin_name="37 如來出現品"></a>如來、應、正等覺亦復如是，於一切世界施作<a 
name="0276c03" id="0276c03"></a><a pin_name="37 如來出現品"></a>佛事，或於一世界能事已畢示入涅槃，豈一<a 
name="0276c04" id="0276c04"></a><a pin_name="37 如來出現品"></a>切世界諸佛如來悉皆滅度？佛子！菩薩摩訶<a 
name="0276c05" id="0276c05"></a><a pin_name="37 如來出現品"></a>薩應如是知如來、應、正等覺大般涅槃。</p><p style="text-indent: 0em; margin-left: 0em"><span class="linehead"></span>「復次，<a 
name="0276c06" id="0276c06"></a><a pin_name="37 如來出現品"></a>佛子！譬如幻師善明幻術，以幻術力，於三千<a 
name="0276c07" id="0276c07"></a><a pin_name="37 如來出現品"></a>大千世界一切國土、城邑、聚落示現幻身，以<a 
name="0276c08" id="0276c08"></a><a pin_name="37 如來出現品"></a>幻力持經劫而住；然於餘處，幻事已訖，隱身<a 
name="0276c09" id="0276c09"></a><a pin_name="37 如來出現品"></a>不現。佛子！於汝意云何，彼大幻師豈於一<a 
name="0276c10" id="0276c10"></a><a pin_name="37 如來出現品"></a>處隱身不現，便一切處皆隱滅耶？」答言：「不<a 
name="0276c11" id="0276c11"></a><a pin_name="37 如來出現品"></a>也。」「佛子！如來、應、正等覺亦復如是，善知無量<a 
name="0276c12" id="0276c12"></a><a pin_name="37 如來出現品"></a>智慧方便種種幻術，於一切法界普現其身，<a 
name="0276c13" id="0276c13"></a><a pin_name="37 如來出現品"></a>持令常住盡未來際；或於一處，隨眾生心，所<a 
name="0276c14" id="0276c14"></a><a pin_name="37 如來出現品"></a>作事訖，示現涅槃。豈以一處示入涅槃，便謂<a 
name="0276c15" id="0276c15"></a><a pin_name="37 如來出現品"></a>一切悉皆滅度？佛子！菩薩摩訶薩應如是知<a 
name="0276c16" id="0276c16"></a><a pin_name="37 如來出現品"></a>如來、應、正等覺大般涅槃。</p><p style="text-indent: 0em; margin-left: 0em"><span class="linehead"></span>「復次，佛子！如來、應、<a 
name="0276c17" id="0276c17"></a><a pin_name="37 如來出現品"></a>正等覺示涅槃時，入不動三昧；入此三昧已，<a 
name="0276c18" id="0276c18"></a><a pin_name="37 如來出現品"></a>於一一身各放無量百千億那由他大光明，<a 
name="0276c19" id="0276c19"></a><a pin_name="37 如來出現品"></a>一一光明各出阿僧祇蓮華，一一蓮華各有<a 
name="0276c20" id="0276c20"></a><a pin_name="37 如來出現品"></a>不可說妙寶華&#x8602;，一一華&#x8602;有師子座，一一<a 
name="0276c21" id="0276c21"></a><a pin_name="37 如來出現品"></a>座上皆有如來結跏趺坐，其佛身數正與<a 
name="0276c22" id="0276c22"></a><a pin_name="37 如來出現品"></a>一切眾生數等，皆具上妙功德莊嚴，從本願<a 
name="0276c23" id="0276c23"></a><a pin_name="37 如來出現品"></a>力之所生起。若有眾生善根熟者，見佛身已，<a 
name="0276c24" id="0276c24"></a><a pin_name="37 如來出現品"></a>則皆受化。然彼佛身，盡未來際究竟安住，隨<a 
name="0276c25" id="0276c25"></a><a pin_name="37 如來出現品"></a>宜化度一切眾生未曾失時。佛子！如來身者，<a 
name="0276c26" id="0276c26"></a><a pin_name="37 如來出現品"></a>無有方處，非實非虛，但以諸佛本誓願力，眾<a 
name="0276c27" id="0276c27"></a><a pin_name="37 如來出現品"></a>生堪度則便出現。菩薩摩訶薩應如是知如<a 
name="0276c28" id="0276c28"></a><a pin_name="37 如來出現品"></a>來、應、正等覺大般涅槃。佛子！如來住於無量<a 
name="0276c29" id="0276c29"></a><a pin_name="37 如來出現品"></a>無礙究竟法界、虛空界，真如法性無生無滅<a 
name="0277a01" id="0277a01"></a><a pin_name="37 如來出現品"></a>及以實際，為諸眾生隨時示現；本願持故，無<a 
name="0277a02" id="0277a02"></a><a pin_name="37 如來出現品"></a>有休息，不捨一切眾生、一切剎、一切法。」</p><p style="text-indent: 0em; margin-left: 0em"><span class="linehead"></span>爾時，<a 
name="0277a03" id="0277a03"></a><a pin_name="37 如來出現品"></a>普賢菩薩摩訶薩欲重明此義而說頌言：</p><a 
name="0277a04" id="0277a04"></a><a pin_name="37 如來出現品"></a><p><span class="lg">「如日舒光照法界，　　器壞水漏影隨滅；<a 
name="0277a05" id="0277a05"></a><a pin_name="37 如來出現品"></a><br>　最勝智日亦如是，　　眾生無信見涅槃。<a 
name="0277a06" id="0277a06"></a><a pin_name="37 如來出現品"></a><br>　如火世間作火事，　　於一城邑或時息；<a 
name="0277a07" id="0277a07"></a><a pin_name="37 如來出現品"></a><br>　人中最勝遍法界，　　化事訖處示終盡。<a 
name="0277a08" id="0277a08"></a><a pin_name="37 如來出現品"></a><br>　幻師現身一切剎，　　能事畢處則便謝；<a 
name="0277a09" id="0277a09"></a><a pin_name="37 如來出現品"></a><br>　如來化訖亦復然，　　於餘國土常見佛。<a 
name="0277a10" id="0277a10"></a><a pin_name="37 如來出現品"></a><br>　佛有三昧名不動，　　化眾生訖入此定，<a 
name="0277a11" id="0277a11"></a><a pin_name="37 如來出現品"></a><br>　一念身放無量光，　　光出蓮華華有佛。<a 
name="0277a12" id="0277a12"></a><a pin_name="37 如來出現品"></a><br>　佛身無數等法界，　　有福眾生所能見，<a 
name="0277a13" id="0277a13"></a><a pin_name="37 如來出現品"></a><br>　如是無數一一身，　　壽命莊嚴皆具足。<a 
name="0277a14" id="0277a14"></a><a pin_name="37 如來出現品"></a><br>　如無生性佛出興，　　如無滅性佛涅槃，<a 
name="0277a15" id="0277a15"></a><a pin_name="37 如來出現品"></a><br>　言辭譬諭悉皆斷，　　一切義成無與等。</span></p><a 
name="0277a16" id="0277a16"></a><a pin_name="37 如來出現品"></a><p style="text-indent: 0em; margin-left: 0em"><span class="linehead"></span>「佛子！菩薩摩訶薩應云何知於如來、應、正等<a 
name="0277a17" id="0277a17"></a><a pin_name="37 如來出現品"></a>覺見聞親近所種善根？佛子！菩薩摩訶薩<a 
name="0277a18" id="0277a18"></a><a pin_name="37 如來出現品"></a>應知於如來所見聞親近所種善根皆悉不<a 
name="0277a19" id="0277a19"></a><a pin_name="37 如來出現品"></a>虛，出生無盡覺慧故，離於一切障難故，決定<a 
name="0277a20" id="0277a20"></a><a pin_name="37 如來出現品"></a>至<span class="corr" title='[&gt;於] cf.【麗】'>於</span>究竟故，無有虛誑故，一切願滿故，不盡有<a 
name="0277a21" id="0277a21"></a><a pin_name="37 如來出現品"></a>為行故，隨順無為智故，生諸佛智故，盡未來<a 
name="0277a22" id="0277a22"></a><a pin_name="37 如來出現品"></a>際故，成一切種勝行故，到無功用智地故。佛<a 
name="0277a23" id="0277a23"></a><a pin_name="37 如來出現品"></a>子！譬如丈夫，食少金剛，終竟不消，要穿其<a 
name="0277a24" id="0277a24"></a><a pin_name="37 如來出現品"></a>身，出在於外。何以故？金剛不與肉身雜穢而<a 
name="0277a25" id="0277a25"></a><a pin_name="37 如來出現品"></a>同止故。於如來所種少善根亦復如是，要穿<a 
name="0277a26" id="0277a26"></a><a pin_name="37 如來出現品"></a>一切有為諸行煩惱身過，到於無為究竟智<a 
name="0277a27" id="0277a27"></a><a pin_name="37 如來出現品"></a>處。何以故？此少善根不與有為諸行煩惱而<a 
name="0277a28" id="0277a28"></a><a pin_name="37 如來出現品"></a>共住故。佛子！假使乾草積同須彌，投火於<a 
name="0277a29" id="0277a29"></a><a pin_name="37 如來出現品"></a>中如芥子許，必皆燒盡。何以故？火能燒故。<a 
name="0277b01" id="0277b01"></a><a pin_name="37 如來出現品"></a>於如來所種少善根亦復如是，必能燒盡一<a 
name="0277b02" id="0277b02"></a><a pin_name="37 如來出現品"></a>切煩惱，究竟得於無餘涅槃。何以故？此少善<a 
name="0277b03" id="0277b03"></a><a pin_name="37 如來出現品"></a>根性究竟故。佛子！譬如雪山有藥王樹，名<a 
name="0277b04" id="0277b04"></a><a pin_name="37 如來出現品"></a>曰：善見。若有見者，眼得清淨；若有聞者，耳得<a 
name="0277b05" id="0277b05"></a><a pin_name="37 如來出現品"></a>清淨；若有嗅者，鼻得清淨；若有嘗者，舌得清<a 
name="0277b06" id="0277b06"></a><a pin_name="37 如來出現品"></a>淨；若有觸者，身得清淨；若有眾生取彼地<a 
name="0277b07" id="0277b07"></a><a pin_name="37 如來出現品"></a>土，亦能為作除病利益。佛子！如來、應、正等覺<a 
name="0277b08" id="0277b08"></a><a pin_name="37 如來出現品"></a>無上藥王亦復如是，能作一切饒益眾生。若<a 
name="0277b09" id="0277b09"></a><a pin_name="37 如來出現品"></a>有得見如來色身，眼得清淨；若有得聞如來<a 
name="0277b10" id="0277b10"></a><a pin_name="37 如來出現品"></a>名號，耳得清淨；若有得嗅如來戒香，鼻得清<a 
name="0277b11" id="0277b11"></a><a pin_name="37 如來出現品"></a>淨；若有得嘗如來法味，舌得清淨，具廣長舌，<a 
name="0277b12" id="0277b12"></a><a pin_name="37 如來出現品"></a>解語言法；若有得觸如來光者，身得清淨，究<a 
name="0277b13" id="0277b13"></a><a pin_name="37 如來出現品"></a>竟獲得無上法身；若於如來生憶念者，則得<a 
name="0277b14" id="0277b14"></a><a pin_name="37 如來出現品"></a>念佛三昧清淨；若有眾生供養如來所經土<a 
name="0277b15" id="0277b15"></a><a pin_name="37 如來出現品"></a>地及塔廟者，亦具善根，滅除一切諸煩惱患，<a 
name="0277b16" id="0277b16"></a><a pin_name="37 如來出現品"></a>得賢聖樂。佛子！我今告汝，設有眾生見聞於<a 
name="0277b17" id="0277b17"></a><a pin_name="37 如來出現品"></a>佛，業障纏覆不生信樂，亦種善根無空過<a 
name="0277b18" id="0277b18"></a><a pin_name="37 如來出現品"></a>者，乃至究竟入於涅槃。佛子！菩薩摩訶薩<a 
name="0277b19" id="0277b19"></a><a pin_name="37 如來出現品"></a>應如是知於如來所見聞親近所種善根，悉<a 
name="0277b20" id="0277b20"></a><a pin_name="37 如來出現品"></a>離一切諸不善法，具足善法。</p><p style="text-indent: 0em; margin-left: 0em"><span class="linehead"></span>「佛子！如來以一<a 
name="0277b21" id="0277b21"></a><a pin_name="37 如來出現品"></a>切譬諭說種種事，無有譬諭能說此法。何<a 
name="0277b22" id="0277b22"></a><a pin_name="37 如來出現品"></a>以故？心智路絕，不思議故。諸佛菩薩但隨眾<a 
name="0277b23" id="0277b23"></a><a pin_name="37 如來出現品"></a>生心，令其歡喜，為說譬諭，非是究竟。佛子！<a 
name="0277b24" id="0277b24"></a><a pin_name="37 如來出現品"></a>此法門名為：如來祕密之處，名：一切世間所<a 
name="0277b25" id="0277b25"></a><a pin_name="37 如來出現品"></a>不能知，名：入如來印，名：開大智門，名：示現如<a 
name="0277b26" id="0277b26"></a><a pin_name="37 如來出現品"></a>來種性，名：成就一切菩薩，名：一切世間所不<a 
name="0277b27" id="0277b27"></a><a pin_name="37 如來出現品"></a>能壞，名：一向隨順如來境界，名：能！淨一切諸<a 
name="0277b28" id="0277b28"></a><a pin_name="37 如來出現品"></a>眾生界，名：演說如來根本實性不思議究竟<a 
name="0277b29" id="0277b29"></a><a pin_name="37 如來出現品"></a>法。佛子！此法門，如來不為餘眾生說，唯為<a 
name="0277c01" id="0277c01"></a><a pin_name="37 如來出現品"></a>趣向大乘菩薩說，唯為乘不思議乘菩薩說；<a 
name="0277c02" id="0277c02"></a><a pin_name="37 如來出現品"></a>此法門不入一切餘眾生手，唯除諸菩薩摩<a 
name="0277c03" id="0277c03"></a><a pin_name="37 如來出現品"></a>訶薩。佛子！譬如轉輪聖王所有七寶，因此寶<a 
name="0277c04" id="0277c04"></a><a pin_name="37 如來出現品"></a>故顯示輪王，此寶不入餘眾生手，唯除第一<a 
name="0277c05" id="0277c05"></a><a pin_name="37 如來出現品"></a>夫人所生太子，具足成就聖王相者。若轉輪<a 
name="0277c06" id="0277c06"></a><a pin_name="37 如來出現品"></a>王無此太子具眾德者，王命終後，此諸寶等<a 
name="0277c07" id="0277c07"></a><a pin_name="37 如來出現品"></a>於七日中悉皆散滅。佛子！此經珍寶亦復如<a 
name="0277c08" id="0277c08"></a><a pin_name="37 如來出現品"></a>是，不入一切餘眾生手，唯除如來法王真子，<a 
name="0277c09" id="0277c09"></a><a pin_name="37 如來出現品"></a>生如來家，種如來相諸善根者。佛子！若無此<a 
name="0277c10" id="0277c10"></a><a pin_name="37 如來出現品"></a>等佛之真子，如是法門不久散滅。何以故？一<a 
name="0277c11" id="0277c11"></a><a pin_name="37 如來出現品"></a>切二乘不聞此經，何況受持、讀誦、書寫、分別<a 
name="0277c12" id="0277c12"></a><a pin_name="37 如來出現品"></a>解說！唯諸菩薩乃能如是。是故，菩薩摩訶薩<a 
name="0277c13" id="0277c13"></a><a pin_name="37 如來出現品"></a>聞此法門應大歡喜，以尊重心恭敬頂受。何<a 
name="0277c14" id="0277c14"></a><a pin_name="37 如來出現品"></a>以故？菩薩摩訶薩信樂此經，疾得阿耨多羅<a 
name="0277c15" id="0277c15"></a><a pin_name="37 如來出現品"></a>三藐三菩提故。佛子！設有菩薩於無量百千<a 
name="0277c16" id="0277c16"></a><a pin_name="37 如來出現品"></a>億那由他劫行六波羅蜜，修習種種菩提分<a 
name="0277c17" id="0277c17"></a><a pin_name="37 如來出現品"></a>法。若未聞此如來不思議大威德法門，或時<a 
name="0277c18" id="0277c18"></a><a pin_name="37 如來出現品"></a>聞已不信、不解、不順、不入，不得名為真實菩<a 
name="0277c19" id="0277c19"></a><a pin_name="37 如來出現品"></a>薩，以不能生如來家故。若得聞此如來無量<a 
name="0277c20" id="0277c20"></a><a pin_name="37 如來出現品"></a>不可思議無障無礙智慧法門，聞已信解，隨<a 
name="0277c21" id="0277c21"></a><a pin_name="37 如來出現品"></a>順悟入，當知此人生如來家，隨順一切如來<a 
name="0277c22" id="0277c22"></a><a pin_name="37 如來出現品"></a>境界，具足一切諸菩薩法，安住一切種智境<a 
name="0277c23" id="0277c23"></a><a pin_name="37 如來出現品"></a>界，遠離一切諸世間法，出生一切如來所行，<a 
name="0277c24" id="0277c24"></a><a pin_name="37 如來出現品"></a>通達一切菩薩法性，於佛自在心無疑惑，住<a 
name="0277c25" id="0277c25"></a><a pin_name="37 如來出現品"></a>無師法，深入如來無礙境界。佛子！菩薩摩訶<a 
name="0277c26" id="0277c26"></a><a pin_name="37 如來出現品"></a>薩聞此法已，則能以平等智知無量法，則能<a 
name="0277c27" id="0277c27"></a><a pin_name="37 如來出現品"></a>以正直心離諸分別，則能以勝欲樂現見諸<a 
name="0277c28" id="0277c28"></a><a pin_name="37 如來出現品"></a>佛，則能以作意力入平等虛空界，則能以自<a 
name="0277c29" id="0277c29"></a><a pin_name="37 如來出現品"></a>在念行無邊法界，則能以智慧力具一切功<a 
name="0278a01" id="0278a01"></a><a pin_name="37 如來出現品"></a>德，則能以自然智離一切世間垢，則能以菩<a 
name="0278a02" id="0278a02"></a><a pin_name="37 如來出現品"></a>提心入一切十方網，則能以大觀察知三世<a 
name="0278a03" id="0278a03"></a><a pin_name="37 如來出現品"></a>諸佛同一體性，則能以善根迴向智普入如<a 
name="0278a04" id="0278a04"></a><a pin_name="37 如來出現品"></a>是法，不入而入；不於一法而有攀緣，恒以一<a 
name="0278a05" id="0278a05"></a><a pin_name="37 如來出現品"></a>法觀一切法。佛子！菩薩摩訶薩成就如是功<a 
name="0278a06" id="0278a06"></a><a pin_name="37 如來出現品"></a>德，少作功力，得無師自然智。」</p><p style="text-indent: 0em; margin-left: 0em"><span class="linehead"></span>爾時，普賢菩薩<a 
name="0278a07" id="0278a07"></a><a pin_name="37 如來出現品"></a>欲重明此義而說頌言：</p><a 
name="0278a08" id="0278a08"></a><a pin_name="37 如來出現品"></a><p><span class="lg">「見聞供養諸如來，　　所得功德不可量，<a 
name="0278a09" id="0278a09"></a><a pin_name="37 如來出現品"></a><br>　於有為中終不盡，　　要滅煩惱離眾苦。<a 
name="0278a10" id="0278a10"></a><a pin_name="37 如來出現品"></a><br>　譬人吞服少金剛，　　終竟不消要當出；<a 
name="0278a11" id="0278a11"></a><a pin_name="37 如來出現品"></a><br>　供養十力諸功德，　　滅惑必至金剛智。<a 
name="0278a12" id="0278a12"></a><a pin_name="37 如來出現品"></a><br>　如乾草積等須彌，　　投芥子火悉燒盡；<a 
name="0278a13" id="0278a13"></a><a pin_name="37 如來出現品"></a><br>　供養諸佛少功德，　　必斷煩惱至涅槃。<a 
name="0278a14" id="0278a14"></a><a pin_name="37 如來出現品"></a><br>　雪山有藥名善見，　　見聞嗅觸消眾疾；<a 
name="0278a15" id="0278a15"></a><a pin_name="37 如來出現品"></a><br>　若有見聞於十力，　　得勝功德到佛智。」</span></p><a 
name="0278a16" id="0278a16"></a><a pin_name="37 如來出現品"></a><p style="text-indent: 0em; margin-left: 0em"><span class="linehead"></span>爾時，佛神力故，法如是故，十方各有十不可<a 
name="0278a17" id="0278a17"></a><a pin_name="37 如來出現品"></a>說百千億那由他世界六種震動，所謂：東<a 
name="0278a18" id="0278a18"></a><a pin_name="37 如來出現品"></a>涌西沒，西涌東沒，南涌北沒，北涌南沒，邊<a 
name="0278a19" id="0278a19"></a><a pin_name="37 如來出現品"></a>涌中沒，中涌邊沒。十八相動，所謂：動、遍動、等<a 
name="0278a20" id="0278a20"></a><a pin_name="37 如來出現品"></a>遍動，起、遍起、等遍起，涌、遍涌、等遍涌，震、遍<a 
name="0278a21" id="0278a21"></a><a pin_name="37 如來出現品"></a>震、等遍震，吼、遍吼、等遍吼，擊、遍擊、等遍擊。<a 
name="0278a22" id="0278a22"></a><a pin_name="37 如來出現品"></a>雨出過諸天一切華雲、一切蓋雲、幢雲、幡雲、<a 
name="0278a23" id="0278a23"></a><a pin_name="37 如來出現品"></a>香雲、鬘雲、塗香雲、莊嚴具雲、大光明摩尼寶<a 
name="0278a24" id="0278a24"></a><a pin_name="37 如來出現品"></a>雲、諸菩薩讚歎雲、不可說菩薩各差別身雲，<a 
name="0278a25" id="0278a25"></a><a pin_name="37 如來出現品"></a>雨成正覺雲、嚴淨不思議世界雲，雨如來言<a 
name="0278a26" id="0278a26"></a><a pin_name="37 如來出現品"></a>語音聲雲，充滿無邊法界。如此四天下，如來<a 
name="0278a27" id="0278a27"></a><a pin_name="37 如來出現品"></a>神力如是示現，令諸菩薩皆大歡喜；周遍十<a 
name="0278a28" id="0278a28"></a><a pin_name="37 如來出現品"></a>方一切世界，悉亦如是。</p><p style="text-indent: 0em; margin-left: 0em"><span class="linehead"></span>是時，十方各過八十<a 
name="0278a29" id="0278a29"></a><a pin_name="37 如來出現品"></a>不可說百千億那由他佛剎微塵數世界外，<a 
name="0278b01" id="0278b01"></a><a pin_name="37 如來出現品"></a>各有八十不可說百千億那由他佛剎微塵數<a 
name="0278b02" id="0278b02"></a><a pin_name="37 如來出現品"></a>如來，同名：普賢，皆現其前而作是言：</p><p style="text-indent: 0em; margin-left: 0em"><span class="linehead"></span>「善哉！佛<a 
name="0278b03" id="0278b03"></a><a pin_name="37 如來出現品"></a>子！乃能承佛威力，隨順法性，演說如來出現<a 
name="0278b04" id="0278b04"></a><a pin_name="37 如來出現品"></a>不思議法。佛子！我等十方八十不可說百千<a 
name="0278b05" id="0278b05"></a><a pin_name="37 如來出現品"></a>億那由他佛剎微塵數同名諸佛皆說此法；<a 
name="0278b06" id="0278b06"></a><a pin_name="37 如來出現品"></a>如我所說，十方世界一切諸佛亦如是說。佛<a 
name="0278b07" id="0278b07"></a><a pin_name="37 如來出現品"></a>子！今此會中，十萬佛剎微塵數菩薩摩訶<a 
name="0278b08" id="0278b08"></a><a pin_name="37 如來出現品"></a>薩，得一切菩薩神通三昧；我等皆與授記，一<a 
name="0278b09" id="0278b09"></a><a pin_name="37 如來出現品"></a>生當得阿耨多羅三藐三菩提。佛剎微塵數<a 
name="0278b10" id="0278b10"></a><a pin_name="37 如來出現品"></a>眾生，發阿耨多羅三藐三菩提心；我等亦與<a 
name="0278b11" id="0278b11"></a><a pin_name="37 如來出現品"></a>授記，於當來世經不可說佛剎微塵數劫，皆<a 
name="0278b12" id="0278b12"></a><a pin_name="37 如來出現品"></a>得成佛，同號：佛殊勝境界。我等為令未來諸<a 
name="0278b13" id="0278b13"></a><a pin_name="37 如來出現品"></a>菩薩聞此法故，皆共護持。如此四天下所度<a 
name="0278b14" id="0278b14"></a><a pin_name="37 如來出現品"></a>眾生，十方百千億那由他無數無量，乃至不<a 
name="0278b15" id="0278b15"></a><a pin_name="37 如來出現品"></a>可說不可說法界虛空等一切世界中所度<a 
name="0278b16" id="0278b16"></a><a pin_name="37 如來出現品"></a>眾生，皆亦如是。」</p><p style="text-indent: 0em; margin-left: 0em"><span class="linehead"></span>爾時，十方諸佛威神力故，<a 
name="0278b17" id="0278b17"></a><a pin_name="37 如來出現品"></a>毘盧遮那本願力故，法如是故，善根力故，如<a 
name="0278b18" id="0278b18"></a><a pin_name="37 如來出現品"></a>來起智不越念故，如來應緣不失時故，隨時<a 
name="0278b19" id="0278b19"></a><a pin_name="37 如來出現品"></a>覺悟諸菩薩故，往昔所作無失壞故，令得普<a 
name="0278b20" id="0278b20"></a><a pin_name="37 如來出現品"></a>賢廣大行故，顯現一切智自在故，十方各過<a 
name="0278b21" id="0278b21"></a><a pin_name="37 如來出現品"></a>十不可說百千億那由他佛剎微塵數世界<a 
name="0278b22" id="0278b22"></a><a pin_name="37 如來出現品"></a>外，各有十不可說百千億那由他佛剎微塵<a 
name="0278b23" id="0278b23"></a><a pin_name="37 如來出現品"></a>數菩薩來詣於此，充滿十方一切法界，示現<a 
name="0278b24" id="0278b24"></a><a pin_name="37 如來出現品"></a>菩薩廣大莊嚴，放大光明網，震動一切十方<a 
name="0278b25" id="0278b25"></a><a pin_name="37 如來出現品"></a>世界，壞散一切諸魔宮殿，消滅一切諸惡道<a 
name="0278b26" id="0278b26"></a><a pin_name="37 如來出現品"></a>苦，顯現一切如來威德，歌詠讚歎如來無量<a 
name="0278b27" id="0278b27"></a><a pin_name="37 如來出現品"></a>差別功德法，普雨一切種種雨，示現無量差<a 
name="0278b28" id="0278b28"></a><a pin_name="37 如來出現品"></a>別身，領受無量諸佛法，以佛神力各作是言：</p><a 
name="0278b29" id="0278b29"></a><a pin_name="37 如來出現品"></a><p style="text-indent: 0em; margin-left: 0em"><span class="linehead"></span>「善哉！佛子！乃能說此如來不可壞法。佛子！我<a 
name="0278c01" id="0278c01"></a><a pin_name="37 如來出現品"></a>等一切皆名：普賢，各從普光明世界普幢自<a 
name="0278c02" id="0278c02"></a><a pin_name="37 如來出現品"></a>在如來所而來於此，彼一切處亦說是法，如<a 
name="0278c03" id="0278c03"></a><a pin_name="37 如來出現品"></a>是文句，如是義理，如是宣說，如是決定，皆同<a 
name="0278c04" id="0278c04"></a><a pin_name="37 如來出現品"></a>於此，不增不減。我等皆以佛神力故，得如<a 
name="0278c05" id="0278c05"></a><a pin_name="37 如來出現品"></a>來法故，來詣此處為汝作證。如我來此，十方<a 
name="0278c06" id="0278c06"></a><a pin_name="37 如來出現品"></a>等虛空遍法界一切世界諸四天下亦復如<a 
name="0278c07" id="0278c07"></a><a pin_name="37 如來出現品"></a>是。」</p><a 
name="0278c08" id="0278c08"></a><a pin_name="37 如來出現品"></a><p style="text-indent: 0em; margin-left: 0em"><span class="linehead"></span>爾時，普賢菩薩承佛神力，觀察一切菩薩大<a 
name="0278c09" id="0278c09"></a><a pin_name="37 如來出現品"></a>眾，欲重明如來出現廣大威德，如來正法不<a 
name="0278c10" id="0278c10"></a><a pin_name="37 如來出現品"></a>可沮壞，無量善根皆悉不空，諸佛出世必具<a 
name="0278c11" id="0278c11"></a><a pin_name="37 如來出現品"></a>一切最勝之法，善能觀察諸眾生心，隨應說<a 
name="0278c12" id="0278c12"></a><a pin_name="37 如來出現品"></a>法未曾失時，生諸菩薩無量法光，一切諸<a 
name="0278c13" id="0278c13"></a><a pin_name="37 如來出現品"></a>佛自在莊嚴，一切如來一身無異，從本大<a 
name="0278c14" id="0278c14"></a><a pin_name="37 如來出現品"></a>行之所生起，而說頌言：</p><a 
name="0278c15" id="0278c15"></a><a pin_name="37 如來出現品"></a><p><span class="lg">「一切如來諸所作，　　世間譬諭無能及，<a 
name="0278c16" id="0278c16"></a><a pin_name="37 如來出現品"></a><br>　為令眾生得悟解，　　非諭為諭而顯示。<a 
name="0278c17" id="0278c17"></a><a pin_name="37 如來出現品"></a><br>　如是微密甚深法，　　百千萬劫難可聞；<a 
name="0278c18" id="0278c18"></a><a pin_name="37 如來出現品"></a><br>　精進智慧調伏者，　　乃得聞此祕奧義。<a 
name="0278c19" id="0278c19"></a><a pin_name="37 如來出現品"></a><br>　若聞此法生欣慶，　　彼曾供養無量佛，<a 
name="0278c20" id="0278c20"></a><a pin_name="37 如來出現品"></a><br>　為佛加持所攝受，　　人天讚歎常供養。<a 
name="0278c21" id="0278c21"></a><a pin_name="37 如來出現品"></a><br>　此為超世第一財，　　此能救度諸群品，<a 
name="0278c22" id="0278c22"></a><a pin_name="37 如來出現品"></a><br>　此能出生清淨道，　　汝等當持莫放逸。」</span></p><a 
name="0278c23" id="0278c23"></a><a pin_name="37 如來出現品"></a><p><span class="juanname">大方廣佛華嚴經卷第五十二</span></p>
<hr>【經文資訊】大正藏第 10 冊 No. 0279 大方廣佛華嚴經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供，摩訶工作室提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8260.html?index=T10n0279" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T10n0279_052 by HTTrack Website Copier/3.x [XR&CO'2014], Tue, 07 Jun 2016 06:46:36 GMT -->
</html>
