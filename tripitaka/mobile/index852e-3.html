<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T15n0633_001 by HTTrack Website Copier/3.x [XR&CO'2014], Tue, 07 Jun 2016 06:47:45 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=208897680&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT15n0633&amp;utmp=%2Fmobile%2Findex.php%3Findex%3DT15n0633_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第15冊<br/>No.633 佛說如來智印經 (1卷)<br/>【失譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T15">
<div class="root" id="0633" sutra_name="佛說如來智印經" sutra_juan="[卷1]">　
<a 
name="0468b01" id="0468b01"></a><a 
name="0468b02" id="0468b02"></a><p style="margin-left: 2em"><span class="juannum">No. 633 [Nos. 632, 634]</span></p><a 
name="0468b03" id="0468b03"></a><p><span class="juanname">佛說如來智印經一卷</span></p><a 
name="0468b04" id="0468b04"></a><a 
name="0468b05" id="0468b05"></a><p style="margin-left: 4em"><span class="byline">僧祐云闕譯人今附宋錄</span></p><a 
name="0468b06" id="0468b06"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時佛在王舍城迦蘭陀竹園，與<a 
name="0468b07" id="0468b07"></a>大比丘眾千二百五十人俱，菩薩三萬億，皆<a 
name="0468b08" id="0468b08"></a>得陀羅尼，住空、無相、無願三昧無著法門，得<a 
name="0468b09" id="0468b09"></a>陀羅尼門，知一切眾生諸根具足及不具足，<a 
name="0468b10" id="0468b10"></a>又知眾生一切所行。</p><a 
name="0468b11" id="0468b11"></a><p style="text-indent: 0em; margin-left: 0em"><span class="linehead"></span>爾時世尊即入佛境界三昧，無色、無執、無示、<a 
name="0468b12" id="0468b12"></a>無形、無施設、無根本、無變、無得、無我、無主、<a 
name="0468b13" id="0468b13"></a>無作、無不作、無來、無去、無住、無攀緣、無為、<a 
name="0468b14" id="0468b14"></a>非為、非相應、非不相應、無心、非心行、非實、非<a 
name="0468b15" id="0468b15"></a>不實、非在、非近、非離諸法。入是三昧時，不<a 
name="0468b16" id="0468b16"></a>見如來身及身相，不見心及心相，不見衣，不<a 
name="0468b17" id="0468b17"></a>見坐，不見所坐，不見行。如是三昧生諸功德，<a 
name="0468b18" id="0468b18"></a>是佛境界，即於此定放大光明，遍照三千大<a 
name="0468b19" id="0468b19"></a>千世界，於此世界日月星辰、妙寶神珠、火光、<a 
name="0468b20" id="0468b20"></a>電曜、天宮、釋宮乃至梵宮，光悉不現。如來三<a 
name="0468b21" id="0468b21"></a>昧力故，三千世界聞眾妙香，無有餘天聞光<a 
name="0468b22" id="0468b22"></a>香者。一切世界中間幽冥之處，佛光普照，莫<a 
name="0468b23" id="0468b23"></a>不大明。斫迦羅山、摩訶斫迦羅山、須彌山王<a 
name="0468b24" id="0468b24"></a>及諸名山，其中眾生不見本相。爾時三千大<a 
name="0468b25" id="0468b25"></a>千世界七寶羅網彌覆其上，現希有相。一切<a 
name="0468b26" id="0468b26"></a>世界生奇妙華。迦蘭陀竹園及耆闍崛山通<a 
name="0468b27" id="0468b27"></a>為一會，坦然平正，生千葉華大如車輪。華<a 
name="0468b28" id="0468b28"></a>上皆有七寶羅網，莊飾嚴麗垂布如雲。摩竭<a 
name="0468b29" id="0468b29"></a>提界皆悉柔軟，如迦陵伽衣。</p><p style="text-indent: 0em; margin-left: 0em"><span class="linehead"></span>爾時東方恒沙<a 
name="0468c01" id="0468c01"></a>世界諸佛，告萬阿僧祇菩薩，皆一生補處：「汝<a 
name="0468c02" id="0468c02"></a>往娑婆世界。其國有佛，名釋迦牟尼如來、應<a 
name="0468c03" id="0468c03"></a>供、正遍知，當說入一切佛境三昧名如來智<a 
name="0468c04" id="0468c04"></a>印。佛今入此定也。若有菩薩聞此三昧，勝百<a 
name="0468c05" id="0468c05"></a>千劫行六波羅蜜。汝應往聽。」彼諸菩薩各以<a 
name="0468c06" id="0468c06"></a>神力，如屈伸臂頃，至娑婆世界迦蘭陀竹園，<a 
name="0468c07" id="0468c07"></a>前詣佛所，頂禮佛足，遶佛七匝，坐蓮華座。南、<a 
name="0468c08" id="0468c08"></a>西、北方、四維、上、下亦復如是。</p><p style="text-indent: 0em; margin-left: 0em"><span class="linehead"></span>時此三千大千世<a 
name="0468c09" id="0468c09"></a>界，聲聞、緣覺及發大心者，皆悉來集，俱詣竹<a 
name="0468c10" id="0468c10"></a>園，共至佛所。於此世界復有八十億菩薩，於<a 
name="0468c11" id="0468c11"></a>一念頃一時來集，於四部眾次第而坐。復有<a 
name="0468c12" id="0468c12"></a>三十萬聲聞承佛禪定，皆悉在會。此三千大<a 
name="0468c13" id="0468c13"></a>千世界釋提桓因、護世四王，乃至大自在<a 
name="0468c14" id="0468c14"></a>天、淨居天等、一切龍王、一切夜叉王、一切乾<a 
name="0468c15" id="0468c15"></a>闥婆王、一切迦樓羅王、一切修和那王，各<a 
name="0468c16" id="0468c16"></a>與眷屬無數圍遶而來集會，頂禮佛足，隨次<a 
name="0468c17" id="0468c17"></a>就坐。時此三千大千世界大威德眾皆悉雲<a 
name="0468c18" id="0468c18"></a>集，上至梵世無空缺處。</p><p style="text-indent: 0em; margin-left: 0em"><span class="linehead"></span>爾時舍利弗、大目<a 
name="0468c19" id="0468c19"></a>犍連、摩訶迦葉、摩訶俱絺羅、摩訶迦旃延、須<a 
name="0468c20" id="0468c20"></a>菩提、邠耨文陀尼子問文殊師利：「如來今在<a 
name="0468c21" id="0468c21"></a>何處？以何色像見如來乎？如來繫念，其相云<a 
name="0468c22" id="0468c22"></a>何？」</p><p style="text-indent: 0em; margin-left: 0em"><span class="linehead"></span>文殊答言：「汝諸聲聞大智成就，三昧自在，<a 
name="0468c23" id="0468c23"></a>各以定力觀察佛身及繫念處為在何所。」</p><p style="text-indent: 0em; margin-left: 0em"><span class="linehead"></span>諸<a 
name="0468c24" id="0468c24"></a>大聲聞，入三昧觀，不見佛身及繫念處。時<a 
name="0468c25" id="0468c25"></a>諸聲聞於此三千大千世界觀察推求，不見<a 
name="0468c26" id="0468c26"></a>佛身，不見身相。「如是，文殊師利！不見如來<a 
name="0468c27" id="0468c27"></a>及繫念處。我今云何得見佛身？」</p><p style="text-indent: 0em; margin-left: 0em"><span class="linehead"></span>文殊答曰：<a 
name="0468c28" id="0468c28"></a>「且待須臾，自當見佛。」</p><p style="text-indent: 0em; margin-left: 0em"><span class="linehead"></span>爾時世尊從三昧起，三<a 
name="0468c29" id="0468c29"></a>千世界即大震動。佛身殊特，威光顯曜。</p><p style="text-indent: 0em; margin-left: 0em"><span class="linehead"></span>爾時<a 
name="0469a01" id="0469a01"></a>舍利弗白佛言：「世尊！如來所入三昧，以何為<a 
name="0469a02" id="0469a02"></a>相？諸大聲聞慧眼觀察，悉不能見。此三昧者<a 
name="0469a03" id="0469a03"></a>以何境界？」</p><p style="text-indent: 0em; margin-left: 0em"><span class="linehead"></span>爾時佛告舍利弗：「此三昧者無緣、<a 
name="0469a04" id="0469a04"></a>無處，是佛境界，非一切聲聞、緣覺所知。如是，<a 
name="0469a05" id="0469a05"></a>舍利弗！如來境界不可思議，是佛神力。舍利<a 
name="0469a06" id="0469a06"></a>弗！佛身真實、非身、非作、非起、非滅、亦非長<a 
name="0469a07" id="0469a07"></a>養、非化、非信、寂滅、無為、無跡、無行、無此、無<a 
name="0469a08" id="0469a08"></a>彼、本性清淨、無有一法、非受、非願、非生、非報、<a 
name="0469a09" id="0469a09"></a>非見、非聞、非覺、非施設、非嗅、非嘗、非觸、非惱、<a 
name="0469a10" id="0469a10"></a>非籌量、非對、非心、非憶、非思、非非思、非入、非<a 
name="0469a11" id="0469a11"></a>來、非去、去來道斷、非影、非瑕、非斷、非物、非<a 
name="0469a12" id="0469a12"></a>實、非作、非造、非成就、非取、非覆、非現、非依、非<a 
name="0469a13" id="0469a13"></a>闇、非明、寂靜、非寂靜、常住、靜定、淨、非淨、本性<a 
name="0469a14" id="0469a14"></a>清淨、無有一法、非生、非起、非愛、寂住、非處、非<a 
name="0469a15" id="0469a15"></a>動、非患、非語、非法、非非法、非福田、非不福田、<a 
name="0469a16" id="0469a16"></a>非盡、非非盡、捨諸著、名為空、非違諍、無音聲、<a 
name="0469a17" id="0469a17"></a>離名字、捨憶想、非相應、非不相應、非滅、非不<a 
name="0469a18" id="0469a18"></a>滅、非量、非不量、非往、非返、非二、非不二、非此<a 
name="0469a19" id="0469a19"></a>岸、非彼岸、非中流、非分、非非分、非業、非報、非<a 
name="0469a20" id="0469a20"></a>聽、非思、非量、非障、非相、非非相、非門、非離、<a 
name="0469a21" id="0469a21"></a>非著、樂行諸法、法法同相、如、真實、為度眾<a 
name="0469a22" id="0469a22"></a>生實無所度、解未解者、調未調者、救未救<a 
name="0469a23" id="0469a23"></a>者、示無示法、非等、非非等、非相似、非不相<a 
name="0469a24" id="0469a24"></a>似、無等、甘露等、與空等、無處等、無得等、寂<a 
name="0469a25" id="0469a25"></a>滅、盡滅、善調伏行處、轉不退輪、決定無疑、非<a 
name="0469a26" id="0469a26"></a>離異、非二法、所習清淨、本行、威儀解脫具<a 
name="0469a27" id="0469a27"></a>足、非長、非短、非方、非圓、非身相、非陰相、非入<a 
name="0469a28" id="0469a28"></a>相、非界相、非有為起、非無為起、非無為真實、<a 
name="0469a29" id="0469a29"></a>非命、非非命、非生、非現、無有見者、非實生、非<a 
name="0469b01" id="0469b01"></a>言說、非忍、身相不動、非倒、非搖、非實、非憶、非<a 
name="0469b02" id="0469b02"></a>和合、非作、非不作、非明、非相、非涅槃、不入涅<a 
name="0469b03" id="0469b03"></a>槃、非定、非非定。」</p><p style="text-indent: 0em; margin-left: 0em"><span class="linehead"></span>佛告舍利弗：「是名如來身相。<a 
name="0469b04" id="0469b04"></a>一切眾生皆依於相，有能知此三昧者不？」</p><p style="text-indent: 0em; margin-left: 0em"><span class="linehead"></span>「唯<a 
name="0469b05" id="0469b05"></a>然，世尊！一切相中不得佛身。」</p><p style="text-indent: 0em; margin-left: 0em"><span class="linehead"></span>爾時世尊欲增<a 
name="0469b06" id="0469b06"></a>廣如來智印三昧而說偈言：</p><a 
name="0469b07" id="0469b07"></a><p><span class="lg">「如身非身身解脫，　　無作無壞亦無得，<a 
name="0469b08" id="0469b08"></a><br>　法非相應不相應，　　是為顯示善逝身。<a 
name="0469b09" id="0469b09"></a><br>　非合不合無染著，　　非執非捨非等長，<a 
name="0469b10" id="0469b10"></a><br>　非造非處非非處，　　此身非顯無所欲。<a 
name="0469b11" id="0469b11"></a><br>　非執非作無所有，　　非色非心非二一，<a 
name="0469b12" id="0469b12"></a><br>　無分非分無起滅，　　真實無我現佛身。<a 
name="0469b13" id="0469b13"></a><br>　非強非弱亦非斷，　　非默非願非盡供，<a 
name="0469b14" id="0469b14"></a><br>　非得非定非依止，　　實身無染如是現。<a 
name="0469b15" id="0469b15"></a><br>　非見非聞非嗅觸，　　非依施設現影像，<a 
name="0469b16" id="0469b16"></a><br>　若有見者心歡喜，　　如是成就演說法。<a 
name="0469b17" id="0469b17"></a><br>　非陰非界非虛實，　　諸根非生非垢淨，<a 
name="0469b18" id="0469b18"></a><br>　非固不固水月現，　　欲觀善逝身如是。<a 
name="0469b19" id="0469b19"></a><br>　從因緣生非真實，　　非起非滅非動去，<a 
name="0469b20" id="0469b20"></a><br>　非現現三如幻師，　　如是觀佛無所依。<a 
name="0469b21" id="0469b21"></a><br>　非寂不寂非相應，　　非繫非欲非合散，<a 
name="0469b22" id="0469b22"></a><br>　猶如空拳實虛空，　　如是觀佛真供養。<a 
name="0469b23" id="0469b23"></a><br>　十方世界千億土，　　積聚珍寶至梵世，<a 
name="0469b24" id="0469b24"></a><br>　無量劫施一切佛，　　若有書寫福勝彼。<a 
name="0469b25" id="0469b25"></a><br>　若有過於恒沙劫，　　修習四等遍世間，<a 
name="0469b26" id="0469b26"></a><br>　及持淨戒無能比，　　信解此經福最勝。<a 
name="0469b27" id="0469b27"></a><br>　無始生死至今身，　　普於眾生行忍辱，<a 
name="0469b28" id="0469b28"></a><br>　若有暫信智印經，　　彼如須彌芥子分。<a 
name="0469b29" id="0469b29"></a><br>　三界眾生若干種，　　於無量劫頂戴行，<a 
name="0469c01" id="0469c01"></a><br>　身不疲懈無悔恨，　　能忍此經福無比。<a 
name="0469c02" id="0469c02"></a><br>　百世界沙眾生數，　　於無量劫修禪定，<a 
name="0469c03" id="0469c03"></a><br>　一日一夜持此經，　　功德勝彼不可數。<a 
name="0469c04" id="0469c04"></a><br>　智捨二邊行中道，　　過於無量塵數劫，<a 
name="0469c05" id="0469c05"></a><br>　若於此經如說解，　　彼如大海一渧分。<a 
name="0469c06" id="0469c06"></a><br>　不應以色色相觀，　　勿如愚人思察佛，<a 
name="0469c07" id="0469c07"></a><br>　見我實者須菩提，　　三界福田最清淨。」</span></p><a 
name="0469c08" id="0469c08"></a><p style="text-indent: 0em; margin-left: 0em"><span class="linehead"></span>爾時世尊說是偈已，告舍利弗：「是為如來智<a 
name="0469c09" id="0469c09"></a>印三昧，悉能滿足十方一切世界菩薩無閡<a 
name="0469c10" id="0469c10"></a>智慧。舍利弗！若欲速見十方諸佛及諸菩薩，<a 
name="0469c11" id="0469c11"></a>晝夜精勤修此三昧，悉皆得見。舍利弗！此三<a 
name="0469c12" id="0469c12"></a>昧是菩薩無量門，遍行諸行陀羅尼，能持法<a 
name="0469c13" id="0469c13"></a>界，令不斷絕。此陀羅尼執諸法門，若成就此<a 
name="0469c14" id="0469c14"></a>相，名為菩薩，能成三十二相、八十種好，具相<a 
name="0469c15" id="0469c15"></a>應行，業行清淨，出魔境界，不動，不出，等行佛<a 
name="0469c16" id="0469c16"></a>行，身、口、意業皆悉清淨。欲解如來密法，應當<a 
name="0469c17" id="0469c17"></a>修學如是三昧；欲次第說法，亦學此三昧；欲<a 
name="0469c18" id="0469c18"></a>遍知諸法、欲如真諦、欲解萬億生死作證、欲<a 
name="0469c19" id="0469c19"></a>解十二因緣、欲解一切眾生意趣所行、欲取<a 
name="0469c20" id="0469c20"></a>淨妙佛國，當學此三昧；欲得妙光、欲成就眷<a 
name="0469c21" id="0469c21"></a>屬、欲為眾生作依、欲成就相好、欲成就樂說<a 
name="0469c22" id="0469c22"></a>辯、欲知諸法，應學是三昧。何以故？舍利弗！<a 
name="0469c23" id="0469c23"></a>猶如意珠，隨眾所欲皆得滿願。如是，舍利弗！<a 
name="0469c24" id="0469c24"></a>此三昧者，是諸菩薩一切妙事，悉能滿足一<a 
name="0469c25" id="0469c25"></a>切願行。」</p><p style="text-indent: 0em; margin-left: 0em"><span class="linehead"></span>爾時世尊而說偈言：</p><a 
name="0469c26" id="0469c26"></a><p><span class="lg">「最勝智慧上智光，　　智光智富智富藏，<a 
name="0469c27" id="0469c27"></a><br>　智慧所作入智門，　　無量智印印此經。<a 
name="0469c28" id="0469c28"></a><br>　慧根智作智慧地，　　智起智光滅眾闇，<a 
name="0469c29" id="0469c29"></a><br>　慧不可盡慧開示，　　眾經日月照三界。<a 
name="0470a01" id="0470a01"></a><br>　平等等富等三昧，　　真實法相斷諸結，<a 
name="0470a02" id="0470a02"></a><br>　一切三昧智印門，　　此是佛種四妙辯。<a 
name="0470a03" id="0470a03"></a><br>　滅垢無盡渡彼岸，　　德藏福起福普應，<a 
name="0470a04" id="0470a04"></a><br>　是我所得快樂本，　　此三昧是善逝寶。<a 
name="0470a05" id="0470a05"></a><br>　如王愛國善執眾，　　盛勝妙寶隨應至，<a 
name="0470a06" id="0470a06"></a><br>　洗除貪欲及恚癡，　　寶海今說此經典。<a 
name="0470a07" id="0470a07"></a><br>　善寂能滅作憶念，　　善除諸穢淨我見，<a 
name="0470a08" id="0470a08"></a><br>　如健執劍壞無壞，　　佛報得此總持印。<a 
name="0470a09" id="0470a09"></a><br>　智能覆護諸眾生，　　智慧所作智滿富，<a 
name="0470a10" id="0470a10"></a><br>　智光普照無邊際，　　此經當得智慧門。<a 
name="0470a11" id="0470a11"></a><br>　自調調彼二想斷，　　滅六十二見愛等，<a 
name="0470a12" id="0470a12"></a><br>　得入如來甘露門，　　當成相好三十二。<a 
name="0470a13" id="0470a13"></a><br>　道及勝道次第道，　　助菩提法非助法，<a 
name="0470a14" id="0470a14"></a><br>　善能覺悟懈怠者，　　慧相無量不可盡。<a 
name="0470a15" id="0470a15"></a><br>　與法相應次第解，　　無量慧光陀羅尼，<a 
name="0470a16" id="0470a16"></a><br>　檀波羅蜜得成就，　　尸羅羼提亦如是，<a 
name="0470a17" id="0470a17"></a><br>　毘梨禪那智無盡，　　住此智慧成就度。<a 
name="0470a18" id="0470a18"></a><br>　勿畏業報及煩惱，　　亦勿畏魔眾惡趣，<a 
name="0470a19" id="0470a19"></a><br>　修集此經無障礙，　　隨其所念得成道。<a 
name="0470a20" id="0470a20"></a><br>　住賢劫中諸佛子，　　十方來會為我證，<a 
name="0470a21" id="0470a21"></a><br>　不壞法器皆集此，　　悉應奉持此經法。<a 
name="0470a22" id="0470a22"></a><br>　此經能生過去佛，　　亦是未來諸佛母，<a 
name="0470a23" id="0470a23"></a><br>　又能生於現在佛，　　勤修此經佛兄弟。<a 
name="0470a24" id="0470a24"></a><br>　業淨無垢行不退，　　超出淤泥昇不動，<a 
name="0470a25" id="0470a25"></a><br>　應此經者住真實，　　則得如來妙法藏。」</span></p><a 
name="0470a26" id="0470a26"></a><p style="text-indent: 0em; margin-left: 0em"><span class="linehead"></span>爾時世尊廣說是法，三十恒沙菩薩得此三<a 
name="0470a27" id="0470a27"></a>昧，六十八億那由他菩薩已於百千劫淨修<a 
name="0470a28" id="0470a28"></a>諸行，於無上道得不退轉，音聲無盡，慧光陀<a 
name="0470a29" id="0470a29"></a>羅尼。復有六十萬天及人未發無上菩提心<a 
name="0470b01" id="0470b01"></a>者，今皆發意，聞此三昧，皆生隨喜。生隨喜時，<a 
name="0470b02" id="0470b02"></a>即得阿毘跋致。佛為授記，於未來世過三萬<a 
name="0470b03" id="0470b03"></a>劫當得成佛，號曰無畏。復有久修行者得無<a 
name="0470b04" id="0470b04"></a>生忍，各於異國成無上道，盡同一號。</p><p style="text-indent: 0em; margin-left: 0em"><span class="linehead"></span>爾時世<a 
name="0470b05" id="0470b05"></a>尊四眾圍繞，告文殊師利：「汝等住不住法，不<a 
name="0470b06" id="0470b06"></a>戲論，不作行，一切法無所依，應當守護此無<a 
name="0470b07" id="0470b07"></a>上道，廣為人說。」</p><p style="text-indent: 0em; margin-left: 0em"><span class="linehead"></span>爾時文殊童子從座而起，整<a 
name="0470b08" id="0470b08"></a>衣服，胡跪合掌，白佛言：「世尊！我觀一切法不<a 
name="0470b09" id="0470b09"></a>可得。我當護此無上菩提，如世尊無上道、無<a 
name="0470b10" id="0470b10"></a>在、無不在、無處所、不現、不可執、無得、無失。」</p><p style="text-indent: 0em; margin-left: 0em"><span class="linehead"></span>爾<a 
name="0470b11" id="0470b11"></a>時會中三十億菩薩從座而起，偏袒右肩，合<a 
name="0470b12" id="0470b12"></a>掌，白佛言：「世尊！我等亦欲守護如來無量阿<a 
name="0470b13" id="0470b13"></a>僧祇那由他劫之所修習難得阿耨多羅三藐<a 
name="0470b14" id="0470b14"></a>三菩提法。」各各脫身所著上衣，奉獻如來，發<a 
name="0470b15" id="0470b15"></a>無上願。</p><p style="text-indent: 0em; margin-left: 0em"><span class="linehead"></span>爾時世尊告彌勒菩薩：「汝當善聽！彌<a 
name="0470b16" id="0470b16"></a>勒當知，此是汝事！於未來世後五十歲，當護<a 
name="0470b17" id="0470b17"></a>此經！」</p><p style="text-indent: 0em; margin-left: 0em"><span class="linehead"></span>彌勒白佛：「唯然，世尊！我當守護！」</p><p style="text-indent: 0em; margin-left: 0em"><span class="linehead"></span>佛告彌<a 
name="0470b18" id="0470b18"></a>勒：「三十億菩薩中，當有八千菩薩護持正法。<a 
name="0470b19" id="0470b19"></a>其餘菩薩未能自調，不護正法，於後末世於<a 
name="0470b20" id="0470b20"></a>如來阿僧祇劫之所修集難得阿耨多羅三<a 
name="0470b21" id="0470b21"></a>藐三菩提正法之中，當起諍訟，輕毀不說，不<a 
name="0470b22" id="0470b22"></a>能聽受，不能護持。</p><p style="text-indent: 0em; margin-left: 0em"><span class="linehead"></span>「彌勒！有七法發菩提心。何<a 
name="0470b23" id="0470b23"></a>等為七？一者、如佛、菩薩發菩提心。二者、正法<a 
name="0470b24" id="0470b24"></a>將滅，為護持故，發菩提心。三者、見諸眾生眾<a 
name="0470b25" id="0470b25"></a>苦所逼，起大悲念，發菩提心。四者、菩薩教餘<a 
name="0470b26" id="0470b26"></a>眾生，發菩提心。五者、布施時自發菩提心。六<a 
name="0470b27" id="0470b27"></a>者、見他發意，隨學發心。七者、見如來三十二<a 
name="0470b28" id="0470b28"></a>相、八十種好，具足莊嚴，若聞發心。彌勒！如是<a 
name="0470b29" id="0470b29"></a>七因緣發菩提心。如佛、菩薩發菩提心；正法<a 
name="0470c01" id="0470c01"></a>將滅，為護持故，發菩提心；見諸眾生眾苦所<a 
name="0470c02" id="0470c02"></a>逼，起大悲念，發菩提心；發此三心，能為諸佛、<a 
name="0470c03" id="0470c03"></a>菩薩護持正法，又能疾得不退轉地，成就佛<a 
name="0470c04" id="0470c04"></a>道。後四發心，剛強難伏，不能護法。</p><p style="text-indent: 0em; margin-left: 0em"><span class="linehead"></span>「復次，彌勒！<a 
name="0470c05" id="0470c05"></a>菩薩成就五法，應當如是阿毘跋致。何等為<a 
name="0470c06" id="0470c06"></a>五？一者、於諸眾生起平等心。二者、見他得利，<a 
name="0470c07" id="0470c07"></a>不生嫉&#x59AC;。三者、見護法者，寧失身命，不說其<a 
name="0470c08" id="0470c08"></a>過。四者、能捨一切利養。五者、信甚深法，不信<a 
name="0470c09" id="0470c09"></a>世間經書、文頌。彌勒！菩薩成此五法，名不退<a 
name="0470c10" id="0470c10"></a>轉。</p><p style="text-indent: 0em; margin-left: 0em"><span class="linehead"></span>「復次，彌勒！菩薩復有五法，其心剛強，能壞<a 
name="0470c11" id="0470c11"></a>正法。何等為五？一者、起不善色。二者、信用鄙<a 
name="0470c12" id="0470c12"></a>行。三者、貪著利養。四者、護惜檀越。五者、心懷<a 
name="0470c13" id="0470c13"></a>諂曲，行不真實，口雖說空，而行不稱。是名為<a 
name="0470c14" id="0470c14"></a>五，毀滅正法。</p><p style="text-indent: 0em; margin-left: 0em"><span class="linehead"></span>「復次，彌勒！菩薩復有五法，成就<a 
name="0470c15" id="0470c15"></a>阿毘跋致。何等為五？一者、不得我。二者、不得<a 
name="0470c16" id="0470c16"></a>眾生。三者、了達法界無得、無說。四者、不得菩<a 
name="0470c17" id="0470c17"></a>提。五者、不以色身觀於如來。彌勒！菩薩成就<a 
name="0470c18" id="0470c18"></a>如是五法，名為阿毘跋致。」</p><p style="text-indent: 0em; margin-left: 0em"><span class="linehead"></span>爾時世尊而說偈<a 
name="0470c19" id="0470c19"></a>曰：</p><a 
name="0470c20" id="0470c20"></a><p><span class="lg">「為智興嫉&#x59AC;，　　如烏蟲壞木，<a 
name="0470c21" id="0470c21"></a><br>　非言說信鄙，　　能護佛菩提。<a 
name="0470c22" id="0470c22"></a><br>　曠野修精進，　　深忍常宴默，<a 
name="0470c23" id="0470c23"></a><br>　如犀離眷屬，　　善護道不失。<a 
name="0470c24" id="0470c24"></a><br>　遠眾樂空閑，　　如驚鹿思靜，<a 
name="0470c25" id="0470c25"></a><br>　無著如空風，　　是行能持法。<a 
name="0470c26" id="0470c26"></a><br>　不惜身及命，　　於親不染愛，<a 
name="0470c27" id="0470c27"></a><br>　勤修空無我，　　是能成菩提。<a 
name="0470c28" id="0470c28"></a><br>　後世有眾生，　　說我行菩提，<a 
name="0470c29" id="0470c29"></a><br>　心輕躁諂曲，　　不能護正法。<a 
name="0471a01" id="0471a01"></a><br>　念然燈佛前，　　過八十億劫，<a 
name="0471a02" id="0471a02"></a><br>　有佛名月髻，　　演說此三昧。<a 
name="0471a03" id="0471a03"></a><br>　初會八十億，　　那由他菩薩，<a 
name="0471a04" id="0471a04"></a><br>　聞佛演說法，　　皆得不退轉。<a 
name="0471a05" id="0471a05"></a><br>　第二會說法，　　七十三由他，<a 
name="0471a06" id="0471a06"></a><br>　第三會聞法，　　七十億由他。<a 
name="0471a07" id="0471a07"></a><br>　佛壽無量劫，　　光六十由旬，<a 
name="0471a08" id="0471a08"></a><br>　僧九十九億，　　無生心自在。<a 
name="0471a09" id="0471a09"></a><br>　時有轉輪王，　　號名曰慧起，<a 
name="0471a10" id="0471a10"></a><br>　王領閻浮提，　　七十千由旬，<a 
name="0471a11" id="0471a11"></a><br>　并王四天下，　　婇女六十億，<a 
name="0471a12" id="0471a12"></a><br>　其王有千子，　　所住名樂光，<a 
name="0471a13" id="0471a13"></a><br>　百千城莊嚴，　　園觀悉具足，<a 
name="0471a14" id="0471a14"></a><br>　皆豐樂熾盛，　　猶如忉利天。<a 
name="0471a15" id="0471a15"></a><br>　其王夢聞音，　　月髻佛興世，<a 
name="0471a16" id="0471a16"></a><br>　百六十億眾，　　俱行詣佛前。<a 
name="0471a17" id="0471a17"></a><br>　時王聞此經，　　甚深法身定，<a 
name="0471a18" id="0471a18"></a><br>　即捨國奉佛，　　惟願隨所用。<a 
name="0471a19" id="0471a19"></a><br>　諸城起精舍，　　皆以妙栴檀，<a 
name="0471a20" id="0471a20"></a><br>　兼施眾僕使，　　金布經行地。<a 
name="0471a21" id="0471a21"></a><br>　時王供養佛，　　具滿八萬歲，<a 
name="0471a22" id="0471a22"></a><br>　專精不睡臥，　　無厭無&#x608B;惜。<a 
name="0471a23" id="0471a23"></a><br>　一日所設供，　　其數無有量，<a 
name="0471a24" id="0471a24"></a><br>　諸供養施佛，　　為求此三昧。<a 
name="0471a25" id="0471a25"></a><br>　閑居修靜念，　　三昧甚深妙，<a 
name="0471a26" id="0471a26"></a><br>　不以有相獲，　　亦非巧便得。<a 
name="0471a27" id="0471a27"></a><br>　即捨國出家，　　被以舍那服，<a 
name="0471a28" id="0471a28"></a><br>　繫念三千歲，　　思定不倚臥。<a 
name="0471a29" id="0471a29"></a><br>　佛於是中間，　　說法令開解，<a 
name="0471b01" id="0471b01"></a><br>　滅度後起塔，　　六萬四千億。<a 
name="0471b02" id="0471b02"></a><br>　各施五百蓋，　　七寶而莊嚴，<a 
name="0471b03" id="0471b03"></a><br>　一一百妓樂，　　照以八千燈，<a 
name="0471b04" id="0471b04"></a><br>　被服&#x9E81;垢衣，　　七萬三千歲，<a 
name="0471b05" id="0471b05"></a><br>　常說此三昧。　　其心無所欲，<a 
name="0471b06" id="0471b06"></a><br>　稱歎不著名，　　不求世勝智，<a 
name="0471b07" id="0471b07"></a><br>　乞&#x5303;不受請，　　護法依止住，<a 
name="0471b08" id="0471b08"></a><br>　八萬億那由，　　佛所持淨戒，<a 
name="0471b09" id="0471b09"></a><br>　悉如上供養，　　具足此三昧。<a 
name="0471b10" id="0471b10"></a><br>　若欲得菩提，　　應當如佛學，<a 
name="0471b11" id="0471b11"></a><br>　勿信非道論，　　敬修此經者。<a 
name="0471b12" id="0471b12"></a><br>　後世說行道，　　而返毀禁戒，<a 
name="0471b13" id="0471b13"></a><br>　為利不為法，　　雖讀不解空。<a 
name="0471b14" id="0471b14"></a><br>　說空不解達，　　邪命不清淨，<a 
name="0471b15" id="0471b15"></a><br>　論空而取空，　　自言不疑道。<a 
name="0471b16" id="0471b16"></a><br>　爾時慧起王，　　阿彌陀佛是，<a 
name="0471b17" id="0471b17"></a><br>　時王千子者，　　則賢劫千佛。<a 
name="0471b18" id="0471b18"></a><br>　時同王出家，　　眷屬弟子等，<a 
name="0471b19" id="0471b19"></a><br>　於今在我前，　　此會四眾是。<a 
name="0471b20" id="0471b20"></a><br>　念億那由佛，　　出家聞正法，<a 
name="0471b21" id="0471b21"></a><br>　聞即能受持，　　得空無所倚。<a 
name="0471b22" id="0471b22"></a><br>　起無量方便，　　供養諸如來，<a 
name="0471b23" id="0471b23"></a><br>　不得菩提相，　　皆由行真實。<a 
name="0471b24" id="0471b24"></a><br>　得見然燈佛，　　斷求獲平等，<a 
name="0471b25" id="0471b25"></a><br>　爾時即授記，　　未來當成佛。」</span></p><a 
name="0471b26" id="0471b26"></a><p style="text-indent: 0em; margin-left: 0em"><span class="linehead"></span>時有女人，名曰賢首——頻婆羅王大夫人也；又<a 
name="0471b27" id="0471b27"></a>彼夫人，名曰金光拘達女也——從座而起，往詣<a 
name="0471b28" id="0471b28"></a>佛所，皆以衣&#x88D3;盛七寶華各五百裹以散佛<a 
name="0471b29" id="0471b29"></a>上，并以劫貝育衣價直百千奉上如來，而白<a 
name="0471c01" id="0471c01"></a>佛言：「世尊！我於此定信解、受持。有讀誦者，我<a 
name="0471c02" id="0471c02"></a>當擁護，隨其求欲，供養所須。我當以摩訶衍<a 
name="0471c03" id="0471c03"></a>法教化眾生，不言是空、是不空，不但言說，決<a 
name="0471c04" id="0471c04"></a>定受持，必如說行，不惜身命，何況財寶！亦當<a 
name="0471c05" id="0471c05"></a>如說，展轉相教。」</p><p style="text-indent: 0em; margin-left: 0em"><span class="linehead"></span>爾時頻婆羅王後宮八千女<a 
name="0471c06" id="0471c06"></a>人、摩伽陀國六萬優婆夷，悉發無上菩提之<a 
name="0471c07" id="0471c07"></a>心，於此三昧皆生隨喜，而發誓言：「於後末世<a 
name="0471c08" id="0471c08"></a>當護正法！」</p><p style="text-indent: 0em; margin-left: 0em"><span class="linehead"></span>爾時世尊知其心念，即便微笑。眾<a 
name="0471c09" id="0471c09"></a>妙色光從口而出，普照十方，還從頂入。</p><p style="text-indent: 0em; margin-left: 0em"><span class="linehead"></span>爾時<a 
name="0471c10" id="0471c10"></a>賢首金光生信敬心，即共同聲以偈頌曰：</p><a 
name="0471c11" id="0471c11"></a><p><span class="lg">「勝人德聚無如佛，　　功德華樹星中王，<a 
name="0471c12" id="0471c12"></a><br>　言軟怡悅次第味，　　十力世尊笑何緣？<a 
name="0471c13" id="0471c13"></a><br>　面圓如月開世眼，　　梵音清淨普樂聞，<a 
name="0471c14" id="0471c14"></a><br>　調柔剛強悅身心，　　人雄師子笑何因？<a 
name="0471c15" id="0471c15"></a><br>　和忍無濁言真正，　　應聲圓滿眾味具，<a 
name="0471c16" id="0471c16"></a><br>　明了諸行無量義，　　願功德聚演笑意。<a 
name="0471c17" id="0471c17"></a><br>　八種妙音悉具足，　　六十莊嚴和雅聲，<a 
name="0471c18" id="0471c18"></a><br>　解眾言音七百種，　　通達義味六十億，<a 
name="0471c19" id="0471c19"></a><br>　八十億數相應音，　　十那由他聲亦然，<a 
name="0471c20" id="0471c20"></a><br>　不可限量無極尊，　　惟願演說笑因緣。<a 
name="0471c21" id="0471c21"></a><br>　眾山中最無能動，　　解相應義滅眾疑，<a 
name="0471c22" id="0471c22"></a><br>　能斷眾苦得安樂，　　寶聚如實說笑緣。<a 
name="0471c23" id="0471c23"></a><br>　金山解說七寶乘，　　猶如華月眾所樂，<a 
name="0471c24" id="0471c24"></a><br>　獨步音聲如師子，　　願說放光微笑緣。<a 
name="0471c25" id="0471c25"></a><br>　三界特尊淨三垢，　　於無量劫善寂行，<a 
name="0471c26" id="0471c26"></a><br>　笑光充滿十方界，　　善利放演甘露門。<a 
name="0471c27" id="0471c27"></a><br>　琴瑟銅鈸簫笛聲，　　擊鼓鳴貝眾妙音，<a 
name="0471c28" id="0471c28"></a><br>　緊陀羅聲迦陵伽，　　哀鸞鴻鵠拘翅羅，<a 
name="0471c29" id="0471c29"></a><br>　鞞節箜篌俱暢發，　　不及如來一妙音。<a 
name="0472a01" id="0472a01"></a><br>　如此十方來會眾，　　種種意見各不同，<a 
name="0472a02" id="0472a02"></a><br>　願如實說滅見愛，　　還彼國已滿眾願。<a 
name="0472a03" id="0472a03"></a><br>　十方各遣一億眾，　　皆為正法來會此，<a 
name="0472a04" id="0472a04"></a><br>　笑因必為雨法雨，　　演說何法令歡喜？」</span></p><a 
name="0472a05" id="0472a05"></a><p style="text-indent: 0em; margin-left: 0em"><span class="linehead"></span>賢首金光說此頌已，爾時世尊以偈答曰：</p><a 
name="0472a06" id="0472a06"></a><p><span class="lg">「我念過去恒沙劫，　　佛號福光世間解，<a 
name="0472a07" id="0472a07"></a><br>　其壽七十六萬億，　　聲聞眾數無限量。<a 
name="0472a08" id="0472a08"></a><br>　有轉輪王名慧御，　　夫人月觀次名炎，<a 
name="0472a09" id="0472a09"></a><br>　捨離家愛求正法，　　於一億歲常護持。<a 
name="0472a10" id="0472a10"></a><br>　六十萬億三十萬，　　於此諸佛護正法，<a 
name="0472a11" id="0472a11"></a><br>　三十恒沙未來佛，　　護持正法不斷絕。<a 
name="0472a12" id="0472a12"></a><br>　時慧御王阿&#x95A6;佛，　　汝等於彼常俱生，<a 
name="0472a13" id="0472a13"></a><br>　以護法緣捨女身，　　當生無量極樂國。<a 
name="0472a14" id="0472a14"></a><br>　此眾護法亦當生，　　法將欲滅為已住，<a 
name="0472a15" id="0472a15"></a><br>　必生極樂千葉華，　　相好莊嚴為佛子。<a 
name="0472a16" id="0472a16"></a><br>　既得生彼供正覺，　　莊嚴王劫無荊棘，<a 
name="0472a17" id="0472a17"></a><br>　於彼得成無上道，　　執持正法及天人。<a 
name="0472a18" id="0472a18"></a><br>　彼佛國土無魔事，　　無惡業報無胎生，<a 
name="0472a19" id="0472a19"></a><br>　日有無量菩薩集，　　又無聲聞緣覺名。<a 
name="0472a20" id="0472a20"></a><br>　不惜身命護佛道，　　不為名譽而退轉，<a 
name="0472a21" id="0472a21"></a><br>　為無上道速成就，　　又欲疾成一切國。<a 
name="0472a22" id="0472a22"></a><br>　汝等和合信敬佛，　　恭敬無依護菩提，<a 
name="0472a23" id="0472a23"></a><br>　大法將壞世末時，　　不應從彼貪利養。<a 
name="0472a24" id="0472a24"></a><br>　我於億劫妻子施，　　捨頭目體求佛道，<a 
name="0472a25" id="0472a25"></a><br>　非法為利說法過，　　&#x608B;惜施主生瞋嫉。<a 
name="0472a26" id="0472a26"></a><br>　八萬億人起悲涕，　　當護滅法依菩提，<a 
name="0472a27" id="0472a27"></a><br>　三千界動天雨華，　　愛敬此經壽命最。<a 
name="0472a28" id="0472a28"></a><br>　如此佛土恒沙等，　　滿中金施無量劫，<a 
name="0472a29" id="0472a29"></a><br>　若能信此智印經，　　恒沙寶施無與比。<a 
name="0472b01" id="0472b01"></a><br>　勿妄授與不樂道，　　聞佛希有生道心，<a 
name="0472b02" id="0472b02"></a><br>　應次第學此經典，　　如說而行成菩提。<a 
name="0472b03" id="0472b03"></a><br>　曠野持戒修恭敬，　　三業於眾如親想，<a 
name="0472b04" id="0472b04"></a><br>　修六和敬生佛想，　　欲求妙法學此經。<a 
name="0472b05" id="0472b05"></a><br>　若有書寫此法印，　　讀誦宣示為人說，<a 
name="0472b06" id="0472b06"></a><br>　此功德身不可議，　　佛子當生極樂國。」</span></p><a 
name="0472b07" id="0472b07"></a><p style="text-indent: 0em; margin-left: 0em"><span class="linehead"></span>爾時彌勒菩薩白佛言：「世尊！未來當有幾數<a 
name="0472b08" id="0472b08"></a>菩薩受持此三昧？」</p><p style="text-indent: 0em; margin-left: 0em"><span class="linehead"></span>佛告彌勒：「未來世中少有<a 
name="0472b09" id="0472b09"></a>信樂，多壞善根，斷滅正法。行此法者甚難、甚<a 
name="0472b10" id="0472b10"></a>難！」</p><p style="text-indent: 0em; margin-left: 0em"><span class="linehead"></span>佛告彌勒：「我若盡說未來菩薩不相應行，<a 
name="0472b11" id="0472b11"></a>不可窮盡。」</p><p style="text-indent: 0em; margin-left: 0em"><span class="linehead"></span>彌勒白佛：「惟願說之！惟願說之！<a 
name="0472b12" id="0472b12"></a>愍我等故。未來世中或有修習真實行者，得<a 
name="0472b13" id="0472b13"></a>聞此經，如說修行，應無上道。」</p><p style="text-indent: 0em; margin-left: 0em"><span class="linehead"></span>佛告彌勒：「如<a 
name="0472b14" id="0472b14"></a>汝所說。若有菩薩已於百佛發菩提心，殖諸<a 
name="0472b15" id="0472b15"></a>善根，於未來世忘失道心。彌勒！復有菩<a 
name="0472b16" id="0472b16"></a>薩於千佛所發無上心，殖諸善根，於未來世<a 
name="0472b17" id="0472b17"></a>生菩提心，不信大乘，輕弄摩訶衍。彌勒！復<a 
name="0472b18" id="0472b18"></a>有菩薩於萬佛所發菩提心，殖諸善根，於未<a 
name="0472b19" id="0472b19"></a>來世生菩提心，信重大乘，而不受持，亦不讀<a 
name="0472b20" id="0472b20"></a>誦。彌勒！復有菩薩於億佛所發菩提心，殖諸<a 
name="0472b21" id="0472b21"></a>善根，於未來世生菩提心，能聽，能書，不解深<a 
name="0472b22" id="0472b22"></a>義，不能決定。彌勒！復有菩薩於十億佛所發<a 
name="0472b23" id="0472b23"></a>菩提心，殖諸善根，於未來世生菩提心，聽受<a 
name="0472b24" id="0472b24"></a>大乘，書寫，讀誦，而於菩提，忍不成就。彌勒！復<a 
name="0472b25" id="0472b25"></a>有菩薩三十億佛所發菩提心，殖諸善根，於<a 
name="0472b26" id="0472b26"></a>未來世生菩提心，聞摩訶衍能聽，能受，書寫，<a 
name="0472b27" id="0472b27"></a>讀誦，大忍成就，於此三昧猶未相應，不得應<a 
name="0472b28" id="0472b28"></a>辯。彌勒！復有菩薩八十億佛所發菩提心，<a 
name="0472b29" id="0472b29"></a>殖諸善根，於未來世生菩提心，聞摩訶衍能<a 
name="0472c01" id="0472c01"></a>受，能持，書寫，讀誦，得此三昧，忍力滿足，解一<a 
name="0472c02" id="0472c02"></a>切法，廣說菩提，魔不能壞，無諸業障，阿僧祇<a 
name="0472c03" id="0472c03"></a>劫所作惡行，頭熱、心惱、為人誹謗、輕弄、蚩笑，<a 
name="0472c04" id="0472c04"></a>現世即除，當於無量、無數佛所恭敬供養，終<a 
name="0472c05" id="0472c05"></a>不退轉菩提之心，得堅固志，繫念不散。如是<a 
name="0472c06" id="0472c06"></a>菩薩先世惡業，於未來世受惡色身眾罪即<a 
name="0472c07" id="0472c07"></a>滅。或多病苦；為人所憎；生下賤家，或生貧家，<a 
name="0472c08" id="0472c08"></a>或生邊地及邪見家；惡友相得，得不同志；人<a 
name="0472c09" id="0472c09"></a>不恭敬；多諸憂惱；為王所忿；值國荒壞；聚落<a 
name="0472c10" id="0472c10"></a>分散；親族乖離；知識殊越；不遇法會；諸所<a 
name="0472c11" id="0472c11"></a>須欲，人不惠施；設有所得，眾不會樂；或得少<a 
name="0472c12" id="0472c12"></a>施；貴者所棄，貧者親敬；欲修善業，多諸乖<a 
name="0472c13" id="0472c13"></a>閡；頑闇散亂，不達法次；無諸僕使；臥輒惡<a 
name="0472c14" id="0472c14"></a>夢，或復餘夢，罪業即除。往業所拘，魔所障<a 
name="0472c15" id="0472c15"></a>蔽，虛妄取相，為魔得便，不解諸法，有利養<a 
name="0472c16" id="0472c16"></a>處，自生下心；端正人眾，形我醜陋，人不愛<a 
name="0472c17" id="0472c17"></a>念；見他得利，心生憎嫉，更相輕毀。如是略說。<a 
name="0472c18" id="0472c18"></a>彌勒！若有菩薩於百佛所共作功德，不欲<span class="gaiji">[虛*予]<!--gaiji,,1[虛*予],2,3--></span><a 
name="0472c19" id="0472c19"></a>失，以是因緣互相毀壞，況不作者！如是，彌勒！<a 
name="0472c20" id="0472c20"></a>應堅精進，以正憶念，起大忍力，成就深法妙<a 
name="0472c21" id="0472c21"></a>智方便，於未來世欲持此法，當起精進。」</p><p style="text-indent: 0em; margin-left: 0em"><span class="linehead"></span>爾時<a 
name="0472c22" id="0472c22"></a>彌勒菩薩、文殊師利菩薩、喜王菩薩，如是等<a 
name="0472c23" id="0472c23"></a>六十菩薩為上首，白佛言：「世尊！我今聞此護<a 
name="0472c24" id="0472c24"></a>法功德，於未來世護持此經。」</p><p style="text-indent: 0em; margin-left: 0em"><span class="linehead"></span>爾時世尊而說<a 
name="0472c25" id="0472c25"></a>偈言：</p><a 
name="0472c26" id="0472c26"></a><p><span class="lg">「少欲無垢無邪諂，　　常正憶念遠離行，<a 
name="0472c27" id="0472c27"></a><br>　深忍堅固無動搖，　　為護十方珍寶聚。<a 
name="0472c28" id="0472c28"></a><br>　威儀靜默無染著，　　無求無欲離諍訟，<a 
name="0472c29" id="0472c29"></a><br>　心等如空無轍跡，　　行應真如體三昧。<a 
name="0473a01" id="0473a01"></a><br>　堅固菩提常現前，　　解了甚深名正覺，<a 
name="0473a02" id="0473a02"></a><br>　不觀憎愛無所著，　　乃能獲得此三昧。<a 
name="0473a03" id="0473a03"></a><br>　於怨親中心平等，　　於佛善友無異想，<a 
name="0473a04" id="0473a04"></a><br>　修六和敬戒清淨，　　是能速解此三昧。<a 
name="0473a05" id="0473a05"></a><br>　明了世間最殊勝，　　應辯印法百億相，<a 
name="0473a06" id="0473a06"></a><br>　智慧照明喻日光，　　於此中說入智門。<a 
name="0473a07" id="0473a07"></a><br>　日月晝夜處虛空，　　又如雪山常處地，<a 
name="0473a08" id="0473a08"></a><br>　帝釋梵王轉輪王，　　如醫善治此亦然。<a 
name="0473a09" id="0473a09"></a><br>　此經淨心滅業報，　　此經降魔名甘露，<a 
name="0473a10" id="0473a10"></a><br>　此神足眼知他心，　　一切異類若干應。<a 
name="0473a11" id="0473a11"></a><br>　此能憶知那由劫，　　此能滅除一切愛，<a 
name="0473a12" id="0473a12"></a><br>　此佛所讚如來印，　　此道相應如觀掌。<a 
name="0473a13" id="0473a13"></a><br>　此經撰擇諸空義，　　此是空寂真實住，<a 
name="0473a14" id="0473a14"></a><br>　有無二邊名戲論，　　永捨無著持正法。<a 
name="0473a15" id="0473a15"></a><br>　佛涅槃後有說言，　　我見諸法空如夢，<a 
name="0473a16" id="0473a16"></a><br>　諸法不起無作者，　　於中施設作想住。<a 
name="0473a17" id="0473a17"></a><br>　法空無生無作者，　　無見無來亦無動，<a 
name="0473a18" id="0473a18"></a><br>　凡所著法名法賊，　　而自說言我學空。<a 
name="0473a19" id="0473a19"></a><br>　若從彼聞名聞法，　　悲涕流淚衣毛&#x7AEA;，<a 
name="0473a20" id="0473a20"></a><br>　又自稱讚不退轉，　　後復說彼眾惡相。<a 
name="0473a21" id="0473a21"></a><br>　貴賤貧窮失財寶，　　我若得法獲眾利，<a 
name="0473a22" id="0473a22"></a><br>　我若出家榮親族，　　而於佛子生嫉恚。<a 
name="0473a23" id="0473a23"></a><br>　為無上道故出家，　　欲行菩提而不住，<a 
name="0473a24" id="0473a24"></a><br>　如渡大海彼岸遠，　　是於菩提無正信。<a 
name="0473a25" id="0473a25"></a><br>　靜住山澤威儀具，　　師友清淨眷屬善，<a 
name="0473a26" id="0473a26"></a><br>　為利養故求親友，　　而自稱說真出家。<a 
name="0473a27" id="0473a27"></a><br>　出家能應此正法，　　猶如蓮華無染著，<a 
name="0473a28" id="0473a28"></a><br>　此經相應次第行，　　是真菩提常守護。<a 
name="0473a29" id="0473a29"></a><br>　喜王我今教誡汝，　　慎莫隨彼不善學，<a 
name="0473b01" id="0473b01"></a><br>　如法修行具佛德，　　汝等應當如我學。<a 
name="0473b02" id="0473b02"></a><br>　假使田如那由界，　　恒沙數種殖其中，<a 
name="0473b03" id="0473b03"></a><br>　一種生於恒沙實，　　一切種生亦如是。<a 
name="0473b04" id="0473b04"></a><br>　如是展轉千萬種，　　彌綸繁茂滋別生，<a 
name="0473b05" id="0473b05"></a><br>　如其所種不可數，　　一切猶尚無計量。<a 
name="0473b06" id="0473b06"></a><br>　以是巧便盡東方，　　如是所種無有餘，<a 
name="0473b07" id="0473b07"></a><br>　一切諸方亦如是，　　是諸子數佛充滿。<a 
name="0473b08" id="0473b08"></a><br>　一一諸佛有百頭，　　一一佛頭有百舌，<a 
name="0473b09" id="0473b09"></a><br>　如是經歷無量劫，　　悉共讚歎應此經。<a 
name="0473b10" id="0473b10"></a><br>　書寫受持及讀誦，　　演說功德不可盡，<a 
name="0473b11" id="0473b11"></a><br>　如須彌山芥子分，　　滿虛空草一葉分。<a 
name="0473b12" id="0473b12"></a><br>　如大海水一渧分，　　當應此經離有行，<a 
name="0473b13" id="0473b13"></a><br>　為聞受持書讀誦，　　是故我說如是偈。」</span></p><a 
name="0473b14" id="0473b14"></a><p style="text-indent: 0em; margin-left: 0em"><span class="linehead"></span>爾時喜王菩薩、文殊師利法王子菩薩，如是<a 
name="0473b15" id="0473b15"></a>六十菩薩得無緣行，而白佛言：「世尊！所言法，<a 
name="0473b16" id="0473b16"></a>云何為法？」</p><p style="text-indent: 0em; margin-left: 0em"><span class="linehead"></span>佛告喜王：「所言法者，無作、無施設，<a 
name="0473b17" id="0473b17"></a>而有言說。」</p><p style="text-indent: 0em; margin-left: 0em"><span class="linehead"></span>「唯然，世尊！若法無作、無施設，何故<a 
name="0473b18" id="0473b18"></a>而有言說？」</p><p style="text-indent: 0em; margin-left: 0em"><span class="linehead"></span>佛言：「若法無作、無施設，無可得如<a 
name="0473b19" id="0473b19"></a>是言說。遍觀諸法不得、不盡、不越、不減、不<a 
name="0473b20" id="0473b20"></a>滅、不貪、無生、無處、無處所、無彼、無此、非有<a 
name="0473b21" id="0473b21"></a>為、非無為、假名、非假名、非心、非非心、非對、非<a 
name="0473b22" id="0473b22"></a>非對、非相應、非不相應、等、非等、境界、非境界、<a 
name="0473b23" id="0473b23"></a>分、非分、近、非近、非染、非言說。」</p><p style="text-indent: 0em; margin-left: 0em"><span class="linehead"></span>「唯然，世尊！云何<a 
name="0473b24" id="0473b24"></a>非染、非言說？」</p><p style="text-indent: 0em; margin-left: 0em"><span class="linehead"></span>佛言：「善男子！非染、非言說名涅<a 
name="0473b25" id="0473b25"></a>槃。」</p><p style="text-indent: 0em; margin-left: 0em"><span class="linehead"></span>爾時文殊師利法王子白佛言：「世尊！若法<a 
name="0473b26" id="0473b26"></a>如是相，何等法滅？何法可護？」</p><p style="text-indent: 0em; margin-left: 0em"><span class="linehead"></span>佛告文殊師利：<a 
name="0473b27" id="0473b27"></a>「起法相者，戲弄諸法；戲弄諸法，起有、無二邊；<a 
name="0473b28" id="0473b28"></a>起二邊者，此則滅法。第一義中無法、無法滅，<a 
name="0473b29" id="0473b29"></a>亦無有諍。」</p><p style="text-indent: 0em; margin-left: 0em"><span class="linehead"></span>爾時世尊而說偈言：</p><a 
name="0473c01" id="0473c01"></a><p><span class="lg">「或有說實而不異，　　或復有異說無常，<a 
name="0473c02" id="0473c02"></a><br>　若有得法計二邊，　　是名戲論不相應。<a 
name="0473c03" id="0473c03"></a><br>　法無有作亦無壞，　　本不見自不見他，<a 
name="0473c04" id="0473c04"></a><br>　亦無相應施設念。　　若自說言我忍空，<a 
name="0473c05" id="0473c05"></a><br>　繫念於空不相應，　　是法不生妄思量，<a 
name="0473c06" id="0473c06"></a><br>　諸所施作皆魔網。　　心無所緣名法印，<a 
name="0473c07" id="0473c07"></a><br>　若有思計名凡夫，　　諸法本無而妄取，<a 
name="0473c08" id="0473c08"></a><br>　籌量諸法計言聲。　　愚人妄取有無二，<a 
name="0473c09" id="0473c09"></a><br>　智求於智不得智，　　智慧終不生於智，<a 
name="0473c10" id="0473c10"></a><br>　演說有為虛假相，　　亦非有智非無智。<a 
name="0473c11" id="0473c11"></a><br>　若法少分是實有，　　壞敗則成斷滅法，<a 
name="0473c12" id="0473c12"></a><br>　若使有法實住者，　　一切諸法則常住，<a 
name="0473c13" id="0473c13"></a><br>　愚人放捨復還得，　　是則壞陰乖法相。<a 
name="0473c14" id="0473c14"></a><br>　計著於我得我實，　　智人知法非有無，<a 
name="0473c15" id="0473c15"></a><br>　明與無明法無二，　　若聞演說則驚疑。<a 
name="0473c16" id="0473c16"></a><br>　此則繫念邊見相，　　有為壞敗說涅槃，<a 
name="0473c17" id="0473c17"></a><br>　心不能知心實相，　　實相亦復不知心，<a 
name="0473c18" id="0473c18"></a><br>　一切諸法皆如夢，　　或說真實著我見。<a 
name="0473c19" id="0473c19"></a><br>　法從緣起非真諦，　　若法滅盡亦非諦，<a 
name="0473c20" id="0473c20"></a><br>　以是方便得真實，　　起法若實佛應起。<a 
name="0473c21" id="0473c21"></a><br>　如來智慧不可得，　　雖說諸法無顯示，<a 
name="0473c22" id="0473c22"></a><br>　雖治眾病無解脫，　　如是名為善寂解。<a 
name="0473c23" id="0473c23"></a><br>　若使涅槃有分者，　　諸佛聲聞應往彼，<a 
name="0473c24" id="0473c24"></a><br>　牆壁諸法無涅槃，　　智者不應生戲論。<a 
name="0473c25" id="0473c25"></a><br>　莫能見實眾生者，　　亦無可示言說有，<a 
name="0473c26" id="0473c26"></a><br>　眾生自起可見相，　　此是涅槃無所著。<a 
name="0473c27" id="0473c27"></a><br>　或有說陰是真諦，　　或說滅愛名為道，<a 
name="0473c28" id="0473c28"></a><br>　惟一真諦不生滅，　　或復演說四真諦。<a 
name="0473c29" id="0473c29"></a><br>　推求不得一法本，　　況坐道樹見四諦，<a 
name="0474a01" id="0474a01"></a><br>　眾雜穢心共出家，　　轉壞我法妄起作。<a 
name="0474a02" id="0474a02"></a><br>　為沙門果及名譽，　　勿近惡友親善友，<a 
name="0474a03" id="0474a03"></a><br>　如犀獨處在曠野，　　與此三昧義相應。<a 
name="0474a04" id="0474a04"></a><br>　八十億佛二足尊，　　護念書持此經者，<a 
name="0474a05" id="0474a05"></a><br>　見諦諸天亦護念，　　晝夜防護不捨離。<a 
name="0474a06" id="0474a06"></a><br>　無量光照無窮盡，　　慧明導示百法門，<a 
name="0474a07" id="0474a07"></a><br>　於夢開悟令成就，　　持此三昧甚希有。」</span></p><a 
name="0474a08" id="0474a08"></a><p style="text-indent: 0em; margin-left: 0em"><span class="linehead"></span>爾時佛告文殊師利：「若欲成就佛菩提者，於<a 
name="0474a09" id="0474a09"></a>此三昧應專心學，成就三十二相、八十種好、<a 
name="0474a10" id="0474a10"></a>十力、四無所畏、大慈大悲，成就佛眼，自成菩<a 
name="0474a11" id="0474a11"></a>提，成聲聞眾，成菩薩眾，成佛國土，成大智陀<a 
name="0474a12" id="0474a12"></a>羅尼。欲解一切眾生語言、欲得應辯、欲得決<a 
name="0474a13" id="0474a13"></a>定辯、欲得神足、欲說不退法、欲解一切相應<a 
name="0474a14" id="0474a14"></a>法、欲明解諸法，應當修習如是三昧。何以故？<a 
name="0474a15" id="0474a15"></a>菩薩與此三昧相應，則得如上功德，名為佛，<a 
name="0474a16" id="0474a16"></a>名為遍學，名洲，名救，名為應供，名一切智，名<a 
name="0474a17" id="0474a17"></a>為調伏，名世間解，名無上士，名為如來。如說<a 
name="0474a18" id="0474a18"></a>而行，無等，無等等，名第一論、實論，為最勝。何<a 
name="0474a19" id="0474a19"></a>以故？文殊師利！我住此三昧，見然燈佛即得<a 
name="0474a20" id="0474a20"></a>菩提。」</p><p style="text-indent: 0em; margin-left: 0em"><span class="linehead"></span>文殊師利白佛言：「唯然，世尊！若世尊見<a 
name="0474a21" id="0474a21"></a>然燈佛即得菩提，何故阿僧祇劫在生死中，<a 
name="0474a22" id="0474a22"></a>修難行苦行。」</p><p style="text-indent: 0em; margin-left: 0em"><span class="linehead"></span>佛告文殊師利：「我為眾生作佛<a 
name="0474a23" id="0474a23"></a>事，化眾生，令住三乘，為說本願。文殊師利！<a 
name="0474a24" id="0474a24"></a>我於爾時亦得菩提，亦入涅槃。」</p><p style="text-indent: 0em; margin-left: 0em"><span class="linehead"></span>爾時世尊而<a 
name="0474a25" id="0474a25"></a>說偈言：</p><a 
name="0474a26" id="0474a26"></a><p><span class="lg">「能與此相應，　　自覺福無量，<a 
name="0474a27" id="0474a27"></a><br>　十方百億佛，　　皆護念此人。<a 
name="0474a28" id="0474a28"></a><br>　不退轉甘露，　　不思顯百相，<a 
name="0474a29" id="0474a29"></a><br>　修習必獲得，　　無盡總持王。<a 
name="0474b01" id="0474b01"></a><br>　此智三昧定，　　解一切言音，<a 
name="0474b02" id="0474b02"></a><br>　能壞諸法相，　　解脫滅眾結。<a 
name="0474b03" id="0474b03"></a><br>　善寂不起滅，　　不著除眾疑，<a 
name="0474b04" id="0474b04"></a><br>　成十力相好，　　一切佛功德。<a 
name="0474b05" id="0474b05"></a><br>　善靜解眾音，　　種種異類聲，<a 
name="0474b06" id="0474b06"></a><br>　次第解令喜，　　淨有無二邊。<a 
name="0474b07" id="0474b07"></a><br>　決定智最勝，　　滅除一切結，<a 
name="0474b08" id="0474b08"></a><br>　若能學此經，　　決了道無疑。<a 
name="0474b09" id="0474b09"></a><br>　若於三七日，　　專心學此經，<a 
name="0474b10" id="0474b10"></a><br>　不懈不睡臥，　　不隨親愛樂，<a 
name="0474b11" id="0474b11"></a><br>　柔軟和悅言，　　慈悲不嫉&#x59AC;，<a 
name="0474b12" id="0474b12"></a><br>　修習六和敬，　　持戒得三昧。<a 
name="0474b13" id="0474b13"></a><br>　等心具威儀，　　直心樂解脫，<a 
name="0474b14" id="0474b14"></a><br>　不造作緣起，　　知足垢不著。<a 
name="0474b15" id="0474b15"></a><br>　堅固不輕躁，　　不現邪偽相，<a 
name="0474b16" id="0474b16"></a><br>　如禽無繫著，　　必獲總持王。<a 
name="0474b17" id="0474b17"></a><br>　三千界震動，　　天奏眾樂音，<a 
name="0474b18" id="0474b18"></a><br>　雨散妙香花，　　并幢蓋百千。<a 
name="0474b19" id="0474b19"></a><br>　又雨妙天冠，　　車<span class="gaiji">璩<!--gaiji,璩,1[(王*巨)/木],2&#x249B2;,3--></span>寶瓔珞，<a 
name="0474b20" id="0474b20"></a><br>　摩尼及真珠，　　圓寶光悅衣。<a 
name="0474b21" id="0474b21"></a><br>　於上無量天，　　諸龍金翅鳥，<a 
name="0474b22" id="0474b22"></a><br>　龍阿修羅王，　　比丘清信士，<a 
name="0474b23" id="0474b23"></a><br>　尼及清信女，　　各脫身上衣，<a 
name="0474b24" id="0474b24"></a><br>　圓寶以散佛，　　願求無上道。<a 
name="0474b25" id="0474b25"></a><br>　我說無限量，　　亦不可顯示，<a 
name="0474b26" id="0474b26"></a><br>　若發菩提心，　　即得不退轉。<a 
name="0474b27" id="0474b27"></a><br>　調伏得羅漢，　　其數如恒沙，<a 
name="0474b28" id="0474b28"></a><br>　百世界眾生，　　聞法逮歡喜。」</span></p><a 
name="0474b29" id="0474b29"></a><p style="text-indent: 0em; margin-left: 0em"><span class="linehead"></span>爾時世尊說是法時，阿僧祇眾生皆發無上<a 
name="0474c01" id="0474c01"></a>菩提之心；八十那由他天及人皆得不退轉<a 
name="0474c02" id="0474c02"></a>於無上道；六萬三十億天人得無生法忍；無<a 
name="0474c03" id="0474c03"></a>數眾生得阿羅漢；如是十方來會菩薩摩訶<a 
name="0474c04" id="0474c04"></a>薩皆得此三昧。</p><p style="text-indent: 0em; margin-left: 0em"><span class="linehead"></span>佛說經已，喜王菩薩、文殊師<a 
name="0474c05" id="0474c05"></a>利為上首，如是六十不可思議菩薩、賢劫一<a 
name="0474c06" id="0474c06"></a>切菩薩，彌勒為上首。賢首金光、如是十方來<a 
name="0474c07" id="0474c07"></a>會菩薩、諸大聲聞及四部眾、天人、乾闥婆、阿<a 
name="0474c08" id="0474c08"></a>修羅，一切世間，聞佛所說，皆大歡喜。</p><a 
name="0474c09" id="0474c09"></a><p><span class="juanname">佛說如來智印經</span></p>
<hr>【經文資訊】大正藏第 15 冊 No. 0633 佛說如來智印經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，釋振溥法師提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexbe41.html?index=T15n0633" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T15n0633_001 by HTTrack Website Copier/3.x [XR&CO'2014], Tue, 07 Jun 2016 06:47:45 GMT -->
</html>
