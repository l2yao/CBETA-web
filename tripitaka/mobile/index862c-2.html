<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB224_001 by HTTrack Website Copier/3.x [XR&CO'2014], Tue, 07 Jun 2016 07:11:46 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2033421639&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29nB224&amp;utmp=%2Fmobile%2Findex.php%3Findex%3DJ29nB224_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第29冊<br/>No.B224 嵩山野竹禪師錄 (14卷)<br/>【清 福慧說　宗宏錄　宗上．宗堅仝編】<br/>第 1 卷</p>
	<a href="index34ff.html?index=J29nB224_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B224" sutra_name="嵩山野竹禪師錄" sutra_juan="[卷1]">　
<a 
name="0091a01" id="0091a01"></a><div class="xu"><div class="xu"><p style="margin-left: 3em"><span class="headname">嵩山野竹禪師語錄敘</span></p><a 
name="0091a02" id="0091a02"></a><p style="text-indent: 0em; margin-left: 0em"><span class="linehead"></span>吾鄉野竹和尚行道滇南迤東西法乳殆遍最後泊<a 
name="0091a03" id="0091a03"></a>會城憩嵩山寺追余自戊戌臘底與師晤於沙橋百<a 
name="0091a04" id="0091a04"></a>萬眾中庚子春自絕域旋复握手昆池非劍戟叢中<a 
name="0091a05" id="0091a05"></a>則通都大郡或曰貴耳賤目者世緣太熾何由親見<a 
name="0091a06" id="0091a06"></a>寶王而譚正法眼臧也邪余曰不然夫五濁先入終<a 
name="0091a07" id="0091a07"></a>取泥洹枯木寒嵒燒菴絕跡師之行臧未可為一二<a 
name="0091a08" id="0091a08"></a>拘方者道也乙巳門人編錄成言言段厲字字婆心<a 
name="0091a09" id="0091a09"></a>顧恒情為師疑者以師棲情太上靜入三摩亦奚不<a 
name="0091a10" id="0091a10"></a>可此諓諓者使玅喜見之不憚千里而毀八閩之板<a 
name="0091a11" id="0091a11"></a>矣第灰劫陵夷宗風泯闕錐不入木則蠃螄蚌蛤猶<a 
name="0091a12" id="0091a12"></a>隔萬山耳鉗錘門外苟或遲疑懼黃檗斸足乎蒲桑<a 
name="0091a13" id="0091a13"></a>之鼎既淪鸚鵡之車捆載師以一笠子一拄杖竿木<a 
name="0091a14" id="0091a14"></a>隨身到場即戲高高山頂則一劍霜寒隻字不可改<a 
name="0091a15" id="0091a15"></a>也深深海底則雙朱松下鶴形不可測也翀翀漢翮<a 
name="0091a16" id="0091a16"></a>泛泛波翼遠錫天末願力弘肆直與迦葉爭衡障百<a 
name="0091a17" id="0091a17"></a>川而抵狂瀾睠此津涯苟非心空及第焉能登祖案<a 
name="0091a18" id="0091a18"></a>而標赤幟邪古所稱出世而能入世者意在斯乎余<a 
name="0091a19" id="0091a19"></a>放廢多年其流狂癖然略近禪意者則漸遠名色稍<a 
name="0091a20" id="0091a20"></a>儲頓地耳以之奉揚宗旨猶鷦鵬已極乎寥廓而羅<a 
name="0091a21" id="0091a21"></a>者猶視乎藪澤豈不逕庭也哉是為敘。</p><p style="text-indent: 0em; margin-left: 0em"><span class="linehead"></span>時<br><a 
name="0091a22" id="0091a22"></a>康熙丙午新夏華東逸民蜀雒源劉茞信筆書於五<a 
name="0091a23" id="0091a23"></a>華別野</p></div><a 
name="0091a24" id="0091a24"></a><a 
name="0091a25" id="0091a25"></a><a 
name="0091a26" id="0091a26"></a><a 
name="0091a27" id="0091a27"></a><a 
name="0091a28" id="0091a28"></a><a 
name="0091a29" id="0091a29"></a><a 
name="0091a30" id="0091a30"></a><a 
name="0091b01" id="0091b01"></a><a 
name="0091b02" id="0091b02"></a><a 
name="0091b03" id="0091b03"></a><a 
name="0091b04" id="0091b04"></a><a 
name="0091b05" id="0091b05"></a><a 
name="0091b06" id="0091b06"></a><a 
name="0091b07" id="0091b07"></a><a 
name="0091b08" id="0091b08"></a><a 
name="0091b09" id="0091b09"></a><a 
name="0091b10" id="0091b10"></a><a 
name="0091b11" id="0091b11"></a><div class="xu"><p style="margin-left: 3em"><span class="headname">又</span></p><a 
name="0091b12" id="0091b12"></a><p style="text-indent: 0em; margin-left: 0em"><span class="linehead"></span>敘曰聖人心主乎靜靜而非靜而動亦靜也凡夫情<a 
name="0091b13" id="0091b13"></a>役於動動而不靜而靜亦動也夫性本圓明如大月<a 
name="0091b14" id="0091b14"></a>輪之遍照此蘇迷盧竟界凡所有水靡不有月故應<a 
name="0091b15" id="0091b15"></a>見之月相形而中天之月不分也性譬則月也竟譬<a 
name="0091b16" id="0091b16"></a>則水也聖人不失其圓明如月在寒潭無纖豪障翳<a 
name="0091b17" id="0091b17"></a>凡夫為業習所錮如月在濁水既以昏蒙無見加以<a 
name="0091b18" id="0091b18"></a>狂飆鼓盪諸趣掀騰欲覬其少許澂徹亦難也古佛<a 
name="0091b19" id="0091b19"></a>西來大意無非去溷為清激浪為平今時闡化尊師<a 
name="0091b20" id="0091b20"></a>亦願盡人直入於玅覺而後已然道以言顯言以顯<a 
name="0091b21" id="0091b21"></a>道雖云向上一路千聖不傳夫亦何能已已粵自南<a 
name="0091b22" id="0091b22"></a>嶽而下便推臨濟不越三十傳而天童密師翁承之<a 
name="0091b23" id="0091b23"></a>吻合無爽若持左券我師浮老人复能克肖前人世<a 
name="0091b24" id="0091b24"></a>濟其美縱謂諸佛證入各有不仝其上接宗旨丕振<a 
name="0091b25" id="0091b25"></a>家聲使人離垢氛而發精明者則一磚鏡澣兄為老<a 
name="0091b26" id="0091b26"></a>人入室真子為臨濟三十二世向住長松今遷福海<a 
name="0091b27" id="0091b27"></a>野竹慧禪師則又為澣兄哲胤也禪師以穎姿入道<a 
name="0091b28" id="0091b28"></a>一回過谿群疑冰釋自是十坐道場說法度人機用<a 
name="0091b29" id="0091b29"></a>真切無忝先德今瓣香酬恩法乳拈出盍以歷來之<a 
name="0091b30" id="0091b30"></a>大興祖道頫徇輿情者出世於昆明之慈雲順寧之<a 
name="0091c01" id="0091c01"></a>五福富民之法華潞南之彌勒昆明之嵩山諸剎門<a 
name="0091c02" id="0091c02"></a>人宗宏集禪師諸會法要為上堂為晚參為小參為<a 
name="0091c03" id="0091c03"></a>拈頌為法語為詩偈為書問為機緣若干卷己卯秋<a 
name="0091c04" id="0091c04"></a>高弟宗上以所付梨棗者匈余弁於簡端余媿非楊<a 
name="0091c05" id="0091c05"></a>大年警拔無宋學士設施然久知禪師名茲又獲睹<a 
name="0091c06" id="0091c06"></a>其大全有淹古貫今之識無組章繪句之痕揭毒鼓<a 
name="0091c07" id="0091c07"></a>於當陽奮師音於大地豈獨嵩山滇水也哉將所云<a 
name="0091c08" id="0091c08"></a>陣雲橫海上拔劍攪龍門者禪師其人矣余故不辭<a 
name="0091c09" id="0091c09"></a>而為法水月之諭以況性源闡祖父之傳以明禪源<a 
name="0091c10" id="0091c10"></a>表揚語言文字之旨以為學源為我福海兄慶更為<a 
name="0091c11" id="0091c11"></a>我報恩老人暨我天童師翁慶。</p><a 
name="0091c12" id="0091c12"></a><p style="text-indent: -1em; margin-left: 1em"><span class="linehead"></span>康熙己卯菊月柳塘居士沈雄煥一槃譚撰於吳門<a 
name="0091c13" id="0091c13"></a>西山之同葉祖堂</p></div></div><a 
name="0091c14" id="0091c14"></a><a 
name="0091c15" id="0091c15"></a><a 
name="0091c16" id="0091c16"></a><a 
name="0091c17" id="0091c17"></a><a 
name="0091c18" id="0091c18"></a><a 
name="0091c19" id="0091c19"></a><a 
name="0091c20" id="0091c20"></a><a 
name="0091c21" id="0091c21"></a><p style="margin-left: 2em"><span class="headname">嵩山野竹禪師語錄目錄</span></p><a 
name="0091c22" id="0091c22"></a><ul><li>第一卷<a 
name="0091c23" id="0091c23"></a><ul><li>上堂<a 
name="0091c24" id="0091c24"></a><ul><li>住雲南府慈雲禪院語錄</li><a 
name="0091c25" id="0091c25"></a><li>住蒙化府竹林禪院語錄</li><a 
name="0091c26" id="0091c26"></a><li>住順寧府雲州五福禪院語錄</li><a 
name="0091c27" id="0091c27"></a><li>住順寧府樹宗山善法禪院語錄</li><a 
name="0091c28" id="0091c28"></a><li>再住順寧府雲州五福禪院語錄</li></ul></li></ul></li><a 
name="0091c29" id="0091c29"></a><li>第二卷<a 
name="0091c30" id="0091c30"></a><ul><li>上堂<a 
name="0092a01" id="0092a01"></a><ul><li>再住雲南府慈雲禪院語錄</li><a 
name="0092a02" id="0092a02"></a><li>住雲南府嵩山禪院語錄</li><a 
name="0092a03" id="0092a03"></a><li>住雲南府富民縣臥龍山法華禪院語錄</li><a 
name="0092a04" id="0092a04"></a><li>住澂江府潞南州彌勒禪院語錄</li></ul></li></ul></li><a 
name="0092a05" id="0092a05"></a><li>第三卷<a 
name="0092a06" id="0092a06"></a><ul><li>上堂<a 
name="0092a07" id="0092a07"></a><ul><li>再住雲南府嵩山禪院語錄</li></ul></li></ul></li><a 
name="0092a08" id="0092a08"></a><li>第四卷<a 
name="0092a09" id="0092a09"></a><ul><li>晚參</li><a 
name="0092a10" id="0092a10"></a><li>小參</li></ul></li><a 
name="0092a11" id="0092a11"></a><li>第五卷<a 
name="0092a12" id="0092a12"></a><ul><li>示眾</li><a 
name="0092a13" id="0092a13"></a><li>機緣</li><a 
name="0092a14" id="0092a14"></a><li>普說</li></ul></li><a 
name="0092a15" id="0092a15"></a><li>第六卷<a 
name="0092a16" id="0092a16"></a><ul><li>拈古</li><a 
name="0092a17" id="0092a17"></a><li>頌古</li></ul></li><a 
name="0092a18" id="0092a18"></a><li>第七卷<a 
name="0092a19" id="0092a19"></a><ul><li>源流頌</li><a 
name="0092a20" id="0092a20"></a><li>牧牛頌</li><a 
name="0092a21" id="0092a21"></a><li>佛祖贊</li><a 
name="0092a22" id="0092a22"></a><li>自贊</li><a 
name="0092a23" id="0092a23"></a><li>書問</li></ul></li><a 
name="0092a24" id="0092a24"></a><li>第八卷<a 
name="0092a25" id="0092a25"></a><ul><li>法語</li></ul></li><a 
name="0092a26" id="0092a26"></a><li>第九卷<a 
name="0092a27" id="0092a27"></a><ul><li>雜偈</li></ul></li><a 
name="0092a28" id="0092a28"></a><li>第十卷<a 
name="0092a29" id="0092a29"></a><ul><li>雜偈</li></ul></li><a 
name="0092a30" id="0092a30"></a><li>第十一卷<a 
name="0092b01" id="0092b01"></a><ul><li>雜偈</li></ul></li><a 
name="0092b02" id="0092b02"></a><li>第十二卷<a 
name="0092b03" id="0092b03"></a><ul><li>雜偈</li></ul></li><a 
name="0092b04" id="0092b04"></a><li>第十三卷<a 
name="0092b05" id="0092b05"></a><ul><li>雜偈</li></ul></li><a 
name="0092b06" id="0092b06"></a><li>第十四卷<a 
name="0092b07" id="0092b07"></a><ul><li>雜著</li><a 
name="0092b08" id="0092b08"></a><li>佛事</li><a 
name="0092b09" id="0092b09"></a><li>銘</li><a 
name="0092b10" id="0092b10"></a><li>行實</li></ul></li></ul><a 
name="0092b11" id="0092b11"></a><p style="text-indent: 0em; margin-left: 0em"><span class="linehead"></span>嵩山野竹禪師語錄目錄<span class="note">(終)</span></p><a 
name="0092b12" id="0092b12"></a><a 
name="0092b13" id="0092b13"></a><p style="margin-left: 2em"><span class="headname">字攷<span class="note">(此刻略遵六書正訛間有一二混仝者錄於后)</span></span></p><a 
name="0092b14" id="0092b14"></a><div class="entry" style="text-indent: 0em; margin-left: 0em"><p>支</p><p style="text-indent: 0em; margin-left: 1em"><span class="linehead"></span><span class="note">(枝本字)</span>。</p></div><div class="entry" style="text-indent: 0em; margin-left: 0em"><p>&#x96B6;</p><p style="text-indent: 0em; margin-left: 1em"><span class="linehead"></span><span class="note">(逮本字)</span>。</p></div><div class="entry" style="text-indent: 0em; margin-left: 0em"><p>埶</p><p style="text-indent: 0em; margin-left: 1em"><span class="linehead"></span><span class="note">(勢本字)</span>。</p></div><div class="entry" style="text-indent: 0em; margin-left: 0em"><p>勺</p><p style="text-indent: 0em; margin-left: 1em"><span class="linehead"></span><span class="note">(杓本字)</span>。</p></div><div class="entry" style="text-indent: 0em; margin-left: 0em"><p><span class="gaiji">[脈-月]<!--gaiji,,1[脈-月],2&#x200A2;,3--></span></p><p style="text-indent: 0em; margin-left: 1em"><span class="linehead"></span><span class="note">(派正字)</span>。</p></div><div class="entry" style="text-indent: 0em; margin-left: 0em"><p><span class="gaiji">漏<!--gaiji,漏,1[序-予+雨],2&#x22240;,3--></span></p><p style="text-indent: 0em; margin-left: 1em"><span class="linehead"></span><span class="note">(漏正字)</span>。</p></div><a 
name="0092b15" id="0092b15"></a><div class="entry" style="text-indent: 0em; margin-left: 0em"><p>&#x52B5;</p><p style="text-indent: 0em; margin-left: 1em"><span class="linehead"></span><span class="note">(倦正字)</span>。</p></div><div class="entry" style="text-indent: 0em; margin-left: 0em"><p><span class="gaiji">[阜-十]<!--gaiji,,1[阜-十],2&#x200A4;,3--></span></p><p style="text-indent: 0em; margin-left: 1em"><span class="linehead"></span><span class="note">(堆本字)</span>。</p></div><div class="entry" style="text-indent: 0em; margin-left: 0em"><p>孰</p><p style="text-indent: 0em; margin-left: 1em"><span class="linehead"></span><span class="note">(即生熟字)</span>。</p></div><div class="entry" style="text-indent: 0em; margin-left: 0em"><p>耎</p><p style="text-indent: 0em; margin-left: 1em"><span class="linehead"></span><span class="note">(軟嫩字)</span>。</p></div><div class="entry" style="text-indent: 0em; margin-left: 0em"><p>&#x5BB7;</p><p style="text-indent: 0em; margin-left: 1em"><span class="linehead"></span><span class="note">(審本字)</span>。</p></div><div class="entry" style="text-indent: 0em; margin-left: 0em"><p><span class="gaiji">&#x6C97;<!--gaiji,,1[暴-(日/共)+夭],2&#x6C97;,3--></span></p><p style="text-indent: 0em; margin-left: 1em"><span class="linehead"></span><span class="note">(添正字)</span>。</p></div><a 
name="0092b16" id="0092b16"></a><div class="entry" style="text-indent: 0em; margin-left: 0em"><p>樣</p><p style="text-indent: 0em; margin-left: 1em"><span class="linehead"></span><span class="note">(橡正字)</span>。</p></div><div class="entry" style="text-indent: 0em; margin-left: 0em"><p>景</p><p style="text-indent: 0em; margin-left: 1em"><span class="linehead"></span><span class="note">(影正字)</span>。</p></div><div class="entry" style="text-indent: 0em; margin-left: 0em"><p>臧</p><p style="text-indent: 0em; margin-left: 1em"><span class="linehead"></span><span class="note">(藏本字)</span>。</p></div><div class="entry" style="text-indent: 0em; margin-left: 0em"><p>&#x53DA;</p><p style="text-indent: 0em; margin-left: 1em"><span class="linehead"></span><span class="note">(假本字)</span>。</p></div><div class="entry" style="text-indent: 0em; margin-left: 0em"><p>涂</p><p style="text-indent: 0em; margin-left: 1em"><span class="linehead"></span><span class="note">(途正字)</span>。</p></div><div class="entry" style="text-indent: 0em; margin-left: 0em"><p>冢</p><p style="text-indent: 0em; margin-left: 1em"><span class="linehead"></span><span class="note">(塚本字)</span>。</p></div><a 
name="0092b17" id="0092b17"></a><div class="entry" style="text-indent: 0em; margin-left: 0em"><p>常</p><p style="text-indent: 0em; margin-left: 1em"><span class="linehead"></span><span class="note">(裳正字)</span>。</p></div><div class="entry" style="text-indent: 0em; margin-left: 0em"><p>掔</p><p style="text-indent: 0em; margin-left: 1em"><span class="linehead"></span><span class="note">(腕正字)</span>。</p></div><div class="entry" style="text-indent: 0em; margin-left: 0em"><p>体</p><p style="text-indent: 0em; margin-left: 1em"><span class="linehead"></span><span class="note">(一作笨)</span>。</p></div><div class="entry" style="text-indent: 0em; margin-left: 0em"><p><span class="gaiji">[弓*又]<!--gaiji,,1[弓*又],2&#x223A4;,3--></span></p><p style="text-indent: 0em; margin-left: 1em"><span class="linehead"></span><span class="note">(射本字)</span>。</p></div><div class="entry" style="text-indent: 0em; margin-left: 0em"><p>朱</p><p style="text-indent: 0em; margin-left: 1em"><span class="linehead"></span><span class="note">(株正字)</span>。</p></div><div class="entry" style="text-indent: 0em; margin-left: 0em"><p>衰</p><p style="text-indent: 0em; margin-left: 1em"><span class="linehead"></span><span class="note">(蓑正字)</span>。</p></div><a 
name="0092b18" id="0092b18"></a><div class="entry" style="text-indent: 0em; margin-left: 0em"><p>&#x53D5;</p><p style="text-indent: 0em; margin-left: 1em"><span class="linehead"></span><span class="note">(綴正字)</span>。</p></div><a 
name="0092b19" id="0092b19"></a><div class="entry" style="text-indent: 0em; margin-left: 0em"><p>身毒</p><p style="text-indent: 0em; margin-left: 1em"><span class="linehead"></span><span class="note">(天竺)</span>。</p></div><div class="entry" style="text-indent: 0em; margin-left: 0em"><p>惡池</p><p style="text-indent: 0em; margin-left: 1em"><span class="linehead"></span><span class="note">(滹沱)</span>。</p></div><div class="entry" style="text-indent: 0em; margin-left: 0em"><p>方良</p><p style="text-indent: 0em; margin-left: 1em"><span class="linehead"></span><span class="note">(魍魎)</span>。</p></div><div class="entry" style="text-indent: 0em; margin-left: 0em"><p>壹<span class="gaiji">[壹-(一/口)+凶]<!--gaiji,,1[壹-(一/口)+凶],2&#x3683;,3--></span></p><p style="text-indent: 0em; margin-left: 1em"><span class="linehead"></span><span class="note">(氤氳正字)</span>。</p></div><a 
name="0092b20" id="0092b20"></a><a 
name="0092b21" id="0092b21"></a><a 
name="0092b22" id="0092b22"></a><a 
name="0092b23" id="0092b23"></a><a 
name="0092b24" id="0092b24"></a><a 
name="0092b25" id="0092b25"></a><a 
name="0092b26" id="0092b26"></a><a 
name="0092b27" id="0092b27"></a><a 
name="0092b28" id="0092b28"></a><a 
name="0092b29" id="0092b29"></a><a 
name="0092b30" id="0092b30"></a><a 
name="0092c01" id="0092c01"></a><p><span class="juanname">嵩山野竹禪師語錄卷一</span></p><a 
name="0092c02" id="0092c02"></a><a 
name="0092c03" id="0092c03"></a><p style="margin-left: 4em"><span class="byline">鄂　州參仝門人宗宏　錄</span></p><a 
name="0092c04" id="0092c04"></a><p style="margin-left: 4em"><span class="byline">鄂　州龍光門人宗上　潞南州兜率門人宗堅　仝編</span></p><a 
name="0092c05" id="0092c05"></a><p style="margin-left: 2em"><span class="headname">住雲南府慈雲禪院語錄</span></p><a 
name="0092c06" id="0092c06"></a><p style="text-indent: 0em; margin-left: 0em"><span class="linehead"></span>據室云祇者箇十笏所在自我靈山以還下逮開聖<a 
name="0092c07" id="0092c07"></a>老師六十九番莫不都向者箇所在親行此令山僧<a 
name="0092c08" id="0092c08"></a>雖是他兒孫決不向他腳下重書艸本何也豎起拄<a 
name="0092c09" id="0092c09"></a>杖云曹谿波浪如相似無限平人被陸沈。</p><a 
name="0092c10" id="0092c10"></a><p style="text-indent: 0em; margin-left: 0em"><span class="linehead"></span>藩府及當路諸公本郡紳士眾護法請開堂上堂拈<a 
name="0092c11" id="0092c11"></a>香云河嶽聳靈與先天地而始星辰毓秀與後天地<a 
name="0092c12" id="0092c12"></a>而終端為祝延<br><a 
name="0092c13" id="0092c13"></a>皇帝萬歲藩統千秋在筵尊官莊嚴福壽次拈香云<a 
name="0092c14" id="0092c14"></a>根生東巴支茂南國撞著平越一箇布衲折合一上<a 
name="0092c15" id="0092c15"></a>如今只得斧劈不開刀斫不斷爇向盧中供養見住<a 
name="0092c16" id="0092c16"></a>荊南開聖禪院磚鏡璧和尚乃云時當九月下寒霜<a 
name="0092c17" id="0092c17"></a>又見家家刀尺忙方外高人無一事滿傾茗碗送秋<a 
name="0092c18" id="0092c18"></a>光又誰管你撾毒鼓又誰管你嚼砒霜但得山前禾<a 
name="0092c19" id="0092c19"></a>麥孰吾徒免得叫饑腸雖然王公臨筵權貴在座合<a 
name="0092c20" id="0092c20"></a>作麼生指示擿下杖云若對畫圖悲蛺蜨落霞孤鶯<a 
name="0092c21" id="0092c21"></a>正思君。</p><a 
name="0092c22" id="0092c22"></a><p style="text-indent: 0em; margin-left: 0em"><span class="linehead"></span>上堂舉僧問古德如何是清淨法身德云與我過淨<a 
name="0092c23" id="0092c23"></a>缾來僧迻淨缾至德云安舊處著僧安畢理前問德<a 
name="0092c24" id="0092c24"></a>云古佛過去久矣師拈云古德空拳誑人未免拋攃<a 
name="0092c25" id="0092c25"></a>金珠者僧見鐘思甕未免隨人起倒敢保二俱未了<a 
name="0092c26" id="0092c26"></a>者裏若有問如何是清淨法身祇向道不得動著如<a 
name="0092c27" id="0092c27"></a>此不惟不致者僧泣岐亦且免玷宗師眼目复以杖<a 
name="0092c28" id="0092c28"></a>一時趁散。</p><a 
name="0092c29" id="0092c29"></a><p style="text-indent: 0em; margin-left: 0em"><span class="linehead"></span>上堂年來緘口坐閒房惱恨檀門要上堂不是山僧<a 
name="0092c30" id="0092c30"></a>偏愛嬾恐妨此語播諸方以拂子拂云會則良馬見<a 
name="0093a01" id="0093a01"></a>鞭而行不會則來日大有事在。</p><a 
name="0093a02" id="0093a02"></a><p style="text-indent: 0em; margin-left: 0em"><span class="linehead"></span>白宗堯宗舜請上堂山僧連日除糞忽覺身心疲困<a 
name="0093a03" id="0093a03"></a>才向蒲團申眠又被柝聲驚醒侍者云劍戟相摩車<a 
name="0093a04" id="0093a04"></a>馬雁敶若非王公大人必也道府州郡及乎一啟柴<a 
name="0093a05" id="0093a05"></a>門元來舊護檀信只得斜披袈裟倒拈佛柄來陞此<a 
name="0093a06" id="0093a06"></a>座欲行此令逮陞座上又無法可陳拈請帖云幸有<a 
name="0093a07" id="0093a07"></a>者箇會麼此是沒量大人露不盡底風規但願始終<a 
name="0093a08" id="0093a08"></a>全義气二株丹桂久昌昌。</p><a 
name="0093a09" id="0093a09"></a><p style="text-indent: 0em; margin-left: 0em"><span class="linehead"></span>上堂半山半水之地快風快月人家山前山後秋色<a 
name="0093a10" id="0093a10"></a>海南海北春霞識不識趙州茶普化鈴祕魔叉魯祖<a 
name="0093a11" id="0093a11"></a>面壁瞿曇拈花慧上座又作麼生頭髮髼鬆兩箇丫。</p><a 
name="0093a12" id="0093a12"></a><p style="text-indent: 0em; margin-left: 0em"><span class="linehead"></span>上堂舉古德云心不是物智不是道臨濟小廝兒三<a 
name="0093a13" id="0093a13"></a>步作一跳師云山僧也有箇見處心即是物智即是<a 
name="0093a14" id="0093a14"></a>道臨濟小廝兒築著便<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳大眾未證據者看看。</p><a 
name="0093a15" id="0093a15"></a><p style="text-indent: 0em; margin-left: 0em"><span class="linehead"></span>師薙髮上堂頭髮髼鬆一老竹屈指人閒三十六干<a 
name="0093a16" id="0093a16"></a>戈叢裏嚼砒霜老胡血脈從此出噫嘻別有箇見處<a 
name="0093a17" id="0093a17"></a>熊劉兩君見山僧髮長垢多不僧不俗以一勺水要<a 
name="0093a18" id="0093a18"></a>山僧洗之薙之作箇益州古佛故登此座子向仁者<a 
name="0093a19" id="0093a19"></a>眼裏攃沙攃土复喝一喝下座。</p><a 
name="0093a20" id="0093a20"></a><p style="text-indent: 0em; margin-left: 0em"><span class="linehead"></span>楊內府請上堂師敲香几一下云會麼山僧剛才上<a 
name="0093a21" id="0093a21"></a>座不覺磕著香几驚起昆池龍王向南閻浮提雨似<a 
name="0093a22" id="0093a22"></a>傾盆使此界他方滴水滴涷大眾你道是神通也是<a 
name="0093a23" id="0093a23"></a>惡發也既不會拄杖子為諸仁者重加箋註遂卓兩<a 
name="0093a24" id="0093a24"></a>下下座。</p><a 
name="0093a25" id="0093a25"></a><p style="text-indent: 0em; margin-left: 0em"><span class="linehead"></span>王內府請上堂法空為座益風流指顧何人豁兩眸<a 
name="0093a26" id="0093a26"></a>暗嗟吁不徹頭車不行兮在打牛擿下拄杖下座。</p><a 
name="0093a27" id="0093a27"></a><p style="text-indent: 0em; margin-left: 0em"><span class="linehead"></span>上堂僧問如何是廓然無聖句師云山僧有眼不曾<a 
name="0093a28" id="0093a28"></a>見良久云眾中莫有見得底麼出來道看若無山僧<a 
name="0093a29" id="0093a29"></a>自道去也驀拈拂子豎起云三世諸佛不知有貍奴<a 
name="0093a30" id="0093a30"></a>白羖卻知有南泉水羖牛子湖叫看狗喝一喝。</p><a 
name="0093b01" id="0093b01"></a><p style="text-indent: 0em; margin-left: 0em"><span class="linehead"></span>上堂山僧適才教誡驚起磚頭瓦塊一齊出來誇張<a 
name="0093b02" id="0093b02"></a>見解一箇道順世菩提一箇道一行三昧山僧喝住<a 
name="0093b03" id="0093b03"></a>云你者兩箇慘怪識甚麼佛法也來者裏惡賴祇好<a 
name="0093b04" id="0093b04"></a>奉化縣裏著你在布袋時有僧便喝師下座連棒打<a 
name="0093b05" id="0093b05"></a>出歸方丈。</p><a 
name="0093b06" id="0093b06"></a><p style="text-indent: 0em; margin-left: 0em"><span class="linehead"></span>因事上堂支牚法社在端人誰料端人每自瞋不是<a 
name="0093b07" id="0093b07"></a>慈雲咨口業為緣愛惜少林春以手作弊拳埶云莫<a 
name="0093b08" id="0093b08"></a>作瞋大家扶起破沙盆。</p><a 
name="0093b09" id="0093b09"></a><p style="text-indent: 0em; margin-left: 0em"><span class="linehead"></span>宗堯宗舜供法被上堂僧問如何是七處徵心意旨<a 
name="0093b10" id="0093b10"></a>師云釋迦老子善說法要問鍛凡鍊聖即不問如何<a 
name="0093b11" id="0093b11"></a>是向上事師云拄杖頭拂子尾問如何是生死大事<a 
name="0093b12" id="0093b12"></a>師云我者裏總不見得進云作麼生脫離師云用脫<a 
name="0093b13" id="0093b13"></a>作麼乃云昨日三今日四椎鼓登堂提本具黑桼藤<a 
name="0093b14" id="0093b14"></a>條涽似龍一切聖凡沒回避昔人喚作玅圓通今時<a 
name="0093b15" id="0093b15"></a>翻為鶖子智抑揚淨名釋迦抬捺德山臨濟以拄杖<a 
name="0093b16" id="0093b16"></a>卓云此是宗堯宗舜於空王佛所夙種善根聞山僧<a 
name="0093b17" id="0093b17"></a>繇黔至滇遁跡慈雲特來布施四緣及此法被總是<a 
name="0093b18" id="0093b18"></a>要山僧布縵天網網神禽羅俊雁打快鷂縛麒麟遂<a 
name="0093b19" id="0093b19"></a>提起法被云殷勤為解丁香結放出無邊自在春。</p><a 
name="0093b20" id="0093b20"></a><p style="text-indent: 0em; margin-left: 0em"><span class="linehead"></span>三山許居士請上堂師拈拂子召眾云拂子舉也萬<a 
name="0093b21" id="0093b21"></a>靈不昧千聖共知拂子放也河山峻秀日月齊煇大<a 
name="0093b22" id="0093b22"></a>眾祇如拂子也不舉也不放凡聖絕蹤人天威跡時<a 
name="0093b23" id="0093b23"></a>如何指示處處無蹤跡聲色外威儀。</p><a 
name="0093b24" id="0093b24"></a><p style="text-indent: 0em; margin-left: 0em"><span class="linehead"></span>上堂爾欲聯詩韻不成枯腸搜盡月三更不若當年<a 
name="0093b25" id="0093b25"></a>東院老喫茶洗缽自分明大眾會麼眾舉首師云喫<a 
name="0093b26" id="0093b26"></a>茶去。</p><a 
name="0093b27" id="0093b27"></a><p style="text-indent: 0em; margin-left: 0em"><span class="linehead"></span>陳欽披剃上堂師拈拄杖召眾云見麼者居士與道<a 
name="0093b28" id="0093b28"></a>婆夙有靈根一見山僧便作難遭想复於此不作男<a 
name="0093b29" id="0093b29"></a>見不作女見想祇要薙髮為僧兼請山僧拈提向上<a 
name="0093b30" id="0093b30"></a>鉗錘發渠腦後一段光明山僧迫不得已只得向空<a 
name="0093c01" id="0093c01"></a>中著楔眼裏攃沙喚作向上提持卓杖云還委悉麼<a 
name="0093c02" id="0093c02"></a>休掜怪休掜怪處處行深觀自在。</p><a 
name="0093c03" id="0093c03"></a><p style="text-indent: 0em; margin-left: 0em"><span class="linehead"></span>督府孫公請上堂僧問未出方丈即不問即今陞座<a 
name="0093c04" id="0093c04"></a>事如何師和聲便打僧擬議師喝退問昨日玅應今<a 
name="0093c05" id="0093c05"></a>日慈雲是同是別師云疑殺多少人僧喝云是疑是<a 
name="0093c06" id="0093c06"></a>不疑師云也好疑疑須三十年問如何是萬紫千紅<a 
name="0093c07" id="0093c07"></a>總是春師云梅自白柳自緣進云莫便是不師云連<a 
name="0093c08" id="0093c08"></a>喚喚不醒猶自累山僧乃云鐙籠自語夜傷風露柱<a 
name="0093c09" id="0093c09"></a>又云兩耳聾病似膏肓無可治岐黃再世也難攻既<a 
name="0093c10" id="0093c10"></a>岐黃拱手眾中還有知海上奇方者麼如無翻腔易<a 
name="0093c11" id="0093c11"></a>調去也昔年三回平越兩度高藍於開聖拾得幾箇<a 
name="0093c12" id="0093c12"></a>金剛圈栗棘蓬即日孫督府初度之期祇得和囊解<a 
name="0093c13" id="0093c13"></a>出遂以杖向空畫云者便是金剛圈复向空點云者<a 
name="0093c14" id="0093c14"></a>便是栗棘蓬驀喚孫居士士應諾師便下座。</p><a 
name="0093c15" id="0093c15"></a><p style="text-indent: 0em; margin-left: 0em"><span class="linehead"></span>宗宏宗上披剃上堂身毒當年小悉達金刀自翻青<a 
name="0093c16" id="0093c16"></a>絲髮如今复有繼前蹤從此禍胎更惡發更惡發拈<a 
name="0093c17" id="0093c17"></a>起拂子劈口打呵呵下座。</p><a 
name="0093c18" id="0093c18"></a><p style="margin-left: 2em"><span class="headname">住蒙化府竹林禪院語錄</span></p><a 
name="0093c19" id="0093c19"></a><p style="text-indent: 0em; margin-left: 0em"><span class="linehead"></span>據室維摩室中獅子座多多益善趙州院裏破繩床<a 
name="0093c20" id="0093c20"></a>寂寂無聊且道新長老據此室合作麼生驀拈拂子<a 
name="0093c21" id="0093c21"></a>豎起云大眾看取。</p><a 
name="0093c22" id="0093c22"></a><p style="text-indent: 0em; margin-left: 0em"><span class="linehead"></span>上堂波波挈挈上山來水色天光映碧苔更有香風<a 
name="0093c23" id="0093c23"></a>吹不盡十方世界一華開也甚奇怪適才山僧舉首<a 
name="0093c24" id="0093c24"></a>上場詩布施大眾不覺拄杖子也和一聯云今朝四<a 
name="0093c25" id="0093c25"></a>月朔旦別無佛法相賺若是伶俐衲僧正好直下便<a 
name="0093c26" id="0093c26"></a>見諸禪德你道直下便見見箇甚麼巴東湖南柴貴<a 
name="0093c27" id="0093c27"></a>米賤。</p><a 
name="0093c28" id="0093c28"></a><p style="text-indent: 0em; margin-left: 0em"><span class="linehead"></span>上堂打動東南驚動西北柳樹著箭桑樹出血有皮<a 
name="0093c29" id="0093c29"></a>面燒有底耳熱滄海枯乾須彌倒卓普化踢飯床臨<a 
name="0093c30" id="0093c30"></a>濟便吐舌卓杖云百丈有箇下堂句今日拈來為君<a 
name="0094a01" id="0094a01"></a>訣為君訣蹋著秤錘元是鐵。</p><a 
name="0094a02" id="0094a02"></a><p style="text-indent: 0em; margin-left: 0em"><span class="linehead"></span>上堂熏風吹此日叢林浴悉達當時老雲門一棒便<a 
name="0094a03" id="0094a03"></a>打殺便打殺好箇白拈賊賊賊將此深心奉塵剎。</p><a 
name="0094a04" id="0094a04"></a><p style="text-indent: 0em; margin-left: 0em"><span class="linehead"></span>上堂三世諸佛不知有斷木勺貍奴白羖卻知有破<a 
name="0094a05" id="0094a05"></a>笊籬驀喚大眾你諸人分上作有見邪作無見邪時<a 
name="0094a06" id="0094a06"></a>有僧出云有無不取時如何師云動口咬著舌。</p><a 
name="0094a07" id="0094a07"></a><p style="text-indent: 0em; margin-left: 0em"><span class="linehead"></span>上堂竹埽山廣談實相諸人有耳不聞太極峰善弄<a 
name="0094a08" id="0094a08"></a>師子諸人有眼不見卻是巖前石女殿裏木人較些<a 
name="0094a09" id="0094a09"></a>子何故他卻悟得箇百芔迎春萬松吼日池上風來<a 
name="0094a10" id="0094a10"></a>波濤競起亭邊雨歇空色鮮明一一露遮那玅體一<a 
name="0094a11" id="0094a11"></a>一顯般若真空所謂理隨事變事得理融理事縱橫<a 
name="0094a12" id="0094a12"></a>玅協兼帶你諸人合作麼生明得者箇說話只饒你<a 
name="0094a13" id="0094a13"></a>拈一莖艸作丈六金身用要求箇入路也難在。</p><a 
name="0094a14" id="0094a14"></a><p style="text-indent: 0em; margin-left: 0em"><span class="linehead"></span>祈雨上堂六月初天不雨農夫憔悴幾欲死曾無雲<a 
name="0094a15" id="0094a15"></a>气油然生但見赤日燒萬里天師符水也不靈男覡<a 
name="0094a16" id="0094a16"></a>女巫徒逞嘴山僧驀問拄杖子你道幾時有雨水拄<a 
name="0094a17" id="0094a17"></a>杖笑曰仁者以理自知又何必說出日子。</p><a 
name="0094a18" id="0094a18"></a><p style="text-indent: 0em; margin-left: 0em"><span class="linehead"></span>上堂秋風如瑟秋雨如沛行腳衲僧和泥合水豈有<a 
name="0094a19" id="0094a19"></a>霧卷晴空高天垂一色之光星躔碧落大塊有溫和<a 
name="0094a20" id="0094a20"></a>之美葉飄飄而隕溪山雲靄靄而黯天地雖然者裏<a 
name="0094a21" id="0094a21"></a>也有箇好處何也目色不色之真空耳空不空之玅<a 
name="0094a22" id="0094a22"></a>理也不管你半提全提也不管你誰終誰始但願兄<a 
name="0094a23" id="0094a23"></a>弟家來朝風雨一天晴大家擺手千巖裏。</p><a 
name="0094a24" id="0094a24"></a><p style="text-indent: 0em; margin-left: 0em"><span class="linehead"></span>上堂昔住慈雲時日見梁城歌舞夜聽羯鼓叩譁權<a 
name="0094a25" id="0094a25"></a>貴不絕裾於山門紳士常問道於寢室千指侍衛四<a 
name="0094a26" id="0094a26"></a>眾咸安可謂贏得一場熱鬧及隱金華時耳聞觱栗<a 
name="0094a27" id="0094a27"></a>音韻目睹瘴癘谿山艸木有血濺之痕煙花多凄清<a 
name="0094a28" id="0094a28"></a>之感鳥獸雖異鱗甲是同五湖道人雲搖雨散百氏<a 
name="0094a29" id="0094a29"></a>檀門煙飛火滅可謂落得一場岑寂而今寓竹林時<a 
name="0094a30" id="0094a30"></a>棲遲巖竇挂錫祇園嫩艸承趺獨超東院之奔馳采<a 
name="0094b01" id="0094b01"></a>薇充缽已勝食前之方丈三餐何慮一飽無憂諸兄<a 
name="0094b02" id="0094b02"></a>弟此三種見聞悲歡離合莫不隨之且道中閒樹子<a 
name="0094b03" id="0094b03"></a>還曾動著也未馮君莫話封侯事一將功成萬骨枯。</p><a 
name="0094b04" id="0094b04"></a><p style="text-indent: 0em; margin-left: 0em"><span class="linehead"></span>上堂道可道非常道錯名可名非常名錯諸兄弟山<a 
name="0094b05" id="0094b05"></a>僧適才兩箇錯作麼生理會日可熱月可涼松必直<a 
name="0094b06" id="0094b06"></a>花必香一一是諸人眼同見耳同聞因甚道不會所<a 
name="0094b07" id="0094b07"></a>以道目前無法意在目前不是目前法非耳目之所<a 
name="0094b08" id="0094b08"></a>到於斯會得要會適來兩箇錯字也不難。</p><a 
name="0094b09" id="0094b09"></a><p style="text-indent: 0em; margin-left: 0em"><span class="linehead"></span>長<span title="未知的文字">▆</span>寺上堂晨鐘莫鼓報幽峰一派傳鐙萬世隆此<a 
name="0094b10" id="0094b10"></a><span title="未知的文字">▆</span><span title="未知的文字">▆</span>寧誰是主以手自點云拖犁曳杷是此公。</p><a 
name="0094b11" id="0094b11"></a><p style="margin-left: 2em"><span class="headname">住順寧府雲州五福禪院語錄</span></p><a 
name="0094b12" id="0094b12"></a><p style="text-indent: 0em; margin-left: 0em"><span class="linehead"></span>據室驀拈拄杖云隔江望見撩起便行好箇阿師得<a 
name="0094b13" id="0094b13"></a>與麼利未跨船舷好與三十棒好箇阿師得與麼鈍<a 
name="0094b14" id="0094b14"></a>新五福者裏要且無利鈍可柬責何故銅頭鐵額漢<a 
name="0094b15" id="0094b15"></a>盡在我山中。</p><a 
name="0094b16" id="0094b16"></a><p style="text-indent: 0em; margin-left: 0em"><span class="linehead"></span>上堂僧問依經解義三世佛冤離經一字即同魔說<a 
name="0094b17" id="0094b17"></a>如何是不即不離之道師良久僧禮拜師云水浸石<a 
name="0094b18" id="0094b18"></a>頭漢不打更待何時便打乃云依經解義三世佛冤<a 
name="0094b19" id="0094b19"></a>鏡中取相水底摸天離經一字即同魔說捋石虎須<a 
name="0094b20" id="0094b20"></a>繫鐵牛角山僧據款分明一任諸人摸索。</p><a 
name="0094b21" id="0094b21"></a><p style="text-indent: 0em; margin-left: 0em"><span class="linehead"></span>上堂僧問世尊陞寂光土與十二開士廣談禪病和<a 
name="0094b22" id="0094b22"></a>尚陞此寂光土與諸人合談何事師劈脊便打進云<a 
name="0094b23" id="0094b23"></a>不入驚人浪怎得稱意魚師云可憐龍門裏多少點<a 
name="0094b24" id="0094b24"></a>額歸問如何是奪人不奪竟師云白蓮村鳥啼青嶂<a 
name="0094b25" id="0094b25"></a>如何是奪竟不奪人師云襄陽淚碣艸中眠如何是<a 
name="0094b26" id="0094b26"></a>人竟兩俱奪師云丙夜月斜叫寒猿如何是人竟俱<a 
name="0094b27" id="0094b27"></a>不奪師云五福陞堂萬象新僧云料揀已蒙指示末<a 
name="0094b28" id="0094b28"></a>後句子如何師云須透上頭關乃云五福曲徑徑徑<a 
name="0094b29" id="0094b29"></a>皆通上方三門深谿谿谿咸流長舌處處露一色之<a 
name="0094b30" id="0094b30"></a>功勛頭頭顯無聞之般若且置祇如即日彌陀岳降<a 
name="0094c01" id="0094c01"></a>諸位居士請五福為老人慶讚一句如何舉唱水鳥<a 
name="0094c02" id="0094c02"></a>樹林皆念佛金閣銀臺演玅音。</p><a 
name="0094c03" id="0094c03"></a><p style="text-indent: 0em; margin-left: 0em"><span class="linehead"></span>上堂即心即佛也不是非心非佛也不是不是心不<a 
name="0094c04" id="0094c04"></a>是佛不是物也不是泥神笑金剛骨出土地罵伽藍<a 
name="0094c05" id="0094c05"></a>面黑會則脫體風流不會莫枉久立。</p><a 
name="0094c06" id="0094c06"></a><p style="text-indent: 0em; margin-left: 0em"><span class="linehead"></span>上堂僧問如何是體中玄師云杲日麗中天如何是<a 
name="0094c07" id="0094c07"></a>句中玄師云石虎骨毛寒如何是玄中玄師便打云<a 
name="0094c08" id="0094c08"></a>缽盂索酒錢僧云三玄且置如何是出身句師复打<a 
name="0094c09" id="0094c09"></a>僧喝師連打問如何是北斗臧身句師云雲門舌頭<a 
name="0094c10" id="0094c10"></a>墮地久矣乃云高低物象舉眼便知清濁音聲舉耳<a 
name="0094c11" id="0094c11"></a>便解拈拂子云者箇是物作麼生知擊拂子云者箇<a 
name="0094c12" id="0094c12"></a>是聲作麼生解者裏薦得許你參得五福禪者裏薦<a 
name="0094c13" id="0094c13"></a>不得許你參得五福禪為甚如此山僧今日勞倦待<a 
name="0094c14" id="0094c14"></a>來日為諸人說破。</p><a 
name="0094c15" id="0094c15"></a><p style="text-indent: 0em; margin-left: 0em"><span class="linehead"></span>上堂眉間寶劍血濺梵天袖裏金錘雄飛宇宙者箇<a 
name="0094c16" id="0094c16"></a>說話諸人領略得麼臧身處沒蹤跡沒蹤跡處莫臧<a 
name="0094c17" id="0094c17"></a>身才落脣吻盡是死門終非涽路祇饒舉起便知撩<a 
name="0094c18" id="0094c18"></a>起便行腳跟下好與三十棒還知麼不有淮陰神算<a 
name="0094c19" id="0094c19"></a>力怎能彊項失江東。</p><a 
name="0094c20" id="0094c20"></a><p style="text-indent: 0em; margin-left: 0em"><span class="linehead"></span>上堂雪凍梅梢黃鐘宣气於寒谷春回五嶺瑞艸<span title="未知的文字">▆</span><a 
name="0094c21" id="0094c21"></a>芽於下地一塵不受百千三昧全章一念才興無邊<a 
name="0094c22" id="0094c22"></a>竟緣齊赴雖是百花競秀玅德家風一亙晴空普賢<a 
name="0094c23" id="0094c23"></a>竟界爭奈龜毛在眼裏平地起孤<span class="gaiji">[阜-十]<!--gaiji,,1[阜-十],2&#x200A4;,3--></span>。</p><a 
name="0094c24" id="0094c24"></a><p style="text-indent: 0em; margin-left: 0em"><span class="linehead"></span>上堂為趁易春過迤西迤西日夜子鳺啼閒來一望<a 
name="0094c25" id="0094c25"></a>雲山外蠻婦長裙汲瘴谿五福恁麼莫有就路還家<a 
name="0094c26" id="0094c26"></a>底麼眾無對師云山僧今日失利。</p><a 
name="0094c27" id="0094c27"></a><p style="text-indent: 0em; margin-left: 0em"><span class="linehead"></span>上堂僧問如何是殺人不眨眼底漢師便打進云恁<a 
name="0094c28" id="0094c28"></a>麼則佛祖見之也攢眉師复打云者是甚麼所在說<a 
name="0094c29" id="0094c29"></a>與麼話問一易來复即不問如何是五福自天申師<a 
name="0094c30" id="0094c30"></a>云卻也好箇消息乃云銀河斗柄挂虛碧老子何曾<a 
name="0095a01" id="0095a01"></a>雙眼瞥煇天鑒地各稱尊三歎奇哉复何益快雁俊<a 
name="0095a02" id="0095a02"></a>鷂過多時痴人猶自倚牆壁要見黃面老人麼左邊<a 
name="0095a03" id="0095a03"></a>一拍云在者裏要見五福老漢麼右邊一拍云在者<a 
name="0095a04" id="0095a04"></a>裏复以兩手作弊空埶下座。</p><a 
name="0095a05" id="0095a05"></a><p style="text-indent: 0em; margin-left: 0em"><span class="linehead"></span>上堂兩序請上堂肚裏無一句記得開聖時有箇迥<a 
name="0095a06" id="0095a06"></a>別偈善不喜惡不畏饑則餐困則睡良久拈拄杖云<a 
name="0095a07" id="0095a07"></a>一隊無孔鐵錘速退速退。</p><a 
name="0095a08" id="0095a08"></a><p style="text-indent: 0em; margin-left: 0em"><span class="linehead"></span>除日上堂舉開聖老人道烹露地牛埽門上塵棲遲<a 
name="0095a09" id="0095a09"></a>澹泊固守清貧者老子恁麼只有千尺寒松且無抽<a 
name="0095a10" id="0095a10"></a>條石筍五福則不然無白牛可烹無塵垢可埽清貧<a 
name="0095a11" id="0095a11"></a>非外事澹泊何須惱五福恁麼你道還服得者老子<a 
name="0095a12" id="0095a12"></a>口麼。</p><a 
name="0095a13" id="0095a13"></a><p style="text-indent: 0em; margin-left: 0em"><span class="linehead"></span>上堂第一句薦得與佛祖為師第二句薦得與人天<a 
name="0095a14" id="0095a14"></a>為師第三句薦得自救不了五福即不然第一句薦<a 
name="0095a15" id="0095a15"></a>得溼紙裏金毛第二句薦得單絲控玉角第三句薦<a 
name="0095a16" id="0095a16"></a>得兔子蹋月諸仁者還知麼苟或不知總是猢猻喫<a 
name="0095a17" id="0095a17"></a>毛蟲。</p><a 
name="0095a18" id="0095a18"></a><p style="text-indent: 0em; margin-left: 0em"><span class="linehead"></span>上堂去年春在天目今年春在五福卻把寒梅子細<a 
name="0095a19" id="0095a19"></a>看支支牚破山頭綠誰家釃酒賽句芒不管子鳺啼<a 
name="0095a20" id="0095a20"></a>血出。</p><a 
name="0095a21" id="0095a21"></a><p style="text-indent: 0em; margin-left: 0em"><span class="linehead"></span>上堂騎虎頭收虎尾第一句下明宗旨莫有明得第<a 
name="0095a22" id="0095a22"></a>一句底出來僧出便喝師便打進云惟此一事實餘<a 
name="0095a23" id="0095a23"></a>二則非真師連打云落七落八了也問庭前柏樹子<a 
name="0095a24" id="0095a24"></a>意旨如何師云闍黎自道取進云趙州老漢來也師<a 
name="0095a25" id="0095a25"></a>便打乃云空中杲日高天絕負耳之瑕寺邊溫池長<a 
name="0095a26" id="0095a26"></a>年淨秦時之鑑靈光獨燿迥脫根塵體露真常即如<a 
name="0095a27" id="0095a27"></a>如佛大眾識麼其或未識待下座看。</p><a 
name="0095a28" id="0095a28"></a><p style="text-indent: 0em; margin-left: 0em"><span class="linehead"></span>上堂山青水綠松直棘曲喚作自然孤負先佛所以<a 
name="0095a29" id="0095a29"></a>道語帶玄而無路舌頭談而不談驀顧左右云分明<a 
name="0095a30" id="0095a30"></a>舉似祇是汝諸人猶欠伶俐。</p><a 
name="0095b01" id="0095b01"></a><p style="text-indent: 0em; margin-left: 0em"><span class="linehead"></span>上堂千峰峻秀萬<span title="未知的文字">▆</span>簇然一室虛明群機自露者般<a 
name="0095b02" id="0095b02"></a>時節若是先德門下猶較些子五福者裏未點首在<a 
name="0095b03" id="0095b03"></a>不見道切忌動著動著則禍生复舉趙州石橋話有<a 
name="0095b04" id="0095b04"></a>僧便喝師下座搊住云莫是適才喝老僧者麼僧擬<a 
name="0095b05" id="0095b05"></a>議師拓開便打。</p><a 
name="0095b06" id="0095b06"></a><p style="text-indent: 0em; margin-left: 0em"><span class="linehead"></span>上堂年老身閒無外事攜笻日日蹋莓苔也知綠野<a 
name="0095b07" id="0095b07"></a>情相慣鄰曲相逢笑幾回力倦歸來剛欲臥椎鐘又<a 
name="0095b08" id="0095b08"></a>上雨華臺顧視大眾云者裏莫有高揖釋迦不拜彌<a 
name="0095b09" id="0095b09"></a>勒者麼便下座。</p><a 
name="0095b10" id="0095b10"></a><p style="margin-left: 2em"><span class="headname">住順寧府樹宗山善法禪院語錄</span></p><a 
name="0095b11" id="0095b11"></a><p style="text-indent: 0em; margin-left: 0em"><span class="linehead"></span>據室昆池深碧邊日含煙地中雷复嶺上梅鮮此事<a 
name="0095b12" id="0095b12"></a>且止祇如古人析骨還父析肉還母然後見本身為<a 
name="0095b13" id="0095b13"></a>眾說法析骨析肉不煩大眾你道如何是本身時僧<a 
name="0095b14" id="0095b14"></a>出作禮師打云饒汝鐵額銅頭也須七華八裂。</p><a 
name="0095b15" id="0095b15"></a><p style="text-indent: 0em; margin-left: 0em"><span class="linehead"></span>上堂拈香云耎似棉硬如石開聖堂中拾來樹宗山<a 
name="0095b16" id="0095b16"></a>裏拈出爇向盧中供養磚鏡璧和尚乃云昨日雨今<a 
name="0095b17" id="0095b17"></a>日雨平地盆傾三尺水許多禪客泛渺茫帶水拖泥<a 
name="0095b18" id="0095b18"></a>來山裏者裏有箇禁忌是甚麼禁忌&#x807B;善法堂前切<a 
name="0095b19" id="0095b19"></a>忌是非。</p><a 
name="0095b20" id="0095b20"></a><p style="text-indent: 0em; margin-left: 0em"><span class="linehead"></span>上堂僧問灌頂之記麟趾之祥即不問格外超宗一<a 
name="0095b21" id="0095b21"></a>句如何師云雨滴滴地進云恁麼則甘霖潤澤含青<a 
name="0095b22" id="0095b22"></a>翠白蓮村露一支春師云賴有闍黎共舉揚乃揮拂<a 
name="0095b23" id="0095b23"></a>子云祥符居士設此伊蒲要我舉揚宗乘以光佛祖<a 
name="0095b24" id="0095b24"></a>徽猷並欲保孩提轉夭壽為彭年易凶星為吉曜若<a 
name="0095b25" id="0095b25"></a>論齊彭顏一生死之理雖佛祖亦不敢正眼覷著何<a 
name="0095b26" id="0095b26"></a>也從始至終求其夭壽死生之狀了不可得況善惡<a 
name="0095b27" id="0095b27"></a>諸曜于中作祟邪复揮拂子云會麼天上石麟兒人<a 
name="0095b28" id="0095b28"></a>間報英物。</p><a 
name="0095b29" id="0095b29"></a><p style="text-indent: 0em; margin-left: 0em"><span class="linehead"></span>上堂六載雪山忽破疑不知白盡一雙眉雖然遍界<a 
name="0095b30" id="0095b30"></a>無臧處說與吾徒那箇知那箇知一度華開一度思。</p><a 
name="0095c01" id="0095c01"></a><p style="text-indent: 0em; margin-left: 0em"><span class="linehead"></span>上堂樹宗山裏野僧家飯罷濃煎東院茶寄語諸方<a 
name="0095c02" id="0095c02"></a>達道者一年一度笑雲霞你道笑箇甚麼良久云壁<a 
name="0095c03" id="0095c03"></a>潰鐙飛樹椽差月漏裟。</p><a 
name="0095c04" id="0095c04"></a><p style="text-indent: 0em; margin-left: 0em"><span class="linehead"></span>上堂春回陽谷普賢之家風華亂支頭文殊之竟界<a 
name="0095c05" id="0095c05"></a>起也山河大地歷歷目前放也萬象森羅頭頭不至<a 
name="0095c06" id="0095c06"></a>揮拂子云委悉麼其或未委且與講戒。</p><a 
name="0095c07" id="0095c07"></a><p style="text-indent: 0em; margin-left: 0em"><span class="linehead"></span>辭院上堂龍潭萬丈碧如秋為探金鱗放釣鉤惱恨<a 
name="0095c08" id="0095c08"></a>水寒魚不餌此回依舊櫂空舟以杖指云侍者把艸<a 
name="0095c09" id="0095c09"></a>鞋來遂下座。</p><a 
name="0095c10" id="0095c10"></a><p style="margin-left: 2em"><span class="headname">再住順寧府雲州五福禪院語錄</span></p><a 
name="0095c11" id="0095c11"></a><p style="text-indent: 0em; margin-left: 0em"><span class="linehead"></span>開盧上堂拈香祝<br><a 
name="0095c12" id="0095c12"></a>聖畢末後拈香云此瓣香供養磚鏡大和尚僧問昨<a 
name="0095c13" id="0095c13"></a>日樹宗今日五福敢問落何階級師云杲日當空照<a 
name="0095c14" id="0095c14"></a>僧擬進語師便打乃云世亂啼饑滿道塗如今五福<a 
name="0095c15" id="0095c15"></a>又開盧太平寰宇從今得萬指叢中任指呼山僧恁<a 
name="0095c16" id="0095c16"></a>麼莫是自譽麼莫是激發諸人麼祇是不歸歸便得<a 
name="0095c17" id="0095c17"></a>五湖煙景有誰爭。</p><a 
name="0095c18" id="0095c18"></a><p style="text-indent: 0em; margin-left: 0em"><span class="linehead"></span>除日上堂嶺上梅花亂階前爆竹催虛空聳兩耳昆<a 
name="0095c19" id="0095c19"></a>侖眼豁開鐙籠兀兀地露柱笑滿腮嗟君塗路客嗟<a 
name="0095c20" id="0095c20"></a>君故鄉哀顧視侍者云借問門前客今朝幾箇來。</p><a 
name="0095c21" id="0095c21"></a><p style="text-indent: 0em; margin-left: 0em"><span class="linehead"></span>元旦上堂新年佛法有東家歌唱飲桮酒新年佛法<a 
name="0095c22" id="0095c22"></a>無西家貧者歎饑虛元正啟祚萬物咸新斗柄指寅<a 
name="0095c23" id="0095c23"></a>羲爻畫泰鶯啼紫陌猿嘯丹巖家家拜賀嘉猷處處<a 
name="0095c24" id="0095c24"></a>歡呼聖德既然為甚有歎饑虛者貴賤雖異等出門<a 
name="0095c25" id="0095c25"></a>皆有營。</p><a 
name="0095c26" id="0095c26"></a><p style="text-indent: 0em; margin-left: 0em"><span class="linehead"></span>上堂火樹千門燦簫鼓萬家叩問是何時節報云元<a 
name="0095c27" id="0095c27"></a>宵天車不橫推理無曲斷慧日本常光能仁破諸暗<a 
name="0095c28" id="0095c28"></a>諸仁者就竟題情即不問你你道元宵佳節還有識<a 
name="0095c29" id="0095c29"></a>得自己光明底麼。</p><a 
name="0095c30" id="0095c30"></a><p style="text-indent: 0em; margin-left: 0em"><span class="linehead"></span>上堂石佛嶺豪相騰煇謾乃江漁歌不息谿艸嚲緣<a 
name="0096a01" id="0096a01"></a>山花孕紅隴上鶯啼峰前虎嘯蠻婦步月舍翁鼓琴<a 
name="0096a02" id="0096a02"></a>石佛椎鐘長老陞座一一都是為諸人發上上機演<a 
name="0096a03" id="0096a03"></a>第一義諸人為甚麼都作竟觀可惜許。</p><a 
name="0096a04" id="0096a04"></a><p style="text-indent: 0em; margin-left: 0em"><span class="linehead"></span>上堂舉僧問虔峰十方薄伽梵一路涅槃門未審路<a 
name="0096a05" id="0096a05"></a>頭在甚麼處峰以拄杖畫一畫云在者裏師云者箇<a 
name="0096a06" id="0096a06"></a>公案喚作止啼又喚作歸路如此商量虔峰未必肯<a 
name="0096a07" id="0096a07"></a>在如今有問五福十方薄伽梵一路涅槃門未審路<a 
name="0096a08" id="0096a08"></a>頭在甚麼處五福亦以拄杖畫一畫云恁麼驢年去<a 
name="0096a09" id="0096a09"></a>在。</p><a 
name="0096a10" id="0096a10"></a><p style="text-indent: 0em; margin-left: 0em"><span class="linehead"></span>上堂適才溫池見河泊水仙二人論義一日水流溼<a 
name="0096a11" id="0096a11"></a>火就燥也不失為本分一曰火不待日而熱風不待<a 
name="0096a12" id="0096a12"></a>月而涼也不失為本分山僧見了約住謂曰二人恁<a 
name="0096a13" id="0096a13"></a>麼正似盲人摸象各說一耑所謂苦瓠連根苦甜瓜<a 
name="0096a14" id="0096a14"></a>徹蒂甜也二人見與麼道禮拜歎言大師大慈令我<a 
name="0096a15" id="0096a15"></a>得入遊戲神通無礙三昧師顧左右云前頭猶易可<a 
name="0096a16" id="0096a16"></a>末後更愁人。</p><a 
name="0096a17" id="0096a17"></a><p style="text-indent: 0em; margin-left: 0em"><span class="linehead"></span>上堂如何是諸佛出身處有者道東山水上行有者<a 
name="0096a18" id="0096a18"></a>道西河火裏坐有者道熏風自南來殿閣生微涼五<a 
name="0096a19" id="0096a19"></a>福則不然新發意菩薩亦复不能知。</p><a 
name="0096a20" id="0096a20"></a><p style="text-indent: 0em; margin-left: 0em"><span class="linehead"></span>上堂不取一法雞寒上樹不舍一法鴨寒下水臨濟<a 
name="0096a21" id="0096a21"></a>喝似雷德山棒如雨五福即不然貓兒偏解捉老鼠<a 
name="0096a22" id="0096a22"></a>或有出來道華王座上不得寐語五福向道汝也不<a 
name="0096a23" id="0096a23"></a>妨伶俐。</p><a 
name="0096a24" id="0096a24"></a><p style="text-indent: 0em; margin-left: 0em"><span class="linehead"></span>順蒙守府陳公供法衣上堂廣大門風威德自在如<a 
name="0096a25" id="0096a25"></a>師王出窟百獸潛蹤應龍在天一雨甘澍可與日月<a 
name="0096a26" id="0096a26"></a>增光良不虛也正如陳公居士見將軍身護持正法<a 
name="0096a27" id="0096a27"></a>供此法服不惟報答二恩亦要大地人成佛以衣拂<a 
name="0096a28" id="0096a28"></a>一拂云一領雲霞無相服人天普蔭萬斯年复舉迦<a 
name="0096a29" id="0096a29"></a>葉倒卻門前剎竿著話拈云迦葉雖有肘後靈符爭<a 
name="0096a30" id="0096a30"></a>奈是靴裏動指阿難雖有掌上明珠爭奈是喉中抓<a 
name="0096b01" id="0096b01"></a>癢若是五福但舉起衣云者是陳居士供底。</p><a 
name="0096b02" id="0096b02"></a><p style="text-indent: 0em; margin-left: 0em"><span class="linehead"></span>上堂父母未生前虎咬大蟲父母<span class="corr" title='[巳&gt;已]'>已</span>生後蛇吞鱉鼻<a 
name="0096b03" id="0096b03"></a>恁麼也是指蹤畫跡既然他自休大德請法如何舉<a 
name="0096b04" id="0096b04"></a>似拈起烏藤條擊落天邊月。</p><a 
name="0096b05" id="0096b05"></a><p style="text-indent: 0em; margin-left: 0em"><span class="linehead"></span>上堂鳳翔居士追修冥福作合羅飯滿盂蘭盆海眾<a 
name="0096b06" id="0096b06"></a>雲臻凡聖蝟集吹大法贏擊大法鼓要山僧演大法<a 
name="0096b07" id="0096b07"></a>義是以登此寶座祇如大法義作麼生演山河天眼<a 
name="0096b08" id="0096b08"></a>裏世界法身中。</p><a 
name="0096b09" id="0096b09"></a><p style="text-indent: 0em; margin-left: 0em"><span class="linehead"></span>上堂驀召大眾昨夜三更山門與佛殿和歌自樂一<a 
name="0096b10" id="0096b10"></a>箇歌東家牛生卵西家馬出鵝一箇歌竿柬乾處尿<a 
name="0096b11" id="0096b11"></a>驢擇溼處屙五福見了也歌云碧雲綻處家家月鐵<a 
name="0096b12" id="0096b12"></a>樹花開處處春大眾你道者箇歌曲是何法中收。</p><a 
name="0096b13" id="0096b13"></a><p style="text-indent: 0em; margin-left: 0em"><span class="linehead"></span>普請上堂誰說為僧日日閒為僧擔負也相關天明<a 
name="0096b14" id="0096b14"></a>清課剛然了三頓梆聲催出山。</p><a 
name="0096b15" id="0096b15"></a><p style="text-indent: 0em; margin-left: 0em"><span class="linehead"></span>上堂生死事大不可放逸若一放逸未免棒喫恁麼<a 
name="0096b16" id="0096b16"></a>告報或有箇猛烈漢子出來推倒禪床喝散大眾道<a 
name="0096b17" id="0096b17"></a>老和尚你面皮厚多少山僧也祇得忍气歸方丈何<a 
name="0096b18" id="0096b18"></a>也者樣衲子也難得。</p><a 
name="0096b19" id="0096b19"></a><p style="text-indent: 0em; margin-left: 0em"><span class="linehead"></span>上堂夜來堂裏一僧呈箇頌子云此亦不曾往彼亦<a 
name="0096b20" id="0096b20"></a>不曾來斂眉天外看明月在蒼苔者箇頌子大似喫<a 
name="0096b21" id="0096b21"></a>官酒臥官街當處死當處薶有甚觀光。</p><a 
name="0096b22" id="0096b22"></a><p style="text-indent: 0em; margin-left: 0em"><span class="linehead"></span>上堂舉鼓山上堂云鼓山門下不得咳唾時有僧咳<a 
name="0096b23" id="0096b23"></a>嗽一聲山云作麼生僧云傷風山云傷風即得師云<a 
name="0096b24" id="0096b24"></a>還知大小鼓山被者僧熱謾麼若知還可救得所謂<a 
name="0096b25" id="0096b25"></a>咳唾落九天隨風生珠玉。</p><a 
name="0096b26" id="0096b26"></a><p style="text-indent: 0em; margin-left: 0em"><span class="linehead"></span>解制上堂豎法幢立宗旨養育才器開盧韝展鉗錘<a 
name="0096b27" id="0096b27"></a>陶鑄俊傑此是五福與諸仁者廝結眉毛打者鼓笛<a 
name="0096b28" id="0096b28"></a>然不知老面皮厚多少也雖然聖制周完諸人四去<a 
name="0096b29" id="0096b29"></a>若遇著伶俐底問五福說甚麼法如何抵對。</p><a 
name="0096b30" id="0096b30"></a><p style="text-indent: 0em; margin-left: 0em"><span class="linehead"></span>上堂維摩杜口於毗邪釋迦掩室於因沙玄沙築指<a 
name="0096c01" id="0096c01"></a>於鳶嶺雪峰悟道於鼇鎮識得此四老子當堂分付<a 
name="0096c02" id="0096c02"></a>法印正所謂鄭州梨青州棗萬物無過出處好复云<a 
name="0096c03" id="0096c03"></a>子丑寅卯。</p><a 
name="0096c04" id="0096c04"></a><p style="text-indent: 0em; margin-left: 0em"><span class="linehead"></span>上堂僧問天地未分聖凡未著者箇主翁在甚麼處<a 
name="0096c05" id="0096c05"></a>師云頭指天腳蹋地進云除卻者箇&#x807B;師卓杖一下<a 
name="0096c06" id="0096c06"></a>云是甚麼問如何是臧身句師云一片白雲橫谷口<a 
name="0096c07" id="0096c07"></a>乃以杖指露柱云要見麼見見之時見非見山僧不<a 
name="0096c08" id="0096c08"></a>妨通一線未分已分問若何兩箇五百是一貫复顧<a 
name="0096c09" id="0096c09"></a>左右云何曾是符到奉行兵隨印轉。</p><a 
name="0096c10" id="0096c10"></a><p style="text-indent: 0em; margin-left: 0em"><span class="linehead"></span>普請上堂烏衣語梁不住雲水道人非閒所以五福<a 
name="0096c11" id="0096c11"></a>梆催又要大家出山召眾云古人道柴般人人般柴<a 
name="0096c12" id="0096c12"></a>即不問登山涉水還有觸目菩提麼眾無對師代云<a 
name="0096c13" id="0096c13"></a>般柴去。</p><a 
name="0096c14" id="0096c14"></a><p style="text-indent: 0em; margin-left: 0em"><span class="linehead"></span>龍潭竹雲室上堂龍池龍起萬浪千濤雅對雅鳴三<a 
name="0096c15" id="0096c15"></a>村兩落即不無如何是衲僧本分事石龜吞卻鐵鷂<a 
name="0096c16" id="0096c16"></a>子木人騎著玉麒麟。</p><a 
name="0096c17" id="0096c17"></a><p style="text-indent: 0em; margin-left: 0em"><span class="linehead"></span>上堂一二三四五六七楊岐老子舌頭赤新婦騎驢<a 
name="0096c18" id="0096c18"></a>阿家牽伶俐衲僧爭得識喝一喝。</p><a 
name="0096c19" id="0096c19"></a><p style="text-indent: 0em; margin-left: 0em"><span class="linehead"></span>上堂僧問黃檗行化即不問婆子掩門意若何師云<a 
name="0096c20" id="0096c20"></a>饒汝伶俐也須疑三十年進云也是幾度賣來還自<a 
name="0096c21" id="0096c21"></a>買為憐松竹引清風師云爭奈缽盂何進云閉門推<a 
name="0096c22" id="0096c22"></a>出人不識一任梅花別樣薌師云太無猒生乃云即<a 
name="0096c23" id="0096c23"></a>心即佛驢覷井非心非佛井覷驢不是心不是佛不<a 
name="0096c24" id="0096c24"></a>是物擔枷過狀三世諸佛有口祇堪挂壁且喜沒交<a 
name="0096c25" id="0096c25"></a>涉還委悉麼拈拄杖卓一下云棒下無生忍臨機不<a 
name="0096c26" id="0096c26"></a>見師。</p><a 
name="0096c27" id="0096c27"></a><p style="text-indent: 0em; margin-left: 0em"><span class="linehead"></span>上堂連朝雨雪下峰頭各寮松火燒盧頭猿沒嶺頭<a 
name="0096c28" id="0096c28"></a>鳥絕支頭隴上寒梅不徹頭不可頭上更安頭。</p><a 
name="0096c29" id="0096c29"></a><p style="text-indent: 0em; margin-left: 0em"><span class="linehead"></span>上堂舉徑山和尚云法是常法道是常道拶破面門<a 
name="0096c30" id="0096c30"></a>點即不到師云徑山老人好箇曲調千載之下可惜<a 
name="0097a01" id="0097a01"></a>無人接拍山僧未免狗尾續貂乃云法是常法道是<a 
name="0097a02" id="0097a02"></a>常道拶破面門旁觀者笑。</p><a 
name="0097a03" id="0097a03"></a><p style="text-indent: 0em; margin-left: 0em"><span class="linehead"></span>上堂山僧今年四十回首祇如瞚息自笑平生驅馳<a 
name="0097a04" id="0097a04"></a>何曾得閒半日拈拂子拂一拂云不可以知知不可<a 
name="0097a05" id="0097a05"></a>以識識正恁麼時如何行招兩社僧共步青山月。</p><a 
name="0097a06" id="0097a06"></a><p style="text-indent: 0em; margin-left: 0em"><span class="linehead"></span>上堂天下叢林浴佛獨是者裏最毒請看八德盆中<a 
name="0097a07" id="0097a07"></a>惡水一瓢澆沃大眾還有知恩報恩者麼眾無對良<a 
name="0097a08" id="0097a08"></a>久云須是木上座始得便擿下。</p><a 
name="0097a09" id="0097a09"></a><a 
name="0097a10" id="0097a10"></a><p><span class="juanname">嵩山野竹禪師語錄卷一<span class="note">(終)</span></span></p>
<hr>【經文資訊】嘉興藏第 29 冊 No. B224 嵩山野竹禪師錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index48ee.html?index=J29nB224" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB224_001 by HTTrack Website Copier/3.x [XR&CO'2014], Tue, 07 Jun 2016 07:11:46 GMT -->
</html>
