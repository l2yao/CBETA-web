<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB311_014 by HTTrack Website Copier/3.x [XR&CO'2014], Tue, 07 Jun 2016 07:13:06 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=664098253&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34nB311&amp;utmp=%2Fmobile%2Findex.php%3Findex%3DJ34nB311_014&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0848.html?index=J34nB311_013" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第34冊<br/>No.B311 天界覺浪盛禪師全錄 (33卷)<br/>【明 道盛說　大成．大然等較　後附杖門隨集】<br/>第 14 卷</p>
	<a href="index85db-2.html?index=J34nB311_015" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B311" sutra_name="天界覺浪盛禪師全錄" sutra_juan="[卷14]">　
<a 
name="0668b01" id="0668b01"></a><p><span class="juanname">天界覺浪盛禪師全錄卷之十四</span></p><a 
name="0668b02" id="0668b02"></a><a 
name="0668b03" id="0668b03"></a><p style="margin-left: 4em"><span class="byline">門人　大嵩　大權　大韶　大麟　較</span></p><a 
name="0668b04" id="0668b04"></a><p style="margin-left: 2em"><span class="headname">贊</span></p><a 
name="0668b05" id="0668b05"></a><p style="margin-left: 3em"><span class="headname">三大士贊<span class="note">(夢筆山常住請)</span></span></p><a 
name="0668b06" id="0668b06"></a><p><span class="lg">有遮一箇不可無遮兩個恰好三個可以同行同住<a 
name="0668b07" id="0668b07"></a>同坐同臥同做些子事同說些子話試問做甚麼事<a 
name="0668b08" id="0668b08"></a>說甚麼話噫你不是我同流即與你道破又堪作個<a 
name="0668b09" id="0668b09"></a>甚麼</span></p><a 
name="0668b10" id="0668b10"></a><p style="text-indent: 0em; margin-left: 0em"><span class="headname">　　　　又<span class="note">(無欺禪人請)</span></span></p><a 
name="0668b11" id="0668b11"></a><p><span class="lg">壁立萬仞石不自知漩復千里水不自疑煙雲生處<a 
name="0668b12" id="0668b12"></a>望者自奇良久云我不欺汝汝無自欺</span></p><a 
name="0668b13" id="0668b13"></a><p style="text-indent: 0em; margin-left: 0em"><span class="headname">　　　　又<span class="note">(古拙上座請)</span></span></p><a 
name="0668b14" id="0668b14"></a><p><span class="lg">大千撮來如芥子大拋人面前七奇八怪文殊普賢<a 
name="0668b15" id="0668b15"></a>起佛見法見墮二鐵圍至今莫辨獨觀自在袖手默<a 
name="0668b16" id="0668b16"></a>踞如伏太阿橫截三世咄誰是不用命者便恁麼去</span></p><a 
name="0668b17" id="0668b17"></a><p style="text-indent: 0em; margin-left: 0em"><span class="headname">　　　　又</span></p><a 
name="0668b18" id="0668b18"></a><p><span class="lg">此是何時袖手閒坐一片婆心堪作甚麼若謂救苦<a 
name="0668b19" id="0668b19"></a>尋聲是向外馳求安知掩室面壁非向上墮畢竟如<a 
name="0668b20" id="0668b20"></a>何得箇出身免遭明眼特地勘破</span></p><a 
name="0668b21" id="0668b21"></a><p style="text-indent: 0em; margin-left: 0em"><span class="headname">　　　　又</span></p><a 
name="0668b22" id="0668b22"></a><p><span class="lg">盞子撲落地碟子成七片忙殺小善財百城尋不見<a 
name="0668b23" id="0668b23"></a>遮消息誰能薦黃鶯啼斷洛伽春幾點落花浮水面</span></p><a 
name="0668b24" id="0668b24"></a><p style="text-indent: 0em; margin-left: 0em"><span class="headname">　　　　又<span class="note">(姚門方氏清芬閣畫年七十一)</span></span></p><a 
name="0668b25" id="0668b25"></a><p><span class="lg">枯木崖前下毒火五臺路上透金塵赤腳波斯弄明<a 
name="0668b26" id="0668b26"></a>月驚起姑姑似婦人</span></p><a 
name="0668b27" id="0668b27"></a><p style="margin-left: 3em"><span class="headname">普賢大士飲象圖贊</span></p><a 
name="0668b28" id="0668b28"></a><p><span class="lg">能負願行之奇必濟生死之險鼻孔既由我牽腳跟<a 
name="0668b29" id="0668b29"></a>何妨你轉飲法乳之恩深勞汗血之報顯咄只今是<a 
name="0668b30" id="0668b30"></a>誰具得遮般手眼</span></p><a 
name="0668c01" id="0668c01"></a><p style="margin-left: 3em"><span class="headname">題達磨大士贊</span></p><a 
name="0668c02" id="0668c02"></a><p><span class="lg">一函未開一缽未付獨坐堆堆做個甚麼只遮些兒<a 
name="0668c03" id="0668c03"></a><span class="corr" title='[巳&gt;已]'>已</span>便惑亂了西天東土</span></p><a 
name="0668c04" id="0668c04"></a><p style="text-indent: 0em; margin-left: 0em"><span class="headname">　　　　又</span></p><a 
name="0668c05" id="0668c05"></a><p><span class="lg">遮箇老臊鬍抱膝坐巖谷眉攢天竺愁眼凝震旦毒<a 
name="0668c06" id="0668c06"></a>不知欲何為咄</span></p><a 
name="0668c07" id="0668c07"></a><p style="text-indent: 0em; margin-left: 0em"><span class="headname">　　　　又</span></p><a 
name="0668c08" id="0668c08"></a><p><span class="lg">流支遇你藥不毒圜通藥毒不遇你如今覓你真裔<a 
name="0668c09" id="0668c09"></a>苗毒死渠則你禍止咄不見道士為知<span class="corr" title='[巳&gt;己]'>己</span>者死</span></p><a 
name="0668c10" id="0668c10"></a><p style="text-indent: 0em; margin-left: 0em"><span class="headname">　　　　又</span></p><a 
name="0668c11" id="0668c11"></a><p><span class="lg">折蘆渡江時惜不遇黃檗打斷你腳跟何處去作賊<a 
name="0668c12" id="0668c12"></a>遮賊賊那知千載下有人捉得捉得後如何拈拄杖<a 
name="0668c13" id="0668c13"></a>便打云還不知黑白你會折蘆過江我會穿鞋走路<a 
name="0668c14" id="0668c14"></a>捏怪讓你西來安分輸我東土秪有一可疑可恨底<a 
name="0668c15" id="0668c15"></a>緣故害又害不得毒又毒不死卻能使我此土萬世<a 
name="0668c16" id="0668c16"></a>之人不是此悟便是此誤</span></p><a 
name="0668c17" id="0668c17"></a><p style="margin-left: 3em"><span class="headname">杭州崇先真歇清了禪師贊</span></p><a 
name="0668c18" id="0668c18"></a><p><span class="lg">秀骨挺雪峨於天半丰神拂春曉於眉端空劫全提<a 
name="0668c19" id="0668c19"></a>撩象王鼻孔丹霞一掌奮師子爪牙路轉生機句開<a 
name="0668c20" id="0668c20"></a>活眼七據緇海寶座籠雲五捧紫泥金襴耀日捲洞<a 
name="0668c21" id="0668c21"></a>簾於鶴嶺標宗塔於皋亭燈傳法界真光脈接遮那<a 
name="0668c22" id="0668c22"></a>慧命</span></p><a 
name="0668c23" id="0668c23"></a><p style="margin-left: 3em"><span class="headname">先壽昌師翁真贊</span></p><a 
name="0668c24" id="0668c24"></a><p><span class="lg">阿呵呵遮老漢究竟你生平吃飯與人一般香屙屎<a 
name="0668c25" id="0668c25"></a>與人一盤臭何故滿天下人個個稱玄贊妙莫是你<a 
name="0668c26" id="0668c26"></a>于世法出世法別有一竅麼噫不是你腳下遮箇兒<a 
name="0668c27" id="0668c27"></a>孫爭解向你面前發遮一笑</span></p><a 
name="0668c28" id="0668c28"></a><p style="text-indent: 0em; margin-left: 0em"><span class="headname">　　　　又</span></p><a 
name="0668c29" id="0668c29"></a><p><span class="lg">面不如翁面心<span class="corr" title='[巳&gt;已]'>已</span>是翁心雲巖不良久洞山不沉吟<a 
name="0668c30" id="0668c30"></a>睹影逢渠人不識閒聽鳥語落花陰</span></p><a 
name="0669a01" id="0669a01"></a><p style="margin-left: 3em"><span class="headname">紫柏達觀大師贊</span></p><a 
name="0669a02" id="0669a02"></a><p><span class="lg">有牙如利劍口似血盆之气概惜無吹滅紙燭者與<a 
name="0669a03" id="0669a03"></a>激揚有肋下築拳面上揮掌之豪雄惜無徹底痛棒<a 
name="0669a04" id="0669a04"></a>者與創發雖則生不逢人然而道<span class="corr" title='[巳&gt;已]'>已</span>驚世至於重開<a 
name="0669a05" id="0669a05"></a>眼藏為法忘軀此又誰曾不飲其法乳者乎咦</span></p><a 
name="0669a06" id="0669a06"></a><p style="margin-left: 3em"><span class="headname">雲栖蓮池大師贊</span></p><a 
name="0669a07" id="0669a07"></a><p><span class="lg">全身拶透娑婆不與人共天日拈一句截斷聖凡命<a 
name="0669a08" id="0669a08"></a>根煉百毒消盡古今秘密不是太煞利害正要使冤<a 
name="0669a09" id="0669a09"></a>親打箇生死開交始可同門出入大哉古佛無所不<a 
name="0669a10" id="0669a10"></a>用其極</span></p><a 
name="0669a11" id="0669a11"></a><p style="margin-left: 3em"><span class="headname">曹溪憨山大師贊</span></p><a 
name="0669a12" id="0669a12"></a><p><span class="lg">長干拔劍五髻搖鈴弄牢山之牙爪激天闕之雷霆<a 
name="0669a13" id="0669a13"></a>蛟龍驚而啟蟄海嶽震而飛腥民其衣而執戟冠其<a 
name="0669a14" id="0669a14"></a>髮以著經重闢南華吹風旛之遠影獨留肉像配祖<a 
name="0669a15" id="0669a15"></a>殿之高楹誰能眼開作天夢之游戲公善憨密發海<a 
name="0669a16" id="0669a16"></a>印之光清</span></p><a 
name="0669a17" id="0669a17"></a><p style="margin-left: 3em"><span class="headname">東苑老和尚真贊</span></p><a 
name="0669a18" id="0669a18"></a><p><span class="lg">造維摩室覷破佛土皆空過趙州關喝倒壽昌作怪<a 
name="0669a19" id="0669a19"></a>訪大仰幾番盤錯阿兄出東苑一場漏逗故物性情<a 
name="0669a20" id="0669a20"></a>孤僻事跡疏違入夷山而折杖遇浪子而覆舟遯世<a 
name="0669a21" id="0669a21"></a>無依至死絕侶就地艸埋誰請塔樣欲見龍眠雲起<a 
name="0669a22" id="0669a22"></a>須聽虎嘯風生</span></p><a 
name="0669a23" id="0669a23"></a><p style="margin-left: 3em"><span class="headname">天童密雲和上贊</span></p><a 
name="0669a24" id="0669a24"></a><p><span class="lg">遮箇老凍膿還有勘破你生平利害者麼拈一枝杖<a 
name="0669a25" id="0669a25"></a>子幾乎打殺天下人弄一枝拂子幾乎賺殺天下人<a 
name="0669a26" id="0669a26"></a>今日性命果然落在圜通手裏也好與劈頭痛棒三<a 
name="0669a27" id="0669a27"></a>十且道是打殺伊是賺殺伊天下衲子各為伊領去</span></p><a 
name="0669a28" id="0669a28"></a><p style="text-indent: 0em; margin-left: 0em"><span class="headname">　　　　又</span></p><a 
name="0669a29" id="0669a29"></a><p><span class="lg">昔入閩時冤家相遇曾施陷虎之機特驗出身之路<a 
name="0669a30" id="0669a30"></a>要奪你拄杖愈是橫行既罵我懸梁何妨高豎咸驚<a 
name="0669b01" id="0669b01"></a>法戰斬新誰識兵符密御方今欲買棒棒見血之蒿<a 
name="0669b02" id="0669b02"></a>枝切莫錯認遮老橛頭底招牌始得不誤主顧</span></p><a 
name="0669b03" id="0669b03"></a><p style="margin-left: 3em"><span class="headname">雲門散木澄老和尚真</span></p><a 
name="0669b04" id="0669b04"></a><p><span class="lg">誰射南方一箇兒濺出新豐枝上血石繖驚生散木<a 
name="0669b05" id="0669b05"></a>花妒殘秦望山頭月瞻懸越門獅吼禹穴從斯毒气<a 
name="0669b06" id="0669b06"></a>不能藏千古冤深難與雪</span></p><a 
name="0669b07" id="0669b07"></a><p style="margin-left: 3em"><span class="headname">聞谷大師影</span></p><a 
name="0669b08" id="0669b08"></a><p><span class="lg">穎脫窯瓶禿號掌石鬧藍裏抽條冷灰中返擲狹路<a 
name="0669b09" id="0669b09"></a>曾逢渠拶教牛上壁將我鼓山箭上加尖奈棄禹門<a 
name="0669b10" id="0669b10"></a>跳浪一霹</span></p><a 
name="0669b11" id="0669b11"></a><p style="margin-left: 3em"><span class="headname">顓愚大師像贊</span></p><a 
name="0669b12" id="0669b12"></a><p><span class="lg">稟童真身奮大人志參空印之無文挈清涼之未墜<a 
name="0669b13" id="0669b13"></a>策杖撥天下兩眼自奇退步占寰中四依獨貴半生<a 
name="0669b14" id="0669b14"></a>善病以破情一味平嘗而得意末後振作金陵別有<a 
name="0669b15" id="0669b15"></a>孤光照世</span></p><a 
name="0669b16" id="0669b16"></a><p style="margin-left: 3em"><span class="headname">三世真贊<span class="note">(有引時奇侍者請)</span></span></p><a 
name="0669b17" id="0669b17"></a><p><span class="lg">少林一宗之有洞上至我壽昌此時無此人可乎繼<a 
name="0669b18" id="0669b18"></a>有我東苑而獨有天界此時無此人可乎彼此一時<a 
name="0669b19" id="0669b19"></a>此三人為何人乎吾奇子試自視之知此則千百年<a 
name="0669b20" id="0669b20"></a>前千萬世後更是何人題曰鴆鳥影落水中魚鱉觸<a 
name="0669b21" id="0669b21"></a>之皆死毒鼓聲撾耳外遠近聞者立亡你遮三個老<a 
name="0669b22" id="0669b22"></a>怪物無始積毒犯人此時還曾有佛祖邪魔于名色<a 
name="0669b23" id="0669b23"></a>前殺活裏別有出身路麼喝一喝云收</span></p><a 
name="0669b24" id="0669b24"></a><p style="margin-left: 3em"><span class="headname">博山老和尚真贊</span></p><a 
name="0669b25" id="0669b25"></a><p><span class="lg">壽昌得箇不肯急水灘頭拋篙藥山無藏身處見人<a 
name="0669b26" id="0669b26"></a>上樹忽號黃金弗與增色打破雪關拴牢活埋天下<a 
name="0669b27" id="0669b27"></a>英雄漢萬里雲霄飛羽毛誰見毛鳳凰山上烈風愈<a 
name="0669b28" id="0669b28"></a>高</span></p><a 
name="0669b29" id="0669b29"></a><p style="margin-left: 3em"><span class="headname">闃然大師塔上贊</span></p><a 
name="0669b30" id="0669b30"></a><p><span class="lg">鐘聲撞倒金樓月惹得寶方棒幾折低頭誓欲去活<a 
name="0669c01" id="0669c01"></a>埋卻怪杖人輕漏洩以故末後於祖庭結此業到來<a 
name="0669c02" id="0669c02"></a>人剔眉睫黃龍角上弄風光無縫塔前笑不徹</span></p><a 
name="0669c03" id="0669c03"></a><p style="margin-left: 3em"><span class="headname">鼓山永覺和尚像</span></p><a 
name="0669c04" id="0669c04"></a><p><span class="lg">大好聖箭射透石鼓賺殺太原幾遭猛虎如何影弄<a 
name="0669c05" id="0669c05"></a>鴛湖驚得木人起舞為甚麼起舞只為誤沾著了他<a 
name="0669c06" id="0669c06"></a>的毒蠱</span></p><a 
name="0669c07" id="0669c07"></a><p style="margin-left: 3em"><span class="headname">天童山翁和上像</span></p><a 
name="0669c08" id="0669c08"></a><p><span class="lg">前天童以一棒撼臨濟復起後天童以三玄振太白<a 
name="0669c09" id="0669c09"></a>高風棒不透玄終非所出玄不透棒將何所宗一任<a 
name="0669c10" id="0669c10"></a>明眼擇其異同吾以心交有在是故獨讓山翁</span></p><a 
name="0669c11" id="0669c11"></a><p style="margin-left: 3em"><span class="headname">佛日石雨和尚影</span></p><a 
name="0669c12" id="0669c12"></a><p><span class="lg">兄從雪峰輥毬來我往鼓山放箭去恰值黯淡灘頭<a 
name="0669c13" id="0669c13"></a>招手一笑直得船驚目注旋於南屏徑山又隔角相<a 
name="0669c14" id="0669c14"></a>思卻成箇巖頭道底末後句咄且放過遮一著</span></p><a 
name="0669c15" id="0669c15"></a><p style="margin-left: 3em"><span class="headname">靈巖儲和尚</span></p><a 
name="0669c16" id="0669c16"></a><p><span class="lg">濟下<span class="corr" title='[巳&gt;已]'>已</span>仆之宗決不可無天童又不可無三峰更不<a 
name="0669c17" id="0669c17"></a>可無未翁如孤賒易於流弊須正遍妙乎協中面門<a 
name="0669c18" id="0669c18"></a>豎亞機如電棒眼三玄活似龍問誰為靈巖知<span class="corr" title='[巳&gt;己]'>己</span>莫<a 
name="0669c19" id="0669c19"></a>不是栖霞老儂</span></p><a 
name="0669c20" id="0669c20"></a><p style="margin-left: 3em"><span class="headname">撒真人贊<span class="note">(示道人俗號王靈官者)</span></span></p><a 
name="0669c21" id="0669c21"></a><p><span class="lg">嘗聞撒真人誓死學仙道王靈官執鞭隨之以察考<a 
name="0669c22" id="0669c22"></a>伺其一念差鐵鞭擊破腦覷捕歷年多一毫無潦艸<a 
name="0669c23" id="0669c23"></a>畏敬而神明身心冰月皎千聖無別傳此鞭須自討</span></p><a 
name="0669c24" id="0669c24"></a><p style="margin-left: 3em"><span class="headname">黃海岸儀部贊</span></p><a 
name="0669c25" id="0669c25"></a><p><span class="lg">遮一著子誰敢當鋒公能拼命深入吾宗入吾宗何<a 
name="0669c26" id="0669c26"></a>所得卻又能殺能活於世法出世法作白拈賊咄</span></p><a 
name="0669c27" id="0669c27"></a><p style="margin-left: 3em"><span class="headname">題金正希太史寫大士像</span></p><a 
name="0669c28" id="0669c28"></a><p><span class="lg">觀世音菩薩將錢買胡餅放下手是箇饅頭試問金<a 
name="0669c29" id="0669c29"></a>太史正恁麼時如何著筆速道速道</span></p><a 
name="0669c30" id="0669c30"></a><p style="margin-left: 3em"><span class="headname">以有叟堂為妙意庵贊<span class="note">(有引)</span></span></p><a 
name="0670a01" id="0670a01"></a><p><span class="lg">予愛陶靖節詩二語妙絕有云汲汲魯中叟彌縫使<a 
name="0670a02" id="0670a02"></a>其淳于此足以想見五柳先生雖不以名教自命其<a 
name="0670a03" id="0670a03"></a>于拈提聖人刻的處若身有之其為住持名教亦大<a 
name="0670a04" id="0670a04"></a>矣唐空翁今之處士也能以名教挽世不辭落草入<a 
name="0670a05" id="0670a05"></a>泥其于性命指歸能決焚舟破釜視其身世<span class="corr" title='[巳&gt;已]'>已</span>如薪<a 
name="0670a06" id="0670a06"></a>盡而火將別傳得其名教又似薪傳而火愈不盡夫<a 
name="0670a07" id="0670a07"></a>如是無乃將娑婆極樂打成一片就中以金針玉線<a 
name="0670a08" id="0670a08"></a>而彌縫之亦可謂汲汲者矣乃為之贊烏龍之有潭<a 
name="0670a09" id="0670a09"></a>兮何潛見之不可以變通其能用九用六兮何亢戰<a 
name="0670a10" id="0670a10"></a>之不可以始終聞朝夕以知其故兮妙乎環中之道<a 
name="0670a11" id="0670a11"></a>以應無窮吾以是知唐翁之無不可以西東</span></p><a 
name="0670a12" id="0670a12"></a><p style="margin-left: 3em"><span class="headname">自贊</span></p><a 
name="0670a13" id="0670a13"></a><p><span class="lg">既欲傳我真如何傳我假果然傳我假卻也真脫洒<a 
name="0670a14" id="0670a14"></a>不見龐公一遇馬大師便解將那沒柄笊籮撈盡他<a 
name="0670a15" id="0670a15"></a>天上天下</span></p><a 
name="0670a16" id="0670a16"></a><p style="text-indent: 0em; margin-left: 0em"><span class="headname">　　　　又</span></p><a 
name="0670a17" id="0670a17"></a><p style="text-indent: 0em; margin-left: 0em"><span class="linehead"></span>遮箇半夜教化不知向那裏討彼嗟生不逢時我喜<a 
name="0670a18" id="0670a18"></a>來得恰好不辭從井救人何嫌赴溺援嫂肉白骨須<a 
name="0670a19" id="0670a19"></a>用靈丹醫死馬弗煩本艸刀斬刀殺活無痕毒攻毒<a 
name="0670a20" id="0670a20"></a>神奇莫考即有箇絕後重甦底來應笑他投曉不早。</p><a 
name="0670a21" id="0670a21"></a><p style="text-indent: 0em; margin-left: 0em"><span class="headname">　　　　又</span></p><a 
name="0670a22" id="0670a22"></a><p style="text-indent: 0em; margin-left: 0em"><span class="linehead"></span>活貓兒叫出怪頭死馬駒踏出奇腹劫火中燒出惡<a 
name="0670a23" id="0670a23"></a>腳涅槃後迸出蠱毒遮裏識得吾真擉瞎佛祖眼目<a 
name="0670a24" id="0670a24"></a>咄。</p><a 
name="0670a25" id="0670a25"></a><p style="text-indent: 0em; margin-left: 0em"><span class="headname">　　　　又</span></p><a 
name="0670a26" id="0670a26"></a><p style="text-indent: 0em; margin-left: 0em"><span class="linehead"></span>咄遮箇放浪漢五十三年腳不點地圜通選聖未開<a 
name="0670a27" id="0670a27"></a>場會祖圖來百<span class="corr" title='[[示*集]&gt;雜]'>雜</span>碎今住雙徑峰頭亦且不曾發市<a 
name="0670a28" id="0670a28"></a>一片熱心海底燒兩隻冷眼天上視視何意竊笑達<a 
name="0670a29" id="0670a29"></a>磨卻似折本了歸日久收得震旦許多大利噫正當<a 
name="0670a30" id="0670a30"></a>恁麼時我也疑著你。</p><a 
name="0670b01" id="0670b01"></a><p style="text-indent: 0em; margin-left: 0em"><span class="headname">　　　　又<span class="note">(門人竺菴成公請)</span></span></p><a 
name="0670b02" id="0670b02"></a><p style="text-indent: 0em; margin-left: 0em"><span class="linehead"></span>我不假人以顏色阿誰特地能描得饒他良久裏傳<a 
name="0670b03" id="0670b03"></a>來未是雙徑真骨血如何是真骨血自有人常于此<a 
name="0670b04" id="0670b04"></a>切。</p><a 
name="0670b05" id="0670b05"></a><p style="text-indent: 0em; margin-left: 0em"><span class="headname">　　　　又</span></p><a 
name="0670b06" id="0670b06"></a><p style="text-indent: 0em; margin-left: 0em"><span class="linehead"></span>遮漢於一切法不敢作死看不敢作假看不敢作難<a 
name="0670b07" id="0670b07"></a>看不敢作易看或曰早哩或曰未必或曰恁麼那或<a 
name="0670b08" id="0670b08"></a>曰是甚的或曰我也不知我也不會或曰我恰活卓<a 
name="0670b09" id="0670b09"></a>卓地見得有絕沒交涉底奇特事或曰你還識浪杖<a 
name="0670b10" id="0670b10"></a>人麼有箇曰我也不董得不妨大笑打他一棒曰放<a 
name="0670b11" id="0670b11"></a>過即不可。</p><a 
name="0670b12" id="0670b12"></a><p style="text-indent: 0em; margin-left: 0em"><span class="headname">　　　　又</span></p><a 
name="0670b13" id="0670b13"></a><p style="text-indent: 0em; margin-left: 0em"><span class="linehead"></span>一生從井救人誰知別有出身卻是難為親近要箇<a 
name="0670b14" id="0670b14"></a>眼裏有筋鎮州蘿蔔休誇大拄杖頭防鱉鼻瞋。</p><a 
name="0670b15" id="0670b15"></a><p style="text-indent: 0em; margin-left: 0em"><span class="headname">　　　　又<span class="note">(門人松影麟公請)</span></span></p><a 
name="0670b16" id="0670b16"></a><p style="text-indent: 0em; margin-left: 0em"><span class="linehead"></span>江南踏白多年洒掃幾成破帚被人描出請題拶得<a 
name="0670b17" id="0670b17"></a>慚無措手昨鬥湊了前後底行跡一篇又何異乎糞<a 
name="0670b18" id="0670b18"></a>穢中再加抖擻立時扯碎焚之掉轉逼墻狗口乃爾<a 
name="0670b19" id="0670b19"></a>大罵你遮松影廝兒何不如他掣風顛子為我打一<a 
name="0670b20" id="0670b20"></a>箇痛快筋斗。</p><a 
name="0670b21" id="0670b21"></a><p style="text-indent: 0em; margin-left: 0em"><span class="headname">　　　　又</span></p><a 
name="0670b22" id="0670b22"></a><p style="text-indent: 0em; margin-left: 0em"><span class="linehead"></span>舉起筆自題也不難拈起棒打退汝諸人也不難拽<a 
name="0670b23" id="0670b23"></a>破遮軸子便行也不難每日焚香禮拜遮影子也不<a 
name="0670b24" id="0670b24"></a>難直饒能體此老志有大機用建一梵剎如尊正規<a 
name="0670b25" id="0670b25"></a>莊嚴將此供養於正宗堂為創法祖也不難秪是要<a 
name="0670b26" id="0670b26"></a>與此老親相見卻也難噁好貨定要你相見作麼即<a 
name="0670b27" id="0670b27"></a>別有相見處又堪作甚麼不能與你相見又怎生&#x807B;<a 
name="0670b28" id="0670b28"></a>呵呵呵秪遮些子便是汝諸人難相見處便是汝諸<a 
name="0670b29" id="0670b29"></a>人沒奈何處可不是難可不是難。</p><a 
name="0670b30" id="0670b30"></a><p style="text-indent: 0em; margin-left: 0em"><span class="headname">　　　　又</span></p><a 
name="0670c01" id="0670c01"></a><p style="text-indent: 0em; margin-left: 0em"><span class="linehead"></span>天無頭地無腳須彌無腰日月無殼遮條拄杖子一<a 
name="0670c02" id="0670c02"></a>生東敲西磕迫得太虛空大叫冤屈無下落達磨特<a 
name="0670c03" id="0670c03"></a>復來勸言老兄且放遮一線著如我小弟亦聽其得<a 
name="0670c04" id="0670c04"></a>髓得皮又何妨於醍醐毒藥杖人大怒云都是你遮<a 
name="0670c05" id="0670c05"></a>禍殃也放你不過那堪更錯錯錯錯。</p><a 
name="0670c06" id="0670c06"></a><p style="text-indent: 0em; margin-left: 0em"><span class="headname">　　　　又<span class="note">(栖霞然請)</span></span></p><a 
name="0670c07" id="0670c07"></a><p style="text-indent: 0em; margin-left: 0em"><span class="linehead"></span>遮漢一生自強故能眼空膽大有箇沒皮肚皮所以<a 
name="0670c08" id="0670c08"></a>見怪不怪江南將四十年今得兩椿痛快笑公可承<a 
name="0670c09" id="0670c09"></a>我宗攝山可傳我代杖人特地開宗千古破顏有在。</p><a 
name="0670c10" id="0670c10"></a><p style="text-indent: 0em; margin-left: 0em"><span class="headname">　　　　又<span class="note">(涵子請)</span></span></p><a 
name="0670c11" id="0670c11"></a><p style="text-indent: 0em; margin-left: 0em"><span class="linehead"></span>曾上皖江逆煙波而弄棹特登浮渡呵毒霧而驅風<a 
name="0670c12" id="0670c12"></a>去楚之計未成留吳之意有在復來姑孰平陸俄起<a 
name="0670c13" id="0670c13"></a>骨堆笑入圜扉地藏重翻公案不使兩間道沒故令<a 
name="0670c14" id="0670c14"></a>七論聲騰既碩果以天全亦快心于奇遇秪此一段<a 
name="0670c15" id="0670c15"></a>涵子頗知別有風規還須自見。</p><a 
name="0670c16" id="0670c16"></a><p style="text-indent: 0em; margin-left: 0em"><span class="headname">　　　　又<span class="note">(門人大嵩請)</span></span></p><a 
name="0670c17" id="0670c17"></a><p style="text-indent: 0em; margin-left: 0em"><span class="linehead"></span>廬山三百年毒藪死貓頭兒忽開口石耳馬耳峰齊<a 
name="0670c18" id="0670c18"></a>聾驚得西江藏北斗北斗藏消息別峨眉飛來一片<a 
name="0670c19" id="0670c19"></a>雪拄杖頭上叫蒼天觸處難逃此血熱。</p><a 
name="0670c20" id="0670c20"></a><p style="text-indent: 0em; margin-left: 0em"><span class="headname">　　　　又<span class="note">(竹關智請)</span></span></p><a 
name="0670c21" id="0670c21"></a><p style="text-indent: 0em; margin-left: 0em"><span class="linehead"></span>江南三月杜鶻啼血染梅枝日月迷不許夜參先捲<a 
name="0670c22" id="0670c22"></a>席傳薪獨聽旦時雞是何雞天生疾固自栖栖不妨<a 
name="0670c23" id="0670c23"></a>有客能歌鳳笑看河圖出欲齊。</p><a 
name="0670c24" id="0670c24"></a><p style="text-indent: 0em; margin-left: 0em"><span class="headname">　　　　又</span></p><a 
name="0670c25" id="0670c25"></a><p style="text-indent: 0em; margin-left: 0em"><span class="linehead"></span>少年一味是痴中年一味是迷老年一味是疲不知<a 
name="0670c26" id="0670c26"></a>末後何如切忌道著道得著卻也奇。</p><a 
name="0670c27" id="0670c27"></a><p style="text-indent: 0em; margin-left: 0em"><span class="headname">　　　　又<span class="note">(門人大英請)</span></span></p><a 
name="0670c28" id="0670c28"></a><p style="text-indent: 0em; margin-left: 0em"><span class="linehead"></span>大地&#x5647;糟自醉屈指幾個醒人痛口無禪無師忍使<a 
name="0670c29" id="0670c29"></a>千古陸沉故將毒醫死馬別有活法如神莫怪杖頭<a 
name="0670c30" id="0670c30"></a>高遠胡天擊出石麟。</p><a 
name="0671a01" id="0671a01"></a><p style="text-indent: 0em; margin-left: 0em"><span class="headname">　　　　又<span class="note">(門人大補請)</span></span></p><a 
name="0671a02" id="0671a02"></a><p style="text-indent: 0em; margin-left: 0em"><span class="linehead"></span>杖頭擊處無他事卻笑空山呼應多不是緊<span class="corr" title='[&#x7BD0;&gt;箍]'>箍</span>些子<a 
name="0671a03" id="0671a03"></a>密英雄何自出淆訛滿盤誠莫測遮著又如何去住<a 
name="0671a04" id="0671a04"></a>謾勞重劄印碧巖前看鳥啣花。</p><a 
name="0671a05" id="0671a05"></a><p style="text-indent: 0em; margin-left: 0em"><span class="headname">　　　　又<span class="note">(龍門法侄樵風妙請)</span></span></p><a 
name="0671a06" id="0671a06"></a><p style="text-indent: 0em; margin-left: 0em"><span class="linehead"></span>雙徑看竿頭鯉躍南屏笑爐裏雪飛又別十五年移<a 
name="0671a07" id="0671a07"></a>星換斗忽到皋亭仍撞著箇樵採底把住我&#x922F;斧子<a 
name="0671a08" id="0671a08"></a>問歇祖遮具靈骨付與阿誰咄你問是非者卻來惹<a 
name="0671a09" id="0671a09"></a>是非。</p><a 
name="0671a10" id="0671a10"></a><p style="text-indent: 0em; margin-left: 0em"><span class="headname">　　　　又</span></p><a 
name="0671a11" id="0671a11"></a><p style="text-indent: 0em; margin-left: 0em"><span class="linehead"></span>姑孰火燒裙帶香無驢新婦拖泥走過橋村酒<span class="corr" title='[巳&gt;已]'>已</span>親<a 
name="0671a12" id="0671a12"></a>嘗拋卻盃兒開笑口此笑口驚星斗皋竿風急閃紅<a 
name="0671a13" id="0671a13"></a>旗齊射鵠心看好手。</p><a 
name="0671a14" id="0671a14"></a><p style="text-indent: 0em; margin-left: 0em"><span class="headname">　　　　又<span class="note">(門人石潮寧請)</span></span></p><a 
name="0671a15" id="0671a15"></a><p style="text-indent: 0em; margin-left: 0em"><span class="linehead"></span>瘦笻曾<span class="corr" title='[剌&gt;刺]'>刺</span>遮那血造論風驚泥缽沙誰似殷勤奴見<a 
name="0671a16" id="0671a16"></a>婢天光日月兩挨磨今湊拍還唱歌喜看披襴能起<a 
name="0671a17" id="0671a17"></a>舞何妨習气震山河。</p><a 
name="0671a18" id="0671a18"></a><p style="text-indent: 0em; margin-left: 0em"><span class="headname">　　　　又<span class="note">(門人梅逢忍請)</span></span></p><a 
name="0671a19" id="0671a19"></a><p style="text-indent: 0em; margin-left: 0em"><span class="linehead"></span>馬耳石耳齊聽鼓旻老重來何所補狼藉天花選聖<a 
name="0671a20" id="0671a20"></a>場折半破三誰薦取遮聱頭好講古崇先血掌復開<a 
name="0671a21" id="0671a21"></a>宗喫痛兒孫應作祖。</p><a 
name="0671a22" id="0671a22"></a><p style="text-indent: 0em; margin-left: 0em"><span class="headname">　　　　又<span class="note">(門人阿劍別請)</span></span></p><a 
name="0671a23" id="0671a23"></a><p style="text-indent: 0em; margin-left: 0em"><span class="linehead"></span>霜藤忍俊自相扶勾引春風啼鷓鴣一片韶華閑玩<a 
name="0671a24" id="0671a24"></a>弄孰能有也孰能無雙眼碧似愁胡不辭絕倒冰枯<a 
name="0671a25" id="0671a25"></a>處笑看龍巢生鳳雛。</p><a 
name="0671a26" id="0671a26"></a><p style="text-indent: 0em; margin-left: 0em"><span class="headname">　　　　又<span class="note">(侍者大淳請)</span></span></p><a 
name="0671a27" id="0671a27"></a><p style="text-indent: 0em; margin-left: 0em"><span class="linehead"></span>大顛只此一條杖韓公首座兩人扶那弓弦上半箇<a 
name="0671a28" id="0671a28"></a>聖人問我侍者皆嘴盧都予笑曰莫怪潮州碑上添<a 
name="0671a29" id="0671a29"></a>出焉烏。</p><a 
name="0671a30" id="0671a30"></a><p style="text-indent: 0em; margin-left: 0em"><span class="headname">　　　　又<span class="note">(侍者大勤請)</span></span></p><a 
name="0671b01" id="0671b01"></a><p style="text-indent: 0em; margin-left: 0em"><span class="linehead"></span>從前行了多少不太平路偶又撞到調達埋毒於地<a 
name="0671b02" id="0671b02"></a>藏放珠處拉來較勘各失情由聊與據款且作影嚮<a 
name="0671b03" id="0671b03"></a>眾好警策我執侍之儔。</p><a 
name="0671b04" id="0671b04"></a><p style="text-indent: 0em; margin-left: 0em"><span class="headname">　　　　又<span class="note">(侍者大圓請)</span></span></p><a 
name="0671b05" id="0671b05"></a><p style="text-indent: 0em; margin-left: 0em"><span class="linehead"></span>近視闊步大膽小心不修邊幅自展胸襟就中有不<a 
name="0671b06" id="0671b06"></a>容<span class="corr" title='[巳&gt;己]'>己</span>此外別無所欽不是同天地混帳安得與古今<a 
name="0671b07" id="0671b07"></a>對針。</p><a 
name="0671b08" id="0671b08"></a><p style="text-indent: 0em; margin-left: 0em"><span class="headname">　　　　又<span class="note">(楚黃弟子大衍請)</span></span></p><a 
name="0671b09" id="0671b09"></a><p style="text-indent: 0em; margin-left: 0em"><span class="linehead"></span>坡詩之竹萌抱靜節是創先句心史之宿火藏永燄<a 
name="0671b10" id="0671b10"></a>是慎後句杖人無善狀衍子為露布。</p><a 
name="0671b11" id="0671b11"></a><p style="text-indent: 0em; margin-left: 0em"><span class="headname">　　　　又<span class="note">(門人巨音選請)</span></span></p><a 
name="0671b12" id="0671b12"></a><p style="text-indent: 0em; margin-left: 0em"><span class="linehead"></span>生平許多將謂就中又或不然正是時機所逗斯道<a 
name="0671b13" id="0671b13"></a>妙乎屢遷吾嘗於此切良久固難傳自笑玄之玄殷<a 
name="0671b14" id="0671b14"></a>懃捲起夜明簾。</p><a 
name="0671b15" id="0671b15"></a><p style="text-indent: 0em; margin-left: 0em"><span class="headname">　　　　又<span class="note">(依杖行者興旭請)</span></span></p><a 
name="0671b16" id="0671b16"></a><p style="text-indent: 0em; margin-left: 0em"><span class="linehead"></span>杖者嘗要箇人向三千里外拔一莖草來即擲卻更<a 
name="0671b17" id="0671b17"></a>命向三千里外取一盃水來即潑卻且道是甚麼意<a 
name="0671b18" id="0671b18"></a>思若有此人他自會得。</p><a 
name="0671b19" id="0671b19"></a><p style="text-indent: 0em; margin-left: 0em"><span class="headname">　　　　又<span class="note">(戒弟子一傑請)</span></span></p><a 
name="0671b20" id="0671b20"></a><p style="text-indent: 0em; margin-left: 0em"><span class="linehead"></span>七尺軀無椰子大往往分身作買賣將本求利沒一<a 
name="0671b21" id="0671b21"></a>文惹下古今多少債還得去真痛快還不去且莫怪。</p><a 
name="0671b22" id="0671b22"></a><p style="text-indent: 0em; margin-left: 0em"><span class="headname">　　　　又<span class="note">(門人協玅權請)</span></span></p><a 
name="0671b23" id="0671b23"></a><p style="text-indent: 0em; margin-left: 0em"><span class="linehead"></span>我亦不知遮廝所以俄然病痛雜然頓起獨與佛魔<a 
name="0671b24" id="0671b24"></a>毒翻終始就裏淆訛不容自<span class="corr" title='[巳&gt;己]'>己</span>其誰特地不甘一任<a 
name="0671b25" id="0671b25"></a>分明處分你。</p><a 
name="0671b26" id="0671b26"></a><p style="text-indent: 0em; margin-left: 0em"><span class="headname">　　　　又<span class="note">(中塔法孫興越請)</span></span></p><a 
name="0671b27" id="0671b27"></a><p style="text-indent: 0em; margin-left: 0em"><span class="linehead"></span>法界是大家共底誰能去此獨存彼不計有利與無<a 
name="0671b28" id="0671b28"></a>利一任各自做行市西天不知東土屋破看星眠東<a 
name="0671b29" id="0671b29"></a>土不見西天衣穿瘦骨露爭怪異端並起萌蘆笑倒<a 
name="0671b30" id="0671b30"></a>老頑皮儘教邪法難扶拄杖擊翻死獦怛或有覷得<a 
name="0671c01" id="0671c01"></a>遮消息與他八面受敵。</p><a 
name="0671c02" id="0671c02"></a><p style="text-indent: 0em; margin-left: 0em"><span class="headname">　　　　又<span class="note">(門人蒲菴健請)</span></span></p><a 
name="0671c03" id="0671c03"></a><p style="text-indent: 0em; margin-left: 0em"><span class="linehead"></span>遮漢拈條拄杖子作麼不惜從井救人不惜入夜尋<a 
name="0671c04" id="0671c04"></a>人不惜破舌告人不惜刳心示人不惜深責佛聖托<a 
name="0671c05" id="0671c05"></a>重人不惜痛棒古今欺逆人原來是個多不自量人<a 
name="0671c06" id="0671c06"></a>絕不自慚人何物小廝兒乃敢大膽師遮沒蓋載人<a 
name="0671c07" id="0671c07"></a>我也疑你是箇不可測識人。</p><a 
name="0671c08" id="0671c08"></a><a 
name="0671c09" id="0671c09"></a><a 
name="0671c10" id="0671c10"></a><a 
name="0671c11" id="0671c11"></a><a 
name="0671c12" id="0671c12"></a><a 
name="0671c13" id="0671c13"></a><a 
name="0671c14" id="0671c14"></a><a 
name="0671c15" id="0671c15"></a><a 
name="0671c16" id="0671c16"></a><a 
name="0671c17" id="0671c17"></a><a 
name="0671c18" id="0671c18"></a><a 
name="0671c19" id="0671c19"></a><a 
name="0671c20" id="0671c20"></a><a 
name="0671c21" id="0671c21"></a><p style="margin-left: 2em"><span class="headname">佛事</span></p><a 
name="0671c22" id="0671c22"></a><p style="margin-left: 3em"><span class="headname">安慈氏像<span class="note">(甲午博山)</span></span></p><a 
name="0671c23" id="0671c23"></a><p style="text-indent: 0em; margin-left: 0em"><span class="linehead"></span>迎軒坐笑等一箇人卓卓到來是誰最親無筋底眼<a 
name="0671c24" id="0671c24"></a>見你乞一文疑為小利有血底背當機承一掌汗下<a 
name="0671c25" id="0671c25"></a>通身且喜迴途復妙艸綠花新布袋收歸三會滿龍<a 
name="0671c26" id="0671c26"></a>華放出十分春。</p><a 
name="0671c27" id="0671c27"></a><p style="margin-left: 3em"><span class="headname">安迦葉尊者像</span></p><a 
name="0671c28" id="0671c28"></a><p style="text-indent: 0em; margin-left: 0em"><span class="linehead"></span>咄遮箇尊者卻也怪哉靈山會上失笑多子塔前張<a 
name="0671c29" id="0671c29"></a>乖雞足山中鈍置枯木巖裏活埋今日浪杖人推汝<a 
name="0671c30" id="0671c30"></a>出一頭地撥轉天光令汝看取寒潭龍起空劫花開。</p><a 
name="0672a01" id="0672a01"></a><p style="margin-left: 3em"><span class="headname">寶方和尚新像開光</span></p><a 
name="0672a02" id="0672a02"></a><p style="text-indent: 0em; margin-left: 0em"><span class="linehead"></span>寶方先祖於少林惟寬禪師大好山一鋤鋤破豁開<a 
name="0672a03" id="0672a03"></a>正眼自是衡鑒天下照耀古今雖則滅度有二十年<a 
name="0672a04" id="0672a04"></a>而元肅等重建祖堂重新祖像主氣儼然如當機呵<a 
name="0672a05" id="0672a05"></a>佛罵祖時也今值開光之日命法孫道盛為先祖點<a 
name="0672a06" id="0672a06"></a>眼盛大笑曰先祖眼在何處是豈我之所能點哉雖<a 
name="0672a07" id="0672a07"></a>然眼以血能視手以血能捉先祖雖<span class="corr" title='[巳&gt;已]'>已</span>滅度遮一點<a 
name="0672a08" id="0672a08"></a>真正血脈卻在我手裏我若不分明點出孰能見我<a 
name="0672a09" id="0672a09"></a>先祖常住法身光明法眼之不昧滅哉乃舉筆示云<a 
name="0672a10" id="0672a10"></a>會麼正法眼向瞎驢滅祖師心從夢筆傳為憐覿面<a 
name="0672a11" id="0672a11"></a>無人識點出雙輪照地天。</p><a 
name="0672a12" id="0672a12"></a><p style="margin-left: 3em"><span class="headname">徑山掛鐘板</span></p><a 
name="0672a13" id="0672a13"></a><p style="text-indent: 0em; margin-left: 0em"><span class="linehead"></span>拈鍵鎚示云會麼未入堂前腳跟下好與一鎚既入<a 
name="0672a14" id="0672a14"></a>堂後頂門上好與一鎚進前燒香禮拜兩班依位而<a 
name="0672a15" id="0672a15"></a>立腦背後好與一鎚若向遮三鎚下薦得便知汝等<a 
name="0672a16" id="0672a16"></a>安身立命去處更須遮裏有個出身活路方可到我<a 
name="0672a17" id="0672a17"></a>方丈中喫棒為汝撥轉向上關捩子雖然也須為汝<a 
name="0672a18" id="0672a18"></a>等通個消息乃付鎚與維那擊鐘板一下復云會麼<a 
name="0672a19" id="0672a19"></a>千聖不傳真秘旨當機一震定乾坤。</p><a 
name="0672a20" id="0672a20"></a><p style="margin-left: 3em"><span class="headname">崇先挂鐘板</span></p><a 
name="0672a21" id="0672a21"></a><p style="text-indent: 0em; margin-left: 0em"><span class="linehead"></span>拈圜板示云會麼次舉椎云看十方無壁落四面亦<a 
name="0672a22" id="0672a22"></a>無門圜陀陀光爍爍誰敢向遮裏觸背無情說法脫<a 
name="0672a23" id="0672a23"></a>賺洞山開眼尿床驚翻臨濟沒巴鼻漢漫坐瞞頇門<a 
name="0672a24" id="0672a24"></a>裏出身不易身裏出門猶難驀然創發鐵牛機突出<a 
name="0672a25" id="0672a25"></a>摩醯三隻眼到遮裏更須知有全放全收底殺活鍵<a 
name="0672a26" id="0672a26"></a>鎚在今特分付西堂為眾竭力堂擊鐘板各一聲師<a 
name="0672a27" id="0672a27"></a>復云是甚麼一擊拶開無縫鏬大千迸出不傳機。</p><a 
name="0672a28" id="0672a28"></a><p style="margin-left: 3em"><span class="headname">送老和尚神像入師表堂<span class="note">(甲午博山)</span></span></p><a 
name="0672a29" id="0672a29"></a><p style="text-indent: 0em; margin-left: 0em"><span class="linehead"></span>坐久不成勞機來還湊巧儼然良久時神彩真師表<a 
name="0672a30" id="0672a30"></a>請你沙老師移過胡床踞斯晝錦堂中捲起夜明簾<a 
name="0672b01" id="0672b01"></a>子一雙碧眼靜看月上花稍鳥啼春<span class="corr" title='[▆▆&gt;曉最]'>曉最</span>奇是繞砌<a 
name="0672b02" id="0672b02"></a>金蘭浥露香盈庭玉樹臨風皎想你沙老師當此時<a 
name="0672b03" id="0672b03"></a>豈不點首笑曰不期你遮放浪子乃能位置得我如<a 
name="0672b04" id="0672b04"></a>此恰好。</p><a 
name="0672b05" id="0672b05"></a><p style="margin-left: 3em"><span class="headname">送真歇祖真像入師表堂<span title="未知的文字">▆</span><span title="未知的文字">▆</span>云</span></p><a 
name="0672b06" id="0672b06"></a><p style="text-indent: 0em; margin-left: 0em"><span class="linehead"></span>看左綿雍氏生祖身丹霞淳翁發祖神萬世兒孫續<a 
name="0672b07" id="0672b07"></a>祖命今日曹華公供祖真儀保嗣慧命正是火有薪<a 
name="0672b08" id="0672b08"></a>而愈傳法得人而益遠只如顯孝重興歇祖出現又<a 
name="0672b09" id="0672b09"></a>作麼生稱慶多子堂前分覺胤千華叢裏擁優曇。</p><a 
name="0672b10" id="0672b10"></a><p style="margin-left: 3em"><span class="headname">祖師堂告香<span class="note">(甲申)</span></span></p><a 
name="0672b11" id="0672b11"></a><p style="text-indent: 0em; margin-left: 0em"><span class="linehead"></span>西天東土與本山八十七個沒孔鐵鎚今日還欲向<a 
name="0672b12" id="0672b12"></a>新長老如意子頭上求出氣麼你要求我為你出氣<a 
name="0672b13" id="0672b13"></a>須我後來人登你向上位。</p><a 
name="0672b14" id="0672b14"></a><p style="margin-left: 3em"><span class="headname">龍王堂告香</span></p><a 
name="0672b15" id="0672b15"></a><p style="text-indent: 0em; margin-left: 0em"><span class="linehead"></span>退<span class="corr" title='[巳&gt;己]'>己</span>讓人地步深遠付囑靈山內秘外顯海底生塵<a 
name="0672b16" id="0672b16"></a>山上魚萬古宗風因你闡。</p><a 
name="0672b17" id="0672b17"></a><p style="margin-left: 3em"><span class="headname">韋馱告香</span></p><a 
name="0672b18" id="0672b18"></a><p style="text-indent: 0em; margin-left: 0em"><span class="linehead"></span>匹夫橫行聖人所恥眼光爍破四州豈肯一隅自委<a 
name="0672b19" id="0672b19"></a>權在手<span class="corr" title='[巳&gt;已]'>已</span>非一朝令能行乃見風旨。</p><a 
name="0672b20" id="0672b20"></a><p style="margin-left: 3em"><span class="headname">禮開山國一欽禪師<span class="note">(甲申徑山)</span></span></p><a 
name="0672b21" id="0672b21"></a><p style="text-indent: 0em; margin-left: 0em"><span class="linehead"></span>牛頭一枝賴師拔起無法可傳遇徑則止試巾子山<a 
name="0672b22" id="0672b22"></a>人喝石以救佛法之危見代宗皇帝立身而啟龍顏<a 
name="0672b23" id="0672b23"></a>大喜點開馬祖圜機惑亂天下無<span class="corr" title='[巳&gt;已]'>已</span>。</p><a 
name="0672b24" id="0672b24"></a><p style="margin-left: 3em"><span class="headname">禮第二代無上忠禪師塔</span></p><a 
name="0672b25" id="0672b25"></a><p style="text-indent: 0em; margin-left: 0em"><span class="linehead"></span>國一宗風因公大振白日雷轟獅子奮迅兩賜紫衣<a 
name="0672b26" id="0672b26"></a>天子尊千古嘗光無上印秪今印在那裏彈指云遮<a 
name="0672b27" id="0672b27"></a>裏驗取。</p><a 
name="0672b28" id="0672b28"></a><p style="margin-left: 3em"><span class="headname">禮大慧杲禪師塔</span></p><a 
name="0672b29" id="0672b29"></a><p style="text-indent: 0em; margin-left: 0em"><span class="linehead"></span>眉間掛劍血濺梵天平地骨堆千古含冤瞎臨濟小<a 
name="0672b30" id="0672b30"></a>廝兒法眼吐圜悟老巴子狐涎今朝撞著對頭頂門<a 
name="0672c01" id="0672c01"></a>痛與加尖咄。</p><a 
name="0672c02" id="0672c02"></a><p style="margin-left: 3em"><span class="headname">禮元叟端禪師塔</span></p><a 
name="0672c03" id="0672c03"></a><p style="text-indent: 0em; margin-left: 0em"><span class="linehead"></span>遮破坐具能展能收三十痛棒迥出常流兩被金襴<a 
name="0672c04" id="0672c04"></a>眼睛突出重振妙喜宗風高懸雙徑佛日。</p><a 
name="0672c05" id="0672c05"></a><p style="margin-left: 3em"><span class="headname">禮達觀可大師塔</span></p><a 
name="0672c06" id="0672c06"></a><p style="text-indent: 0em; margin-left: 0em"><span class="linehead"></span>舍<span class="corr" title='[巳&gt;己]'>己</span>求人忘軀為法剖正眼藏照十方剎無影樹下<a 
name="0672c07" id="0672c07"></a>誰同船鵬搏峰前逢老達相逢時如何以手捉云鼻<a 
name="0672c08" id="0672c08"></a>孔拈來阿剌剌。</p><a 
name="0672c09" id="0672c09"></a><p style="margin-left: 3em"><span class="headname">禮鳥窠道林禪師塔</span></p><a 
name="0672c10" id="0672c10"></a><p style="text-indent: 0em; margin-left: 0em"><span class="linehead"></span>類不齊混知處凡聖位中留不住隨緣寄跡鳥窠賺<a 
name="0672c11" id="0672c11"></a>殺鬼家活計白侍郎到遮裏始驚坐鎮江山有薪火<a 
name="0672c12" id="0672c12"></a>之危通侍者十八年乃悟欲參諸方求佛法之意悟<a 
name="0672c13" id="0672c13"></a>個甚麼&#x807B;布毛拈起一吹三藏十二部千七百公案<a 
name="0672c14" id="0672c14"></a>都被無影樹頭風吹去吹到那里去以如意指窣堵<a 
name="0672c15" id="0672c15"></a>波云高著眼。</p><a 
name="0672c16" id="0672c16"></a><p style="margin-left: 3em"><span class="headname">冬至博山禮先和尚塔<span class="note">(甲午)</span></span></p><a 
name="0672c17" id="0672c17"></a><p style="text-indent: 0em; margin-left: 0em"><span class="linehead"></span>拈香云從來刀斧斫不開莫道相逢不顧此時還有<a 
name="0672c18" id="0672c18"></a>見我當山老漢底超越佛祖手眼者麼遮老漢每常<a 
name="0672c19" id="0672c19"></a>自謂得壽昌老人一箇不肯以故生平不肯輕許一<a 
name="0672c20" id="0672c20"></a>人即天下衲子許多受其爐鎚驀地躍冶而出其門<a 
name="0672c21" id="0672c21"></a>者曾有幾人能不自欺欺人又能得此不肯以殺活<a 
name="0672c22" id="0672c22"></a>聖凡定此不傳宗旨如遮老漢者乎雖然如是冤有<a 
name="0672c23" id="0672c23"></a>頭債有主即不肖雖猶子蓋最初親從董巖求受大<a 
name="0672c24" id="0672c24"></a>戒及依止此山迄示寂於今<span class="corr" title='[巳&gt;已]'>已</span>四十有年正值世道<a 
name="0672c25" id="0672c25"></a>交喪遍歷如幻希奇不啻隱忍存神繫此懸絲慧命<a 
name="0672c26" id="0672c26"></a>又況近日法門邪逆橫起亂我祖宗源流何敢自惜<a 
name="0672c27" id="0672c27"></a>微軀不與同法者救正此始終流弊揭明我佛祖正<a 
name="0672c28" id="0672c28"></a>宗哉幸此天機有定故乃不辭幾千里冒此風波以<a 
name="0672c29" id="0672c29"></a>趨我師無縫塔前燒此一瓣痛心之香以上金剛慧<a 
name="0672c30" id="0672c30"></a>壽更不自禁其悲欣交集也我老和尚寧不大創哀<a 
name="0673a01" id="0673a01"></a>憐為之破顏微笑者乎且道燒北香後更有甚麼意<a 
name="0673a02" id="0673a02"></a>旨噫自非退密藏天地安得全機振古今。</p><a 
name="0673a03" id="0673a03"></a><p style="margin-left: 3em"><span class="headname">禮雪關和尚塔</span></p><a 
name="0673a04" id="0673a04"></a><p style="text-indent: 0em; margin-left: 0em"><span class="linehead"></span>舉拂子云看大地是洪爐活飛此片雪東土與西天<a 
name="0673a05" id="0673a05"></a>咬碎舌根血此處須知我雪關先師兄未出世時作<a 
name="0673a06" id="0673a06"></a>我博山堂中首座眼光<span class="corr" title='[巳&gt;已]'>已</span>爍破諸方也惜乎先和尚<a 
name="0673a07" id="0673a07"></a>逝早致我兄如孤臣孽子保此不傳慧命至於震吼<a 
name="0673a08" id="0673a08"></a>閩浙光闡洞上玄猷而海內英奇靡不望風畏服又<a 
name="0673a09" id="0673a09"></a>惜我兄抽身太速使門下亦步亦趨者見其超軼絕<a 
name="0673a10" id="0673a10"></a>塵未免瞠乎其後雖然又安知無有自奮而追風向<a 
name="0673a11" id="0673a11"></a>上者乎如不肖弟者雖不能與兄生死同條至有深<a 
name="0673a12" id="0673a12"></a>密靈根與法乳相親者猶足挨開無縫神光與之處<a 
name="0673a13" id="0673a13"></a>分此事我兄灼灼威靈能不儼然為之鑒格尚饗。</p><a 
name="0673a14" id="0673a14"></a><p style="margin-left: 3em"><span class="headname">寶方師翁像前上供</span></p><a 
name="0673a15" id="0673a15"></a><p style="text-indent: 0em; margin-left: 0em"><span class="linehead"></span>南泉為馬祖作供洞山謂待有伴時即來某甲為寶<a 
name="0673a16" id="0673a16"></a>方設齋我翁卻不待請而自至且道我翁如何得恁<a 
name="0673a17" id="0673a17"></a>麼不惜眉毛&#x807B;獨不聞不是冤家不聚頭乎秪如我<a 
name="0673a18" id="0673a18"></a>翁儼然親臨應將何物以為供養乃作拜云謝翁降<a 
name="0673a19" id="0673a19"></a>慈無可祗待。</p><a 
name="0673a20" id="0673a20"></a><p style="margin-left: 3em"><span class="headname">先祖忌辰塔前上供<span class="note">(正月十七日)</span></span></p><a 
name="0673a21" id="0673a21"></a><p style="text-indent: 0em; margin-left: 0em"><span class="linehead"></span>師拈香示云會麼二十年前我先祖以遮個指示諸<a 
name="0673a22" id="0673a22"></a>人雲巖路相次欲絕正當今日我法孫以遮個拈示<a 
name="0673a23" id="0673a23"></a>先祖洞上水灼然逆流且道先後壽昌恁麼拈示還<a 
name="0673a24" id="0673a24"></a>知有也無噫年年此日難欺昧須是知恩解報恩。</p><a 
name="0673a25" id="0673a25"></a><p style="margin-left: 3em"><span class="headname">祖塔前同諸法屬獻茶</span></p><a 
name="0673a26" id="0673a26"></a><p style="text-indent: 0em; margin-left: 0em"><span class="linehead"></span>師震聲喝云會麼獅子哮吼祖父俱盡盡後如何乃<a 
name="0673a27" id="0673a27"></a>轉上向下云旋機返躑全歸父會麼復轉下向上云<a 
name="0673a28" id="0673a28"></a>一道圜明照大千遂作禮獻茶乃舉盃長吸曰乾復<a 
name="0673a29" id="0673a29"></a>曰滴滴不落別處。</p><a 
name="0673a30" id="0673a30"></a><p style="margin-left: 3em"><span class="headname">接博山雪關和尚訃狀設靈座<span class="note">(壽昌)</span></span></p><a 
name="0673b01" id="0673b01"></a><p style="text-indent: 0em; margin-left: 0em"><span class="linehead"></span>師舉訃狀大哭云雪關師兄你忍心將博山一枝法<a 
name="0673b02" id="0673b02"></a>眼特地斷絕去也蒼天蒼天你果斷絕得去麼紅爐<a 
name="0673b03" id="0673b03"></a>燄裏雪山頹折角泥牛遍地吼嗚呼哀哉乃率眾上<a 
name="0673b04" id="0673b04"></a>茶湯念誦。</p><a 
name="0673b05" id="0673b05"></a><p style="margin-left: 3em"><span class="headname">東苑和尚忌辰燒香</span></p><a 
name="0673b06" id="0673b06"></a><p style="text-indent: 0em; margin-left: 0em"><span class="linehead"></span>庚午七月十三東苑先師示滅武夷六六峰前長笑<a 
name="0673b07" id="0673b07"></a>一聲而別如今一十九年誰見鼻孔遼天不肖當央<a 
name="0673b08" id="0673b08"></a>拈出賺殺東土西天且道為甚麼如此兒孫別有真<a 
name="0673b09" id="0673b09"></a>奇特肯把親親作話傳。</p><a 
name="0673b10" id="0673b10"></a><p style="margin-left: 3em"><span class="headname">東苑老和尚忌辰</span></p><a 
name="0673b11" id="0673b11"></a><p style="text-indent: 0em; margin-left: 0em"><span class="linehead"></span>拈香禮畢乃召云看遮箇老聱頭<span title="未知的文字">▆</span>是傷心江上客<a 
name="0673b12" id="0673b12"></a>不遇故鄉人昔在東苑退茹時有一等人視彼青黯<a 
name="0673b13" id="0673b13"></a>黯處疑有一大毒物而畏避之至於風吹草動亦能<a 
name="0673b14" id="0673b14"></a>斷送人命根無端撞著不肖逆子輕輕將生平底鶻<a 
name="0673b15" id="0673b15"></a>突奪去直得忍氣吞聲以至不肖四十年來亦未敢<a 
name="0673b16" id="0673b16"></a>輕試然又賺殺多少射覆之徒今於博山堂上正當<a 
name="0673b17" id="0673b17"></a>揭出始不負此隱微也乃彈指云見麼飲光不是酒<a 
name="0673b18" id="0673b18"></a>顛漢毒氣難銷舞不休。</p><a 
name="0673b19" id="0673b19"></a><p style="margin-left: 3em"><span class="headname">壽昌祖翁老和尚忌辰</span></p><a 
name="0673b20" id="0673b20"></a><p style="text-indent: 0em; margin-left: 0em"><span class="linehead"></span>拈香云看看有恩有怨不成法界無恩無怨法界不<a 
name="0673b21" id="0673b21"></a>成遮箇沒巴鼻老漢便是佛界魔界中第一箇頂尖<a 
name="0673b22" id="0673b22"></a>底恩怨渠魁更有箇能於無諱無忌中道得箇不觸<a 
name="0673b23" id="0673b23"></a>不背底堪為八面受敵者許他報此恩怨有分噫直<a 
name="0673b24" id="0673b24"></a>須防遮箇毒物始得雖然今日於博山爐內炷此一<a 
name="0673b25" id="0673b25"></a>瓣意旨又作麼生乃燒云鳳凰山上香光起文彩風<a 
name="0673b26" id="0673b26"></a>流振古今。</p><a 
name="0673b27" id="0673b27"></a><p style="margin-left: 3em"><span class="headname">雲棲老和尚忌辰</span></p><a 
name="0673b28" id="0673b28"></a><p style="text-indent: 0em; margin-left: 0em"><span class="linehead"></span>臘盡<span class="gaiji">區<!--gaiji,區,1[石*區],2&#x25565;,3--></span>脫蓮出冰池三千里外驚悟何奇東昌樵鼓<a 
name="0673b29" id="0673b29"></a>穿心過擲戟焚香笑大機轉身一步指日西馳集佛<a 
name="0673b30" id="0673b30"></a>學大成啟禪關密椎當機一箇銕餕餡嚼斷六方長<a 
name="0673c01" id="0673c01"></a>舌臨行一句莫作怪拈起千古全提今日博山堂前<a 
name="0673c02" id="0673c02"></a>重開生面誰於旃檀篆上親見寒眉。</p><a 
name="0673c03" id="0673c03"></a><p style="margin-left: 3em"><span class="headname">養庵老和尚忌辰</span></p><a 
name="0673c04" id="0673c04"></a><p style="text-indent: 0em; margin-left: 0em"><span class="linehead"></span>昔年峰頂親逢今日博山作忌不啻梅花枝上笑春<a 
name="0673c05" id="0673c05"></a>風茶銚爐邊增意氣至於黑白圈子誰敢描摹無縫<a 
name="0673c06" id="0673c06"></a>鎖門豈容觸諱推原此當當常有因稟明斯歷歷是<a 
name="0673c07" id="0673c07"></a>何位鐘聲驚起七條飛旃檀穿卻木又鼻。</p><a 
name="0673c08" id="0673c08"></a><p style="margin-left: 3em"><span class="headname">壽昌老和尚百歲忌辰</span></p><a 
name="0673c09" id="0673c09"></a><p style="text-indent: 0em; margin-left: 0em"><span class="linehead"></span>師拈香云見麼百年冤對不開交今日分明還自招<a 
name="0673c10" id="0673c10"></a>應是業緣無避處焦瘡仍著艾頭燒乃炷云艾頭燒<a 
name="0673c11" id="0673c11"></a>轉使萬世兒孫恨不消便禮拜。</p><a 
name="0673c12" id="0673c12"></a><p style="margin-left: 3em"><span class="headname">壽昌祖翁忌辰</span></p><a 
name="0673c13" id="0673c13"></a><p style="text-indent: 0em; margin-left: 0em"><span class="linehead"></span>梅花無諱忌遇伴即來春色有時機不言自到誰於<a 
name="0673c14" id="0673c14"></a>生死陣中與性命殺開血路儼若邪魔骨裏將佛祖<a 
name="0673c15" id="0673c15"></a>抓出偷心推倒大好山突突兀兀滅卻少林種冤冤<a 
name="0673c16" id="0673c16"></a>仇仇驀地相逢卒難回避老钁頭莫作怪直饒掘盡<a 
name="0673c17" id="0673c17"></a>十方塵剎作活埋坑爭奈慣向空中打筋斗底兒孫<a 
name="0673c18" id="0673c18"></a>今日把你分明捉敗。</p><a 
name="0673c19" id="0673c19"></a><p style="margin-left: 3em"><span class="headname">辭先老和尚塔</span></p><a 
name="0673c20" id="0673c20"></a><p style="text-indent: 0em; margin-left: 0em"><span class="linehead"></span>千峰春色好日照百花新遮是甚麼人出身處盛不<a 
name="0673c21" id="0673c21"></a>忍說辭去恐驚塔裏人自有兒孫在還應一笑親。</p><a 
name="0673c22" id="0673c22"></a><p style="margin-left: 3em"><span class="headname">辭雪關和尚塔</span></p><a 
name="0673c23" id="0673c23"></a><p style="text-indent: 0em; margin-left: 0em"><span class="linehead"></span>兄既有授命敏者自能為弟特此辭去兄須密速之<a 
name="0673c24" id="0673c24"></a>何則花須連夜發<span class="note">(莫待)</span>曉風吹。</p><a 
name="0673c25" id="0673c25"></a><p style="margin-left: 3em"><span class="headname">為嵩乳和尚起龕</span></p><a 
name="0673c26" id="0673c26"></a><p style="text-indent: 0em; margin-left: 0em"><span class="linehead"></span>棲鳳嶺雲飛臥龍江月露白日不移輪青山常舉步<a 
name="0673c27" id="0673c27"></a>本自有來繇不是無緣故不見愛才人取之必以度<a 
name="0673c28" id="0673c28"></a>恭惟菩提堂上嵩乳密和尚泗洲阿箇唐柴頭穿得<a 
name="0673c29" id="0673c29"></a>淮平牛鼻孔蔣八鎦季是何人出格隨鄉不打哄皋<a 
name="0673c30" id="0673c30"></a>亭杖者原同條新豐苗裔抽劫外之靈枝大好風光<a 
name="0674a01" id="0674a01"></a>運寰中之寶鏡如公初入諸方棘藪踏斷沒耳艸鞋<a 
name="0674a02" id="0674a02"></a>末登博嶠銕門死盡偷心活路故能急水灘頭奪竹<a 
name="0674a03" id="0674a03"></a>篙而跳出裂石崖裏藏古錦以春歸晚香吹萬里之<a 
name="0674a04" id="0674a04"></a>海天碩果結上林之笑傲秪如遮一笑落在何處咄<a 
name="0674a05" id="0674a05"></a>咄多子塔前親看取。</p><a 
name="0674a06" id="0674a06"></a><p style="margin-left: 3em"><span class="headname">為石冷舉火</span></p><a 
name="0674a07" id="0674a07"></a><p style="text-indent: 0em; margin-left: 0em"><span class="linehead"></span>召云石冷你今一口气不來也畢竟向何處去咦突<a 
name="0674a08" id="0674a08"></a>然撒手令人驚咬斷繩頭別路行翻憶當年閒喫棒<a 
name="0674a09" id="0674a09"></a>於今痛快此生平杖人作麼生助你轉身吐气擲炬<a 
name="0674a10" id="0674a10"></a>云大火流金曾不換千峰秋色月初清。</p><a 
name="0674a11" id="0674a11"></a><p style="margin-left: 3em"><span class="headname">送龍門峻上座靈骨入蓮華寺塔</span></p><a 
name="0674a12" id="0674a12"></a><p style="text-indent: 0em; margin-left: 0em"><span class="linehead"></span>擊石鼓毒斷偷心捧石頭驚銷駿骨重磨寶劍光射<a 
name="0674a13" id="0674a13"></a>棲霞<span class="corr" title='[歛&gt;斂]'>斂</span>鍔違華薪傳沒縫藏機大速遊刃應神還有<a 
name="0674a14" id="0674a14"></a>知峻上座轉身處麼座斷威音開別眼密移爻象看<a 
name="0674a15" id="0674a15"></a>飛龍。</p><a 
name="0674a16" id="0674a16"></a><p style="margin-left: 3em"><span class="headname">封塔</span></p><a 
name="0674a17" id="0674a17"></a><p style="text-indent: 0em; margin-left: 0em"><span class="linehead"></span>遮箇沒蓋藏底東西那有藏秘你底去處直饒摩竭<a 
name="0674a18" id="0674a18"></a><span class="corr" title='[巳&gt;已]'>已</span>喪全鋒殺活古今誰能見血留此一箇封皮看是<a 
name="0674a19" id="0674a19"></a>誰與作冤對底來裂破渠面門相見。</p>
<hr>【經文資訊】嘉興藏第 34 冊 No. B311 天界覺浪盛禪師全錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1cfd.html?index=J34nB311" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB311_014 by HTTrack Website Copier/3.x [XR&CO'2014], Tue, 07 Jun 2016 07:13:06 GMT -->
</html>
