<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T17n0811_001 by HTTrack Website Copier/3.x [XR&CO'2014], Tue, 07 Jun 2016 06:48:14 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1981207132&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT17n0811&amp;utmp=%2Fmobile%2Findex.php%3Findex%3DT17n0811_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第17冊<br/>No.811 佛說決定總持經 (1卷)<br/>【西晉 竺法護譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T17">
<div class="root" id="0811" sutra_name="佛說決定總持經" sutra_juan="[卷1]">　
<a 
name="0770a21" id="0770a21"></a><a 
name="0770a22" id="0770a22"></a><a 
name="0770a23" id="0770a23"></a><p style="margin-left: 2em"><span class="juannum">No. 811</span></p><a 
name="0770a24" id="0770a24"></a><p><span class="juanname">佛說決定總持經</span></p><a 
name="0770a25" id="0770a25"></a><a 
name="0770a26" id="0770a26"></a><p style="margin-left: 4em"><span class="byline">西晉月氏三藏竺法護譯</span></p><a 
name="0770a27" id="0770a27"></a><p style="text-indent: 0em; margin-left: 0em"><span class="linehead"></span>聞如是：</p><p style="text-indent: 0em; margin-left: 0em"><span class="linehead"></span>一時，佛在羅閱祇耆闍崛山中，與大<a 
name="0770a28" id="0770a28"></a>比丘俱，比丘千二百五十，菩薩八萬。一切<a 
name="0770a29" id="0770a29"></a>大聖神通已達，皆不退轉究竟諸法，已逮總<a 
name="0770b01" id="0770b01"></a>持辯才微妙，曉了善權方便之宜。善學無數<a 
name="0770b02" id="0770b02"></a>菩薩禁誡，入于深要，體解十二緣起合會，<a 
name="0770b03" id="0770b03"></a>行無所造，空無想願不起不生。一切諸法使<a 
name="0770b04" id="0770b04"></a>入一道，諸通慧海攬攝法藏，其意廣普聖覺<a 
name="0770b05" id="0770b05"></a>無際，明識眾義分別美辭章句之趣。所問則<a 
name="0770b06" id="0770b06"></a>答靡不通暢，得眾生意解諸結縛，心等如空<a 
name="0770b07" id="0770b07"></a>無有憎愛，離於眾垢寂然永安，達無瑕疵成<a 
name="0770b08" id="0770b08"></a>大乘場。演智慧光降伏外學，猶如日明消螢<a 
name="0770b09" id="0770b09"></a>火耀，及摩尼珠火電之暉，絕去放逸，棄諸顛<a 
name="0770b10" id="0770b10"></a>倒所計有常斷滅之觀。了知無我、無壽、無命、無<a 
name="0770b11" id="0770b11"></a>人、無養，寂然觀察諸所興起。無央數劫行菩<a 
name="0770b12" id="0770b12"></a>薩道，被正德鎧，開化一切六度無極，修四<a 
name="0770b13" id="0770b13"></a>恩。從權方便出生死道，以斯開導迷惑之眾，<a 
name="0770b14" id="0770b14"></a>示于禍福救拔苦惱，令不復造生死根栽，皆<a 
name="0770b15" id="0770b15"></a>得進趣至三昧門。其名曰：無憂首菩薩、師子<a 
name="0770b16" id="0770b16"></a>樂菩薩、光英王菩薩、梵音響如雷雨菩薩、無<a 
name="0770b17" id="0770b17"></a>量德寶菩薩、雜花菩薩、若干瓔珞莊嚴菩<a 
name="0770b18" id="0770b18"></a>薩、石磨王菩薩、法雨菩薩、蓮華首藏王菩<a 
name="0770b19" id="0770b19"></a>薩、壞虛厭意見菩薩、大智光明菩薩、辯演若<a 
name="0770b20" id="0770b20"></a>干種王菩薩，如是等類菩薩八萬。</p><p style="text-indent: 0em; margin-left: 0em"><span class="linehead"></span>爾時，世尊<a 
name="0770b21" id="0770b21"></a>與無央數百千之眾眷屬圍遶而為說經，其<a 
name="0770b22" id="0770b22"></a>法名曰決總持門。</p><p style="text-indent: 0em; margin-left: 0em"><span class="linehead"></span>彼時會中有族姓子等輩<a 
name="0770b23" id="0770b23"></a>十人，咸共聽受，聞如來宣決總持門，欣然踊<a 
name="0770b24" id="0770b24"></a>躍善心生焉，棄捐睡眠樂處閑居，修止足德<a 
name="0770b25" id="0770b25"></a>專志經行，夙夜精進無敢懈怠，離於放逸貪<a 
name="0770b26" id="0770b26"></a>欲之想，如是慇懃不廢精誦至于七年，終竟<a 
name="0770b27" id="0770b27"></a>七載其心馳騁，不得須臾定息一時，何況乃<a 
name="0770b28" id="0770b28"></a>當逮總持門！不得所願，其意患厭節德閑居，<a 
name="0770b29" id="0770b29"></a>樂於睡眠廢於精進，不復經行捨欲之事，不<a 
name="0770c01" id="0770c01"></a>復修學總持之門。釋沙門服捨戒就賤，迷惑<a 
name="0770c02" id="0770c02"></a>志性求聖教短，皆歸居家還習五業。</p><a 
name="0770c03" id="0770c03"></a><p style="text-indent: 0em; margin-left: 0em"><span class="linehead"></span>於時，世尊為王阿闍貰決虛妄疑已除猶豫，<a 
name="0770c04" id="0770c04"></a>七日寂然則演聖威。因令其王不為放逸心<a 
name="0770c05" id="0770c05"></a>懷諍訟，解散王結一切調戲諸所見縛。竟七<a 
name="0770c06" id="0770c06"></a>日已，與七億人往詣佛所，欲啟受法；十族姓<a 
name="0770c07" id="0770c07"></a>子求聖短者，亦侍從王在於大眾。</p><p style="text-indent: 0em; margin-left: 0em"><span class="linehead"></span>是時座中，<a 
name="0770c08" id="0770c08"></a>有一菩薩名無怯行，致得總持，從無數劫成<a 
name="0770c09" id="0770c09"></a>就法忍，逮無從生無有顛倒，辯才無量入一<a 
name="0770c10" id="0770c10"></a>切智，正慧道力分別隨順，度無極行，曉無思<a 
name="0770c11" id="0770c11"></a>議總持門品，普見一切眾生志性根元所趣，<a 
name="0770c12" id="0770c12"></a>應可化者而為說法不失其本。即從座起偏<a 
name="0770c13" id="0770c13"></a>露右肩，右膝著地，叉手白佛：「惟，天中天！此族<a 
name="0770c14" id="0770c14"></a>姓子等類十人出家修道，夙夜精進七歲不<a 
name="0770c15" id="0770c15"></a>懈，欲求總持所願不獲，失其本志捨沙門服，<a 
name="0770c16" id="0770c16"></a>還家居業察聖教短。惟願世尊，演說法義，以<a 
name="0770c17" id="0770c17"></a>權方便如應開化，令族姓子改往修來，當自<a 
name="0770c18" id="0770c18"></a>歸命無上大道。」</p><a 
name="0770c19" id="0770c19"></a><p style="text-indent: 0em; margin-left: 0em"><span class="linehead"></span>佛告無怯行菩薩：「斯族姓子，乃往過去久遠<a 
name="0770c20" id="0770c20"></a>世時，謗毀佛法不肯聽受，以用謗毀越佛法<a 
name="0770c21" id="0770c21"></a>故，由是所致，不得疾獲無上大道。」</p><p style="text-indent: 0em; margin-left: 0em"><span class="linehead"></span>無怯行菩<a 
name="0770c22" id="0770c22"></a>薩，則以頌問佛曰：</p><a 
name="0770c23" id="0770c23"></a><p><span class="lg">「我聞人中尊，　　法王演光明，<a 
name="0770c24" id="0770c24"></a><br>　諸菩薩所行，　　得消除央罪，<a 
name="0770c25" id="0770c25"></a><br>　功勳慧遠布，　　無能越度者。<a 
name="0770c26" id="0770c26"></a><br>　十力無等倫，　　聖智無罣礙，<a 
name="0770c27" id="0770c27"></a><br>　已脫於三處，　　則不為放逸，<a 
name="0770c28" id="0770c28"></a><br>　惟為說其行，　　使淨斯道業。<a 
name="0770c29" id="0770c29"></a><br>　今啟於無量，　　執懷甘露慧，<a 
name="0771a01" id="0771a01"></a><br>　當為分別說，　　猶豫意結網，<a 
name="0771a02" id="0771a02"></a><br>　今質於如來，　　世尊惟為決。<a 
name="0771a03" id="0771a03"></a><br>　何謂諸菩薩，　　修行於大乘，<a 
name="0771a04" id="0771a04"></a><br>　日日常精進，　　最勝行無懈，<a 
name="0771a05" id="0771a05"></a><br>　降伏魔官屬，　　燒盡眾塵穢，<a 
name="0771a06" id="0771a06"></a><br>　曉了一切行，　　顯示於眾生？<a 
name="0771a07" id="0771a07"></a><br>　惟為分別說，　　道行之本業，<a 
name="0771a08" id="0771a08"></a><br>　言辭甚微妙，　　和顏為人說，<a 
name="0771a09" id="0771a09"></a><br>　在於生死處，　　樂度終始患。<a 
name="0771a10" id="0771a10"></a><br>　諦聽所歎訓，　　解決眾狐疑，<a 
name="0771a11" id="0771a11"></a><br>　最稱願為演，　　如應修道行，<a 
name="0771a12" id="0771a12"></a><br>　善修德清淨，　　本行滅生死，<a 
name="0771a13" id="0771a13"></a><br>　愍哀施安隱，　　以濟眾生意。<a 
name="0771a14" id="0771a14"></a><br>　捐棄用捨處，　　惠寶及車乘，<a 
name="0771a15" id="0771a15"></a><br>　頭目施與人，　　妻子亦如是，<a 
name="0771a16" id="0771a16"></a><br>　欽敬行忍辱，　　好於禁戒德。<a 
name="0771a17" id="0771a17"></a><br>　精進修寂願，　　曉了堅固志，<a 
name="0771a18" id="0771a18"></a><br>　眾會以此德，　　能忍百千患。<a 
name="0771a19" id="0771a19"></a><br>　仁尊所遊步，　　勝通便無礙，<a 
name="0771a20" id="0771a20"></a><br>　明識所當行，　　如節無猶豫，<a 
name="0771a21" id="0771a21"></a><br>　滅除三垢穢，　　所致無能極。<a 
name="0771a22" id="0771a22"></a><br>　分別出家業，　　開化於五趣，<a 
name="0771a23" id="0771a23"></a><br>　安住惟為說，　　如應當行道。」</span></p><a 
name="0771a24" id="0771a24"></a><p style="text-indent: 0em; margin-left: 0em"><span class="linehead"></span>佛告無怯行菩薩：「此族姓子等類十人，過去<a 
name="0771a25" id="0771a25"></a>世時，違犯諸佛、誹謗經典。何謂違犯諸佛之<a 
name="0771a26" id="0771a26"></a>法？乃往過去久遠世時，更歷三十二劫焰棄<a 
name="0771a27" id="0771a27"></a>世界，有佛名曰光世音如來、至真、等正覺、明行<a 
name="0771a28" id="0771a28"></a>成為、善逝、世間解、無上士、道法御、天人師，為佛、<a 
name="0771a29" id="0771a29"></a>世尊。是族姓子等類十人，在於彼世為大豪<a 
name="0771b01" id="0771b01"></a>貴長者作子。佛滅度後處於末學，為其世尊<a 
name="0771b02" id="0771b02"></a>興立功德，五百塔寺講堂精舍，以若干種供<a 
name="0771b03" id="0771b03"></a>養之具，而用給足諸比丘僧，一一塔寺所有<a 
name="0771b04" id="0771b04"></a>精舍，百千比丘遊居其中。</p><p style="text-indent: 0em; margin-left: 0em"><span class="linehead"></span>「於彼世時有一菩<a 
name="0771b05" id="0771b05"></a>薩，名曰辯積，逮得總持執權方便，進退隨宜<a 
name="0771b06" id="0771b06"></a>開化一切，而為說法適處高座。五百諸佛教<a 
name="0771b07" id="0771b07"></a>授辯才，八十億天子在於虛空，淨除眾穢莊<a 
name="0771b08" id="0771b08"></a>嚴校飾，化作講堂&#x7AEA;諸幢幡供養法師，愍逮<a 
name="0771b09" id="0771b09"></a>一切而為說經，七萬人眾逮不退轉，當成<a 
name="0771b10" id="0771b10"></a>無上正真之道，又一萬人得須陀洹果。</p><p style="text-indent: 0em; margin-left: 0em"><span class="linehead"></span>「時彼<a 
name="0771b11" id="0771b11"></a>世界有國王，名曰月施，愛樂道法渴仰經義<a 
name="0771b12" id="0771b12"></a>以法自娛。于時國王供養法師辯積菩薩，與<a 
name="0771b13" id="0771b13"></a>其中宮貴人婇女五百之眾，大作伎樂以寶<a 
name="0771b14" id="0771b14"></a>為華而散其上，和栴檀香用塗其體，以五百<a 
name="0771b15" id="0771b15"></a>蓋而覆其上，五百細妙衣服供養，晝夜七日<a 
name="0771b16" id="0771b16"></a>住不敢坐，奉以所安隨其所宜不失時節，其<a 
name="0771b17" id="0771b17"></a>敬法師最為無上，巍巍之尊福無過者。</p><p style="text-indent: 0em; margin-left: 0em"><span class="linehead"></span>「時大<a 
name="0771b18" id="0771b18"></a>豪貴長者之子，誹謗橫枉辯積菩薩法師，言<a 
name="0771b19" id="0771b19"></a>毀法戒不隨禁業。以是罪故墮於地獄滿九<a 
name="0771b20" id="0771b20"></a>萬歲；生於人間，五萬世中墮在邊地夷狄之<a 
name="0771b21" id="0771b21"></a>中，迷惑邪見罪蓋覆蔽；六百世中常當生盲，<a 
name="0771b22" id="0771b22"></a>喑啞無舌不能言語；出家為道作沙門來，七<a 
name="0771b23" id="0771b23"></a>百世慇懃精修，不惜身命不得總持。今復來<a 
name="0771b24" id="0771b24"></a>生於我之世，意數數亂不能專定。以是之故，<a 
name="0771b25" id="0771b25"></a>宿命餘殃罪蓋所蔽，而今此輩諸族姓子不得<a 
name="0771b26" id="0771b26"></a>總持。是故賢者囑累汝等，鄭重告&#x52C5;，聞是經<a 
name="0771b27" id="0771b27"></a>典面見法師，為人班宣咸共供養，不當愁憂<a 
name="0771b28" id="0771b28"></a>心懷毒害，況復遙聞生惡心耶！」</p><p style="text-indent: 0em; margin-left: 0em"><span class="linehead"></span>佛言：「族姓子！<a 
name="0771b29" id="0771b29"></a>假使有人皆取眾生挑其兩眼，斯罪雖重尚<a 
name="0771c01" id="0771c01"></a>可堪任劫數盡竟。若有害意向於法師，罪之<a 
name="0771c02" id="0771c02"></a>劫數復過於彼。假使有人皆取眾生好&#x9B2A;諍<a 
name="0771c03" id="0771c03"></a>者，和諧別離廣令安隱；若見法師一心住前，<a 
name="0771c04" id="0771c04"></a>是諸功德過於和合眾生&#x9B2A;諍令得安隱，百<a 
name="0771c05" id="0771c05"></a>倍、千倍、萬倍、億倍、巨億萬倍，不及悅顏住菩<a 
name="0771c06" id="0771c06"></a>薩前。所以者何？其有誹謗法師者，則謗如<a 
name="0771c07" id="0771c07"></a>來。欲得供養於如來者當奉法師，欲敬如來<a 
name="0771c08" id="0771c08"></a>當順法師，欲禮如來當禮法師。所以者何？諸<a 
name="0771c09" id="0771c09"></a>菩薩等皆從法生，從諸菩薩成一切智，因一<a 
name="0771c10" id="0771c10"></a>切智成佛世尊。菩薩所起因興道心，不以住<a 
name="0771c11" id="0771c11"></a>欲在於塵勞得稽首禮，由無所生則無所住，<a 
name="0771c12" id="0771c12"></a>淨修梵行見稽首禮，不以無色三昧正受禮<a 
name="0771c13" id="0771c13"></a>於無色也。不以餘殃而就所生，所願自在，因<a 
name="0771c14" id="0771c14"></a>其所願而往生矣。已得解脫一切愚冥凡夫<a 
name="0771c15" id="0771c15"></a>之行，欲令菩薩有餘殃者，猶使虛空有其色<a 
name="0771c16" id="0771c16"></a>像。譬如，族姓子！阿耨達龍王欲見諸龍遊戲<a 
name="0771c17" id="0771c17"></a>之時，教告一切諸龍眷屬，皆依龍王而得安<a 
name="0771c18" id="0771c18"></a>隱，常脫三痛能為無患。菩薩如是，捨一切<a 
name="0771c19" id="0771c19"></a>樂、斷三處罪，滅蓋塵勞壞眾苦惱，爾乃為<a 
name="0771c20" id="0771c20"></a>安度脫眾生。譬如蛟龍遊於水中而無所畏；<a 
name="0771c21" id="0771c21"></a>菩薩如是，遊於三界亦無所懼。譬如蛟龍行<a 
name="0771c22" id="0771c22"></a>於深水，見中所有恣意所欲，而不為水之所<a 
name="0771c23" id="0771c23"></a>惱害；菩薩如是，遊於盲冥凡夫之眾，住其<a 
name="0771c24" id="0771c24"></a>所行，惟&#x89A9;慧議不違道行，不與愚人而俱同<a 
name="0771c25" id="0771c25"></a>塵，不為三處所見沒溺。是故行者，常當將護<a 
name="0771c26" id="0771c26"></a>奉法安詳，此為菩薩之所修業。」</p><p style="text-indent: 0em; margin-left: 0em"><span class="linehead"></span>佛時頌曰：</p><a 
name="0771c27" id="0771c27"></a><p><span class="lg">「其欲歸命佛，　　敬承無量聖，<a 
name="0771c28" id="0771c28"></a><br>　常供養菩薩，　　欽奉於導師。<a 
name="0771c29" id="0771c29"></a><br>　吾今所衣&#x9262;，　　床榻諸坐具，<a 
name="0772a01" id="0772a01"></a><br>　佛皆以此供，　　聽施志道者。<a 
name="0772a02" id="0772a02"></a><br>　所上佛燈火，　　以是燈給之，<a 
name="0772a03" id="0772a03"></a><br>　如是成正覺，　　諸聖中最上。<a 
name="0772a04" id="0772a04"></a><br>　飲食車乘施，　　斯等諸慧士，<a 
name="0772a05" id="0772a05"></a><br>　為愚之導者，　　將至甘露方。<a 
name="0772a06" id="0772a06"></a><br>　一切眾生類，　　施天人間安，<a 
name="0772a07" id="0772a07"></a><br>　以順初發意，　　不能報其恩。」</span></p><a 
name="0772a08" id="0772a08"></a><p style="text-indent: 0em; margin-left: 0em"><span class="linehead"></span>無怯行菩薩復白佛言：「惟天中天！寧有方便，<a 
name="0772a09" id="0772a09"></a>使此十人族姓子等，消除罪殃得至道乎？」</p><p style="text-indent: 0em; margin-left: 0em"><span class="linehead"></span>佛<a 
name="0772a10" id="0772a10"></a>言：「設此十人一心受學佛所頒宣，修是法律<a 
name="0772a11" id="0772a11"></a>復為沙門，勤諷誦斯總持章句，可成道耳。何<a 
name="0772a12" id="0772a12"></a>謂總持章句？</p><a 
name="0772a13" id="0772a13"></a><p><span class="lg">「『修清澄，　　鮮潔句，　　清且涼，　　無所授，<a 
name="0772a14" id="0772a14"></a><br>　　亦無造，　　無所得，　　遵速疾，　　取新生。<a 
name="0772a15" id="0772a15"></a><br>　　奉精進，　　禮行步，　　勤修行，　　智曉了，<a 
name="0772a16" id="0772a16"></a><br>　　主觀察，　　無所起，　　去患難，　　遊慕便。<a 
name="0772a17" id="0772a17"></a><br>　　舉輕便，　　普清淨，　　無不淨。』」</span></p><a 
name="0772a18" id="0772a18"></a><p style="text-indent: 0em; margin-left: 0em"><span class="linehead"></span>佛告無怯行菩薩：「此等十人以諷誦是總持<a 
name="0772a19" id="0772a19"></a>章句，而於七日修恩德無所下使無色，不懷<a 
name="0772a20" id="0772a20"></a>瞋恚，安詳不久遊無所作，無瑕穢心平等捨<a 
name="0772a21" id="0772a21"></a>所有，離五陰釋不淨意念佛。諸族姓子！設能<a 
name="0772a22" id="0772a22"></a>如是奉遵道教，十方世界各有千佛，示現其<a 
name="0772a23" id="0772a23"></a>前令自見之，剋心自責歸命聖尊，罪殃可除<a 
name="0772a24" id="0772a24"></a>逮成道慧。諸族姓子！時聞佛教等順法律，<a 
name="0772a25" id="0772a25"></a>即捨家業出為沙門，諷誦此總持章句，如聖<a 
name="0772a26" id="0772a26"></a>所誨，晝夜七日精進奉行，竟七日已，輒見十<a 
name="0772a27" id="0772a27"></a>方各有千佛，分別為說消罪之業。應時皆得<a 
name="0772a28" id="0772a28"></a>修普智行總持之門，超三十六劫生死之難，<a 
name="0772a29" id="0772a29"></a>逮不退轉，當成無上正真之道。」</p><p style="text-indent: 0em; margin-left: 0em"><span class="linehead"></span>佛告無怯行<a 
name="0772b01" id="0772b01"></a>菩薩：「爾時，月施國王者，今現阿彌陀是；其<a 
name="0772b02" id="0772b02"></a>辯積者，阿&#x95A6;如來是；十長者子，今此十人族<a 
name="0772b03" id="0772b03"></a>姓子是也。故，無怯行！其有志學菩薩乘者，慇<a 
name="0772b04" id="0772b04"></a>懃奉修如佛所教，住于正法捨其無明，慎無<a 
name="0772b05" id="0772b05"></a>伺求他人之短也。」</p><a 
name="0772b06" id="0772b06"></a><p style="text-indent: 0em; margin-left: 0em"><span class="linehead"></span>佛告無怯行菩薩：「有四事行，能遵修者，嚴淨<a 
name="0772b07" id="0772b07"></a>佛道。何等為四？一曰、奉行空事，常有慈心，無<a 
name="0772b08" id="0772b08"></a>害眾生；二曰、菩薩愍敬同學，不為輕慢；三曰、<a 
name="0772b09" id="0772b09"></a>為人說法以輕惠施，無所悕望；四曰、志常專<a 
name="0772b10" id="0772b10"></a>一，不懷供養衣食之心。是為四。」</p><p style="text-indent: 0em; margin-left: 0em"><span class="linehead"></span>佛時頌曰：</p><a 
name="0772b11" id="0772b11"></a><p><span class="lg">「其志常樂篤信空無，　　修治清淨最勝之道，<a 
name="0772b12" id="0772b12"></a><br>　猶如日光隨時宣明，　　已得佛道所照過彼。<a 
name="0772b13" id="0772b13"></a><br>　未曾有人知其瑕闕，　　為人聖德普忍一切，<a 
name="0772b14" id="0772b14"></a><br>　如是清淨柔順之場，　　棄捐貢高堪任無量。<a 
name="0772b15" id="0772b15"></a><br>　一切所有上妙衣服，　　常當以施志佛道者，<a 
name="0772b16" id="0772b16"></a><br>　亦不從人悕望供養，　　是為佛道清淨之品。<a 
name="0772b17" id="0772b17"></a><br>　以不悕冀施無量法，　　恒修愍哀念於眾生，<a 
name="0772b18" id="0772b18"></a><br>　志性常懷恩德之義，　　是為嚴淨諸佛之道。<a 
name="0772b19" id="0772b19"></a><br>　假使樂奉一切諸聖，　　若欲供養無欲經典，<a 
name="0772b20" id="0772b20"></a><br>　常當承事無極佛道，　　斯三寶者皆由中生。」</span></p><a 
name="0772b21" id="0772b21"></a><p style="text-indent: 0em; margin-left: 0em"><span class="linehead"></span>佛告無怯行菩薩：「復有四事疾得佛道。何謂<a 
name="0772b22" id="0772b22"></a>為四：一曰、愛樂明經好於大乘；二曰、遠離愛<a 
name="0772b23" id="0772b23"></a>欲不習放逸；三曰、常修濟貧匱供以所乏；<a 
name="0772b24" id="0772b24"></a>四曰、能興法財七業施人。是為四。」</p><p style="text-indent: 0em; margin-left: 0em"><span class="linehead"></span>佛時頌曰：</p><a 
name="0772b25" id="0772b25"></a><p><span class="lg">「愛樂法師，　　志慕大乘，　　遠離愛欲，<a 
name="0772b26" id="0772b26"></a><br>　修清淨行，　　愍傷厄貧，　　濟諸危難，<a 
name="0772b27" id="0772b27"></a><br>　常以七財，　　施不懈道。」</span></p><a 
name="0772b28" id="0772b28"></a><p style="text-indent: 0em; margin-left: 0em"><span class="linehead"></span>佛告無怯行菩薩：「復有四事疾得佛道。何謂<a 
name="0772b29" id="0772b29"></a>為四：一曰、常行大慈，哀諸群生；二曰、常行大<a 
name="0772c01" id="0772c01"></a>哀，為之雨淚；三曰、常行大喜，和顏悅人視於<a 
name="0772c02" id="0772c02"></a>眾生；四曰、常行大護，救度三界生死之患。是<a 
name="0772c03" id="0772c03"></a>為四。」</p><p style="text-indent: 0em; margin-left: 0em"><span class="linehead"></span>佛時頌曰：</p><a 
name="0772c04" id="0772c04"></a><p><span class="lg">「常行於大慈，　　愍傷眾生類，<a 
name="0772c05" id="0772c05"></a><br>　念欲成就之，　　如母育其子。<a 
name="0772c06" id="0772c06"></a><br>　大哀遊終始，　　不畏諸患難。<a 
name="0772c07" id="0772c07"></a><br>　五趣如泡沫，　　愍之為雨淚。<a 
name="0772c08" id="0772c08"></a><br>　和顏察眾生，　　以法而樂之，<a 
name="0772c09" id="0772c09"></a><br>　示以離眾苦，　　無痛長安隱。<a 
name="0772c10" id="0772c10"></a><br>　委靡隨五趣，　　方便示所宜，<a 
name="0772c11" id="0772c11"></a><br>　使度三界惱，　　獲致無上道。」</span></p><a 
name="0772c12" id="0772c12"></a><p style="text-indent: 0em; margin-left: 0em"><span class="linehead"></span>佛告無怯行菩薩：「若有勤求此總持者，當習<a 
name="0772c13" id="0772c13"></a>閑居數詣法會，等行清淨著淨衣服，復遵修<a 
name="0772c14" id="0772c14"></a>四事威儀禮節之正，志不懈廢，以若干種諸<a 
name="0772c15" id="0772c15"></a>所供具，奉養法師篤信三寶。常懷恭敬謙遜<a 
name="0772c16" id="0772c16"></a>卑順，未曾懈厭常行精進，無有諛諂邪行之<a 
name="0772c17" id="0772c17"></a>業，心之所念常不離佛。意所遵修解無所有，<a 
name="0772c18" id="0772c18"></a>已無所有無所想念，皆能曉了眾生性行，勤<a 
name="0772c19" id="0772c19"></a>自謹&#x52C5;心口相應，愛樂諸佛請問諮受，誨過<a 
name="0772c20" id="0772c20"></a>守節勸助德本，威儀禮節不違道教。無應不<a 
name="0772c21" id="0772c21"></a>應，聞非人聲不以恐怖，不畏蛇蚖毒螫之蟲，<a 
name="0772c22" id="0772c22"></a>奉敬師長修此經典未曾懈惓。」</p><p style="text-indent: 0em; margin-left: 0em"><span class="linehead"></span>佛說是經時，<a 
name="0772c23" id="0772c23"></a>三萬人從本已來未興道心，今皆發起無上正<a 
name="0772c24" id="0772c24"></a>真道意；五千人遠塵離垢諸法眼淨；三萬菩<a 
name="0772c25" id="0772c25"></a>薩逮得無所從生法忍。</p><p style="text-indent: 0em; margin-left: 0em"><span class="linehead"></span>佛言：「若有菩薩，聞說<a 
name="0772c26" id="0772c26"></a>是經法，皆得具足一切功勳無量辯才。若族<a 
name="0772c27" id="0772c27"></a>姓子、族姓女學菩薩道，皆以七寶滿于三千<a 
name="0772c28" id="0772c28"></a>大千世界，恒邊沙劫奉進三寶。有人聞此經<a 
name="0772c29" id="0772c29"></a>典，福尊過彼。若菩薩於百千劫奉五度無極，<a 
name="0773a01" id="0773a01"></a>而無大智無善權者，不如聞此經典之要，福<a 
name="0773a02" id="0773a02"></a>尊過彼。是故，族姓子！囑累汝等此經相付，慇<a 
name="0773a03" id="0773a03"></a>懃勸助，隨時將護令不忘失，莫使增減長存<a 
name="0773a04" id="0773a04"></a>在世，持諷誦讀廣分別義為他人說。假使遭<a 
name="0773a05" id="0773a05"></a>厄殞歿身命故，當將慎於此經典，勿使忘<a 
name="0773a06" id="0773a06"></a>失。是佛之教。」</p><p style="text-indent: 0em; margin-left: 0em"><span class="linehead"></span>佛說如是，無怯行菩薩、十族姓<a 
name="0773a07" id="0773a07"></a>子、諸大聲聞，一切眾會天、龍、鬼神、阿須倫、世<a 
name="0773a08" id="0773a08"></a>間人，聞經歡喜，作禮而去。</p><a 
name="0773a09" id="0773a09"></a><p><span class="juanname">佛說決定總持經</span></p>
<hr>【經文資訊】大正藏第 17 冊 No. 0811 佛說決定總持經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index19df.html?index=T17n0811" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T17n0811_001 by HTTrack Website Copier/3.x [XR&CO'2014], Tue, 07 Jun 2016 06:48:14 GMT -->
</html>
