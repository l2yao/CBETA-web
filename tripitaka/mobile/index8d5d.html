<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T04n0203_008 by HTTrack Website Copier/3.x [XR&CO'2014], Tue, 07 Jun 2016 06:45:22 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1576716281&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT04n0203&amp;utmp=%2Fmobile%2Findex.php%3Findex%3DT04n0203_008&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index3b4c.html?index=T04n0203_007" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第04冊<br/>No.203 雜寶藏經 (10卷)<br/>【元魏 吉迦夜共曇曜譯】<br/>第 8 卷</p>
	<a href="index3280.html?index=T04n0203_009" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T04">
<div class="root" id="0203" sutra_name="雜寶藏經" sutra_juan="[卷8]">　
<a 
name="0484c23" id="0484c23"></a><a 
name="0484c24" id="0484c24"></a><a 
name="0484c25" id="0484c25"></a><p><span class="juanname">雜寶藏經卷第八</span></p><a 
name="0484c26" id="0484c26"></a><a 
name="0484c27" id="0484c27"></a><p style="margin-left: 4em"><span class="byline">元魏西域三藏吉迦夜共曇曜譯</span></p><a 
name="0484c28" id="0484c28"></a><p style="text-indent: 0em; margin-left: 0em"><span class="linehead"></span>拘尸彌國輔相夫婦惡心於佛佛即化導得<a 
name="0484c29" id="0484c29"></a>須陀洹緣</p><a 
name="0485a01" id="0485a01"></a><p style="text-indent: 0em; margin-left: 0em"><span class="linehead"></span>佛弟難陀為佛所逼出家得道緣</p><a 
name="0485a02" id="0485a02"></a><p style="text-indent: 0em; margin-left: 0em"><span class="linehead"></span>大力士化曠野群賊緣</p><a 
name="0485a03" id="0485a03"></a><p style="text-indent: 0em; margin-left: 0em"><span class="linehead"></span>輔相聞法離欲緣</p><a 
name="0485a04" id="0485a04"></a><p style="text-indent: 0em; margin-left: 0em"><span class="linehead"></span>尼乾子投火聚為佛所度緣</p><a 
name="0485a05" id="0485a05"></a><p style="text-indent: 0em; margin-left: 0em"><span class="linehead"></span>五百白鴈聽法生天緣</p><a 
name="0485a06" id="0485a06"></a><p style="text-indent: 0em; margin-left: 0em"><span class="linehead"></span>提婆達多放護財醉象欲害佛緣</p><a 
name="0485a07" id="0485a07"></a><p style="margin-left: 2em"><span class="headname">（九五）◎拘尸彌國輔相夫婦惡心於佛佛即化<a 
name="0485a08" id="0485a08"></a>導得須陀洹緣</span></p><a 
name="0485a09" id="0485a09"></a><p style="text-indent: 0em; margin-left: 0em"><span class="linehead"></span>佛在拘尸彌國，有輔相婆羅門，為人狂暴，<a 
name="0485a10" id="0485a10"></a>動不以道，其婦邪諂，亦復無異。夫&#x52C5;婦<a 
name="0485a11" id="0485a11"></a>言：「瞿曇沙門，在此國界，若其來者，閉門<a 
name="0485a12" id="0485a12"></a>莫開。」於一日中，如來忽然在其屋中，婆羅<a 
name="0485a13" id="0485a13"></a>門婦，見已默然都不與語。佛便說言：「汝婆<a 
name="0485a14" id="0485a14"></a>羅門愚癡邪見！不信三寶。」婦聞此語，極大<a 
name="0485a15" id="0485a15"></a>瞋恚，自絕瓔珞，著垢膩衣，在地而坐。夫從<a 
name="0485a16" id="0485a16"></a>外來，問言：「何以爾耶？」答言：「瞿曇沙門，罵<a 
name="0485a17" id="0485a17"></a>辱於我，作如是言：『汝婆羅門！邪見不信。』」夫<a 
name="0485a18" id="0485a18"></a>言：「且待明日，明日開門，以待佛來。」於後<a 
name="0485a19" id="0485a19"></a>日中，佛現出其家，婆羅門即捉利劍，而斫<a 
name="0485a20" id="0485a20"></a>於佛，不能得著，見佛在虛空中，便自慚<a 
name="0485a21" id="0485a21"></a>愧，五體投地，而白佛言：「唯願世尊！來下<a 
name="0485a22" id="0485a22"></a>受我懺悔。」佛即來下，受其懺悔，為說法要，<a 
name="0485a23" id="0485a23"></a>夫婦俱得須陀洹道。</p><p style="text-indent: 0em; margin-left: 0em"><span class="linehead"></span>時諸比丘，聞佛降化<a 
name="0485a24" id="0485a24"></a>如是惡人，各作此言：「世尊出世，甚奇甚特！」<a 
name="0485a25" id="0485a25"></a>佛告<span class="corr" title='[此&gt;比]'>比</span>丘言：「非但今日，過去之時，亦曾調<a 
name="0485a26" id="0485a26"></a>伏。」比丘白言：「不審過去調伏云何？」</p><p style="text-indent: 0em; margin-left: 0em"><span class="linehead"></span>佛言：「昔<a 
name="0485a27" id="0485a27"></a>迦尸國有王，名為惡受，極作非法，苦惱百<a 
name="0485a28" id="0485a28"></a>姓，殘賊無道，四遠賈客，珍琦勝物，皆稅奪<a 
name="0485a29" id="0485a29"></a>取，不酬其直。由是之故，國中寶物，遂至<a 
name="0485b01" id="0485b01"></a>大貴，諸人稱傳，惡名流布。爾時有鸚鵡王，<a 
name="0485b02" id="0485b02"></a>在於林中，聞行路人說王之惡，即自思念：<a 
name="0485b03" id="0485b03"></a>『我雖是鳥，尚知其非，今當詣彼為說善道。<a 
name="0485b04" id="0485b04"></a>彼王若聞我語，必作是言：「彼鳥之王，猶有<a 
name="0485b05" id="0485b05"></a>善言，奈何人王，為彼譏責，儻能改修。」』尋即<a 
name="0485b06" id="0485b06"></a>高飛，至王園中，迴翔下降，在一樹上。值<a 
name="0485b07" id="0485b07"></a>王夫人入園遊觀，于時鸚鵡，鼓翼嚶鳴，而<a 
name="0485b08" id="0485b08"></a>語之言：『王今暴虐無道之甚，殘害萬民，毒<a 
name="0485b09" id="0485b09"></a>及鳥獸，含氣嗷嗷，人畜憤結，呼嗟之音，周<a 
name="0485b10" id="0485b10"></a>聞天下。夫人荷剋，與王無異，民之父母，<a 
name="0485b11" id="0485b11"></a>豈應如是？』夫人聞已，瞋毒熾盛：『此何小鳥，<a 
name="0485b12" id="0485b12"></a>罵我溢口？』遣人伺捕。爾時鸚鵡，不驚不<a 
name="0485b13" id="0485b13"></a>畏，入捕者手。夫人得之，即用與王。王語<a 
name="0485b14" id="0485b14"></a>鸚鵡：『何以罵我？』鸚鵡答言：『說王非法，乃欲<a 
name="0485b15" id="0485b15"></a>相益，不敢罵也。』時王問言：『有何非法？』答<a 
name="0485b16" id="0485b16"></a>言：『有七事非法，能危王身。』問言：『何等為七？』<a 
name="0485b17" id="0485b17"></a>答言：『一者耽荒女色，不務貞正。二者嗜酒<a 
name="0485b18" id="0485b18"></a>醉亂，不恤國事。三者貪著碁博，不修禮<a 
name="0485b19" id="0485b19"></a>教。四者遊獵殺生，都無慈心。五者好出惡<a 
name="0485b20" id="0485b20"></a>言，初無善語。六者賦役謫罰，倍加常則。七<a 
name="0485b21" id="0485b21"></a>者不以義理，劫奪民財。有此七事，能危王<a 
name="0485b22" id="0485b22"></a>身。又有三事，傾敗王國。』王復問言：『何謂三<a 
name="0485b23" id="0485b23"></a>事？』答言：『一者親近邪佞諂惡之人。二者不<a 
name="0485b24" id="0485b24"></a>附賢聖，不受忠言。三者好伐他國，不養<a 
name="0485b25" id="0485b25"></a>人民。此三不除，傾敗之期，非旦則夕。夫為<a 
name="0485b26" id="0485b26"></a>王者，率土歸仰，王當如橋，濟渡萬民；王當<a 
name="0485b27" id="0485b27"></a>如秤，親&#x758E;皆平；王當如道，不違聖蹤；王<a 
name="0485b28" id="0485b28"></a>者如日，普照世間；王者如月，與物清涼；<a 
name="0485b29" id="0485b29"></a>王如父母，恩育慈矜；王者如天，覆蓋一切；<a 
name="0485c01" id="0485c01"></a>王者如地，載養萬物；王者如火，為諸萬民，<a 
name="0485c02" id="0485c02"></a>燒除惡患；王者如水，潤澤四方。應如過<a 
name="0485c03" id="0485c03"></a>去轉輪聖王，以十善道，教化眾生。』王聞<a 
name="0485c04" id="0485c04"></a>其言，深自慚愧：『鸚鵡之言，至誠至款。我為<a 
name="0485c05" id="0485c05"></a>人王，所行無道。』請遵其教，奉以為師，受修<a 
name="0485c06" id="0485c06"></a>正行。爾時國內風教既行，惡名消滅，夫人<a 
name="0485c07" id="0485c07"></a>臣佐，皆生忠敬，一切人民，無不歡喜，譬<a 
name="0485c08" id="0485c08"></a>如牛王渡水，導者既正，從者亦正。爾時鸚<a 
name="0485c09" id="0485c09"></a>鵡，我身是也。爾時迦尸國王惡受，今輔相<a 
name="0485c10" id="0485c10"></a>是也。爾時夫人，輔相夫人是也。」</p><a 
name="0485c11" id="0485c11"></a><p style="margin-left: 2em"><span class="headname">（九六）佛弟難陀為佛所逼出家得道緣</span></p><a 
name="0485c12" id="0485c12"></a><p style="text-indent: 0em; margin-left: 0em"><span class="linehead"></span>佛在迦比羅衛國，入城乞食，到難陀舍，會<a 
name="0485c13" id="0485c13"></a>值難陀與婦作粧香塗眉間，聞佛門中，<a 
name="0485c14" id="0485c14"></a>欲出外看，婦共要言：「出看如來，使我額<a 
name="0485c15" id="0485c15"></a>上粧未乾頃便還入來。」難陀即出，見佛作<a 
name="0485c16" id="0485c16"></a>禮，取&#x9262;向舍，盛食奉佛。佛不為取，過與<a 
name="0485c17" id="0485c17"></a>阿難，阿難亦不為取，阿難語言：「汝從誰得<a 
name="0485c18" id="0485c18"></a>&#x9262;，還與本處。」於是持&#x9262;逐佛，至尼拘屢精<a 
name="0485c19" id="0485c19"></a>舍。佛即&#x52C5;剃師，與難陀剃髮。難陀不肯，<a 
name="0485c20" id="0485c20"></a>怒拳而語剃髮人言：「迦毘羅衛一切人民，<a 
name="0485c21" id="0485c21"></a>汝今盡可剃其髮也。」佛問剃髮者：「何以不<a 
name="0485c22" id="0485c22"></a>剃？」答言：「畏故不敢為剃。」佛共阿難，自至<a 
name="0485c23" id="0485c23"></a>其邊，難陀畏故，不敢不剃。雖得剃髮，恒<a 
name="0485c24" id="0485c24"></a>欲還家，佛常將行，不能得去。後於一日，<a 
name="0485c25" id="0485c25"></a>次守房舍，而自歡喜，「今真得便，可還家去，<a 
name="0485c26" id="0485c26"></a>待佛眾僧都去之後，我當還家。」佛入城後，<a 
name="0485c27" id="0485c27"></a>作是念言：「當為汲水令滿澡瓶，然後還歸。」<a 
name="0485c28" id="0485c28"></a>尋時汲水，一瓶適滿，一瓶復翻，如是經<a 
name="0485c29" id="0485c29"></a>時，不能滿瓶，便作是言：「俱不可滿，使<a 
name="0486a01" id="0486a01"></a>諸比丘來還自汲，我今但著瓶屋中，而棄之<a 
name="0486a02" id="0486a02"></a>去。」即閉房門，適閉一扇，一扇復開，適閉<a 
name="0486a03" id="0486a03"></a>一戶，一戶復開，更作是念：「俱不可閉，且<a 
name="0486a04" id="0486a04"></a>置而去。縱使失諸比丘衣物，我饒財寶，足<a 
name="0486a05" id="0486a05"></a>有可償。」即出僧房，而自思惟：「佛必從此<a 
name="0486a06" id="0486a06"></a>來，我則從彼異道而去。」佛知其意，亦異道<a 
name="0486a07" id="0486a07"></a>來，遙見佛來，大樹後藏。樹神舉樹，在虛空<a 
name="0486a08" id="0486a08"></a>中，露地而立。佛見難陀，將還精舍，而問之<a 
name="0486a09" id="0486a09"></a>言：「汝念婦耶？」答言：「實念。」即將難陀，向阿<a 
name="0486a10" id="0486a10"></a>那波那山上，又問難陀：「汝婦端政不？」答言：<a 
name="0486a11" id="0486a11"></a>「端政。」山中有一老瞎獼猴，又復問言：「汝婦<a 
name="0486a12" id="0486a12"></a>孫陀利，面首端政，何如此獼猴也？」難陀<a 
name="0486a13" id="0486a13"></a>懊惱，便作念言：「我婦端政人中少雙，佛今<a 
name="0486a14" id="0486a14"></a>何故，以我之婦，比此獼猴？」佛復將至忉利<a 
name="0486a15" id="0486a15"></a>天上，遍諸天宮，而共觀看，見諸天子，與諸<a 
name="0486a16" id="0486a16"></a>天女，共相娛樂。見一宮中，有五百天女，<a 
name="0486a17" id="0486a17"></a>無有天子。來還問佛，佛言：「汝自往問。」難陀<a 
name="0486a18" id="0486a18"></a>往問言：「諸宮殿中，盡有天子，此中何以獨<a 
name="0486a19" id="0486a19"></a>無天子？」天女答言：「閻浮提內，佛弟難陀，佛<a 
name="0486a20" id="0486a20"></a>逼使出家，以出家因緣，命終當生於此天<a 
name="0486a21" id="0486a21"></a>宮，為我天子。」難陀答言：「即我身是。」便欲即<a 
name="0486a22" id="0486a22"></a>住，天女語言：「我等是天，汝今是人，還捨人<a 
name="0486a23" id="0486a23"></a>壽，更生此間，便可得住。」便還佛所，以如<a 
name="0486a24" id="0486a24"></a>上事具白世尊。佛語難陀：「汝婦端政，何<a 
name="0486a25" id="0486a25"></a>如天女？」難陀答言：「比彼天女，如瞎獼猴比<a 
name="0486a26" id="0486a26"></a>於我婦。」佛將難陀，還閻浮提，難陀為生天<a 
name="0486a27" id="0486a27"></a>故，懃加持戒。阿難爾時，為說偈言：</p><a 
name="0486a28" id="0486a28"></a><p><span class="lg">「譬如羝羊&#x9B2A;，　　將前而更&#x5374;，<a 
name="0486a29" id="0486a29"></a><br>　汝為欲持戒，　　其事亦如是。」</span></p><a 
name="0486b01" id="0486b01"></a><p style="text-indent: 0em; margin-left: 0em"><span class="linehead"></span>佛將難陀，復至地獄，見諸鑊湯，悉皆煮人，<a 
name="0486b02" id="0486b02"></a>唯見一鑊炊沸空停。怪其所以，而來問佛，<a 
name="0486b03" id="0486b03"></a>佛告之言：「汝自往問。」難陀即往，問獄卒言：<a 
name="0486b04" id="0486b04"></a>「諸鑊盡皆煮治罪人，此鑊何故空無所煮？」答<a 
name="0486b05" id="0486b05"></a>言：「閻浮提內，有如來弟，名為難陀，以出家<a 
name="0486b06" id="0486b06"></a>功德，當得生天，以欲罷道因緣之故，天<a 
name="0486b07" id="0486b07"></a>壽命終，墮此地獄，是故我今炊鑊而待。」難<a 
name="0486b08" id="0486b08"></a>陀恐怖，畏獄卒留，即作是言：「南無佛陀！唯<a 
name="0486b09" id="0486b09"></a>願擁護，將我還至閻浮提內。」佛語難陀：「汝<a 
name="0486b10" id="0486b10"></a>懃持戒，修汝天福。」難陀答言：「不用生天，<a 
name="0486b11" id="0486b11"></a>唯願我不墮此地獄。」佛為說法，一七日中，<a 
name="0486b12" id="0486b12"></a>成阿羅漢。</p><p style="text-indent: 0em; margin-left: 0em"><span class="linehead"></span>諸比丘歎言：「世尊出世，甚奇甚<a 
name="0486b13" id="0486b13"></a>特！」佛言：「非但今日，乃往過去亦復如是。」諸<a 
name="0486b14" id="0486b14"></a>比丘言：「過去亦爾，其事云何？請為我說。」</p><p style="text-indent: 0em; margin-left: 0em"><span class="linehead"></span>佛<a 
name="0486b15" id="0486b15"></a>言：「昔迦尸國王，名曰滿面，比提希國，有<a 
name="0486b16" id="0486b16"></a>一婬女，端政殊妙。爾時二國，常相怨嫉，<a 
name="0486b17" id="0486b17"></a>傍有佞臣，向迦尸王，歎說彼國有婬女端<a 
name="0486b18" id="0486b18"></a>政世所希有。王聞是語，心生惑著，遣使<a 
name="0486b19" id="0486b19"></a>從索，彼國不與。重遣使語：『求暫相見，四<a 
name="0486b20" id="0486b20"></a>五日間，還當發遣。』時彼國王，約&#x52C5;婬女：『汝<a 
name="0486b21" id="0486b21"></a>之姿態，所有伎能，好悉具備，使迦尸王惑<a 
name="0486b22" id="0486b22"></a>著於汝，須臾之間，不能遠離。』即遣令去，經<a 
name="0486b23" id="0486b23"></a>四五日，尋復喚言：『欲設大祀，須得此女，<a 
name="0486b24" id="0486b24"></a>暫還放來，後當更遣。』迦尸王即遣歸還，<a 
name="0486b25" id="0486b25"></a>大祀已訖，遣使還索，答言：『明日當遣。』既<a 
name="0486b26" id="0486b26"></a>至明日，亦復不遣。如是妄語，經歷多日。王<a 
name="0486b27" id="0486b27"></a>心惑著，單將數人，欲往彼國，諸臣勸諫，不<a 
name="0486b28" id="0486b28"></a>肯受用。時仙人山中，有獼猴王，聰明博達，<a 
name="0486b29" id="0486b29"></a>多有所知，其婦適死，取一雌獼猴。諸獼猴<a 
name="0486c01" id="0486c01"></a>眾，皆共瞋呵：『此婬獼猴，眾所共有，何緣獨<a 
name="0486c02" id="0486c02"></a>當？』時獼猴王，將雌獼猴，走入迦尸國，投於<a 
name="0486c03" id="0486c03"></a>王所，諸獼猴眾，皆共追逐。既到城內，發屋<a 
name="0486c04" id="0486c04"></a>壞牆，不可料理。迦尸國王，語獼猴王言：<a 
name="0486c05" id="0486c05"></a>『汝今何不以雌獼猴，還諸獼猴？』獼猴王言：<a 
name="0486c06" id="0486c06"></a>『我婦死去，更復無婦，王今云何欲使我歸？』<a 
name="0486c07" id="0486c07"></a>王語之言：『今汝獼猴，破亂我國，那得不歸？』<a 
name="0486c08" id="0486c08"></a>獼猴王言：『此事不好耶？』王答言：『不好。』如是<a 
name="0486c09" id="0486c09"></a>再三，王故言不好。獼猴王言：『汝宮中有<a 
name="0486c10" id="0486c10"></a>八萬四千夫人，汝不愛樂，欲至敵國追<a 
name="0486c11" id="0486c11"></a>逐婬女。我今無婦，唯取此一，汝言不好。一<a 
name="0486c12" id="0486c12"></a>切萬姓，視汝而活，為一婬女，云何捐棄？大<a 
name="0486c13" id="0486c13"></a>王當知，婬欲之事，樂少苦多，猶如逆風而<a 
name="0486c14" id="0486c14"></a>執熾炬，愚者不放，必見燒害。欲為不淨，<a 
name="0486c15" id="0486c15"></a>如彼屎聚；欲現外形，薄皮所覆；欲無返<a 
name="0486c16" id="0486c16"></a>復，如屎塗毒蛇；欲如怨賊，詐親附人；欲<a 
name="0486c17" id="0486c17"></a>如假借，必當還歸；欲為可惡，如廁生華；欲<a 
name="0486c18" id="0486c18"></a>如疥瘡，而向於火爬之轉劇；欲如狗嚙枯<a 
name="0486c19" id="0486c19"></a>骨，涎唾共合，謂為有味，脣齒破盡，不知<a 
name="0486c20" id="0486c20"></a>厭足；欲如渴人飲於鹹水，逾增其渴；欲如<a 
name="0486c21" id="0486c21"></a>段肉，眾鳥競逐；欲如魚獸，貪味至死，其<a 
name="0486c22" id="0486c22"></a>患甚大。』爾時獼猴王者，我身是也。爾時王<a 
name="0486c23" id="0486c23"></a>者，難陀是也。爾時婬女者，孫陀利是也。我<a 
name="0486c24" id="0486c24"></a>於爾時，欲淤泥中拔出難陀，今亦拔其生<a 
name="0486c25" id="0486c25"></a>死之苦。」</p>◎<a 
name="0486c26" id="0486c26"></a><p style="margin-left: 2em"><span class="headname">（九七）◎大力士化曠野群賊緣</span></p><a 
name="0486c27" id="0486c27"></a><p style="text-indent: 0em; margin-left: 0em"><span class="linehead"></span>爾時佛在王舍城。於王舍城、毘舍離二國中<a 
name="0486c28" id="0486c28"></a>間，有五百群賊。頻婆娑羅王，慈仁寬善，<a 
name="0486c29" id="0486c29"></a>以恩法治世，不害物命，即出募言：「誰能<a 
name="0487a01" id="0487a01"></a>往化五百群盜，使不作賊，當重爵賞。」時<a 
name="0487a02" id="0487a02"></a>有一力士，來應王募，往彼曠野，綏化群賊，<a 
name="0487a03" id="0487a03"></a>即能令其不復作賊。既能調伏，作大城池，<a 
name="0487a04" id="0487a04"></a>而安置之，漸漸聚集，多人依附，遂成大國。<a 
name="0487a05" id="0487a05"></a>其國人民，各作是言：「我等今者，蒙大力士<a 
name="0487a06" id="0487a06"></a>養育之恩，便共聚集，作是言要：『從今已後，<a 
name="0487a07" id="0487a07"></a>新取婦者，先奉力士。』」即到力士所，語力士<a 
name="0487a08" id="0487a08"></a>言：「我等作要，新取婦者，奉上力士，為二<a 
name="0487a09" id="0487a09"></a>事故，一者欲得好子，使似力士。二者以<a 
name="0487a10" id="0487a10"></a>報力士之恩。」力士答言：「何用是為？」眾人慇<a 
name="0487a11" id="0487a11"></a>懃，即從其意。唯行此法，漸經多時，有一<a 
name="0487a12" id="0487a12"></a>女人，不樂此事，於眾人前，裸立小便，眾<a 
name="0487a13" id="0487a13"></a>皆呵言：「汝無慚愧，云何婦女在眾人前，而<a 
name="0487a14" id="0487a14"></a>立小便？」女人答言：「女人還在女前而裸小<a 
name="0487a15" id="0487a15"></a>便，有何等恥？一國都是女人，唯大力士是<a 
name="0487a16" id="0487a16"></a>男子耳，若於彼前，應當慚愧，於汝等前，有<a 
name="0487a17" id="0487a17"></a>何羞恥？」從是眾人，轉相語言：「此女所說，正<a 
name="0487a18" id="0487a18"></a>是道理。」</p><p style="text-indent: 0em; margin-left: 0em"><span class="linehead"></span>時舍利弗、目連，共將五百弟子，經<a 
name="0487a19" id="0487a19"></a>曠野中過。力士知之，請二尊者并五百弟<a 
name="0487a20" id="0487a20"></a>子，安置止宿，供給衣食。過三日後，國中人<a 
name="0487a21" id="0487a21"></a>民，聚集作會，飲酒過醉，詳共圍遶大力士<a 
name="0487a22" id="0487a22"></a>舍，以火焚燒，力士問言：「何故如是？」眾人答<a 
name="0487a23" id="0487a23"></a>曰：「婦女初嫁，都經由汝，我等是人，不忍<a 
name="0487a24" id="0487a24"></a>此事，故來燒汝。」力士答言：「我先不肯，汝等<a 
name="0487a25" id="0487a25"></a>強爾。」諸人不聽，便燒使死，垂欲命終，發<a 
name="0487a26" id="0487a26"></a>誓願言：「持我供養舍利弗、目連功德因緣，<a 
name="0487a27" id="0487a27"></a>生此曠野中，作大力鬼神，滅諸人等。」作是<a 
name="0487a28" id="0487a28"></a>語已，其命即斷，便於曠野，作化生鬼，放<a 
name="0487a29" id="0487a29"></a>大毒氣，多殺人眾。往至中間，有智之人，<a 
name="0487b01" id="0487b01"></a>共求鬼言：「汝今自殺無量人民，食肉不盡，<a 
name="0487b02" id="0487b02"></a>唐使臭爛，願聽我等，殺諸牛馬，日以一人，<a 
name="0487b03" id="0487b03"></a>供給於汝。」於是國中，皆共拔籌，人當一日。<a 
name="0487b04" id="0487b04"></a>如是次第，到一長者拔須陀羅，須陀羅<a 
name="0487b05" id="0487b05"></a>生一男兒，福德端政，次應鬼食。長者念言：<a 
name="0487b06" id="0487b06"></a>「如來出世，拔濟一切苦惱眾生。唯願世尊！<a 
name="0487b07" id="0487b07"></a>救護我子今日之厄。」佛在王舍城，知長者<a 
name="0487b08" id="0487b08"></a>心，即便來向曠野鬼神宮殿中坐。曠野鬼神，<a 
name="0487b09" id="0487b09"></a>來見世尊，極大瞋恚，而語佛言：「沙門出去！」<a 
name="0487b10" id="0487b10"></a>佛便出去。鬼適入宮，佛復還入。如是三返，<a 
name="0487b11" id="0487b11"></a>至第四過，佛不為出，鬼作此言：「若不出<a 
name="0487b12" id="0487b12"></a>者，使汝心顛倒，當捉汝&#x811A;擲恒河裏。」佛<a 
name="0487b13" id="0487b13"></a>語之言：「我不見世間若天魔梵有能捉我<a 
name="0487b14" id="0487b14"></a>作如是者。」曠野鬼言：「如是如是。如來聽我<a 
name="0487b15" id="0487b15"></a>使問四事，當為我說。一者誰能渡駛流，二<a 
name="0487b16" id="0487b16"></a>者誰能渡大海，三者誰能捨諸苦，四者誰能<a 
name="0487b17" id="0487b17"></a>得清淨。」佛即答言：「信能渡駛流，不放逸者<a 
name="0487b18" id="0487b18"></a>能渡大海，精進能捨苦，智慧能得清淨。」<a 
name="0487b19" id="0487b19"></a>聞是語已，即歸依佛，為佛弟子，手捉小<a 
name="0487b20" id="0487b20"></a>兒，著佛&#x9262;中，遂名小兒為曠野手，漸漸長<a 
name="0487b21" id="0487b21"></a>大，佛為說法，得阿那含道。</p><p style="text-indent: 0em; margin-left: 0em"><span class="linehead"></span>諸比丘言：「世尊<a 
name="0487b22" id="0487b22"></a>出世，甚為希有！如此大惡曠野鬼神，佛能<a 
name="0487b23" id="0487b23"></a>降伏，作優婆塞。」</p><p style="text-indent: 0em; margin-left: 0em"><span class="linehead"></span>佛言：「非但今日，過去世時，<a 
name="0487b24" id="0487b24"></a>亦復曾於迦尸國、比提醯國二國中間，有大<a 
name="0487b25" id="0487b25"></a>曠野，有惡鬼名沙吒盧，斷絕道路，一切人<a 
name="0487b26" id="0487b26"></a>民，無得過者。有一商主，名曰師子，將五<a 
name="0487b27" id="0487b27"></a>百商人，欲過此路，諸人恐怖，畏不可過。商<a 
name="0487b28" id="0487b28"></a>主語言：『慎莫怖畏！但從我後。』於是前行，到<a 
name="0487b29" id="0487b29"></a>於鬼所，而語鬼言：『汝不聞我名耶？』答言：<a 
name="0487c01" id="0487c01"></a>『我聞汝名，故來欲戰。』問言：『汝何所能？』即<a 
name="0487c02" id="0487c02"></a>捉弓箭而射是鬼，五百放箭，皆沒鬼腹，<a 
name="0487c03" id="0487c03"></a>弓刀器仗，亦入鬼腹，直前拳打，拳復入去，<a 
name="0487c04" id="0487c04"></a>以右手託，右手亦著，以右&#x811A;&#x8E79;，右&#x811A;亦<a 
name="0487c05" id="0487c05"></a>著，以左&#x811A;&#x8E79;，左&#x811A;亦著，又以頭打，頭亦<a 
name="0487c06" id="0487c06"></a>復著，鬼作偈言：</p><a 
name="0487c07" id="0487c07"></a><p><span class="lg">「『汝以手&#x811A;及與頭，　　一切諸物悉以著，<a 
name="0487c08" id="0487c08"></a><br>　　餘人何物而不著？』</span></p><a 
name="0487c09" id="0487c09"></a><p style="text-indent: 0em; margin-left: 0em"><span class="linehead"></span>「商主說偈而答言：</p><a 
name="0487c10" id="0487c10"></a><p><span class="lg">「『我今手足及以頭，　　一切財錢及刀仗，<a 
name="0487c11" id="0487c11"></a><br>　　唯有精進不著汝，　　精進若當不休息，<a 
name="0487c12" id="0487c12"></a><br>　　與汝&#x9B2A;諍終不廢，　　我今精進不休息，<a 
name="0487c13" id="0487c13"></a><br>　　終不於汝生怖畏。』</span></p><a 
name="0487c14" id="0487c14"></a><p style="text-indent: 0em; margin-left: 0em"><span class="linehead"></span>「時鬼答言：『今為汝等故，五百賈客，盡皆放<a 
name="0487c15" id="0487c15"></a>去。』爾時師子，我身是也。爾時沙吒盧，曠野<a 
name="0487c16" id="0487c16"></a>鬼是也。」</p><a 
name="0487c17" id="0487c17"></a><p style="margin-left: 2em"><span class="headname">（九八）輔相聞法離欲緣</span></p><a 
name="0487c18" id="0487c18"></a><p style="text-indent: 0em; margin-left: 0em"><span class="linehead"></span>佛在王舍城。頻婆娑羅有大輔相，數共其<a 
name="0487c19" id="0487c19"></a>王，往至佛所，而聽如來說離欲法。後於婦<a 
name="0487c20" id="0487c20"></a>所，不大往返，婦生惡心，推求毒藥，著飲<a 
name="0487c21" id="0487c21"></a>食中，請佛欲與。夫覺其婦有懷惡意，從<a 
name="0487c22" id="0487c22"></a>索飲食，婦不肯與，更與異食，佛已來至，夫<a 
name="0487c23" id="0487c23"></a>白佛言：「此食不可食。」佛言：「何以不可食？」<a 
name="0487c24" id="0487c24"></a>答言：「有毒。」佛言：「世間有毒，不過三毒，我尚<a 
name="0487c25" id="0487c25"></a>消除，有何小毒能中傷我？」佛即食其食，都<a 
name="0487c26" id="0487c26"></a>無有異。時輔相婦，便生信心，佛為說法，夫<a 
name="0487c27" id="0487c27"></a>婦二人，得須陀洹道。諸比丘等，歎未曾有！</p><a 
name="0487c28" id="0487c28"></a><p style="text-indent: 0em; margin-left: 0em"><span class="linehead"></span>佛言：「非但今日，於過去世，亦曾化彼。昔迦<a 
name="0487c29" id="0487c29"></a>尸國王，有一智臣，名比圖醯，常以道法，輔<a 
name="0488a01" id="0488a01"></a>相國王，及諸群臣，悉使修善。時有龍王，名<a 
name="0488a02" id="0488a02"></a>曰明相，數數往來比圖醯所，聽受法言，亦<a 
name="0488a03" id="0488a03"></a>於其婦，往返希簡。龍婦瞋恚，而作是言：<a 
name="0488a04" id="0488a04"></a>『得比圖醯心祀火，得血而飲，然後可活。』<a 
name="0488a05" id="0488a05"></a>時有夜叉鬼，與此龍王并及其婦，往返親<a 
name="0488a06" id="0488a06"></a>善，聞龍婦語，便即答言：『我能得之。』於龍<a 
name="0488a07" id="0488a07"></a>婦邊，擔如意珠，現作賈客，往詣迦尸國。<a 
name="0488a08" id="0488a08"></a>至於王邊共王樗蒲，賭如意珠，王以國土、<a 
name="0488a09" id="0488a09"></a>庫藏、比圖醯等，復作一分，以對其珠。夜叉<a 
name="0488a10" id="0488a10"></a>得勝，求不用其國土、庫藏，單取比圖醯，以<a 
name="0488a11" id="0488a11"></a>珠與王。王問比圖醯：『為欲去不？』答言：『欲<a 
name="0488a12" id="0488a12"></a>去。』夜叉將去，比圖醯問夜叉言：『索我來<a 
name="0488a13" id="0488a13"></a>者，有何意故？』夜叉不答。如是慇懃，更問<a 
name="0488a14" id="0488a14"></a>不已，便語之言：『龍王夫人，欲得汝心，以<a 
name="0488a15" id="0488a15"></a>祀於火，欲得汝血，而用飲之。』比圖醯言：<a 
name="0488a16" id="0488a16"></a>『若其殺我，擔心血去，一切之人，心血一<a 
name="0488a17" id="0488a17"></a>種，知是誰許？汝今莫殺我，為將我去，須<a 
name="0488a18" id="0488a18"></a>我心者，欲得我智，須我血者，欲得我法。』<a 
name="0488a19" id="0488a19"></a>聞此語已，夜叉心念，實是智人，即將至龍<a 
name="0488a20" id="0488a20"></a>所。龍見歡喜，即為說法。龍王夫婦，及諸眷<a 
name="0488a21" id="0488a21"></a>屬，生敬信心，盡受五戒，并夜叉眾，亦受五<a 
name="0488a22" id="0488a22"></a>戒。爾時閻浮提龍與夜叉，大齎珍寶，送比<a 
name="0488a23" id="0488a23"></a>圖醯。比圖醯得是珍寶，用上於王，并與人<a 
name="0488a24" id="0488a24"></a>民。於是閻浮提人及龍鬼，受持五戒，修<a 
name="0488a25" id="0488a25"></a>行十善。爾時比圖醯者，我身是也。爾時明相<a 
name="0488a26" id="0488a26"></a>龍王者，善見輔相是也。爾時龍婦者，輔相<a 
name="0488a27" id="0488a27"></a>婦是也。爾時王者，舍利弗是也。爾時夜叉<a 
name="0488a28" id="0488a28"></a>者，目連是也。」</p><a 
name="0488a29" id="0488a29"></a><p style="margin-left: 2em"><span class="headname">（九九）尼乾子投火聚為佛所度緣</span></p><a 
name="0488b01" id="0488b01"></a><p style="text-indent: 0em; margin-left: 0em"><span class="linehead"></span>佛在舍衛國。爾時如來降化外道邪見六師，<a 
name="0488b02" id="0488b02"></a>及其眷屬，悉使破盡。五百尼乾作是念言：<a 
name="0488b03" id="0488b03"></a>「我等徒眾，都破散盡，不如燒身早就後<a 
name="0488b04" id="0488b04"></a>世。」即集薪草，便欲燒身。如來大悲，欲拔<a 
name="0488b05" id="0488b05"></a>彼苦，使火不然。佛在其邊，入火光三昧。諸<a 
name="0488b06" id="0488b06"></a>尼乾子，見大火聚，心生歡喜，而作是言：「我<a 
name="0488b07" id="0488b07"></a>等不須然火，皆共投中。」既到火裏，身<a 
name="0488b08" id="0488b08"></a>體清涼，極大快樂，見佛在中，倍復慶悅，<a 
name="0488b09" id="0488b09"></a>求欲出家。佛言：「善來比丘！」鬚髮已落，法服<a 
name="0488b10" id="0488b10"></a>在身，佛為說法，得阿羅漢。</p><p style="text-indent: 0em; margin-left: 0em"><span class="linehead"></span>諸比丘言：「希有<a 
name="0488b11" id="0488b11"></a>世尊！乃能拔此尼乾子等自燒之苦，使得<a 
name="0488b12" id="0488b12"></a>羅漢。」</p><p style="text-indent: 0em; margin-left: 0em"><span class="linehead"></span>佛言：「非但今日，往昔之時，舍衛國中，<a 
name="0488b13" id="0488b13"></a>有五百賈客，入海採寶。時有商主，名比舍<a 
name="0488b14" id="0488b14"></a>佉，將諸商眾，順風而往，即到寶所，集著船<a 
name="0488b15" id="0488b15"></a>上。諸賈客輩，貪取珍寶，船上極重。時比舍<a 
name="0488b16" id="0488b16"></a>佉，語諸商賈言：『莫重著寶，喪汝身命。』時<a 
name="0488b17" id="0488b17"></a>諸賈客，不用其言，寧共寶死，不能減&#x5374;。<a 
name="0488b18" id="0488b18"></a>商主即以船寶，投著水中，上諸賈客，著<span class="corr" title='[已&gt;己]'>己</span><a 
name="0488b19" id="0488b19"></a>船上，是諸寶船，都沒於海。海神見是商主<a 
name="0488b20" id="0488b20"></a>能捨珍寶救諸商賈，心生歡喜，取是商主<a 
name="0488b21" id="0488b21"></a>所棄珍寶，擔飛在前，既得出海，以還商<a 
name="0488b22" id="0488b22"></a>主。諸商人言：『我等何為不於寶所即自并<a 
name="0488b23" id="0488b23"></a>命？』見是苦惱，時比舍佉，深生悲愍，所得珍<a 
name="0488b24" id="0488b24"></a>寶，悉亦分與，便修外道出家之法，得五神<a 
name="0488b25" id="0488b25"></a>通。諸商人言：『如此大士，不貪財寶，自修<a 
name="0488b26" id="0488b26"></a>其志，得大利益，我等應學。』各捨珍寶，向仙<a 
name="0488b27" id="0488b27"></a>人所，修習其法，皆獲五通。爾時比舍佉者，<a 
name="0488b28" id="0488b28"></a>我身是也。爾時五百賈客，五百尼乾子是。」</p><a 
name="0488b29" id="0488b29"></a><p style="margin-left: 2em"><span class="headname">（一&#x3007;&#x3007;）五百白鴈聽法生天緣</span></p><a 
name="0488c01" id="0488c01"></a><p style="text-indent: 0em; margin-left: 0em"><span class="linehead"></span>佛在舍衛國。爾時般遮羅國，以五百白鴈，<a 
name="0488c02" id="0488c02"></a>獻波斯匿王，波斯匿王，送著祇桓精舍。眾<a 
name="0488c03" id="0488c03"></a>僧食時，人人乞食，鴈見僧聚，來在前立。佛<a 
name="0488c04" id="0488c04"></a>以一音說法，眾生各得隨類受解。當時群<a 
name="0488c05" id="0488c05"></a>鴈，亦解佛語，聞法歡喜，鳴聲相和，還於池<a 
name="0488c06" id="0488c06"></a>水，後毛羽轉長，飛至餘處，獵師以網，都覆<a 
name="0488c07" id="0488c07"></a>殺之。當網著時，一鴈作聲，諸鴈皆和，謂<a 
name="0488c08" id="0488c08"></a>聽法時聲，乘是善心，生忉利天。生天之法，<a 
name="0488c09" id="0488c09"></a>法有三念：一者念本所從來；二者念定生<a 
name="0488c10" id="0488c10"></a>何處；三者念先作何業得來生天？便自思<a 
name="0488c11" id="0488c11"></a>惟，自見宿因，更無餘善，唯佛僧邊聽法。作<a 
name="0488c12" id="0488c12"></a>是念已，五百天子，即時來下，在如來邊，佛<a 
name="0488c13" id="0488c13"></a>為說法，悉得須陀洹。波斯匿王，遇到佛所，<a 
name="0488c14" id="0488c14"></a>常見五百鴈羅列佛前，是日不見，便問佛<a 
name="0488c15" id="0488c15"></a>言：「此中諸鴈，<span class="corr" title='[&#x518B;&gt;向] cf.【麗】'>向</span>何處去？」佛言：「欲見諸鴈<a 
name="0488c16" id="0488c16"></a>耶？」王言：「欲見。」佛言：「先鴈飛去他處，為獵<a 
name="0488c17" id="0488c17"></a>師所殺，命終生天；今此五百諸天子等，著<a 
name="0488c18" id="0488c18"></a>好天冠，端政殊特者是，今日聽法，皆得須<a 
name="0488c19" id="0488c19"></a>陀洹。」</p><p style="text-indent: 0em; margin-left: 0em"><span class="linehead"></span>王問佛言：「此諸群鴈，以何業緣，墮於<a 
name="0488c20" id="0488c20"></a>畜生，命終生天，今日得道？」</p><p style="text-indent: 0em; margin-left: 0em"><span class="linehead"></span>佛言：「昔迦葉佛<a 
name="0488c21" id="0488c21"></a>時，五百女人，盡共受戒，用心不堅，毀所受<a 
name="0488c22" id="0488c22"></a>戒，犯戒因緣，墮畜生中，作此鴈身。以受戒<a 
name="0488c23" id="0488c23"></a>故，得值如來，聞法獲道，以鴈身中聽法<a 
name="0488c24" id="0488c24"></a>因緣，生於天上。」</p><a 
name="0488c25" id="0488c25"></a><p style="margin-left: 2em"><span class="headname">（一&#x3007;一）提婆達多放護財醉象欲害佛緣</span></p><a 
name="0488c26" id="0488c26"></a><p style="text-indent: 0em; margin-left: 0em"><span class="linehead"></span>佛在王舍城。爾時提婆達多，放護財醉象<a 
name="0488c27" id="0488c27"></a>欲得害佛，五百羅漢，皆飛虛空，唯有阿<a 
name="0488c28" id="0488c28"></a>難，獨在佛後。佛時舉右手，護財白象，見五<a 
name="0488c29" id="0488c29"></a>百師子，象時恐怖，即便調順。五百比丘，盡<a 
name="0489a01" id="0489a01"></a>棄佛去，唯有阿難，在於佛後。佛言：「非但今<a 
name="0489a02" id="0489a02"></a>日，過去亦爾。昔迦尸國，有五百鴈，共為群<a 
name="0489a03" id="0489a03"></a>侶，爾時鴈王，名曰賴吒，鴈王有臣，名曰素<a 
name="0489a04" id="0489a04"></a>摩。時此鴈王，為獵者捕得，五百群鴈，皆<a 
name="0489a05" id="0489a05"></a>棄飛去，唯有素摩，隨逐不捨，語獵師言：<a 
name="0489a06" id="0489a06"></a>『請放我王，我於今日，以身代之。』獵師不<a 
name="0489a07" id="0489a07"></a>聽，遂以鴈王，獻梵摩曜王。王問鴈王：『為<a 
name="0489a08" id="0489a08"></a>安隱不？』鴈王答言：『蒙王大恩，得王清水，<a 
name="0489a09" id="0489a09"></a>又得好草，以活性命，得常平安，在國土<a 
name="0489a10" id="0489a10"></a>住。唯願大王！放一切鴈，使無所畏。』五百<a 
name="0489a11" id="0489a11"></a>群鴈，在王殿上，空中作聲。時王問言：『此<a 
name="0489a12" id="0489a12"></a>是何鴈？』鴈王答言：『是我眷屬。』王即施無畏，<a 
name="0489a13" id="0489a13"></a>內外宣令：『不聽殺鴈。』鴈王白王言：『今當<a 
name="0489a14" id="0489a14"></a>以正法治國，世間無常，如四方山，譬如<a 
name="0489a15" id="0489a15"></a>東方大山，上無邊際，一時來至，南西北方，<a 
name="0489a16" id="0489a16"></a>亦復如是，磨碎世間，一切眾生，及與人鬼，<a 
name="0489a17" id="0489a17"></a>悉皆微滅，無可逃避，無可恃怙，不可救<a 
name="0489a18" id="0489a18"></a>濟。當於爾時，何所恃賴？惟念如是，宜應慈<a 
name="0489a19" id="0489a19"></a>心普育一切，修行正法，作諸功德。大王當<a 
name="0489a20" id="0489a20"></a>知：一切富貴，皆為衰滅之所摧碎，四方<a 
name="0489a21" id="0489a21"></a>而至，為歸喪失。一切強壯，又有諸病，從<a 
name="0489a22" id="0489a22"></a>四方來，破滅強健。一切壯年，有病羸山，從<a 
name="0489a23" id="0489a23"></a>四方來，破壞壯年。一切有命，有大死山，<a 
name="0489a24" id="0489a24"></a>四方而來，壞滅生命。如是四山，一切共有，<a 
name="0489a25" id="0489a25"></a>天龍人鬼有生之類，無得免者。以此義故，<a 
name="0489a26" id="0489a26"></a>常修慈心，懃行正法。若能爾者，死時不悔，<a 
name="0489a27" id="0489a27"></a>心不悔故，得生善處，必遇賢聖，得遇賢<a 
name="0489a28" id="0489a28"></a>聖，得脫生死。』王問素摩：『何以默然？』素摩答<a 
name="0489a29" id="0489a29"></a>言：『今鴈王人王，二王共語，若當參言，非<a 
name="0489b01" id="0489b01"></a>是儀禮，便無上下恭恪之心。』王言：『實是希有！<a 
name="0489b02" id="0489b02"></a>汝為鴈身，能行如是忠臣之節，人所不<a 
name="0489b03" id="0489b03"></a>及，能以身命，代於鴈王。又復謙順，不參<a 
name="0489b04" id="0489b04"></a>言說，如汝鴈王，君臣之義，世所希有。』悉與<a 
name="0489b05" id="0489b05"></a>金錏瑕，約其頭際，以好白絹，著鴈王首，<a 
name="0489b06" id="0489b06"></a>而發遣之，言曰：『往時為我說善法。』即便放<a 
name="0489b07" id="0489b07"></a>去。</p><a 
name="0489b08" id="0489b08"></a><p style="text-indent: 0em; margin-left: 0em"><span class="linehead"></span>「爾時鴈王，我身是也。爾時素摩，阿難是也。<a 
name="0489b09" id="0489b09"></a>爾時人王，我父王淨飯王是也。爾時獵師，提<a 
name="0489b10" id="0489b10"></a>婆達多是。」</p><a 
name="0489b11" id="0489b11"></a><p><span class="juanname">◎雜寶藏經卷第八</span></p>
<hr>【經文資訊】大正藏第 04 冊 No. 0203 雜寶藏經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，范振業大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index28f9.html?index=T04n0203" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T04n0203_008 by HTTrack Website Copier/3.x [XR&CO'2014], Tue, 07 Jun 2016 06:45:22 GMT -->
</html>
