<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T29n1562_065 by HTTrack Website Copier/3.x [XR&CO'2014], Tue, 07 Jun 2016 06:53:06 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=156248191&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT29n1562&amp;utmp=%2Fmobile%2Findex.php%3Findex%3DT29n1562_065&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexd995-3.html?index=T29n1562_064" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第29冊<br/>No.1562 阿毘達磨順正理論 (80卷)<br/>【尊者眾賢造  唐 玄奘譯】<br/>第 65 卷</p>
	<a href="index116c.html?index=T29n1562_066" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T29">
<div class="root" id="1562" sutra_name="阿毘達磨順正理論" sutra_juan="[卷65]">　
<a 
name="0696b09" id="0696b09"></a><a 
name="0696b10" id="0696b10"></a><a 
name="0696b11" id="0696b11"></a><p><span class="juanname">阿毘達磨順正理論卷第六十五</span></p><a 
name="0696b12" id="0696b12"></a><a 
name="0696b13" id="0696b13"></a><p style="margin-left: 4em"><span class="byline">尊者眾賢造</span></p><a 
name="0696b14" id="0696b14"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0696b15" id="0696b15"></a><p style="margin-left: 3em"><span class="headname">辯賢聖品第六之九</span></p><a 
name="0696b16" id="0696b16"></a><p style="text-indent: 0em; margin-left: 0em"><span class="linehead"></span>依不還位。諸契經中。以種種門建立差別。今<a 
name="0696b17" id="0696b17"></a>次應辯彼差別相。頌曰。</p><a 
name="0696b18" id="0696b18"></a><p>　<span class="lg">此中生有行　　無行般涅槃<a 
name="0696b19" id="0696b19"></a><br>　上流若雜修　　能往色究竟<a 
name="0696b20" id="0696b20"></a><br>　超半超遍沒　　餘能往有頂<a 
name="0696b21" id="0696b21"></a><br>　行無色有四　　住此般涅槃</span></p><a 
name="0696b22" id="0696b22"></a><p style="text-indent: 0em; margin-left: 0em"><span class="linehead"></span>論曰。此不還者總說有七。且行色界差別有<a 
name="0696b23" id="0696b23"></a>五。一中般涅槃。二生般涅槃。三有行般涅槃。<a 
name="0696b24" id="0696b24"></a>四無行般涅槃。五者上流。此於中間般涅槃<a 
name="0696b25" id="0696b25"></a>故。說此名曰中般涅槃。如是應知。此於生已。<a 
name="0696b26" id="0696b26"></a>此由有行。此由無行般涅槃故名生般等。此<a 
name="0696b27" id="0696b27"></a>上流故名為上流。言中般者。謂有一類補特<a 
name="0696b28" id="0696b28"></a>伽羅。已於生結得非擇滅。起結不爾。彼於欲<a 
name="0696b29" id="0696b29"></a>界遇逼惱緣之所逼惱。便能自勉修斷餘結<a 
name="0696c01" id="0696c01"></a>殊勝加行。加行未滿遇捨命緣。遂致命終由<a 
name="0696c02" id="0696c02"></a>起結力。受色中有厭多苦故。乘前起道進斷<a 
name="0696c03" id="0696c03"></a>餘結。成阿羅漢得般涅槃。言生般者。謂有<a 
name="0696c04" id="0696c04"></a>一類補特伽羅。由先具造順起生業及增長<a 
name="0696c05" id="0696c05"></a>故。欲界沒已受色界生。由具勤修速進道故。<a 
name="0696c06" id="0696c06"></a>生已不久成阿羅漢。盡其壽量方般涅槃。約<a 
name="0696c07" id="0696c07"></a>有餘依說為生般。非纔生已便般無餘。彼捨<a 
name="0696c08" id="0696c08"></a>壽中無自在故。言有行般無行般者。謂有一<a 
name="0696c09" id="0696c09"></a>類補特伽羅。生已多時方成無學。於中有一<a 
name="0696c10" id="0696c10"></a>勇猛精進。有一稟性慢緩懈怠。如次名為有<a 
name="0696c11" id="0696c11"></a>行無行。謂若一類。先欲界中依不息加行。三<a 
name="0696c12" id="0696c12"></a>摩地力。斷五下分結。成不還果。後生色界。經<a 
name="0696c13" id="0696c13"></a>於多時還能進修前種類道成阿羅漢。名有<a 
name="0696c14" id="0696c14"></a>行般。無行般者。與此相違。或色界生經多時<a 
name="0696c15" id="0696c15"></a>已。依止苦行解脫餘結。名有行般。以彼修習<a 
name="0696c16" id="0696c16"></a>依功用道般涅槃故。與此相違名無行般。豈<a 
name="0696c17" id="0696c17"></a>不中般生般現般。所依止行亦有此故。應立<a 
name="0696c18" id="0696c18"></a>有行無行般名。無如是失。此義雖等而彼各<a 
name="0696c19" id="0696c19"></a>有差別位故。謂中般等。雖亦定依苦行樂行<a 
name="0696c20" id="0696c20"></a>解脫餘結。而彼各有分位不同。對此名為不<a 
name="0696c21" id="0696c21"></a>共差別。此無如是分位別故。約道不同顯其<a 
name="0696c22" id="0696c22"></a>差別。如何以此例彼令同。故於此中所辯無<a 
name="0696c23" id="0696c23"></a>失。由此有說二差別者。由緣有為無為聖道。<a 
name="0696c24" id="0696c24"></a>如其次第得涅槃故。應知亦無餘同此失。經<a 
name="0696c25" id="0696c25"></a>主所難有大過失。為已善通此義雖等。而彼<a 
name="0696c26" id="0696c26"></a>各有差別位故。然有經說無行在先。亦有經<a 
name="0696c27" id="0696c27"></a>中先說有行。時既無異隨說無違。有行可尊<a 
name="0696c28" id="0696c28"></a>故我先說。言上流者。謂有一類補特伽羅。上<a 
name="0696c29" id="0696c29"></a>流行增非初生處即證圓寂。謂欲界沒往色<a 
name="0697a01" id="0697a01"></a>界生。未即於中能證圓寂。要轉生上方般涅<a 
name="0697a02" id="0697a02"></a>槃。即此上流差別有二。由因及果有差別故。<a 
name="0697a03" id="0697a03"></a>因差別者。此於靜慮由有雜修無雜修故。果<a 
name="0697a04" id="0697a04"></a>差別者。色究竟天及有頂天為極處故。謂若<a 
name="0697a05" id="0697a05"></a>於靜慮有雜修者。能往色究竟方般涅槃。雜<a 
name="0697a06" id="0697a06"></a>修能感淨居果故。即此復有三種差別。全超<a 
name="0697a07" id="0697a07"></a>半超遍沒異故。言全超者。謂色界中。從一處<a 
name="0697a08" id="0697a08"></a>沒往色究竟。由彼先在欲界身中。已具雜修<a 
name="0697a09" id="0697a09"></a>四種靜慮。遇緣退失上三靜慮。以初靜慮<a 
name="0697a10" id="0697a10"></a>愛味為緣。命終上生梵眾天處。由於先世串<a 
name="0697a11" id="0697a11"></a>習勢力。復能雜修第四靜慮。從彼處沒生色<a 
name="0697a12" id="0697a12"></a>究竟。以於色界十六處所。最初處沒最後處<a 
name="0697a13" id="0697a13"></a>生。頓越中間。是全超義。言半超者。謂色界中<a 
name="0697a14" id="0697a14"></a>從初天等。漸次而沒下至中間。能越一處方<a 
name="0697a15" id="0697a15"></a>能往趣色究竟天。超而非全是半超義。言遍<a 
name="0697a16" id="0697a16"></a>沒者。謂於色界愛味多故一切處生。由彼遍<a 
name="0697a17" id="0697a17"></a>於四靜慮地十六處所。一一皆有下等愛味。<a 
name="0697a18" id="0697a18"></a>為感生緣。從梵眾天一一處所。一生沒已至<a 
name="0697a19" id="0697a19"></a>色究竟。方般涅槃。故名遍沒。由此義准初<a 
name="0697a20" id="0697a20"></a>靜慮中。大梵所居非是別處。即是第二梵<a 
name="0697a21" id="0697a21"></a>輔天攝。若異此者大梵所居。僻見處故。一<a 
name="0697a22" id="0697a22"></a>導師故。必無聖者於中受生。遍沒半超應無<a 
name="0697a23" id="0697a23"></a>差別。應知此謂二上流中。由有雜修靜慮因<a 
name="0697a24" id="0697a24"></a>故。往色究竟般涅槃者。餘於靜慮無雜修者。<a 
name="0697a25" id="0697a25"></a>能往有頂方般涅槃。謂彼先無雜修靜慮。由<a 
name="0697a26" id="0697a26"></a>於諸定愛味為緣。此沒遍生色界諸處。唯不<a 
name="0697a27" id="0697a27"></a>能往五淨居天。色界命終於三無色。次第生<a 
name="0697a28" id="0697a28"></a>已後生有頂方般涅槃。二上流中前是觀行<a 
name="0697a29" id="0697a29"></a>後是止行。樂慧樂定有差別故。二上流者。於<a 
name="0697b01" id="0697b01"></a>下地中得般涅槃。亦不違理。而言此往色究<a 
name="0697b02" id="0697b02"></a>竟天及有頂天。依極處說。無不還者。於已生<a 
name="0697b03" id="0697b03"></a>處受第二生。由彼於生容求勝進非等劣故。<a 
name="0697b04" id="0697b04"></a>唯欲界沒往色界生。有中有中般涅槃者。非<a 
name="0697b05" id="0697b05"></a>色界沒生色界者。以色界中無災害故。若本<a 
name="0697b06" id="0697b06"></a>有位有餘障緣。不得涅槃。中有亦爾。中有薄<a 
name="0697b07" id="0697b07"></a>劣非本有故。又彼若有應屬上流。中般上流<a 
name="0697b08" id="0697b08"></a>應無差別。謂定無有差別因緣。可作是言。唯<a 
name="0697b09" id="0697b09"></a>欲界沒。受色中有便般涅槃。得中般名非色<a 
name="0697b10" id="0697b10"></a>界沒。何緣有學未離欲貪。無中有中般涅槃<a 
name="0697b11" id="0697b11"></a>者。欲界中有依身微劣。於多事業無堪能故。<a 
name="0697b12" id="0697b12"></a>住本有位。於欲界法尚難越度。況中有中。能<a 
name="0697b13" id="0697b13"></a>越欲界至得應果。多事業者。謂越三界及永<a 
name="0697b14" id="0697b14"></a>斷除二種煩惱。并得二三沙門果證。住中有<a 
name="0697b15" id="0697b15"></a>位無如是能。又此有前未曾數習。九品差別<a 
name="0697b16" id="0697b16"></a>煩惱治故。又不還等果非中有身得。斷增上<a 
name="0697b17" id="0697b17"></a>惑所證得故。離三界染極為難故。無欲中有<a 
name="0697b18" id="0697b18"></a>能般涅槃。色界中有與此皆異。故有於中得<a 
name="0697b19" id="0697b19"></a>涅槃者。又此地中有得般涅槃。唯起此地中<a 
name="0697b20" id="0697b20"></a>所有聖道。初靜慮地中有位中般涅槃者。唯<a 
name="0697b21" id="0697b21"></a>起自地根本靜慮聖道現前。非未至中間難<a 
name="0697b22" id="0697b22"></a>令現前故。在中有位依身微劣。要易起者方<a 
name="0697b23" id="0697b23"></a>能現前。此五名為行色界者。行無色者差別<a 
name="0697b24" id="0697b24"></a>有四。謂在欲界離色界貪。從此命終生於無<a 
name="0697b25" id="0697b25"></a>色。此中差別唯有四種。謂生般等有差別故。<a 
name="0697b26" id="0697b26"></a>此并前五成六不還。復有不行色無色界。即<a 
name="0697b27" id="0697b27"></a>住於此能般涅槃。名現般涅槃。并前六為七。<a 
name="0697b28" id="0697b28"></a>或應總立九種不還。謂現涅槃分為二種。一<a 
name="0697b29" id="0697b29"></a>於先位善辯聖旨。二臨終時方能善辯。於<a 
name="0697c01" id="0697c01"></a>上流內亦分二種。一行色界。二行無色。并前<a 
name="0697c02" id="0697c02"></a>四為八。足轉生成九。言轉生者。謂於前生已<a 
name="0697c03" id="0697c03"></a>得預流或一來果。於今生內方得不還。前現<a 
name="0697c04" id="0697c04"></a>般言唯目現世初得入聖至涅槃者。或不還<a 
name="0697c05" id="0697c05"></a>者由根差別。隨其所應分成九種。或行色界<a 
name="0697c06" id="0697c06"></a>五不還中。復有異門分成九種。頌曰。</p><a 
name="0697c07" id="0697c07"></a><p>　<span class="lg">行色界有九　　謂三各分三<a 
name="0697c08" id="0697c08"></a><br>　業惑根有殊　　故成三九別</span></p><a 
name="0697c09" id="0697c09"></a><p style="text-indent: 0em; margin-left: 0em"><span class="linehead"></span>論曰。即行色界五種不還。總立為三各分三<a 
name="0697c10" id="0697c10"></a>種。故成九種何等為三。中生上流有差別故。<a 
name="0697c11" id="0697c11"></a>云何三種各分為三。中般涅槃分為三者。初<a 
name="0697c12" id="0697c12"></a>起至遠近當生處。得般涅槃有差別故。生般<a 
name="0697c13" id="0697c13"></a>涅槃分為三者。纔生有行無行異故。此皆生<a 
name="0697c14" id="0697c14"></a>已得般涅槃。是故並應名為生般。於上流中<a 
name="0697c15" id="0697c15"></a>分為三者。全超半超遍沒異故。然諸三種一<a 
name="0697c16" id="0697c16"></a>切皆由速非速經久得般涅槃。故分為九種。<a 
name="0697c17" id="0697c17"></a>不相雜亂。如是三種九種不還。由業惑根有<a 
name="0697c18" id="0697c18"></a>差別故。有速非速經久差別。且總成三由先<a 
name="0697c19" id="0697c19"></a>所集。順起生後業有異故。如其次第下中上<a 
name="0697c20" id="0697c20"></a>品。煩惱現行有差別故。及上中下根有異故。<a 
name="0697c21" id="0697c21"></a>此三一一如其所應。亦業惑根有差別故。各<a 
name="0697c22" id="0697c22"></a>有三別。故成九種。謂初二三由惑根別。各<a 
name="0697c23" id="0697c23"></a>成三種非由業異。後三亦由順後受業有差<a 
name="0697c24" id="0697c24"></a>別故。分成三種。故說如是行色不還。業惑根<a 
name="0697c25" id="0697c25"></a>殊成三九別。若爾何故諸契經中佛唯說有<a 
name="0697c26" id="0697c26"></a>七善士趣。頌曰。</p><a 
name="0697c27" id="0697c27"></a><p>　<span class="lg">立七善士趣　　由上流無別<a 
name="0697c28" id="0697c28"></a><br>　善惡行不行　　有往無還故</span></p><a 
name="0697c29" id="0697c29"></a><p style="text-indent: 0em; margin-left: 0em"><span class="linehead"></span>論曰。中生各三上流為一。經依此立七善士<a 
name="0698a01" id="0698a01"></a>趣。何故前二各分為三。第三上流唯立為一。<a 
name="0698a02" id="0698a02"></a>以上行故名為上流。由此義同但立為一。前<a 
name="0698a03" id="0698a03"></a>之二種雖亦義同。然為其中別相難了。欲令<a 
name="0698a04" id="0698a04"></a>易了故各分三。上流有三相別易了。無煩於<a 
name="0698a05" id="0698a05"></a>彼更別建立。又前二別唯有爾所。易顯示故<a 
name="0698a06" id="0698a06"></a>各分為三。第三上流別義多種。卒難顯示故<a 
name="0698a07" id="0698a07"></a>總立一。謂初中般唯在將生。根惑品殊故分<a 
name="0698a08" id="0698a08"></a>三種。第二生般唯在已生。亦根惑殊故分三<a 
name="0698a09" id="0698a09"></a>種。上流通有將生已生。將生上流復有二種。<a 
name="0698a10" id="0698a10"></a>謂於靜慮雜不雜修。已生上流分二亦爾。復<a 
name="0698a11" id="0698a11"></a>於如是二上流中。若無雜修容生二界。若有<a 
name="0698a12" id="0698a12"></a>雜修唯生一界。生一界者復分為三。全超半<a 
name="0698a13" id="0698a13"></a>超遍沒異故。於半超內差別有多。由此上流<a 
name="0698a14" id="0698a14"></a>別相煩廣。若一一辯難可周悉。故依等義總<a 
name="0698a15" id="0698a15"></a>立上流。中生位中差別義少。易顯了故分之<a 
name="0698a16" id="0698a16"></a>為六。雖彼一一亦有同義。而等第三。於上流<a 
name="0698a17" id="0698a17"></a>中雖有異義。而等前二。為相影顯故唯立<a 
name="0698a18" id="0698a18"></a>七。唯此已斷欲貪瞋等非善士法。及與無學<a 
name="0698a19" id="0698a19"></a>大善士果極相近故。經唯說此名善士趣。非<a 
name="0698a20" id="0698a20"></a>謂預流及一來者。都不可說名善士趣。佛亦<a 
name="0698a21" id="0698a21"></a>說彼名善士故。如契經言。云何善士謂若成<a 
name="0698a22" id="0698a22"></a>就有學正見。乃至成就有學正定。往上名趣。<a 
name="0698a23" id="0698a23"></a>謂趣上果及趣上。生故唯說七。或唯此七皆<a 
name="0698a24" id="0698a24"></a>能行善不行不善。餘則不然。又唯此七往上<a 
name="0698a25" id="0698a25"></a>界生不復還來。餘則不爾。故但依此立善士<a 
name="0698a26" id="0698a26"></a>趣諸在聖位曾經生者。亦有此等差別相耶。<a 
name="0698a27" id="0698a27"></a>不爾。云何。頌曰。</p><a 
name="0698a28" id="0698a28"></a><p>　<span class="lg">經欲界生聖　　不往餘界生<a 
name="0698a29" id="0698a29"></a><br>　此及往上生　　無練根并退</span></p><a 
name="0698b01" id="0698b01"></a><p style="text-indent: 0em; margin-left: 0em"><span class="linehead"></span>論曰。若在聖位經欲界生。必不往生色無色<a 
name="0698b02" id="0698b02"></a>界。由彼證得不還果已。定於現身般涅槃故。<a 
name="0698b03" id="0698b03"></a>若於色界經生聖者。容有上生無色界義。然<a 
name="0698b04" id="0698b04"></a>天帝釋作如是言。曾聞有天名色究竟。我後<a 
name="0698b05" id="0698b05"></a>退落當生彼者。由彼不了對法相故。言我後<a 
name="0698b06" id="0698b06"></a>者三十三天。自在異熟最後邊際。言退落者。<a 
name="0698b07" id="0698b07"></a>謂於後時。若不獲得阿羅漢果。當生彼者。<a 
name="0698b08" id="0698b08"></a>謂願當生色究竟天勿生欲界。以天帝釋緣<a 
name="0698b09" id="0698b09"></a>五死相極生憂苦。來歸世尊死相纔除。便作<a 
name="0698b10" id="0698b10"></a>是說為令喜故。又觀遮彼無多益故。佛不遮<a 
name="0698b11" id="0698b11"></a>止。即此已經欲界生者。及已從此往上界生。<a 
name="0698b12" id="0698b12"></a>諸聖必無練根并退。何緣不許經欲界生及<a 
name="0698b13" id="0698b13"></a>上生聖者有練根并退。以曾經生於自相續。<a 
name="0698b14" id="0698b14"></a>蘊積聖道極堅牢故。及得殊勝所依身故。由<a 
name="0698b15" id="0698b15"></a>此彼無練根退理。前說上流雜修靜慮為因<a 
name="0698b16" id="0698b16"></a>能往色究竟天。先應雜修何等靜慮。由何等<a 
name="0698b17" id="0698b17"></a>位知雜修成。復為何緣雜修靜慮。頌曰。</p><a 
name="0698b18" id="0698b18"></a><p>　<span class="lg">先雜修第四　　成由一念雜<a 
name="0698b19" id="0698b19"></a><br>　為受生現樂　　及遮煩惱退</span></p><a 
name="0698b20" id="0698b20"></a><p style="text-indent: 0em; margin-left: 0em"><span class="linehead"></span>論曰。諸欲雜修四靜慮者。必先雜修第四靜<a 
name="0698b21" id="0698b21"></a>慮。以彼等持最堪能故。諸樂行中彼最勝故。<a 
name="0698b22" id="0698b22"></a>謂彼靜慮最有堪能。現在前時。令所依止自<a 
name="0698b23" id="0698b23"></a>體勢力增長廣大故。若依彼雜修靜慮。後雖<a 
name="0698b24" id="0698b24"></a>退失生餘天中。由於先時雜修彼力。復能依<a 
name="0698b25" id="0698b25"></a>彼雜修靜慮。即由此理第四靜慮。諸樂行中<a 
name="0698b26" id="0698b26"></a>最為殊勝。彼輕安樂極上妙故。誰於靜慮能<a 
name="0698b27" id="0698b27"></a>雜熏修。唯諸聖者通學無學。學位唯通信<a 
name="0698b28" id="0698b28"></a>解見至。於無學位通時非時。必先三洲雜修<a 
name="0698b29" id="0698b29"></a>靜慮。退生色界亦能雜修。豈不雜修諸靜慮<a 
name="0698c01" id="0698c01"></a>者。必先已離三靜慮貪。如何可言雜修靜慮。<a 
name="0698c02" id="0698c02"></a>通於見至而成上流。謂要人間雜修定已。後<a 
name="0698c03" id="0698c03"></a>退三定生梵眾天。於彼復須離三定染。方能<a 
name="0698c04" id="0698c04"></a>重起雜修靜慮。從彼沒已乃生淨居。方名上<a 
name="0698c05" id="0698c05"></a>流。如先已說。非諸見至可有斯理。彼於離染<a 
name="0698c06" id="0698c06"></a>必不退故。無如是失。彼從先來住見至根非<a 
name="0698c07" id="0698c07"></a>所許故。謂彼先住信解種性。雜修靜慮然後<a 
name="0698c08" id="0698c08"></a>退失。彼懼於後復有退時。便修練根成見至<a 
name="0698c09" id="0698c09"></a>性。從欲界沒生色界中。乘前復能雜修靜<a 
name="0698c10" id="0698c10"></a>慮。故六種性皆有上流。於雜修時作何方<a 
name="0698c11" id="0698c11"></a>便。彼必先入第四靜慮。多念無漏相續現前。<a 
name="0698c12" id="0698c12"></a>從此引生多念有漏。後復多念無漏現前。如<a 
name="0698c13" id="0698c13"></a>是旋還後後漸減。乃至最後二念無漏。次<a 
name="0698c14" id="0698c14"></a>引二念有漏現前。無間復生二念無漏。名雜<a 
name="0698c15" id="0698c15"></a>修定加行成滿。從此以後不由功力。任運唯<a 
name="0698c16" id="0698c16"></a>從一念無漏。引起一念有漏現前。無間復生<a 
name="0698c17" id="0698c17"></a>一念無漏。如是有漏中間剎那前後剎那無<a 
name="0698c18" id="0698c18"></a>漏雜故。名雜修定根本圓成。如是雜修第四<a 
name="0698c19" id="0698c19"></a>定已。乘此勢力隨其所應。亦能雜修下三靜<a 
name="0698c20" id="0698c20"></a>慮。雜修靜慮五蘊為體。然於此中諸世俗智。<a 
name="0698c21" id="0698c21"></a>是四法四類八智所雜修。有餘師言。諸世俗<a 
name="0698c22" id="0698c22"></a>智唯為苦集。類智雜修彼二能緣此為境故。<a 
name="0698c23" id="0698c23"></a>若爾無容多無漏智現前雜故。則不應言此<a 
name="0698c24" id="0698c24"></a>由彼雜。故得自在雜修靜慮應不圓成。此不<a 
name="0698c25" id="0698c25"></a>從餘滅道法類。苦集法智無間而生。及無間<a 
name="0698c26" id="0698c26"></a>生彼諸智故。雜修靜慮略有三緣。一為受生。<a 
name="0698c27" id="0698c27"></a>二為現樂。三為遮止起煩惱退。謂不還中若<a 
name="0698c28" id="0698c28"></a>諸見至。雜修靜慮為前二緣。一為受生。二為<a 
name="0698c29" id="0698c29"></a>現樂。為受生者希求勝生。謂厭共生欣不共<a 
name="0699a01" id="0699a01"></a>故。為現樂者欣樂勝定。謂世俗定最能資身。<a 
name="0699a02" id="0699a02"></a>由此能令現法樂住。前後無漏為其助伴。若<a 
name="0699a03" id="0699a03"></a>諸信解為前二緣。亦為遮防起煩惱退。謂鈍<a 
name="0699a04" id="0699a04"></a>根者起二無漏。方便防護清淨等持。令味相<a 
name="0699a05" id="0699a05"></a>應等持轉遠。不令淨為染等無間緣。故阿羅<a 
name="0699a06" id="0699a06"></a>漢中不時解脫。但為現樂雜修靜慮。時解脫<a 
name="0699a07" id="0699a07"></a>者為求現樂。亦為遮防起煩惱退。若雜修靜<a 
name="0699a08" id="0699a08"></a>慮為生五淨居。何緣淨居處唯有五。頌曰。</p><a 
name="0699a09" id="0699a09"></a><p>　<span class="lg">由雜修五品　　生有五淨居</span></p><a 
name="0699a10" id="0699a10"></a><p style="text-indent: 0em; margin-left: 0em"><span class="linehead"></span>論曰。由雜熏修第四靜慮。有五品故淨居唯<a 
name="0699a11" id="0699a11"></a>五。何謂五品。謂下中上勝上極上。品差別故。<a 
name="0699a12" id="0699a12"></a>此中初品。三心現前便得成滿。謂初無漏。次<a 
name="0699a13" id="0699a13"></a>起有漏後起無漏。第二中品。六心現前方得<a 
name="0699a14" id="0699a14"></a>成滿。謂二有漏為四無漏之所雜修。如是所<a 
name="0699a15" id="0699a15"></a>餘隨其次第。有九十二十五念心。如應現前<a 
name="0699a16" id="0699a16"></a>方得成滿。如是五品雜修為因。如次能招五<a 
name="0699a17" id="0699a17"></a>淨居果。如是十五有漏無漏心。皆是先來未<a 
name="0699a18" id="0699a18"></a>曾得今得。有餘師說。初五無漏是從先來未<a 
name="0699a19" id="0699a19"></a>得今得。餘十皆是曾所得心。前五現前時已<a 
name="0699a20" id="0699a20"></a>未來修故。有不起定雜修成滿。有要數起方<a 
name="0699a21" id="0699a21"></a>得圓成。有餘師言。由信等五次第增上感五<a 
name="0699a22" id="0699a22"></a>淨居。謂或有時信根增上雜修靜慮。或有乃<a 
name="0699a23" id="0699a23"></a>至慧根增上雜修靜慮。隨此差別感五淨居。<a 
name="0699a24" id="0699a24"></a>諸感淨居為是業力。為雜修力。若是業力雜<a 
name="0699a25" id="0699a25"></a>修靜慮則為唐捐。若雜修力與品類足所說<a 
name="0699a26" id="0699a26"></a>相違。如彼論說。雜修靜慮及由業故生淨居<a 
name="0699a27" id="0699a27"></a>天。諸所有處等名非異生法。有說。業力感<a 
name="0699a28" id="0699a28"></a>淨居天。然不唐捐。雜修靜慮以修行彼思現<a 
name="0699a29" id="0699a29"></a>前故。有餘師言。是雜修力。而不違害品類<a 
name="0699b01" id="0699b01"></a>足文。彼論先說雜修定者。為顯先時入彼定<a 
name="0699b02" id="0699b02"></a>故。次後復說及由業故生淨居者。為顯後時<a 
name="0699b03" id="0699b03"></a>即由彼力生淨居故。此中決定俱由二力。以<a 
name="0699b04" id="0699b04"></a>隨闕一不生彼故。然唯有漏感彼異熟。非無<a 
name="0699b05" id="0699b05"></a>漏力棄背有故。經說不還有名身證。依何勝<a 
name="0699b06" id="0699b06"></a>德立身證名。頌曰。</p><a 
name="0699b07" id="0699b07"></a><p>　<span class="lg">得滅定不還　　轉名為身證</span></p><a 
name="0699b08" id="0699b08"></a><p style="text-indent: 0em; margin-left: 0em"><span class="linehead"></span>論曰。有滅定得名得滅定。即不還者。若於身<a 
name="0699b09" id="0699b09"></a>中。有滅定得轉名身證。謂不還者。由身證得<a 
name="0699b10" id="0699b10"></a>似涅槃法。故名身證。如何說彼但名身證。以<a 
name="0699b11" id="0699b11"></a>無心故。依身生故。以身俱生得勢力故。彼已<a 
name="0699b12" id="0699b12"></a>滅位猶名得彼。此中經主作如是言。理實應<a 
name="0699b13" id="0699b13"></a>言彼從滅定起得先未得。有識身寂靜便作<a 
name="0699b14" id="0699b14"></a>是思。此滅盡定最為寂靜極似涅槃。如是證<a 
name="0699b15" id="0699b15"></a>得身之靜寂故名身證。由得及智現前證得<a 
name="0699b16" id="0699b16"></a>身寂靜故。今謂彼從滅定起位。雖得先未得<a 
name="0699b17" id="0699b17"></a>有識身寂靜。而非唯彼位方得身證名。先後<a 
name="0699b18" id="0699b18"></a>二時俱得名故。由此設無緣滅定智。得勢力<a 
name="0699b19" id="0699b19"></a>故立身證名。是故前說於理為勝。舉後邊故<a 
name="0699b20" id="0699b20"></a>唯作是言。得滅定不還轉名為身證。理實身<a 
name="0699b21" id="0699b21"></a>證於八解脫。無不具足。由身證住。以滅盡<a 
name="0699b22" id="0699b22"></a>定用餘解脫為門。而入故得。滅定決定亦應<a 
name="0699b23" id="0699b23"></a>得餘解脫。如契經說。入滅定時先滅言行。乃<a 
name="0699b24" id="0699b24"></a>至廣說。何緣佛說有學福田。身證不還不預<a 
name="0699b25" id="0699b25"></a>其數。謂世尊告給孤獨言。長者當知。福田有<a 
name="0699b26" id="0699b26"></a>二。一者有學。二者無學。有學十八。無學唯<a 
name="0699b27" id="0699b27"></a>九。何等名為十八有學。謂預流向預流果。一<a 
name="0699b28" id="0699b28"></a>來向一來果。不還向不還果。阿羅漢向。隨<a 
name="0699b29" id="0699b29"></a>信行隨法行。信解見至。家家一間。中生有行<a 
name="0699c01" id="0699c01"></a>無行上流。是名十八。何等名為九種無學。謂<a 
name="0699c02" id="0699c02"></a>退法。思法。護法。安住。堪達。不動法。不退法。<a 
name="0699c03" id="0699c03"></a>慧解脫。俱解脫。是名為九。理亦應說。而不<a 
name="0699c04" id="0699c04"></a>說者。以佛觀見有學無學由斷及根有殊勝<a 
name="0699c05" id="0699c05"></a>故。能生勝果名為福田。然諸不還所得滅定。<a 
name="0699c06" id="0699c06"></a>是有漏故不可說言。自性解脫故名清淨。彼<a 
name="0699c07" id="0699c07"></a>所依身猶有煩惱。未永斷故不可說言。相續<a 
name="0699c08" id="0699c08"></a>解脫故名清淨。故不約成彼立有學福田。無<a 
name="0699c09" id="0699c09"></a>學位中有漏功德。雖非自性解脫所收。相續<a 
name="0699c10" id="0699c10"></a>解脫故名清淨。由此亦能生殊勝果。是故約<a 
name="0699c11" id="0699c11"></a>定及根差別。說九應果皆名福田。或立有學<a 
name="0699c12" id="0699c12"></a>依因無故。不置身證有學數中。何謂建立有<a 
name="0699c13" id="0699c13"></a>學依因。謂諸無漏三學及果。滅定非學亦非<a 
name="0699c14" id="0699c14"></a>學果故。不約成彼說有學差別。然今於此不<a 
name="0699c15" id="0699c15"></a>還位中。約無異門密說身證。若異此者不應<a 
name="0699c16" id="0699c16"></a>唯說。得滅定不還轉名為身證。此義於後當<a 
name="0699c17" id="0699c17"></a>更分別。若說身證兼約異門。即上所言非善<a 
name="0699c18" id="0699c18"></a>答問。三無色解脫亦通無漏故。已辯不還<a 
name="0699c19" id="0699c19"></a>&#x9E81;相差別。若細分析數成多千。此中且依行<a 
name="0699c20" id="0699c20"></a>色界五。約諸地等五門分別。謂五約地數成<a 
name="0699c21" id="0699c21"></a>二十四。定地中各五種故五。約種性數成三<a 
name="0699c22" id="0699c22"></a>十六。種性中各五種故五。約生處數成八十。<a 
name="0699c23" id="0699c23"></a>十六處中各五種故。五約種性根數成九十。<a 
name="0699c24" id="0699c24"></a>謂退法種性下中上根。有差別故數成十五。<a 
name="0699c25" id="0699c25"></a>乃至不動種性亦然。五約地種性數成百<a 
name="0699c26" id="0699c26"></a>二十。謂四地中各三十故。五約地種性根數<a 
name="0699c27" id="0699c27"></a>成三百六十。謂四地中各九十故。五約生處<a 
name="0699c28" id="0699c28"></a>種性數成四百八十。謂十六處各三十故。五<a 
name="0699c29" id="0699c29"></a>約生處種性。及根數成一千四百四十。謂十<a 
name="0700a01" id="0700a01"></a>六處各九十故。五約離染處種性根積數總<a 
name="0700a02" id="0700a02"></a>成一萬一千九百六十不還差別。謂以離染<a 
name="0700a03" id="0700a03"></a>九品不同。乘前一千四百四十。已辯第三向<a 
name="0700a04" id="0700a04"></a>果差別。次應建立第四向果。頌曰。</p><a 
name="0700a05" id="0700a05"></a><p>　<span class="lg">上界修惑中　　斷初定一品<a 
name="0700a06" id="0700a06"></a><br>　至有頂八品　　皆阿羅漢向<a 
name="0700a07" id="0700a07"></a><br>　第九無間道　　名金剛喻定<a 
name="0700a08" id="0700a08"></a><br>　盡得俱盡智　　成無學應果</span></p><a 
name="0700a09" id="0700a09"></a><p style="text-indent: 0em; margin-left: 0em"><span class="linehead"></span>論曰。即不還者。進斷色界及無色界修所斷<a 
name="0700a10" id="0700a10"></a>惑。從斷初定一品為初。至斷有頂八品為後。<a 
name="0700a11" id="0700a11"></a>應知轉名阿羅漢向。即此所說阿羅漢向中。<a 
name="0700a12" id="0700a12"></a>斷有頂惑第九無間道。亦說名為金剛喻定。<a 
name="0700a13" id="0700a13"></a>此定堅銳喻若金剛。無一隨眠不能破故。先<a 
name="0700a14" id="0700a14"></a>已破故不破一切。實有能破一切功能。此既<a 
name="0700a15" id="0700a15"></a>能摧最細品惑。故知一切無間道中。唯此剎<a 
name="0700a16" id="0700a16"></a>那名極上品。故能永斷一切隨眠。雖見道中<a 
name="0700a17" id="0700a17"></a>亦有能斷有頂煩惱無漏對治。然彼九品惑<a 
name="0700a18" id="0700a18"></a>可為一品斷。知彼煩惱勢力微劣。見道既<a 
name="0700a19" id="0700a19"></a>為劣惑對治。知非能破一切隨眠。若有破能<a 
name="0700a20" id="0700a20"></a>何礙不破。故彼不得金剛喻名。又諸隨眠中<a 
name="0700a21" id="0700a21"></a>無事者易斷。見道治彼知非極上。由此不立<a 
name="0700a22" id="0700a22"></a>金剛喻名。此中所明金剛喻定。能治一切有<a 
name="0700a23" id="0700a23"></a>事惑中最後微微極難斷品。故知能破一切<a 
name="0700a24" id="0700a24"></a>隨眠。由此力能一剎那頃。證一切惑斷無漏<a 
name="0700a25" id="0700a25"></a>離繫得。如是所說金剛喻定。唯與六智隨一<a 
name="0700a26" id="0700a26"></a>相應。謂四類智滅道法智。緣四聖諦十六行<a 
name="0700a27" id="0700a27"></a>相。通依九地義准已成。故此差別說有多種。<a 
name="0700a28" id="0700a28"></a>且未至攝有五十二。謂苦集類智觀有頂苦<a 
name="0700a29" id="0700a29"></a>集。作非常等因等行相。與彼相應差別成<a 
name="0700b01" id="0700b01"></a>八。滅道法智觀欲滅道。作滅靜等道等行相。<a 
name="0700b02" id="0700b02"></a>與彼相應差別亦八。滅類智於八地滅。一一<a 
name="0700b03" id="0700b03"></a>別觀作四行相。與彼相應成三十二。道類<a 
name="0700b04" id="0700b04"></a>智於八地道。一切總觀作四行相。與彼相應<a 
name="0700b05" id="0700b05"></a>差別成四。以治八地類智品道。同類相因必<a 
name="0700b06" id="0700b06"></a>總緣故。滅唯別緣道則不爾。於隨眠品已具<a 
name="0700b07" id="0700b07"></a>成立。如未至攝有五十二。中四靜慮應知亦<a 
name="0700b08" id="0700b08"></a>然。空無邊處有二十八。謂除滅道法智品八。<a 
name="0700b09" id="0700b09"></a>及除觀下四地滅諦各四行相相應十六。以<a 
name="0700b10" id="0700b10"></a>依無色必無法智。及緣下滅類智品故。緣下<a 
name="0700b11" id="0700b11"></a>地道於理無遮。道必總緣前已釋故。餘如前<a 
name="0700b12" id="0700b12"></a>故有二十八。識無邊處有二十四。無所有處<a 
name="0700b13" id="0700b13"></a>唯有二十。謂彼於前復除觀下。滅聖諦境四<a 
name="0700b14" id="0700b14"></a>八行相。隨其次第准前應釋。諸有欲令三無<a 
name="0700b15" id="0700b15"></a>色地。有緣下地滅類智者。彼作是說。空無<a 
name="0700b16" id="0700b16"></a>邊處加前十六。識無邊處加前二十。無所有<a 
name="0700b17" id="0700b17"></a>處加二十四。如是總說依無色地。金剛喻定<a 
name="0700b18" id="0700b18"></a>七十二種。或復說有百三十二。有餘師說。道<a 
name="0700b19" id="0700b19"></a>類智品於八地道。亦各別觀故前六地各有<a 
name="0700b20" id="0700b20"></a>八十。空無邊處唯有四十。識無邊處有三十<a 
name="0700b21" id="0700b21"></a>二無所有處有二十四。復有欲令滅類智品。<a 
name="0700b22" id="0700b22"></a>於八地滅有別總觀。故前六地中各百六十<a 
name="0700b23" id="0700b23"></a>四。空無邊處唯五十二。識無邊處有三十六。<a 
name="0700b24" id="0700b24"></a>無所有處有二十四。彼俱非理。道必總緣滅<a 
name="0700b25" id="0700b25"></a>唯別緣前已辯故。尊者妙音作如是說。金剛<a 
name="0700b26" id="0700b26"></a>喻定總有十三。謂斷有頂見修斷惑。無間道<a 
name="0700b27" id="0700b27"></a>攝十三剎那。此亦不然。以四類忍前八無間<a 
name="0700b28" id="0700b28"></a>道非極上品故。此定既能斷有頂地第九品<a 
name="0700b29" id="0700b29"></a>惑。能引此惑盡。得俱行盡智。令起金剛喻定。<a 
name="0700c01" id="0700c01"></a>是斷惑中最後無間道所生盡智。是斷惑中<a 
name="0700c02" id="0700c02"></a>最後解脫道。故說此定所引盡智。與第九品<a 
name="0700c03" id="0700c03"></a>盡得俱起。或此盡言顯一切盡。謂第九品及<a 
name="0700c04" id="0700c04"></a>所餘惑。皆得擇滅故名為盡。金剛喻定能引<a 
name="0700c05" id="0700c05"></a>諸惑。盡得俱行盡智令起。此與一切煩惱盡<a 
name="0700c06" id="0700c06"></a>得。最初俱生故名盡智。有餘師說。惑盡身中<a 
name="0700c07" id="0700c07"></a>此最初生故名盡智。如是盡智至已生時。便<a 
name="0700c08" id="0700c08"></a>成無學阿羅漢果。已得無學應果法故。為得<a 
name="0700c09" id="0700c09"></a>別果。所應修學。此無有故得無學名。豈不無<a 
name="0700c10" id="0700c10"></a>學亦希別果。以無學者亦轉根故。此難不然。<a 
name="0700c11" id="0700c11"></a>如先有學求得別果此不然故。謂如預流非<a 
name="0700c12" id="0700c12"></a>一來等。於後獲得一來等時。捨預流等名得名<a 
name="0700c13" id="0700c13"></a>一來等。皆捨別果得別果名。此則不然。退非<a 
name="0700c14" id="0700c14"></a>思等於後獲得思法等時。雖捨退等名得名<a 
name="0700c15" id="0700c15"></a>思法等。非捨別果得別果名。前後皆名阿羅<a 
name="0700c16" id="0700c16"></a>漢故。唯捨前果得別果時。捨前果名得名別<a 
name="0700c17" id="0700c17"></a>果。更無別果是所應學。故名無學前釋無過。<a 
name="0700c18" id="0700c18"></a>即是行向住前果者。求別名果此無有義。既<a 
name="0700c19" id="0700c19"></a>說盡智至已生時。便成無學阿羅漢果。義准<a 
name="0700c20" id="0700c20"></a>盡智未已生時。前七聖者皆名有學。為得別<a 
name="0700c21" id="0700c21"></a>果勤修學故。住本性位何名有學。學意未滿<a 
name="0700c22" id="0700c22"></a>故。學得常隨故。何故無學名阿羅漢。諸自利<a 
name="0700c23" id="0700c23"></a>行修學已成。唯應作他利益事故。如契經說。<a 
name="0700c24" id="0700c24"></a>不自調伏能調伏他。無有是處。或有三種補<a 
name="0700c25" id="0700c25"></a>特伽羅。謂諸異生有學無學。異生雖學戒定<a 
name="0700c26" id="0700c26"></a>慧三。而猶未能如實見諦。容有捨正作邪學<a 
name="0700c27" id="0700c27"></a>理。故不於彼立有學名。諸有已能如實見諦。<a 
name="0700c28" id="0700c28"></a>正學無退得有學名。由此世尊為顯定義。於<a 
name="0700c29" id="0700c29"></a>有學者重說學言。如契經中佛告憺怕。學所<a 
name="0701a01" id="0701a01"></a>應學學所應學。我唯說此名有學者。諸已善<a 
name="0701a02" id="0701a02"></a>學戒定慧三。不復學者立名無學。此是一切<a 
name="0701a03" id="0701a03"></a>有學異生。所應供養故名應果。依如是義故<a 
name="0701a04" id="0701a04"></a>有頌曰。</p><a 
name="0701a05" id="0701a05"></a><p>　<span class="lg">於戒定慧三　　若已善修學<a 
name="0701a06" id="0701a06"></a><br>　畢竟離憂垢　　堪為世福田</span></p><a 
name="0701a07" id="0701a07"></a><p style="text-indent: 0em; margin-left: 0em"><span class="linehead"></span>學法云何。謂有學者無漏有為法。無學法云<a 
name="0701a08" id="0701a08"></a>何謂無學者無漏有為法。諸無為法雖是無<a 
name="0701a09" id="0701a09"></a>漏。而不名為學無學法。以有得者異生等身<a 
name="0701a10" id="0701a10"></a>亦成就故。若無得者都不繫屬學無學故。如<a 
name="0701a11" id="0701a11"></a>是有學及無學者。總成八聖補特伽羅。行向<a 
name="0701a12" id="0701a12"></a>住果各有四故。名雖有八事唯有五。謂住四<a 
name="0701a13" id="0701a13"></a>果及初果向。以後三果向不離前果故。此依<a 
name="0701a14" id="0701a14"></a>漸次得果者說。若倍離欲全離欲者。住見道<a 
name="0701a15" id="0701a15"></a>中名為一來。不還果向非前果攝。何故盡智<a 
name="0701a16" id="0701a16"></a>唯是無學。諸有學者亦自了知。我已永盡地<a 
name="0701a17" id="0701a17"></a>獄等故。此前已說。前說者何。謂盡得俱方名<a 
name="0701a18" id="0701a18"></a>盡智。預流等位猶有餘惑。既無盡得亦無盡<a 
name="0701a19" id="0701a19"></a>智。由此契經作如是說。諸有學者成就八支。<a 
name="0701a20" id="0701a20"></a>若成十支名阿羅漢。若爾何故尊者舍利子<a 
name="0701a21" id="0701a21"></a>告大長者給孤獨言。汝已具成就正智正解<a 
name="0701a22" id="0701a22"></a>脫。無相違失。依彼成就能往諸惡趣邪。智邪<a 
name="0701a23" id="0701a23"></a>解脫。真對治道密意說故。若爾何不說有學<a 
name="0701a24" id="0701a24"></a>成十支。有餘無智故心未善脫故。若爾何緣<a 
name="0701a25" id="0701a25"></a>經作是說。諸有成就佛證淨者。一切皆名已<a 
name="0701a26" id="0701a26"></a>得正見。乃至已得正解脫者。見圓滿者亦如<a 
name="0701a27" id="0701a27"></a>是說。亦無違失。所以者何。我不說言諸有學<a 
name="0701a28" id="0701a28"></a>者無有正智及正解脫。但作是說。彼不立支。<a 
name="0701a29" id="0701a29"></a>不立支因如前已說。</p><a 
name="0701b01" id="0701b01"></a><p><span class="juanname">說一切有部順正理論卷第六十五</span></p>
<hr>【經文資訊】大正藏第 29 冊 No. 1562 阿毘達磨順正理論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index61f9.html?index=T29n1562" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T29n1562_065 by HTTrack Website Copier/3.x [XR&CO'2014], Tue, 07 Jun 2016 06:53:06 GMT -->
</html>
