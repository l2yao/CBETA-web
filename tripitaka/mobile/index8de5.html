<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T13n0424_001 by HTTrack Website Copier/3.x [XR&CO'2014], Tue, 07 Jun 2016 06:47:25 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1488163059&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT13n0424&amp;utmp=%2Fmobile%2Findex.php%3Findex%3DT13n0424_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第13冊<br/>No.424 大集會正法經 (5卷)<br/>【宋 施護譯】<br/>第 1 卷</p>
	<a href="index7fbe.html?index=T13n0424_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T13">
<div class="root" id="0424" sutra_name="大集會正法經" sutra_juan="[卷1]">　
<a 
name="0976c07" id="0976c07"></a><a 
name="0976c08" id="0976c08"></a><a 
name="0976c09" id="0976c09"></a><p style="margin-left: 2em"><span class="juannum">No. 424 [No. 423]</span></p><a 
name="0976c10" id="0976c10"></a><p><span class="juanname">佛說大集會正法經卷第一</span></p><a 
name="0976c11" id="0976c11"></a><a 
name="0976c12" id="0976c12"></a><p style="margin-left: 4em"><span class="byline">西天譯經三藏朝奉大夫試鴻臚卿<a 
name="0976c13" id="0976c13"></a>傳法大師臣施護奉　詔譯</span></p><a 
name="0976c14" id="0976c14"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時，佛在王舍城鷲&#x5CEF;山中，與大<a 
name="0976c15" id="0976c15"></a>苾芻眾萬二千人俱，尊者阿惹憍陳如、尊者<a 
name="0976c16" id="0976c16"></a>摩訶目乾連、尊者舍利子、尊者摩訶迦葉、<a 
name="0976c17" id="0976c17"></a>尊者思勝、尊者羅&#x777A;羅、尊者善容、尊者賢<a 
name="0976c18" id="0976c18"></a>護、尊者賢吉祥、尊者月吉祥、尊者大勢至、<a 
name="0976c19" id="0976c19"></a>尊者滿慈子、尊者善吉、尊者哩&#x56A9;諦、尊者<a 
name="0976c20" id="0976c20"></a>栴檀軍，如是等皆大阿羅漢。</p><p style="text-indent: 0em; margin-left: 0em"><span class="linehead"></span>是時，有菩薩摩<a 
name="0976c21" id="0976c21"></a>訶薩，其名曰：慈氏菩薩摩訶薩、普勇菩薩摩<a 
name="0976c22" id="0976c22"></a>訶薩、童子吉祥菩薩摩訶薩、童子住菩薩摩<a 
name="0976c23" id="0976c23"></a>訶薩、童子賢菩薩摩訶薩、無所減菩薩摩訶<a 
name="0976c24" id="0976c24"></a>薩、妙吉祥菩薩摩訶薩、普賢菩薩摩訶薩、<a 
name="0976c25" id="0976c25"></a>善現菩薩摩訶薩、金剛軍菩薩摩訶薩、藥王<a 
name="0976c26" id="0976c26"></a>軍菩薩摩訶薩，如是等六萬二千菩薩摩訶<a 
name="0976c27" id="0976c27"></a>薩眾。</p><p style="text-indent: 0em; margin-left: 0em"><span class="linehead"></span>復有，最勝樹王天子、賢天子、善賢天<a 
name="0976c28" id="0976c28"></a>子、法愛天子、栴檀藏天子、香住天子、栴檀<a 
name="0977a01" id="0977a01"></a>香天子，如是等一萬二千天子眾。復有，妙身<a 
name="0977a02" id="0977a02"></a>天女、極信天女、自在主天女、吉祥目天女、<a 
name="0977a03" id="0977a03"></a>世吉祥天女、大世主天女、大力天女、妙臂天<a 
name="0977a04" id="0977a04"></a>女，如是等八千天女眾。</p><p style="text-indent: 0em; margin-left: 0em"><span class="linehead"></span>復有，優&#x9262;羅龍王、<a 
name="0977a05" id="0977a05"></a>伊羅&#x9262;怛囉龍王、底民<span class="corr" title='[議&gt;&#x8A90;] cf.【麗】'>&#x8A90;</span>隸龍王、勝器龍王、<a 
name="0977a06" id="0977a06"></a>最上器龍王、妙喜龍王、妙枝龍王、象頭龍<a 
name="0977a07" id="0977a07"></a>王，如是等八千龍王眾俱來集會。</p><p style="text-indent: 0em; margin-left: 0em"><span class="linehead"></span>到佛所已，<a 
name="0977a08" id="0977a08"></a>咸各頭面，禮世尊足，右繞三匝，退坐一面。是<a 
name="0977a09" id="0977a09"></a>時，世尊默然而住。</p><a 
name="0977a10" id="0977a10"></a><p style="text-indent: 0em; margin-left: 0em"><span class="linehead"></span>爾時，會中有菩薩摩訶薩，名曰普勇，即從座<a 
name="0977a11" id="0977a11"></a>起，偏袒右肩，右膝著地，合掌恭敬，而白佛言：<a 
name="0977a12" id="0977a12"></a>「世尊！此會菩薩及諸聲聞、天人眾等悉皆來<a 
name="0977a13" id="0977a13"></a>集，樂欲聽佛宣說妙法。此諸大眾咸一諦觀<a 
name="0977a14" id="0977a14"></a>如來、應供、正等正覺殊善色相，樂入佛法，以<a 
name="0977a15" id="0977a15"></a>樂法心觀佛相故，久修習者即能遠離一切<a 
name="0977a16" id="0977a16"></a>障染，初修習者即發無上修善法心，不復暫<a 
name="0977a17" id="0977a17"></a>起諸不善想。」作是白已。</p><a 
name="0977a18" id="0977a18"></a><p style="text-indent: 0em; margin-left: 0em"><span class="linehead"></span>爾時，佛告普勇菩薩言：「我有正法名大集會，<a 
name="0977a19" id="0977a19"></a>於閻浮提廣大流布，若有眾生暫得聞者，是<a 
name="0977a20" id="0977a20"></a>人設有五逆重罪皆得銷滅，不復退轉於阿<a 
name="0977a21" id="0977a21"></a>耨多羅三藐三菩提。普勇！於汝意云何？汝<a 
name="0977a22" id="0977a22"></a>謂是人得聞法者，所獲福聚與一佛等？」</p><p style="text-indent: 0em; margin-left: 0em"><span class="linehead"></span>普勇<a 
name="0977a23" id="0977a23"></a>菩薩白佛言：「如是。世尊！」</p><p style="text-indent: 0em; margin-left: 0em"><span class="linehead"></span>佛言：「普勇！汝莫作<a 
name="0977a24" id="0977a24"></a>是見，作是見者非真實見。」</p><p style="text-indent: 0em; margin-left: 0em"><span class="linehead"></span>普勇菩薩復白<a 
name="0977a25" id="0977a25"></a>佛言：「世尊！當云何見，即知是人真實福聚？」<a 
name="0977a26" id="0977a26"></a>佛言：「普勇！彼聞法者所獲福聚，與殑伽沙<a 
name="0977a27" id="0977a27"></a>數量如來、應供、正等正覺所有福聚等無有<a 
name="0977a28" id="0977a28"></a>異。又復，普勇！若有聞是正法者，一切皆住<a 
name="0977a29" id="0977a29"></a>不退轉地，即得一切如來常所觀察，一切如<a 
name="0977b01" id="0977b01"></a>來常現在前，降伏魔軍圓滿善法，是人即能<a 
name="0977b02" id="0977b02"></a>於生滅理皆悉了知，一切皆得成就阿耨多<a 
name="0977b03" id="0977b03"></a>羅三藐三菩提。」</p><p style="text-indent: 0em; margin-left: 0em"><span class="linehead"></span>爾時，會中諸菩薩眾，從座而<a 
name="0977b04" id="0977b04"></a>起俱白佛言：「世尊！如一佛福聚，其量幾何？」</p><a 
name="0977b05" id="0977b05"></a><p style="text-indent: 0em; margin-left: 0em"><span class="linehead"></span>佛言：「諸善男子！汝等諦聽。一佛福聚所有<a 
name="0977b06" id="0977b06"></a>數量，譬如有人竭大海水盡灑閻浮，於此水<a 
name="0977b07" id="0977b07"></a>中唯取一渧，作一殑伽河沙數量，如是一<a 
name="0977b08" id="0977b08"></a>渧而復一渧，窮大海水一一渧成一殑伽河，<a 
name="0977b09" id="0977b09"></a>此一一河滿中沙數，盡為菩薩皆住十地，彼<a 
name="0977b10" id="0977b10"></a>諸菩薩所有福聚寧為多不？」</p><p style="text-indent: 0em; margin-left: 0em"><span class="linehead"></span>諸菩薩眾俱白<a 
name="0977b11" id="0977b11"></a>佛言：「甚多。世尊！」</p><p style="text-indent: 0em; margin-left: 0em"><span class="linehead"></span>佛言：「諸善男子！一佛福聚<a 
name="0977b12" id="0977b12"></a>復多於彼，有聞法者轉倍是數。又復，諸善男<a 
name="0977b13" id="0977b13"></a>子！若有眾生於後末世，聞是正法生信解心，<a 
name="0977b14" id="0977b14"></a>所獲福聚轉增於彼，無量無邊不可稱計。」</p><a 
name="0977b15" id="0977b15"></a><p style="text-indent: 0em; margin-left: 0em"><span class="linehead"></span>爾時，普勇菩薩復從座起而白佛言：「世尊！諸<a 
name="0977b16" id="0977b16"></a>有眾生樂求法者，當云何求？」</p><p style="text-indent: 0em; margin-left: 0em"><span class="linehead"></span>佛言：「普勇！諸<a 
name="0977b17" id="0977b17"></a>求法者略有二種：一者於一切眾生起平等<a 
name="0977b18" id="0977b18"></a>心，二者如所聞法為眾生說。」</p><p style="text-indent: 0em; margin-left: 0em"><span class="linehead"></span>普勇菩薩白佛<a 
name="0977b19" id="0977b19"></a>言：「世尊！如所聞法，又復云何為眾生說？」</p><p style="text-indent: 0em; margin-left: 0em"><span class="linehead"></span>佛<a 
name="0977b20" id="0977b20"></a>言：「普勇！亦有二種：一者以所聞法迴向菩<a 
name="0977b21" id="0977b21"></a>提；二者於大乘法愛樂趣求，而復長時，心無<a 
name="0977b22" id="0977b22"></a>懈退。若能如是為眾生說，是得名為真求法<a 
name="0977b23" id="0977b23"></a>者。」</p><a 
name="0977b24" id="0977b24"></a><p style="text-indent: 0em; margin-left: 0em"><span class="linehead"></span>爾時，會中諸天子、天女眾，各從座起住立佛<a 
name="0977b25" id="0977b25"></a>前，合掌向佛而白佛言：「世尊！我等深心樂<a 
name="0977b26" id="0977b26"></a>求正法，如佛世尊大慈大悲，能滿一切眾生<a 
name="0977b27" id="0977b27"></a>心願，願為我等廣分別說。」</p><a 
name="0977b28" id="0977b28"></a><p style="text-indent: 0em; margin-left: 0em"><span class="linehead"></span>爾時，世尊即於會中，放大希有淨妙光明，<a 
name="0977b29" id="0977b29"></a>普照大眾。是時，普勇菩薩白佛言：「世尊！以<a 
name="0977c01" id="0977c01"></a>何因緣放是光明？」</p><p style="text-indent: 0em; margin-left: 0em"><span class="linehead"></span>佛告普勇菩薩言：「汝今當<a 
name="0977c02" id="0977c02"></a>知，今此會中有發阿耨多羅三藐三菩提心<a 
name="0977c03" id="0977c03"></a>者，於佛世尊生難遭想，尊重恭敬勸請說法，<a 
name="0977c04" id="0977c04"></a>以是因緣放斯光明。」</p><p style="text-indent: 0em; margin-left: 0em"><span class="linehead"></span>普勇菩薩復白佛言：「世<a 
name="0977c05" id="0977c05"></a>尊！諸有眾生發阿耨多羅三藐三菩提心者，<a 
name="0977c06" id="0977c06"></a>云何修習而能成就？」</p><p style="text-indent: 0em; margin-left: 0em"><span class="linehead"></span>佛言：「善哉善哉！汝大<a 
name="0977c07" id="0977c07"></a>勇猛，於大眾中能以此義問佛世尊，利益一<a 
name="0977c08" id="0977c08"></a>切疾成佛道，汝今亦能以此善根成就阿耨<a 
name="0977c09" id="0977c09"></a>多羅三藐三菩提。如汝所問，今為汝說，汝<a 
name="0977c10" id="0977c10"></a>當諦聽。我念往昔過阿僧祇劫，有佛出世，<a 
name="0977c11" id="0977c11"></a>號寶吉祥如來、應供、正等正覺、明行足、善逝、世<a 
name="0977c12" id="0977c12"></a>間解、無上士、調御丈夫、天人師、佛、世尊。我於<a 
name="0977c13" id="0977c13"></a>彼時為摩拏&#x56A9;迦，令諸眾生安住佛智。忽於<a 
name="0977c14" id="0977c14"></a>一時見一鹿王受諸苦惱，我於是時竊作是<a 
name="0977c15" id="0977c15"></a>念：『云何當能代此鹿王而受諸苦？』復自思惟：<a 
name="0977c16" id="0977c16"></a>『一切眾生輪轉三界未離苦者，皆亦如是。』即<a 
name="0977c17" id="0977c17"></a>發願言：『願我當來得成佛已，一切眾生離諸<a 
name="0977c18" id="0977c18"></a>苦惱，生我佛剎，安住佛智。』普勇！我以如是<a 
name="0977c19" id="0977c19"></a>善根大願力故，即得阿耨多羅三藐三菩提。」</p><a 
name="0977c20" id="0977c20"></a><p style="text-indent: 0em; margin-left: 0em"><span class="linehead"></span>爾時，普勇菩薩聞是說已，復白佛言：「世尊！彼<a 
name="0977c21" id="0977c21"></a>佛世時，眾生壽量，其數幾何？」</p><p style="text-indent: 0em; margin-left: 0em"><span class="linehead"></span>佛言：「眾生壽量<a 
name="0977c22" id="0977c22"></a>滿八十劫。」</p><p style="text-indent: 0em; margin-left: 0em"><span class="linehead"></span>普勇菩薩又復問言：「以何劫量而<a 
name="0977c23" id="0977c23"></a>登彼壽？」</p><p style="text-indent: 0em; margin-left: 0em"><span class="linehead"></span>佛言普勇：「彼劫量者，譬如有人造<a 
name="0977c24" id="0977c24"></a>一大城，廣十二由旬、高三由旬，於彼城中<a 
name="0977c25" id="0977c25"></a>置以胡麻，悉皆充滿。忽有一人百年一來，取<a 
name="0977c26" id="0977c26"></a>一胡麻而擲於外，如是一來一擲，乃至胡麻<a 
name="0977c27" id="0977c27"></a>擲盡城亦破壞，此劫數量亦復未盡。又復，譬<a 
name="0977c28" id="0977c28"></a>如有一大山，廣二十五由旬、高十二由旬，<a 
name="0977c29" id="0977c29"></a>有長壽天，百年一來一坐其上，以憍尸迦衣<a 
name="0978a01" id="0978a01"></a>拂其山石，如是一來一拂，乃至彼山拂盡，<a 
name="0978a02" id="0978a02"></a>其劫數量亦復未盡。普勇！如是名為劫量。」</p><a 
name="0978a03" id="0978a03"></a><p style="text-indent: 0em; margin-left: 0em"><span class="linehead"></span>是時，普勇菩薩又白佛言：「世尊！若人以一善<a 
name="0978a04" id="0978a04"></a>根迴向菩提獲大福聚，得壽命八十劫，何況<a 
name="0978a05" id="0978a05"></a>有人於佛深妙法中廣大修習，其所得福不<a 
name="0978a06" id="0978a06"></a>可稱計。」</p><p style="text-indent: 0em; margin-left: 0em"><span class="linehead"></span>佛言普勇：「若有眾生得聞是大集會<a 
name="0978a07" id="0978a07"></a>正法者，所獲壽命八萬四千劫，何況更能<a 
name="0978a08" id="0978a08"></a>於此正法書寫、讀誦，彼獲福聚，轉倍於前，不<a 
name="0978a09" id="0978a09"></a>可等比。又復，普勇！若人聞此正法，起淨信<a 
name="0978a10" id="0978a10"></a>心恭敬尊重，是人九十五劫得宿命智，六萬<a 
name="0978a11" id="0978a11"></a>劫為轉輪王，為一切人之所尊重悉皆愛敬，<a 
name="0978a12" id="0978a12"></a>不為刀杖、毒藥所能侵害，臨命終時有九十<a 
name="0978a13" id="0978a13"></a>五俱胝佛面現其前，安慰彼人，作是告言：<a 
name="0978a14" id="0978a14"></a>『勿生怖畏，汝先已聞大集會正法，有大福聚。』<a 
name="0978a15" id="0978a15"></a>是時，彼九十五俱胝佛皆為授記，一一來生<a 
name="0978a16" id="0978a16"></a>我佛剎中，何況以此正法，令盡有情界廣<a 
name="0978a17" id="0978a17"></a>大流布皆悉得聞。」</p><p style="text-indent: 0em; margin-left: 0em"><span class="linehead"></span>普勇菩薩復白佛言：「世尊！<a 
name="0978a18" id="0978a18"></a>我今於此大集會正法，樂欲聽受心無厭足。」</p><a 
name="0978a19" id="0978a19"></a><p style="text-indent: 0em; margin-left: 0em"><span class="linehead"></span>佛言：「善哉善哉！非唯汝心樂法無厭，我於<a 
name="0978a20" id="0978a20"></a>此法喜大宣說，亦復無厭，何況諸凡夫類，<a 
name="0978a21" id="0978a21"></a>於此正法起厭足心？又復，普勇！若有善男子、<a 
name="0978a22" id="0978a22"></a>善女人，於此正法深生信樂，是人於千劫中<a 
name="0978a23" id="0978a23"></a>不壞正信，五千劫中不墮惡趣，萬二千劫中<a 
name="0978a24" id="0978a24"></a>遠離愚癡，八千劫中不生邊地，二萬劫中勇<a 
name="0978a25" id="0978a25"></a>猛布施，二萬五千劫中常生天界，二萬五千<a 
name="0978a26" id="0978a26"></a>劫中常行梵行，四萬劫中遠離眷屬之所癡<a 
name="0978a27" id="0978a27"></a>縛、不為煩惱所能昏蔽，五萬劫中受持正法，<a 
name="0978a28" id="0978a28"></a>六萬五千劫中安住正念。普勇！彼善男子、善<a 
name="0978a29" id="0978a29"></a>女人，更不復起作罪業心，一切魔怨不能侵<a 
name="0978b01" id="0978b01"></a>害，在在所生不處胎藏。又復有人於此正法<a 
name="0978b02" id="0978b02"></a>聽受讀誦，是人八萬劫中得聞持具足，於<a 
name="0978b03" id="0978b03"></a>千劫中離殺生業，九萬九千劫中離妄語業，<a 
name="0978b04" id="0978b04"></a>一萬三千劫中離兩舌業。普勇當知，以是事<a 
name="0978b05" id="0978b05"></a>故，此大正法不可得遇，至於名字亦不可得<a 
name="0978b06" id="0978b06"></a>聞。」</p><a 
name="0978b07" id="0978b07"></a><p style="text-indent: 0em; margin-left: 0em"><span class="linehead"></span>爾時，普勇菩薩摩訶薩益加恭敬，右膝著地，<a 
name="0978b08" id="0978b08"></a>禮世尊足，前白佛言：「世尊！若有人於此正<a 
name="0978b09" id="0978b09"></a>法生輕謗者，是人得幾所罪？」</p><p style="text-indent: 0em; margin-left: 0em"><span class="linehead"></span>佛言：「甚多。」</p><p style="text-indent: 0em; margin-left: 0em"><span class="linehead"></span>普<a 
name="0978b10" id="0978b10"></a>勇菩薩復白佛言：「彼所獲罪其數幾何？」</p><p style="text-indent: 0em; margin-left: 0em"><span class="linehead"></span>佛言：<a 
name="0978b11" id="0978b11"></a>「普勇！若人於十二殑伽沙數諸佛所，起大惡<a 
name="0978b12" id="0978b12"></a>心其罪尚輕，若於是正法起輕謗心者，其所<a 
name="0978b13" id="0978b13"></a>獲罪甚多於彼。何以故？普勇！若人於彼正<a 
name="0978b14" id="0978b14"></a>法起輕謗者，是即發起破大乘心，以煩惱火<a 
name="0978b15" id="0978b15"></a>而自焚燒。」</p><p style="text-indent: 0em; margin-left: 0em"><span class="linehead"></span>普勇菩薩復白佛言：「世尊！一切<a 
name="0978b16" id="0978b16"></a>眾生業習所纏，輪轉生死不能解脫。」</p><p style="text-indent: 0em; margin-left: 0em"><span class="linehead"></span>佛言普<a 
name="0978b17" id="0978b17"></a>勇：「如是如是！譬如有人，自斷其頭。時有一<a 
name="0978b18" id="0978b18"></a>人，持以良藥，所謂摩叱迦良藥、虞尼那&#x56A9;良<a 
name="0978b19" id="0978b19"></a>藥、竭哩多&#x56A9;良藥、帶梨那&#x56A9;良藥，如是等<a 
name="0978b20" id="0978b20"></a>良藥塗所斷頭。普勇！於汝意云何？汝謂是<a 
name="0978b21" id="0978b21"></a>人還活其命不？」</p><p style="text-indent: 0em; margin-left: 0em"><span class="linehead"></span>普勇菩薩白佛言：「不也。世尊！<a 
name="0978b22" id="0978b22"></a>是人雖塗良藥，其何能活？」</p><p style="text-indent: 0em; margin-left: 0em"><span class="linehead"></span>「普勇！彼輪轉者亦<a 
name="0978b23" id="0978b23"></a>復如是。</p><a 
name="0978b24" id="0978b24"></a><p style="text-indent: 0em; margin-left: 0em"><span class="linehead"></span>「復次，普勇！譬如一時，有二丈夫，各持利刀，互<a 
name="0978b25" id="0978b25"></a>欲害命，以力相敵故，俱不能害，唯致瘡損苦<a 
name="0978b26" id="0978b26"></a>痛亦甚。時忽有人持以良藥，為塗其上，其瘡<a 
name="0978b27" id="0978b27"></a>即愈。彼二丈夫既得愈已，憶念往苦互相謂<a 
name="0978b28" id="0978b28"></a>言：『我等從今，不復更起相殺害心。』普勇！諸有<a 
name="0978b29" id="0978b29"></a>智者亦復如是，雖復造業，即能追悔，而於正<a 
name="0978c01" id="0978c01"></a>法不生棄背，如是漸能趣向一切離生死法。</p><a 
name="0978c02" id="0978c02"></a><p style="text-indent: 0em; margin-left: 0em"><span class="linehead"></span>「復次，普勇！如世間人捨壽報已，雖有父母憂<a 
name="0978c03" id="0978c03"></a>惱、啼泣，而更不能為依為怙。彼凡夫類不能<a 
name="0978c04" id="0978c04"></a>自利，亦不利他，不造善業亦復如是，臨命<a 
name="0978c05" id="0978c05"></a>終時無所依怙，略有二種：一者，自造諸不善<a 
name="0978c06" id="0978c06"></a>業，復勸他作；二者，於佛正法起輕謗心。」</p><p style="text-indent: 0em; margin-left: 0em"><span class="linehead"></span>普勇<a 
name="0978c07" id="0978c07"></a>菩薩復白佛言：「世尊！若有於佛正法生輕<a 
name="0978c08" id="0978c08"></a>謗心者，是人命終當墮何處？」</p><p style="text-indent: 0em; margin-left: 0em"><span class="linehead"></span>佛言普勇：「彼<a 
name="0978c09" id="0978c09"></a>謗法者，命終已後，當墮地獄受大苦惱，所謂<a 
name="0978c10" id="0978c10"></a>大可怖地獄、眾合地獄、炎熱地獄、極炎熱<a 
name="0978c11" id="0978c11"></a>地獄、黑繩地獄、阿鼻地獄、嚕摩訶哩沙地<a 
name="0978c12" id="0978c12"></a>獄、呼呼尾地獄，如是等八大地獄中，一一<a 
name="0978c13" id="0978c13"></a>地獄受一劫苦。」</p><p style="text-indent: 0em; margin-left: 0em"><span class="linehead"></span>普勇菩薩復白佛言：「甚苦。世<a 
name="0978c14" id="0978c14"></a>尊！我今於此不忍聽聞。」</p><p style="text-indent: 0em; margin-left: 0em"><span class="linehead"></span>爾時，世尊即為普<a 
name="0978c15" id="0978c15"></a>勇菩薩說伽陀曰：</p><a 
name="0978c16" id="0978c16"></a><p><span class="lg">「我所說地獄，　　汝怖不忍聞，<a 
name="0978c17" id="0978c17"></a><br>　彼地獄苦惱，　　眾生業自造。<a 
name="0978c18" id="0978c18"></a><br>　若作諸善業，　　定獲安樂果，<a 
name="0978c19" id="0978c19"></a><br>　作諸不善者，　　必得苦惱報。<a 
name="0978c20" id="0978c20"></a><br>　生苦與死苦，　　憂苦等纏縛，<a 
name="0978c21" id="0978c21"></a><br>　不造諸樂因，　　愚人常苦惱。<a 
name="0978c22" id="0978c22"></a><br>　智者得安樂，　　信樂大乘法，<a 
name="0978c23" id="0978c23"></a><br>　念佛最上智，　　永不墮惡趣。<a 
name="0978c24" id="0978c24"></a><br>　普勇汝當知，　　前前世業感，<a 
name="0978c25" id="0978c25"></a><br>　少種一善因，　　定獲廣大果。<a 
name="0978c26" id="0978c26"></a><br>　如世種增長，　　百穀皆無失，<a 
name="0978c27" id="0978c27"></a><br>　善因生佛剎，　　獲果亦如是。<a 
name="0978c28" id="0978c28"></a><br>　智者修善法，　　遠離諸苦因，<a 
name="0978c29" id="0978c29"></a><br>　彼成眾德本，　　獲最上安樂。<a 
name="0979a01" id="0979a01"></a><br>　若能平等施，　　善法一毫量，<a 
name="0979a02" id="0979a02"></a><br>　於八萬劫中，　　獲廣大財富。<a 
name="0979a03" id="0979a03"></a><br>　在在所生處，　　常念行布施，<a 
name="0979a04" id="0979a04"></a><br>　以施三寶故，　　展轉報無盡。」</span></p><a 
name="0979a05" id="0979a05"></a><p style="text-indent: 0em; margin-left: 0em"><span class="linehead"></span>爾時，普勇菩薩聞佛說是伽陀已，即白佛言：<a 
name="0979a06" id="0979a06"></a>「世尊！云何於此大集會正法乃能了知，而得<a 
name="0979a07" id="0979a07"></a>聽受？」</p><p style="text-indent: 0em; margin-left: 0em"><span class="linehead"></span>佛言普勇：「若人於十二殑伽沙數如來、<a 
name="0979a08" id="0979a08"></a>應供、正等正覺所圓滿善根，即得聽聞此大<a 
name="0979a09" id="0979a09"></a>集會正法。」</p><p style="text-indent: 0em; margin-left: 0em"><span class="linehead"></span>普勇菩薩復白佛言：「世尊！云何<a 
name="0979a10" id="0979a10"></a>能得如是善根圓滿？」</p><p style="text-indent: 0em; margin-left: 0em"><span class="linehead"></span>佛言普勇：「若能於一切<a 
name="0979a11" id="0979a11"></a>如來平等知見，是即善根圓滿。」</p><p style="text-indent: 0em; margin-left: 0em"><span class="linehead"></span>普勇復言：<a 
name="0979a12" id="0979a12"></a>「云何能於一切如來平等知見？」</p><p style="text-indent: 0em; margin-left: 0em"><span class="linehead"></span>佛言：「若於法<a 
name="0979a13" id="0979a13"></a>師尊重恭敬，是即能於一切如來平等知見。」<a 
name="0979a14" id="0979a14"></a>普勇又言：「而復云何於法師尊重恭敬？」</p><p style="text-indent: 0em; margin-left: 0em"><span class="linehead"></span>佛言：<a 
name="0979a15" id="0979a15"></a>「若人於出世道發趣向心，是即於法師所尊<a 
name="0979a16" id="0979a16"></a>重恭敬。普勇！如是等皆能圓滿善根。」</p><a 
name="0979a17" id="0979a17"></a><p style="text-indent: 0em; margin-left: 0em"><span class="linehead"></span>佛言普勇：「此大集會正法，有大功德，利益一<a 
name="0979a18" id="0979a18"></a>切，若人能聽受、書寫、讀誦者，是人獲大福聚<a 
name="0979a19" id="0979a19"></a>不可稱計。普勇！正使四方一一方各有十<a 
name="0979a20" id="0979a20"></a>二殑伽沙數如來、應供、正等正覺，皆住十二<a 
name="0979a21" id="0979a21"></a>劫，說此大集會正法，聽受功德而不能盡。<a 
name="0979a22" id="0979a22"></a>又復四方各有如上殑伽沙數如來、應供、正等<a 
name="0979a23" id="0979a23"></a>正覺，皆住如上劫，說此書寫功德，亦不能<a 
name="0979a24" id="0979a24"></a>盡。又復四方各有如上殑伽沙數如來、應供、<a 
name="0979a25" id="0979a25"></a>正等正覺，皆住如上劫，說此讀誦功德，亦<a 
name="0979a26" id="0979a26"></a>復不盡。」</p><p style="text-indent: 0em; margin-left: 0em"><span class="linehead"></span>普勇菩薩白佛言：「世尊！願佛略說<a 
name="0979a27" id="0979a27"></a>讀誦福聚，其數幾何？」</p><p style="text-indent: 0em; margin-left: 0em"><span class="linehead"></span>爾時，世尊即說伽陀曰：</p><a 
name="0979a28" id="0979a28"></a><p><span class="lg">「若人能讀誦，　　一四句偈者，<a 
name="0979a29" id="0979a29"></a><br>　彼所獲福聚，　　與彼八十四，<a 
name="0979b01" id="0979b01"></a><br>　殑伽沙數佛，　　福聚等無異。<a 
name="0979b02" id="0979b02"></a><br>　何況能一心，　　安住於正法，<a 
name="0979b03" id="0979b03"></a><br>　彼福聚無盡。　　諸佛出於世，<a 
name="0979b04" id="0979b04"></a><br>　宣說無邊法，　　而實難得值。」</span></p><a 
name="0979b05" id="0979b05"></a><p style="text-indent: 0em; margin-left: 0em"><span class="linehead"></span>爾時，有十八俱胝尼乾陀眾來詣佛所，咸入<a 
name="0979b06" id="0979b06"></a>會中，各坐一面，作如是言：「瞿曇！我等勝汝！」<a 
name="0979b07" id="0979b07"></a>如是三復皆作是言：「我等勝汝！」</p><a 
name="0979b08" id="0979b08"></a><p style="text-indent: 0em; margin-left: 0em"><span class="linehead"></span>是時，佛告諸尼乾陀眾言：「唯佛如來得真勝<a 
name="0979b09" id="0979b09"></a>名，於一切處無能勝者。」</p><p style="text-indent: 0em; margin-left: 0em"><span class="linehead"></span>尼乾陀言：「汝一瞿<a 
name="0979b10" id="0979b10"></a>曇，云何得勝？」</p><p style="text-indent: 0em; margin-left: 0em"><span class="linehead"></span>佛言：「若汝尼乾陀定計勝者，是<a 
name="0979b11" id="0979b11"></a>顛倒見、非真實見。汝等以何為勝？恣汝等說。」<a 
name="0979b12" id="0979b12"></a>是時，尼乾陀眾咸一默然，互竊相視。</p><p style="text-indent: 0em; margin-left: 0em"><span class="linehead"></span>佛言：「汝<a 
name="0979b13" id="0979b13"></a>等當知，唯佛世尊，於一切眾生，若已入佛<a 
name="0979b14" id="0979b14"></a>慧、若未入佛慧，利根、鈍根，咸使得度，平等利<a 
name="0979b15" id="0979b15"></a>益無有差別，是可名為無能勝者。汝善思惟，<a 
name="0979b16" id="0979b16"></a>於自身心諸苦所逼，尚不能知，云何而能於<a 
name="0979b17" id="0979b17"></a>此稱勝？我今示汝諸佛微妙廣大正法。」</p><p style="text-indent: 0em; margin-left: 0em"><span class="linehead"></span>諸尼<a 
name="0979b18" id="0979b18"></a>乾陀眾聞佛是言已，忽大瞋恚生不信心。是<a 
name="0979b19" id="0979b19"></a>時，帝釋天主居善法堂，以天眼見，即持金剛<a 
name="0979b20" id="0979b20"></a>杵來入會中，而欲破壞。諸尼乾陀眾咸皆驚<a 
name="0979b21" id="0979b21"></a>怖，生大憂惱，啼泣良久。即時，世尊於大眾中<a 
name="0979b22" id="0979b22"></a>隱身不現，諸尼乾陀眾於佛世尊方生瞻仰，<a 
name="0979b23" id="0979b23"></a>忽不見佛，轉增憂苦，即說伽陀曰：</p><a 
name="0979b24" id="0979b24"></a><p><span class="lg">「譬如人獨處，　　空寂曠野中，<a 
name="0979b25" id="0979b25"></a><br>　無父復無母，　　恐畏無救者。<a 
name="0979b26" id="0979b26"></a><br>　如江河無水，　　游魚無所依，<a 
name="0979b27" id="0979b27"></a><br>　樹木皆摧折，　　飛禽無所止。<a 
name="0979b28" id="0979b28"></a><br>　我等今怖畏，　　苦惱亦如是，<a 
name="0979b29" id="0979b29"></a><br>　不見佛世尊，　　誰為救護者。」</span></p><a 
name="0979c01" id="0979c01"></a><p style="text-indent: 0em; margin-left: 0em"><span class="linehead"></span>是時，諸尼乾陀眾說是伽陀已，欲從座起，彼<a 
name="0979c02" id="0979c02"></a>二膝輪適按地時，其所按地，忽發大聲，普震<a 
name="0979c03" id="0979c03"></a>一切人天大眾。諸尼乾陀咸作是念：「如來最<a 
name="0979c04" id="0979c04"></a>勝二足尊者，唯願慈悲，救度我等。」</p><a 
name="0979c05" id="0979c05"></a><p style="text-indent: 0em; margin-left: 0em"><span class="linehead"></span>爾時，世尊即時現身還復本座，告普勇菩薩<a 
name="0979c06" id="0979c06"></a>言：「汝可為諸尼乾陀眾說法化度。」</p><p style="text-indent: 0em; margin-left: 0em"><span class="linehead"></span>普勇菩薩<a 
name="0979c07" id="0979c07"></a>白佛言：「不也。世尊！譬如須彌山王殊妙高顯，<a 
name="0979c08" id="0979c08"></a>有小黑山而居其側，云何可言相與等比？今<a 
name="0979c09" id="0979c09"></a>佛世尊居大眾中，遣我說法亦復如是。」</p><p style="text-indent: 0em; margin-left: 0em"><span class="linehead"></span>佛言：<a 
name="0979c10" id="0979c10"></a>「止！止！善男子！如來方便善巧，於十方世界<a 
name="0979c11" id="0979c11"></a>隨所說者，皆是如來慈悲願力之所建立。此<a 
name="0979c12" id="0979c12"></a>諸尼乾陀等欣樂於我，我當為說無上法要。<a 
name="0979c13" id="0979c13"></a>普勇！汝今可往十方世界，親近諸佛宣揚法<a 
name="0979c14" id="0979c14"></a>化。」</p><p style="text-indent: 0em; margin-left: 0em"><span class="linehead"></span>普勇菩薩白佛言：「世尊！我神通力而甚<a 
name="0979c15" id="0979c15"></a>微小，非佛大慈假我神力，終不能行。」</p><p style="text-indent: 0em; margin-left: 0em"><span class="linehead"></span>佛言普<a 
name="0979c16" id="0979c16"></a>勇：「汝今以自通力及佛神力，如是可往。」普勇<a 
name="0979c17" id="0979c17"></a>菩薩承佛聖旨，即從座起繞佛三匝，忽於會<a 
name="0979c18" id="0979c18"></a>中隱身不現。</p><p style="text-indent: 0em; margin-left: 0em"><span class="linehead"></span>爾時，世尊告諸尼乾陀眾言：「汝<a 
name="0979c19" id="0979c19"></a>等當知，所謂生為大苦，由生苦故，起諸怖畏，<a 
name="0979c20" id="0979c20"></a>謂生有病怖；有病怖故，而有老怖；有老怖故，<a 
name="0979c21" id="0979c21"></a>即有死怖。生何緣怖？謂為眾苦之所逼故。以<a 
name="0979c22" id="0979c22"></a>生為因，即有諸怖；生法若無，怖從何起？由是<a 
name="0979c23" id="0979c23"></a>即有囉惹難怖、陬囉難怖、惡毒難怖、火難<a 
name="0979c24" id="0979c24"></a>怖、水難怖、風難怖，乃至雷雹等難怖，及<a 
name="0979c25" id="0979c25"></a>自作諸不善業怖。如是等怖，因生而有；若<a 
name="0979c26" id="0979c26"></a>了生法，即離諸怖。」</p><p style="text-indent: 0em; margin-left: 0em"><span class="linehead"></span>是時，世尊為諸尼乾陀眾<a 
name="0979c27" id="0979c27"></a>略說是怖畏法已，時諸尼乾陀眾廓然開悟，<a 
name="0979c28" id="0979c28"></a>悔過自責，俱白佛言：「世尊！我等愚癡，起不<a 
name="0979c29" id="0979c29"></a>正見，背真實道，違佛正法，深為過咎，願佛慈<a 
name="0980a01" id="0980a01"></a>悲攝受我等。」作是言已，時十八俱胝尼乾陀<a 
name="0980a02" id="0980a02"></a>眾，俱發阿耨多羅三藐三菩提心，即時為十<a 
name="0980a03" id="0980a03"></a>八俱胝大菩薩眾，一一皆得圓滿十地，乃以<a 
name="0980a04" id="0980a04"></a>神通力各現種種神變，及現種種身：佛身、菩<a 
name="0980a05" id="0980a05"></a>薩身、緣覺身、聲聞身，乃至天人、龍、神、一切趣類<a 
name="0980a06" id="0980a06"></a>等身已，復各自變寶蓮華座，等分其半於佛<a 
name="0980a07" id="0980a07"></a>左右，禮佛足已，各坐其座。</p><a 
name="0980a08" id="0980a08"></a><p><span class="juanname">佛說大集會正法經卷第一</span></p>
<hr>【經文資訊】大正藏第 13 冊 No. 0424 大集會正法經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，邱昱翔提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexa5f1.html?index=T13n0424" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T13n0424_001 by HTTrack Website Copier/3.x [XR&CO'2014], Tue, 07 Jun 2016 06:47:25 GMT -->
</html>
