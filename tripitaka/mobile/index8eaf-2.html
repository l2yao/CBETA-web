<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB238_001 by HTTrack Website Copier/3.x [XR&CO'2014], Tue, 07 Jun 2016 07:11:50 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1308296675&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29nB238&amp;utmp=%2Fmobile%2Findex.php%3Findex%3DJ29nB238_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第29冊<br/>No.B238 聚雲吹萬真禪師語錄 (3卷)<br/>【明 廣真說　燈來編】<br/>第 1 卷</p>
	<a href="indexeaee-3.html?index=J29nB238_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B238" sutra_name="聚雲吹萬真禪師語錄" sutra_juan="[卷1]">　
<a 
name="0459a01" id="0459a01"></a><div class="xu"><p style="margin-left: 2em"><span class="headname">序</span></p><a 
name="0459a02" id="0459a02"></a><p style="text-indent: 0em; margin-left: 0em"><span class="linehead"></span>禪宗至今日濫觴極矣得一橛之見者輒詡詡自矜<a 
name="0459a03" id="0459a03"></a>冒名祖位抹煞宗旨埋沒古人以欺當世予致慨者<a 
name="0459a04" id="0459a04"></a>久之聚雲吹萬大師中興大慧力究五宗發於言為<a 
name="0459a05" id="0459a05"></a>灌頂醍醐著於書為渡迷寶筏昧者猶謂宗貴一家<a 
name="0459a06" id="0459a06"></a>言而不觀乎吾儒明一經者孰若博通五經之謂大<a 
name="0459a07" id="0459a07"></a>儒耶昔有稱楚石為妙喜後一人如聚雲之作略超<a 
name="0459a08" id="0459a08"></a>群絕倫即起楚石而問之似亦願避三舍誠。</p><a 
name="0459a09" id="0459a09"></a><p style="text-indent: 0em; margin-left: 0em"><span class="linehead"></span>明興以來禪宗僅見之一人爾惟是<span class="corr" title='[[山/攷]&gt;韜]'>韜</span>光晦跡居於<a 
name="0459a10" id="0459a10"></a>巫峽錦江之隈不因人熱以務衒鬻故圓寂數年而<a 
name="0459a11" id="0459a11"></a>語錄猶未全刻更有別錄數十種計近百卷皆發明<a 
name="0459a12" id="0459a12"></a>三代之奧以旁抉諸子百家即吾儒皓首窮經尚不<a 
name="0459a13" id="0459a13"></a>能闖其廊廡豈今之粑脫禪所敢望而伍者哉予與<a 
name="0459a14" id="0459a14"></a>同盟醉心此道仰止高山因謀諸剞劂以行於世噫<a 
name="0459a15" id="0459a15"></a>予未得為聚雲徒也予私淑諸人也天下人未必皆<a 
name="0459a16" id="0459a16"></a>以耳視能具擇法眼者諒不以予言為謬矣。</p><a 
name="0459a17" id="0459a17"></a><p style="text-indent: 0em; margin-left: 0em"><span class="linehead"></span>崇禎壬午菊月水部尚書郎前榷荊使者廬山千丈<a 
name="0459a18" id="0459a18"></a>巖頭陀熊汝學燈炤稽首敬識。</p></div><a 
name="0459a19" id="0459a19"></a><a 
name="0459a20" id="0459a20"></a><a 
name="0459a21" id="0459a21"></a><p style="margin-left: 2em"><span class="headname">聚雲吹萬真禪師語錄目次</span></p><a 
name="0459a22" id="0459a22"></a><ul><li>卷上<a 
name="0459a23" id="0459a23"></a><ul><li>上堂</li><a 
name="0459a24" id="0459a24"></a><li>茶話</li></ul></li><a 
name="0459a25" id="0459a25"></a><li>卷中<a 
name="0459a26" id="0459a26"></a><ul><li>普說</li><a 
name="0459a27" id="0459a27"></a><li>小參</li><a 
name="0459a28" id="0459a28"></a><li>示眾</li><a 
name="0459a29" id="0459a29"></a><li>法語</li></ul></li><a 
name="0459a30" id="0459a30"></a><li>卷下<a 
name="0459b01" id="0459b01"></a><ul><li>入堂</li><a 
name="0459b02" id="0459b02"></a><li>入室</li><a 
name="0459b03" id="0459b03"></a><li>勘辯</li><a 
name="0459b04" id="0459b04"></a><li>問答</li><a 
name="0459b05" id="0459b05"></a><li>頌古</li><a 
name="0459b06" id="0459b06"></a><li>雜述</li><a 
name="0459b07" id="0459b07"></a><li>塔銘</li></ul></li></ul><a 
name="0459b08" id="0459b08"></a><p style="text-indent: 0em; margin-left: 1em"><span class="linehead"></span>另刻正錄十卷廣錄三十種共六十六卷板存忠<a 
name="0459b09" id="0459b09"></a>州治平禪院。</p><a 
name="0459b10" id="0459b10"></a><p style="text-indent: 0em; margin-left: 0em"><span class="linehead"></span>目畢</p><a 
name="0459b11" id="0459b11"></a><a 
name="0459b12" id="0459b12"></a><a 
name="0459b13" id="0459b13"></a><a 
name="0459b14" id="0459b14"></a><a 
name="0459b15" id="0459b15"></a><a 
name="0459b16" id="0459b16"></a><a 
name="0459b17" id="0459b17"></a><a 
name="0459b18" id="0459b18"></a><a 
name="0459b19" id="0459b19"></a><a 
name="0459b20" id="0459b20"></a><a 
name="0459b21" id="0459b21"></a><a 
name="0459b22" id="0459b22"></a><a 
name="0459b23" id="0459b23"></a><a 
name="0459b24" id="0459b24"></a><a 
name="0459b25" id="0459b25"></a><a 
name="0459b26" id="0459b26"></a><a 
name="0459b27" id="0459b27"></a><a 
name="0459b28" id="0459b28"></a><a 
name="0459b29" id="0459b29"></a><a 
name="0459b30" id="0459b30"></a><a 
name="0459c01" id="0459c01"></a><p><span class="juanname">聚雲吹萬真禪師語錄卷上</span></p><a 
name="0459c02" id="0459c02"></a><p style="margin-left: 4em"><span class="byline">嗣法孫　燈來編</span></p><a 
name="0459c03" id="0459c03"></a><p style="margin-left: 2em"><span class="headname">上堂</span></p><a 
name="0459c04" id="0459c04"></a><p style="text-indent: 0em; margin-left: 0em"><span class="linehead"></span>萬曆戊午上元日霜輪上座檀越四眾等請師開法<a 
name="0459c05" id="0459c05"></a>於湖廣衡州府瀟湘湖東禪院至座前連喝三喝云<a 
name="0459c06" id="0459c06"></a>還會麼也須高著眼陞座拈香云此瓣香渾淪世界<a 
name="0459c07" id="0459c07"></a>筦籥生成吹之則書洛圖河扇之則雲龍風虎爇向<a 
name="0459c08" id="0459c08"></a>罏中奉祝<br><a 
name="0459c09" id="0459c09"></a>皇帝萬歲太子千秋輔弼伊周賀金牛於錦幔出入<a 
name="0459c10" id="0459c10"></a>姜傳懽玉馬於彤墀此瓣香如膏如澤如暘如春斡<a 
name="0459c11" id="0459c11"></a>運四時憑臨造化爇向罏中奉為瀟湘郡主宰官檀<a 
name="0459c12" id="0459c12"></a>越嘉禾穗茂四境三祝於華封薦句神開五蘊獨超<a 
name="0459c13" id="0459c13"></a>於色相此瓣香轟天碎地倒嶽傾湫灼破頂門眼睛<a 
name="0459c14" id="0459c14"></a>熏開眉毛骨髓爇向罏中供養大慧下見住四川敘<a 
name="0459c15" id="0459c15"></a>州府朱提山上月下明和尚用酬法乳伏願栴林哮<a 
name="0459c16" id="0459c16"></a>吼塵塵剎剎踴金毛石室揮揚鬱鬱蔥蔥飛玉片拈<a 
name="0459c17" id="0459c17"></a>畢據座上首白椎師乃云劈面迎風掌當胸輥肚拳<a 
name="0459c18" id="0459c18"></a>具眼衲僧向這裡用得猶是三五一輪在在光輝火<a 
name="0459c19" id="0459c19"></a>樹銀花時時燦爛若也半<span title="未知的文字">▆</span><span title="未知的文字">▆</span>暗恐未夢見在呵呵<a 
name="0459c20" id="0459c20"></a>不是法門無面目只怕蜈蚣太多足咦還有承當者<a 
name="0459c21" id="0459c21"></a>麼上首再白椎師下座。</p><a 
name="0459c22" id="0459c22"></a><p style="text-indent: 0em; margin-left: 0em"><span class="linehead"></span>上堂一不做二不休殺人須究親下手捉賊要識真<a 
name="0459c23" id="0459c23"></a>領頭平息了萬事丟一顆明珠衣下收焰山疊嶂從<a 
name="0459c24" id="0459c24"></a>茲破愛海波濤信不流卓拄杖一下。</p><a 
name="0459c25" id="0459c25"></a><p style="text-indent: 0em; margin-left: 0em"><span class="linehead"></span>上堂問仰鑽瞻忽意旨如何師述偈云硬似綿團軟<a 
name="0459c26" id="0459c26"></a>似鐵六月炎天一點雪露柱燈籠笑點頭啞人得夢<a 
name="0459c27" id="0459c27"></a>向誰說。</p><a 
name="0459c28" id="0459c28"></a><p style="text-indent: 0em; margin-left: 0em"><span class="linehead"></span>上堂二月陽春仲山花任自開丈中風掃地天上目<a 
name="0459c29" id="0459c29"></a>臨臺露柱黃昏笑燈籠曉夜哀若問他家信庚方看<a 
name="0459c30" id="0459c30"></a>月歪。</p><a 
name="0460a01" id="0460a01"></a><p style="text-indent: 0em; margin-left: 0em"><span class="linehead"></span>解制上堂西來正法眼光照五須彌風吹花草動雷<a 
name="0460a02" id="0460a02"></a>鳴天下知昨夜金牛吼木馬嘶驚起銀河碧浪湧震<a 
name="0460a03" id="0460a03"></a>動蓬萊三島馳被老僧扭著鼻頭拽過人間天上擲<a 
name="0460a04" id="0460a04"></a>下寂滅光明海中氣也出不得大眾知麼若知即便<a 
name="0460a05" id="0460a05"></a>兩手撈出若不知閉卻汝眼塞卻汝耳箝卻汝口向<a 
name="0460a06" id="0460a06"></a>萬里無寸草處去隨分娑婆訶只等秋風吹入戶寒<a 
name="0460a07" id="0460a07"></a>雁送聲來。</p><a 
name="0460a08" id="0460a08"></a><p style="text-indent: 0em; margin-left: 0em"><span class="linehead"></span>崇禎辛未臘八日布金檀越田侍御令子別駕素庵<a 
name="0460a09" id="0460a09"></a>居士同四眾等請師結制於忠州聚雲禪院拈香畢<a 
name="0460a10" id="0460a10"></a>豎拂子云從上古人只為這箇東西瞞盰了許多英<a 
name="0460a11" id="0460a11"></a>雄豪傑賺陷了許多高人達士拋撒了許多油鹽醬<a 
name="0460a12" id="0460a12"></a>醋今日老僧不徇人情向汝諸人道破只要汝等於<a 
name="0460a13" id="0460a13"></a>日用二六時中行住坐臥處穿衣喫飯處運水搬柴<a 
name="0460a14" id="0460a14"></a>處承當若承當得來英雄豪傑也瞞盰他不得高人<a 
name="0460a15" id="0460a15"></a>達士也賺陷他不得油鹽醬醋也拋撒他不得且問<a 
name="0460a16" id="0460a16"></a>大眾如何是這箇東西參。</p><a 
name="0460a17" id="0460a17"></a><p style="text-indent: 0em; margin-left: 0em"><span class="linehead"></span>元旦上堂去年臘月三十是歲之終炭裡烏龜走今<a 
name="0460a18" id="0460a18"></a>年正月元旦是歲之始雪上鷺鶿飛終處不為滅始<a 
name="0460a19" id="0460a19"></a>處不為生作麼生是不生不滅底道理良久云金芽<a 
name="0460a20" id="0460a20"></a>柳燦莫輕瞞自在東風煖復寒著眼看時還不是依<a 
name="0460a21" id="0460a21"></a>稀蘿影月闌干。</p><a 
name="0460a22" id="0460a22"></a><p style="text-indent: 0em; margin-left: 0em"><span class="linehead"></span>上堂欲參自<span class="corr" title='[已&gt;己]'>己</span>生前事急急回頭點舊山雪壓翠微<a 
name="0460a23" id="0460a23"></a>形不老煙籠薄暮體非頑怪來若訝雲中石覺後難<a 
name="0460a24" id="0460a24"></a>分水上斑花笑鳥啼隨任運何妨踏破祖師關。</p><a 
name="0460a25" id="0460a25"></a><p style="text-indent: 0em; margin-left: 0em"><span class="linehead"></span>上堂三目山與滑石灘論義一箇<span class="gaiji">[口*蒙]<!--gaiji,,1[口*蒙],2&#x2104F;,3--></span><span class="gaiji">[口*蒙]<!--gaiji,,1[口*蒙],2&#x2104F;,3--></span><span class="gaiji">[口*蒙]<!--gaiji,,1[口*蒙],2&#x2104F;,3--></span>一箇<span class="gaiji">[(器-犬)*(口/口)]<!--gaiji,,1[(器-犬)*(口/口)],2&#x35CA;,3--></span><span class="gaiji">[(器-犬)*(口/口)]<!--gaiji,,1[(器-犬)*(口/口)],2&#x35CA;,3--></span><a 
name="0460a26" id="0460a26"></a><span class="gaiji">[(器-犬)*(口/口)]<!--gaiji,,1[(器-犬)*(口/口)],2&#x35CA;,3--></span>震動三界天主四部地神擔起三藏十二部一切<a 
name="0460a27" id="0460a27"></a>修多羅為渠作箇註解解亦不出被老僧拂子一喝<a 
name="0460a28" id="0460a28"></a>忽忙道箇硬如綿絮軟如釘靜似楊花動似岑十箇<a 
name="0460a29" id="0460a29"></a>指頭兩隻手看來不是等閑人。</p><a 
name="0460a30" id="0460a30"></a><p style="text-indent: 0em; margin-left: 0em"><span class="linehead"></span>上堂聚雲有三種法名曰三關若也透得方許親見<a 
name="0460b01" id="0460b01"></a>聚雲第一種要腳掌掉後若一向在前直饒走到彌<a 
name="0460b02" id="0460b02"></a>勒下生也沒休歇底日子第二種要鼻孔朝天若一<a 
name="0460b03" id="0460b03"></a>向朝地只喚作尋香逐臭第三種要腦後具眼若一<a 
name="0460b04" id="0460b04"></a>向照前則阿爺阿娘衣食凍餒枯瘦如柴為兒底毫<a 
name="0460b05" id="0460b05"></a>無顧盻聽吾偈黃昏鐘響日頭紅曉來依舊月當中<a 
name="0460b06" id="0460b06"></a>討火童子吹波浪征西戎馬面朝東。</p><a 
name="0460b07" id="0460b07"></a><p style="text-indent: 0em; margin-left: 0em"><span class="linehead"></span>上堂喚作如如早是錯也喚作文字不亦乖乎雖然<a 
name="0460b08" id="0460b08"></a>號作陽春令卻借東風暖上林紅白滿園關不住牧<a 
name="0460b09" id="0460b09"></a>童狂指是花村。</p><a 
name="0460b10" id="0460b10"></a><p style="text-indent: 0em; margin-left: 0em"><span class="linehead"></span>上堂大道只在目前要且目前難睹欲識大道真體<a 
name="0460b11" id="0460b11"></a>不離聲色言語如何是聲色黃鶯啼柳樹白鷺立沙<a 
name="0460b12" id="0460b12"></a>灘如何是言語佛印遭墨刑面面都是字。</p><a 
name="0460b13" id="0460b13"></a><p style="text-indent: 0em; margin-left: 0em"><span class="linehead"></span>浴佛上堂今日釋迦誕辰諸人皆以殿前太子用香<a 
name="0460b14" id="0460b14"></a>湯澆灌大作一場漏逗老僧單鼓兩片皮打些葛藤<a 
name="0460b15" id="0460b15"></a>撥開眾生界中諸佛知見不為分外為甚麼如此朝<a 
name="0460b16" id="0460b16"></a>三暮四朝四暮三又令猴怒又令猴懽伏惟尚饗。</p><a 
name="0460b17" id="0460b17"></a><p style="text-indent: 0em; margin-left: 0em"><span class="linehead"></span>盂蘭日上堂秋風清秋水綠煙鎖幽林霜露拂雪陣<a 
name="0460b18" id="0460b18"></a>蘆花萬里綿金雕沙渚千丘粟于斯得見境中人體<a 
name="0460b19" id="0460b19"></a>素素兮文郁郁大眾知麼歡喜日喜於此盂蘭盆營<a 
name="0460b20" id="0460b20"></a>於此僧伽耶供於此百萬億座世界花阿誰不在花<a 
name="0460b21" id="0460b21"></a>光裡一回舉著一回新剎那脫卻皆由爾作麼生是<a 
name="0460b22" id="0460b22"></a>皆由爾參。</p><a 
name="0460b23" id="0460b23"></a><p style="text-indent: 0em; margin-left: 0em"><span class="linehead"></span>接得漢月禪師書上堂無事討事非故作故過得江<a 
name="0460b24" id="0460b24"></a>來賓鴻迷路解下素白吳風扇鼓如何是吳風扇鼓<a 
name="0460b25" id="0460b25"></a>維那舉東云此是玄墓山漢月禪師來底書子高聲<a 
name="0460b26" id="0460b26"></a>讀云大慧禪師說盡人間禪病四百年內望之如渴<a 
name="0460b27" id="0460b27"></a>人求井不料一枝埋沒向三峽錦江之上師喝又讀<a 
name="0460b28" id="0460b28"></a>云前得來書語錄<span class="corr" title='[巳&gt;已]'>已</span>見作略過人第未得從容談三<a 
name="0460b29" id="0460b29"></a>月於水流石上為恨不淺師又喝復讀云茲聞<span class="corr" title='[巳&gt;已]'>已</span>返<a 
name="0460b30" id="0460b30"></a>峽中略伸四問萬乞答我更欲禪師起<span class="corr" title='[巳&gt;已]'>已</span>墜之禪於<a 
name="0460c01" id="0460c01"></a>今日令後輩重見天日於座下斷不令山野遺恨耳<a 
name="0460c02" id="0460c02"></a>至禱至禱師復喝乃云大眾會麼此正是我有時一<a 
name="0460c03" id="0460c03"></a>喝不作一喝用只這三喝即當展具三拜禮達漢月<a 
name="0460c04" id="0460c04"></a>禪師第一喝禮不為禪師放光射於巴子國只為禪<a 
name="0460c05" id="0460c05"></a>師有大悲心扼腕大慧老人門庭冷落第二喝禮不<a 
name="0460c06" id="0460c06"></a>為禪師書通人事獎譽過情只為禪師識得忠州三<a 
name="0460c07" id="0460c07"></a>目山聚雲寺有一眼大慧泉從新迸出第三喝禮不<a 
name="0460c08" id="0460c08"></a>為禪師千里同風德音遠顧只為禪師啟我將徑山<a 
name="0460c09" id="0460c09"></a>普覺塔子百咂碎倒題年月唱一首劈破韻底曲子<a 
name="0460c10" id="0460c10"></a>洗開天下衲僧耳中正眼免使膏肓豎子假以心性<a 
name="0460c11" id="0460c11"></a>椰榆本命元辰大眾山野為甚麼和泥合水作這般<a 
name="0460c12" id="0460c12"></a>去就憶昔幼年曾在芸局窗邊偶得大慧老人語錄<a 
name="0460c13" id="0460c13"></a>讀之心醉誰知破家散業後拶入朝陽和尚洞裡咂<a 
name="0460c14" id="0460c14"></a>著一粒老鼠藥灼然惡發咬穿鼻孔輥在水牯牛隊<a 
name="0460c15" id="0460c15"></a>中作箇他家兒孫血脈自是不昧復喝一喝云不因<a 
name="0460c16" id="0460c16"></a>一事不長一智玄墓山前古鏡懸聚雲堂上珠簾碎<a 
name="0460c17" id="0460c17"></a>交羅錯雜滿三千百億人天腳點地從此一回音信<a 
name="0460c18" id="0460c18"></a>通犯堊揮斤無不是以拂子擊禪床三下。</p><a 
name="0460c19" id="0460c19"></a><p style="text-indent: 0em; margin-left: 0em"><span class="linehead"></span>寫師真請上堂舉玉泉皓自讚云粥清後坐床窄先<a 
name="0460c20" id="0460c20"></a>臥耳聾愛高聲眼昏宜字大這般說話雖是本分家<a 
name="0460c21" id="0460c21"></a>風向上一著猶未在今日緇素輩以老僧三百六十<a 
name="0460c22" id="0460c22"></a>骨節八萬四千毛竅交付丹青一筆畫成卻請老僧<a 
name="0460c23" id="0460c23"></a>自讚出世三十年頭戴一隻角逢人看不見空向我<a 
name="0460c24" id="0460c24"></a>摸索於今漏逗這封皮海底榴花紅似雪只須著眼<a 
name="0460c25" id="0460c25"></a>腦後觀青山萬里一條鐵且道是向上一著是本分<a 
name="0460c26" id="0460c26"></a>家風良久云八百餘家成巧手大家依樣畫葫蘆。</p><a 
name="0460c27" id="0460c27"></a><p style="text-indent: 0em; margin-left: 0em"><span class="linehead"></span>鑄佛上堂以拂子於空中畫○相云這一尊三昧樂<a 
name="0460c28" id="0460c28"></a>正受意生身以拂子點一點云這一尊覺法自性性<a 
name="0460c29" id="0460c29"></a>意生身以拂子畫十字云這一尊種類遍現無行作<a 
name="0460c30" id="0460c30"></a>意生身三佛形容總不真眼中瞳子面前人若能信<a 
name="0461a01" id="0461a01"></a>得家中寶啼鳥山花一樣春擲下拂子。</p><a 
name="0461a02" id="0461a02"></a><p style="text-indent: 0em; margin-left: 0em"><span class="linehead"></span>元旦上堂年年歲歲正月一歲歲年年一月正花開<a 
name="0461a03" id="0461a03"></a>花謝還依樹塵生塵滅總由心綠水動時飛浪雪寒<a 
name="0461a04" id="0461a04"></a>風逼殺結霜冰可笑幾番如此過不知誰是住山人<a 
name="0461a05" id="0461a05"></a>大眾有識得住山人者麼僧出師下座。</p><a 
name="0461a06" id="0461a06"></a><p style="text-indent: 0em; margin-left: 0em"><span class="linehead"></span>閱藏圓滿上堂座元問和尚大開爐&#x97B4;應接方來設<a 
name="0461a07" id="0461a07"></a>使遮天蓋地來時如何師云劄進云沉蹤隱跡來時<a 
name="0461a08" id="0461a08"></a>如何師云舌頭飛鐵馬腳指湧絲綸進云總不恁麼<a 
name="0461a09" id="0461a09"></a>來時如何師云一任七顛八倒進云恁麼則蝦蟆蚯<a 
name="0461a10" id="0461a10"></a>蚓也解得禪師云著著著元掩耳入眾師乃云昔日<a 
name="0461a11" id="0461a11"></a>達磨不來東土二祖不入少林所見所聞秖有黃面<a 
name="0461a12" id="0461a12"></a>老子修多羅教殊不知此教如標月指若復見月了<a 
name="0461a13" id="0461a13"></a>知所標畢竟非月後來魯祖長老凡見僧來便面壁<a 
name="0461a14" id="0461a14"></a>恰到有些氣息所以萬松道靈山如畫月曹溪如指<a 
name="0461a15" id="0461a15"></a>月爭似魯祖在水晶宮中廣寒殿裡披襟相見以拂<a 
name="0461a16" id="0461a16"></a>子畫○相云還見月輪麼。</p><a 
name="0461a17" id="0461a17"></a><p style="text-indent: 0em; margin-left: 0em"><span class="linehead"></span>尹參府受戒請上堂維那白椎師云若論第一義維<a 
name="0461a18" id="0461a18"></a>那一椎打得諦當但不知第一義已前還通得消息<a 
name="0461a19" id="0461a19"></a>也未首座出纔禮拜師云如何是第一義已前消息<a 
name="0461a20" id="0461a20"></a>座便喝師云未在更道座擲下坐具云疋馬單鎗要<a 
name="0461a21" id="0461a21"></a>與和尚相見師云海底泥牛腳插天座云某甲進前<a 
name="0461a22" id="0461a22"></a>三步師云退後三步作麼生座復喝師連喝二喝座<a 
name="0461a23" id="0461a23"></a>作禮西堂出師云如何是第一義已前消息堂云某<a 
name="0461a24" id="0461a24"></a>甲不問請和尚不答師云你正不問我正不答進云<a 
name="0461a25" id="0461a25"></a>還請直捷道一句師云<span class="corr" title='[蔔&gt;葡]'>葡</span>萄架上結冬瓜堂云道破<a 
name="0461a26" id="0461a26"></a>虛空無箇事恐驚牛斗臥江寒師云老僧不是恁麼<a 
name="0461a27" id="0461a27"></a>人堂歸眾師乃云僧問趙州萬法歸一且道與第一<a 
name="0461a28" id="0461a28"></a>義底一是同是別州云我在青州作領布衫重七斤<a 
name="0461a29" id="0461a29"></a>且道與第一義已前消息是同是別若道同朗州山<a 
name="0461a30" id="0461a30"></a>澧州水四海五湖王化裡若道別豆子山打瓦鼓陽<a 
name="0461b01" id="0461b01"></a>平山下白雨也不同也不別滕王高閣臨江渚佩玉<a 
name="0461b02" id="0461b02"></a>鳴鑾罷歌舞今日尹參府皈依佛法也只為這第一<a 
name="0461b03" id="0461b03"></a>義受持五戒也只為這第一義因戒生定因定發慧<a 
name="0461b04" id="0461b04"></a>因慧參得自性念佛底主人公也只為這第一義且<a 
name="0461b05" id="0461b05"></a>道如何是第一義咦。</p><a 
name="0461b06" id="0461b06"></a><p style="text-indent: 0em; margin-left: 0em"><span class="linehead"></span>上堂冬至日一線天地雷復柳含煙遍地紅輪真箇<a 
name="0461b07" id="0461b07"></a>是葉上霜珠圓更圓佛身充滿於法界普現一切群<a 
name="0461b08" id="0461b08"></a>生前鷲峰峰下重相見鼻孔原來總一般急吐卻野<a 
name="0461b09" id="0461b09"></a>狐涎驊騮馬珊瑚鞭一騎紅塵妃子笑等閑不許外<a 
name="0461b10" id="0461b10"></a>人看為甚麼不許外人看路逢劍客須呈劍不是詩<a 
name="0461b11" id="0461b11"></a>人莫獻詩問如何是佛師云拄杖撐著月如何是祖<a 
name="0461b12" id="0461b12"></a>師云橫肩兩樣看如何是超佛越祖師云提起三十<a 
name="0461b13" id="0461b13"></a>棒僧一喝師拍掌三下。</p><a 
name="0461b14" id="0461b14"></a><p style="text-indent: 0em; margin-left: 0em"><span class="linehead"></span>病中上堂維摩病在毘耶城老僧病在聚雲寺兩箇<a 
name="0461b15" id="0461b15"></a>無孔鐵鎚一前一後相似今日若有人問話但只搖<a 
name="0461b16" id="0461b16"></a>手如云不會向道老僧感冒傷風失了聲氣。</p><a 
name="0461b17" id="0461b17"></a><p style="text-indent: 0em; margin-left: 0em"><span class="linehead"></span>元旦上堂舉長沙岑遊山歸首座問遊山事作麼生<a 
name="0461b18" id="0461b18"></a>岑云始從芳草去又逐落花回座云大似春意岑云<a 
name="0461b19" id="0461b19"></a>也勝秋露滴芙蓉若有人問聚雲遊山事作麼生但<a 
name="0461b20" id="0461b20"></a>道倒騎鐵馬飛金雨呀吒獅子吼雲騰若問長沙和<a 
name="0461b21" id="0461b21"></a>尚語中帶有春意因甚和尚全無但道去年正月也<a 
name="0461b22" id="0461b22"></a>有今日前年正月也有今日明年正月也有今日後<a 
name="0461b23" id="0461b23"></a>年正月也有今日晝夜十二時九十六成經三百六<a 
name="0461b24" id="0461b24"></a>十日二十四成綸和氣暖風調宇宙大地何方不是<a 
name="0461b25" id="0461b25"></a>春。</p><a 
name="0461b26" id="0461b26"></a><p style="text-indent: 0em; margin-left: 0em"><span class="linehead"></span>崇禎丁丑二月望日尹參府遂江居士請師於巴臺<a 
name="0461b27" id="0461b27"></a>禪院結制。</p><a 
name="0461b28" id="0461b28"></a><p style="text-indent: 0em; margin-left: 0em"><span class="linehead"></span>山門十方薄伽梵一路涅槃門既是一路涅槃門也<a 
name="0461b29" id="0461b29"></a>不須門外打之遶。</p><a 
name="0461b30" id="0461b30"></a><p style="text-indent: 0em; margin-left: 0em"><span class="linehead"></span>佛殿金佛不度爐木佛不度火泥佛不度水如何即<a 
name="0461c01" id="0461c01"></a>得立定云佛陀耶展具云達磨耶合十云僧伽耶禮<a 
name="0461c02" id="0461c02"></a>拜起復云&#x807B;。</p><a 
name="0461c03" id="0461c03"></a><p style="text-indent: 0em; margin-left: 0em"><span class="linehead"></span>方丈古人喚作方丈地老僧喚作方丈室將來烹佛<a 
name="0461c04" id="0461c04"></a>煉祖道是衲僧巴鼻喝一喝。</p><a 
name="0461c05" id="0461c05"></a><p style="text-indent: 0em; margin-left: 0em"><span class="linehead"></span>上堂拈香罷維那白槌師隨喝一喝云玄要料揀賓<a 
name="0461c06" id="0461c06"></a>主照用一並漏逗了也若也不會聽取一偈野寺孤<a 
name="0461c07" id="0461c07"></a>明夜月斜高臺飛閣遠人家綠水金輝浮桂影青山<a 
name="0461c08" id="0461c08"></a>玉曉墮霜華問心佛與眾生是三無差別如何是心<a 
name="0461c09" id="0461c09"></a>師云門前幾竿竹進云如何是佛師云嶺上數株松<a 
name="0461c10" id="0461c10"></a>進云還有眾生也無師云心佛與眾生是三無差別<a 
name="0461c11" id="0461c11"></a>僧禮拜師下座。</p><a 
name="0461c12" id="0461c12"></a><p style="text-indent: 0em; margin-left: 0em"><span class="linehead"></span>上堂出眾者三十棒不出眾者三十棒出眾不出眾<a 
name="0461c13" id="0461c13"></a>者三十棒一僧出問話不契師乃云直下三玄已露<a 
name="0461c14" id="0461c14"></a>何曾三要無施落花流水空去殿前古柏當機。</p><a 
name="0461c15" id="0461c15"></a><p style="text-indent: 0em; margin-left: 0em"><span class="linehead"></span>上堂春已暮落花紛紛下紅雨南北行人歸不歸干<a 
name="0461c16" id="0461c16"></a>林萬林鳴杜宇我無家兮何所歸十方世界奚相依<a 
name="0461c17" id="0461c17"></a>老僧有箇真消息昨夜三更月到池古人恁麼道未<a 
name="0461c18" id="0461c18"></a>免逐境隨流老僧則不然春已暮從來三月多春雨<a 
name="0461c19" id="0461c19"></a>東西南北不須歸滴血徒勞傷杜宇老僧無家卻有<a 
name="0461c20" id="0461c20"></a>歸歸來到處任相依會得此中真消息一輪明月在<a 
name="0461c21" id="0461c21"></a>瑤池。</p><a 
name="0461c22" id="0461c22"></a><p style="text-indent: 0em; margin-left: 0em"><span class="linehead"></span>上堂世尊見文殊在門外召云文殊何不進門來殊<a 
name="0461c23" id="0461c23"></a>云我不見一法在門外何故教我進門曹洞宗旨盡<a 
name="0461c24" id="0461c24"></a>從這裡去又見二人舁豬世尊問云這箇是甚麼人<a 
name="0461c25" id="0461c25"></a>云佛具一切智豬子也不識世尊云也須問過臨濟<a 
name="0461c26" id="0461c26"></a>宗旨須是恁麼來此不是一橛一見底硬節擔板禪<a 
name="0461c27" id="0461c27"></a>此不是伸手豎拳底當門抵戶禪此是我黃面老子<a 
name="0461c28" id="0461c28"></a>最上一乘禪直至西天四七東土二三代代相傳不<a 
name="0461c29" id="0461c29"></a>昧若在這裡出得頭轉得身如枯木開花泥人拍掌<a 
name="0461c30" id="0461c30"></a>便是唧嘹舌頭三千里六月梅花雪裡開也不為分<a 
name="0462a01" id="0462a01"></a>外問如何是百尺竿頭事師云木馬雙頭三隻角進<a 
name="0462a02" id="0462a02"></a>云如何是更進一步事師云烏龜尾上火輪車進云<a 
name="0462a03" id="0462a03"></a>還有向上事也無師下座。</p><a 
name="0462a04" id="0462a04"></a><p style="text-indent: 0em; margin-left: 0em"><span class="linehead"></span>解制上堂古人四月結制老僧四月解制不為倉廩<a 
name="0462a05" id="0462a05"></a>無糧只為逢暑當避長連床土濟濟多士香積廚邊<a 
name="0462a06" id="0462a06"></a>煙烽火熾箇箇想著巖畔共結清涼大會作麼生是<a 
name="0462a07" id="0462a07"></a>清涼一句夜明簾外轉身難荊棘林中下腳易。</p><a 
name="0462a08" id="0462a08"></a><p style="text-indent: 0em; margin-left: 0em"><span class="linehead"></span>崇禎戊寅七月朔日師受請住菱州府萬縣寶峰山<a 
name="0462a09" id="0462a09"></a>雲來禪院結制。</p><a 
name="0462a10" id="0462a10"></a><p style="text-indent: 0em; margin-left: 0em"><span class="linehead"></span>上堂拈香畢喝一喝云會麼會得不可喚作喝卓拄<a 
name="0462a11" id="0462a11"></a>杖云會麼會得不可喚作拄杖豎拂子云會麼會得<a 
name="0462a12" id="0462a12"></a>不可喚作拂子畢竟如何座元出云雲來風曉月九<a 
name="0462a13" id="0462a13"></a>嶺樹吟龍師云疏林橫古路壘石傍丘山進云恁麼<a 
name="0462a14" id="0462a14"></a>則大地無寸土某甲獨為尊師云你在甚處得這消<a 
name="0462a15" id="0462a15"></a>息來元便喝師云再喝一喝看元作禮師云也是披<a 
name="0462a16" id="0462a16"></a>露見文。</p><a 
name="0462a17" id="0462a17"></a><p style="text-indent: 0em; margin-left: 0em"><span class="linehead"></span>營盆上堂颯颯凄風遶樹寒夜深林裡靄雲煙錢飛<a 
name="0462a18" id="0462a18"></a>粉蝶千家紙露濕綺羅萬淚衫獨有長空輝月面斗<a 
name="0462a19" id="0462a19"></a>牛銀漢玉闌干。</p><a 
name="0462a20" id="0462a20"></a><p style="text-indent: 0em; margin-left: 0em"><span class="linehead"></span>上堂問在答處答在問處瞞盰一生不以問求不以<a 
name="0462a21" id="0462a21"></a>答得儱侗三世不問而問不答而答正恁麼問正恁<a 
name="0462a22" id="0462a22"></a>麼答壯士勞勞失卻珠怒息摩挲猶在額。</p><a 
name="0462a23" id="0462a23"></a><p style="text-indent: 0em; margin-left: 0em"><span class="linehead"></span>入隊上堂昨日在忠城裡野馬飛揚黃塵撲面看來<a 
name="0462a24" id="0462a24"></a>盡是薄伽梵八萬四千隨好光明今日在寶峰山僧<a 
name="0462a25" id="0462a25"></a>儀濟濟鐘鼓喧鳴又恰是摩訶般若中倒翻筋斗底<a 
name="0462a26" id="0462a26"></a>影子所以道盡大地是沙門一隻眼一切眾生是摩<a 
name="0462a27" id="0462a27"></a>訶般若光既然如是出隊由來入隊時古今一念不<a 
name="0462a28" id="0462a28"></a>參差箇中若了無來去秋月寒蟬到處吹。</p><a 
name="0462a29" id="0462a29"></a><p style="text-indent: 0em; margin-left: 0em"><span class="linehead"></span>解制上堂父母未生以前卻是甚麼消息空中石頭<a 
name="0462a30" id="0462a30"></a>拱手樹上烏龜作揖蟭螟尾長三丈須彌頂闊八尺<a 
name="0462b01" id="0462b01"></a>都盧細磨為漿令烏有先生擎來不勾拄杖子一口<a 
name="0462b02" id="0462b02"></a>喫。</p><a 
name="0462b03" id="0462b03"></a><p style="text-indent: 0em; margin-left: 0em"><span class="linehead"></span>師住夔州府萬縣興龍禪寺上堂豎拂子云此是釋<a 
name="0462b04" id="0462b04"></a>迦如來末後拈底金缽羅花以拂子畫○相云此是<a 
name="0462b05" id="0462b05"></a>達磨西來二祖神光得髓一句喝一喝云此是臨濟<a 
name="0462b06" id="0462b06"></a>大師宗門正眼今日人天眾前當陽舉出還見麼打<a 
name="0462b07" id="0462b07"></a>破秦時鏡現出海潮音梵播恒沙界香滿功德林更<a 
name="0462b08" id="0462b08"></a>有末上一句不妨拈出周溪魚躍三生石巴峽猿啼<a 
name="0462b09" id="0462b09"></a>十二峰。</p><a 
name="0462b10" id="0462b10"></a><p style="text-indent: 0em; margin-left: 0em"><span class="linehead"></span>上堂木櫪山與汝相見了也窄小子與汝相見了也<a 
name="0462b11" id="0462b11"></a>興龍寺與汝相見了也是則是只是不肯承當若也<a 
name="0462b12" id="0462b12"></a>承當得來三門頭合掌佛殿後經行東廊作揖西廊<a 
name="0462b13" id="0462b13"></a>拱手何處不與相見見即見要且不見老僧老僧即<a 
name="0462b14" id="0462b14"></a>是闍黎闍黎即是老僧老僧與闍黎迷卻天下人亦<a 
name="0462b15" id="0462b15"></a>能悟卻天下人無鬚鎖子兩頭搖珊瑚枝枝撐著月。</p><a 
name="0462b16" id="0462b16"></a><p style="text-indent: 0em; margin-left: 0em"><span class="linehead"></span>僧問和尚道興龍寺與學人相見未審龍在甚麼處<a 
name="0462b17" id="0462b17"></a>師云若問其中意便扣胡張三進云金翅鳥王在此<a 
name="0462b18" id="0462b18"></a>師便喝僧擬進語師連喝云一問一答卻成漏逗不<a 
name="0462b19" id="0462b19"></a>自揣摩徒勞心垢。</p><a 
name="0462b20" id="0462b20"></a><p style="text-indent: 0em; margin-left: 0em"><span class="linehead"></span>解制上堂一三如三二三如六三三如九天以九得<a 
name="0462b21" id="0462b21"></a>清地以九得寧人以九得靈王侯以九鎮寶位而天<a 
name="0462b22" id="0462b22"></a>下平且道在衲僧分上又作麼生結制解制用作九<a 
name="0462b23" id="0462b23"></a>旬開爐閉爐攝生護生惟有向上無拘忌四時常在<a 
name="0462b24" id="0462b24"></a>定盤星。</p><a 
name="0462b25" id="0462b25"></a><p style="margin-left: 2em"><span class="headname">茶話</span></p><a 
name="0462b26" id="0462b26"></a><p style="text-indent: 0em; margin-left: 0em"><span class="linehead"></span>元夕茶話娑婆此夕號元夕火樹銀花皆不實畫○<a 
name="0462b27" id="0462b27"></a>相云爭如這箇不曾遷恒照春林三山竹僧問如何<a 
name="0462b28" id="0462b28"></a>是諸佛大圓鏡師云打不成鑄不就問昔生公說法<a 
name="0462b29" id="0462b29"></a>頑石點頭如今說法人多因甚頑石不點師云秖為<a 
name="0462b30" id="0462b30"></a>過東往西觀南眩北進云如何得點頭去師云<span class="corr" title='[陜&gt;陝]'>陝</span>西<a 
name="0462c01" id="0462c01"></a>棗子四川蘿蔔。</p><a 
name="0462c02" id="0462c02"></a><p style="text-indent: 0em; margin-left: 0em"><span class="linehead"></span>茶話求生本自無生謂滅何曾暫滅眼見不如耳見<a 
name="0462c03" id="0462c03"></a>口說爭似鼻說若也會得梵語阿彌陀此云無量壽<a 
name="0462c04" id="0462c04"></a>如或未然歡娛嫌夜短寂寞恨更長。</p><a 
name="0462c05" id="0462c05"></a><p style="text-indent: 0em; margin-left: 0em"><span class="linehead"></span>茶話小盡二十九大盡三十日盡情都說破恐汝信<a 
name="0462c06" id="0462c06"></a>不及僧出師云汝號甚麼答云覺圓師云汝號覺圓<a 
name="0462c07" id="0462c07"></a>必定圓覺圓覺覺圓鏡花水月以筋指香云喚這箇<a 
name="0462c08" id="0462c08"></a>作不圓得麼若是不圓為甚麼爇一株時室羅筏城<a 
name="0462c09" id="0462c09"></a>四十里內一時得聞以筋指燭云喚這箇作不覺得<a 
name="0462c10" id="0462c10"></a>麼若是不覺為甚麼暗中物事借渠方纔照見是知<a 
name="0462c11" id="0462c11"></a>世出世法無一事不圓無一時不覺到這裡猶是半<a 
name="0462c12" id="0462c12"></a>提僧問如何是全提師云夾路桃花風雨後馬蹄何<a 
name="0462c13" id="0462c13"></a>處避殘紅。</p><a 
name="0462c14" id="0462c14"></a><p style="text-indent: 0em; margin-left: 0em"><span class="linehead"></span>茶話有一員大善知識三頭六臂常在一切凡聖境<a 
name="0462c15" id="0462c15"></a>界中轉大法輪洞山遇著與他結冤神鼎遇著與他<a 
name="0462c16" id="0462c16"></a>恰好聚雲與他批判一上貪嗔癡太無知賴我今朝<a 
name="0462c17" id="0462c17"></a>識得伊行便打坐便捶分付心王仔細推無量劫來<a 
name="0462c18" id="0462c18"></a>不解脫問你三人知不知此是洞山結冤處貪嗔癡<a 
name="0462c19" id="0462c19"></a>實無知十二時中任縱伊行即往坐便隨分付心王<a 
name="0462c20" id="0462c20"></a>擬何為無量劫來原解脫何須更問知不知此是神<a 
name="0462c21" id="0462c21"></a>鼎恰好處且道聚雲如何批判一箇如牧牛人執鞭<a 
name="0462c22" id="0462c22"></a>一箇如騎牛人吹笛執鞭底到來函谷愁中月歸去<a 
name="0462c23" id="0462c23"></a>蟠溪夢裡山吹笛底顛狂柳絮隨風舞輕薄桃花逐<a 
name="0462c24" id="0462c24"></a>水流只如放鞭擲笛又作麼生衲被蒙頭萬事休此<a 
name="0462c25" id="0462c25"></a>時山僧都不會。</p><a 
name="0462c26" id="0462c26"></a><p style="text-indent: 0em; margin-left: 0em"><span class="linehead"></span>茶話古人道識得一萬事畢我則道識得無明萬事<a 
name="0462c27" id="0462c27"></a>畢蓋無明者教家謂之覺明種子所以緣行緣識緣<a 
name="0462c28" id="0462c28"></a>愛緣取緣生緣死而成十二因緣鉤鎖三世眾生如<a 
name="0462c29" id="0462c29"></a>明鏡一向開張千醜百怪無不影現若能打破此鏡<a 
name="0462c30" id="0462c30"></a>佛尚不立何況因緣大眾還識得此鏡麼一僧云不<a 
name="0463a01" id="0463a01"></a>會師云會取不會底進云如何得打破去師良久云<a 
name="0463a02" id="0463a02"></a>破也破也只得鐘子落地盞子一天星。</p><a 
name="0463a03" id="0463a03"></a><p style="text-indent: 0em; margin-left: 0em"><span class="linehead"></span>茶話有問有答尋常事無聞無見謾商量頭頭盡是<a 
name="0463a04" id="0463a04"></a>西來意何事從中較短長是即是只恐逆風撲面難<a 
name="0463a05" id="0463a05"></a>掉頭不但拂著別人亦且昧卻自<span class="corr" title='[已&gt;己]'>己</span>到這裡直須脫<a 
name="0463a06" id="0463a06"></a>下垢膩汗衫向沒巴鼻處打箇筋斗沒撈摸處扭轉<a 
name="0463a07" id="0463a07"></a>舌頭恰似一箇死人一般等他漫漫活將起來有時<a 
name="0463a08" id="0463a08"></a>放道清淨光即是清淨法身佛有時放道無分別光<a 
name="0463a09" id="0463a09"></a>即是圓滿報身佛有時放道無差別光即是三類化<a 
name="0463a10" id="0463a10"></a>身佛及到三身坐斷獨露本源便是十地滿心等玅<a 
name="0463a11" id="0463a11"></a>二覺來汝隊中討塊閑地劄腳也沒分快事快事。</p><a 
name="0463a12" id="0463a12"></a><a 
name="0463a13" id="0463a13"></a><a 
name="0463a14" id="0463a14"></a><a 
name="0463a15" id="0463a15"></a><a 
name="0463a16" id="0463a16"></a><a 
name="0463a17" id="0463a17"></a><a 
name="0463a18" id="0463a18"></a><a 
name="0463a19" id="0463a19"></a><a 
name="0463a20" id="0463a20"></a><p><span class="juanname">聚雲吹萬真禪師語錄卷上</span></p>
<hr>【經文資訊】嘉興藏第 29 冊 No. B238 聚雲吹萬真禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexec2d.html?index=J29nB238" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB238_001 by HTTrack Website Copier/3.x [XR&CO'2014], Tue, 07 Jun 2016 07:11:50 GMT -->
</html>
