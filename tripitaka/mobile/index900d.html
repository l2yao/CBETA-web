<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB298_007 by HTTrack Website Copier/3.x [XR&CO'2014], Tue, 07 Jun 2016 07:12:56 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1843445462&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34nB298&amp;utmp=%2Fmobile%2Findex.php%3Findex%3DJ34nB298_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index1677.html?index=J34nB298_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第34冊<br/>No.B298 屾峰憲禪師語錄 (10卷)<br/>【清 憲說　智質．智原同編（依駒本印）】<br/>第 7 卷</p>
	<a href="index01de.html?index=J34nB298_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B298" sutra_name="屾峰憲禪師語錄" sutra_juan="[卷7]">　
<a 
name="0113c01" id="0113c01"></a><p><span class="juanname">屾峰憲禪師語錄卷七</span></p><a 
name="0113c02" id="0113c02"></a><p style="margin-left: 4em"><span class="byline">嗣法門人<span class="note">(智質　智原)</span>同編</span></p><a 
name="0113c03" id="0113c03"></a><p style="margin-left: 2em"><span class="headname">佛事</span></p><a 
name="0113c04" id="0113c04"></a><p style="text-indent: 0em; margin-left: 0em"><span class="linehead"></span>江日采為母潘孺人請對靈小參舉起拂子云看看<a 
name="0113c05" id="0113c05"></a>此是諸佛列祖指迷見性乘願度生祕密不傳底的<a 
name="0113c06" id="0113c06"></a>旨即今要潘孺人覿面承當全身擔荷會麼會則頭<a 
name="0113c07" id="0113c07"></a>頭迸露物物該彰生前六十八年躬操井臼卓立門<a 
name="0113c08" id="0113c08"></a>閭守身奉佛晚年節愈冰霜教女課孫早歲志堅茶<a 
name="0113c09" id="0113c09"></a>蘗所謂現婦女身而為日用說具足法不見法華云<a 
name="0113c10" id="0113c10"></a>一切治生產業與實相不相違背今則一念回光全<a 
name="0113c11" id="0113c11"></a>身放下直教龍潭路口杯渡谿邊埋沒他不得何用<a 
name="0113c12" id="0113c12"></a>山僧叨呾大眾哆和即孝子江日采秪可投誠戀慕<a 
name="0113c13" id="0113c13"></a>無勞毀志遺形擊拂子云孺人還委悉麼其或不然<a 
name="0113c14" id="0113c14"></a>更有三時佛事有煩大眾重為一一指陳擿拂子下<a 
name="0113c15" id="0113c15"></a>座。</p><a 
name="0113c16" id="0113c16"></a><p style="text-indent: 0em; margin-left: 0em"><span class="linehead"></span>為爾新沈君對靈小參春雨春風吹斷腸一腔孤調<a 
name="0113c17" id="0113c17"></a>絕商量落梅飛作桃花片杜宇催人離恨長爾新沈<a 
name="0113c18" id="0113c18"></a>君其生也守成以理外克有方定業攸關內省無咎<a 
name="0113c19" id="0113c19"></a>所憾丁末運之艱虞失太古之淳素生事未報親恩<a 
name="0113c20" id="0113c20"></a>畏塗忽憎<span class="corr" title='[巳&gt;己]'>己</span>累致使鴈行失次令子遺孤雖然世諦<a 
name="0113c21" id="0113c21"></a>觀來不無此感佛法拯濟詎有是言山僧既作不請<a 
name="0113c22" id="0113c22"></a>友更須為君別資一路始得擊拂子云涅槃生死一<a 
name="0113c23" id="0113c23"></a>串穿卻擲向面前不容擬議何故澤廣藏山理能伏<a 
name="0113c24" id="0113c24"></a>豹擿拂子下座。</p><a 
name="0113c25" id="0113c25"></a><p style="text-indent: 0em; margin-left: 0em"><span class="linehead"></span>為孺蜚沈居士對靈小參森羅萬法不立一塵絕體<a 
name="0113c26" id="0113c26"></a>無依超然物表是過量人始全宜諾恭惟孺蜚沈公<a 
name="0113c27" id="0113c27"></a>聲光不息言行斯存德峻耆年慷慨胸無渣滓志安<a 
name="0113c28" id="0113c28"></a>晚世尋常理愜中和不佞佛而佛不願違不悖道○<a 
name="0113c29" id="0113c29"></a>而道不可得山僧雖失叔夜之交<span class="corr" title='[巳&gt;已]'>已</span>獲隱侯之誼故<a 
name="0113c30" id="0113c30"></a>知沈公啟手足時惟正念現前不被生死之所流轉<a 
name="0114a01" id="0114a01"></a>是平生齊家治身接物修己之效驗也茲當五七忌<a 
name="0114a02" id="0114a02"></a>辰孝子沈裳特請山僧作對靈佛事用資冥福到者<a 
name="0114a03" id="0114a03"></a>裏事不獲<span class="corr" title='[巳&gt;已]'>已</span>向石火電光中旁通一線擊拂子云秪<a 
name="0114a04" id="0114a04"></a>得道箇目擊道存真常體露迥脫根塵如如佛現雖<a 
name="0114a05" id="0114a05"></a>則公案現成卻要承當不謬沈公還委悉麼還聞見<a 
name="0114a06" id="0114a06"></a>麼聞則聽不出聲見則睹不超色猶隔程塗萬里言<a 
name="0114a07" id="0114a07"></a>箇色前不物聲體本空猶涉半塗在且道歸家受用<a 
name="0114a08" id="0114a08"></a>一句作麼生道坐斷毘耶門不二一灣流水儘雲橫<a 
name="0114a09" id="0114a09"></a>更聽一偈竺土騰煇箇裏通非心非佛體誰同鷺鶿<a 
name="0114a10" id="0114a10"></a>立雪休尋跡水木凄清十字中。</p><a 
name="0114a11" id="0114a11"></a><p style="text-indent: 0em; margin-left: 0em"><span class="linehead"></span>為幻居了蘊耆宿掩龕坐斷今時八十秋不居凡聖<a 
name="0114a12" id="0114a12"></a>迥常流橫身妙唱無私句體露金風遍界周恭惟幻<a 
name="0114a13" id="0114a13"></a>居堂上了蘊尊宿運廣大心展平等智世出世間兼<a 
name="0114a14" id="0114a14"></a>利慈風普扇於一方法與非法等觀悲化均施於四<a 
name="0114a15" id="0114a15"></a>眾樂資生不吝髓腦行羼提豈礙見聞淨尸羅身心<a 
name="0114a16" id="0114a16"></a>交徹住禪那定慧雙融於般<span class="corr" title='[刺&gt;剌]'>剌</span>若隨緣觀照於毘梨<a 
name="0114a17" id="0114a17"></a>耶不憚辛勤洞華嚴儼然再世念法華有願重來此<a 
name="0114a18" id="0114a18"></a>我蘊老宿尋常行履一生實錄也今既疲於津梁捨<a 
name="0114a19" id="0114a19"></a>茲渡筏資聖只得向蘆花叢裏撥轉風規枯木崖前<a 
name="0114a20" id="0114a20"></a>別通消息且道轉功就位一句畢竟如何遂掩云月<a 
name="0114a21" id="0114a21"></a>沉萬象無纖影雲鎖秋苔古殿深。</p><a 
name="0114a22" id="0114a22"></a><p style="text-indent: 0em; margin-left: 0em"><span class="linehead"></span>為慈舟禪宿入社塔劫前從地湧盤結出層林自得<a 
name="0114a23" id="0114a23"></a>南陽旨流傳直至今者箇無縫幢子如優曇缽花未<a 
name="0114a24" id="0114a24"></a>遇其人時不易現今日不勞彈指塔戶洞開慈舟老<a 
name="0114a25" id="0114a25"></a>宿先世旌幢今時模範雖入滅有年信瞻光如在拈<a 
name="0114a26" id="0114a26"></a>起也主賓互換放下也功位齊彰尊貴自是天然始<a 
name="0114a27" id="0114a27"></a>終不落階級到者裏秪要後代兒孫識取原委便是<a 
name="0114a28" id="0114a28"></a>祖翁田地禪宿既生前末後得如是受用山僧秪可<a 
name="0114a29" id="0114a29"></a>據款結案放骨襯云不審是定非定直是放下便穩<a 
name="0114a30" id="0114a30"></a>為靈徹耆宿起龕卓立孤峰千仞迥超今古行藏揭<a 
name="0114b01" id="0114b01"></a>起夜明簾看腦後放出神光且道臨行一句還假安<a 
name="0114b02" id="0114b02"></a>排也無踏著故鄉田地穩密移一步轉風流以杖擊<a 
name="0114b03" id="0114b03"></a>龕云起。</p><a 
name="0114b04" id="0114b04"></a><p style="text-indent: 0em; margin-left: 0em"><span class="linehead"></span>火空劫迢迢體本真千差坐斷不通津歸塗木馬嘶<a 
name="0114b05" id="0114b05"></a>風妙燄發冰壺大地春靈徹老禪宿德以性成道由<a 
name="0114b06" id="0114b06"></a>事著與世不假浮名克己唯勤實行三興廢剎不憚<a 
name="0114b07" id="0114b07"></a>艱辛孤守寒巖了達進退要看歸家受用須知本地<a 
name="0114b08" id="0114b08"></a>風光所以若子若孫而纘緒乃緇乃素以瞻風山僧<a 
name="0114b09" id="0114b09"></a>末後相逢遂成知契諄諄遺語得得而來到者裏直<a 
name="0114b10" id="0114b10"></a>下千聖不傳一言難搆秪可為君別資一路始得卓<a 
name="0114b11" id="0114b11"></a>拄杖云擊石火閃電光驀過二萬八千六百晝夜逗<a 
name="0114b12" id="0114b12"></a>到臘月大盡日撒手便行且道者老師向在面門放<a 
name="0114b13" id="0114b13"></a>光動地無位真人即今畢竟如何轉身吐氣喝一喝<a 
name="0114b14" id="0114b14"></a>云生不道死不道放出摩希首羅頂門一竅擿火苣<a 
name="0114b15" id="0114b15"></a>云珍重我師伏惟鑒照。</p><a 
name="0114b16" id="0114b16"></a><p style="text-indent: 0em; margin-left: 0em"><span class="linehead"></span>為智日徐孺人封龕彈指頭頭遍剎塵心心無住本<a 
name="0114b17" id="0114b17"></a>來真虛空撲落原非物坐斷門門自在身茲惟徐母<a 
name="0114b18" id="0114b18"></a>智日孺人德徽宿著懿範維新稟仁慈藹同春煦持<a 
name="0114b19" id="0114b19"></a>素操肅若秋霜出名族而不矜進耆年而逾化古稀<a 
name="0114b20" id="0114b20"></a>剛度正睦州之奉養彌深新穀未登何樂土之音書<a 
name="0114b21" id="0114b21"></a>遽至嗚呼今則雲龕既入玉戶將扁山僧謹承孝子<a 
name="0114b22" id="0114b22"></a>滿堂頭之請為孺人通箇末後消息拈起封云看看<a 
name="0114b23" id="0114b23"></a>夜明簾外密運潛移古鏡臺前轉功就位不萌枝上<a 
name="0114b24" id="0114b24"></a>糝丹葩無影樹頭停彩鳳既然不借他力總知去住<a 
name="0114b25" id="0114b25"></a>自由遂封云重門深掩湖山古密室春寒日月長。</p><a 
name="0114b26" id="0114b26"></a><p style="text-indent: 0em; margin-left: 0em"><span class="linehead"></span>起龕密移一步貼地蓮生箇裏轉身隨流得妙。</p><a 
name="0114b27" id="0114b27"></a><p style="text-indent: 0em; margin-left: 0em"><span class="linehead"></span>火此是諸佛祕密妙門觸之不得背之不得善能入<a 
name="0114b28" id="0114b28"></a>者如清涼池今日要見智日孺人聲和響順草偃風<a 
name="0114b29" id="0114b29"></a>行阿芻瑟摩秪可退身火首金剛不敢正視且道者<a 
name="0114b30" id="0114b30"></a>箇時節畢竟承誰恩力以火苣打圓相云蓮花吐出<a 
name="0114c01" id="0114c01"></a>十丈鬚大地山河熾然說熾然說珊瑚海底撐著月<a 
name="0114c02" id="0114c02"></a>為鑑徹耆舊入社塔春風欲斷不斷吹起一灣碧浪<a 
name="0114c03" id="0114c03"></a>桃花乍落乍開洒盡萬枝紅雨以拂子指塔戶云看<a 
name="0114c04" id="0114c04"></a>看此是涅槃門彈指超餘劫不從人天來放下是何<a 
name="0114c05" id="0114c05"></a>物鑑徹禪宿德休行美智廣願弘現居士身打疊團<a 
name="0114c06" id="0114c06"></a>圞頭話作比丘相掀翻綿密家風自三十年念息塵<a 
name="0114c07" id="0114c07"></a>勞彷彿紙衣道者或二六時情忘滲漏依稀金色頭<a 
name="0114c08" id="0114c08"></a>阤最初句末後句無縫塔前重指出開門人閉門人<a 
name="0114c09" id="0114c09"></a>旃檀林裏許瞻依全身拶入要是其人覿面提撕須<a 
name="0114c10" id="0114c10"></a>憑作者且道今日歸根得旨一句畢竟如何委悉放<a 
name="0114c11" id="0114c11"></a>下骨襯云回頭忘卻寒山路折角泥牛顛倒騎。</p><a 
name="0114c12" id="0114c12"></a><p style="text-indent: 0em; margin-left: 0em"><span class="linehead"></span>為天鑑禪師火塗中受用就路還家不用安排和身<a 
name="0114c13" id="0114c13"></a>靠倒鑑公知麼來時固非汝去亦不是你一併齊歸<a 
name="0114c14" id="0114c14"></a>烈焰中直下烈焰中薦取喝一喝。</p><a 
name="0114c15" id="0114c15"></a><p style="text-indent: 0em; margin-left: 0em"><span class="linehead"></span>為體安禪人封龕朔風吹徹五更寒月皎蘆花不露<a 
name="0114c16" id="0114c16"></a>天五蘊山頭消息斷銕牛午夜月生三體禪體禪一<a 
name="0114c17" id="0114c17"></a>片祖翁田地直到者回一併交割始知四十六年不<a 
name="0114c18" id="0114c18"></a>離者裏今朝更與汝箇護身符子別資轉身一路隨<a 
name="0114c19" id="0114c19"></a>流得妙安隱自在遂封云暑寒不到藏蹤處一點全<a 
name="0114c20" id="0114c20"></a>收古鏡前。</p><a 
name="0114c21" id="0114c21"></a><p style="text-indent: 0em; margin-left: 0em"><span class="linehead"></span><span title="未知的文字">▆</span>熾然說無間歇情與無情同一舌曉天和白雲寒<a 
name="0114c22" id="0114c22"></a>水流明月先鋒力破三關殿後秪留一橛且道者一<a 
name="0114c23" id="0114c23"></a>橛還勦截也無擿火苣云蟭螟眼裏丙丁攻大地同<a 
name="0114c24" id="0114c24"></a>時一齊發。</p><a 
name="0114c25" id="0114c25"></a><p style="text-indent: 0em; margin-left: 0em"><span class="linehead"></span>為玉文禪人火出叢林入叢林可謂去住自由居叢<a 
name="0114c26" id="0114c26"></a>林死叢林秪可但隨他去審如是始知一瓶一缽絕<a 
name="0114c27" id="0114c27"></a>勝盈篚盈筐遺世遺身詎是趨名趨勢用蓋世之才<a 
name="0114c28" id="0114c28"></a>華總屬閻家銕案營多生之受用徒增他報金槍不<a 
name="0114c29" id="0114c29"></a>若玉禪之翛然而來翛然而往江南淮北楚尾吳頭<a 
name="0114c30" id="0114c30"></a>今朝一腳踏翻了也大眾還知吃緊一句麼擲火苣<a 
name="0115a01" id="0115a01"></a>云著著放下便宜步步便離生死。</p><a 
name="0115a02" id="0115a02"></a><p style="text-indent: 0em; margin-left: 0em"><span class="linehead"></span>為見徹禪人火本無來去絕行蹤踢倒須彌第一峰<a 
name="0115a03" id="0115a03"></a>靈鶴不來機不露山河爍破影重重此是見上座尋<a 
name="0115a04" id="0115a04"></a>常日用言時言不到行時行不到底要且不出言行<a 
name="0115a05" id="0115a05"></a>之外今日令汝入此金剛燄奮迅三昧上窮有頂下<a 
name="0115a06" id="0115a06"></a>透重泉燒盡八萬四千塵勞獲取八斛四斗舍利消<a 
name="0115a07" id="0115a07"></a>得龍王多少風擿火苣云無言童子屬丙丁折角泥<a 
name="0115a08" id="0115a08"></a>牛排子午。</p><a 
name="0115a09" id="0115a09"></a><p style="text-indent: 0em; margin-left: 0em"><span class="linehead"></span>為通林禪人火今夕是何夕昔人非昔人銀花開火<a 
name="0115a10" id="0115a10"></a>樹白日照紅燈時人秪解恁麼來通禪更解恁麼去<a 
name="0115a11" id="0115a11"></a>三腳驢子趁不回丫角木人挽不住倩汝一炬祖龍<a 
name="0115a12" id="0115a12"></a>禪黃金鍛出珊瑚樹<span class="note">(上元日)</span>。</p><a 
name="0115a13" id="0115a13"></a><p style="text-indent: 0em; margin-left: 0em"><span class="linehead"></span>為五因禪人入塔歸根得地承誰力潭北湘南秪麼<a 
name="0115a14" id="0115a14"></a>行藏身之處沒蹤跡沒蹤跡處莫藏身指骨襯云此<a 
name="0115a15" id="0115a15"></a>是五因禪德一生用不盡底卻要資聖向者裏指箇<a 
name="0115a16" id="0115a16"></a>住處汝等大眾還道藏身處有蹤跡也無擲下云不<a 
name="0115a17" id="0115a17"></a>道不道絕聖凡離朕兆掣開金鎖重重箇裏同時兼<a 
name="0115a18" id="0115a18"></a>到。</p><a 
name="0115a19" id="0115a19"></a><p style="text-indent: 0em; margin-left: 0em"><span class="linehead"></span>為悟先禪人火出龍池到鴛水離方所忘出處大事<a 
name="0115a20" id="0115a20"></a>從來莫過此百城煙水苦殷勤未脫草鞋到者裏一<a 
name="0115a21" id="0115a21"></a>念回光不暫停寸絲不挂何終始歷劫無明當下灰<a 
name="0115a22" id="0115a22"></a>拄杖和根齊拔起打疊曾無骨董箱拋卻隨身缽袋<a 
name="0115a23" id="0115a23"></a>子古人道火燄為三世諸佛說法三世諸佛立地聽<a 
name="0115a24" id="0115a24"></a>咦下坡不走快便難逢竄火苣云燒。</p><a 
name="0115a25" id="0115a25"></a><p style="text-indent: 0em; margin-left: 0em"><span class="linehead"></span>為濟空禪師火夜夜抱佛眠朝朝還共起踏斷草鞋<a 
name="0115a26" id="0115a26"></a>繩拋卻在者裏濟公二十年深心於淨業寒暑不輟<a 
name="0115a27" id="0115a27"></a>寢食都忘俛仰折旋心心無間趙州謂除二時粥飯<a 
name="0115a28" id="0115a28"></a>無雜用心處濟公誠有是事所以將西逝前抱微疾<a 
name="0115a29" id="0115a29"></a>猶不失普賢行門無諸痛苦竟爾趨寂此豈不是末<a 
name="0115a30" id="0115a30"></a>世修淨業一箇捷徑樣子也雖然捷徑中更有捷徑<a 
name="0115b01" id="0115b01"></a>一路且道從前念佛底畢竟是誰還委悉麼聽我一<a 
name="0115b02" id="0115b02"></a>偈皮袋一靈一靈皮袋東土西天兩彩一賽擿火苣<a 
name="0115b03" id="0115b03"></a>云烈燄騰空木馬嘶不管渠儂會不會。</p><a 
name="0115b04" id="0115b04"></a><p style="text-indent: 0em; margin-left: 0em"><span class="linehead"></span>為梵音禪宿火橫身萬象絕蹤由裂破雲門六不收<a 
name="0115b05" id="0115b05"></a>巨浪滔天無點滴隨風獨上木蘭舟余自髫年識師<a 
name="0115b06" id="0115b06"></a>一段真風出乎自然都無造作寵辱不干於懷得喪<a 
name="0115b07" id="0115b07"></a>無關於慮轉微塵數法輪言言見諦觀剎那際幻形<a 
name="0115b08" id="0115b08"></a>念念無常今則壁立萬仞千差坐斷且道梵禪宿六<a 
name="0115b09" id="0115b09"></a>十六年<span class="corr" title='[巳&gt;已]'>已</span>前消息還搆得也無擲火苣云劫火洞開<a 
name="0115b10" id="0115b10"></a>真面目爍迦羅眼頂門收。</p><a 
name="0115b11" id="0115b11"></a><p style="text-indent: 0em; margin-left: 0em"><span class="linehead"></span>為梵受天乳法姪掩龕煙波稍定釣船橫月隱蘆花<a 
name="0115b12" id="0115b12"></a>秋水平銕笛調翻吹欲斷一聲哀鴈木人驚吾梵受<a 
name="0115b13" id="0115b13"></a>堂頭天乳法姪和尚辨邪寶鑑辟妄靈符值叢林衰<a 
name="0115b14" id="0115b14"></a>晚擔荷全身丈室蕭疏支撐一力忽遇盤根錯節依<a 
name="0115b15" id="0115b15"></a>然霽月光風豐儉隨宜安危一致翛然而來翛然而<a 
name="0115b16" id="0115b16"></a>往無忝為五山腳下真子何期一旦身藏北斗迥絕<a 
name="0115b17" id="0115b17"></a>遮攔拋下箇缽袋子勢不留停其柰知音罕遇合拍<a 
name="0115b18" id="0115b18"></a>難逢有一末後句子等箇人來出隻手眼始得即今<a 
name="0115b19" id="0115b19"></a>靈龕既掩密室藏真山僧只得據款結案去也遂掩<a 
name="0115b20" id="0115b20"></a>龕云一片白雲橫谷口滿谿風雨盡秋聲卓拄杖一<a 
name="0115b21" id="0115b21"></a>下。</p><a 
name="0115b22" id="0115b22"></a><p style="text-indent: 0em; margin-left: 0em"><span class="linehead"></span>為沖玄耆宿掩龕八十餘年生事今朝特地話圓冷<a 
name="0115b23" id="0115b23"></a>然御風而往猶勝騎鶴腰纏拈起空諸所有放下正<a 
name="0115b24" id="0115b24"></a>其所偏覿面和盤托出不勞豎指伸拳祖翁掉頭不<a 
name="0115b25" id="0115b25"></a>顧兒孫室內畫全般若舟航到岸奮迅白藕花前立<a 
name="0115b26" id="0115b26"></a>地頓教成佛任渠東土西天要知沖玄老宿麼春秋<a 
name="0115b27" id="0115b27"></a>八十八坐臘七十有餘率性天然安排不及身心堅<a 
name="0115b28" id="0115b28"></a>固德業圓明觀罪福若平等絕愛憎似無念凝之不<a 
name="0115b29" id="0115b29"></a>靜搖之不動於剎那頃閱盡百年幻妄世諦略無留<a 
name="0115b30" id="0115b30"></a>礙果如壯士展臂不借他力獅子遊行不求伴侶所<a 
name="0115c01" id="0115c01"></a>以有自由分秪如拋下不了公案如何了卻掩龕云<a 
name="0115c02" id="0115c02"></a>轉身拶入眾香國處處難教覓舊蹤。</p><a 
name="0115c03" id="0115c03"></a><p style="text-indent: 0em; margin-left: 0em"><span class="linehead"></span>為太平息波尊宿起龕不動威儀潛行妙用密移一<a 
name="0115c04" id="0115c04"></a>步大地春回道箇動容揚古路不墮悄然機秪得一<a 
name="0115c05" id="0115c05"></a>半雖然如是即今幡幢擁道天樂鳴空坐享太平一<a 
name="0115c06" id="0115c06"></a>向事且道塗中受用一句如何即是幾度春風吹柳<a 
name="0115c07" id="0115c07"></a>碧一番夜雨噀桃紅以杖指龕云起。</p><a 
name="0115c08" id="0115c08"></a><p style="text-indent: 0em; margin-left: 0em"><span class="linehead"></span>秉苣也大奇也大奇不傳千聖豈容知當揚一句無<a 
name="0115c09" id="0115c09"></a>回互燎卻虛空兩道眉憲上座既承同兄和尚命為<a 
name="0115c10" id="0115c10"></a>息翁老宿放出末後光明照天照地然老宿平生德<a 
name="0115c11" id="0115c11"></a>業道行盡己為人處無論近遠緇素耆英凡所見知<a 
name="0115c12" id="0115c12"></a>素所欽重不待者回畫蛇添足秪以金剛莖草般若<a 
name="0115c13" id="0115c13"></a>熾燄聚大千世界與三世諸佛同時發此奮迅三昧<a 
name="0115c14" id="0115c14"></a>共轉廣大法輪塵說剎說熾然說爆地露一星子觸<a 
name="0115c15" id="0115c15"></a>著無舌童子高聲唱曰師子窟中師子旃檀林裏旃<a 
name="0115c16" id="0115c16"></a>檀不住落紅芳草從來尊貴天然與麼道也是借婆<a 
name="0115c17" id="0115c17"></a>衫子拜婆年若要老宿自全宜諾更須別資一路始<a 
name="0115c18" id="0115c18"></a>得擿火苣云拶斷千差無剩句夜排紅日海門東。</p><a 
name="0115c19" id="0115c19"></a><p style="text-indent: 0em; margin-left: 0em"><span class="linehead"></span>為孟欽鄒檀越蓋棺七星石上舊時身倒正由渠不<a 
name="0115c20" id="0115c20"></a>昧因五岳倦遊先撒手塵情永斷念頭真山僧自披<a 
name="0115c21" id="0115c21"></a>緇入道時便識得孟翁鄒公面目一片真實為人心<a 
name="0115c22" id="0115c22"></a>地濟扶困厄提獎賢愚寬裕酬人嗇儉修己所以能<a 
name="0115c23" id="0115c23"></a>聲譽致遠世業恢洪即世獲善人之報日後遺長者<a 
name="0115c24" id="0115c24"></a>之風至於佛祖門下夙有因緣植下般若種子構精<a 
name="0115c25" id="0115c25"></a>廬嚴飾聖像敬信大乘佛華妙蓮華懺摩諸典無不<a 
name="0115c26" id="0115c26"></a>一一精勤受持瞻禮或時飯僧若干於諸名山巨剎<a 
name="0115c27" id="0115c27"></a>功德必倍可謂深心崇信三寶非世間泛泛輕信之<a 
name="0115c28" id="0115c28"></a>士之所能及經云應以長者身得度者即現長者身<a 
name="0115c29" id="0115c29"></a>而為說法應以居士身得度者即現居士身而為說<a 
name="0115c30" id="0115c30"></a>法者是也今則奚纏頓棄淨念純真六門虛寂以無<a 
name="0116a01" id="0116a01"></a>虧一性融通而不礙只顧坐享太平歸心安養雖撇<a 
name="0116a02" id="0116a02"></a>下未圓公案自有室內賢孝兒孫承順嚴訓纘述先<a 
name="0116a03" id="0116a03"></a>志孟翁秪管恁麼來恁麼去不須更恁麼始得聽我<a 
name="0116a04" id="0116a04"></a>一偈勘破雲門六不收笑他頭上更安頭金風体露<a 
name="0116a05" id="0116a05"></a>如何會落葉歸根天地秋卓拄杖一下。</p><a 
name="0116a06" id="0116a06"></a><p style="text-indent: 0em; margin-left: 0em"><span class="linehead"></span>為資福遠欽德禪宿封棺人間迫歲寒百路并攢簇<a 
name="0116a07" id="0116a07"></a>秪有恁般事不聽閒叮囑來時與麼來去時與麼去<a 
name="0116a08" id="0116a08"></a>夜半烏雞趁雪飛曉來月沒珊瑚樹恭惟遠欽禪宿<a 
name="0116a09" id="0116a09"></a>行由言著德以性成和風恆扇於四時惠澤間施於<a 
name="0116a10" id="0116a10"></a>群有抬搦不動處只自平懷毀譽無關時任他奇特<a 
name="0116a11" id="0116a11"></a>所以性天獨露正當臘盡春回體物不遷豈待樹凋<a 
name="0116a12" id="0116a12"></a>葉落其出生也金鱗透網以騰波其人死也玉象穿<a 
name="0116a13" id="0116a13"></a>雲而跨岫知歸便乃撒手就路先<span class="corr" title='[巳&gt;已]'>已</span>著鞭此是遠欽<a 
name="0116a14" id="0116a14"></a>禪宿平生一段真風今則吹毛藏鏑暗合孫吳寶鏡<a 
name="0116a15" id="0116a15"></a>韜光影沉胡漢正恁麼時且道者箇消息還端的也<a 
name="0116a16" id="0116a16"></a>無卓杖一下云暑寒不涉歸巖竇別有寒香到枕邊<a 
name="0116a17" id="0116a17"></a>為鄒母唐孺人對靈小參若人欲知佛境界當淨其<a 
name="0116a18" id="0116a18"></a>意如虛空遠離妄想及諸取令心所向皆無礙要知<a 
name="0116a19" id="0116a19"></a>佛境界麼即當人自心現量如如不動清淨之體時<a 
name="0116a20" id="0116a20"></a>時現前與佛無二無別蓋世間一切眾生逐此妄塵<a 
name="0116a21" id="0116a21"></a>輪迴三有不宜當下直達根源自生退屈若人果能<a 
name="0116a22" id="0116a22"></a>於此生死關頭不被善惡逆順苦樂諸緣之所繫戀<a 
name="0116a23" id="0116a23"></a>則直下全身受用自心清淨佛境界何等現成說箇<a 
name="0116a24" id="0116a24"></a>西方淨土<span class="corr" title='[巳&gt;已]'>已</span>落第二義了也即今鄒孺人身不越閫<a 
name="0116a25" id="0116a25"></a>閥心不染塵勞長齋繡佛不即不離華年井臼躬操<a 
name="0116a26" id="0116a26"></a>晚景家聲克振年及古稀日新懿德雖嘗時抱痾而<a 
name="0116a27" id="0116a27"></a>心地清涼皆得孝子之麟闔門承順盡心甘旨冥報<a 
name="0116a28" id="0116a28"></a>劬勞所以不為四大煎迫死生之際得大安隱山僧<a 
name="0116a29" id="0116a29"></a>到者裏可謂舉揚佛事<span class="corr" title='[巳&gt;已]'>已</span>畢還委悉麼其或不然更<a 
name="0116a30" id="0116a30"></a>向第二義門通箇消息遂卓杖云南閻浮提與西方<a 
name="0116b01" id="0116b01"></a>樂國不分淨穢拄杖子一串穿卻古彌陀與鄒孺人<a 
name="0116b02" id="0116b02"></a>眉毛撕結花劈不開所謂如是因如是緣如是果如<a 
name="0116b03" id="0116b03"></a>是報如是本末究竟等本則如是且道末後一著畢<a 
name="0116b04" id="0116b04"></a>竟如何折合以拄杖指棺云沒蹤跡處莫藏身藏身<a 
name="0116b05" id="0116b05"></a>之處沒蹤跡芙蓉露滴玉階寒一聲哀鴈蘆花白。</p><a 
name="0116b06" id="0116b06"></a><p style="text-indent: 0em; margin-left: 0em"><span class="linehead"></span>為梅里普慶清淵禪宿對靈小參落梅風占早春時<a 
name="0116b07" id="0116b07"></a>就裏韶光轉眼遲銕笛一聲吹別調滿腔心事許誰<a 
name="0116b08" id="0116b08"></a>知明歷歷莫端的鬥海泥牛絕消息涅槃生死等空<a 
name="0116b09" id="0116b09"></a>花一切聖賢如電拂恭惟普慶堂上清淵老禪宿生<a 
name="0116b10" id="0116b10"></a>前雖失半面之交要且不隔一線舉起拂子云鴛鴦<a 
name="0116b11" id="0116b11"></a>湖相見了也秀水橋相見了也官灘頭相見了也得<a 
name="0116b12" id="0116b12"></a>恁麼則未西逝<span class="corr" title='[巳&gt;已]'>已</span>前我乃無說禪宿無聞但見雨花<a 
name="0116b13" id="0116b13"></a>片片<span class="corr" title='[巳&gt;已]'>已</span>為說法了也且道即今遠承孝徒圓照等兩<a 
name="0116b14" id="0116b14"></a>度邀迎山僧得得而來畢竟舉揚箇甚麼禪宿平生<a 
name="0116b15" id="0116b15"></a>一體和光應物多年克儉治身樸茂成風寬柔以禮<a 
name="0116b16" id="0116b16"></a>以致德業遺於後昆勝事遂於夙志赤手也而幻出<a 
name="0116b17" id="0116b17"></a>寶坊謦欬播天王之屋灰心也而頓撒草菴彈指登<a 
name="0116b18" id="0116b18"></a>彌勒之樓是非大用隨機安得諸緣從事何故不踰<a 
name="0116b19" id="0116b19"></a>大年一朝怛化纔知小盡百慮併銷休休到者裏山<a 
name="0116b20" id="0116b20"></a>僧秪得借伊鼻孔出氣措一元字腳不得禪宿還會<a 
name="0116b21" id="0116b21"></a>麼教中道一切治生產業與實相不相違背且道不<a 
name="0116b22" id="0116b22"></a>相違背底實相畢竟如何話會豎拂子云見麼擊拂<a 
name="0116b23" id="0116b23"></a>子云聞麼著此見聞即非實相離此見聞亦非實相<a 
name="0116b24" id="0116b24"></a>直下道箇離即離非是即非即猶是教家極則商量<a 
name="0116b25" id="0116b25"></a>還委悉麼其或不然更聽一偈真人無位絕同參樓<a 
name="0116b26" id="0116b26"></a>閣門前罷指南結案直教須據款千秋留與子孫傳<a 
name="0116b27" id="0116b27"></a>為寶蓮禪宿象先兄起棺臥了寒巖自在春木蘭舟<a 
name="0116b28" id="0116b28"></a>送藕花人昨來一夜秋風緊萬里無雲一掌平好大<a 
name="0116b29" id="0116b29"></a>哥相隨來也取進前程以杖擊棺云起。</p><a 
name="0116b30" id="0116b30"></a><p style="text-indent: 0em; margin-left: 0em"><span class="linehead"></span>茶毘二十年前舊公案一回舉起一回新相逢狹路<a 
name="0116c01" id="0116c01"></a>無回互伸手原來縮手人鴛鴦湖畔風動五更悲鼓<a 
name="0116c02" id="0116c02"></a>角梅花溪上月沉子夜冷煙波象先兄與我同條生<a 
name="0116c03" id="0116c03"></a>不與我同條死萬古徽猷在帝先同根天地何終始<a 
name="0116c04" id="0116c04"></a>一朝坐斷空劫那管什麼時節者點燎著星星自與<a 
name="0116c05" id="0116c05"></a>諸緣超越弟在髫年時兄<span class="corr" title='[巳&gt;已]'>已</span>現老比丘相於今屈指<a 
name="0116c06" id="0116c06"></a>幾三十載而我<span class="corr" title='[巳&gt;已]'>已</span>以作老比丘矣蓋見循環三際在<a 
name="0116c07" id="0116c07"></a>剎那頃而剎那中現種種相作種種事成就一切眾<a 
name="0116c08" id="0116c08"></a>生殊勝善力因緣即今孝孫清瑞等特請山僧為乃<a 
name="0116c09" id="0116c09"></a>師乃祖同日茶毘下坡不走快便難逢可謂一了百<a 
name="0116c10" id="0116c10"></a>當然收歸上科畢竟如何合轍擿火苣云匝地普天<a 
name="0116c11" id="0116c11"></a>同一色金剛烈燄亙晴空。</p><a 
name="0116c12" id="0116c12"></a><p style="text-indent: 0em; margin-left: 0em"><span class="linehead"></span>為定瀾禪師茶毘拈火苣云此是性空般若無礙大<a 
name="0116c13" id="0116c13"></a>解脫淨光明門善能入者八面玲瓏通身慶快茲惟<a 
name="0116c14" id="0116c14"></a>寶蓮定瀾顯禪宿胸懷夷坦志性溫柔恆杜門而不<a 
name="0116c15" id="0116c15"></a>染世緣幾晦跡而袪除塵累所以七旬既度一念迴<a 
name="0116c16" id="0116c16"></a>光本無罣礙於生前豈剩廉纖於過後因行掉臂脫<a 
name="0116c17" id="0116c17"></a>體無依以是知公生未嘗生老未嘗老病未嘗病死<a 
name="0116c18" id="0116c18"></a>未嘗死正莊生所謂安時而處順哀樂不能入也公<a 
name="0116c19" id="0116c19"></a>還委悉麼獅子項中鈴能解即是能縛手拈出火裏<a 
name="0116c20" id="0116c20"></a>兩莖眉大地山河顛倒走且道以何為驗擲火苣云<a 
name="0116c21" id="0116c21"></a>以此為驗。</p><a 
name="0116c22" id="0116c22"></a><p style="text-indent: 0em; margin-left: 0em"><span class="linehead"></span>為王母浦孺人對靈小參坐斷閻浮八十春親呈舊<a 
name="0116c23" id="0116c23"></a>面是何人昔日寶公曾剖出僧繇神筆畫難成形卓<a 
name="0116c24" id="0116c24"></a>卓用騰騰一句無私亙古今王母浦太孺人壼儀尚<a 
name="0116c25" id="0116c25"></a>古淑德維新節操逾於冰霜堅貞可式恭儉親於井<a 
name="0116c26" id="0116c26"></a>臼歲月彌深其四十年中夙興夜寐課女教孫茹素<a 
name="0116c27" id="0116c27"></a>修持知因識果正當年值八旬卻是事如一向方將<a 
name="0116c28" id="0116c28"></a>孝子順孫得擬太原之餘韻何期風摧木殞竟同龐<a 
name="0116c29" id="0116c29"></a>蘊之遺風茲者屆當六七之期孝孫王之楨等特請<a 
name="0116c30" id="0116c30"></a>山僧為孺人指歸向上一路擊拂子云打開生死結<a 
name="0117a01" id="0117a01"></a>根放出彌陀古佛與孺人眉毛撕結打成一片了此<a 
name="0117a02" id="0117a02"></a>不了公案慶快平生且道孺人還得親承記&#x8382;也無<a 
name="0117a03" id="0117a03"></a>其或不然更為注腳擊拂子云來來來實不來古路<a 
name="0117a04" id="0117a04"></a>生蒼苔去去去實不去月上珊瑚樹去來不墮悄然<a 
name="0117a05" id="0117a05"></a>機此是吾宗末後句。</p><a 
name="0117a06" id="0117a06"></a><p style="text-indent: 0em; margin-left: 0em"><span class="linehead"></span>為澳斐王公對靈小參露滴芙蓉兩岸秋夜深扶上<a 
name="0117a07" id="0117a07"></a>木蘭舟還鄉消息知何事一曲瀟湘水倒流卓拄杖<a 
name="0117a08" id="0117a08"></a>云此是諸佛列祖出生死入涅盤大解脫門山僧今<a 
name="0117a09" id="0117a09"></a>日放一線道要與澳斐王公相見諸人還見麼公之<a 
name="0117a10" id="0117a10"></a>平生素稱長者實謂達人閭里有淳素之風宗族美<a 
name="0117a11" id="0117a11"></a>寬洪之度正當移風易俗振起家聲俾若子若孫奉<a 
name="0117a12" id="0117a12"></a>養耆頤以至耄耋何竟未登耳順之年一旦棄捐塵<a 
name="0117a13" id="0117a13"></a>世頓令黨里惻愴庭幃泗涕山僧雖失半面之交得<a 
name="0117a14" id="0117a14"></a>諸嗣君英才茂德概足觀光在公可謂不負平生之<a 
name="0117a15" id="0117a15"></a>志矣茲因諱日孝子王之楨等請山僧證明懺事正<a 
name="0117a16" id="0117a16"></a>是一點水墨兩處成龍王公還委悉麼卓拄杖云看<a 
name="0117a17" id="0117a17"></a>看三千諸佛一時同在山僧拄杖頭上入那伽大定<a 
name="0117a18" id="0117a18"></a>秪有樓至如來高聲唱道子啐母啄妙圓獨覺三千<a 
name="0117a19" id="0117a19"></a>諸佛一時同聲贊善希有希有且道在王公分上合<a 
name="0117a20" id="0117a20"></a>作麼生丈夫自有沖天志不向諸人行處行。</p><a 
name="0117a21" id="0117a21"></a><p style="text-indent: 0em; margin-left: 0em"><span class="linehead"></span>為祥符曉堂老宿封棺大道無門迥絕躋攀腳跟有<a 
name="0117a22" id="0117a22"></a>路信步通霄卓拄杖云向者裏入得天寬地闊恭惟<a 
name="0117a23" id="0117a23"></a>曉堂老禪宿其平主履踐知道不越乎尋常日用之<a 
name="0117a24" id="0117a24"></a>間故拈起則萬法全該放下則一塵不立燒香擇火<a 
name="0117a25" id="0117a25"></a>身是道場應用施為心同化境七旬頤養密行難知<a 
name="0117a26" id="0117a26"></a>一旦歸休掉頭弗顧憶生前樸茂之風不假揄揚觀<a 
name="0117a27" id="0117a27"></a>末後鄭重之光愈為增色是以若子若孫知有佛祖<a 
name="0117a28" id="0117a28"></a>向上事目前濟濟皆老宿不惜眉毛一段真實為人<a 
name="0117a29" id="0117a29"></a>之效驗也茲者孝徒大梁等請山僧舉揚箇事且道<a 
name="0117a30" id="0117a30"></a>事存函蓋一句如何委悉卓拄杖云生不道死不道<a 
name="0117b01" id="0117b01"></a>團圞無縫同兼到龍吟枯木識初乾始終不落如何<a 
name="0117b02" id="0117b02"></a>道復卓拄杖一下。</p><a 
name="0117b03" id="0117b03"></a><p style="text-indent: 0em; margin-left: 0em"><span class="linehead"></span>為錢母陳孺人對靈小參行樹重重長綠陰藕花香<a 
name="0117b04" id="0117b04"></a>噴碧池深去來無跡超群有海影舒光耀古今處凡<a 
name="0117b05" id="0117b05"></a>不減在聖不增誰道即心即佛原來非佛非心法法<a 
name="0117b06" id="0117b06"></a>頭頭本現成茲惟錢母陳孺人心源不昧性體本然<a 
name="0117b07" id="0117b07"></a>道在目前不從外得既不從外得則語言動靜接物<a 
name="0117b08" id="0117b08"></a>應事皆與實相不相違背所以道是法住法位世間<a 
name="0117b09" id="0117b09"></a>相常住果然日用尋常與常住實相之體始終相應<a 
name="0117b10" id="0117b10"></a>則生自無生滅亦無滅以故知孺人生前五十餘年<a 
name="0117b11" id="0117b11"></a>以貞靜之德應事而事精詳以賢能之度御眾而眾<a 
name="0117b12" id="0117b12"></a>悅服世業以之振興家聲以之推重此雖內輔承順<a 
name="0117b13" id="0117b13"></a>之德且道畢竟憑誰恩力不見經云應以宰官婆羅<a 
name="0117b14" id="0117b14"></a>門善女人身得度者即現善女人身而為說法者是<a 
name="0117b15" id="0117b15"></a>覿面承當更無回互底事今孺人塵緣頓謝樂土云<a 
name="0117b16" id="0117b16"></a>歸冥程<span class="corr" title='[巳&gt;已]'>已</span>當六七之期謹承孝子之誠特請山僧作<a 
name="0117b17" id="0117b17"></a>對靈佛事指歸向上用資不退山僧雖不能節外生<a 
name="0117b18" id="0117b18"></a>枝也須了卻公案始得豎拂子云看看此是大總持<a 
name="0117b19" id="0117b19"></a>無礙陀羅尼門出生一切諸善功德克證無上菩提<a 
name="0117b20" id="0117b20"></a>孺人還委悉麼更為說偈秪此見聞非見聞聖凡情<a 
name="0117b21" id="0117b21"></a>盡廓天真白玉毫頭開正眼輝天鑑地愈光明擿拂<a 
name="0117b22" id="0117b22"></a>子下座。</p>
<hr>【經文資訊】嘉興藏第 34 冊 No. B298 屾峰憲禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0e84.html?index=J34nB298" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB298_007 by HTTrack Website Copier/3.x [XR&CO'2014], Tue, 07 Jun 2016 07:12:56 GMT -->
</html>
