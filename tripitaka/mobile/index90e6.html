<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X26n0570_001 by HTTrack Website Copier/3.x [XR&CO'2014], Tue, 07 Jun 2016 07:23:03 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1218965305&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX26n0570&amp;utmp=%2Fmobile%2Findex.php%3Findex%3DX26n0570_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">卍新纂大日本續藏經　第26冊<br/>No.570 般若心經解義 (1卷)<br/>【清 徐槐廷解義】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X26">
<div class="root" id="0570" sutra_name="般若心經解義" sutra_juan="[卷1]">　
<a 
name="0940b01" id="0940b01"></a><a 
name="0940b02" id="0940b02"></a><p style="margin-left: 2em"><span class="juannum">No. 570</span></p><a 
name="0940b03" id="0940b03"></a><p><span class="juanname">般若心經解義</span></p><a 
name="0940b04" id="0940b04"></a><a 
name="0940b05" id="0940b05"></a><p style="text-indent: 0em; margin-left: 1em"><span class="linehead"></span>註　般若。華言智慧。即人之本性。超情離見。湛寂<a 
name="0940b06" id="0940b06"></a>圓明之稱。般若體用清淨。如如圓滿。細分有三。一<a 
name="0940b07" id="0940b07"></a>實相般若。無相之相。名為實相。即經云不生不滅<a 
name="0940b08" id="0940b08"></a>是也。二觀照般若。離相之照。名為觀照。經云行深<a 
name="0940b09" id="0940b09"></a>照見是也。實相即所照真理。觀照即能照妙慧。實<a 
name="0940b10" id="0940b10"></a>相是體。觀照是用。三文字般若。即言說章句。能詮<a 
name="0940b11" id="0940b11"></a>般若者是。波羅蜜多。此云到彼岸。對苦海言之也。<a 
name="0940b12" id="0940b12"></a>多字作梵音語助詞。有智慧者。照破煩惱。不溺情<a 
name="0940b13" id="0940b13"></a>波。生死超然。妙契本有。即憑此般若之真體妙用。<a 
name="0940b14" id="0940b14"></a>以超登彼岸也。心是般若心。乃諸佛之性體。以般<a 
name="0940b15" id="0940b15"></a>若到彼岸。不外自識此心。經者徑也。是修行之徑<a 
name="0940b16" id="0940b16"></a>路也。題兼華梵兩言。顯標宗旨。</p><a 
name="0940b17" id="0940b17"></a><p style="text-indent: 0em; margin-left: 1em"><span class="linehead"></span>論　此經總為世人耽著現前幻境。造種種業。迷<a 
name="0940b18" id="0940b18"></a>真喪本。萬劫墮落。輾轉受苦。總無出期。佛在覺中。<a 
name="0940b19" id="0940b19"></a>哀憫慘切。冀人因言悟道。以脫離苦海。特說此觀<a 
name="0940b20" id="0940b20"></a>照妙法。揭醒心無罣礙大自在之真境。六百卷般<a 
name="0940b21" id="0940b21"></a>若義蘊。都該括於二百六十字之內。大意秉六如<a 
name="0940b22" id="0940b22"></a>之觀智。掃五蘊之空華。表生佛之一如。達真如之<a 
name="0940b23" id="0940b23"></a>實相。括金剛經之奧旨。而歸簡易者。此經是也。</p><a 
name="0940b24" id="0940b24"></a><p style="text-indent: 0em; margin-left: 0em"><span class="linehead"></span>觀自在菩薩。行深般若波羅蜜多時。照見五蘊皆空。<a 
name="0940c01" id="0940c01"></a>度一切苦厄。</p><a 
name="0940c02" id="0940c02"></a><p style="text-indent: 0em; margin-left: 1em"><span class="linehead"></span>註　觀。即下照見。自在。即下心無罣礙。自其聞聲<a 
name="0940c03" id="0940c03"></a>赴感而言。稱觀世音。自其不見一法之體而言。曰<a 
name="0940c04" id="0940c04"></a>觀自在。菩薩。華言覺有情。謂能以此自在觀智自<a 
name="0940c05" id="0940c05"></a>覺。并覺一切有情眾生也。行。功行也。亦修行也。深。<a 
name="0940c06" id="0940c06"></a>窮微極妙也。般若。兼實相觀照說。波羅蜜多。即是<a 
name="0940c07" id="0940c07"></a>到彼岸。謂觀照般若。契合實相。乃全體究竟之義。<a 
name="0940c08" id="0940c08"></a>時。謂功行圓滿之時。照者。般若之靈光。體也。見者。<a 
name="0940c09" id="0940c09"></a>無相之慧眼。用也。即上文所云觀也。蘊。藏也。以其<a 
name="0940c10" id="0940c10"></a>伏藏陰覆。纏縛人心。故名蘊。五蘊。即下文色受想<a 
name="0940c11" id="0940c11"></a>行識也。色謂幻色。受謂領納。想謂妄想。行謂遷流<a 
name="0940c12" id="0940c12"></a>造作。識謂明了分別。識即心主。受想行。是心所發<a 
name="0940c13" id="0940c13"></a>也。凡人一身。不出色心二法。色蘊惟一。心蘊有受<a 
name="0940c14" id="0940c14"></a>想行識四種。眾生受生死苦。俱從五蘊。不得解脫<a 
name="0940c15" id="0940c15"></a>來。菩薩行深般若。證知五蘊各無自性。徹底是個<a 
name="0940c16" id="0940c16"></a>真空也。度。度脫也。逼迫為苦。被困為厄。菩薩照五<a 
name="0940c17" id="0940c17"></a>蘊空寂。離生死海。復憫眾生顛倒妄想。受諸苦惱。<a 
name="0940c18" id="0940c18"></a>故說此般若法門。令其修習。離苦得樂也。</p><a 
name="0940c19" id="0940c19"></a><p style="text-indent: 0em; margin-left: 1em"><span class="linehead"></span>論　此序能行般若之大菩薩。自度度人。以為修<a 
name="0940c20" id="0940c20"></a>行之標準也。四句為全經之綱。佛說此經。專以度<a 
name="0940c21" id="0940c21"></a>眾生苦厄為心。五蘊為萬苦根株。眾生未能空此。<a 
name="0940c22" id="0940c22"></a>故縈纏苦厄。如蠶作繭。於百沸湯中。頭出頭沒。絲<a 
name="0940c23" id="0940c23"></a>無斷日。菩薩既斷蘊絲。故得空色兩融。智悲俱運。<a 
name="0940c24" id="0940c24"></a>不但能自出苦海。又能救度眾生。同出苦海。究其<a 
name="0941a01" id="0941a01"></a>神通。祇此慧覺&#x8657;含。洞徹源底。照見五蘊皆空而<a 
name="0941a02" id="0941a02"></a><span class="corr" title='[巳&gt;已]'>已</span>。六字是全經要旨。最重。不照見。則妄念起滅。生<a 
name="0941a03" id="0941a03"></a>死無休。是名煩惱海無一得自在也。能照見。則一<a 
name="0941a04" id="0941a04"></a>真常湛。萬法圓融。是名真空界無一不自在也。菩<a 
name="0941a05" id="0941a05"></a>薩自心清淨圓融。略無罣礙。故能自度度人。此經<a 
name="0941a06" id="0941a06"></a>誠療眾苦之靈丹。渡迷津之寶筏也。</p><a 
name="0941a07" id="0941a07"></a><p style="text-indent: 0em; margin-left: 1em"><span class="linehead"></span>講　阿難說。我教有觀自在菩薩者。功行最深。具<a 
name="0941a08" id="0941a08"></a>大智慧。造到彼岸之時。照見自<span class="corr" title='[已&gt;己]'>己</span>之五蘊。與眾生<a 
name="0941a09" id="0941a09"></a>之五蘊。皆屬空&#x8657;。於<span class="corr" title='[已&gt;己]'>己</span>則修無上菩提。於人則多<a 
name="0941a10" id="0941a10"></a>方接引。俾一切苦惱之厄。盡歸解脫。</p><a 
name="0941a11" id="0941a11"></a><p style="text-indent: 0em; margin-left: 0em"><span class="linehead"></span>舍利子。色不異空。空不異色。色即是空。空即是色。受<a 
name="0941a12" id="0941a12"></a>想行識。亦復如是。</p><a 
name="0941a13" id="0941a13"></a><p style="text-indent: 0em; margin-left: 1em"><span class="linehead"></span>註　舍利子。即舍利弗尊者。聲聞乘中。智慧第一。<a 
name="0941a14" id="0941a14"></a>在如來十大弟子之列。佛故呼而告之。色即四大<a 
name="0941a15" id="0941a15"></a>幻色。空乃般若真空。色不異空。是破凡夫有見。執<a 
name="0941a16" id="0941a16"></a>色為實色也。空不異色。是破二乘耽枯。墮空為偏<a 
name="0941a17" id="0941a17"></a>空也。知幻色非色。真空不空。故曰不異。舍空別無<a 
name="0941a18" id="0941a18"></a>色。而色即空。舍色別無空。而空即色。故曰即是。色<a 
name="0941a19" id="0941a19"></a>空雖對舉。本意惟歸於空。五蘊先言色者。以色是<a 
name="0941a20" id="0941a20"></a>堅固妄想。凝結成象。最易執著。若於此勘破。其餘<a 
name="0941a21" id="0941a21"></a>四蘊。胥冰消矣。亦復如是。例上色蘊。亦作如是觀<a 
name="0941a22" id="0941a22"></a>也。</p><a 
name="0941a23" id="0941a23"></a><p style="text-indent: 0em; margin-left: 1em"><span class="linehead"></span>論　此明空理。即觀照般若也。眾生由迷真空。而<a 
name="0941a24" id="0941a24"></a>受幻色。菩薩修般若觀慧。照了幻色即是真空。幻<a 
name="0941b01" id="0941b01"></a>色如泡影露電。當其出現。何嘗無像。一剎那頃。變<a 
name="0941b02" id="0941b02"></a>滅歸空。色不異空也。真空如圓明大鏡。當其&#x8657;懸。<a 
name="0941b03" id="0941b03"></a>何嘗有物。一有照見。隨成形色。空不異色也。變色<a 
name="0941b04" id="0941b04"></a>為空。色即是空也。隨空見色。空即是色也。不異即<a 
name="0941b05" id="0941b05"></a>是。總言色與空。無二見處。</p><a 
name="0941b06" id="0941b06"></a><p style="text-indent: 0em; margin-left: 1em"><span class="linehead"></span>講　弟子舍利子。正是欲脫離苦厄者。菩薩呼其<a 
name="0941b07" id="0941b07"></a>名而告之曰。舍利子。爾知世間有形者為色。無形<a 
name="0941b08" id="0941b08"></a>者為空。不知色乃夢幻泡影。不異夫空也。空乃一<a 
name="0941b09" id="0941b09"></a>真顯露。不異夫色也。色不即是空乎。空不即是色<a 
name="0941b10" id="0941b10"></a>乎。夫因色而有受。因受而有想。因想而有行。行之<a 
name="0941b11" id="0941b11"></a>不得。則識於心而不忘。五者相因而見者也。今色<a 
name="0941b12" id="0941b12"></a>既是空。則受想行識亦復如是矣。</p><a 
name="0941b13" id="0941b13"></a><p style="text-indent: 0em; margin-left: 0em"><span class="linehead"></span>舍利子。是諸法空相。不生不滅。不垢不淨。不增不減。</p><a 
name="0941b14" id="0941b14"></a><p style="text-indent: 0em; margin-left: 1em"><span class="linehead"></span>註　是字。直指之詞。諸法。涵下根塵處界諦緣度<a 
name="0941b15" id="0941b15"></a>等。空相。乃真空妙相。即般若實相。即真如自性也。<a 
name="0941b16" id="0941b16"></a>以其如如不動。非有非非有。故曰空相。六不字。就<a 
name="0941b17" id="0941b17"></a>此本空釋出真體。緣至為生。緣散為滅。五濁惡境<a 
name="0941b18" id="0941b18"></a>為垢。無為偏空為淨。真理漸圓為增。惑障漸消為<a 
name="0941b19" id="0941b19"></a>減。惟此真空之體。原自無生。何復有滅。自來不垢。<a 
name="0941b20" id="0941b20"></a>淨亦強名。在聖不增。處凡不減。</p><a 
name="0941b21" id="0941b21"></a><p style="text-indent: 0em; margin-left: 1em"><span class="linehead"></span>論　此顯空體。即實相般若也。上文<span class="corr" title='[巳&gt;已]'>已</span>明五蘊皆<a 
name="0941b22" id="0941b22"></a>空之理。隱然顯出一箇真空相。恐人第認作觀照<a 
name="0941b23" id="0941b23"></a>工夫。而未知真空實相。所以就諸法中。指點出空<a 
name="0941b24" id="0941b24"></a>相來。言法證於空。離妄即真。真性歷劫不毀。故不<a 
name="0941c01" id="0941c01"></a>生不滅。真性本來不染。故不垢不淨。真性不著一<a 
name="0941c02" id="0941c02"></a>物。故不增不減。不生。故無生死相。不滅。故無涅槃<a 
name="0941c03" id="0941c03"></a>相。不垢。故無煩惱相。不淨。故無菩薩相。不增。故無<a 
name="0941c04" id="0941c04"></a>結業相。不減。故無解脫相。</p><a 
name="0941c05" id="0941c05"></a><p style="text-indent: 0em; margin-left: 1em"><span class="linehead"></span>講　舍利子。是真性常清常淨。毫無法相可名。不<a 
name="0941c06" id="0941c06"></a>誠為諸法中之空相乎。言乎其妙。則常存不敝。不<a 
name="0941c07" id="0941c07"></a>生不滅也。湛然清&#x8657;。不垢不淨也。自然恰好。不增<a 
name="0941c08" id="0941c08"></a>不減也。</p><a 
name="0941c09" id="0941c09"></a><p style="text-indent: 0em; margin-left: 0em"><span class="linehead"></span>是故空中無色。無受想行識。無眼耳鼻舌身意。無色<a 
name="0941c10" id="0941c10"></a>聲香味觸法。無眼界。乃至無意識界。無無明。亦無無<a 
name="0941c11" id="0941c11"></a>明盡。乃至無老死。亦無老死盡。無苦集滅道。無智亦<a 
name="0941c12" id="0941c12"></a>無得。</p><a 
name="0941c13" id="0941c13"></a><p style="text-indent: 0em; margin-left: 1em"><span class="linehead"></span>註　是故。承上文而言。空中者。是前不生不滅等<a 
name="0941c14" id="0941c14"></a>真空之中也。十三無字。根上六不字來。是故空中<a 
name="0941c15" id="0941c15"></a>一頓。以下一氣貫到無智無得句。色受想行識為<a 
name="0941c16" id="0941c16"></a>五蘊。眼耳鼻舌身意為六根。色聲香味觸法為六<a 
name="0941c17" id="0941c17"></a>塵。以其汙人之心。故曰塵。根塵和合。為十二處。言<a 
name="0941c18" id="0941c18"></a>各有處所也。亦云十二入。從見為眼識。從聞為耳<a 
name="0941c19" id="0941c19"></a>識。從臭為鼻識。從嘗為舌識。從染為身識。從分別<a 
name="0941c20" id="0941c20"></a>為意識。合六根六塵六識。為十八界。界謂限域也。<a 
name="0941c21" id="0941c21"></a>舉首末二界。超略中間。故用乃至二字。省文耳。無<a 
name="0941c22" id="0941c22"></a>明至老死。為十二因緣。性智本明。由妄念瞥起。俄<a 
name="0941c23" id="0941c23"></a>成晦昧。故名無明。因無明鼓動。而妄念遷流。故無<a 
name="0941c24" id="0941c24"></a>明緣行。因行而造業。識了別境界。為來生種子。故<a 
name="0942a01" id="0942a01"></a>行緣識。此三支。乃前世所作之因也。幻形方謝。神<a 
name="0942a02" id="0942a02"></a>識即馳。投托母胎。具受想行識等名。及形質之色。<a 
name="0942a03" id="0942a03"></a>故識緣名色。既有名色。胎中遂具六根。有入塵之<a 
name="0942a04" id="0942a04"></a>用。故名色緣六入。既有六入。出胎便與六塵相接。<a 
name="0942a05" id="0942a05"></a>故六入緣觸。既有覺觸。便有苦樂在。心下領略。故<a 
name="0942a06" id="0942a06"></a>觸緣受。以上四支。乃現在所受之果也。心既領受。<a 
name="0942a07" id="0942a07"></a>便貪種種淫欲事。故受緣愛。既有貪愛。便馳求不<a 
name="0942a08" id="0942a08"></a>息。於境生取著心。故愛緣取。由愛而取。著意馳求。<a 
name="0942a09" id="0942a09"></a>便造種種之業。故取緣有。此三支。乃現在所作之<a 
name="0942a10" id="0942a10"></a>因也。由諸有結為三界生因。來世復於四生六道<a 
name="0942a11" id="0942a11"></a>中受生。既有生。則必有生有死。由此輪回。無了期<a 
name="0942a12" id="0942a12"></a>矣。此二支。乃來世當受之果也。此十二因緣。該三<a 
name="0942a13" id="0942a13"></a>世因果。亦舉首末而略中間。故亦云乃至。始無明。<a 
name="0942a14" id="0942a14"></a>終老死。次第而生。即一大苦蘊生。是為流轉門。無<a 
name="0942a15" id="0942a15"></a>明盡。至老死盡。以次而滅。即一大苦蘊滅。是為還<a 
name="0942a16" id="0942a16"></a>滅門。此是緣覺人所觀之境。苦集滅道為四諦。苦<a 
name="0942a17" id="0942a17"></a>即生死苦果。集是惑業苦因。二者世間法也。滅即<a 
name="0942a18" id="0942a18"></a>涅槃樂果。道即道品樂因。二者出世間法也。此是<a 
name="0942a19" id="0942a19"></a>聲聞小乘人所觀之境。智乃圓照之妙心。即是般<a 
name="0942a20" id="0942a20"></a>若。得乃所證寂滅之理。即是彼岸。真空之中。無五<a 
name="0942a21" id="0942a21"></a>蘊。自無十二處。亦無十八界。是斷凡情。由是空十<a 
name="0942a22" id="0942a22"></a>二因緣。無緣覺法也。觀四諦清淨。無聲聞法也。智<a 
name="0942a23" id="0942a23"></a>得俱空。并無菩薩法也。是斷聖解。合之總為斷惑。<a 
name="0942a24" id="0942a24"></a>總是釋五蘊皆空。自初地至大乘。皆當了此蘊空<a 
name="0942b01" id="0942b01"></a>法。以復真體也。</p><a 
name="0942b02" id="0942b02"></a><p style="text-indent: 0em; margin-left: 1em"><span class="linehead"></span>論　此明空體之離諸相。正見般若之深也。上文<a 
name="0942b03" id="0942b03"></a>只是顯真空自相。而未明真空無相。若不一一深<a 
name="0942b04" id="0942b04"></a>明。則實相非相。不得現前。所以歷言之。直到無智<a 
name="0942b05" id="0942b05"></a>無得。然後深般若無遺蘊。而彼岸始得究竟也。蘊<a 
name="0942b06" id="0942b06"></a>處界種種名色。皆依妄念而有。真性中本無有念。<a 
name="0942b07" id="0942b07"></a>誰辨根塵。所以菩薩既識真空面目。便知空中諸<a 
name="0942b08" id="0942b08"></a>法相。一切俱離。蘊界處入。流轉苦集。此就世間諸<a 
name="0942b09" id="0942b09"></a>法推廣言之。以見真空中之無所有也。還滅滅道。<a 
name="0942b10" id="0942b10"></a>智得俱無。此就出世間諸法推深言之。以見真空<a 
name="0942b11" id="0942b11"></a>中之無所有也。智照若不到這裏。如何得凡聖俱<a 
name="0942b12" id="0942b12"></a>忘。心識路絕。但是空中境界。&#x5374;不易到。果然到這<a 
name="0942b13" id="0942b13"></a>裏。則色不異空。直至無智無得。只作一句看。如千<a 
name="0942b14" id="0942b14"></a>潭一月印。一時現前。若一句是一個地位。則真空<a 
name="0942b15" id="0942b15"></a>實相圓頓之理。如何融會。</p><a 
name="0942b16" id="0942b16"></a><p style="text-indent: 0em; margin-left: 1em"><span class="linehead"></span>講　是故真空之中。既無色受想行識。則六根俱<a 
name="0942b17" id="0942b17"></a>淨。無眼耳鼻舌身意也。六塵不擾。無色聲香味觸<a 
name="0942b18" id="0942b18"></a>法也。六根之累。以眼界為先。今眼界既空。則萬緣<a 
name="0942b19" id="0942b19"></a>悉泯。而意識胥忘。將見由定而靜。由靜而慧。無無<a 
name="0942b20" id="0942b20"></a>明。亦無無明盡也。由久而固。由固而貞。無老死。亦<a 
name="0942b21" id="0942b21"></a>無老死盡也。煩惱之苦果。作業之苦因。涅槃之樂<a 
name="0942b22" id="0942b22"></a>果。修持之樂因。一時俱盡。則真空未嘗無智慧之<a 
name="0942b23" id="0942b23"></a>可名。即到彼岸亦屬&#x8657;假。而又何所得哉。</p><a 
name="0942b24" id="0942b24"></a><p style="text-indent: 0em; margin-left: 0em"><span class="linehead"></span>以無所得故。菩提薩埵。依般若波羅蜜多故。心無罣<a 
name="0942c01" id="0942c01"></a>礙。無罣礙故。無有恐怖。遠離顛倒夢想。究竟涅槃。三<a 
name="0942c02" id="0942c02"></a>世諸佛。依般若波羅蜜多。故得阿耨多羅三藐三菩<a 
name="0942c03" id="0942c03"></a>提。</p><a 
name="0942c04" id="0942c04"></a><p style="text-indent: 0em; margin-left: 1em"><span class="linehead"></span>註　以者。由也。故者。因也。無所得。雖近疊無得二<a 
name="0942c05" id="0942c05"></a>字。亦即遠束前七空字。六不字。十三無字來。以生<a 
name="0942c06" id="0942c06"></a>下佛菩薩。皆用之為因也。了得人空曰菩提。了得<a 
name="0942c07" id="0942c07"></a>法空曰薩埵。即菩薩也。菩提薩埵。能依之人也。般<a 
name="0942c08" id="0942c08"></a>若波羅蜜多。所依之法也。至此揭出心字。所謂結<a 
name="0942c09" id="0942c09"></a>歸自心也。有所繫縛曰罣。有所阻滯曰礙。恐怖。畏<a 
name="0942c10" id="0942c10"></a>懼也。顛倒。失真也。夢乃想之果。想乃夢之因。涅槃。<a 
name="0942c11" id="0942c11"></a>此云圓寂。德無不備稱圓。障無不盡稱寂。一得永<a 
name="0942c12" id="0942c12"></a>得曰究竟。心無罣礙。行成也。無恐怖夢想。斷障也。<a 
name="0942c13" id="0942c13"></a>究竟涅槃。得果也。三世。謂過去現在未來諸佛也。<a 
name="0942c14" id="0942c14"></a>阿。無也。耨多羅。上也。三。正也。藐。等也。菩提。覺也。謂<a 
name="0942c15" id="0942c15"></a>無上正等正覺。佛果之極稱也。諸佛不言斷苦因<a 
name="0942c16" id="0942c16"></a>者。以初證涅槃時。諸苦久<span class="corr" title='[巳&gt;已]'>已</span>斷也。</p><a 
name="0942c17" id="0942c17"></a><p style="text-indent: 0em; margin-left: 1em"><span class="linehead"></span>論　此舉佛菩薩之行。以明般若之能度苦厄也。<a 
name="0942c18" id="0942c18"></a>上文從空中無色起。直推到智得俱無。正見真空<a 
name="0942c19" id="0942c19"></a>中一無所得。所以提出一句。作上文空觀結底。作<a 
name="0942c20" id="0942c20"></a>下文證果根原。蘊界處入緣諦智得。種種都是罣<a 
name="0942c21" id="0942c21"></a>礙人心的法相。惟般若照見真空。到無所得處。則<a 
name="0942c22" id="0942c22"></a>寂靜一真。毫無罣礙。何等自在。既無罣礙。則業性<a 
name="0942c23" id="0942c23"></a>都忘。安有一法與我為緣為對。無罣礙三字。是真<a 
name="0942c24" id="0942c24"></a>空現前光景。到得真空現前。便是圓頓法門。更不<a 
name="0943a01" id="0943a01"></a>用別樣修為節次。所以又疊一句。便直接個無有<a 
name="0943a02" id="0943a02"></a>恐怖。他色蘊<span class="corr" title='[巳&gt;已]'>已</span>空。不見有心外之色。恐怖箇甚麼。<a 
name="0943a03" id="0943a03"></a>受想行識心蘊<span class="corr" title='[巳&gt;已]'>已</span>空。不見有心內之心。有甚夢想<a 
name="0943a04" id="0943a04"></a>顛倒。直下便到涅槃究竟地位。只是依此般若耳。<a 
name="0943a05" id="0943a05"></a>不特菩薩為然。即三世諸佛。亦只依此般若波羅<a 
name="0943a06" id="0943a06"></a>蜜多。並無別法。兩依字。要人識得把柄。全在這裏。<a 
name="0943a07" id="0943a07"></a>正是把金針度人處。</p><a 
name="0943a08" id="0943a08"></a><p style="text-indent: 0em; margin-left: 1em"><span class="linehead"></span>講　空中無蘊界。以至無智得者。良以本無所得<a 
name="0943a09" id="0943a09"></a>故也。了此無得。即深般若。所以菩提薩埵。以般若<a 
name="0943a10" id="0943a10"></a>波羅蜜多。為修行之法。守其六根。絕其六塵。故心<a 
name="0943a11" id="0943a11"></a>無牽罣滯礙。自無生死之恐怖。遠離夫夢想之顛<a 
name="0943a12" id="0943a12"></a>倒。至於不生不死而後<span class="corr" title='[巳&gt;已]'>已</span>。不<span class="corr" title='[&#x4F39;&gt;但]'>但</span>菩薩為然也。即三<a 
name="0943a13" id="0943a13"></a>世諸佛。欲得無上菩提。亦無有不依般若波羅蜜<a 
name="0943a14" id="0943a14"></a>多者。</p><a 
name="0943a15" id="0943a15"></a><p style="text-indent: 0em; margin-left: 0em"><span class="linehead"></span>故知般若波羅蜜多。是大神&#x546A;。是大明&#x546A;。是無上&#x546A;。<a 
name="0943a16" id="0943a16"></a>是無等等&#x546A;。能除一切苦。真實不&#x8657;。</p><a 
name="0943a17" id="0943a17"></a><p style="text-indent: 0em; margin-left: 1em"><span class="linehead"></span>註　故字。承上佛菩薩所依之證果來。&#x546A;。密語也。<a 
name="0943a18" id="0943a18"></a>除障不&#x8657;為神。智鑒無昧為明。更無加過為無上。<a 
name="0943a19" id="0943a19"></a>獨絕無倫為無等。惟神能破煩惱。惟明能破癡愚。<a 
name="0943a20" id="0943a20"></a>惟無上令因行滿。惟無等令果德圓。重言等者。謂<a 
name="0943a21" id="0943a21"></a>無等而又能等物。法法全該。平等不二。正應三藐<a 
name="0943a22" id="0943a22"></a>二字。所言&#x546A;者。非別有&#x546A;。即此般若便是。然既曰<a 
name="0943a23" id="0943a23"></a>般若。而又名&#x546A;者。極言神速之效也。苦。謂生苦。老<a 
name="0943a24" id="0943a24"></a>苦。病苦。死苦。愛別離苦。怨憎會苦。求不得苦。五取<a 
name="0943b01" id="0943b01"></a>蘊苦也。真實不&#x8657;。緊根度苦說。是大神&#x546A;四句。根<a 
name="0943b02" id="0943b02"></a>色不異空至無智無得。就意義深廣處說。以觀人<a 
name="0943b03" id="0943b03"></a>之修持。能除一切苦二句。根涅槃菩提二段。就用<a 
name="0943b04" id="0943b04"></a>功切近處說。以勸人之信受。</p><a 
name="0943b05" id="0943b05"></a><p style="text-indent: 0em; margin-left: 1em"><span class="linehead"></span>論　此極贊般若功用之廣大也。承上文言諸佛<a 
name="0943b06" id="0943b06"></a>菩薩。皆依此般若而證極果。故知般若波羅蜜多。<a 
name="0943b07" id="0943b07"></a>不是語言文字可求。不是思量分別可及。單以經<a 
name="0943b08" id="0943b08"></a>言。未足以形其神妙光明。未足以顯其高上等倫。<a 
name="0943b09" id="0943b09"></a>佛法中機用之最秘密。最靈應者。莫如&#x546A;。般若波<a 
name="0943b10" id="0943b10"></a>羅蜜多。其即&#x546A;而<span class="corr" title='[巳&gt;已]'>已</span>矣。&#x546A;乃佛法密語。有轉變罔<a 
name="0943b11" id="0943b11"></a>測之力。人莫知其機。物莫知其故。故以之讚般若<a 
name="0943b12" id="0943b12"></a>也。此承上文顯說般若。而結讚為密。以下承本文<a 
name="0943b13" id="0943b13"></a>顯中具密。而正說密&#x546A;。以通結之也。</p><a 
name="0943b14" id="0943b14"></a><p style="text-indent: 0em; margin-left: 1em"><span class="linehead"></span>講　是知般若波羅蜜多。是變化不測之密語。是<a 
name="0943b15" id="0943b15"></a>神光普照之密語。是至極無加之密語。是獨絕無<a 
name="0943b16" id="0943b16"></a>倫之密語。所云能除一切苦。斯言誠真實不&#x8657;矣。</p><a 
name="0943b17" id="0943b17"></a><p style="text-indent: 0em; margin-left: 0em"><span class="linehead"></span>故說般若波羅蜜多&#x546A;。即說&#x546A;曰。</p><p style="text-indent: 0em; margin-left: 0em"><span class="dharani"><span class="linehead"></span>揭諦揭諦。波羅揭<a 
name="0943b18" id="0943b18"></a>諦。波羅僧揭諦。菩提薩婆訶</span></p><a 
name="0943b19" id="0943b19"></a><p style="text-indent: 0em; margin-left: 1em"><span class="linehead"></span>註　揭諦。揭出妙諦以度人也。重言之。自度度他<a 
name="0943b20" id="0943b20"></a>也。波羅。此云彼岸。欲到彼岸。必賴此妙諦也。僧。眾<a 
name="0943b21" id="0943b21"></a>也。謂令眾生共登彼岸也。言菩提者。到何等彼岸。<a 
name="0943b22" id="0943b22"></a>謂大菩提處也。言薩婆訶者。此云速疾。以此般若<a 
name="0943b23" id="0943b23"></a>而得菩提。乃迅速而無阻滯也。</p><a 
name="0943b24" id="0943b24"></a><p style="text-indent: 0em; margin-left: 1em"><span class="linehead"></span>論　此揭般若密義。示人奉持。速證菩提而登彼<a 
name="0943c01" id="0943c01"></a>岸也。承上文言。惟般若有如是功用。則般若即&#x546A;<a 
name="0943c02" id="0943c02"></a>矣。然不說&#x546A;。不能顯般若離言絕相之妙。故既說<a 
name="0943c03" id="0943c03"></a>經以示其修。又說&#x546A;以顯其妙。&#x546A;是諸佛秘語。非<a 
name="0943c04" id="0943c04"></a>因位所解。但當誦持。除障增福。不可強釋。深求其<a 
name="0943c05" id="0943c05"></a>致。只是密說此般若無所得心耳。人能以心持。勿<a 
name="0943c06" id="0943c06"></a>以口持。專一持。勿雜念持。持到無所得地位。默契<a 
name="0943c07" id="0943c07"></a>此蘊空般若無所得心。令人生大智慧。無得而得。<a 
name="0943c08" id="0943c08"></a>秘密之道。莫加於此。</p><a 
name="0943c09" id="0943c09"></a><p style="text-indent: 0em; margin-left: 1em"><span class="linehead"></span>講　更有密&#x546A;。汝可時時誦之。可以生智慧。可以<a 
name="0943c10" id="0943c10"></a>到彼岸矣。總之密&#x546A;雖修行之徑路。而持行不外<a 
name="0943c11" id="0943c11"></a>乎此心。人能空其五蘊。則以觀照而得實相。豈有<a 
name="0943c12" id="0943c12"></a>不得無上菩提哉。</p><a 
name="0943c13" id="0943c13"></a><p style="text-indent: 0em; margin-left: 1em"><span class="linehead"></span>總解　此經賢首以為釋迦牟尼佛說。尋珠云。此<a 
name="0943c14" id="0943c14"></a>經觀自在菩薩所說也。施護本云。世尊在靈鷲山<a 
name="0943c15" id="0943c15"></a>中。入甚深光明。宣說正法三魔提竟。舍利子白觀<a 
name="0943c16" id="0943c16"></a>自在菩薩言。若有人欲修學甚深般若法門者。當<a 
name="0943c17" id="0943c17"></a>云何修學。而觀自在菩薩。遂說此經。此經乃世尊<a 
name="0943c18" id="0943c18"></a>所說。大部般若之精要。故知菩薩之說。即世尊之<a 
name="0943c19" id="0943c19"></a>語也。是經凡分七段。觀自在至一切苦厄。是指能<a 
name="0943c20" id="0943c20"></a>行般若之菩薩。以為標準也。舍利子色不異空。至<a 
name="0943c21" id="0943c21"></a>亦復如是。是明空理。即觀照般若也。是諸法空相<a 
name="0943c22" id="0943c22"></a>至不增不減。是明空體。即實相般若也。是故空中<a 
name="0943c23" id="0943c23"></a>至無智無得。是明空體之離諸相。正見般若之深<a 
name="0943c24" id="0943c24"></a>也。以無所得至三菩提。是舉佛菩薩之行。以明般<a 
name="0944a01" id="0944a01"></a>若之功能也。故知般若以下。是極贊般若功用妙<a 
name="0944a02" id="0944a02"></a>密也。末乃說密&#x546A;以結之。大意。以般若為真性。涅<a 
name="0944a03" id="0944a03"></a>槃為理境。觀照為功夫。自在為證得。若廣為演說。<a 
name="0944a04" id="0944a04"></a>何但八部六百卷。今將精要。約為二百六十八字。<a 
name="0944a05" id="0944a05"></a>大旨不外照見五蘊皆空六字。而其妙諦又只是<a 
name="0944a06" id="0944a06"></a>心無罣礙一句。退藏於密。愈簡愈該。非佛流出妙<a 
name="0944a07" id="0944a07"></a>明心。廣長舌。後來聲聞弟子。能有此結集耶。要之<a 
name="0944a08" id="0944a08"></a>真空不幻。妙法無名。是在持經者。以信心生實相<a 
name="0944a09" id="0944a09"></a>而<span class="corr" title='[巳&gt;已]'>已</span>。</p><a 
name="0944a10" id="0944a10"></a><a 
name="0944a11" id="0944a11"></a><p style="text-indent: 0em; margin-left: 0em"><span class="linehead"></span>般若波羅蜜多心經<span class="note">(終)</span></p><a 
name="0944a12" id="0944a12"></a><a 
name="0944a13" id="0944a13"></a><a 
name="0944a14" id="0944a14"></a><a 
name="0944a15" id="0944a15"></a><a 
name="0944a16" id="0944a16"></a><a 
name="0944a17" id="0944a17"></a><a 
name="0944a18" id="0944a18"></a><div class="xu"><p style="margin-left: 2em"><span class="headname">No. 570-A<a 
name="0944a19" id="0944a19"></a> <span class="gaiji">跋<!--gaiji,跋,1[跳-兆+(乏-之+友)],2&#x47E6;,3--></span></span></p><a 
name="0944a20" id="0944a20"></a><a 
name="0944a21" id="0944a21"></a><p style="text-indent: 0em; margin-left: 0em"><span class="linehead"></span>余少習舉業。歷名場。既而奔走四方。利&#x93BB;名&#x7E6E;。無能<a 
name="0944a22" id="0944a22"></a>解脫。辛亥歲出宰<span class="gaiji">粵<!--gaiji,粵,1[(奧-釆+米)-大+ㄎ],2,3--></span>東。正值海內多事。莽戎蜂聚。萑<a 
name="0944a23" id="0944a23"></a>盜鴟張。日事誅鋤。傷心慘目。歎塵緣之未淨。恨苦海<a 
name="0944a24" id="0944a24"></a>之甚深。煩惱糾纏。悲痛曷既。因思度困濟厄。　佛教<a 
name="0944b01" id="0944b01"></a>宏深。拔生死於火坑。扇清涼於煩暑。莫如金剛一經。<a 
name="0944b02" id="0944b02"></a>取而讀之。始猶枘鑿。繼&#x5F5A;數十家註解。反復研究。便<a 
name="0944b03" id="0944b03"></a>覺塵氛盡滌。心境曠如。第昔賢所註。頭緒紛繁。未能<a 
name="0944b04" id="0944b04"></a>一覽即了。爰不揣鄙陋。將經文前後。提其綱領。序其<a 
name="0944b05" id="0944b05"></a>節次。條理貫串。脈絡分明。取各註精華。闡大乘宗旨。<a 
name="0944b06" id="0944b06"></a>名曰解義。是取須菩提言解　佛所說義也。蓋<span class="corr" title='[巳&gt;已]'>已</span>五<a 
name="0944b07" id="0944b07"></a>易稿矣。嗟余<span class="gaiji">鬢<!--gaiji,鬢,1[鬃-示+(眉-目+貝)],2&#x29BED;,3--></span>染霜華。途愁日暮。浮沈宦海。未能遽<a 
name="0944b08" id="0944b08"></a>離。仗　佛祖之慈悲。冀苦纏之度脫。心持半偈。萬念<a 
name="0944b09" id="0944b09"></a>皆空。非敢謂能種善根。庶幾罪業消除。免墮惡道云<a 
name="0944b10" id="0944b10"></a>爾。</p><a 
name="0944b11" id="0944b11"></a><p style="text-indent: 0em; margin-left: 0em"><span class="linehead"></span>咸豐七年歲次丁巳嘉平月淨如居士徐槐廷謹識</p></div>
<hr>【經文資訊】卍新續藏第 26 冊 No. 0570 般若心經解義<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0934.html?index=X26n0570" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X26n0570_001 by HTTrack Website Copier/3.x [XR&CO'2014], Tue, 07 Jun 2016 07:23:03 GMT -->
</html>
