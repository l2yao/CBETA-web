<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T11n0310_096 by HTTrack Website Copier/3.x [XR&CO'2014], Tue, 07 Jun 2016 06:46:52 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1610653624&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT11n0310&amp;utmp=%2Fmobile%2Findex.php%3Findex%3DT11n0310_096&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0ffa.html?index=T11n0310_095" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第11冊<br/>No.310 大寶積經 (120卷)<br/>【唐 菩提流志譯】<br/>第 96 卷</p>
	<a href="indexe0c4.html?index=T11n0310_097" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T11">
<div class="root" id="0310" sutra_name="大寶積經" sutra_juan="[卷96]">　
<a 
name="0540a20" id="0540a20"></a><a 
name="0540a21" id="0540a21"></a><a 
name="0540a22" id="0540a22"></a><p><span class="juanname">大寶積經卷第九十六</span></p><a 
name="0540a23" id="0540a23"></a><a 
name="0540a24" id="0540a24"></a><p style="margin-left: 4em"><span class="byline">大唐三藏法師菩提流志奉　詔譯</span></p><a 
name="0540a25" id="0540a25"></a><p style="margin-left: 2em"><span class="headname">勤授長者會第二十八</span></p><a 
name="0540a26" id="0540a26"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時佛在舍衛國祇樹給孤獨園，<a 
name="0540a27" id="0540a27"></a>與大比丘眾千二百五十人俱，皆是阿羅漢，<a 
name="0540a28" id="0540a28"></a>諸漏已盡，無復煩惱得上調伏，猶如大龍，所<a 
name="0540a29" id="0540a29"></a>作已辦，棄諸重擔，逮得己利，盡諸有結。正<a 
name="0540b01" id="0540b01"></a>智解脫心得自在，最上應供，眾所知識。唯<a 
name="0540b02" id="0540b02"></a>有阿難，猶在學地。其名曰：阿若憍陳如、摩<a 
name="0540b03" id="0540b03"></a>訶迦葉、摩訶迦旃延、摩訶阿濕波、舍利弗、<a 
name="0540b04" id="0540b04"></a>大目乾連、摩訶劫賓那、摩訶拘絺羅、摩訶<a 
name="0540b05" id="0540b05"></a>梵頗、羅&#x777A;羅、難陀，如是等而為上首。復有<a 
name="0540b06" id="0540b06"></a>菩薩摩訶薩五百人俱，皆得三昧及陀羅尼。</p><a 
name="0540b07" id="0540b07"></a><p style="text-indent: 0em; margin-left: 0em"><span class="linehead"></span>爾時舍衛大城有一長者名勇猛授，富有<a 
name="0540b08" id="0540b08"></a>財寶倉庫盈溢，金銀琉璃、車<span class="gaiji">璩<!--gaiji,璩,1[(王*巨)/木],2&#x249B2;,3--></span>馬&#x78AF;、珊瑚虎<a 
name="0540b09" id="0540b09"></a>珀、摩尼真珠、象馬牛羊、奴婢僕使商估等類，<a 
name="0540b10" id="0540b10"></a>一切眾多。時勇猛授與五百長者遊讌聚<a 
name="0540b11" id="0540b11"></a>會，作是議言：「諸仁者！佛出世難，人身難得，<a 
name="0540b12" id="0540b12"></a>時亦難遇，於佛法中以信出家是事亦難，成<a 
name="0540b13" id="0540b13"></a>比丘性亦復甚難，如法修行是亦為難，知恩<a 
name="0540b14" id="0540b14"></a>報恩少恩不忘是人難得，能於佛法生信樂<a 
name="0540b15" id="0540b15"></a>心是人難得，信樂成就是事復難，莊嚴佛法<a 
name="0540b16" id="0540b16"></a>是事亦難，解脫生死倍復為難。我等為於聲<a 
name="0540b17" id="0540b17"></a>聞辟支佛乘而求滅度，為當發趣最上佛乘。」<a 
name="0540b18" id="0540b18"></a>咸復唱言：「我等寧於無上佛道而趣涅槃。」作<a 
name="0540b19" id="0540b19"></a>是議已，前後圍遶出舍衛城向祇陀林，詣<a 
name="0540b20" id="0540b20"></a>如來所頂禮佛足，右遶三匝&#x5374;坐一面。</p><p style="text-indent: 0em; margin-left: 0em"><span class="linehead"></span>爾時<a 
name="0540b21" id="0540b21"></a>世尊知而故問，告長者言：「汝等何緣今來<a 
name="0540b22" id="0540b22"></a>我所？」</p><p style="text-indent: 0em; margin-left: 0em"><span class="linehead"></span>時勇猛授與五百長者從座而起，偏<a 
name="0540b23" id="0540b23"></a>袒右肩右膝著地，合掌向佛白言：「世尊！我<a 
name="0540b24" id="0540b24"></a>等諸人同時集會作是議言：『佛世難遇，人<a 
name="0540b25" id="0540b25"></a>身難得，乃至解脫生死倍復為難。我等為於<a 
name="0540b26" id="0540b26"></a>聲聞辟支佛乘而求滅度，為當發趣最上佛<a 
name="0540b27" id="0540b27"></a>乘。』咸作是言：『我等寧於無上佛道而趣涅槃。』<a 
name="0540b28" id="0540b28"></a>由此議故，今詣如來、應、正等覺。世尊！菩薩<a 
name="0540b29" id="0540b29"></a>摩訶薩志求阿耨多羅三藐三菩提者，應云<a 
name="0540c01" id="0540c01"></a>何學？應云何住？云何修行？」</p><p style="text-indent: 0em; margin-left: 0em"><span class="linehead"></span>佛言：「善哉善哉！<a 
name="0540c02" id="0540c02"></a>汝等發趣阿耨多羅三藐三菩提，來詣我所。<a 
name="0540c03" id="0540c03"></a>應當諦聽，善思念之。如諸菩薩應學、應住、應<a 
name="0540c04" id="0540c04"></a>所修行，當為汝說。」時諸長者受教而聽。</p><a 
name="0540c05" id="0540c05"></a><p style="text-indent: 0em; margin-left: 0em"><span class="linehead"></span>佛告長者：「菩薩摩訶薩於阿耨多羅三藐三<a 
name="0540c06" id="0540c06"></a>菩提勝志樂者，當於一切眾生起大悲心，應<a 
name="0540c07" id="0540c07"></a>廣修行，應勤熏習。是故菩薩於身命財及<a 
name="0540c08" id="0540c08"></a>以妻子、倉庫舍宅、飲食衣服、車乘臥具、花鬘塗<a 
name="0540c09" id="0540c09"></a>香、一切樂具，應無所著。何以故？以諸眾生執<a 
name="0540c10" id="0540c10"></a>著於身而生惡業，由惡業故墮地獄中。若<a 
name="0540c11" id="0540c11"></a>於眾生起大悲心，於身命財則不執著，便生<a 
name="0540c12" id="0540c12"></a>善趣。是故菩薩摩訶薩於阿耨多羅三藐三<a 
name="0540c13" id="0540c13"></a>菩提勝志樂者，於諸眾生起慈悲已，應修<a 
name="0540c14" id="0540c14"></a>大捨而不求報，不求報者應住戒律，三戒清<a 
name="0540c15" id="0540c15"></a>淨應具忍辱，能忍諸惡應起精進不惜身命，<a 
name="0540c16" id="0540c16"></a>應修一心安住禪定，應修智慧善巧方便，應<a 
name="0540c17" id="0540c17"></a>於我人眾生壽命皆悉捨離。為眾生故，應行<a 
name="0540c18" id="0540c18"></a>布施護持淨戒。為眾生故，應修忍辱發起精<a 
name="0540c19" id="0540c19"></a>進。為眾生故，應入禪定修習智慧善巧方便。」</p><a 
name="0540c20" id="0540c20"></a><p style="text-indent: 0em; margin-left: 0em"><span class="linehead"></span>時諸長者復白佛言：「世尊！我等於身及彼<a 
name="0540c21" id="0540c21"></a>妻子一切財寶資生之具，心常愛惜。世尊！菩<a 
name="0540c22" id="0540c22"></a>薩摩訶薩云何觀察，於身命財能無貪&#x608B;？」</p><a 
name="0540c23" id="0540c23"></a><p style="text-indent: 0em; margin-left: 0em"><span class="linehead"></span>爾時世尊告長者言：「善男子！菩薩摩訶薩<a 
name="0540c24" id="0540c24"></a>於阿耨多羅三藐三菩提勝志樂者，應觀此<a 
name="0540c25" id="0540c25"></a>身無量過患，微塵積集生住異滅，念念遷流<a 
name="0540c26" id="0540c26"></a>九漏瘡門，猶如毒蛇所住窟穴，其中無主如<a 
name="0540c27" id="0540c27"></a>空聚落，畢竟破壞如坏瓦瓶，惡露盈溢猶如<a 
name="0540c28" id="0540c28"></a>穢器，受諸不淨猶如圊廁，不可觸動猶如惡<a 
name="0540c29" id="0540c29"></a>瘡，貪美為患如雜毒食，不識恩德如未生怨，<a 
name="0541a01" id="0541a01"></a>欺誤於人如惡知識，癡愛為害如友獼猴，斷<a 
name="0541a02" id="0541a02"></a>智慧命猶如殺者，奪諸善法猶如劫賊，常求<a 
name="0541a03" id="0541a03"></a>人便猶如怨讎，無有慈心猶如魁膾，難可承<a 
name="0541a04" id="0541a04"></a>事如暴惡人，如箭著身觸之則痛，如朽腐舍<a 
name="0541a05" id="0541a05"></a>常務修治，如老弱乘難可&#x99C8;策，如毒蛇篋不<a 
name="0541a06" id="0541a06"></a>可附近，如逆旅館疲苦所集，如孤獨舍無<a 
name="0541a07" id="0541a07"></a>所攝屬，如獄卒伺害，如王者憂國，如邊城<a 
name="0541a08" id="0541a08"></a>警畏，如惡國多災，如破器難持，如祠火無<a 
name="0541a09" id="0541a09"></a>厭，如陽焰虛誑，如幻化惑人，如析芭蕉中<a 
name="0541a10" id="0541a10"></a>無堅實，如水聚沫不可執持，如水上泡速起<a 
name="0541a11" id="0541a11"></a>速滅，如河岸樹臨危動搖，如駛河流終歸<a 
name="0541a12" id="0541a12"></a>死海。」</p><p style="text-indent: 0em; margin-left: 0em"><span class="linehead"></span>復告長者：「次觀此身前後因緣，初從<a 
name="0541a13" id="0541a13"></a>欲愛和合而生，為長養故咽於<span class="corr" title='[搏&gt;摶]'>摶</span>食，至於生<a 
name="0541a14" id="0541a14"></a>藏痰陰消之。次至黃藏將欲熟時，則變為<a 
name="0541a15" id="0541a15"></a>酢。次至風藏風分汁滓，各別流行成大小便，<a 
name="0541a16" id="0541a16"></a>汁變為血、血變為肉，肉處生脂、脂處為骨、<a 
name="0541a17" id="0541a17"></a>骨中生髓，如是身緣前後不淨。若諸菩薩作<a 
name="0541a18" id="0541a18"></a>是觀時，復應思惟，如此身者三百六十骨聚<a 
name="0541a19" id="0541a19"></a>所成，如朽壞舍。諸節支持，以四細脈周匝<a 
name="0541a20" id="0541a20"></a>彌布，五百分肉猶若泥塗，六脈相繫、五百<a 
name="0541a21" id="0541a21"></a>筋纏、七百細脈以為編絡，十六&#x9E81;脈鉤帶<a 
name="0541a22" id="0541a22"></a>相連，有二肉繩長三尋半於內纏結，十六<a 
name="0541a23" id="0541a23"></a>腸胃繞生熟藏，二十五氣脈猶如&#x7A93;隙，一百<a 
name="0541a24" id="0541a24"></a>七關穴如破碎器，八萬毛孔如亂草覆，五根<a 
name="0541a25" id="0541a25"></a>七竅不淨盈滿，七重皮裹六味長養，猶如祠<a 
name="0541a26" id="0541a26"></a>火吞受無厭。如是之身，一切臭穢自性潰爛，<a 
name="0541a27" id="0541a27"></a>誰當於此愛重憍慢？唯應觀察，如借他器、猶<a 
name="0541a28" id="0541a28"></a>車運載、但為養育，至菩提故。」</p><p style="text-indent: 0em; margin-left: 0em"><span class="linehead"></span>爾時世尊而<a 
name="0541a29" id="0541a29"></a>說偈言：</p><a 
name="0541b01" id="0541b01"></a><p><span class="lg">「是身眾穢器，　　猶如貯糞瓶，<a 
name="0541b02" id="0541b02"></a><br>　凡夫無智慧，　　恃色生憍慢。<a 
name="0541b03" id="0541b03"></a><br>　鼻中洟恒流，　　口氣常臭穢，<a 
name="0541b04" id="0541b04"></a><br>　眼眵蟲遍身，　　誰當生淨想？<a 
name="0541b05" id="0541b05"></a><br>　如人執持炭，　　磨瑩欲令白，<a 
name="0541b06" id="0541b06"></a><br>　假使至盡時，　　體色終無變。<a 
name="0541b07" id="0541b07"></a><br>　設欲淨其身，　　傾河以自洗，<a 
name="0541b08" id="0541b08"></a><br>　身盡莫能淨，　　其事亦如是。」</span></p><a 
name="0541b09" id="0541b09"></a><p style="text-indent: 0em; margin-left: 0em"><span class="linehead"></span>於時世尊說此偈已，復告五百諸長者言：「若<a 
name="0541b10" id="0541b10"></a>諸菩薩發勝志樂趣於阿耨多羅三藐三菩<a 
name="0541b11" id="0541b11"></a>提者，應觀此身四十四種。何等名為四十四<a 
name="0541b12" id="0541b12"></a>種？一者此身可厭性無和合故，二者此身臭<a 
name="0541b13" id="0541b13"></a>穢膿血常流故，三者是身不堅畢竟敗壞故，<a 
name="0541b14" id="0541b14"></a>四者是身羸弱支節相持故，五者是身不淨<a 
name="0541b15" id="0541b15"></a>穢惡流溢故，六者是身如幻誑惑凡愚故，七<a 
name="0541b16" id="0541b16"></a>者是身瘡門九處常流故，八者是身火然欲<a 
name="0541b17" id="0541b17"></a>火盛故，九者是身為火瞋火猛故，十者是身<a 
name="0541b18" id="0541b18"></a>遍然癡火遍故，十一者是身盲冥貪瞋癡故，<a 
name="0541b19" id="0541b19"></a>十二者是身墮網愛網覆故，十三者是身瘡<a 
name="0541b20" id="0541b20"></a>聚瘡遍滿故，十四者是身不安四百四病故，<a 
name="0541b21" id="0541b21"></a>十五者諸蟲住處八萬戶蟲故，十六者是身<a 
name="0541b22" id="0541b22"></a>無常畢竟歸死故，十七者是身頑癡於法無<a 
name="0541b23" id="0541b23"></a>知故，十八者猶如瓦器生住壞故，十九者是<a 
name="0541b24" id="0541b24"></a>身逼迫多憂惱故，二十者無有救護必壞滅<a 
name="0541b25" id="0541b25"></a>故，二十一者是身險惡諂誑難知故，二十二<a 
name="0541b26" id="0541b26"></a>者如無底坑諸欲難滿故，二十三者如火受<a 
name="0541b27" id="0541b27"></a>薪貪色無厭故，二十四者身無厭足貪受五<a 
name="0541b28" id="0541b28"></a>欲故，二十五者如被捶打隨損害故，二十六<a 
name="0541b29" id="0541b29"></a>者是身不定盛衰增減故，二十七者身隨心<a 
name="0541c01" id="0541c01"></a>轉不正思惟故，二十八者身不知恩必棄塚<a 
name="0541c02" id="0541c02"></a>間故，二十九者身為他食狐狼所噉故，三十<a 
name="0541c03" id="0541c03"></a>者身如機關筋骨相持故，三十一者身不可<a 
name="0541c04" id="0541c04"></a>觀膿血糞穢故，三十二者身不自由依飲食<a 
name="0541c05" id="0541c05"></a>生故，三十三者身妄纏裹終敗壞故，三十四<a 
name="0541c06" id="0541c06"></a>者身為惡友多逆害故，三十五者身為殺者<a 
name="0541c07" id="0541c07"></a>自殘害故，三十六者身為苦器苦所逼故，三<a 
name="0541c08" id="0541c08"></a>十七者身為苦聚五蘊生故，三十八者身為<a 
name="0541c09" id="0541c09"></a>無主眾緣生故，三十九者是身無命離男女<a 
name="0541c10" id="0541c10"></a>相故，四十者是身為空應觀蘊界處故，四十<a 
name="0541c11" id="0541c11"></a>一者是身虛妄如夢中故，四十二者是身不<a 
name="0541c12" id="0541c12"></a>實如幻化故，四十三者身為幻惑如陽焰故，<a 
name="0541c13" id="0541c13"></a>四十四者身為欺誑如影像故。是為四十四<a 
name="0541c14" id="0541c14"></a>種。菩薩作是觀時，所有身命愛欲執著，妻子<a 
name="0541c15" id="0541c15"></a>舍宅飲食衣服、車乘香鬘一切樂具，皆悉厭<a 
name="0541c16" id="0541c16"></a>離無所顧戀，速能成就六波羅蜜疾得阿耨<a 
name="0541c17" id="0541c17"></a>多羅三藐三菩提。」</p><p style="text-indent: 0em; margin-left: 0em"><span class="linehead"></span>爾時世尊而說偈言：</p><a 
name="0541c18" id="0541c18"></a><p><span class="lg">「善得人身甚為難，　　莫為此身造眾惡，<a 
name="0541c19" id="0541c19"></a><br>　畢竟塚間餧狐狼，　　勿為惡見生貪愛。<a 
name="0541c20" id="0541c20"></a><br>　凡愚迷惑癡狂故，　　由愛此身造諸業，<a 
name="0541c21" id="0541c21"></a><br>　此身亦復不知恩，　　晝夜唯增眾苦緣。<a 
name="0541c22" id="0541c22"></a><br>　機關動轉常疲困，　　洟唾便利恒充滿，<a 
name="0541c23" id="0541c23"></a><br>　飢渴寒熱相煎迫，　　何有智者愛此身？<a 
name="0541c24" id="0541c24"></a><br>　此身無厭如大坑，　　徒能長養眾怨害，<a 
name="0541c25" id="0541c25"></a><br>　由此身故常作惡，　　於無量劫受諸苦。<a 
name="0541c26" id="0541c26"></a><br>　應念定死修勝福，　　正信生於佛法中，<a 
name="0541c27" id="0541c27"></a><br>　飲食衣服及塗香，　　長養此身來已久。<a 
name="0541c28" id="0541c28"></a><br>　誰能執持令不壞，　　應知無益勿耽迷，<a 
name="0541c29" id="0541c29"></a><br>　牟尼世尊難可遇，　　無量劫中時出現。<a 
name="0542a01" id="0542a01"></a><br>　當於佛法生淨信。　　惡道可畏勿隨行，<a 
name="0542a02" id="0542a02"></a><br>　設令壽命千億歲，　　猶懼無常生厭離，<a 
name="0542a03" id="0542a03"></a><br>　何況須臾不可保，　　為彼沈淪惡趣中？<a 
name="0542a04" id="0542a04"></a><br>　或有惡友來相勸，　　人身難得今已得，<a 
name="0542a05" id="0542a05"></a><br>　多求財寶受娛樂，　　及此盛年恣嬉遊。<a 
name="0542a06" id="0542a06"></a><br>　何有求財而樂者？　　設得守護猶勤苦。<a 
name="0542a07" id="0542a07"></a><br>　如此愚人徒妄言，　　是故智者應觀察。<a 
name="0542a08" id="0542a08"></a><br>　財物如幻亦如夢，　　愚癡眾生被誑惑，<a 
name="0542a09" id="0542a09"></a><br>　剎那時得剎那失，　　何有智者生愛心？<a 
name="0542a10" id="0542a10"></a><br>　譬如幻師幻化事，　　乾闥婆城種種色，<a 
name="0542a11" id="0542a11"></a><br>　財寶如是誑凡愚，　　於虛妄中何有實？<a 
name="0542a12" id="0542a12"></a><br>　種種苦惱求財利，　　水火王賊常侵奪，<a 
name="0542a13" id="0542a13"></a><br>　由此能為眾苦因，　　何有智者生愛樂？<a 
name="0542a14" id="0542a14"></a><br>　有諸常懷貪愛者，　　馳逐財利無厭時，<a 
name="0542a15" id="0542a15"></a><br>　能於父母無慈心，　　乃至親屬生怨害。<a 
name="0542a16" id="0542a16"></a><br>　言語善順心乖違，　　造作種種欺誑緣，<a 
name="0542a17" id="0542a17"></a><br>　或學邪論邪&#x546A;等，　　誇衒伎藝如婬女。<a 
name="0542a18" id="0542a18"></a><br>　或復諂誑現柔和，　　或復剛強示威猛，<a 
name="0542a19" id="0542a19"></a><br>　如是無量眾惡業，　　莫不皆由財利生。<a 
name="0542a20" id="0542a20"></a><br>　珊瑚金玉摩尼珠，　　是物本來如泡沫，<a 
name="0542a21" id="0542a21"></a><br>　不能了知如幻化，　　為此虛誑墜三塗。<a 
name="0542a22" id="0542a22"></a><br>　彌勒世尊出現時，　　一生次當補我處，<a 
name="0542a23" id="0542a23"></a><br>　國界黃金而布地，　　是等為從何所來？<a 
name="0542a24" id="0542a24"></a><br>　劫盡世間悉燒壞，　　須彌河海盡燋枯，<a 
name="0542a25" id="0542a25"></a><br>　畢竟磨滅歸虛空，　　而此寶物何從去？<a 
name="0542a26" id="0542a26"></a><br>　種種惡業求財物，　　養育妻子謂歡娛，<a 
name="0542a27" id="0542a27"></a><br>　臨命終時苦逼身，　　妻子無能相救者。<a 
name="0542a28" id="0542a28"></a><br>　於彼三塗怖畏中，　　不見妻子及親識，<a 
name="0542a29" id="0542a29"></a><br>　車馬財寶屬他人，　　受苦誰能共分者？<a 
name="0542b01" id="0542b01"></a><br>　父母兄弟及妻子，　　朋友僮僕并珍財，<a 
name="0542b02" id="0542b02"></a><br>　死去無一來相親，　　唯有黑業常隨逐。<a 
name="0542b03" id="0542b03"></a><br>　智人終不為親愛，　　作諸惡業入阿鼻，<a 
name="0542b04" id="0542b04"></a><br>　唯除業盡方得出，　　親屬無有能代者。<a 
name="0542b05" id="0542b05"></a><br>　閻羅使者唯考業，　　不問親緣及友朋，<a 
name="0542b06" id="0542b06"></a><br>　汝得人身不捨惡，　　極苦今應甘忍受。<a 
name="0542b07" id="0542b07"></a><br>　閻羅常告彼罪人，　　無有少罪我能加，<a 
name="0542b08" id="0542b08"></a><br>　汝自作罪今自來，　　業報自招無代者。<a 
name="0542b09" id="0542b09"></a><br>　父母妻子無能救，　　唯當勤修出離因，<a 
name="0542b10" id="0542b10"></a><br>　是故應捨枷&#x93C1;業，　　善知遠離求安樂，<a 
name="0542b11" id="0542b11"></a><br>　於家妻子應生怖，　　恒依佛教正修行，<a 
name="0542b12" id="0542b12"></a><br>　在家熾然為苦本，　　猶如炎鑪甚可畏。<a 
name="0542b13" id="0542b13"></a><br>　身心燋熱鎮燒燃，　　誰有智者生貪著？<a 
name="0542b14" id="0542b14"></a><br>　愛樂修行諸佛教，　　無所營求為快樂。<a 
name="0542b15" id="0542b15"></a><br>　愚闇凡夫不覺知，　　家為苦本橫貪愛，<a 
name="0542b16" id="0542b16"></a><br>　於彼皮筋骨肉中，　　迷惑妄生夫婦想，<a 
name="0542b17" id="0542b17"></a><br>　不能了知如幻化，　　凡夫於此生貪著。<a 
name="0542b18" id="0542b18"></a><br>　智者能知此過患，　　世間欲樂皆捐棄，<a 
name="0542b19" id="0542b19"></a><br>　樂法當如求藥想，　　應速捨離居家縛。」</span></p><a 
name="0542b20" id="0542b20"></a><p style="text-indent: 0em; margin-left: 0em"><span class="linehead"></span>爾時五百長者聞此法已得無生忍，歡喜<a 
name="0542b21" id="0542b21"></a>踊躍而說偈言：</p><a 
name="0542b22" id="0542b22"></a><p><span class="lg">「慶哉獲大利，　　諸利中最上，<a 
name="0542b23" id="0542b23"></a><br>　我等於佛法，　　皆生欣樂心。<a 
name="0542b24" id="0542b24"></a><br>　發趣於菩提，　　利樂眾生類，<a 
name="0542b25" id="0542b25"></a><br>　以善而養命，　　覺慧自安心。<a 
name="0542b26" id="0542b26"></a><br>　憐愍諸眾生，　　願當成佛道，<a 
name="0542b27" id="0542b27"></a><br>　我等皆已發，　　無上菩提心。<a 
name="0542b28" id="0542b28"></a><br>　金色相莊嚴，　　照明於世界，<a 
name="0542b29" id="0542b29"></a><br>　樂菩提心者，　　當得如來身。<a 
name="0542c01" id="0542c01"></a><br>　大心菩提心，　　諸心中最上，<a 
name="0542c02" id="0542c02"></a><br>　解脫一切縛，　　具足諸功德。<a 
name="0542c03" id="0542c03"></a><br>　少福諸眾生，　　於此無欣樂，<a 
name="0542c04" id="0542c04"></a><br>　不觀生死過，　　不樂菩提心。<a 
name="0542c05" id="0542c05"></a><br>　菩提心功德，　　若有色方分，<a 
name="0542c06" id="0542c06"></a><br>　周遍虛空界，　　無能容受者？<a 
name="0542c07" id="0542c07"></a><br>　恒河沙數等，　　諸佛剎土中，<a 
name="0542c08" id="0542c08"></a><br>　假使布珍寶，　　供養於諸佛。<a 
name="0542c09" id="0542c09"></a><br>　有能一合掌，　　迴向菩提心，<a 
name="0542c10" id="0542c10"></a><br>　其福過於彼，　　邊際不可得。<a 
name="0542c11" id="0542c11"></a><br>　非唯供養福，　　餘福亦復然，<a 
name="0542c12" id="0542c12"></a><br>　如是菩提心，　　最勝仙所說。<a 
name="0542c13" id="0542c13"></a><br>　菩提心最勝，　　如阿伽陀藥，<a 
name="0542c14" id="0542c14"></a><br>　能除一切病，　　與一切安樂。<a 
name="0542c15" id="0542c15"></a><br>　我見諸眾生，　　三火所熱惱，<a 
name="0542c16" id="0542c16"></a><br>　智者無量劫，　　勤苦常修習。<a 
name="0542c17" id="0542c17"></a><br>　如醫王勇猛，　　具足菩提行，<a 
name="0542c18" id="0542c18"></a><br>　救拔眾生苦，　　永離諸憂惱。<a 
name="0542c19" id="0542c19"></a><br>　於一切生處，　　終不捨是心，<a 
name="0542c20" id="0542c20"></a><br>　勤修諸行願，　　勇猛求佛法。<a 
name="0542c21" id="0542c21"></a><br>　我等得善利，　　我等心欣樂，<a 
name="0542c22" id="0542c22"></a><br>　今遇釋師子，　　當得如來身。」</span></p><a 
name="0542c23" id="0542c23"></a><p style="text-indent: 0em; margin-left: 0em"><span class="linehead"></span>爾時世尊即便微笑，從其面門放種種光，青<a 
name="0542c24" id="0542c24"></a>黃赤白紅紫頗黎，照於無量無邊世界，乃<a 
name="0542c25" id="0542c25"></a>至梵世日月威光皆悉隱蔽，還遶三匝從佛<a 
name="0542c26" id="0542c26"></a>頂入。爾時尊者阿難即從座起，偏袒右肩右<a 
name="0542c27" id="0542c27"></a>膝著地，合掌向佛白言：「世尊！有何因緣現<a 
name="0542c28" id="0542c28"></a>此微笑？如佛所現，非無因緣。」即於佛前而<a 
name="0542c29" id="0542c29"></a>說偈言：</p><a 
name="0543a01" id="0543a01"></a><p><span class="lg">「諸佛最上之導師，　　不以無因現微笑，<a 
name="0543a02" id="0543a02"></a><br>　哀愍世間利益者，　　願說所為之因緣。<a 
name="0543a03" id="0543a03"></a><br>　貧乏眾生無法財，　　應說最上大乘施，<a 
name="0543a04" id="0543a04"></a><br>　能作世間盲冥眼，　　願說微笑之因緣。」</span></p><a 
name="0543a05" id="0543a05"></a><p style="text-indent: 0em; margin-left: 0em"><span class="linehead"></span>於時世尊告阿難曰：「汝見此五百長者今於<a 
name="0543a06" id="0543a06"></a>我所發阿耨多羅三藐三菩提心不？」</p><p style="text-indent: 0em; margin-left: 0em"><span class="linehead"></span>阿難白<a 
name="0543a07" id="0543a07"></a>言：「唯然已見。」</p><p style="text-indent: 0em; margin-left: 0em"><span class="linehead"></span>佛告阿難：「此五百長者，已於<a 
name="0543a08" id="0543a08"></a>往昔百千億那由他諸佛所，承事供養種諸<a 
name="0543a09" id="0543a09"></a>善根，今聞是法得無生忍。此諸長者，從是<a 
name="0543a10" id="0543a10"></a>已後不生惡趣，於人天中常受快樂。復於來<a 
name="0543a11" id="0543a11"></a>世彌勒佛所，供養恭敬尊重讚歎。及賢劫中<a 
name="0543a12" id="0543a12"></a>一切諸佛，悉皆承事恭敬供養，於諸佛所聽<a 
name="0543a13" id="0543a13"></a>聞正法，受持讀誦為他廣說。過二十五劫，各<a 
name="0543a14" id="0543a14"></a>於諸佛剎中成無上菩提，皆同一字號勝蓮<a 
name="0543a15" id="0543a15"></a>花藏如來、應、正等覺。」</p><p style="text-indent: 0em; margin-left: 0em"><span class="linehead"></span>爾時尊者阿難白佛言：<a 
name="0543a16" id="0543a16"></a>「世尊！希有世尊！希有善逝！當何名此廣大<a 
name="0543a17" id="0543a17"></a>法門？云何奉持？」</p><p style="text-indent: 0em; margin-left: 0em"><span class="linehead"></span>佛告阿難：「是法門名『菩薩<a 
name="0543a18" id="0543a18"></a>瑜伽師地』，亦名『勇猛授長者所問』，如是名號<a 
name="0543a19" id="0543a19"></a>汝當受持。」</p><p style="text-indent: 0em; margin-left: 0em"><span class="linehead"></span>佛說此經已，尊者阿難及諸比<a 
name="0543a20" id="0543a20"></a>丘，五百長者、諸菩薩眾，天、人、阿修羅等，聞<a 
name="0543a21" id="0543a21"></a>佛所說，皆大歡喜，信受奉行。</p><a 
name="0543a22" id="0543a22"></a><p><span class="juanname">大寶積經卷第九十六</span></p>
<hr>【經文資訊】大正藏第 11 冊 No. 0310 大寶積經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，CBETA 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index81ae.html?index=T11n0310" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T11n0310_096 by HTTrack Website Copier/3.x [XR&CO'2014], Tue, 07 Jun 2016 06:46:52 GMT -->
</html>
