<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T22n1421_029 by HTTrack Website Copier/3.x [XR&CO'2014], Tue, 07 Jun 2016 06:51:42 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=996987505&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT22n1421&amp;utmp=%2Fmobile%2Findex.php%3Findex%3DT22n1421_029&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index6d36-2.html?index=T22n1421_028" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第22冊<br/>No.1421 彌沙塞部和醯五分律 (30卷)<br/>【劉宋 佛陀什共竺道生等譯】<br/>第 29 卷</p>
	<a href="index7cb4.html?index=T22n1421_030" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T22">
<div class="root" id="1421" sutra_name="彌沙塞部和醯五分律" sutra_juan="[卷29]">　
<a 
name="0185b01" id="0185b01"></a><a 
name="0185b02" id="0185b02"></a><p><span class="juanname">五分律卷第二十九<span class="note">(彌沙塞)</span></span></p><a 
name="0185b03" id="0185b03"></a><a 
name="0185b04" id="0185b04"></a><p style="margin-left: 4em"><span class="byline">宋罽賓三藏佛陀什<a 
name="0185b05" id="0185b05"></a>共竺道生等譯</span></p><a 
name="0185b06" id="0185b06"></a><p style="margin-left: 3em"><span class="headname">第五分之八比丘尼法</span></p><a 
name="0185b07" id="0185b07"></a><p style="text-indent: 0em; margin-left: 0em"><span class="linehead"></span>爾時世尊還歸舍夷，未至迦維羅衛城，<a 
name="0185b08" id="0185b08"></a>止尼拘類樹下。淨飯王出迎，遙見世尊容<a 
name="0185b09" id="0185b09"></a>顏殊特，猶若金山，前禮佛足，而說偈言：</p><a 
name="0185b10" id="0185b10"></a><p><span class="lg">「生時相師記，　　我聞致初敬，<a 
name="0185b11" id="0185b11"></a><br>　樹傾時稽首，　　道成今三禮。」</span></p><a 
name="0185b12" id="0185b12"></a><p style="text-indent: 0em; margin-left: 0em"><span class="linehead"></span>說此偈已，&#x5374;坐一面。佛為說種種妙法，乃至<a 
name="0185b13" id="0185b13"></a>見法得果。從坐起，偏袒右肩，<span class="gaiji">[跍*月]<!--gaiji,,1[跍*月],2&#x4812;,3--></span>跪合掌，白<a 
name="0185b14" id="0185b14"></a>佛言：「世尊！願與我出家受具足戒。」佛即觀之，<a 
name="0185b15" id="0185b15"></a>見王出家更無所得，便白王言：「莫放逸！次第<a 
name="0185b16" id="0185b16"></a>自當得此妙法。」於是求受三歸五戒。受五戒<a 
name="0185b17" id="0185b17"></a>已，佛更為說種種妙法，示教利喜，還歸所住。<a 
name="0185b18" id="0185b18"></a>王歸宮已，庭中三唱：「若欲於如來正法律中<a 
name="0185b19" id="0185b19"></a>出家者聽。」</p><p style="text-indent: 0em; margin-left: 0em"><span class="linehead"></span>時摩訶波闍波提瞿曇彌聞王<a 
name="0185b20" id="0185b20"></a>此唱，即與五百釋女前後圍繞，持二新衣出<a 
name="0185b21" id="0185b21"></a>到佛所，頭面禮足，白佛言：「世尊！我自織此衣，<a 
name="0185b22" id="0185b22"></a>今以奉上，願垂納受！」佛言：「可以施僧，得大<a 
name="0185b23" id="0185b23"></a>果報！」復如上白，佛言：「可以施僧，我在僧數。」復<a 
name="0185b24" id="0185b24"></a>如上白，佛言：「我受一，以一施僧。」然後受教，<a 
name="0185b25" id="0185b25"></a>施佛及僧。瞿曇彌復白佛言：「願聽女人於佛<a 
name="0185b26" id="0185b26"></a>正法出家受具足戒！」佛言：「止，止，莫作是語！所<a 
name="0185b27" id="0185b27"></a>以者何？往古諸佛皆不聽女人出家。諸女人<a 
name="0185b28" id="0185b28"></a>輩自依於佛，在家剃頭著袈裟衣，勤行精進，<a 
name="0185b29" id="0185b29"></a>得獲道果。未來諸佛，亦復如是。我今聽汝以<a 
name="0185c01" id="0185c01"></a>此為法！」瞿曇彌如上三請，佛亦如上三不應<a 
name="0185c02" id="0185c02"></a>許。於是瞿曇彌便大啼哭，禮足而退。</p><a 
name="0185c03" id="0185c03"></a><p style="text-indent: 0em; margin-left: 0em"><span class="linehead"></span>佛從迦維羅衛與大比丘眾千二百五十人<a 
name="0185c04" id="0185c04"></a>俱，遊行人間。瞿曇彌與五百釋女自共剃頭，<a 
name="0185c05" id="0185c05"></a>著袈裟衣，啼泣隨後，恒於世尊宿處而宿。</p><a 
name="0185c06" id="0185c06"></a><p style="text-indent: 0em; margin-left: 0em"><span class="linehead"></span>佛漸遊行到舍衛城，住於祇洹，瞿曇彌及五<a 
name="0185c07" id="0185c07"></a>百釋女泣涕在門。阿難晨出見其如此，即問<a 
name="0185c08" id="0185c08"></a>其故，答言：「大德！世尊不聽女人出家受具足<a 
name="0185c09" id="0185c09"></a>戒，我等是以自悲悼耳！願為啟白，令得從志！」<a 
name="0185c10" id="0185c10"></a>阿難即還，頭面禮足，具以白佛。佛止阿難亦<a 
name="0185c11" id="0185c11"></a>如上說。阿難復白佛言：「佛生少日，母便命終。<a 
name="0185c12" id="0185c12"></a>瞿曇彌乳養世尊，至于長大，有此大恩如何<a 
name="0185c13" id="0185c13"></a>不報？」佛言：「我於瞿曇彌亦有大恩，其依我<a 
name="0185c14" id="0185c14"></a>故，識佛法僧，而生敬信。若人依善知識，識佛<a 
name="0185c15" id="0185c15"></a>法僧生信敬者，於彼人所，若以衣食醫藥<a 
name="0185c16" id="0185c16"></a>盡壽供養，所不能報！」阿難復白佛言：「若女人<a 
name="0185c17" id="0185c17"></a>出家受具足戒，能得沙門四道果不？」佛言：「能<a 
name="0185c18" id="0185c18"></a>得！」阿難言：「若得四道，世尊！何為不聽出家受<a 
name="0185c19" id="0185c19"></a>具足戒？」佛言：「今聽瞿曇彌受八不可越法，<a 
name="0185c20" id="0185c20"></a>便是出家得具足戒。何謂八？比丘尼半月應<a 
name="0185c21" id="0185c21"></a>從比丘眾乞教誡人；比丘尼不應於無比丘<a 
name="0185c22" id="0185c22"></a>處夏安居；比丘尼自恣時，應從比丘眾請三<a 
name="0185c23" id="0185c23"></a>事見聞疑罪；式叉摩那學二歲戒已，應在二部<a 
name="0185c24" id="0185c24"></a>僧中受具足戒；比丘尼不得罵比丘，不得於<a 
name="0185c25" id="0185c25"></a>白衣家說比丘破戒、破威儀、破見；比丘尼不<a 
name="0185c26" id="0185c26"></a>得舉比丘罪，而比丘得呵比丘尼；比丘尼犯<a 
name="0185c27" id="0185c27"></a>&#x9E81;惡罪，應在二部僧中半月行摩那埵，半<a 
name="0185c28" id="0185c28"></a>月行摩那埵已，應各二十僧中求出罪；比丘<a 
name="0185c29" id="0185c29"></a>尼雖受戒百歲，故應禮拜、起迎新受戒比丘。」<a 
name="0186a01" id="0186a01"></a>阿難受教，即出語瞿曇彌：「汝諦聽！我說佛所<a 
name="0186a02" id="0186a02"></a>教。」瞿曇彌更整衣服，遙禮佛足，長跪合掌，一<a 
name="0186a03" id="0186a03"></a>心而聽，阿難具說如上，瞿曇彌言：「猶如年少<a 
name="0186a04" id="0186a04"></a>男女淨潔，自喜沐浴身體，著新淨衣。有人惠<a 
name="0186a05" id="0186a05"></a>與瞻婆花鬘、婆師華鬘、優&#x9262;羅華鬘、阿提<a 
name="0186a06" id="0186a06"></a>目多伽花鬘，其人歡喜，兩手棒取舉著頭上。<a 
name="0186a07" id="0186a07"></a>我今頂受世尊法教，亦復如是。」復白阿難：「願<a 
name="0186a08" id="0186a08"></a>更為我入白世尊云，我已頂受八法！於八法<a 
name="0186a09" id="0186a09"></a>中，欲乞一願，願聽比丘尼隨大小禮比丘！如<a 
name="0186a10" id="0186a10"></a>何百歲比丘尼禮新受戒比丘？」</p><p style="text-indent: 0em; margin-left: 0em"><span class="linehead"></span>阿難復為白<a 
name="0186a11" id="0186a11"></a>佛，佛告阿難：「若我聽比丘尼隨大小禮比丘<a 
name="0186a12" id="0186a12"></a>者，無有是處。女人有五礙：不得作天帝釋、<a 
name="0186a13" id="0186a13"></a>魔天王、梵天王、轉輪聖王、三界法王。若不聽<a 
name="0186a14" id="0186a14"></a>女人出家受具足戒，佛之正法住世千歲；今<a 
name="0186a15" id="0186a15"></a>聽出家，則減五百年。猶如人家多女少男，當<a 
name="0186a16" id="0186a16"></a>知其家衰滅不久。」又告阿難：「若女人不於我<a 
name="0186a17" id="0186a17"></a>法出家受具足戒，我般泥洹後諸優婆塞、優<a 
name="0186a18" id="0186a18"></a>婆夷，當持四供，隨比丘後，白言：『大德！憐愍我<a 
name="0186a19" id="0186a19"></a>故，受我供養。』若出門見，便當牽臂言：『大德<a 
name="0186a20" id="0186a20"></a>於我有恩，乞暫過坐，使我獲安！』若道路相逢，<a 
name="0186a21" id="0186a21"></a>皆當解髮，拂比丘足，布令蹈上。今聽出家，此事<a 
name="0186a22" id="0186a22"></a>殆盡！」阿難聞已，悲恨流淚，白佛言：「世尊！我先<a 
name="0186a23" id="0186a23"></a>不聞，不知此法，求聽女人出家受具足戒。若<a 
name="0186a24" id="0186a24"></a>我先知，豈當三請？」佛告阿難：「勿復啼泣！魔蔽<a 
name="0186a25" id="0186a25"></a>汝心，是故爾耳！今聽女人出家受具足戒，當<a 
name="0186a26" id="0186a26"></a>應隨順我之所制，不得有違；我所不制，不得<a 
name="0186a27" id="0186a27"></a>妄制！」阿難即出，具以佛教語瞿曇彌。瞿曇彌<a 
name="0186a28" id="0186a28"></a>歡喜奉行，即成出家受具足戒。復白阿難：「此<a 
name="0186a29" id="0186a29"></a>五百釋女，今當云何受具足戒？願更為白！」阿<a 
name="0186b01" id="0186b01"></a>難即以白佛，佛言：「即聽波闍波提比丘尼為<a 
name="0186b02" id="0186b02"></a>作和尚，在比丘十眾中，白四羯磨受具足戒。<a 
name="0186b03" id="0186b03"></a>聽一時羯磨三人，不得至四。」</p><p style="text-indent: 0em; margin-left: 0em"><span class="linehead"></span>既受戒已，摩訶<a 
name="0186b04" id="0186b04"></a>波闍波提比丘尼，與五百比丘尼俱到佛所，<a 
name="0186b05" id="0186b05"></a>頭面禮足，白佛言：「世尊！我等云何著衣？」佛言：<a 
name="0186b06" id="0186b06"></a>「如比丘法。」又白：「云何食？」答言：「聽乞食。」又白：<a 
name="0186b07" id="0186b07"></a>「云何布薩？」答言：「聽別布薩，半月從比丘僧乞<a 
name="0186b08" id="0186b08"></a>教誡人。」又白：「云何結安居？」答言：「聽於屋下結<a 
name="0186b09" id="0186b09"></a>三月安居。」又白：「云何自恣？」答言：「聽別自恣。往<a 
name="0186b10" id="0186b10"></a>比丘僧中，請見聞疑罪。」又白：「云何受迦絺那<a 
name="0186b11" id="0186b11"></a>衣？」答言：「聽白二羯磨四月日受。」又白：「云何<a 
name="0186b12" id="0186b12"></a>畜皮革？」答言：「聽作行來革屣。」又白：「云何滅<a 
name="0186b13" id="0186b13"></a>諍？」佛言：「聽以七滅諍法，滅四事諍。」</p><a 
name="0186b14" id="0186b14"></a><p style="text-indent: 0em; margin-left: 0em"><span class="linehead"></span>爾時諸比丘尼不先授弟子二歲戒，便授大<a 
name="0186b15" id="0186b15"></a>戒，愚癡無知，不能學戒。以是白佛，佛言：「不應<a 
name="0186b16" id="0186b16"></a>爾，犯者突吉羅！應如是：先授二歲不得殺生、<a 
name="0186b17" id="0186b17"></a>二歲不得偷盜、二歲不得婬、二歲不得妄語、二<a 
name="0186b18" id="0186b18"></a>歲不得飲酒、二歲不得非時食。」</p><p style="text-indent: 0em; margin-left: 0em"><span class="linehead"></span>時有一比丘<a 
name="0186b19" id="0186b19"></a>尼媒嫁，犯僧伽婆尸沙。不知云何？以是白佛，<a 
name="0186b20" id="0186b20"></a>佛以是事集二部僧，告諸比丘：「聽二部僧白<a 
name="0186b21" id="0186b21"></a>四羯磨與彼比丘尼半月摩那埵。」</p><p style="text-indent: 0em; margin-left: 0em"><span class="linehead"></span>彼比丘尼<a 
name="0186b22" id="0186b22"></a>應到僧中，偏袒右肩，脫革屣，禮二部僧足，白<a 
name="0186b23" id="0186b23"></a>言：「大德僧聽！我某甲比丘尼媒嫁，犯僧伽婆<a 
name="0186b24" id="0186b24"></a>尸沙罪，今從僧乞半月摩那埵。願僧與我半<a 
name="0186b25" id="0186b25"></a>月摩那埵！」如是三乞。</p><p style="text-indent: 0em; margin-left: 0em"><span class="linehead"></span>應一比丘唱言：「大德僧<a 
name="0186b26" id="0186b26"></a>聽！此某甲比丘尼媒嫁，犯僧伽婆尸沙罪，從<a 
name="0186b27" id="0186b27"></a>僧乞半月摩那埵。僧今與半月摩那埵。若僧<a 
name="0186b28" id="0186b28"></a>時到僧忍聽。白如是。」</p><p style="text-indent: 0em; margin-left: 0em"><span class="linehead"></span>「大德僧聽！此某甲比丘<a 
name="0186b29" id="0186b29"></a>尼媒嫁，犯僧伽婆尸沙罪，從僧乞半月摩那<a 
name="0186c01" id="0186c01"></a>埵。僧今與半月摩那埵。誰諸長老忍，默然；不<a 
name="0186c02" id="0186c02"></a>忍者，說。」如是三說。</p><p style="text-indent: 0em; margin-left: 0em"><span class="linehead"></span>「僧已與某甲比丘尼半月<a 
name="0186c03" id="0186c03"></a>摩那埵竟；僧忍，默然故。是事如是持。」</p><p style="text-indent: 0em; margin-left: 0em"><span class="linehead"></span>僧既與<a 
name="0186c04" id="0186c04"></a>行摩那埵，應晨起掃灑比丘尼住處諸房，泥<a 
name="0186c05" id="0186c05"></a>治壁地，應有水處皆取令滿，諸有可作皆應<a 
name="0186c06" id="0186c06"></a>作之；若客比丘尼來、比丘尼去，亦皆應白。又<a 
name="0186c07" id="0186c07"></a>應將一比丘尼為伴至比丘住處，若有可作，<a 
name="0186c08" id="0186c08"></a>皆應如上作之；若客比丘來、若比丘去，亦皆<a 
name="0186c09" id="0186c09"></a>應白；日欲暮，還比丘尼住處。如是半月行已，<a 
name="0186c10" id="0186c10"></a>於二部僧各二十人中，求出罪羯磨，如比丘<a 
name="0186c11" id="0186c11"></a>法。</p><a 
name="0186c12" id="0186c12"></a><p style="text-indent: 0em; margin-left: 0em"><span class="linehead"></span>時諸比丘尼不禮比丘，無人教誡，愚癡無知，<a 
name="0186c13" id="0186c13"></a>不能學戒。以是白佛，佛呵責言：「我先說八不<a 
name="0186c14" id="0186c14"></a>可越法，百歲比丘尼禮新受戒比丘。云何於<a 
name="0186c15" id="0186c15"></a>今而不禮敬？」呵已，告諸比丘：「從今聽諸比<a 
name="0186c16" id="0186c16"></a>丘隨次禮上座；諸比丘尼禮一切比丘，亦隨<a 
name="0186c17" id="0186c17"></a>次自相禮；式叉摩那禮一切比丘、比丘尼，亦<a 
name="0186c18" id="0186c18"></a>隨次自相禮；沙彌亦如是；沙彌尼禮一切比<a 
name="0186c19" id="0186c19"></a>丘、比丘尼、式叉摩那、沙彌，亦隨次自相禮。」</p><p style="text-indent: 0em; margin-left: 0em"><span class="linehead"></span>有<a 
name="0186c20" id="0186c20"></a>比丘尼在高處禮下處比丘、或在比丘後、或<a 
name="0186c21" id="0186c21"></a>於傍邊禮、或手捉足、或膝著地禮。以是白<a 
name="0186c22" id="0186c22"></a>佛，佛言：「皆不應爾！聽比丘尼去比丘不近<a 
name="0186c23" id="0186c23"></a>不遠，合掌低頭，作是言：『和南。』」</p><a 
name="0186c24" id="0186c24"></a><p style="text-indent: 0em; margin-left: 0em"><span class="linehead"></span>時諸比丘尼髮長，佛言：「應求女人剃之。若無<a 
name="0186c25" id="0186c25"></a>女人，聽使男子；但不得獨、不得令捉，有餘比<a 
name="0186c26" id="0186c26"></a>丘尼伴為捉，然後使剃。」</p><p style="text-indent: 0em; margin-left: 0em"><span class="linehead"></span>時諸比丘尼，從比<a 
name="0186c27" id="0186c27"></a>丘尼受經，誦不能得。復有一比丘尼，從比丘<a 
name="0186c28" id="0186c28"></a>尼受一波羅提木叉，多日不能得。後從比丘<a 
name="0186c29" id="0186c29"></a>受即得。以是白佛，佛言：「聽比丘尼從比丘<a 
name="0187a01" id="0187a01"></a>受經。若經中有&#x9E81;惡語，聽書授；若不知書，聽<a 
name="0187a02" id="0187a02"></a>隔障授；若無障隔，聽相背授。」</p><p style="text-indent: 0em; margin-left: 0em"><span class="linehead"></span>有諸比丘尼與<a 
name="0187a03" id="0187a03"></a>比丘共布薩，見比丘犯罪，便欲舉之。以是白<a 
name="0187a04" id="0187a04"></a>佛，佛言：「比丘尼不得共比丘布薩。應半月請<a 
name="0187a05" id="0187a05"></a>一比丘，令從比丘僧乞教誡人。」</p><p style="text-indent: 0em; margin-left: 0em"><span class="linehead"></span>諸比丘不肯<a 
name="0187a06" id="0187a06"></a>為乞，佛言：「聽比丘尼為作供養，&#x9262;囊、漉水囊、<a 
name="0187a07" id="0187a07"></a>腰繩、香油、前食、後食。」</p><p style="text-indent: 0em; margin-left: 0em"><span class="linehead"></span>或未布薩為白、或已布<a 
name="0187a08" id="0187a08"></a>薩乃白，佛言：「不應爾！應於唱說不來諸比<a 
name="0187a09" id="0187a09"></a>丘欲清淨時，從坐起，在僧前立，白言：『大德僧<a 
name="0187a10" id="0187a10"></a>聽！某精舍和合比丘尼僧，頂禮和合比丘僧<a 
name="0187a11" id="0187a11"></a>足，乞教誡人。』」</p><p style="text-indent: 0em; margin-left: 0em"><span class="linehead"></span>若僧先已差教誡人，上座應答：<a 
name="0187a12" id="0187a12"></a>「從某甲比丘受。」若僧無所差人，有能說法者，<a 
name="0187a13" id="0187a13"></a>應答：「往某甲比丘邊受。」若復無者，應答：「此無<a 
name="0187a14" id="0187a14"></a>差教誡人，又無能說法者。汝等莫放逸！」</p><p style="text-indent: 0em; margin-left: 0em"><span class="linehead"></span>諸比<a 
name="0187a15" id="0187a15"></a>丘尼明日應來問：「乞教誡比丘竟，為白僧不？」<a 
name="0187a16" id="0187a16"></a>此比丘應傳上座語，語之。</p><a 
name="0187a17" id="0187a17"></a><p style="text-indent: 0em; margin-left: 0em"><span class="linehead"></span>有諸比丘尼，共比丘自恣。比丘尼欲往阿練<a 
name="0187a18" id="0187a18"></a>若處就比丘自恣，道中遇賊、水、火，有命難、梵<a 
name="0187a19" id="0187a19"></a>行難、衣&#x9262;難；又更相待，稽留自恣。以是白佛，<a 
name="0187a20" id="0187a20"></a>佛言：「比丘尼不得共比丘自恣，應別自恣，從<a 
name="0187a21" id="0187a21"></a>比丘僧請見聞疑罪。」</p><p style="text-indent: 0em; margin-left: 0em"><span class="linehead"></span>時聚落中無比丘，諸比<a 
name="0187a22" id="0187a22"></a>丘尼往阿練若處請見聞疑罪，或道遠不達、<a 
name="0187a23" id="0187a23"></a>或彼比丘不為和合，遂不得請。以是白佛，佛<a 
name="0187a24" id="0187a24"></a>言：「聽阿練若處比丘為比丘尼來聚落自恣、<a 
name="0187a25" id="0187a25"></a>為其和合。諸比丘尼應先集眾自恣，然後差<a 
name="0187a26" id="0187a26"></a>比丘尼，就比丘僧請見聞疑罪。」</p><p style="text-indent: 0em; margin-left: 0em"><span class="linehead"></span>至已，偏袒右<a 
name="0187a27" id="0187a27"></a>肩，脫革屣，遙禮僧足。然後入僧中，合掌曲身，<a 
name="0187a28" id="0187a28"></a>白言：「某精舍和合，比丘尼僧頂禮和合比丘<a 
name="0187a29" id="0187a29"></a>僧足。我等比丘尼僧和合，請大德僧自恣說<a 
name="0187b01" id="0187b01"></a>見聞疑罪。」如是三請。</p><a 
name="0187b02" id="0187b02"></a><p style="text-indent: 0em; margin-left: 0em"><span class="linehead"></span>時諸比丘語波闍波提比丘尼言：「汝無和尚，<a 
name="0187b03" id="0187b03"></a>不成出家受具足戒。」彼便生疑，以是白佛，佛<a 
name="0187b04" id="0187b04"></a>言：「汝受八不可越法時，已是出家受具足戒。」</p><a 
name="0187b05" id="0187b05"></a><p style="text-indent: 0em; margin-left: 0em"><span class="linehead"></span>有比丘尼誘弄比丘言：「我是族姓，禮儀備舉，<a 
name="0187b06" id="0187b06"></a>女工具足。」意欲給侍彼比丘，便生染著心，<a 
name="0187b07" id="0187b07"></a>不復樂道，遂致反俗。諸比丘以是白佛。佛言：<a 
name="0187b08" id="0187b08"></a>「比丘尼不應誘弄比丘，犯者突吉羅！」</p><p style="text-indent: 0em; margin-left: 0em"><span class="linehead"></span>有諸<a 
name="0187b09" id="0187b09"></a>比丘尼來比丘住處，或露胸&#x8107;、或露髀膞，<a 
name="0187b10" id="0187b10"></a>諸比丘見生染著心，不復樂道，遂致反俗。諸<a 
name="0187b11" id="0187b11"></a>比丘以是白佛，佛言：「不應爾！從今不聽比丘<a 
name="0187b12" id="0187b12"></a>尼入比丘住處！」</p><p style="text-indent: 0em; margin-left: 0em"><span class="linehead"></span>既不得入，便無教誡，愚闇無<a 
name="0187b13" id="0187b13"></a>知，不能學戒。以是白佛，佛言：「若如法比丘<a 
name="0187b14" id="0187b14"></a>尼聽入，亦應喚來。」</p><p style="text-indent: 0em; margin-left: 0em"><span class="linehead"></span>既喚不來，佛言：「喚不來，突<a 
name="0187b15" id="0187b15"></a>吉羅！」</p><p style="text-indent: 0em; margin-left: 0em"><span class="linehead"></span>時諸比丘尼不共比丘語，無人教誡，愚<a 
name="0187b16" id="0187b16"></a>闇無知，不能學戒。諸比丘尼以是白佛，佛言：<a 
name="0187b17" id="0187b17"></a>「不應爾，犯者突吉羅！」</p><a 
name="0187b18" id="0187b18"></a><p style="text-indent: 0em; margin-left: 0em"><span class="linehead"></span>時優蹉比丘尼數數犯罪，比丘尼僧與作不<a 
name="0187b19" id="0187b19"></a>見罪羯磨，便啼哭言：「我愚癡，僧與我作不見<a 
name="0187b20" id="0187b20"></a>罪羯磨，我或於中更犯&#x9E81;罪！願僧為我解此<a 
name="0187b21" id="0187b21"></a>羯磨！」諸比丘尼以是白佛，佛言：「不應為解羯<a 
name="0187b22" id="0187b22"></a>磨，應白二羯磨差一比丘尼伴之，共語、共同<a 
name="0187b23" id="0187b23"></a>行止。」</p><p style="text-indent: 0em; margin-left: 0em"><span class="linehead"></span>一比丘尼唱言：「阿姨僧聽！今差某甲<a 
name="0187b24" id="0187b24"></a>比丘尼，伴優蹉比丘尼共語、共同行止。若僧<a 
name="0187b25" id="0187b25"></a>時到僧忍聽。白如是。」</p><p style="text-indent: 0em; margin-left: 0em"><span class="linehead"></span>「阿姨僧聽！今差某<span class="corr" title='[申&gt;甲]'>甲</span>比<a 
name="0187b26" id="0187b26"></a>丘尼，伴優蹉比丘尼共語、共同行止。誰諸阿姨<a 
name="0187b27" id="0187b27"></a>忍，默然；不忍者，說。僧已差某甲比丘尼，伴優<a 
name="0187b28" id="0187b28"></a>蹉比丘尼竟；僧忍，默然故。是事如是持。」</p><p style="text-indent: 0em; margin-left: 0em"><span class="linehead"></span>有比<a 
name="0187b29" id="0187b29"></a>丘尼月水出，污&#x811A;及衣；入聚落乞食，諸白衣<a 
name="0187c01" id="0187c01"></a>見譏呵。佛言：「若比丘尼月水出時，不聽入聚<a 
name="0187c02" id="0187c02"></a>落乞食。聽聚糧，亦聽弟子并為乞；若無弟子，<a 
name="0187c03" id="0187c03"></a>聽著月水衣乞食。」</p><p style="text-indent: 0em; margin-left: 0em"><span class="linehead"></span>有諸貴姓女出家不著覆肩<a 
name="0187c04" id="0187c04"></a>衣，諸白衣見其肩臂，共調弄之，皆懷慚恥。諸<a 
name="0187c05" id="0187c05"></a>比丘尼以是白佛，佛言：「聽著覆肩衣！」</p><p style="text-indent: 0em; margin-left: 0em"><span class="linehead"></span>時諸比<a 
name="0187c06" id="0187c06"></a>丘尼弟子學二歲戒不合意，便與受具足戒。<a 
name="0187c07" id="0187c07"></a>佛言：「不應爾，犯者突吉羅！從<span class="corr" title='[令&gt;今]'>今</span>聽合和尚、<a 
name="0187c08" id="0187c08"></a>阿闍梨意，乃為集十眾。」</p><p style="text-indent: 0em; margin-left: 0em"><span class="linehead"></span>至受戒處，將欲受戒<a 
name="0187c09" id="0187c09"></a>人著眼見，耳不聞處，和尚應為求羯磨師<a 
name="0187c10" id="0187c10"></a>及教誡師。得已，羯磨師應羯磨教誡師，令出<a 
name="0187c11" id="0187c11"></a>外教，唱言：「阿姨僧聽！某甲求某甲受具足戒，<a 
name="0187c12" id="0187c12"></a>某甲作教誡師。若僧時到僧忍聽。白如是。」</p><p style="text-indent: 0em; margin-left: 0em"><span class="linehead"></span>彼<a 
name="0187c13" id="0187c13"></a>教誡師應行初法，先問和尚：「此欲受具足戒<a 
name="0187c14" id="0187c14"></a>人，學二歲戒日滿不？衣&#x9262;具不？」若言不具，應<a 
name="0187c15" id="0187c15"></a>語令具；若言具，復應問：「為是己有？為是借？」若<a 
name="0187c16" id="0187c16"></a>言借，應語借主捨與；然後乃往欲受戒人所，<a 
name="0187c17" id="0187c17"></a>語言：「汝莫恐怖，須臾當著汝於高勝處！」</p><p style="text-indent: 0em; margin-left: 0em"><span class="linehead"></span>若<a 
name="0187c18" id="0187c18"></a>先不諳悉，應小披衣觀看，無遮受戒法不？<a 
name="0187c19" id="0187c19"></a>問言：「何者是汝僧伽梨、憂多羅僧、安陀會、<a 
name="0187c20" id="0187c20"></a>覆肩衣、水浴衣？」彼若不識，應語令識。次與<a 
name="0187c21" id="0187c21"></a>受衣&#x9262;，如比丘中說。</p><p style="text-indent: 0em; margin-left: 0em"><span class="linehead"></span>復應語言：「汝某甲聽！今<a 
name="0187c22" id="0187c22"></a>是實語時，我今問汝，若有當言有，若無當言<a 
name="0187c23" id="0187c23"></a>無。女人有如是病：癩病、白癩病、乾痟病、癲<a 
name="0187c24" id="0187c24"></a>狂病、癰疽、漏病、脂出病，如是等重病，汝有不？<a 
name="0187c25" id="0187c25"></a>不負債不？非他婦不？夫主聽不？不屬官不？<a 
name="0187c26" id="0187c26"></a>非婢不？是人不？是女人不？女根具足不？汝<a 
name="0187c27" id="0187c27"></a>非黃門不？非石女不？非二道合不？月水出不？<a 
name="0187c28" id="0187c28"></a>不常出不？學二歲戒日滿不？已求和尚未？<a 
name="0187c29" id="0187c29"></a>父母聽不？欲受具足戒不？如我今問，後僧<a 
name="0188a01" id="0188a01"></a>中亦當如是問汝，汝亦當如是答彼。」</p><p style="text-indent: 0em; margin-left: 0em"><span class="linehead"></span>教誡師<a 
name="0188a02" id="0188a02"></a>應還僧中立，白言：「我已問竟！」</p><p style="text-indent: 0em; margin-left: 0em"><span class="linehead"></span>羯磨師應白僧<a 
name="0188a03" id="0188a03"></a>言：「阿姨僧聽！某甲求某甲受具足戒，某甲<a 
name="0188a04" id="0188a04"></a>已問竟，今聽將來。若僧時到僧忍聽。白如是。」</p><a 
name="0188a05" id="0188a05"></a><p style="text-indent: 0em; margin-left: 0em"><span class="linehead"></span>教師應往將來，教禮僧足。禮已，將至羯磨師<a 
name="0188a06" id="0188a06"></a>前，教<span class="gaiji">[跍*月]<!--gaiji,,1[跍*月],2&#x4812;,3--></span>跪合掌向羯磨師，從僧乞受具足戒。<a 
name="0188a07" id="0188a07"></a>教言：「我某甲，求某甲和尚受具足戒；今從僧<a 
name="0188a08" id="0188a08"></a>乞受具足戒，和尚某甲。僧濟拔我，憐愍故！」如<a 
name="0188a09" id="0188a09"></a>是三乞。</p><p style="text-indent: 0em; margin-left: 0em"><span class="linehead"></span>教師然後還復坐，羯磨師應白僧：<a 
name="0188a10" id="0188a10"></a>「阿姨僧聽！此某甲，求某甲受具足戒；彼從<a 
name="0188a11" id="0188a11"></a>僧乞受具足戒，和尚某甲。我今於僧中問諸<a 
name="0188a12" id="0188a12"></a>難事。若僧時到僧忍聽。白如是。」</p><p style="text-indent: 0em; margin-left: 0em"><span class="linehead"></span>應語言：「汝<a 
name="0188a13" id="0188a13"></a>聽！今是實語時，我今問汝，若有便言有，若<a 
name="0188a14" id="0188a14"></a>無便言無。」乃至「欲受戒不？」皆如上問。</p><p style="text-indent: 0em; margin-left: 0em"><span class="linehead"></span>如上問<a 
name="0188a15" id="0188a15"></a>已，羯磨師復應唱言：「阿姨僧聽！此某甲，求<a 
name="0188a16" id="0188a16"></a>某甲受具足戒；彼從僧乞受具足戒，自說無<a 
name="0188a17" id="0188a17"></a>諸難事、學二歲戒滿、五衣&#x9262;具、已求和尚、父<a 
name="0188a18" id="0188a18"></a>母已聽，欲受具足戒。僧今與某甲受具足<a 
name="0188a19" id="0188a19"></a>戒，和尚某甲。若僧時到僧忍聽。白如是。」</p><p style="text-indent: 0em; margin-left: 0em"><span class="linehead"></span>「阿<a 
name="0188a20" id="0188a20"></a>姨僧聽！某甲，求某甲受具足戒。」乃至「和尚<a 
name="0188a21" id="0188a21"></a>某甲。誰諸阿姨忍，默然；不忍者，說。」如是第二、<a 
name="0188a22" id="0188a22"></a>第三說。</p><p style="text-indent: 0em; margin-left: 0em"><span class="linehead"></span>「僧已與某甲受具足戒，和尚某甲竟；<a 
name="0188a23" id="0188a23"></a>僧忍，默然故。是事如是持。」</p><p style="text-indent: 0em; margin-left: 0em"><span class="linehead"></span>彼和尚、阿闍梨，<a 
name="0188a24" id="0188a24"></a>復應集十比丘尼僧，將受戒人往比丘僧中。<a 
name="0188a25" id="0188a25"></a>在比丘羯磨師前小遠，兩膝著地，乞受具足<a 
name="0188a26" id="0188a26"></a>戒。羯磨師應教言：「我某甲，求某甲和尚受具<a 
name="0188a27" id="0188a27"></a>足戒，已於一眾中受具足戒竟，清淨無諸難<a 
name="0188a28" id="0188a28"></a>事、已學二歲戒滿、衣&#x9262;具足、已求和尚、父<a 
name="0188a29" id="0188a29"></a>母已聽、不犯&#x9E81;惡罪，欲受具足戒；今從僧<a 
name="0188b01" id="0188b01"></a>乞受具足戒，和尚某甲。僧濟拔我，憐愍故！」如<a 
name="0188b02" id="0188b02"></a>是三乞。</p><a 
name="0188b03" id="0188b03"></a><p style="text-indent: 0em; margin-left: 0em"><span class="linehead"></span>三乞已，羯磨師應白：「大德僧聽！此某甲，求某<a 
name="0188b04" id="0188b04"></a>甲受具足戒，已於一眾中受具足戒竟，清淨<a 
name="0188b05" id="0188b05"></a>無諸難事、已學二歲戒滿、先所應作已作、衣<a 
name="0188b06" id="0188b06"></a>&#x9262;具足、已求和尚、父母已聽、不犯&#x9E81;惡罪，<a 
name="0188b07" id="0188b07"></a>欲受具足戒；今從僧乞受具足戒，和尚某<a 
name="0188b08" id="0188b08"></a>甲。僧今與某甲受具足戒，和尚某甲。若僧時<a 
name="0188b09" id="0188b09"></a>到僧忍聽。白如是。」</p><p style="text-indent: 0em; margin-left: 0em"><span class="linehead"></span>「大德僧聽！此某甲，求某甲<a 
name="0188b10" id="0188b10"></a>受具足戒。」乃至「僧今與某甲受具足戒，和<a 
name="0188b11" id="0188b11"></a>尚某甲。誰諸長老忍，默然；不忍者，說。」如是第<a 
name="0188b12" id="0188b12"></a>二、第三說。</p><p style="text-indent: 0em; margin-left: 0em"><span class="linehead"></span>「僧已與某甲受具足戒，和尚某甲<a 
name="0188b13" id="0188b13"></a>竟；僧忍，默然故。是事如是持。」</p><a 
name="0188b14" id="0188b14"></a><p style="text-indent: 0em; margin-left: 0em"><span class="linehead"></span>復應語言：「某甲聽！如來、應供、等正覺說八波<a 
name="0188b15" id="0188b15"></a>羅夷法，若比丘尼犯此一一法，非比丘尼、非<a 
name="0188b16" id="0188b16"></a>釋種女。一切不得婬，乃至以染著心看他男<a 
name="0188b17" id="0188b17"></a>子。若比丘尼，行婬法乃至畜生，非比丘尼、非<a 
name="0188b18" id="0188b18"></a>釋種女。是中盡形壽不應犯！」若能持，當言：<a 
name="0188b19" id="0188b19"></a>「能！」</p><p style="text-indent: 0em; margin-left: 0em"><span class="linehead"></span>「一切不得偷盜，乃至草葉。若比丘尼，若聚<a 
name="0188b20" id="0188b20"></a>落、若空地，他所守護物，盜五錢、若過五錢，非<a 
name="0188b21" id="0188b21"></a>比丘尼、非釋種女。是中盡形壽不得犯！」若<a 
name="0188b22" id="0188b22"></a>能持，當言：「能！」</p><p style="text-indent: 0em; margin-left: 0em"><span class="linehead"></span>「一切不得殺生，乃至蟻子。若比<a 
name="0188b23" id="0188b23"></a>丘尼，若人、若似人，自手斷命、持刀授與、教人<a 
name="0188b24" id="0188b24"></a>殺、教死、讚死，非比丘尼、非釋種女。是中盡形<a 
name="0188b25" id="0188b25"></a>壽不應犯！」若能持，當言：「能！」</p><p style="text-indent: 0em; margin-left: 0em"><span class="linehead"></span>「一切不得妄語，乃<a 
name="0188b26" id="0188b26"></a>至戲笑。若比丘尼，自無過人法，若言有諸禪<a 
name="0188b27" id="0188b27"></a>解脫、三昧、正受、若道、若果，非比丘尼、非釋種<a 
name="0188b28" id="0188b28"></a>女。是中盡形壽不應犯！」若能持，當言：「能！」</p><p style="text-indent: 0em; margin-left: 0em"><span class="linehead"></span>「一<a 
name="0188b29" id="0188b29"></a>切不得親近男子。若比丘尼，欲盛變心摩觸<a 
name="0188c01" id="0188c01"></a>男子身，髮已下，膝已上；若男子作如此摩觸，<a 
name="0188c02" id="0188c02"></a>亦不得受，若按、若掐、若舉、若下、若捉、若牽，非<a 
name="0188c03" id="0188c03"></a>比丘尼、非釋種女。是中盡形壽不應犯！」若能<a 
name="0188c04" id="0188c04"></a>持，當言：「能！」</p><a 
name="0188c05" id="0188c05"></a><p style="text-indent: 0em; margin-left: 0em"><span class="linehead"></span>「一切不得與男子共住、共語。若比丘尼，欲盛<a 
name="0188c06" id="0188c06"></a>變心受男子，若捉手、若捉衣、若期行、若獨共<a 
name="0188c07" id="0188c07"></a>行、若獨共住、若獨共語、若獨共坐、若以身相近，<a 
name="0188c08" id="0188c08"></a>具是八事，非比丘尼、非釋種女。是中盡形壽<a 
name="0188c09" id="0188c09"></a>不應犯！」若能持，當言：「能！」</p><a 
name="0188c10" id="0188c10"></a><p style="text-indent: 0em; margin-left: 0em"><span class="linehead"></span>「一切不得隨順非法比丘語。若比丘尼，知和<a 
name="0188c11" id="0188c11"></a>合比丘僧，如法舉比丘；而隨順此比丘。諸比<a 
name="0188c12" id="0188c12"></a>丘尼語言：『姊妹！此比丘，為和合比丘僧如法<a 
name="0188c13" id="0188c13"></a>舉。汝莫隨順！』如是諫，堅持不捨；應第二、第三<a 
name="0188c14" id="0188c14"></a>諫。第二、第三諫，捨是事善；不捨者，非比丘尼、<a 
name="0188c15" id="0188c15"></a>非釋種女。是中盡形壽不應犯！」若能持當<a 
name="0188c16" id="0188c16"></a>言：「能！」</p><p style="text-indent: 0em; margin-left: 0em"><span class="linehead"></span>「一切不應覆藏他&#x9E81;惡罪。若比丘尼，知<a 
name="0188c17" id="0188c17"></a>他比丘尼犯波羅夷罪。彼後時，若罷道、若死、<a 
name="0188c18" id="0188c18"></a>若遠行、若被舉、若根變，語諸比丘尼，作如是<a 
name="0188c19" id="0188c19"></a>語：『我先知是比丘尼犯波羅夷罪。』不白僧、不<a 
name="0188c20" id="0188c20"></a>向人說，非比丘尼、非釋種女。是中盡形壽不<a 
name="0188c21" id="0188c21"></a>應犯！」若能持，當言：「能！」</p><a 
name="0188c22" id="0188c22"></a><p style="text-indent: 0em; margin-left: 0em"><span class="linehead"></span>「諸佛世尊善能說喻，示現現事：猶如針鼻<a 
name="0188c23" id="0188c23"></a>缺，不復任針用；猶如人死，終不能以此身更<a 
name="0188c24" id="0188c24"></a>生；猶如多羅樹心斷，不生不長；猶如石破，不<a 
name="0188c25" id="0188c25"></a>可還合。若比丘尼，於此八法犯一一法，還得<a 
name="0188c26" id="0188c26"></a>比丘尼，無有是處。」</p><a 
name="0188c27" id="0188c27"></a><p style="text-indent: 0em; margin-left: 0em"><span class="linehead"></span>復應語言：「汝某甲聽！如來、應供、等正覺說是<a 
name="0188c28" id="0188c28"></a>八不可越法，汝盡形壽不應越。比丘尼半月<a 
name="0188c29" id="0188c29"></a>應從比丘眾乞教誡人；比丘尼不應於無比<a 
name="0189a01" id="0189a01"></a>丘處夏安居；比丘尼自恣時，應從比丘眾請<a 
name="0189a02" id="0189a02"></a>三事見聞疑罪；式叉摩那學二歲戒已，應在<a 
name="0189a03" id="0189a03"></a>二部僧中受具足戒；比丘尼不得罵比丘，不<a 
name="0189a04" id="0189a04"></a>得於白衣家說比丘破威儀、破戒、破見；比丘<a 
name="0189a05" id="0189a05"></a>尼不應舉比丘罪，比丘得呵比丘尼；比丘尼<a 
name="0189a06" id="0189a06"></a>犯&#x9E81;惡罪，應在二部僧中半月行摩那埵，半<a 
name="0189a07" id="0189a07"></a>月行摩那埵已，應各二十僧中求出罪；比丘<a 
name="0189a08" id="0189a08"></a>尼雖先受戒百歲，故應禮拜、起迎新受戒比<a 
name="0189a09" id="0189a09"></a>丘。」</p><p style="text-indent: 0em; margin-left: 0em"><span class="linehead"></span>復應語言：「汝某甲聽！如來、應供、等正覺<a 
name="0189a10" id="0189a10"></a>說是四依法，盡形壽依是出家受具足戒。依<a 
name="0189a11" id="0189a11"></a>糞掃衣，出家受具足戒。」若能，當言：「能！」</p><p style="text-indent: 0em; margin-left: 0em"><span class="linehead"></span>「若得長<a 
name="0189a12" id="0189a12"></a>衣，劫貝衣、欽婆羅衣、俱捨耶衣、芻摩衣、芻彌衣、<a 
name="0189a13" id="0189a13"></a>婆舍那衣、阿呵那衣、瞿茶伽衣、麻衣應受。」</p><p style="text-indent: 0em; margin-left: 0em"><span class="linehead"></span>「依<a 
name="0189a14" id="0189a14"></a>乞食法，出家受具足戒。」若能，當言：「能！」</p><p style="text-indent: 0em; margin-left: 0em"><span class="linehead"></span>「若得<a 
name="0189a15" id="0189a15"></a>長食，僧食、前食後食、請食應受。」</p><a 
name="0189a16" id="0189a16"></a><p style="text-indent: 0em; margin-left: 0em"><span class="linehead"></span>「依&#x9E81;弊臥具，出家受具足戒。」若能，當言：「能！」</p><p style="text-indent: 0em; margin-left: 0em"><span class="linehead"></span>「若<a 
name="0189a17" id="0189a17"></a>長得庵屋、重屋、大小房、方圓屋應受。」</p><p style="text-indent: 0em; margin-left: 0em"><span class="linehead"></span>「依下<a 
name="0189a18" id="0189a18"></a>賤藥，出家受具足戒。」若能，當言：「能！」</p><p style="text-indent: 0em; margin-left: 0em"><span class="linehead"></span>「若長得酥、<a 
name="0189a19" id="0189a19"></a>油、蜜、石蜜應受。」</p><p style="text-indent: 0em; margin-left: 0em"><span class="linehead"></span>復應語言：「某甲聽！汝已白<a 
name="0189a20" id="0189a20"></a>四羯磨受具足戒竟，羯磨如法。諸天、龍、鬼神、<a 
name="0189a21" id="0189a21"></a>乾闥婆常作是願：『我等何時當得人身，出家<a 
name="0189a22" id="0189a22"></a>受具足戒？』汝今已得，如人得受王位，汝今受<a 
name="0189a23" id="0189a23"></a>比丘尼法亦如是。汝當忍易共語、易受教誡！<a 
name="0189a24" id="0189a24"></a>當學三戒，滅三毒，出三界成阿羅漢果。餘所<a 
name="0189a25" id="0189a25"></a>不知者，和尚、阿闍梨當為汝說。」</p><a 
name="0189a26" id="0189a26"></a><p style="text-indent: 0em; margin-left: 0em"><span class="linehead"></span>時有一婬女名半迦尸，於正法律出家，欲往<a 
name="0189a27" id="0189a27"></a>阿練若住處受具足戒。諸賊聞之欲逆道伺<a 
name="0189a28" id="0189a28"></a>取，彼女人亦聞不敢去。諸比丘尼以是白佛，<a 
name="0189a29" id="0189a29"></a>佛言：「聽白四羯磨遙為受具足戒。」</p><p style="text-indent: 0em; margin-left: 0em"><span class="linehead"></span>彼和尚、阿<a 
name="0189b01" id="0189b01"></a>闍梨先為集十比丘尼僧，與受戒竟，置受戒<a 
name="0189b02" id="0189b02"></a>人著一處；將十比丘尼僧往阿練若處，皆禮<a 
name="0189b03" id="0189b03"></a>比丘僧足。</p><p style="text-indent: 0em; margin-left: 0em"><span class="linehead"></span>羯磨師為從僧乞戒言：「大德僧聽！<a 
name="0189b04" id="0189b04"></a>某甲，求某甲受具足戒；已於一眾中受具足<a 
name="0189b05" id="0189b05"></a>戒竟，清淨無諸難事、已學二歲戒滿、先所<a 
name="0189b06" id="0189b06"></a>應作已作、衣&#x9262;具足、已求和尚、父母聽許、<a 
name="0189b07" id="0189b07"></a>不犯&#x9E81;惡罪，欲受具足戒；今從僧乞受具足<a 
name="0189b08" id="0189b08"></a>戒，和尚某甲。願僧濟拔之，憐愍故！」如是三乞。</p><a 
name="0189b09" id="0189b09"></a><p style="text-indent: 0em; margin-left: 0em"><span class="linehead"></span>比丘羯磨師應以其乞辭如上白四羯磨。羯<a 
name="0189b10" id="0189b10"></a>磨已，和尚、阿闍梨，將十比丘尼僧還至本<a 
name="0189b11" id="0189b11"></a>受戒處，呼受戒人，令禮僧足，在羯磨師前<a 
name="0189b12" id="0189b12"></a><span class="gaiji">[跍*月]<!--gaiji,,1[跍*月],2&#x4812;,3--></span>跪合掌。羯磨師為說僧所作白四羯磨，令<a 
name="0189b13" id="0189b13"></a>聽已，然後如上具說八墮法、四譬喻法、八不<a 
name="0189b14" id="0189b14"></a>可越法、四依法，乃至「餘所不知者，和尚、阿闍<a 
name="0189b15" id="0189b15"></a>梨當為汝說。」</p><p style="text-indent: 0em; margin-left: 0em"><span class="linehead"></span>有諸比丘尼著光色衣，以為飾<a 
name="0189b16" id="0189b16"></a>好。諸白衣譏呵言：「此比丘尼似婬女，欲求男<a 
name="0189b17" id="0189b17"></a>子！」諸比丘尼以是白佛，佛言：「不應爾，犯者突<a 
name="0189b18" id="0189b18"></a>吉羅！」</p><p style="text-indent: 0em; margin-left: 0em"><span class="linehead"></span>有諸比丘尼畫眼，佛言：「不應爾，犯者<a 
name="0189b19" id="0189b19"></a>突吉羅！」</p><p style="text-indent: 0em; margin-left: 0em"><span class="linehead"></span>有諸比丘尼患眼須畫，佛言：「病者<a 
name="0189b20" id="0189b20"></a>聽畫。」</p><p style="text-indent: 0em; margin-left: 0em"><span class="linehead"></span>有諸比丘尼在比丘前行，佛言：「不應<a 
name="0189b21" id="0189b21"></a>爾，犯者突吉羅！」</p><p style="text-indent: 0em; margin-left: 0em"><span class="linehead"></span>有諸比丘尼遙見比丘來，便<a 
name="0189b22" id="0189b22"></a>住不敢前去，妨乞食。佛言：「若去遠者，聽在前<a 
name="0189b23" id="0189b23"></a>行。」</p><p style="text-indent: 0em; margin-left: 0em"><span class="linehead"></span>有諸比丘尼在比丘前嗅氣唾地，佛言：「不<a 
name="0189b24" id="0189b24"></a>應爾，犯者突吉羅！」</p><p style="text-indent: 0em; margin-left: 0em"><span class="linehead"></span>有諸比丘尼加趺坐，月水<a 
name="0189b25" id="0189b25"></a>出污&#x811A;跟，人見譏呵；又有一比丘尼加趺<a 
name="0189b26" id="0189b26"></a>坐，蜣<span class="corr" title='[蛝&gt;蜋] cf.【麗】'>蜋</span>虫入女根中，以此致病。白佛，佛言：「一<a 
name="0189b27" id="0189b27"></a>切比丘尼皆應累趺坐，若加趺坐應互伸一<a 
name="0189b28" id="0189b28"></a>&#x811A;，犯者突吉羅！」</p><p style="text-indent: 0em; margin-left: 0em"><span class="linehead"></span>有居士欲與比丘尼貿易住<a 
name="0189b29" id="0189b29"></a>處，諸比丘尼不敢。佛言：「聽與貿易。」</p><p style="text-indent: 0em; margin-left: 0em"><span class="linehead"></span>有諸比丘<a 
name="0189c01" id="0189c01"></a>尼如刺靴法，張衣刺。佛言：「不應爾！若衣捲縮，<a 
name="0189c02" id="0189c02"></a>聽安綦。」</p><p style="text-indent: 0em; margin-left: 0em"><span class="linehead"></span>有諸比丘尼於住處，處處大小便，<a 
name="0189c03" id="0189c03"></a>臭穢。佛言：「不應爾，犯者突吉羅！應作廁。」</p><p style="text-indent: 0em; margin-left: 0em"><span class="linehead"></span>諸<a 
name="0189c04" id="0189c04"></a>比丘尼深作廁坑，落胎著中，除糞人見，譏呵<a 
name="0189c05" id="0189c05"></a>言：「此輩常讚歎離欲、欲想、欲熱；而行其事，恐<a 
name="0189c06" id="0189c06"></a>人知之，落胎廁中。何不罷道，受五欲樂？」諸比<a 
name="0189c07" id="0189c07"></a>丘尼以是白佛，佛言：「不應深作廁坑；極深聽<a 
name="0189c08" id="0189c08"></a>捲手一肘，小作口。」</p><p style="text-indent: 0em; margin-left: 0em"><span class="linehead"></span>有諸比丘尼以&#x9262;及囊盛<a 
name="0189c09" id="0189c09"></a>胎，晨朝棄之。時波斯匿王邊境有事，遣軍征<a 
name="0189c10" id="0189c10"></a>之，有信樂佛法者，作是念：「我今當先與出家<a 
name="0189c11" id="0189c11"></a>人食，然後乃行。」即遣信覓，遇見彼比丘尼，請<a 
name="0189c12" id="0189c12"></a>還施食。比丘尼言：「汝並前去，我隨後往。」便<a 
name="0189c13" id="0189c13"></a>苦請之，強將俱還；出&#x9262;下食，見小兒胎，便種<a 
name="0189c14" id="0189c14"></a>種譏呵言：「此等常說慈愍護念眾生，而今親<a 
name="0189c15" id="0189c15"></a>自殺兒。無沙門行，破沙門法！」諸比丘尼以是<a 
name="0189c16" id="0189c16"></a>白諸比丘，諸比丘以是白佛，佛言：「若比丘尼<a 
name="0189c17" id="0189c17"></a>乞食時見比丘，應出&#x9262;示。」</p><p style="text-indent: 0em; margin-left: 0em"><span class="linehead"></span>諸比丘尼便都出<a 
name="0189c18" id="0189c18"></a>&#x9262;傾側示之，以妨乞食。佛言：「但粗示，令知其<a 
name="0189c19" id="0189c19"></a>空。」</p><p style="text-indent: 0em; margin-left: 0em"><span class="linehead"></span>有比丘尼產一男兒，不知云何？以是白佛，<a 
name="0189c20" id="0189c20"></a>佛言：「聽白二羯磨差一比丘尼伴之！」</p><p style="text-indent: 0em; margin-left: 0em"><span class="linehead"></span>應一比<a 
name="0189c21" id="0189c21"></a>丘尼僧中唱言：「阿姨僧聽！此某甲比丘尼生<a 
name="0189c22" id="0189c22"></a>男兒，今差某甲比丘尼伴之。若僧時到僧忍<a 
name="0189c23" id="0189c23"></a>聽。白如是。」</p><p style="text-indent: 0em; margin-left: 0em"><span class="linehead"></span>「阿姨僧聽！此某甲比丘尼生男兒，<a 
name="0189c24" id="0189c24"></a>今差某甲比丘尼伴之。誰諸阿姨忍，默然；不<a 
name="0189c25" id="0189c25"></a>忍者，說。僧已差某甲比丘尼，伴某甲比丘尼<a 
name="0189c26" id="0189c26"></a>竟；僧忍，默然故。是事如是持。」</p><p style="text-indent: 0em; margin-left: 0em"><span class="linehead"></span>二比丘尼捉兒<a 
name="0189c27" id="0189c27"></a>生疑，佛言：「無犯！」</p><p style="text-indent: 0em; margin-left: 0em"><span class="linehead"></span>二比丘尼共兒眠生疑，佛<a 
name="0189c28" id="0189c28"></a>言：「亦無犯！」</p><p style="text-indent: 0em; margin-left: 0em"><span class="linehead"></span>莊嚴兒，共鳴。佛言：「不應爾！聽洗浴，<a 
name="0189c29" id="0189c29"></a>與乳哺。若離懷抱，應與比丘令出家；若不欲<a 
name="0190a01" id="0190a01"></a>令出家，應與親，親養令長成。」</p><p style="text-indent: 0em; margin-left: 0em"><span class="linehead"></span>有諸比丘尼，比<a 
name="0190a02" id="0190a02"></a>丘僧請不次第往。佛言：「不應爾！應次第差<a 
name="0190a03" id="0190a03"></a>往。」</p><p style="text-indent: 0em; margin-left: 0em"><span class="linehead"></span>有諸比丘尼入聚落，不繫下衣，墮地露形。<a 
name="0190a04" id="0190a04"></a>佛言：「應以腰繩繫之。」</p><p style="text-indent: 0em; margin-left: 0em"><span class="linehead"></span>作腰繩大長，佛言：「聽<a 
name="0190a05" id="0190a05"></a>繞腰一匝。」</p><p style="text-indent: 0em; margin-left: 0em"><span class="linehead"></span>作腰繩大廣，佛言：「極廣聽廣一<a 
name="0190a06" id="0190a06"></a>指。」</p><p style="text-indent: 0em; margin-left: 0em"><span class="linehead"></span>作雜色腰繩，佛言：「不應爾！聽純一色。」</p><p style="text-indent: 0em; margin-left: 0em"><span class="linehead"></span>有<a 
name="0190a07" id="0190a07"></a>諸比丘尼著輕衣入聚落，風吹露形。佛言：「聽<a 
name="0190a08" id="0190a08"></a>上下安鉤紐、帶繫之。」</p><p style="text-indent: 0em; margin-left: 0em"><span class="linehead"></span>有諸貴姓女出家擎&#x9262;<a 
name="0190a09" id="0190a09"></a>乞食，手寄。佛言：「聽作絡囊盛&#x9262;乞食。」</p><p style="text-indent: 0em; margin-left: 0em"><span class="linehead"></span>掛腋<a 
name="0190a10" id="0190a10"></a>下，汗污、塵入。佛言：「聽作覆&#x9262;巾。」</p><p style="text-indent: 0em; margin-left: 0em"><span class="linehead"></span>有諸比丘尼<a 
name="0190a11" id="0190a11"></a>作蠱道，欲殺眾生。佛言：「若作蠱道，欲殺眾生，<a 
name="0190a12" id="0190a12"></a>偷羅遮；作&#x546A;術起死人，欲殺眾生，亦如是。」</p><p style="text-indent: 0em; margin-left: 0em"><span class="linehead"></span>有<a 
name="0190a13" id="0190a13"></a>諸比丘尼畜種種雜色衣，諸白衣譏呵言：「此<a 
name="0190a14" id="0190a14"></a>諸比丘尼正似婬女！」佛言：「不應爾，犯者突吉<a 
name="0190a15" id="0190a15"></a>羅！」</p><p style="text-indent: 0em; margin-left: 0em"><span class="linehead"></span>諸比丘有宿食，諸比丘尼無食，不敢與。<a 
name="0190a16" id="0190a16"></a>佛言：「聽與無犯。比丘尼宿食與比丘，亦如是。」</p><a 
name="0190a17" id="0190a17"></a><p style="text-indent: 0em; margin-left: 0em"><span class="linehead"></span>有諸比丘至比丘尼住處，無淨人授食。佛言：<a 
name="0190a18" id="0190a18"></a>「無淨人時，聽比丘尼授食與比丘，無犯。比丘<a 
name="0190a19" id="0190a19"></a>授食與比丘尼，亦如是。」</p><p style="text-indent: 0em; margin-left: 0em"><span class="linehead"></span>有諸比丘尼作酒沽，<a 
name="0190a20" id="0190a20"></a>多人譏呵。佛言：「不應爾，犯者偷羅遮！」</p><p style="text-indent: 0em; margin-left: 0em"><span class="linehead"></span>有諸比<a 
name="0190a21" id="0190a21"></a>丘尼畜田、犁牛、奴，自看耕種。諸白衣譏呵：「此<a 
name="0190a22" id="0190a22"></a>諸比丘尼亦自看耕田，與我何異？」佛言：「不應<a 
name="0190a23" id="0190a23"></a>自看，應使淨人知。犯者突吉羅！」</p><p style="text-indent: 0em; margin-left: 0em"><span class="linehead"></span>有諸比丘<a 
name="0190a24" id="0190a24"></a>尼出息，多人譏呵。佛言：「不應爾，犯者偷羅<a 
name="0190a25" id="0190a25"></a>遮！」</p><p style="text-indent: 0em; margin-left: 0em"><span class="linehead"></span>有諸比丘尼畜婬女，坐肆賃之；多人譏呵。<a 
name="0190a26" id="0190a26"></a>佛言：「不應爾，犯者偷羅遮！」</p><p style="text-indent: 0em; margin-left: 0em"><span class="linehead"></span>有諸比丘尼壓<a 
name="0190a27" id="0190a27"></a>油賣，多人譏呵。佛言：「不應爾，犯者偷羅遮！」</p><a 
name="0190a28" id="0190a28"></a><p style="text-indent: 0em; margin-left: 0em"><span class="linehead"></span>有諸比丘尼躂&#x811A;戲，多人譏呵。佛言：「不應爾，<a 
name="0190a29" id="0190a29"></a>犯者突吉羅！懸繩自掛戲，亦如是。」</p><p style="text-indent: 0em; margin-left: 0em"><span class="linehead"></span>有諸比丘<a 
name="0190b01" id="0190b01"></a>尼住處失火，佛言：「應打揵搥，若唱令集，皆共<a 
name="0190b02" id="0190b02"></a>救火，土坋、水澆、以水漬衣撲滅。」</p><p style="text-indent: 0em; margin-left: 0em"><span class="linehead"></span>時有眾多居<a 
name="0190b03" id="0190b03"></a>士請比丘尼僧食。諸比丘尼晨朝著衣持&#x9262;，<a 
name="0190b04" id="0190b04"></a>到請家方相問大小，日時遂過，居士譏呵：<a 
name="0190b05" id="0190b05"></a>「此諸比丘尼正似婆羅門女！相問知經多少，<a 
name="0190b06" id="0190b06"></a>多者為大。我今設供，日時已過，當如之何？」以<a 
name="0190b07" id="0190b07"></a>是白佛，佛言：「若大眾會時，聽上座八人相<a 
name="0190b08" id="0190b08"></a>問大小，以次坐，餘人得座便坐。」</p><a 
name="0190b09" id="0190b09"></a><p><span class="juanname">五分律卷第二十九</span></p>
<hr>【經文資訊】大正藏第 22 冊 No. 1421 彌沙塞部和醯五分律<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，南林尼僧苑提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexbb19.html?index=T22n1421" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T22n1421_029 by HTTrack Website Copier/3.x [XR&CO'2014], Tue, 07 Jun 2016 06:51:42 GMT -->
</html>
