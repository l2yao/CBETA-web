<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T53n2122_093 by HTTrack Website Copier/3.x [XR&CO'2014], Tue, 07 Jun 2016 07:00:54 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=4999641&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT53n2122&amp;utmp=%2Fmobile%2Findex.php%3Findex%3DT53n2122_093&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexa0f9.html?index=T53n2122_092" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第53冊<br/>No.2122 法苑珠林 (100卷)<br/>【唐 道世撰】<br/>第 93 卷</p>
	<a href="indexc38e.html?index=T53n2122_094" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T53">
<div class="root" id="2122" sutra_name="法苑珠林" sutra_juan="[卷93]">　
<a 
name="0970b21" id="0970b21"></a><a 
name="0970b22" id="0970b22"></a><a 
name="0970b23" id="0970b23"></a><p><span class="juanname">法苑珠林卷第九十三</span></p><a 
name="0970b24" id="0970b24"></a><a 
name="0970b25" id="0970b25"></a><p style="margin-left: 4em"><span class="byline">西明寺沙門釋道世撰</span></p><a 
name="0970b26" id="0970b26"></a><p style="margin-left: 2em"><span class="headname">酒肉篇第九十三<span class="note">(此有三部)</span></span></p><a 
name="0970b27" id="0970b27"></a><ul><li>述意部</li><li>飲酒部</li><li>食肉部</li></ul><a 
name="0970b28" id="0970b28"></a><p style="margin-left: 3em"><span class="headname">述意部第一</span></p><a 
name="0970b29" id="0970b29"></a><p style="text-indent: 0em; margin-left: 0em"><span class="linehead"></span>夫酒為放逸之門。大聖知其苦本。所以遠酣<a 
name="0970c01" id="0970c01"></a>肆離酒緣。棄醉朋近法友。出昏門入惺境。<a 
name="0970c02" id="0970c02"></a>肉是斷大慈之種。大聖知其殺因。所以去腥<a 
name="0970c03" id="0970c03"></a>臊淨身口。噉蔬菜澄心神。招慈善感延年。故<a 
name="0970c04" id="0970c04"></a>俗禮記云。見其生不忍其死。聞其聲不<a 
name="0970c05" id="0970c05"></a>食其肉。斯亦不殺之義也。若使噉食酒肉之<a 
name="0970c06" id="0970c06"></a>者。即同畜生豺狼禽獸。亦即具殺一切眷屬<a 
name="0970c07" id="0970c07"></a>飲噉諸親。翻讎怨報。歷劫長夜無有窮已。<a 
name="0970c08" id="0970c08"></a>如上論說。有一女人五百世害狼兒。狼兒<a 
name="0970c09" id="0970c09"></a>亦五百世害其母。又有女人。五百世斷鬼<a 
name="0970c10" id="0970c10"></a>命根。鬼亦五百世斷其命根。故知經歷六道<a 
name="0970c11" id="0970c11"></a>備受怨報。或經為師長。或是父母。或是兄弟。<a 
name="0970c12" id="0970c12"></a>或是姊妹。或是兒孫。或是朋友。今是凡身。各<a 
name="0970c13" id="0970c13"></a>無道眼。不能分別。還相噉食不自覺知。噉<a 
name="0970c14" id="0970c14"></a>食之時此物有靈。即生瞋恨還成怨讎。向到<a 
name="0970c15" id="0970c15"></a>至親反變成怨。如是之事豈可不思。暫爭舌<a 
name="0970c16" id="0970c16"></a>端一時少味。永與至親長為怨對。可為痛<a 
name="0970c17" id="0970c17"></a>心。難以言說。是故涅槃經云。一切肉者悉斷。<a 
name="0970c18" id="0970c18"></a>及自死者。自死猶斷。何況不自死者。又楞<a 
name="0970c19" id="0970c19"></a>伽經云為利殺眾生。以財網諸肉。二業俱不<a 
name="0970c20" id="0970c20"></a>善。死墜噭呼獄。何謂以財網肉。陸設罝罘。<a 
name="0970c21" id="0970c21"></a>水設網<span class="gaiji">罟<!--gaiji,罟,1[(ㄇ@人)/古],2,3--></span>。此是以網網肉。若於屠殺人間以<a 
name="0970c22" id="0970c22"></a>錢買肉。此是以財網肉。若令此人不以財網<a 
name="0970c23" id="0970c23"></a>肉者。習惡律儀。捕害眾生。此人為當專自<a 
name="0970c24" id="0970c24"></a>供口。亦復別有所擬。若別有所擬。向食肉<a 
name="0970c25" id="0970c25"></a>者。豈無殺分。何得云我不殺生。此是灼然。<a 
name="0970c26" id="0970c26"></a>違背經文。斷大慈種。障不見佛也。</p><a 
name="0970c27" id="0970c27"></a><p style="margin-left: 3em"><span class="headname">飲酒部第二</span></p><a 
name="0970c28" id="0970c28"></a><p style="text-indent: 0em; margin-left: 0em"><span class="linehead"></span>述曰。此之一教有權有實。權則漸誘之訓。以<a 
name="0970c29" id="0970c29"></a>輕脫重。初開無犯。據其障理非無其過。若<a 
name="0971a01" id="0971a01"></a>約實教輕重俱禁。始末不犯。是名持戒。初<a 
name="0971a02" id="0971a02"></a>據權說者。故未曾有經云。爾時國王太子。<a 
name="0971a03" id="0971a03"></a>名曰祇陀。聞佛所說十善道法果報無窮。長<a 
name="0971a04" id="0971a04"></a>跪叉手白佛言。佛昔令我受持五戒。今欲還<a 
name="0971a05" id="0971a05"></a>捨。所以者何。五戒法中酒戒難持。畏得罪<a 
name="0971a06" id="0971a06"></a>故。世尊告曰。汝飲酒時為何惡耶。祇陀白<a 
name="0971a07" id="0971a07"></a>佛。國中豪強。時時相率齎持酒食。共相娛<a 
name="0971a08" id="0971a08"></a>樂以致歡樂。自無惡也。何以故。得酒念戒<a 
name="0971a09" id="0971a09"></a>無放逸故。飲酒不行惡也。佛言。善哉善哉。<a 
name="0971a10" id="0971a10"></a>祇陀。汝今已得智慧方便。若世間人能如汝<a 
name="0971a11" id="0971a11"></a>者。終身飲酒有何惡哉。如是行者。乃應生福<a 
name="0971a12" id="0971a12"></a>無有罪也。若人飲酒不起惡業歡喜心故不<a 
name="0971a13" id="0971a13"></a>起煩惱。善心因緣受善果報。如持五戒何<a 
name="0971a14" id="0971a14"></a>有失乎。飲酒念戒益增其福。先持五戒今受<a 
name="0971a15" id="0971a15"></a>十善。功德倍勝十善報也。</p><a 
name="0971a16" id="0971a16"></a><p style="text-indent: 0em; margin-left: 0em"><span class="linehead"></span>時波斯匿王白佛言。世尊。如佛所說。心歡<a 
name="0971a17" id="0971a17"></a>喜時不起惡業名有漏善者。是事不然。何以<a 
name="0971a18" id="0971a18"></a>故。人飲酒時心則歡喜。歡喜心故不起煩惱。<a 
name="0971a19" id="0971a19"></a>無惱煩故不行惱害。不害物故三業清淨。清<a 
name="0971a20" id="0971a20"></a>淨之道即無漏業。世尊。憶念我昔游行獵戲<a 
name="0971a21" id="0971a21"></a>忘將&#x53A8;宰。於深山中覺飢索食。左右答言。<a 
name="0971a22" id="0971a22"></a>王朝去時不被命&#x52C5;令將&#x53A8;宰。即時無食。我<a 
name="0971a23" id="0971a23"></a>聞是語已走馬還宮教令索食。王家&#x53A8;監名<a 
name="0971a24" id="0971a24"></a>修迦羅。修迦羅言。即無現食。今方當作。我<a 
name="0971a25" id="0971a25"></a>時飢逼忿不思惟。&#x52C5;臣斬殺&#x53A8;監。臣被王教<a 
name="0971a26" id="0971a26"></a>即共議言。簡括國中唯此一人忠良直事。今<a 
name="0971a27" id="0971a27"></a>若殺者。更無有能為王監&#x53A8;稱王意者。時末<a 
name="0971a28" id="0971a28"></a>利夫人聞王教&#x52C5;殺修迦羅。情甚愛惜。知王<a 
name="0971a29" id="0971a29"></a>飢乏。即令辦具好肉美酒沐浴名香莊嚴身<a 
name="0971b01" id="0971b01"></a>體。將諸妓女往至我所。我見夫人裝束嚴麗<a 
name="0971b02" id="0971b02"></a>將從妓女好酒肉來。瞋心即歇。何以故。末<a 
name="0971b03" id="0971b03"></a>利夫人持五戒斷酒不飲。我心常恨。今日忽<a 
name="0971b04" id="0971b04"></a>然將酒肉來。共相娛樂展釋情故。即與夫人<a 
name="0971b05" id="0971b05"></a>飲酒食肉。作眾伎樂歡喜娛樂。恚心即滅。<a 
name="0971b06" id="0971b06"></a>夫人知我忘失怒意。即遣黃門輒傳我命。令<a 
name="0971b07" id="0971b07"></a>語外臣莫殺&#x53A8;監。即奉教旨。我至明旦。深<a 
name="0971b08" id="0971b08"></a>自悔責。愁憂不食。顏色樵瘁。夫人問我。何<a 
name="0971b09" id="0971b09"></a>故患愁。為何患耶。我言。吾因昨日為飢火所<a 
name="0971b10" id="0971b10"></a>逼。瞋恚心故殺修迦羅。自計國中更無有人<a 
name="0971b11" id="0971b11"></a>堪監我&#x53A8;如修迦羅者。為是之故悔恨愁耳。<a 
name="0971b12" id="0971b12"></a>夫人笑曰。其人猶在。願王莫愁。我重問曰。<a 
name="0971b13" id="0971b13"></a>為實如是。為戲言耶。答言。實在。非戲言也。<a 
name="0971b14" id="0971b14"></a>我令左右喚&#x53A8;監來。使者往召。須臾將來。<a 
name="0971b15" id="0971b15"></a>我大歡喜憂悔即除。王白佛言。末利夫人持<a 
name="0971b16" id="0971b16"></a>佛五戒。月行六齋。一日之中終身五戒。已犯<a 
name="0971b17" id="0971b17"></a>飲酒妄語二戒。八齋戒中頓犯六戒。此事云<a 
name="0971b18" id="0971b18"></a>何。所犯戒罪輕耶重耶。世尊答曰。如此犯<a 
name="0971b19" id="0971b19"></a>戒。得大功德。無有罪也。何以故。為利益故。<a 
name="0971b20" id="0971b20"></a>如我前說。夫人修善凡有二種。一有漏善。二<a 
name="0971b21" id="0971b21"></a>無漏善。末利夫人所犯戒者入有漏善。不犯<a 
name="0971b22" id="0971b22"></a>戒者名無漏善。依語義者。破戒修善名有<a 
name="0971b23" id="0971b23"></a>漏善。依義語者。凡心所起善皆無漏業。王<a 
name="0971b24" id="0971b24"></a>白佛言。如世尊說。末利夫人飲酒破戒不起<a 
name="0971b25" id="0971b25"></a>惡心而有功德無罪報者。一切人民亦復皆<a 
name="0971b26" id="0971b26"></a>然。何以故。我念近者舍衛城中有諸豪族<a 
name="0971b27" id="0971b27"></a>剎利王公。因小諍競乃致大怨。各各結謀興<a 
name="0971b28" id="0971b28"></a>兵相伐。兩家並是國親。非可執錄紛紜&#x9B2A;戰。<a 
name="0971b29" id="0971b29"></a>不從理諫。深為憂之。復自念言。昔太子時<a 
name="0971c01" id="0971c01"></a>共大臣提韋羅相忿。情實不分。意欲誅滅。因<a 
name="0971c02" id="0971c02"></a>太后與酒飲已情和。思惟是已即&#x52C5;忠臣。令<a 
name="0971c03" id="0971c03"></a>辦好酒及諸甘膳。又使宣令國中豪族群臣<a 
name="0971c04" id="0971c04"></a>士民。悉皆令集。欲有所論國中大事。諸臣諍<a 
name="0971c05" id="0971c05"></a>競。兩徒眷屬各有五百。應召來集。於王殿上<a 
name="0971c06" id="0971c06"></a>莊嚴大樂。王&#x52C5;忠臣辦琉璃&#x76CC;。&#x76CC;受三升。<a 
name="0971c07" id="0971c07"></a>諸寶&#x76CC;中盛滿好酒。我於眾前先<span class="gaiji">[軗/口]<!--gaiji,,1[軗/口],2,3--></span>一&#x76CC;。<a 
name="0971c08" id="0971c08"></a>王曰。今論國事想無異心。今當人人辦此一<a 
name="0971c09" id="0971c09"></a>&#x76CC;甘露良藥然後論事。咸言。唯諾。作唱大<a 
name="0971c10" id="0971c10"></a>樂。諸人得酒并聞音樂。心中歡樂忘失讎<a 
name="0971c11" id="0971c11"></a>恨。因酒息諍而得太平。此豈非是。酒之功<a 
name="0971c12" id="0971c12"></a>也。竊見世間窮貧小人奴客婢使夷蠻之人。<a 
name="0971c13" id="0971c13"></a>或因節日。或於酒店。聚會飲酒。歡樂心故。<a 
name="0971c14" id="0971c14"></a>不須人教。各各起舞。未得酒時。都無是事。<a 
name="0971c15" id="0971c15"></a>是故當知。人因飲酒即致歡樂。心歡樂時<a 
name="0971c16" id="0971c16"></a>不起惡念。不起惡念即是善心。善心因緣<a 
name="0971c17" id="0971c17"></a>應受善報。獼猴得酒尚能起舞。況於世人。如<a 
name="0971c18" id="0971c18"></a>世尊說施善善報施惡惡報。末利夫人皆由<a 
name="0971c19" id="0971c19"></a>前身以好施人故。今得好報。世尊。云何令持<a 
name="0971c20" id="0971c20"></a>五戒月行六齋。六齋之日不得莊嚴香華服<a 
name="0971c21" id="0971c21"></a>飾作唱妓樂。又復不聽附近夫婿愛好之姿。<a 
name="0971c22" id="0971c22"></a>竟何所施。徒云其功。豈非苦也。佛告王曰。<a 
name="0971c23" id="0971c23"></a>大王所難非不如是。末利夫人在年少時。若<a 
name="0971c24" id="0971c24"></a>我不&#x52C5;令受戒法修智慧者。云何當有今日<a 
name="0971c25" id="0971c25"></a>之德以能得度復度王身。如斯之功復歸誰<a 
name="0971c26" id="0971c26"></a>也。</p><a 
name="0971c27" id="0971c27"></a><p style="text-indent: 0em; margin-left: 0em"><span class="linehead"></span>述曰。此第二約其實說。輕重不犯。真名持<a 
name="0971c28" id="0971c28"></a>戒。故大聖知時量機通塞。通則開禁。隨時量<a 
name="0971c29" id="0971c29"></a>前損益。如匿王欲殺&#x53A8;監太子欲害其父。<a 
name="0972a01" id="0972a01"></a>此因酒忘忿得全身命免其大罪。以輕脫重<a 
name="0972a02" id="0972a02"></a>不受累殃。然非無飲酒之咎來報之罪。不得<a 
name="0972a03" id="0972a03"></a>見有前開遂即雷同總犯。各須量其教意。復<a 
name="0972a04" id="0972a04"></a>省己身行德優劣。得預聖人。斯匿末利開禁<a 
name="0972a05" id="0972a05"></a>以既不同。此即須依經纖毫勿犯。最為殊勝。<a 
name="0972a06" id="0972a06"></a>故四分律云。是我弟子者。乃至不以草頭<a 
name="0972a07" id="0972a07"></a>滴酒入口。何況多飲。是故咽咽結提。</p><a 
name="0972a08" id="0972a08"></a><p style="text-indent: 0em; margin-left: 0em"><span class="linehead"></span>又成論。問云。飲酒是實罪耶。答曰非也。所<a 
name="0972a09" id="0972a09"></a>以者何。飲酒不為惱眾生故。而是罪因。若<a 
name="0972a10" id="0972a10"></a>人飲酒則開不善門。以能障定及諸善法。如<a 
name="0972a11" id="0972a11"></a>殖眾果必有牆障故。知酒過如果無園。</p><a 
name="0972a12" id="0972a12"></a><p style="text-indent: 0em; margin-left: 0em"><span class="linehead"></span>又優婆塞經云。若復有人樂飲酒者。是人現<a 
name="0972a13" id="0972a13"></a>世喜失財物。身心多病常樂&#x9B2A;爭。惡名遠<a 
name="0972a14" id="0972a14"></a>聞喪失智慧。心無慚愧得惡色力。常為一切<a 
name="0972a15" id="0972a15"></a>之所呵責。人不樂見。不能修善。是名飲酒<a 
name="0972a16" id="0972a16"></a>現世惡報。捨此身已處在地獄。受飢渴等無<a 
name="0972a17" id="0972a17"></a>量苦惱。是名後世惡業之果。若得人身心常<a 
name="0972a18" id="0972a18"></a>狂亂。不能繫念思惟善法。是一惡因緣力<a 
name="0972a19" id="0972a19"></a>故。令一切外物資生悉皆具爛。</p><a 
name="0972a20" id="0972a20"></a><p style="text-indent: 0em; margin-left: 0em"><span class="linehead"></span>又長阿含經云。其飲酒者有六種失。一者失<a 
name="0972a21" id="0972a21"></a>財。二者生病。三者&#x9B2A;爭。四者惡名流布。五者<a 
name="0972a22" id="0972a22"></a>恚怒暴生。六者智慧日損。又智度論飲酒有<a 
name="0972a23" id="0972a23"></a>三十五失。如前受戒篇說。</p><a 
name="0972a24" id="0972a24"></a><p style="text-indent: 0em; margin-left: 0em"><span class="linehead"></span>又沙彌尼戒經云。不得飲酒。不得嗜酒不得<a 
name="0972a25" id="0972a25"></a>&#x751E;酒。酒有三十六失。失道。破家。危身。喪命。<a 
name="0972a26" id="0972a26"></a>皆由之。牽東引西。持南著北。不能諷經不<a 
name="0972a27" id="0972a27"></a>敬三尊。輕易師友不孝父母。心閉意塞世世<a 
name="0972a28" id="0972a28"></a>愚癡。不值大道。其心無識。故不飲酒。欲離<a 
name="0972a29" id="0972a29"></a>五陰五欲五蓋得五神通得度五道。故不飲<a 
name="0972b01" id="0972b01"></a>酒。</p><a 
name="0972b02" id="0972b02"></a><p style="text-indent: 0em; margin-left: 0em"><span class="linehead"></span>又薩遮尼乾子經偈云。</p><a 
name="0972b03" id="0972b03"></a><p>　<span class="lg">飲酒多放逸　　現世常愚癡<a 
name="0972b04" id="0972b04"></a><br>　忘失一切事　　常被智者呵<a 
name="0972b05" id="0972b05"></a><br>　來世常闇鈍　　多失諸功德<a 
name="0972b06" id="0972b06"></a><br>　是故黠慧人　　離諸飲酒失</span></p><a 
name="0972b07" id="0972b07"></a><p style="text-indent: 0em; margin-left: 0em"><span class="linehead"></span>又十住婆沙論。問曰。若有人捨施酒。未知得<a 
name="0972b08" id="0972b08"></a>罪以不。答曰。施者得福。受者不得飲。故論<a 
name="0972b09" id="0972b09"></a>云。是菩薩或時樂捨一切。須食與食。須飲與<a 
name="0972b10" id="0972b10"></a>飲。若以酒施。應生是念。今是行檀時。隨所<a 
name="0972b11" id="0972b11"></a>須與。後當方便教使離酒。得念智慧令不放<a 
name="0972b12" id="0972b12"></a>逸。何以故。檀波羅蜜法悉滿人願。在家菩<a 
name="0972b13" id="0972b13"></a>薩以酒施者。是則無罪。</p><a 
name="0972b14" id="0972b14"></a><p style="text-indent: 0em; margin-left: 0em"><span class="linehead"></span>又梵網經云。若自身手過酒器與人飲酒者。<a 
name="0972b15" id="0972b15"></a>五百世中無手。何況自飲。不得教一切人飲<a 
name="0972b16" id="0972b16"></a>及一切眾生飲酒。況自飲酒。又優婆塞五戒<a 
name="0972b17" id="0972b17"></a>相經云。佛在支提國跋陀羅婆提邑。是處有<a 
name="0972b18" id="0972b18"></a>惡龍名菴羅婆提陀。匈暴害人。無人得到<a 
name="0972b19" id="0972b19"></a>其處。象馬無能近者。乃至諸鳥不得過上。秋<a 
name="0972b20" id="0972b20"></a>穀熟時並皆破滅。時有長老莎伽陀羅漢比<a 
name="0972b21" id="0972b21"></a>丘。游行支提國。漸到跋陀羅波提邑。過是夜<a 
name="0972b22" id="0972b22"></a>已晨朝著衣持&#x9262;入村乞食。時聞此邑有惡<a 
name="0972b23" id="0972b23"></a>龍匈暴害人鳥獸。及破滅秋穀。聞已乞食<a 
name="0972b24" id="0972b24"></a>到菴婆羅提龍住處眾鳥樹下。敷座具大坐。<a 
name="0972b25" id="0972b25"></a>龍聞衣氣即發瞋恚。從身出煙。長老莎伽陀<a 
name="0972b26" id="0972b26"></a>即入三昧。以神通力身亦出煙。龍倍瞋恚。身<a 
name="0972b27" id="0972b27"></a>上出火。莎伽陀復入火光三昧。身亦出火。龍<a 
name="0972b28" id="0972b28"></a>復雨雹。莎伽陀即變雹作釋俱餅髓餅等。龍<a 
name="0972b29" id="0972b29"></a>復霹靂。莎伽陀變作種。種歡喜丸。龍復雨<a 
name="0972c01" id="0972c01"></a>弓箭刀&#x77DF;。莎伽陀即變作優&#x9262;羅華波頭摩<a 
name="0972c02" id="0972c02"></a>華等。龍復雨毒蛇蜈蚣蝮虺蚰蜒。莎伽陀<a 
name="0972c03" id="0972c03"></a>即變作優&#x9262;羅華瓔珞瞻蔔華瓔珞等。如是<a 
name="0972c04" id="0972c04"></a>等龍所有勢力。盡現向莎伽陀皆不能勝即<a 
name="0972c05" id="0972c05"></a>失威力光明。莎伽陀知龍力盡不能復動。即<a 
name="0972c06" id="0972c06"></a>變作細身。從龍兩耳入從兩眼出已從鼻入。<a 
name="0972c07" id="0972c07"></a>從鼻入已從口中出。在龍頭上。往來經行。不<a 
name="0972c08" id="0972c08"></a>傷龍身。爾時龍見如是事已。心即大驚怖毛<a 
name="0972c09" id="0972c09"></a>&#x7AEA;。合掌向莎伽陀言。我歸依汝。莎伽陀答<a 
name="0972c10" id="0972c10"></a>言。汝莫歸依我。當歸依我師佛。龍答言。我<a 
name="0972c11" id="0972c11"></a>從今歸依三寶。知我盡形作佛優婆塞。是龍<a 
name="0972c12" id="0972c12"></a>受三自歸作佛弟子已。更不復作如先匈惡<a 
name="0972c13" id="0972c13"></a>事。諸人及鳥獸皆得到所。秋穀不傷。名聲流<a 
name="0972c14" id="0972c14"></a>布諸國。皆知長老莎伽陀。能降伏惡龍折<a 
name="0972c15" id="0972c15"></a>伏令善。因莎伽陀名聲流布。諸人皆作食<a 
name="0972c16" id="0972c16"></a>傳爭請之。是中有一貧女人。信敬請得莎伽<a 
name="0972c17" id="0972c17"></a>陀。是女為辦酥乳糜食之。女人作念思<a 
name="0972c18" id="0972c18"></a>惟。是沙門噉是酥乳糜。或當冷發。便取似<a 
name="0972c19" id="0972c19"></a>水色酒持與莎伽陀。莎伽陀不看便飲。飲<a 
name="0972c20" id="0972c20"></a>已為說法。便去過向寺中。爾時酒勢便發。近<a 
name="0972c21" id="0972c21"></a>寺門邊不覺倒地。僧伽梨衣漉水囊&#x9262;杖等。<a 
name="0972c22" id="0972c22"></a>各在一處。身在一處。醉無所覺。佛與阿難。<a 
name="0972c23" id="0972c23"></a>行到是處。見是比丘。知而故問。阿難。此是<a 
name="0972c24" id="0972c24"></a>何人。答言。世尊。此是長老莎伽陀。佛即語<a 
name="0972c25" id="0972c25"></a>阿難。是處為我敷座辦水集僧。阿難受教敷<a 
name="0972c26" id="0972c26"></a>座辦水集僧已。白佛言。已集。佛自知時。佛<a 
name="0972c27" id="0972c27"></a>即洗足坐已問諸比丘。汝等曾見聞。有龍名<a 
name="0972c28" id="0972c28"></a>菴婆羅提陀。匈暴惡害。先無有人到其住<a 
name="0972c29" id="0972c29"></a>處。乃至鳥獸無能到上。秋穀熟時破滅諸穀。<a 
name="0973a01" id="0973a01"></a>莎伽陀能折伏令善。鳥獸得到泉上。是中有<a 
name="0973a02" id="0973a02"></a>見聞者言聞。佛語諸比丘。於汝意云何。此<a 
name="0973a03" id="0973a03"></a>善男子莎伽陀。今能折伏蝦&#x87C7;不。答言。不<a 
name="0973a04" id="0973a04"></a>能。佛言。聖人飲酒尚如是失。何況凡夫。如<a 
name="0973a05" id="0973a05"></a>是過罪皆由飲酒。今從自後。若言我是佛弟<a 
name="0973a06" id="0973a06"></a>子者。不得飲酒。乃至小草頭一滴亦不得飲。<a 
name="0973a07" id="0973a07"></a>佛種種呵責飲酒過失已。依律因此比丘便<a 
name="0973a08" id="0973a08"></a>制不飲酒戒。</p><a 
name="0973a09" id="0973a09"></a><p style="text-indent: 0em; margin-left: 0em"><span class="linehead"></span>問曰。未審天上有酒味不。答曰。無實麴米<a 
name="0973a10" id="0973a10"></a>所造之酒。但有業化所作酒也。故正法念經<a 
name="0973a11" id="0973a11"></a>云。彼夜摩天男共天女眾。入池游戲。同飲<a 
name="0973a12" id="0973a12"></a>天酒。離於醉過。現樂功德。味觸色香皆悉<a 
name="0973a13" id="0973a13"></a>具足。其中諸天有以珠器而飲酒者。受用<a 
name="0973a14" id="0973a14"></a>蘇陀之食。色觸香味皆悉具足。彼如是念。<a 
name="0973a15" id="0973a15"></a>此水為酒令我得飲。即於念時皆是天酒。離<a 
name="0973a16" id="0973a16"></a>於醉過。天既飲之增長勝樂。善業力故心<a 
name="0973a17" id="0973a17"></a>生歡喜。然彼諸天自業力故。如是受樂。有<a 
name="0973a18" id="0973a18"></a>鳥名為常樂。見彼諸天在歡喜河而飲酒故。<a 
name="0973a19" id="0973a19"></a>為說偈言。</p><a 
name="0973a20" id="0973a20"></a><p>　<span class="lg">沒入放逸海　　貪著諸境界<a 
name="0973a21" id="0973a21"></a><br>　此酒能迷心　　何用復飲酒<a 
name="0973a22" id="0973a22"></a><br>　為境界火燒　　不知作不作<a 
name="0973a23" id="0973a23"></a><br>　園林生貪心　　何用復飲酒</span></p><a 
name="0973a24" id="0973a24"></a><p style="text-indent: 0em; margin-left: 0em"><span class="linehead"></span>彼常樂鳥。見樂飲酒天在河飲酒。為調伏故<a 
name="0973a25" id="0973a25"></a>如是說偈。</p><a 
name="0973a26" id="0973a26"></a><p style="text-indent: 0em; margin-left: 0em"><span class="linehead"></span>又正法念經。閻羅王責疏罪人說偈云。</p><a 
name="0973a27" id="0973a27"></a><p>　<span class="lg">酒能亂人心　　令人如羊等<a 
name="0973a28" id="0973a28"></a><br>　不知作不作　　如是應捨酒<a 
name="0973a29" id="0973a29"></a><br>　若酒醉之人　　如死人無異<a 
name="0973b01" id="0973b01"></a><br>　若欲常不死　　彼人應捨酒<a 
name="0973b02" id="0973b02"></a><br>　酒是諸過處　　每常不饒益<a 
name="0973b03" id="0973b03"></a><br>　一切惡道階　　黑暗所在處<a 
name="0973b04" id="0973b04"></a><br>　飲酒到地獄　　亦到餓鬼處<a 
name="0973b05" id="0973b05"></a><br>　行於畜生業　　是酒過所誑<a 
name="0973b06" id="0973b06"></a><br>　酒為毒中毒　　地獄中地獄<a 
name="0973b07" id="0973b07"></a><br>　病中之大病　　是智者所說<a 
name="0973b08" id="0973b08"></a><br>　若人飲酒者　　無因緣歡喜<a 
name="0973b09" id="0973b09"></a><br>　無因緣而瞋　　無因緣作惡<a 
name="0973b10" id="0973b10"></a><br>　於佛所生癡　　壞世出世事<a 
name="0973b11" id="0973b11"></a><br>　燒解脫如火　　所謂酒一法<a 
name="0973b12" id="0973b12"></a><br>　若人能捨酒　　正行於法戒<a 
name="0973b13" id="0973b13"></a><br>　彼到第一處　　無死無生處</span></p><a 
name="0973b14" id="0973b14"></a><p style="text-indent: 0em; margin-left: 0em"><span class="linehead"></span>問曰。無病飲得罪。有病開飲不。答曰。依四<a 
name="0973b15" id="0973b15"></a>分律。實病餘藥治不差。以酒為藥者不犯。</p><a 
name="0973b16" id="0973b16"></a><p style="text-indent: 0em; margin-left: 0em"><span class="linehead"></span>問曰。開服幾許。答曰。依文殊師利問經云。<a 
name="0973b17" id="0973b17"></a>若合藥醫師所說。多藥相和少酒多藥得用。</p><a 
name="0973b18" id="0973b18"></a><p style="text-indent: 0em; margin-left: 0em"><span class="linehead"></span>又舍利弗問經云。舍利弗白佛言。云何世尊。<a 
name="0973b19" id="0973b19"></a>說遮道法。不得飲酒如葶藶子。是名破戒。<a 
name="0973b20" id="0973b20"></a>開放逸門云何。迦蘭陀竹園精舍有一比丘。<a 
name="0973b21" id="0973b21"></a>疾病經年危篤將死。時優波離問言。汝須何<a 
name="0973b22" id="0973b22"></a>藥。我為汝覓天上人間乃至十方。是所應用<a 
name="0973b23" id="0973b23"></a>我皆為取。答曰。我所須藥是違毘尼。故我不<a 
name="0973b24" id="0973b24"></a>覓。以至於此。寧盡身命無容犯律。優波離<a 
name="0973b25" id="0973b25"></a>言。汝藥是何。答言。須酒五升。優波離曰。若<a 
name="0973b26" id="0973b26"></a>為病開如來所許。為乞得酒。服已消差。差已<a 
name="0973b27" id="0973b27"></a>懷慚。猶謂犯律。往至佛所。殷勤悔過。佛為<a 
name="0973b28" id="0973b28"></a>說法。聞已歡喜得羅漢道。佛言。酒有多失開<a 
name="0973b29" id="0973b29"></a>放逸門。飲如葶藶子犯罪已積。若消病苦非<a 
name="0973c01" id="0973c01"></a>先所斷。</p><a 
name="0973c02" id="0973c02"></a><p style="text-indent: 0em; margin-left: 0em"><span class="linehead"></span>述曰。不得見前文開籠通總飲。必須實病重<a 
name="0973c03" id="0973c03"></a>困臨終。先用餘藥治皆不差。要須酒和得差<a 
name="0973c04" id="0973c04"></a>者。依前方開。比見無識之人。身力強壯日<a 
name="0973c05" id="0973c05"></a>別馳走。不依眾儀。少有微患。便長情貪。不<a 
name="0973c06" id="0973c06"></a>護道業。妄引經律云。佛開種種湯藥名衣上<a 
name="0973c07" id="0973c07"></a>服施佛及僧。因公傍私詭誑道俗。是故智人<a 
name="0973c08" id="0973c08"></a>守戒如命。不敢犯之。</p><a 
name="0973c09" id="0973c09"></a><p style="text-indent: 0em; margin-left: 0em"><span class="linehead"></span>是故薩遮尼乾子經偈云。</p><a 
name="0973c10" id="0973c10"></a><p>　<span class="lg">酒為放逸根　　不飲閉惡道<a 
name="0973c11" id="0973c11"></a><br>　寧捨百千身　　不毀犯法教<a 
name="0973c12" id="0973c12"></a><br>　寧使身乾枯　　終不飲此酒<a 
name="0973c13" id="0973c13"></a><br>　假使毀犯戒　　壽命滿百年<a 
name="0973c14" id="0973c14"></a><br>　不如護禁戒　　即時身磨滅<a 
name="0973c15" id="0973c15"></a><br>　決定能使差　　我猶故不飲<a 
name="0973c16" id="0973c16"></a><br>　況今不定知　　為差為不差<a 
name="0973c17" id="0973c17"></a><br>　作是決定心　　心生大歡喜<a 
name="0973c18" id="0973c18"></a><br>　即獲見真諦　　所患即消除</span></p><a 
name="0973c19" id="0973c19"></a><p style="text-indent: 0em; margin-left: 0em"><span class="linehead"></span>當知眾生所有病者。皆由貪瞋我慢為因。從<a 
name="0973c20" id="0973c20"></a>因有果。得此苦報。非由不得藥酒病不得差。<a 
name="0973c21" id="0973c21"></a>故涅槃經云。一切眾生有四毒箭。則為病因。<a 
name="0973c22" id="0973c22"></a>何等為四。一貪欲。二瞋恚。三愚癡。四憍慢。<a 
name="0973c23" id="0973c23"></a>若有病因則有病生。所謂愛熱肺病上氣吐<a 
name="0973c24" id="0973c24"></a>逆。膚體<span class="gaiji">[病-丙+習]<!--gaiji,,1[病-丙+習],2&#x3FC7;,3--></span><span class="gaiji">[病-丙+習]<!--gaiji,,1[病-丙+習],2&#x3FC7;,3--></span>其心悶亂。下痢噦噎小便淋瀝。<a 
name="0973c25" id="0973c25"></a>眼耳疼痛腹背脹滿。顛狂乾痟鬼魅所著。如<a 
name="0973c26" id="0973c26"></a>是種種身心諸病。若識病本斷惡修善。三世<a 
name="0973c27" id="0973c27"></a>苦報永除不受。若不觀理縱用天下藥酒所<a 
name="0973c28" id="0973c28"></a>治。其病轉增難可得差。</p><a 
name="0973c29" id="0973c29"></a><p style="text-indent: 0em; margin-left: 0em"><span class="linehead"></span>又毘尼母經云。尊者彌沙塞說曰。莎提比丘<a 
name="0974a01" id="0974a01"></a>少小因酒長養身命。後出家已不得酒故四<a 
name="0974a02" id="0974a02"></a>大不調。諸比丘白佛。佛言。病者聽甕上嗅之。<a 
name="0974a03" id="0974a03"></a>若差不聽嗅。不差者聽用酒洗身。若復不差<a 
name="0974a04" id="0974a04"></a>聽用酒和麵作餅食之。若復不差聽酒中浸<a 
name="0974a05" id="0974a05"></a>漬。</p><a 
name="0974a06" id="0974a06"></a><p style="text-indent: 0em; margin-left: 0em"><span class="linehead"></span>又新婆沙論云。如契經。尊者舍利子於憍薩<a 
name="0974a07" id="0974a07"></a>羅國住一林中。時有活命出家外道。亦住彼<a 
name="0974a08" id="0974a08"></a>林。&#x96A3;近尊者。去林不遠。諸村邑中有時廣<a 
name="0974a09" id="0974a09"></a>設四月節會。時彼外道巡諸村邑。飽食&#x732A;肉<a 
name="0974a10" id="0974a10"></a>恣情飲酒。竊持殘者還至林中。見舍利子坐<a 
name="0974a11" id="0974a11"></a>一樹下。酒所昏故起輕蔑心。我今與彼雖俱<a 
name="0974a12" id="0974a12"></a>出家。我獨富樂而彼貧苦。尋趣尊者。作是<a 
name="0974a13" id="0974a13"></a>頌曰。</p><a 
name="0974a14" id="0974a14"></a><p>　<span class="lg">我已飽酒肉　　復竊持餘來<a 
name="0974a15" id="0974a15"></a><br>　地上草木山　　皆視如金聚</span></p><a 
name="0974a16" id="0974a16"></a><p style="text-indent: 0em; margin-left: 0em"><span class="linehead"></span>時舍利子。聞已念言。此死外道都無慚愧。乃<a 
name="0974a17" id="0974a17"></a>能無賴說此伽他。我今亦應對彼說頌。作是<a 
name="0974a18" id="0974a18"></a>念已即說頌曰。</p><a 
name="0974a19" id="0974a19"></a><p>　<span class="lg">我常飽無相　　常住空定門<a 
name="0974a20" id="0974a20"></a><br>　地上草木山　　皆視如唾處</span></p><a 
name="0974a21" id="0974a21"></a><p style="text-indent: 0em; margin-left: 0em"><span class="linehead"></span>今此頌中。尊者舍利子作師子吼說三解脫<a 
name="0974a22" id="0974a22"></a>門。謂於初句說無相解脫門。於第二句說空<a 
name="0974a23" id="0974a23"></a>解脫門。於後二句說無願解脫門。</p><a 
name="0974a24" id="0974a24"></a><p style="margin-left: 3em"><span class="headname">食肉部第三</span></p><a 
name="0974a25" id="0974a25"></a><p style="text-indent: 0em; margin-left: 0em"><span class="linehead"></span>述曰。此之一教亦有權實。言權教者。據毘<a 
name="0974a26" id="0974a26"></a>尼律中。世尊初成道為度&#x9E81;惡凡夫。未堪說<a 
name="0974a27" id="0974a27"></a>細。且於漸教之中說三種淨肉離見聞疑不<a 
name="0974a28" id="0974a28"></a>為己殺。鳥殘自死者。開聽食之。先&#x9E81;後細。<a 
name="0974a29" id="0974a29"></a>漸令離過。是別時之意。不了之說。若據實<a 
name="0974b01" id="0974b01"></a>教。始從得道至涅槃夜。大聖殷勤始終不開。</p><a 
name="0974b02" id="0974b02"></a><p style="text-indent: 0em; margin-left: 0em"><span class="linehead"></span>又涅槃經云。一切眾生聞其肉氣。皆悉恐怖<a 
name="0974b03" id="0974b03"></a>生畏死想。水陸空行有命之類。悉捨之走。咸<a 
name="0974b04" id="0974b04"></a>言。此人是我等怨。是故菩薩不習食肉。為度<a 
name="0974b05" id="0974b05"></a>眾生視現食肉。雖現食之其實不食。但諸<a 
name="0974b06" id="0974b06"></a>眾生有執見者。不解如來方便說意。便即偏<a 
name="0974b07" id="0974b07"></a>執毘尼局教。言佛聽食三種淨肉。亦謗我言。<a 
name="0974b08" id="0974b08"></a>如來自食。彼愚癡人成大罪障。長夜墮於無<a 
name="0974b09" id="0974b09"></a>利益處。亦不得見現在未來賢聖弟子。況當<a 
name="0974b10" id="0974b10"></a>得見諸佛如來。大慧諸聲聞人等。常所應食<a 
name="0974b11" id="0974b11"></a>米麵油蜜等。能生淨命。非法貯畜。非法受<a 
name="0974b12" id="0974b12"></a>取。我說不淨。尚不聽食。何況聽食肉血不<a 
name="0974b13" id="0974b13"></a>淨耶。非直食肉壞善障道。乃至邪命諂曲。<a 
name="0974b14" id="0974b14"></a>以求自活。亦是障道。</p><a 
name="0974b15" id="0974b15"></a><p style="text-indent: 0em; margin-left: 0em"><span class="linehead"></span>又文殊師利問經云。若為己殺不得噉。若肉<a 
name="0974b16" id="0974b16"></a>如材木。已自腐爛。欲食得食。若欲噉肉者<a 
name="0974b17" id="0974b17"></a>當說此&#x546A;。</p><a 
name="0974b18" id="0974b18"></a><p style="text-indent: 0em; margin-left: 0em"><span class="dharani"><span class="linehead"></span>多<span class="gaiji">[口*絰]<!--gaiji,,1[口*絰],2,3--></span>&#x5483;<span class="note">(此言如是)</span>阿捺摩阿捺摩<span class="note">(此言無我無我)</span>阿視婆多<a 
name="0974b19" id="0974b19"></a>阿視婆多<span class="note">(此言無壽命無壽命)</span>那舍那舍<span class="note">(此言失失)</span>陀呵陀呵<span class="note">(此言燒燒)</span><a 
name="0974b20" id="0974b20"></a>婆弗婆弗<span class="note">(此言破破)</span>僧柯慄多弭<span class="note">(此言有為)</span>莎呵<span class="note">(此言除殺去)</span></span></p><a 
name="0974b21" id="0974b21"></a><p style="text-indent: 0em; margin-left: 0em"><span class="linehead"></span>此&#x546A;三說。乃得噉肉。飯亦不食。何以故。若<a 
name="0974b22" id="0974b22"></a>無思惟飯不應食。何況當噉肉。佛告文殊師<a 
name="0974b23" id="0974b23"></a>利。以眾生無慈悲力懷殺害意。為此因緣故<a 
name="0974b24" id="0974b24"></a>斷食肉。若能不懷害心。大慈悲心。為教化<a 
name="0974b25" id="0974b25"></a>一切眾生故。無有過罪。</p><a 
name="0974b26" id="0974b26"></a><p style="text-indent: 0em; margin-left: 0em"><span class="linehead"></span>問曰。酒是和神之藥。肉為充飢之膳。古今同<a 
name="0974b27" id="0974b27"></a>味。今獨何見鄙而不食。若使佛教清禁居喪<a 
name="0974b28" id="0974b28"></a>禮制。即如對於嚴君&#x52C5;賜俗食。豈關僧過拒<a 
name="0974b29" id="0974b29"></a>而不食耶。</p><a 
name="0974c01" id="0974c01"></a><p style="text-indent: 0em; margin-left: 0em"><span class="linehead"></span>答曰。貪財喜色貞夫所鄙。好膳嗜美廉士所<a 
name="0974c02" id="0974c02"></a>惡。割情從道前賢所歎。抑欲崇德往哲同<a 
name="0974c03" id="0974c03"></a>嗟。況肉由殺命。酒能亂神。不食是理。寧可<a 
name="0974c04" id="0974c04"></a>為非。縱逢上抑終須嚴斷。雖違君命還順佛<a 
name="0974c05" id="0974c05"></a>心。</p><a 
name="0974c06" id="0974c06"></a><p style="text-indent: 0em; margin-left: 0em"><span class="linehead"></span>問曰。肉由害命斷之且然。酒不損生何為頓<a 
name="0974c07" id="0974c07"></a>制。若無損計罪無過言非。飲漿食飯亦應得<a 
name="0974c08" id="0974c08"></a>罪。而實不爾。酒何偏斷。答曰。結戒隨事得罪<a 
name="0974c09" id="0974c09"></a>據心。肉體因害。食之即罪。酒性非損。過由<a 
name="0974c10" id="0974c10"></a>弊神。餘處生過。過生由酒。斷酒即除。所以<a 
name="0974c11" id="0974c11"></a>遮制。不同非謂酒體是罪。</p><a 
name="0974c12" id="0974c12"></a><p style="text-indent: 0em; margin-left: 0em"><span class="linehead"></span>問曰。罪有遮性酒體生罪。今有耐酒之人能<a 
name="0974c13" id="0974c13"></a>飲不醉。又不弊神亦不生罪。此人飲酒應不<a 
name="0974c14" id="0974c14"></a>得罪。斯則能飲無過。不能招咎。何關斷酒。<a 
name="0974c15" id="0974c15"></a>以成戒善。可謂能飲耐酒。常名持戒。少飲<a 
name="0974c16" id="0974c16"></a>即醉是大罪人。答曰。制戒防非本為生善。戒<a 
name="0974c17" id="0974c17"></a>是生善。身口無違。緣中止息。遮性兩斷。乃<a 
name="0974c18" id="0974c18"></a>名戒善。今耐酒之人。既不亂神。未破餘戒。<a 
name="0974c19" id="0974c19"></a>實理非罪。正以飲生罪。因外違遮教。緣中<a 
name="0974c20" id="0974c20"></a>生犯。仍名有罪。以乖不飲酒非持戒。</p><a 
name="0974c21" id="0974c21"></a><p style="text-indent: 0em; margin-left: 0em"><span class="linehead"></span>第一據實有損者。依經食肉之人有十種過<a 
name="0974c22" id="0974c22"></a>失。第一明一切眾生無始已來。皆是己親。<a 
name="0974c23" id="0974c23"></a>不合食肉。故入楞伽經云。我觀眾生輪迴五<a 
name="0974c24" id="0974c24"></a>道。同在生死共相生育。遞為父母兄弟姊妹。<a 
name="0974c25" id="0974c25"></a>若男子若女中表內外。六親眷屬。或生餘<a 
name="0974c26" id="0974c26"></a>道。善道惡道常為眷屬。以是因緣。我觀眾<a 
name="0974c27" id="0974c27"></a>生更相噉肉無非親者。由食肉味遞互相噉。<a 
name="0974c28" id="0974c28"></a>常生害心增長苦業。流轉生死不得出離。佛<a 
name="0974c29" id="0974c29"></a>說是時。諸惡羅剎聞佛所說。悉捨惡心止不<a 
name="0975a01" id="0975a01"></a>食肉。遞相勸發菩提之心。護眾生命。過自<a 
name="0975a02" id="0975a02"></a>護身。離一切諸肉不食。悲泣流淚白言。世<a 
name="0975a03" id="0975a03"></a>尊。我聞佛說諦觀六道。我所噉肉皆是我親。<a 
name="0975a04" id="0975a04"></a>乃知食肉眾生是我大怨。斷大慈種長不善<a 
name="0975a05" id="0975a05"></a>業。是大苦本。我從今日斷不食肉。及我眷<a 
name="0975a06" id="0975a06"></a>屬亦不聽食。如來弟子有不食肉者。我當<a 
name="0975a07" id="0975a07"></a>晝夜親近擁護。若食肉者。我當與作大不饒<a 
name="0975a08" id="0975a08"></a>益。大慧羅剎惡鬼常食肉者。聞我所說。尚發<a 
name="0975a09" id="0975a09"></a>慈心。捨肉不食。況我弟子行善法者。當聽<a 
name="0975a10" id="0975a10"></a>食肉。若食肉者。當知即是眾生大怨。斷我<a 
name="0975a11" id="0975a11"></a>聖種。大慧。若我弟子聞我所說。不諦觀察<a 
name="0975a12" id="0975a12"></a>而食肉者。當知即是旃陀羅種。非我弟子。我<a 
name="0975a13" id="0975a13"></a>非其師。</p><a 
name="0975a14" id="0975a14"></a><p style="text-indent: 0em; margin-left: 0em"><span class="linehead"></span>第二明食肉眾生見者皆悉驚&#x6091;。故不應食。<a 
name="0975a15" id="0975a15"></a>如彼經說。食肉之人眾生聞氣。悉皆驚&#x6091;<a 
name="0975a16" id="0975a16"></a>逃走遠離。是故菩薩修如實行。為化眾生不<a 
name="0975a17" id="0975a17"></a>應食肉。譬如旃陀羅獵師屠兒捕魚鳥人。一<a 
name="0975a18" id="0975a18"></a>切行處眾生遙見作如是念。我今定死。而此<a 
name="0975a19" id="0975a19"></a>來者。是大惡人不識罪福。斷眾生命求現前<a 
name="0975a20" id="0975a20"></a>利。今來至此為覓我等。今我等身悉皆有肉。<a 
name="0975a21" id="0975a21"></a>是故今來我等定死。大慧。由人食肉能令眾<a 
name="0975a22" id="0975a22"></a>生見者皆生如是驚&#x6091;。大慧。一切虛空地中<a 
name="0975a23" id="0975a23"></a>眾生見食肉者。皆生恐&#x6091;而起疑念。我於<a 
name="0975a24" id="0975a24"></a>今者為死為活。如是惡人不修慈心。亦相<a 
name="0975a25" id="0975a25"></a>豺狼游行世間常覓肉食。如牛噉草蜣蜋逐<a 
name="0975a26" id="0975a26"></a>糞不知飽足。我身是肉正是其食。不應逢見。<a 
name="0975a27" id="0975a27"></a>即捨逃走離之遠去。如人畏懼羅剎無異。</p><a 
name="0975a28" id="0975a28"></a><p style="text-indent: 0em; margin-left: 0em"><span class="linehead"></span>第三明食肉之人壞他信心。是故不應食肉<a 
name="0975a29" id="0975a29"></a>也。如彼經云。若食肉者。眾生即失一切信<a 
name="0975b01" id="0975b01"></a>心。便言世間無可信者。斷於信根。是故大慧。<a 
name="0975b02" id="0975b02"></a>菩薩為護眾生信心。一切諸肉悉不應食。何<a 
name="0975b03" id="0975b03"></a>以故。世間有人見食肉故。謗毀三寶。作如<a 
name="0975b04" id="0975b04"></a>是言。於佛法中何處當有真實沙門婆羅門<a 
name="0975b05" id="0975b05"></a>修梵行者。捨於聖人本所應食。食於眾生猶<a 
name="0975b06" id="0975b06"></a>如羅剎。斷我法輪絕滅聖種。一切皆由食肉<a 
name="0975b07" id="0975b07"></a>者過。是故大慧。我弟子者。為護惡人毀謗三<a 
name="0975b08" id="0975b08"></a>寶。乃至不應生念肉想。何況食噉也。</p><a 
name="0975b09" id="0975b09"></a><p style="text-indent: 0em; margin-left: 0em"><span class="linehead"></span>第四明慈心少欲行人不應食肉。如彼經說。<a 
name="0975b10" id="0975b10"></a>菩薩為求出離生死。應當專念慈悲之行少<a 
name="0975b11" id="0975b11"></a>欲知足。厭世間苦速求解脫。若捨憒鬧就於<a 
name="0975b12" id="0975b12"></a>空閑。住屍陀林阿蘭若處塚間樹下。獨坐思<a 
name="0975b13" id="0975b13"></a>惟。觀諸世間。無一可樂。妻子眷屬如枷鎖<a 
name="0975b14" id="0975b14"></a>想。宮殿臺觀如牢獄想。觀諸珍寶如糞聚想。<a 
name="0975b15" id="0975b15"></a>見諸飲食如膿血想。受諸飲食如塗癰瘡想。<a 
name="0975b16" id="0975b16"></a>趣得存活繫念聖道。不為貪味酒肉&#x8471;&#x97EE;蒜<a 
name="0975b17" id="0975b17"></a>薤葷味。悉捨不食。若如是者。是真修行。堪<a 
name="0975b18" id="0975b18"></a>受一切人天供養。若於世間不生厭離。貪著<a 
name="0975b19" id="0975b19"></a>諸味酒肉葷辛。皆便噉食。不應受於世間<a 
name="0975b20" id="0975b20"></a>信施也。</p><a 
name="0975b21" id="0975b21"></a><p style="text-indent: 0em; margin-left: 0em"><span class="linehead"></span>第五明食肉之人。皆是過去曾作惡羅剎。由<a 
name="0975b22" id="0975b22"></a>習氣故今故貪肉。是故不應食肉也。如彼經<a 
name="0975b23" id="0975b23"></a>說。有諸眾生。過去曾修無量因緣。有微善<a 
name="0975b24" id="0975b24"></a>根得聞我法。信心出家在我法中。過去曾<a 
name="0975b25" id="0975b25"></a>作羅剎眷屬虎狼師子&#x732B;狸中生。雖在我法<a 
name="0975b26" id="0975b26"></a>食肉餘習。見食肉者歡喜親近。入諸城邑聚<a 
name="0975b27" id="0975b27"></a>落塔寺。飲酒食肉。以為歡樂。諸天下視<a 
name="0975b28" id="0975b28"></a>猶如羅剎。爭噉死屍等無有異。而不自知已<a 
name="0975b29" id="0975b29"></a>失我眾成羅剎眷屬。雖服袈裟<span class="gaiji">剃<!--gaiji,剃,1[髟/剔],2&#x29B9C;,3--></span>除鬚髮。有<a 
name="0975c01" id="0975c01"></a>命看見心生恐&#x6091;如畏羅剎。此明食肉皆是<a 
name="0975c02" id="0975c02"></a>過去曾作羅剎師子虎狼&#x732B;狸中來。故應裁<a 
name="0975c03" id="0975c03"></a>斷也。</p><a 
name="0975c04" id="0975c04"></a><p style="text-indent: 0em; margin-left: 0em"><span class="linehead"></span>第六明食肉之人。學世&#x546A;術尚不得成。況出<a 
name="0975c05" id="0975c05"></a>世法。何由可證。是故行者不應食肉。如彼<a 
name="0975c06" id="0975c06"></a>經說。世間邪見諸&#x546A;術師。若其食肉&#x546A;術不<a 
name="0975c07" id="0975c07"></a>成。為成邪術尚不食肉。況我弟子為求如來<a 
name="0975c08" id="0975c08"></a>無上聖道出世解脫修大慈悲。精勤苦行猶<a 
name="0975c09" id="0975c09"></a>恐不得。何處當有如是解脫。為彼癡人食肉<a 
name="0975c10" id="0975c10"></a>而得其報。是故大慧。我諸弟子。為求出世<a 
name="0975c11" id="0975c11"></a>解脫樂故不應食肉也。</p><a 
name="0975c12" id="0975c12"></a><p style="text-indent: 0em; margin-left: 0em"><span class="linehead"></span>第七明眾生皆愛身命與己無別。是故行者<a 
name="0975c13" id="0975c13"></a>不應食肉。如彼經說。食肉能壯色力嗜味。<a 
name="0975c14" id="0975c14"></a>人多貪著。應當諦觀。一切世間有身命者。各<a 
name="0975c15" id="0975c15"></a>自寶重畏於死苦。護惜己身人畜無別。寧當<a 
name="0975c16" id="0975c16"></a>樂存疥野干身。不能捨命受諸天樂。何以故。<a 
name="0975c17" id="0975c17"></a>畏死苦故。以是觀察死為大苦。是可畏法。自<a 
name="0975c18" id="0975c18"></a>身畏死。云何當得而食他肉。是故大慧。欲<a 
name="0975c19" id="0975c19"></a>食肉者。先自念身。次觀眾生。不應貪肉<a 
name="0975c20" id="0975c20"></a>也。</p><a 
name="0975c21" id="0975c21"></a><p style="text-indent: 0em; margin-left: 0em"><span class="linehead"></span>第八明食肉之人。諸天賢聖。皆悉遠離。惡<a 
name="0975c22" id="0975c22"></a>神恐&#x6091;。是故行者。不應食肉。如彼經說。夫<a 
name="0975c23" id="0975c23"></a>食肉者。諸天遠離。何況聖人。是故菩薩為<a 
name="0975c24" id="0975c24"></a>見聖人。當修慈悲不應食肉。大慧。食肉之<a 
name="0975c25" id="0975c25"></a>人。睡眠亦苦。起時亦苦。若夢中見種種諸<a 
name="0975c26" id="0975c26"></a>惡。驚&#x6091;毛&#x7AEA;心常不安。無慈心故。乏諸善<a 
name="0975c27" id="0975c27"></a>力。若其獨在空閑之處。多為非人而伺其便。<a 
name="0975c28" id="0975c28"></a>虎狼師子亦來伺求。欲食其肉。心常驚&#x6091;。<a 
name="0975c29" id="0975c29"></a>不得安隱也。</p><a 
name="0976a01" id="0976a01"></a><p style="text-indent: 0em; margin-left: 0em"><span class="linehead"></span>第九明食肉之人。淨者尚不應食。況不淨肉。<a 
name="0976a02" id="0976a02"></a>是故行者不應食肉。如彼經說。我說凡夫為<a 
name="0976a03" id="0976a03"></a>求淨命噉於淨食。尚應生心如子肉想。何況<a 
name="0976a04" id="0976a04"></a>聽食非聖人食聖人離著。以肉能生無量諸<a 
name="0976a05" id="0976a05"></a>過失故。於出世一切功德。云何言我聽諸<a 
name="0976a06" id="0976a06"></a>弟子食諸肉血不淨等味。言我聽者。是則謗<a 
name="0976a07" id="0976a07"></a>我。故內律云。食生肉血等得偷蘭遮罪。</p><a 
name="0976a08" id="0976a08"></a><p style="text-indent: 0em; margin-left: 0em"><span class="linehead"></span>第十明食肉之人死則還生惡羅剎等中。是<a 
name="0976a09" id="0976a09"></a>故行者不應食肉。如彼經說。食肉眾生依於<a 
name="0976a10" id="0976a10"></a>過去食肉臐故。多生羅剎師子虎狼豺豹貓<a 
name="0976a11" id="0976a11"></a>貍鴟梟鵰鷲鷹鷂等中。有命之類。各自護身。<a 
name="0976a12" id="0976a12"></a>不令得便。受飢餓苦。常生惡心。念食他肉。<a 
name="0976a13" id="0976a13"></a>命終復墮惡道。受生人身難得。何況當有得<a 
name="0976a14" id="0976a14"></a>涅槃道。當知食肉有如是等無量諸過。是故<a 
name="0976a15" id="0976a15"></a>行者不食肉者。即是無量功德之聚也。</p><a 
name="0976a16" id="0976a16"></a><p style="text-indent: 0em; margin-left: 0em"><span class="linehead"></span>又鴦掘魔經云。文殊師利白佛言。世尊。因<a 
name="0976a17" id="0976a17"></a>如來藏故諸佛不食肉耶。佛言。如是一切眾<a 
name="0976a18" id="0976a18"></a>生無始生死。死生輪轉。無非父母兄弟姊<a 
name="0976a19" id="0976a19"></a>妹。猶如伎兒變易無常。自肉他肉則是一肉。<a 
name="0976a20" id="0976a20"></a>是故諸佛悉不食肉。復告文殊。一切眾生界<a 
name="0976a21" id="0976a21"></a>我界即是一界。所食之肉即是一肉。是故<a 
name="0976a22" id="0976a22"></a>諸佛悉不食肉。佛告文殊。若自死牛。牛主持<a 
name="0976a23" id="0976a23"></a>皮。用作革屣。施持戒人。為應受不。若不受<a 
name="0976a24" id="0976a24"></a>者。是比丘法。若受者非慈悲。然不破戒。以<a 
name="0976a25" id="0976a25"></a>從展轉離殺因緣故也。</p><a 
name="0976a26" id="0976a26"></a><p style="text-indent: 0em; margin-left: 0em"><span class="linehead"></span>又此經說。眾生身內有八十萬戶蟲。若斷一<a 
name="0976a27" id="0976a27"></a>眾生命。即斷八十萬戶蟲命。若炙若煮。若<a 
name="0976a28" id="0976a28"></a>淹若暴。皆有小蟲飛蛾蠅<span class="gaiji">[月*虫]<!--gaiji,,1[月*虫],2&#x266AD;,3--></span>而附近之。如<a 
name="0976a29" id="0976a29"></a>是展轉傍殺無量生命。雖不自手而殺。然屠<a 
name="0976b01" id="0976b01"></a>者不敢自食。皆為食肉之人殺之。故知食肉<a 
name="0976b02" id="0976b02"></a>之人即兼有殺業之罪。或有出家僧尼。躬在<a 
name="0976b03" id="0976b03"></a>伽藍。共諸白衣。公然聚會。飲酒食肉。葷辛<a 
name="0976b04" id="0976b04"></a>雜穢。污染伽藍。不愧尊像。如斯渾雜奚如<a 
name="0976b05" id="0976b05"></a>外道。</p><a 
name="0976b06" id="0976b06"></a><p style="text-indent: 0em; margin-left: 0em"><span class="linehead"></span>又尼羅浮陀地獄經云。身如段肉無有識知<a 
name="0976b07" id="0976b07"></a>此是何人。皆由飲酒。出家僧尼。豈不深信經<a 
name="0976b08" id="0976b08"></a>教心生重愧。自棄正法同於外道。若噉眾生<a 
name="0976b09" id="0976b09"></a>父肉亦噉父肉。若噉眾生母肉亦噉母肉。<a 
name="0976b10" id="0976b10"></a>如是姊兄弟妹男女六親。並有相對。怨怨相<a 
name="0976b11" id="0976b11"></a>酬。未可得脫。又沙彌尼戒經云。不得殺生。慈<a 
name="0976b12" id="0976b12"></a>愍群生。如父母念子加哀。蠕動猶如赤子。何<a 
name="0976b13" id="0976b13"></a>謂不殺。護身口意。身不殺人畜喘息之類。<a 
name="0976b14" id="0976b14"></a>手亦不為。亦不教人。見殺不食。聞殺不食。<a 
name="0976b15" id="0976b15"></a>疑殺不食。為我殺不食。口不說言。當殺當害<a 
name="0976b16" id="0976b16"></a>報怨。亦不得言死快殺快。某肉肥某肉瘦。<a 
name="0976b17" id="0976b17"></a>某肉多好某肉少惡。意亦不念。哀愍眾生。<a 
name="0976b18" id="0976b18"></a>如己骨髓。如父如母。如子如身。等無差別。<a 
name="0976b19" id="0976b19"></a>普等一心常志大乘。</p><a 
name="0976b20" id="0976b20"></a><p style="text-indent: 0em; margin-left: 0em"><span class="linehead"></span>又賢愚經云。佛告波斯匿王曰。過去久遠阿<a 
name="0976b21" id="0976b21"></a>僧祇劫。此閻浮提有一大國。名波羅柰。於時<a 
name="0976b22" id="0976b22"></a>國王名波羅摩達王。將四種兵入山獵戲。王<a 
name="0976b23" id="0976b23"></a>到澤上馳逐禽獸。單隻一乘。獨到深林。王<a 
name="0976b24" id="0976b24"></a>時疲極下馬小休。爾時林中有牸師子。懷欲<a 
name="0976b25" id="0976b25"></a>心盛行求其偶。因不能得值。於林間見王獨<a 
name="0976b26" id="0976b26"></a>坐。婬意轉盛。思欲從王。近到其邊。舉尾背<a 
name="0976b27" id="0976b27"></a>住。王知其意而自思惟。此是猛獸力能殺我。<a 
name="0976b28" id="0976b28"></a>若不從意儻見危害。王以&#x6091;故即從師子成<a 
name="0976b29" id="0976b29"></a>欲事已。師子還去。諸兵群從已復來到。王與<a 
name="0976c01" id="0976c01"></a>人眾即還宮城。爾時師子從是懷胎。日月滿<a 
name="0976c02" id="0976c02"></a>足便生一子。形盡似人。唯足斑斕。師子憶<a 
name="0976c03" id="0976c03"></a>識知是王有。便銜擔來著於王前。王亦思憶<a 
name="0976c04" id="0976c04"></a>知是己兒。即收取養。以足斑駿字為斑足。<a 
name="0976c05" id="0976c05"></a>養之漸大雄才志猛。父王崩亡斑足繼治。時<a 
name="0976c06" id="0976c06"></a>斑足王有二夫人。一是王種。二是婆羅門<a 
name="0976c07" id="0976c07"></a>種。斑足出游。勸二夫人隨我後往。誰先到<a 
name="0976c08" id="0976c08"></a>者。當與一日極相娛樂。其隨後者吾不見之<a 
name="0976c09" id="0976c09"></a>王去之後。其二夫人極自莊飾。嚴駕俱往。到<a 
name="0976c10" id="0976c10"></a>於道中見於天祠。梵志種者下車作禮。禮已<a 
name="0976c11" id="0976c11"></a>後到。王從本言而不前之。於是夫人瞋怨天<a 
name="0976c12" id="0976c12"></a>神。由禮汝故使王見薄。若有天力何不護我。<a 
name="0976c13" id="0976c13"></a>後壞天祠令平如地。守天祠神。悲惱至宮欲<a 
name="0976c14" id="0976c14"></a>傷王宮。天神遮不聽入。有一仙人住止山中。<a 
name="0976c15" id="0976c15"></a>王常供養。日日食時飛來入宮。不食餚饌粗<a 
name="0976c16" id="0976c16"></a>食&#x9E81;供。偶值一日仙人不來。天神知之。化<a 
name="0976c17" id="0976c17"></a>作其形。坐於常處。不肯就食欲得魚肉。即<a 
name="0976c18" id="0976c18"></a>如語辦食已還去。明舊仙來。為設肉食仙<a 
name="0976c19" id="0976c19"></a>人瞋王。王言。大仙先日&#x52C5;作。今何不食。仙<a 
name="0976c20" id="0976c20"></a>人語言。昨日有患一日不來。是誰語汝。但<a 
name="0976c21" id="0976c21"></a>相輕試。令王是後十二年中常食人肉。作<a 
name="0976c22" id="0976c22"></a>是語竟飛還山中。是後&#x53A8;監忘不辦肉。臨<a 
name="0976c23" id="0976c23"></a>時無計。出外求肉。見死小兒。肥白在地。念<a 
name="0976c24" id="0976c24"></a>且稱急。即&#x5374;頭足。擔至&#x53A8;中。加諸美藥。作<a 
name="0976c25" id="0976c25"></a>食與王。王得食之覺美倍常。即問&#x53A8;監。由來<a 
name="0976c26" id="0976c26"></a>食肉未有斯美。此是何肉。&#x53A8;監惶&#x6091;復白<a 
name="0976c27" id="0976c27"></a>王言。若王原罪乃敢實說。王答之言。但實<a 
name="0976c28" id="0976c28"></a>說之。不坐汝罪。&#x53A8;監白王。具述前報。王言。<a 
name="0976c29" id="0976c29"></a>此肉甚美。自今已後如是求辦。&#x53A8;監白王。前<a 
name="0977a01" id="0977a01"></a>者偶值死兒。更求叵得。王又語言。汝但密<a 
name="0977a02" id="0977a02"></a>取。設令有覺斷處由我。&#x53A8;監受教夜常密<a 
name="0977a03" id="0977a03"></a>捕得便殺之。日日供王。於時城中人民之類。<a 
name="0977a04" id="0977a04"></a>各各行哭云亡失兒。展轉相問何由乃爾。諸<a 
name="0977a05" id="0977a05"></a>臣聚議當試微伺。即於街衖處處察探。見<a 
name="0977a06" id="0977a06"></a>王&#x53A8;監拽他小兒。伺捕得之。縛將詣王。具<a 
name="0977a07" id="0977a07"></a>以前事白王。言是我所教。諸臣懷恨。各自<a 
name="0977a08" id="0977a08"></a>外議。王便是賊食我等子。噉人之王云何共<a 
name="0977a09" id="0977a09"></a>治。當共除之。去此禍害。一切同心咸共齊<a 
name="0977a10" id="0977a10"></a>謀。一時同合。即圍其王。當取殺之。王見兵集<a 
name="0977a11" id="0977a11"></a>驚&#x6091;問言。汝等何故而圍逼我。諸臣答言。<a 
name="0977a12" id="0977a12"></a>夫為王者。養民為事。方驅&#x53A8;宰殺人為食。<a 
name="0977a13" id="0977a13"></a>不任苛酷故欲殺王。王語諸臣。自今已後更<a 
name="0977a14" id="0977a14"></a>不復為。唯見恕放當自改勵。諸臣語曰。終不<a 
name="0977a15" id="0977a15"></a>相放不須多云。時王聞已自知必死。即語諸<a 
name="0977a16" id="0977a16"></a>臣。雖當殺我。小緩須臾。聽我一言。即自立<a 
name="0977a17" id="0977a17"></a>誓。我身由來。所修善行。為王正治。供養仙<a 
name="0977a18" id="0977a18"></a>人。合集眾德。迴令今日我得變成飛行羅剎。<a 
name="0977a19" id="0977a19"></a>其語已訖尋語而成。即飛虛空。告諸臣曰。汝<a 
name="0977a20" id="0977a20"></a>等合力欲強殺我。賴我大幸復能自拔。自今<a 
name="0977a21" id="0977a21"></a>已後汝等好忍所愛妻兒。我次第食。語訖飛<a 
name="0977a22" id="0977a22"></a>去。止山林間。飛行搏人。擔以為食。人民之<a 
name="0977a23" id="0977a23"></a>類恐&#x6091;藏避。如是之後殺噉多人。諸羅剎<a 
name="0977a24" id="0977a24"></a>輩附為翼從群眾漸多所害轉廣。後諸羅剎<a 
name="0977a25" id="0977a25"></a>白斑足王。我等奉事為王願為一會。王即<a 
name="0977a26" id="0977a26"></a>許之。當取諸王令滿五百。與汝為會。許之<a 
name="0977a27" id="0977a27"></a>已訖。一一往取閉著深山。已得四百九十九<a 
name="0977a28" id="0977a28"></a>王。殘少一人。後捕得須陀素彌。大有高德。<a 
name="0977a29" id="0977a29"></a>從羅剎王乞得七日假。假滿還來。須陀素彌<a 
name="0977b01" id="0977b01"></a>廣為說法。分別殺罪及其惡報。復說慈心不<a 
name="0977b02" id="0977b02"></a>殺之福。斑足歡喜敬戴為禮。承用其教無<a 
name="0977b03" id="0977b03"></a>復害心。即放諸王各還本國。須陀素彌。即佐<a 
name="0977b04" id="0977b04"></a>兵眾還將斑足安置本國。前仙人誓十。二年<a 
name="0977b05" id="0977b05"></a>滿。自是已後更不噉人。遂還霸王治民如舊。<a 
name="0977b06" id="0977b06"></a>爾時須陀素彌王者。今我身是。斑足王者。<a 
name="0977b07" id="0977b07"></a>今鴦掘摩羅是。爾時諸人十二年中為斑足<a 
name="0977b08" id="0977b08"></a>王所食噉者。今此諸人為鴦掘摩羅所殺者<a 
name="0977b09" id="0977b09"></a>是。此諸人等世世常為鴦掘所殺。我亦世世<a 
name="0977b10" id="0977b10"></a>降之以善。鴦掘摩者。指鬘比丘是。時波斯<a 
name="0977b11" id="0977b11"></a>匿王復白佛言。指鬘比丘殺此多人。食已得<a 
name="0977b12" id="0977b12"></a>道。當受報不。佛告大王。行必有報。今此比<a 
name="0977b13" id="0977b13"></a>丘在於房中。地獄之火。從毛孔出。極患苦<a 
name="0977b14" id="0977b14"></a>痛。酸切叵言。佛&#x52C5;一比丘。汝持戶排。往指<a 
name="0977b15" id="0977b15"></a>鬘房。刺戶孔中。比丘即往奉教為之。排入<a 
name="0977b16" id="0977b16"></a>戶內。尋自融消。比丘驚愕還來白佛。佛告比<a 
name="0977b17" id="0977b17"></a>丘。行報如是。王及眾會。生信。</p><a 
name="0977b18" id="0977b18"></a><p style="text-indent: 0em; margin-left: 0em"><span class="linehead"></span>頌曰。</p><a 
name="0977b19" id="0977b19"></a><p>　<span class="lg">財色與酒　　名為三惑　　臣耽喪家<a 
name="0977b20" id="0977b20"></a><br>　君重亡國　　肉障大慈　　辛遮淨德<a 
name="0977b21" id="0977b21"></a><br>　懷道君子　　斯穢不忒</span></p><a 
name="0977b22" id="0977b22"></a><p><span class="juanname">法苑珠林卷第九十三</span></p>
<hr>【經文資訊】大正藏第 53 冊 No. 2122 法苑珠林<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4df0.html?index=T53n2122" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T53n2122_093 by HTTrack Website Copier/3.x [XR&CO'2014], Tue, 07 Jun 2016 07:00:54 GMT -->
</html>
