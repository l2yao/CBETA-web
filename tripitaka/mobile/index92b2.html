<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J36nB369_025 by HTTrack Website Copier/3.x [XR&CO'2014], Tue, 07 Jun 2016 07:13:50 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=959972587&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ36nB369&amp;utmp=%2Fmobile%2Findex.php%3Findex%3DJ36nB369_025&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index1feb.html?index=J36nB369_024" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第36冊<br/>No.B369 蔗菴範禪師語錄 (30卷)<br/>【清 淨範說　智璋等錄】<br/>第 25 卷</p>
	<a href="index5666.html?index=J36nB369_026" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J36">
<div class="root" id="B369" sutra_name="蔗菴範禪師語錄" sutra_juan="[卷25]">　
<a 
name="1016b01" id="1016b01"></a><p><span class="juanname">蔗菴範禪師語錄卷二十五</span></p><a 
name="1016b02" id="1016b02"></a><p style="margin-left: 4em"><span class="byline">侍者智忍錄</span></p><a 
name="1016b03" id="1016b03"></a><p style="margin-left: 2em"><span class="headname">佛祖源流頌下</span></p><a 
name="1016b04" id="1016b04"></a><p style="text-indent: 0em; margin-left: 0em"><span class="linehead"></span>三十四祖青原弘濟行思禪師吉州安城劉氏子得<a 
name="1016b05" id="1016b05"></a>法於曹溪石頭遷來參師問曰子何方來曰曹溪來<a 
name="1016b06" id="1016b06"></a>師曰將得甚麼來曰未到曹溪亦不失師曰若恁麼<a 
name="1016b07" id="1016b07"></a>用去曹溪作什麼曰若不到曹溪爭知不失又問曹<a 
name="1016b08" id="1016b08"></a>溪大師還識和尚否師曰汝今識我否曰識又爭能<a 
name="1016b09" id="1016b09"></a>識得師曰眾角雖多一麟足矣問如何是佛法大意<a 
name="1016b10" id="1016b10"></a>師曰廬陵米作麼價。</p><a 
name="1016b11" id="1016b11"></a><p style="text-indent: 0em; margin-left: 1em"><span class="linehead"></span>懶坐琉璃殿肯復落階漸不挂夜明簾孰敢來相<a 
name="1016b12" id="1016b12"></a>見追風直向曹溪入法戰開疆推第一歸心尋到<a 
name="1016b13" id="1016b13"></a>曹溪灣吾道大行青原山俎豆森嚴承少室胄胤<a 
name="1016b14" id="1016b14"></a>棋布聯星班石頭路無迂曲有所思將安屬眾角<a 
name="1016b15" id="1016b15"></a>多一麟足。</p><a 
name="1016b16" id="1016b16"></a><p style="text-indent: 0em; margin-left: 0em"><span class="linehead"></span>青原第二世南嶽石頭無際希遷禪師端州高安陳<a 
name="1016b17" id="1016b17"></a>氏子謁青原得法後住南嶽之石頭庵道悟問曹溪<a 
name="1016b18" id="1016b18"></a>意旨誰人得師曰會佛法人得曰師還得否師曰不<a 
name="1016b19" id="1016b19"></a>得曰為甚麼不得師曰我不會佛法惟儼問三乘十<a 
name="1016b20" id="1016b20"></a>二分教某甲麤知嘗聞直指人心見性成佛實未明<a 
name="1016b21" id="1016b21"></a>了伏望和尚慈悲指示師曰恁麼也不得不恁麼也<a 
name="1016b22" id="1016b22"></a>不得恁麼不恁麼總不得子作麼生儼罔措後參馬<a 
name="1016b23" id="1016b23"></a>祖於言下契悟遂返石頭一日在石上坐師問曰汝<a 
name="1016b24" id="1016b24"></a>在者裏作麼曰一物不為師曰恁麼則閒坐也曰若<a 
name="1016b25" id="1016b25"></a>閒坐則有為也師曰汝道不為箇甚麼曰千聖亦不<a 
name="1016b26" id="1016b26"></a>識師以偈讚曰從來共住不知名任運相將秖麼行<a 
name="1016b27" id="1016b27"></a>自古上賢猶未識造次凡流豈可明。</p><a 
name="1016b28" id="1016b28"></a><p style="text-indent: 0em; margin-left: 1em"><span class="linehead"></span>然燈既無授能仁豈得受嵩庭分皮髓枉自揚家<a 
name="1016b29" id="1016b29"></a>醜疇昔知交稱無恙豪華意氣不相讓相見開襟<a 
name="1016b30" id="1016b30"></a>說往<span class="corr" title='[[禾/亍]&gt;年]'>年</span>不覺身遊在蓬閬天皇以無慍饋餅有崇<a 
name="1016c01" id="1016c01"></a>信藥嶠以剛正芳烈有曇晟石頭路滑還知麼石<a 
name="1016c02" id="1016c02"></a>女臨風為爾歌。</p><a 
name="1016c03" id="1016c03"></a><p style="text-indent: 0em; margin-left: 0em"><span class="linehead"></span>青原第三世灃州藥山弘道惟儼禪師絳州姓韓雲<a 
name="1016c04" id="1016c04"></a>巖侍立次師指案山上枯榮二樹問曰枯者是榮者<a 
name="1016c05" id="1016c05"></a>是巖曰枯者是師曰灼然一切處放教枯澹去又問<a 
name="1016c06" id="1016c06"></a>道吾枯者是榮者是吾曰榮者是師曰灼然一切處<a 
name="1016c07" id="1016c07"></a>光明燦爛去高沙彌忽至師曰枯者是榮者是彌曰<a 
name="1016c08" id="1016c08"></a>枯者從他枯榮者從他榮師顧道吾雲巖曰不是不<a 
name="1016c09" id="1016c09"></a>是又一日謂雲巖曰與我喚沙彌來巖曰喚他來作<a 
name="1016c10" id="1016c10"></a>甚麼師曰我有箇折腳鐺子要他提上挈下巖曰恁<a 
name="1016c11" id="1016c11"></a>麼則與和尚出一隻手去也師休去臨順世叫曰法<a 
name="1016c12" id="1016c12"></a>堂倒法堂倒眾皆持柱撐之師舉手曰子不會我意<a 
name="1016c13" id="1016c13"></a>遂告寂。</p><a 
name="1016c14" id="1016c14"></a><p style="text-indent: 0em; margin-left: 1em"><span class="linehead"></span>桂郁石頭階天香馬祖室清醑傾杯秋月高酣歌<a 
name="1016c15" id="1016c15"></a>一曲太平客好花石上栽寒冰火裏結自得展生<a 
name="1016c16" id="1016c16"></a>平難與時流說君不見蚊子上鐵牛夜半玉人獨<a 
name="1016c17" id="1016c17"></a>倚樓欲語不語兮其意悠悠。</p><a 
name="1016c18" id="1016c18"></a><p style="text-indent: 0em; margin-left: 0em"><span class="linehead"></span>青原第四世潭州雲巖無住曇晟禪師鍾陵建昌人<a 
name="1016c19" id="1016c19"></a>作草鞋次洞山近前曰乞師眼睛得麼師曰汝底與<a 
name="1016c20" id="1016c20"></a>阿誰去也曰良价無師曰設有向甚麼處著山無語<a 
name="1016c21" id="1016c21"></a>師曰乞眼底是眼否山曰非眼師喝出於無情說法<a 
name="1016c22" id="1016c22"></a>言下有省欲辭去臨行問曰百年後忽有人問還邈<a 
name="1016c23" id="1016c23"></a>得真否如何抵對師曰秖者是山良久師曰价闍黎<a 
name="1016c24" id="1016c24"></a>承當箇事大須審細山猶涉疑後因過水睹影大悟<a 
name="1016c25" id="1016c25"></a>有偈曰切忌從他覓迢迢與我疏我今獨自往處處<a 
name="1016c26" id="1016c26"></a>得逢渠渠今正是我我今不是渠應須恁麼會方得<a 
name="1016c27" id="1016c27"></a>契如如。</p><a 
name="1016c28" id="1016c28"></a><p style="text-indent: 0em; margin-left: 1em"><span class="linehead"></span>久事雄峰一身俗氣俄登藥山風搏妙翅懷中有<a 
name="1016c29" id="1016c29"></a>寶鏡蚩尤無遯徑生平自負伯牙徽天下茫茫和<a 
name="1016c30" id="1016c30"></a>者稀百堵斯作之子於垣維日維月維芷維蘭。</p><a 
name="1017a01" id="1017a01"></a><p style="text-indent: 0em; margin-left: 0em"><span class="linehead"></span>青原第五世瑞州洞山悟本良价禪師因雲巖<span title="未知的文字">▆</span><span title="未知的文字">▆</span><a 
name="1017a02" id="1017a02"></a>營齋僧問和尚於雲巖處得何指示師曰雖在彼中<a 
name="1017a03" id="1017a03"></a>不蒙指示曰既不蒙指示又用設齋作甚麼師曰爭<a 
name="1017a04" id="1017a04"></a>敢違背他曰和尚初見南泉為甚麼卻與雲巖設齋<a 
name="1017a05" id="1017a05"></a>師曰我不重先師道德佛法秖重他不為我說破曰<a 
name="1017a06" id="1017a06"></a>和尚為先師設齋還肯先師也無師曰半肯半不肯<a 
name="1017a07" id="1017a07"></a>曰為甚麼不全肯師曰若全肯即孤負先師也雲居<a 
name="1017a08" id="1017a08"></a>侍立次師問汝名甚麼曰道膺師曰向上更道曰向<a 
name="1017a09" id="1017a09"></a>上即不名道膺師曰與老僧秖對道吾底語一般又<a 
name="1017a10" id="1017a10"></a>問大闡提人作五逆罪孝養何在曰始成孝養自爾<a 
name="1017a11" id="1017a11"></a>許為室中領袖。</p><a 
name="1017a12" id="1017a12"></a><p style="text-indent: 0em; margin-left: 1em"><span class="linehead"></span>始登南泉堂玉蹄試踏碎冰霜載叩溈山室逸駿<a 
name="1017a13" id="1017a13"></a>驕嘶芳艸碧無情說法將焉剖洗心還向雲巖走<a 
name="1017a14" id="1017a14"></a>流水潺湲邈得真正偏宛轉環樞紐半肯半不肯<a 
name="1017a15" id="1017a15"></a>密語人不知雖為至尊羨終以負先師新豐闢野<a 
name="1017a16" id="1017a16"></a>土家猷衍千古禁殿鎖青苔當途嘯石虎。</p><a 
name="1017a17" id="1017a17"></a><p style="text-indent: 0em; margin-left: 0em"><span class="linehead"></span>青原第六世洪州弘覺道膺禪師隨洞山渡水次山<a 
name="1017a18" id="1017a18"></a>問水深多少師曰不溼山曰麤人師曰請師道山曰<a 
name="1017a19" id="1017a19"></a>不乾僧問有人衣錦繡入來見和尚後為甚寸絲不<a 
name="1017a20" id="1017a20"></a>挂師曰直得琉璃殿上行撲倒也須粉碎上堂如人<a 
name="1017a21" id="1017a21"></a>將三貫錢買箇獵狗秖解尋得有蹤跡底忽遇羚羊<a 
name="1017a22" id="1017a22"></a>挂角莫道蹤跡氣息也無僧曰羚羊挂角時如何師<a 
name="1017a23" id="1017a23"></a>曰六六三十六曰挂角後如何師曰六六三十六僧<a 
name="1017a24" id="1017a24"></a>禮拜師曰會麼曰不會師曰不見道無蹤跡。</p><a 
name="1017a25" id="1017a25"></a><p style="text-indent: 0em; margin-left: 1em"><span class="linehead"></span>從上克家非一定五逆心闡提性垂竿古岸自東<a 
name="1017a26" id="1017a26"></a>西萬頃蘆花類不齊一諾重千金賤琉璃殿上行<a 
name="1017a27" id="1017a27"></a>故人情不見挂角羚羊無氣息獵犬尋蹤徒費力<a 
name="1017a28" id="1017a28"></a>豈不知劫外橫身吹玉笛六六元來三十六。</p><a 
name="1017a29" id="1017a29"></a><p style="text-indent: 0em; margin-left: 0em"><span class="linehead"></span>青原第七世洪州鳳棲山同安道丕禪師新到參師<a 
name="1017a30" id="1017a30"></a>問甚處來曰湖南師曰還知同安者裏風雲體道花<a 
name="1017b01" id="1017b01"></a>檻璇璣麼曰知師曰非公境界僧便喝師曰短販樵<a 
name="1017b02" id="1017b02"></a>人徒誇書劍僧擬進語師曰劍甲未施賊身<span class="corr" title='[巳&gt;已]'>已</span>露將<a 
name="1017b03" id="1017b03"></a>示寂上堂曰多子塔前宗子秀五老峰前事若何如<a 
name="1017b04" id="1017b04"></a>是三舉未有對者志首座出曰夜明簾外排班立萬<a 
name="1017b05" id="1017b05"></a>里歌謠道太平師曰須是者驢漢始得。</p><a 
name="1017b06" id="1017b06"></a><p style="text-indent: 0em; margin-left: 1em"><span class="linehead"></span>佳人醉朱顏酡激郢調唱吳歌龍虎風雲在此日<a 
name="1017b07" id="1017b07"></a>瑤臺竹榭花狼藉甲冑未施露賊身樵父徒誇書<a 
name="1017b08" id="1017b08"></a>劍客多子塔邊五乳峰前鄉談滿口示彼別傳丕<a 
name="1017b09" id="1017b09"></a>顯哉文王謨丕承哉武王烈。</p><a 
name="1017b10" id="1017b10"></a><p style="text-indent: 0em; margin-left: 0em"><span class="linehead"></span>青原第八世洪州同安志禪師僧參問二機不到處<a 
name="1017b11" id="1017b11"></a>如何舉唱師曰偏處不逢玄中不失問凡有言句盡<a 
name="1017b12" id="1017b12"></a>落今時學人上來請師直指師曰目前不現句後不<a 
name="1017b13" id="1017b13"></a>迷曰向上事如何師曰迥然不換標的即乖。</p><a 
name="1017b14" id="1017b14"></a><p style="text-indent: 0em; margin-left: 1em"><span class="linehead"></span>黃閣簾前月當午太平一曲千官舞今時何時願<a 
name="1017b15" id="1017b15"></a>不違驢漢原來白額虎向上酬機屈己躬偏處逢<a 
name="1017b16" id="1017b16"></a>渠渠不逢夜半御街騎玉馬金鞭指顧皆春風。</p><a 
name="1017b17" id="1017b17"></a><p style="text-indent: 0em; margin-left: 0em"><span class="linehead"></span>青原第九世鼎州梁山緣觀禪師僧問如何是和尚<a 
name="1017b18" id="1017b18"></a>家風師曰益陽水急魚行澀白鹿松高鳥泊難又問<a 
name="1017b19" id="1017b19"></a>如何是學人自<span class="corr" title='[已&gt;己]'>己</span>師曰寰中天子塞外將軍曰便恁<a 
name="1017b20" id="1017b20"></a>麼去時如何師曰朗月當空室中暗坐將滅示偈曰<a 
name="1017b21" id="1017b21"></a>紅焰藏我身何須塔用新有人相肯重灰裏邈全真。</p><a 
name="1017b22" id="1017b22"></a><p style="text-indent: 0em; margin-left: 1em"><span class="linehead"></span>我家風絕偏正木童呼石女應鈍鳥怨松高逸鱗<a 
name="1017b23" id="1017b23"></a>嫌水急此意無覆藏孰能說得出便恁麼去也一<a 
name="1017b24" id="1017b24"></a>二三四五甘艸性本甜黃連味元苦。</p><a 
name="1017b25" id="1017b25"></a><p style="text-indent: 0em; margin-left: 0em"><span class="linehead"></span>青原第十世郢州太陽警玄禪師初到梁山問如何<a 
name="1017b26" id="1017b26"></a>是無相道場山指觀音曰者箇是吳處士畫的師擬<a 
name="1017b27" id="1017b27"></a>進語山急索曰者箇是有相底那箇是無相底師有<a 
name="1017b28" id="1017b28"></a>省遂作禮山曰何不道取一句師曰道則不辭恐上<a 
name="1017b29" id="1017b29"></a>紙筆山笑曰此語上碑去在師呈偈曰我昔初機學<a 
name="1017b30" id="1017b30"></a>道迷萬水千山覓見知明今辯古終難會直說無心<a 
name="1017c01" id="1017c01"></a>轉更疑蒙師點出秦時鏡照見父母未生時如今覺<a 
name="1017c02" id="1017c02"></a>了何所得夜放烏雞帶雪飛山即以洞上法印記&#x8382;<a 
name="1017c03" id="1017c03"></a>焉師念先德付授之重足不越閫脅不至席者八十<a 
name="1017c04" id="1017c04"></a>年法嗣已十四人恐無可繼其道者遂作偈并皮履<a 
name="1017c05" id="1017c05"></a>直裰託浮山遠公使為求法胤後即投子青繼其統<a 
name="1017c06" id="1017c06"></a>偈曰楊廣山頭艸憑君待價焞異苗翻茂處深密固<a 
name="1017c07" id="1017c07"></a>靈根。</p><a 
name="1017c08" id="1017c08"></a><p style="text-indent: 0em; margin-left: 1em"><span class="linehead"></span>負笈到梁山咨叩無相底千山萬水心好傳碑上<a 
name="1017c09" id="1017c09"></a>語挺身利涉排雲出撒手那邊人不識慧命絲懸<a 
name="1017c10" id="1017c10"></a>九鼎時垂涕拊膺恆悒悒脅不觸床足不踰閫八<a 
name="1017c11" id="1017c11"></a>十春秋克家思忖君不見浮山承旨剔真燈天長<a 
name="1017c12" id="1017c12"></a>地久騰青鷹。</p><a 
name="1017c13" id="1017c13"></a><p style="text-indent: 0em; margin-left: 0em"><span class="linehead"></span>青原第十一世投子義青禪師稚齡穎異往妙相寺<a 
name="1017c14" id="1017c14"></a>試經得度棄講肆遊禪席圓鑑令看外道問佛不問<a 
name="1017c15" id="1017c15"></a>有言不問無言經三載一日問曰汝記得話頭麼師<a 
name="1017c16" id="1017c16"></a>擬對鑑掩其口師即開悟遂禮拜鑑曰汝妙悟玄機<a 
name="1017c17" id="1017c17"></a>耶師曰設有也須吐卻時資侍者在旁曰青華嚴今<a 
name="1017c18" id="1017c18"></a>日如病得汗師回顧曰合取狗口若更忉忉我即便<a 
name="1017c19" id="1017c19"></a>嘔復經三載鑑時出洞上宗旨示之悉皆妙契付以<a 
name="1017c20" id="1017c20"></a>太陽頂相皮履直<span title="未知的文字">▆</span>囑曰代我<span title="未知的文字">▆</span><span title="未知的文字">▆</span><span title="未知的文字">▆</span>風無久滯此<a 
name="1017c21" id="1017c21"></a>宜善護持遂書偈送曰須彌立太虛日月輔而<span title="未知的文字">▆</span><span title="未知的文字">▆</span><a 
name="1017c22" id="1017c22"></a>峰漸倚他白雲方改變少林風起藂曹溪洞簾捲金<a 
name="1017c23" id="1017c23"></a>鳳宿龍巢宸苔豈車碾令依圓通秀後初住白雲次<a 
name="1017c24" id="1017c24"></a>投子而終焉。</p><a 
name="1017c25" id="1017c25"></a><p style="text-indent: 0em; margin-left: 1em"><span class="linehead"></span>有玅悟急須吐多士眼中空佛祖入圓通秖瞌睡<a 
name="1017c26" id="1017c26"></a>不顧堂頭爪牙利握手相歡傀儡場郢陽脈脈引<a 
name="1017c27" id="1017c27"></a>流長生機一路誰能睹鐵牛對對臨風舞謝白雲<a 
name="1017c28" id="1017c28"></a>駐投子久謠吟無終始。</p><a 
name="1017c29" id="1017c29"></a><p style="text-indent: 0em; margin-left: 0em"><span class="linehead"></span>青原第十二世東京天寧芙蓉道楷禪師沂州沂水<a 
name="1017c30" id="1017c30"></a>人性剛勁孤硬謁投子問曰佛祖言句如家常茶飯<a 
name="1018a01" id="1018a01"></a>離此之外別有為人處也無子曰汝道寰中敕還假<a 
name="1018a02" id="1018a02"></a>堯舜禹湯也無師欲進語子以拂子摵師口曰汝發<a 
name="1018a03" id="1018a03"></a>意來時早有三十棒也師即開悟禮拜便行子曰且<a 
name="1018a04" id="1018a04"></a>來師亦不顧子曰汝到不疑之地耶師以手掩耳說<a 
name="1018a05" id="1018a05"></a>法九會大振洞上之風徽宗崇寧三年有詔住東京<a 
name="1018a06" id="1018a06"></a>淨因大觀元年冬移住天寧以不受恩牒受罰遣責<a 
name="1018a07" id="1018a07"></a>明年敕放令自便菴於芙蓉湖中政和八年五月十<a 
name="1018a08" id="1018a08"></a>四日無疾而化預書偈付侍者曰吾年七十六世緣<a 
name="1018a09" id="1018a09"></a>今已足生不愛天堂死不怕地獄撒手橫身三界外<a 
name="1018a10" id="1018a10"></a>騰騰任運何拘束。</p><a 
name="1018a11" id="1018a11"></a><p style="text-indent: 0em; margin-left: 1em"><span class="linehead"></span>束髮盛年孤硬無敵纔到投子便屈兩膝未發意<a 
name="1018a12" id="1018a12"></a>時先喫棒免得草鞋費幾緉家嘗茶飯正堪餐一<a 
name="1018a13" id="1018a13"></a>輪秋月梧桐上竊冒寵榮恩固深我違重誓愧古<a 
name="1018a14" id="1018a14"></a>今被逮遠行無不可塵塵剎剎盡知音芙蓉有菴<a 
name="1018a15" id="1018a15"></a>虛空邊岸和尚家風眾人皆見。</p><a 
name="1018a16" id="1018a16"></a><p style="text-indent: 0em; margin-left: 0em"><span class="linehead"></span>青原第十三世襄州鹿門自覺禪師從芙蓉楷和尚<a 
name="1018a17" id="1018a17"></a>落髮親依久之一日問曰胡家曲子不墮五音韻出<a 
name="1018a18" id="1018a18"></a>青霄請師吹唱芙蓉曰木雞啼夜半銕鳳叫天明師<a 
name="1018a19" id="1018a19"></a>曰恁麼則一句曲含千古韻滿堂雲水盡知音蓉曰<a 
name="1018a20" id="1018a20"></a>無舌童兒能繼和師曰作家宗師人天眼目蓉曰禁<a 
name="1018a21" id="1018a21"></a>取兩片皮師從此契悟承印可出世住大乘崇寧詔<a 
name="1018a22" id="1018a22"></a>住淨因後遷鹿門上堂曰牛角不用有有也不妨兔<a 
name="1018a23" id="1018a23"></a>角不用無無也不得何故天下事但得其情可恕何<a 
name="1018a24" id="1018a24"></a>妨其理難容示眾曰盡大地是學人一卷經盡乾坤<a 
name="1018a25" id="1018a25"></a>是學人一隻眼以者箇眼讀如是經千萬億劫嘗無<a 
name="1018a26" id="1018a26"></a>間斷。</p><a 
name="1018a27" id="1018a27"></a><p style="text-indent: 0em; margin-left: 1em"><span class="linehead"></span>終日偷安長年嬾散撞見芙蓉橫擔片板牛角無<a 
name="1018a28" id="1018a28"></a>兔角有惟自暢本懷古佛難開口至尊顧笑在丹<a 
name="1018a29" id="1018a29"></a>墀安邦定國長相思更問苦心愛者誰。</p><a 
name="1018a30" id="1018a30"></a><p style="text-indent: 0em; margin-left: 0em"><span class="linehead"></span>青原第十四世青州希辨禪師參鹿門問如何是盡<a 
name="1018b01" id="1018b01"></a>乾坤是學人一隻眼門曰汝被一卷經遮卻也師擬<a 
name="1018b02" id="1018b02"></a>對門搖手曰不快漆桶去師于是悟入受記&#x8382;後門<a 
name="1018b03" id="1018b03"></a>使見芙蓉宣和間出住青州天寧次補萬壽上堂曰<a 
name="1018b04" id="1018b04"></a>聲前薦得落在今時句後承當迷頭認影作麼生是<a 
name="1018b05" id="1018b05"></a>空劫<span class="corr" title='[巳&gt;已]'>已</span>前自<span class="corr" title='[巳&gt;己]'>己</span>皇統戊辰年十二月十二日親書塔<a 
name="1018b06" id="1018b06"></a>記示寂。</p><a 
name="1018b07" id="1018b07"></a><p style="text-indent: 0em; margin-left: 1em"><span class="linehead"></span>傷心語豈在多一言入骨恨不磨便宜事須及蚤<a 
name="1018b08" id="1018b08"></a>容鬢蹉跎何處討句後聲前埽蹤絕跡窠臼踢翻<a 
name="1018b09" id="1018b09"></a>空劫前夜半扶桑吐紅日。</p><a 
name="1018b10" id="1018b10"></a><p style="text-indent: 0em; margin-left: 0em"><span class="linehead"></span>青原第十五世磁州大名寶禪師參青州問離四句<a 
name="1018b11" id="1018b11"></a>絕百非請師直指西來意州曰昨日有人恁麼問打<a 
name="1018b12" id="1018b12"></a>出去也師曰今日又如何州曰你得恁麼不識痛癢<a 
name="1018b13" id="1018b13"></a>師禮拜州曰可惜許棒折也師因水乳契合住後上<a 
name="1018b14" id="1018b14"></a>堂曰輪王寶藏如赤窮底人酒店腰帶如大富底事<a 
name="1018b15" id="1018b15"></a>掉轉身來撞著沒面目漢要拳便拳要踢便踢還知<a 
name="1018b16" id="1018b16"></a>我洞上家風別有擒虎頭收虎尾底宗旨麼玉大徹<a 
name="1018b17" id="1018b17"></a>夜行不知天<span class="corr" title='[巳&gt;已]'>已</span>曉。</p><a 
name="1018b18" id="1018b18"></a><p style="text-indent: 0em; margin-left: 1em"><span class="linehead"></span>日月速若飛襟懷抱耿耿雞鳴達四鄰客子夢方<a 
name="1018b19" id="1018b19"></a>醒說窮說富獨何心當時世出為雨霖此道先賢<a 
name="1018b20" id="1018b20"></a>誰不愛令人輕視重黃金我酒既旨我菊既英風<a 
name="1018b21" id="1018b21"></a>流肯讓陶淵明。</p><a 
name="1018b22" id="1018b22"></a><p style="text-indent: 0em; margin-left: 0em"><span class="linehead"></span>青原第十六世太原王山體禪師因侍大名次見野<a 
name="1018b23" id="1018b23"></a>雀於生臺上啄食乃拍手雀飛去名於師背上打一<a 
name="1018b24" id="1018b24"></a>掌師驚顧名曰若是雀子我負你不是雀子你負我<a 
name="1018b25" id="1018b25"></a>師罔措名曰幸是可憐生互相孤負去師乃豁然證<a 
name="1018b26" id="1018b26"></a>悟住王山上堂曰還有衝流度刃者麼一僧出從東<a 
name="1018b27" id="1018b27"></a>過西從西過東師曰未得一場榮先刖兩脛足曰也<a 
name="1018b28" id="1018b28"></a>知和尚慣用此機師曰罪不重科僧擬議師便打僧<a 
name="1018b29" id="1018b29"></a>吐舌師曰棺材裏瞠眼僧珍重便出師曰似者等行<a 
name="1018b30" id="1018b30"></a>腳有甚麼交涉乃曰同安老祖道孤峰迥秀不挂煙<a 
name="1018c01" id="1018c01"></a>蘿片月行空白雲自異衲僧家到者裏劍甲未施賊<a 
name="1018c02" id="1018c02"></a>身<span class="corr" title='[巳&gt;已]'>已</span>敗豈不屈辱先宗王山今日若不捉敗此僧則<a 
name="1018c03" id="1018c03"></a>我少室一宗幾至掃地喝一喝逢人不得錯舉。</p><a 
name="1018c04" id="1018c04"></a><p style="text-indent: 0em; margin-left: 1em"><span class="linehead"></span>野雀子已飛舉你負我我負你不虞平地波濤起<a 
name="1018c05" id="1018c05"></a>始信嚴陵坐釣臺江閣垂綸應有以何似有收有<a 
name="1018c06" id="1018c06"></a>放無背無向一樽坐論堯時天佛祖相將為榜樣。</p><a 
name="1018c07" id="1018c07"></a><p style="text-indent: 0em; margin-left: 0em"><span class="linehead"></span>青原第十七世磁州大名雪巖慧滿禪師先參普照<a 
name="1018c08" id="1018c08"></a>有省後謁王山大徹受印可即繼踵住持上堂舉洞<a 
name="1018c09" id="1018c09"></a>山初秋夏末因緣畢曰三箇老漢雖然異口同音未<a 
name="1018c10" id="1018c10"></a>免撞頭磕額何也一人大開口了合不得一人高抬<a 
name="1018c11" id="1018c11"></a>腳了放不下一人緊閉門了出不去王山即不然遍<a 
name="1018c12" id="1018c12"></a>十方界非外全在一微塵在一微塵非內遍十方界<a 
name="1018c13" id="1018c13"></a>秖者一微塵許也須及盡不可得向那裏安門入草<a 
name="1018c14" id="1018c14"></a>還會麼休侵洞嶺初秋艸請看疏山臘月蓮。</p><a 
name="1018c15" id="1018c15"></a><p style="text-indent: 0em; margin-left: 1em"><span class="linehead"></span>謁普照十分緊峭參王山一味癡頑藥病俱捐不<a 
name="1018c16" id="1018c16"></a>我瞞內外和融珠走盤高我歌惟白雪森我舞以<a 
name="1018c17" id="1018c17"></a>八佾莫問此心誰可傳明明杲日長在天。</p><a 
name="1018c18" id="1018c18"></a><p style="text-indent: 0em; margin-left: 0em"><span class="linehead"></span>青原第十八世燕京萬松行秀禪師始參萬壽勝默<a 
name="1018c19" id="1018c19"></a>和尚令看長沙轉自己歸山河大地話半載全無由<a 
name="1018c20" id="1018c20"></a>入默曰我只願你遲會師忽有省復看玄沙未徹話<a 
name="1018c21" id="1018c21"></a>請益巖巖曰待汝頭生角腳手生出爪牙來然後討<a 
name="1018c22" id="1018c22"></a>棒喫一日偶見雞飛鳴乃大悟曰今日不惟捉敗玄<a 
name="1018c23" id="1018c23"></a>沙老虎亦捉敗岑大蟲也巖曰不怕我笑你那住中<a 
name="1018c24" id="1018c24"></a>都萬壽示眾曰踢翻滄海大地塵飛喝散白雲虛空<a 
name="1018c25" id="1018c25"></a>粉碎嚴從立令猶是半提大用全彰如何施設問向<a 
name="1018c26" id="1018c26"></a>道莫去歸來背父如何得不背父去師曰切忌回頭。</p><a 
name="1018c27" id="1018c27"></a><p style="text-indent: 0em; margin-left: 1em"><span class="linehead"></span>壯游心曾激烈一聽野人言半載心路絕琅玕樹<a 
name="1018c28" id="1018c28"></a>下金雞舞撞著冤家無處躲玄沙老虎岑大蟲生<a 
name="1018c29" id="1018c29"></a>擒活捉不須弩大地踢翻海水無滴立我烝民莫<a 
name="1018c30" id="1018c30"></a>匪爾極。</p><a 
name="1019a01" id="1019a01"></a><p style="text-indent: 0em; margin-left: 0em"><span class="linehead"></span>青原第十九世西京雪庭福裕禪師其幼資英敏鄉<a 
name="1019a02" id="1019a02"></a>里以聖小兒稱之參萬松松問從何處得箇消息便<a 
name="1019a03" id="1019a03"></a>恁麼來師曰老老大大向學人納敗闕作麼松曰老<a 
name="1019a04" id="1019a04"></a>僧過在何處師曰學人且禮拜暫為和尚蓋覆卻松<a 
name="1019a05" id="1019a05"></a>大喜遂為印可屢膺詔為國開堂乃賜光宗正辨之<a 
name="1019a06" id="1019a06"></a>號住萬壽問僧面壁石有人看見達磨影者麼曰今<a 
name="1019a07" id="1019a07"></a>日幸遇和尚師曰拄杖子今日幸遇上座乞供養他<a 
name="1019a08" id="1019a08"></a>一頓遂打三棒僧曰恩大難酬師擲拄杖曰脹殺懷<a 
name="1019a09" id="1019a09"></a>州牛。</p><a 
name="1019a10" id="1019a10"></a><p style="text-indent: 0em; margin-left: 1em"><span class="linehead"></span>捏不成團放無餘賸歷劫難名綽號曰聖機投萬<a 
name="1019a11" id="1019a11"></a>松訛言亂政以心印心蘆汀月映枕石無求綸扉<a 
name="1019a12" id="1019a12"></a>有命搖撼乾坤不落偏正死人喫棒懷牛作證。</p><a 
name="1019a13" id="1019a13"></a><p style="text-indent: 0em; margin-left: 0em"><span class="linehead"></span>青原第二十世靈隱文泰禪師器資卓異穎悟過人<a 
name="1019a14" id="1019a14"></a>因雪庭問當機一句試拈出看師擬開口庭曰家產<a 
name="1019a15" id="1019a15"></a>被人籍沒了也還在者裏叫屈作麼師拊掌曰誰奈<a 
name="1019a16" id="1019a16"></a>我何庭曰者風顛漢上堂曰塵劫來事只在於今河<a 
name="1019a17" id="1019a17"></a>沙妙德總在心源試教伊覿面相呈便不解當風拈<a 
name="1019a18" id="1019a18"></a>出且道過在甚麼處卓拄杖曰秖為分明極翻令所<a 
name="1019a19" id="1019a19"></a>得遲。</p><a 
name="1019a20" id="1019a20"></a><p style="text-indent: 0em; margin-left: 1em"><span class="linehead"></span>寒穿衣饑喫飯朝朝暮暮不曾間家資籍沒欲恨<a 
name="1019a21" id="1019a21"></a>誰長歌御苑風顛漢木人運步玉女謳吟天曉不<a 
name="1019a22" id="1019a22"></a>露夜半平沉。</p><a 
name="1019a23" id="1019a23"></a><p style="text-indent: 0em; margin-left: 0em"><span class="linehead"></span>青原第二十一世寶應還源福遇禪師遍參歸侍靈<a 
name="1019a24" id="1019a24"></a>隱次隱曰我舉拂子你便向拂子上會我良久你便<a 
name="1019a25" id="1019a25"></a>向良久處會如何透得本分事師面熱汗下一日隱<a 
name="1019a26" id="1019a26"></a>上堂舉切忌從他覓迢迢與我疏語遂大徹曰今日<a 
name="1019a27" id="1019a27"></a>捉敗老賊也隱喝師便出後僧問如何是祖師西來<a 
name="1019a28" id="1019a28"></a>意師曰風送泉聲來枕畔月移花影到簾前曰猶是<a 
name="1019a29" id="1019a29"></a>聲色門頭事師喝曰賣私鹽漢到者裏弄假引子僧<a 
name="1019a30" id="1019a30"></a>禮退。</p><a 
name="1019b01" id="1019b01"></a><p style="text-indent: 0em; margin-left: 1em"><span class="linehead"></span>歷遍門牆便小天下歸遲靈隱面赤驚訝捉敗老<a 
name="1019b02" id="1019b02"></a>賊始心開風和春暖好徘徊大徹投機一句子鐵<a 
name="1019b03" id="1019b03"></a>牛吐出玉麟來滑滑泉聲溶溶月色西來祖意決<a 
name="1019b04" id="1019b04"></a>擇明白扶桑依舊海東邊相逢何用話疇昔。</p><a 
name="1019b05" id="1019b05"></a><p style="text-indent: 0em; margin-left: 0em"><span class="linehead"></span>青原第二十二世鄧州香嚴淳拙文才禪師嘗讀永<a 
name="1019b06" id="1019b06"></a>嘉證道歌至幻化空身即法身之句因契悟乃謁還<a 
name="1019b07" id="1019b07"></a>源呈所解源曰秖如道君不見是指阿誰師曰覿面<a 
name="1019b08" id="1019b08"></a>相呈更無回互源曰墮坑落塹漢作恁麼語話師曰<a 
name="1019b09" id="1019b09"></a>和尚作麼生源曰汝口&#x807B;師曰勘破了也源休去。</p><a 
name="1019b10" id="1019b10"></a><p style="text-indent: 0em; margin-left: 1em"><span class="linehead"></span>皆說桃源非人境甘靜逃名若箇肯一朝深入無<a 
name="1019b11" id="1019b11"></a>還心石懶雲癡俱喚醒覿面事絕回互既勘破不<a 
name="1019b12" id="1019b12"></a>消顧萬<span class="corr" title='[[禾/亍]&gt;年]'>年</span>藤纏古樹枝百千億劫同不移。</p><a 
name="1019b13" id="1019b13"></a><p style="text-indent: 0em; margin-left: 0em"><span class="linehead"></span>青原第二十三世南陽萬安松庭子嚴禪師初參息<a 
name="1019b14" id="1019b14"></a>菴有省復以所得親質香嚴嚴曰子不聞蠱毒之家<a 
name="1019b15" id="1019b15"></a>水莫嘗耶師曰也須吞得去吐得出始是肚皮嚴曰<a 
name="1019b16" id="1019b16"></a>蒼天中更添冤苦師曰謝和尚印可嚴曰未在更以<a 
name="1019b17" id="1019b17"></a>淆訛徵辨大豁疑礙遂付以洞上宗旨有五乳峰頭<a 
name="1019b18" id="1019b18"></a>師子子光前耀後自超群之句住後上堂曰我不學<a 
name="1019b19" id="1019b19"></a>諸方說禪浩浩魔魅人家男女僧問達磨面壁時如<a 
name="1019b20" id="1019b20"></a>何師曰者便是浩浩底禍胎也曰如何得勦絕去師<a 
name="1019b21" id="1019b21"></a>曰倒搓芒繩縛鬼子。</p><a 
name="1019b22" id="1019b22"></a><p style="text-indent: 0em; margin-left: 1em"><span class="linehead"></span>始息菴深自諾叩香嚴轉驚愕經游蠱毒家有水<a 
name="1019b23" id="1019b23"></a>便當茶能吞復能吐味美向人誇且莫誇卻堪惜<a 
name="1019b24" id="1019b24"></a>雙桂陰森憶少林風高秋老花狼藉。</p><a 
name="1019b25" id="1019b25"></a><p style="text-indent: 0em; margin-left: 0em"><span class="linehead"></span>青原第二十四世凝然了改禪師侍松庭聞舉月印<a 
name="1019b26" id="1019b26"></a>示眾曰路逢死蛇莫打殺無底籃子盛將歸此是深<a 
name="1019b27" id="1019b27"></a>明洞上宗旨若是鹵莽禪和到者裏如何透得師曰<a 
name="1019b28" id="1019b28"></a>者箇莫是背觸不得底意麼庭曰笑破山僧口師罔<a 
name="1019b29" id="1019b29"></a>措庭曰你在鬼窟裏討甚麼碗師愈不安一日聞庭<a 
name="1019b30" id="1019b30"></a>上堂浩然大徹會祖庭虛席合山敦請師力辭不得<a 
name="1019c01" id="1019c01"></a>已而赴上堂曰莫向言中取則直須句外明宗若能<a 
name="1019c02" id="1019c02"></a>如是會徹古徹今自由自在。</p><a 
name="1019c03" id="1019c03"></a><p style="text-indent: 0em; margin-left: 1em"><span class="linehead"></span>常縈羈旅懷感遇非但一鬼窟盡掀翻傲睨藐今<a 
name="1019c04" id="1019c04"></a>昔看此時是甚時千鈞祖道誠懸絲赤班蛇橫拈<a 
name="1019c05" id="1019c05"></a>倒弄青霄鶴東去西馳分明格外神僊訣若問庸<a 
name="1019c06" id="1019c06"></a>人那得知。</p><a 
name="1019c07" id="1019c07"></a><p style="text-indent: 0em; margin-left: 0em"><span class="linehead"></span>青原第二十五世俱空斌禪師參凝然求示心要然<a 
name="1019c08" id="1019c08"></a>曰達磨未來時你作麼生參師甚疑之一日睹秦封<a 
name="1019c09" id="1019c09"></a>槐有省回侍立次身甚戰慄然曰契斌參得禪也洞<a 
name="1019c10" id="1019c10"></a>上一宗密在爾躬何以驚疑師豁然而悟曰某甲今<a 
name="1019c11" id="1019c11"></a>日如在紅爐中拾得一片雪相似然頷之遂授洞上<a 
name="1019c12" id="1019c12"></a>法印住後僧問如何是空劫已前底事師曰烏龜向<a 
name="1019c13" id="1019c13"></a>火。</p><a 
name="1019c14" id="1019c14"></a><p style="text-indent: 0em; margin-left: 1em"><span class="linehead"></span>脩途客久吁艱阻相見蒼茫問鄉土槐陰顧笑莫<a 
name="1019c15" id="1019c15"></a>能儔跌落虛空叫石虎片雪紅爐揀得時散作霏<a 
name="1019c16" id="1019c16"></a>霏天上雨正脈疏通空劫前好看烏龜來向火。</p><a 
name="1019c17" id="1019c17"></a><p style="text-indent: 0em; margin-left: 0em"><span class="linehead"></span>青原第二十六世定國無方可從禪師參俱空斌和<a 
name="1019c18" id="1019c18"></a>尚空問子曾見何人來曰少室山前風悄然空曰因<a 
name="1019c19" id="1019c19"></a>甚一花開五葉師曰沒孔鐵鎚百雜碎空曰掠虛頭<a 
name="1019c20" id="1019c20"></a>作麼師曰某甲見盡天下人只解掠實無一人掠虛<a 
name="1019c21" id="1019c21"></a>者空曰不打自招師曰老和尚慣用底不妨勘破。</p><a 
name="1019c22" id="1019c22"></a><p style="text-indent: 0em; margin-left: 1em"><span class="linehead"></span>左顧右盼謂若無人祖山風悄宛轉機輪彼蹈實<a 
name="1019c23" id="1019c23"></a>我拉虛柄殺活任卷舒矢心傾膽長如此為報平<a 
name="1019c24" id="1019c24"></a>安書一紙。</p><a 
name="1019c25" id="1019c25"></a><p style="text-indent: 0em; margin-left: 0em"><span class="linehead"></span>青原第二十七世月舟文載禪師於趙州柏樹子話<a 
name="1019c26" id="1019c26"></a>有契入後掩關閱古德機緣淆訛處若面牆久之忽<a 
name="1019c27" id="1019c27"></a>大悟而歎曰曹洞宗風大播天下有織錦迴文之工<a 
name="1019c28" id="1019c28"></a>非鍼線細密盤旋回互不觸當頭者不能與伊作主<a 
name="1019c29" id="1019c29"></a>也遂參無方通所悟受印記。</p><a 
name="1019c30" id="1019c30"></a><p style="text-indent: 0em; margin-left: 1em"><span class="linehead"></span>親落落友靡靡趙州老遘何奇生平契合無更有<a 
name="1020a01" id="1020a01"></a>花邊相勸一杯酒躊躇古昔思愈深推倒面牆隨<a 
name="1020a02" id="1020a02"></a>意走君不見石女登機金梭密扣暗去明來綱珠<a 
name="1020a03" id="1020a03"></a>錦繡。</p><a 
name="1020a04" id="1020a04"></a><p style="text-indent: 0em; margin-left: 0em"><span class="linehead"></span>青原第二十八世宗鏡大章宗書禪師聞月舟道望<a 
name="1020a05" id="1020a05"></a>往依焉一日侍立次舟問文殊為甚出女子定不得<a 
name="1020a06" id="1020a06"></a>師曰別意寸心違曰罔明何故便出得女子定師曰<a 
name="1020a07" id="1020a07"></a>相知一諾重曰你見解秖如此那師擬對舟便喝師<a 
name="1020a08" id="1020a08"></a>尤涉疑入室請益經八載始大悟蒙付囑。</p><a 
name="1020a09" id="1020a09"></a><p style="text-indent: 0em; margin-left: 1em"><span class="linehead"></span>一諾殷殷寸心翼翼或升之堂或入之室鈍置八<a 
name="1020a10" id="1020a10"></a>年曾不審忽夜翻身摸著枕隔壁敲床叫阿<span class="gaiji">[口*耶]<!--gaiji,,1[口*耶],2&#x35BF;,3--></span>無<a 
name="1020a11" id="1020a11"></a>盡虛空俱銷殞訏謨定命扶捄自許于時言言于<a 
name="1020a12" id="1020a12"></a>時語語五乳峰前看月華皇皇穆穆是誰家。</p><a 
name="1020a13" id="1020a13"></a><p style="text-indent: 0em; margin-left: 0em"><span class="linehead"></span>青原第二十九世西京幻休大千常潤禪師始閱修<a 
name="1020a14" id="1020a14"></a>多羅有所警發後參小山聞舉洞山我今不是渠師<a 
name="1020a15" id="1020a15"></a>於言下領悟以偈呈小山曰若要識此人有箇真消<a 
name="1020a16" id="1020a16"></a>息無相滿虛空有形沒蹤跡曾為佛祖師常作乾坤<a 
name="1020a17" id="1020a17"></a>則龜毛拂子清風生兔角杖頭明月出山曰子母勦<a 
name="1020a18" id="1020a18"></a>說須自入悟門師曰當不借緣從何門入山曰既不<a 
name="1020a19" id="1020a19"></a>借緣何為至此師曰因不借緣所以至此山曰就不<a 
name="1020a20" id="1020a20"></a>借緣於意云何師曰彩鳳翻飛身自在鐵牛奔吼意<a 
name="1020a21" id="1020a21"></a>常閒山許是克家種艸即以洞上法印付之略曰定<a 
name="1020a22" id="1020a22"></a>作人天主當思少室秋。</p><a 
name="1020a23" id="1020a23"></a><p style="text-indent: 0em; margin-left: 1em"><span class="linehead"></span>入海量沙循山採藻心志徒勞何日了一朝撲碎<a 
name="1020a24" id="1020a24"></a>古菱花妍醜分明都自曉橫身鬧市邊垂手撫八<a 
name="1020a25" id="1020a25"></a>埏杖頭風月本無價奮肆施為緣不借少室始基<a 
name="1020a26" id="1020a26"></a>永勿移新豐振古洵如茲。</p><a 
name="1020a27" id="1020a27"></a><p style="text-indent: 0em; margin-left: 0em"><span class="linehead"></span>青原第三十世燕京大覺寺慈舟方念禪師參幻休<a 
name="1020a28" id="1020a28"></a>和尚一見便問甚處來師曰北方休曰北方道法與<a 
name="1020a29" id="1020a29"></a>此方何如師曰水分千派流出一源休見其語異命<a 
name="1020a30" id="1020a30"></a>充堂司一日遊初祖面壁處豁然契悟曰五乳峰前<a 
name="1020b01" id="1020b01"></a>好箇消息大小石頭塊塊著地以偈呈休遂印可付<a 
name="1020b02" id="1020b02"></a>法偈曰無上涅槃心佛祖相傳付吾今授受時雲淨<a 
name="1020b03" id="1020b03"></a>峰頭露。</p><a 
name="1020b04" id="1020b04"></a><p style="text-indent: 0em; margin-left: 1em"><span class="linehead"></span>時感蕭晨尋哲匠機觸箭鋒不少讓乳峰石上連<a 
name="1020b05" id="1020b05"></a>歌唱錯寫伽陀誤此生改頭換面任呼名白雲問<a 
name="1020b06" id="1020b06"></a>我將何行甘露門高啟南北非心非法情難測但<a 
name="1020b07" id="1020b07"></a>見山山添翠色。</p><a 
name="1020b08" id="1020b08"></a><p style="text-indent: 0em; margin-left: 0em"><span class="linehead"></span>青原第三十一世雲門顯聖湛然圓澄禪師白衣時<a 
name="1020b09" id="1020b09"></a>見隱峰令參念佛是誰話三晝夜有省投天荒山妙<a 
name="1020b10" id="1020b10"></a>峰和尚薙髮後聞僧誦傅大士法身偈及乾峰舉一<a 
name="1020b11" id="1020b11"></a>不舉二話乃大悟時大覺和尚寓止風塗師往參覺<a 
name="1020b12" id="1020b12"></a>一見便問止風塗向青山近越王城畔滄海遙時如<a 
name="1020b13" id="1020b13"></a>何師曰月穿滄海破波斯不展眉覺復以洞上宗旨<a 
name="1020b14" id="1020b14"></a>詰之師酬以偈曰五位君臣切要知箇中何必待思<a 
name="1020b15" id="1020b15"></a>惟石女慣弄無鍼線木偶能提化外機井底紅塵騰<a 
name="1020b16" id="1020b16"></a>靄靄山頭白浪滾飛飛誕生本是無功用不覺天然<a 
name="1020b17" id="1020b17"></a>得帝畿大覺許為室中領袖而印證曰汝後開兩片<a 
name="1020b18" id="1020b18"></a>皮截斷天下人舌頭去在付法偈曰曹源一滴水佛<a 
name="1020b19" id="1020b19"></a>祖相分付至今授受時大地為甘露咄五乳峰頭無<a 
name="1020b20" id="1020b20"></a>鏃箭射得南方半箇兒。</p><a 
name="1020b21" id="1020b21"></a><p style="text-indent: 0em; margin-left: 1em"><span class="linehead"></span>大鵬鳥展金翅萬里扶搖勢必至破天荒翻地軸<a 
name="1020b22" id="1020b22"></a>杜宇聲中春夢熟細切雲門餅喚喫洞山茗午夜<a 
name="1020b23" id="1020b23"></a>霧氣濃孤峰不露頂百世上收闕文千載下流餘<a 
name="1020b24" id="1020b24"></a>韻豈謂森羅同一印。</p><a 
name="1020b25" id="1020b25"></a><p style="text-indent: 0em; margin-left: 0em"><span class="linehead"></span>青原第三十二世秀州資聖三宜明盂禪師弱冠即<a 
name="1020b26" id="1020b26"></a>知有生死大事遍參知識皆許可惟不自肯閱古德<a 
name="1020b27" id="1020b27"></a>語如獲故物憨山譽之於眾曰新生犢子不怕虎一<a 
name="1020b28" id="1020b28"></a>夕旅中觸香桌有契悟參雲門澄和尚聞上堂震聲<a 
name="1020b29" id="1020b29"></a>曰放下師為一驚永息疑情入室呈所悟門問曰懷<a 
name="1020b30" id="1020b30"></a>州牛喫禾為甚益州馬腹脹師曰問取露柱去門曰<a 
name="1020c01" id="1020c01"></a>有句無句如藤倚樹秖如樹倒藤枯句歸何處師曰<a 
name="1020c02" id="1020c02"></a>長江翻白浪門遂證之以洞上法印囑累偈曰夢裏<a 
name="1020c03" id="1020c03"></a>參知識休作幻字解逢人莫問誰磕碎虛空界始開<a 
name="1020c04" id="1020c04"></a>法雲門十坐道場築愚菴於西湖度母出世而為終<a 
name="1020c05" id="1020c05"></a>養。</p><a 
name="1020c06" id="1020c06"></a><p style="text-indent: 0em; margin-left: 1em"><span class="linehead"></span>目無今古氣陵英武犢子新生曾不怕虎秋夜蕭<a 
name="1020c07" id="1020c07"></a>蕭梁月照迢迢旅夢蘧然覺兩手挐空伸出來佛<a 
name="1020c08" id="1020c08"></a>與眾生埋一窖登玉笥謝化鹿心十年聲一曲人<a 
name="1020c09" id="1020c09"></a>皆有母我豈無遺聖湖流遠孺慕口碑。</p><a 
name="1020c10" id="1020c10"></a><p><span class="juanname">蔗菴範禪師語錄卷二十五</span></p>
<hr>【經文資訊】嘉興藏第 36 冊 No. B369 蔗菴範禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexea15.html?index=J36nB369" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J36nB369_025 by HTTrack Website Copier/3.x [XR&CO'2014], Tue, 07 Jun 2016 07:13:50 GMT -->
</html>
