<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T29n1563_002 by HTTrack Website Copier/3.x [XR&CO'2014], Tue, 07 Jun 2016 06:53:06 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=753465587&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT29n1563&amp;utmp=%2Fmobile%2Findex.php%3Findex%3DT29n1563_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index8b26.html?index=T29n1563_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第29冊<br/>No.1563 阿毘達磨藏顯宗論 (40卷)<br/>【尊者眾賢造  唐 玄奘譯】<br/>第 2 卷</p>
	<a href="indexa4c1.html?index=T29n1563_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T29">
<div class="root" id="1563" sutra_name="阿毘達磨藏顯宗論" sutra_juan="[卷2]">　
<a pin_name="2 辯本事品"></a><a 
name="0781a18" id="0781a18"></a><a pin_name="2 辯本事品"></a><a 
name="0781a19" id="0781a19"></a><a pin_name="2 辯本事品"></a><a 
name="0781a20" id="0781a20"></a><a pin_name="2 辯本事品"></a><p><span class="juanname">阿毘達磨藏顯宗論卷第二<a 
name="0781a21" id="0781a21"></a><a pin_name="2 辯本事品"></a><a 
name="0781a22" id="0781a22"></a><a pin_name="2 辯本事品"></a><p style="margin-left: 4em"><span class="byline">尊者眾賢造</span></p><a 
name="0781a23" id="0781a23"></a><a pin_name="2 辯本事品"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0781a24" id="0781a24"></a><a pin_name="2 辯本事品"></a>辯本事品第二之二</span></p><a 
name="0781a25" id="0781a25"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>如上所言。色等五蘊名有為法。色蘊者何。頌<a 
name="0781a26" id="0781a26"></a><a pin_name="2 辯本事品"></a>曰。</p><a 
name="0781a27" id="0781a27"></a><a pin_name="2 辯本事品"></a><p>　<span class="lg">色者唯五根　　五境及無表</span></p><a 
name="0781a28" id="0781a28"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。此中色言顯色蘊義。五根謂眼耳鼻舌<a 
name="0781a29" id="0781a29"></a><a pin_name="2 辯本事品"></a>身。五境謂色聲香味觸。眼等所攝所行名境。<a 
name="0781b01" id="0781b01"></a><a pin_name="2 辯本事品"></a>及無表者。謂法處色。唯者唯此所顯十處。一<a 
name="0781b02" id="0781b02"></a><a pin_name="2 辯本事品"></a>處少分名為色蘊。如是諸色其相云何。頌曰。</p><a 
name="0781b03" id="0781b03"></a><a pin_name="2 辯本事品"></a><p>　<span class="lg">彼識依淨色　　名眼等五根</span></p><a 
name="0781b04" id="0781b04"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。彼謂前說眼等五根。識即眼耳鼻舌身<a 
name="0781b05" id="0781b05"></a><a pin_name="2 辯本事品"></a>識。依者眼等五識所依。如是所依淨色為體。<a 
name="0781b06" id="0781b06"></a><a pin_name="2 辯本事品"></a>如是即顯眼等五識。所依淨色名眼等根。故<a 
name="0781b07" id="0781b07"></a><a pin_name="2 辯本事品"></a>薄伽梵於契經中說眼等根淨色為相。本論<a 
name="0781b08" id="0781b08"></a><a pin_name="2 辯本事品"></a>亦說。云何眼根。眼識所依淨色為性。如是廣<a 
name="0781b09" id="0781b09"></a><a pin_name="2 辯本事品"></a>說諸聖教中。以根別識不以境界。故知彼言<a 
name="0781b10" id="0781b10"></a><a pin_name="2 辯本事品"></a>顯根非境。有說。彼者是境非根。而無意識。緣<a 
name="0781b11" id="0781b11"></a><a pin_name="2 辯本事品"></a>色等故。名色等識。彼識所依。名眼等過。由淨<a 
name="0781b12" id="0781b12"></a><a pin_name="2 辯本事品"></a>色言所簡別故。已辯根相。當辯境相。頌曰。</p><a 
name="0781b13" id="0781b13"></a><a pin_name="2 辯本事品"></a><p>　<span class="lg">色二或二十　　聲唯有二種<a 
name="0781b14" id="0781b14"></a><a pin_name="2 辯本事品"></a><br>　味六香四種　　觸十一為性</span></p><a 
name="0781b15" id="0781b15"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。言色二者。是二種義。謂顯與形。此中顯<a 
name="0781b16" id="0781b16"></a><a pin_name="2 辯本事品"></a>色有十二種。形色有八。故或二十。顯十二者。<a 
name="0781b17" id="0781b17"></a><a pin_name="2 辯本事品"></a>謂青黃赤白煙雲塵霧影光明闇。於十二中<a 
name="0781b18" id="0781b18"></a><a pin_name="2 辯本事品"></a>青等四種是正顯色。雲等八種是此差別。其<a 
name="0781b19" id="0781b19"></a><a pin_name="2 辯本事品"></a>義隱者。今當略釋。地水氣騰說之為霧。障光<a 
name="0781b20" id="0781b20"></a><a pin_name="2 辯本事品"></a>明起於中餘色可見名影。翻此為闇。日焰名<a 
name="0781b21" id="0781b21"></a><a pin_name="2 辯本事品"></a>光。月星火藥寶珠電等諸焰名明。形色八者。<a 
name="0781b22" id="0781b22"></a><a pin_name="2 辯本事品"></a>謂長短方圓高下正不正。此中正者。謂形平<a 
name="0781b23" id="0781b23"></a><a pin_name="2 辯本事品"></a>等。形不平等名為不正餘色易了。故今不釋。<a 
name="0781b24" id="0781b24"></a><a pin_name="2 辯本事品"></a>已說色處。當說聲處。能有呼召。故名為聲。<a 
name="0781b25" id="0781b25"></a><a pin_name="2 辯本事品"></a>或唯音響。說之為聲。善逝聖教咸作是說。聲<a 
name="0781b26" id="0781b26"></a><a pin_name="2 辯本事品"></a>是耳根所取境界。是四大種所造色性。此聲<a 
name="0781b27" id="0781b27"></a><a pin_name="2 辯本事品"></a>二種。謂有執受。或無執受。大種為因執受大<a 
name="0781b28" id="0781b28"></a><a pin_name="2 辯本事品"></a>種。謂現有情長養等流異熟地等。與此相違<a 
name="0781b29" id="0781b29"></a><a pin_name="2 辯本事品"></a>名無執受。由此所發為二種聲。色等亦應作<a 
name="0781c01" id="0781c01"></a><a pin_name="2 辯本事品"></a>如是說。然由聲處自性難知。故但就因說有<a 
name="0781c02" id="0781c02"></a><a pin_name="2 辯本事品"></a>二種。無一聲性以有執受。及無執受大種為<a 
name="0781c03" id="0781c03"></a><a pin_name="2 辯本事品"></a>因。二四大種各別果故。非二四大同得一果<a 
name="0781c04" id="0781c04"></a><a pin_name="2 辯本事品"></a>為俱有因成過失故。雖二大種有相扣擊。而<a 
name="0781c05" id="0781c05"></a><a pin_name="2 辯本事品"></a>俱為因各別發聲。據自依故不成三體。雖有<a 
name="0781c06" id="0781c06"></a><a pin_name="2 辯本事品"></a>手鼓相擊為因。發生二聲而相映奪。隨取一<a 
name="0781c07" id="0781c07"></a><a pin_name="2 辯本事品"></a>種相別難知。是故聲處唯有二種。已說聲處。<a 
name="0781c08" id="0781c08"></a><a pin_name="2 辯本事品"></a>當說味處。越次說者顯彼境識。生無定故味謂<a 
name="0781c09" id="0781c09"></a><a pin_name="2 辯本事品"></a>所噉。是可嘗義。此有六種。甘酢&#x918E;辛苦淡別<a 
name="0781c10" id="0781c10"></a><a pin_name="2 辯本事品"></a>故。已說味處當說香處。香謂所嗅。此有四種。<a 
name="0781c11" id="0781c11"></a><a pin_name="2 辯本事品"></a>好香惡香等不等香有差別故。等不等者。增<a 
name="0781c12" id="0781c12"></a><a pin_name="2 辯本事品"></a>益損減依身別故。有說。微弱增盛異故。本論<a 
name="0781c13" id="0781c13"></a><a pin_name="2 辯本事品"></a>中說。香有三種好香惡香及平等香。若能長<a 
name="0781c14" id="0781c14"></a><a pin_name="2 辯本事品"></a>養諸根大種。名為好香。與此相違名為惡香。<a 
name="0781c15" id="0781c15"></a><a pin_name="2 辯本事品"></a>無前二用名平等香。或勝福業增上所生。名<a 
name="0781c16" id="0781c16"></a><a pin_name="2 辯本事品"></a>為好香。若勝罪業增上所生。名為惡香。若四<a 
name="0781c17" id="0781c17"></a><a pin_name="2 辯本事品"></a>大種。增上所起。名平等香已說香處。當說觸<a 
name="0781c18" id="0781c18"></a><a pin_name="2 辯本事品"></a>處。觸謂所觸十一為性。即十一實以為體義。<a 
name="0781c19" id="0781c19"></a><a pin_name="2 辯本事品"></a>謂四大種及七造觸。滑性&#x6F81;性重性輕性。及<a 
name="0781c20" id="0781c20"></a><a pin_name="2 辯本事品"></a>冷饑渴有差別故。此中能觸所觸者誰。應知<a 
name="0781c21" id="0781c21"></a><a pin_name="2 辯本事品"></a>都無能觸所觸。相觸則失。剎那性故。但於身<a 
name="0781c22" id="0781c22"></a><a pin_name="2 辯本事品"></a>識所依所緣無間生時。立觸名想。依此根識<a 
name="0781c23" id="0781c23"></a><a pin_name="2 辯本事品"></a>得彼境時。假說此根能觸彼境。觸非身識所<a 
name="0781c24" id="0781c24"></a><a pin_name="2 辯本事品"></a>依止故。不說彼觸能觸身根。觸與身根極相<a 
name="0781c25" id="0781c25"></a><a pin_name="2 辯本事品"></a>&#x96A3;近。故說所觸能觸非餘。色等雖非所觸法<a 
name="0781c26" id="0781c26"></a><a pin_name="2 辯本事品"></a>性。所依壞故而亦有損。已說境相。唯餘無表<a 
name="0781c27" id="0781c27"></a><a pin_name="2 辯本事品"></a>此今當辯。頌曰。</p><a 
name="0781c28" id="0781c28"></a><a pin_name="2 辯本事品"></a><p>　<span class="lg">作等餘心等　　及無心有記<a 
name="0781c29" id="0781c29"></a><a pin_name="2 辯本事品"></a><br>　無對所造性　　是名無表色</span></p><a 
name="0782a01" id="0782a01"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。言作等者。等取離作無對造色。略有二<a 
name="0782a02" id="0782a02"></a><a pin_name="2 辯本事品"></a>種。一者依表。二者依心。依表起者復有二種。<a 
name="0782a03" id="0782a03"></a><a pin_name="2 辯本事品"></a>謂與作俱轉。及作息隨轉。為攝如是無表差<a 
name="0782a04" id="0782a04"></a><a pin_name="2 辯本事品"></a>別體相無遺。故說作等。言餘心等者。等取同<a 
name="0782a05" id="0782a05"></a><a pin_name="2 辯本事品"></a>類心。謂善心作近因等起或俱有因。彼所發<a 
name="0782a06" id="0782a06"></a><a pin_name="2 辯本事品"></a>善無對造色不善無記名餘心。善心名同類。<a 
name="0782a07" id="0782a07"></a><a pin_name="2 辯本事品"></a>不善心作近因等起。所發不善無對造色善<a 
name="0782a08" id="0782a08"></a><a pin_name="2 辯本事品"></a>及無記名餘心。不善名同類。及無心者即心<a 
name="0782a09" id="0782a09"></a><a pin_name="2 辯本事品"></a>滅位。謂定非生。生位無故。及言乘上及此非<a 
name="0782a10" id="0782a10"></a><a pin_name="2 辯本事品"></a>餘。於三位中此容隨轉。謂定唯等不善兼餘<a 
name="0782a11" id="0782a11"></a><a pin_name="2 辯本事品"></a>散善通於三位轉故。言有記者。謂善不善可<a 
name="0782a12" id="0782a12"></a><a pin_name="2 辯本事品"></a>記為愛非愛品故。言無對者。非極微故。所<a 
name="0782a13" id="0782a13"></a><a pin_name="2 辯本事品"></a>造性者。不簡大種。以大種性非無對故。但<a 
name="0782a14" id="0782a14"></a><a pin_name="2 辯本事品"></a>簡非色。顯是色性即五蘊中色蘊攝故。是<a 
name="0782a15" id="0782a15"></a><a pin_name="2 辯本事品"></a>者是前所說諸相。具前諸相名無表色。如<a 
name="0782a16" id="0782a16"></a><a pin_name="2 辯本事品"></a>是已辯無表色相。於中所說大種所造。大種<a 
name="0782a17" id="0782a17"></a><a pin_name="2 辯本事品"></a>云何。頌曰。</p><a 
name="0782a18" id="0782a18"></a><a pin_name="2 辯本事品"></a><p>　<span class="lg">大種謂四界　　即地水火風<a 
name="0782a19" id="0782a19"></a><a pin_name="2 辯本事品"></a><br>　能成持等業　　堅濕煖動性</span></p><a 
name="0782a20" id="0782a20"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。此諸大種何緣名界。一切色法出生本<a 
name="0782a21" id="0782a21"></a><a pin_name="2 辯本事品"></a>故。亦從大種大種出生。諸出生本世間名界。<a 
name="0782a22" id="0782a22"></a><a pin_name="2 辯本事品"></a>如金等礦名金等界。或種種苦出生本故。說<a 
name="0782a23" id="0782a23"></a><a pin_name="2 辯本事品"></a>名為界。喻如前說。有說。能持大種自相及所<a 
name="0782a24" id="0782a24"></a><a pin_name="2 辯本事品"></a>造色。故名為界。如是諸界亦名大種。何故言<a 
name="0782a25" id="0782a25"></a><a pin_name="2 辯本事品"></a>種。云何名大。種種造色差別生時。彼彼品類<a 
name="0782a26" id="0782a26"></a><a pin_name="2 辯本事品"></a>差別能起。是故言種。由四大種有差別故。造<a 
name="0782a27" id="0782a27"></a><a pin_name="2 辯本事品"></a>色差別。有說。有情業增上故。無始時來未&#x751E;<a 
name="0782a28" id="0782a28"></a><a pin_name="2 辯本事品"></a>非有。是故言種。由四大種總相種類無間絕<a 
name="0782a29" id="0782a29"></a><a pin_name="2 辯本事品"></a>故。或法出現即名為有。生長有性。是故言種。<a 
name="0782b01" id="0782b01"></a><a pin_name="2 辯本事品"></a>即是生長諸法有性。或是生長有情身義。或<a 
name="0782b02" id="0782b02"></a><a pin_name="2 辯本事品"></a>能顯了十種造色是故言種。由此勢力彼顯<a 
name="0782b03" id="0782b03"></a><a pin_name="2 辯本事品"></a>了故。所言大者。有大用故。言大用者。謂諸有<a 
name="0782b04" id="0782b04"></a><a pin_name="2 辯本事品"></a>情根本事中。如是四種有勝作用。依此建立<a 
name="0782b05" id="0782b05"></a><a pin_name="2 辯本事品"></a>識之與空。乃得說為有情根本。又於誑惑愚<a 
name="0782b06" id="0782b06"></a><a pin_name="2 辯本事品"></a>夫事中。此四最勝。故名為大。如橋賊中事<a 
name="0782b07" id="0782b07"></a><a pin_name="2 辯本事品"></a>業勝者。別餘故名大橋大賊。又此四種。普<a 
name="0782b08" id="0782b08"></a><a pin_name="2 辯本事品"></a>為一切餘色所依。廣故名大。有說。一切色等<a 
name="0782b09" id="0782b09"></a><a pin_name="2 辯本事品"></a>聚中堅等具有。故名為大。風增聚中闕於色<a 
name="0782b10" id="0782b10"></a><a pin_name="2 辯本事品"></a>等火增聚中闕於昧等。色界諸聚香味俱無。<a 
name="0782b11" id="0782b11"></a><a pin_name="2 辯本事品"></a>青等聚中闕於黃等。滑等聚中闕於&#x6F81;等。聲<a 
name="0782b12" id="0782b12"></a><a pin_name="2 辯本事品"></a>等不定。是故唯此四種名大。此四大種雖常<a 
name="0782b13" id="0782b13"></a><a pin_name="2 辯本事品"></a>和合恒不相離。而非處同。云何得知恒不相<a 
name="0782b14" id="0782b14"></a><a pin_name="2 辯本事品"></a>離。入胎大造經等說故。又理應然。何等為理。<a 
name="0782b15" id="0782b15"></a><a pin_name="2 辯本事品"></a>謂石等中現有能攝生火增墜三業可得。故<a 
name="0782b16" id="0782b16"></a><a pin_name="2 辯本事品"></a>知於此有水火風恒不相離。於水聚中現有<a 
name="0782b17" id="0782b17"></a><a pin_name="2 辯本事品"></a>持船煖性流動三業可得。故知於此有地火<a 
name="0782b18" id="0782b18"></a><a pin_name="2 辯本事品"></a>風恒不相離。於火焰中現有任持攝聚擊動<a 
name="0782b19" id="0782b19"></a><a pin_name="2 辯本事品"></a>三業可得。故知於此有地水風恒不相離。於<a 
name="0782b20" id="0782b20"></a><a pin_name="2 辯本事品"></a>風聚中現有能持起冷煖觸三業可得。故知<a 
name="0782b21" id="0782b21"></a><a pin_name="2 辯本事品"></a>於此有地水風恒不相離。復云何知如是四<a 
name="0782b22" id="0782b22"></a><a pin_name="2 辯本事品"></a>界。由此因緣恒相隨逐。由此能成持等業故。<a 
name="0782b23" id="0782b23"></a><a pin_name="2 辯本事品"></a>謂地等界如次能成。持攝熟長四種事業。由<a 
name="0782b24" id="0782b24"></a><a pin_name="2 辯本事品"></a>此因緣於諸色聚。若有持等四業可得。即知<a 
name="0782b25" id="0782b25"></a><a pin_name="2 辯本事品"></a>此中有地等界互不相離。應知此中言能長<a 
name="0782b26" id="0782b26"></a><a pin_name="2 辯本事品"></a>者。謂能安布。云何安布。謂令增盛或復流漫。<a 
name="0782b27" id="0782b27"></a><a pin_name="2 辯本事品"></a>為能持等四業即是界自相耶。不爾云何。如<a 
name="0782b28" id="0782b28"></a><a pin_name="2 辯本事品"></a>是四界隨其次第堅濕煖動以為自相。應知<a 
name="0782b29" id="0782b29"></a><a pin_name="2 辯本事品"></a>此中說性顯體。為明體性不相離故。動謂能<a 
name="0782c01" id="0782c01"></a><a pin_name="2 辯本事品"></a>引大種造色。令其相續生至餘方。何故虛空<a 
name="0782c02" id="0782c02"></a><a pin_name="2 辯本事品"></a>不名大種。彼大種相不成立故。能損益故。立<a 
name="0782c03" id="0782c03"></a><a pin_name="2 辯本事品"></a>大種名。虛空不然。故非大種。或於諸法生滅<a 
name="0782c04" id="0782c04"></a><a pin_name="2 辯本事品"></a>位中性無差別故。非大種現見大種。種等位<a 
name="0782c05" id="0782c05"></a><a pin_name="2 辯本事品"></a>中其相轉變成芽等緣。方令芽等諸位得起。<a 
name="0782c06" id="0782c06"></a><a pin_name="2 辯本事品"></a>虛空無為則不如是性相常故。作用都無。既<a 
name="0782c07" id="0782c07"></a><a pin_name="2 辯本事品"></a>不能生。故非大種。又諸大種非一非常。自相<a 
name="0782c08" id="0782c08"></a><a pin_name="2 辯本事品"></a>眾多果別無量。虛空自性是一是常。相無差<a 
name="0782c09" id="0782c09"></a><a pin_name="2 辯本事品"></a>別。全無有果。非無別因。生有別果。是故虛空<a 
name="0782c10" id="0782c10"></a><a pin_name="2 辯本事品"></a>不名大種。若謂餘因有差別故能助虛空生<a 
name="0782c11" id="0782c11"></a><a pin_name="2 辯本事品"></a>別果者。即此別因能生別果。何用執此虛空<a 
name="0782c12" id="0782c12"></a><a pin_name="2 辯本事品"></a>為因。為地等界即地等耶。不爾云何。頌曰。</p><a 
name="0782c13" id="0782c13"></a><a pin_name="2 辯本事品"></a><p>　<span class="lg">地謂顯形色　　隨世想立名<a 
name="0782c14" id="0782c14"></a><a pin_name="2 辯本事品"></a><br>　水火亦復然　　風即界亦爾</span></p><a 
name="0782c15" id="0782c15"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。地言唯表顯形色處。豈不總地四處合<a 
name="0782c16" id="0782c16"></a><a pin_name="2 辯本事品"></a>成。何故但言顯形為地。此中雖有香味觸三。<a 
name="0782c17" id="0782c17"></a><a pin_name="2 辯本事品"></a>而隨世想故作是說。由諸世間相示地者以<a 
name="0782c18" id="0782c18"></a><a pin_name="2 辯本事品"></a>顯形色而相示故。雖諸世間亦於香等起地<a 
name="0782c19" id="0782c19"></a><a pin_name="2 辯本事品"></a>言說謂作是言。我今嗅地&#x751E;地觸地。而顯形<a 
name="0782c20" id="0782c20"></a><a pin_name="2 辯本事品"></a>色。於地水火能通表示。是故偏說。世不多<a 
name="0782c21" id="0782c21"></a><a pin_name="2 辯本事品"></a>言我嗅於水。亦不多說嗅&#x751E;於火。雖言觸地<a 
name="0782c22" id="0782c22"></a><a pin_name="2 辯本事品"></a>等而即地等界。是故地中雖有香等。而形與<a 
name="0782c23" id="0782c23"></a><a pin_name="2 辯本事品"></a>顯勝故偏說。又顯形色表示二界地等無異。<a 
name="0782c24" id="0782c24"></a><a pin_name="2 辯本事品"></a>是故偏說。若爾顯形表示衣等勝香等故。亦<a 
name="0782c25" id="0782c25"></a><a pin_name="2 辯本事品"></a>應偏說。世起名想無有決定。故隨世間差別<a 
name="0782c26" id="0782c26"></a><a pin_name="2 辯本事品"></a>而說。此隨多分世想立名。生等非顯聲非相<a 
name="0782c27" id="0782c27"></a><a pin_name="2 辯本事品"></a>續。故不說為地等衣等。如地但用顯形為體<a 
name="0782c28" id="0782c28"></a><a pin_name="2 辯本事品"></a>水火亦然。隨世想故。由世現見水青長等。<a 
name="0782c29" id="0782c29"></a><a pin_name="2 辯本事品"></a>故說顯形為水自性。世亦現見火赤長等。故<a 
name="0783a01" id="0783a01"></a><a pin_name="2 辯本事品"></a>說顯形為火自性。然即色觸轉變生時。名火<a 
name="0783a02" id="0783a02"></a><a pin_name="2 辯本事品"></a>焰炭。是假非實。無一實物。身眼得故。如是地<a 
name="0783a03" id="0783a03"></a><a pin_name="2 辯本事品"></a>等與界差別。風即界者。世間於動立風名故。<a 
name="0783a04" id="0783a04"></a><a pin_name="2 辯本事品"></a>風界無別。豈不世間於顯形色亦生風想。世<a 
name="0783a05" id="0783a05"></a><a pin_name="2 辯本事品"></a>間現以黑風團風而相示故。有通此難。故說<a 
name="0783a06" id="0783a06"></a><a pin_name="2 辯本事品"></a>言示是如地等與界別義。古昔諸師咸作是<a 
name="0783a07" id="0783a07"></a><a pin_name="2 辯本事品"></a>說。地於中雜故見如此。為顯其風即是風界。<a 
name="0783a08" id="0783a08"></a><a pin_name="2 辯本事品"></a>故復言爾。爾者定義。此二說中前說為勝。<a 
name="0783a09" id="0783a09"></a><a pin_name="2 辯本事品"></a>遍處不淨無差別故。不淨唯緣色處境故。頌<a 
name="0783a10" id="0783a10"></a><a pin_name="2 辯本事品"></a>曰。</p><a 
name="0783a11" id="0783a11"></a><a pin_name="2 辯本事品"></a><p>　<span class="lg">此中根與境　　即說十處界</span></p><a 
name="0783a12" id="0783a12"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。已說實物根境無表為色蘊性。此中根<a 
name="0783a13" id="0783a13"></a><a pin_name="2 辯本事品"></a>境亦即說為十處十界。於處門中立為十處。<a 
name="0783a14" id="0783a14"></a><a pin_name="2 辯本事品"></a>謂眼處等。於界門中立為十界。謂眼界等。已<a 
name="0783a15" id="0783a15"></a><a pin_name="2 辯本事品"></a>說色蘊并立處界。當說受等三蘊處界。頌曰。</p><a 
name="0783a16" id="0783a16"></a><a pin_name="2 辯本事品"></a><p>　<span class="lg">受領納隨觸　　想取像為體<a 
name="0783a17" id="0783a17"></a><a pin_name="2 辯本事品"></a><br>　四餘名行蘊　　如是受等三<a 
name="0783a18" id="0783a18"></a><a pin_name="2 辯本事品"></a><br>　及無表無為　　名法處法界</span></p><a 
name="0783a19" id="0783a19"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。隨觸而生。領納可愛及不可愛。俱相違<a 
name="0783a20" id="0783a20"></a><a pin_name="2 辯本事品"></a>觸名為受蘊。領納即是能受用義。云何此受<a 
name="0783a21" id="0783a21"></a><a pin_name="2 辯本事品"></a>領納隨觸。謂受是觸&#x96A3;近果故。此隨觸聲為<a 
name="0783a22" id="0783a22"></a><a pin_name="2 辯本事品"></a>顯因義。能順受故如隨相言。相謂表彰。即能<a 
name="0783a23" id="0783a23"></a><a pin_name="2 辯本事品"></a>顯示。因能顯果。故立相名。此隨相言。是順因<a 
name="0783a24" id="0783a24"></a><a pin_name="2 辯本事品"></a>義。受能領納。能順觸因。是故說受領納隨觸。<a 
name="0783a25" id="0783a25"></a><a pin_name="2 辯本事品"></a>如世尊言。順樂受觸順苦受觸及順不苦不<a 
name="0783a26" id="0783a26"></a><a pin_name="2 辯本事品"></a>樂受觸。即是順生樂受等義。領納隨觸名自<a 
name="0783a27" id="0783a27"></a><a pin_name="2 辯本事品"></a>性受。領納所緣亦是受相。與一境法別相難<a 
name="0783a28" id="0783a28"></a><a pin_name="2 辯本事品"></a>知。一切皆同領納境故。以心心所執受境時。<a 
name="0783a29" id="0783a29"></a><a pin_name="2 辯本事品"></a>一切皆名領納自境。是故唯說領納隨觸。名<a 
name="0783b01" id="0783b01"></a><a pin_name="2 辯本事品"></a>自性受別相定故。領納所緣名執取受。非此<a 
name="0783b02" id="0783b02"></a><a pin_name="2 辯本事品"></a>所辯相不定故。二受差別如順正理及五事<a 
name="0783b03" id="0783b03"></a><a pin_name="2 辯本事品"></a>論廣辯應知。此總說三。別說為六。世及所依<a 
name="0783b04" id="0783b04"></a><a pin_name="2 辯本事品"></a>有差別故。第三想蘊其體是何。此於所緣取<a 
name="0783b05" id="0783b05"></a><a pin_name="2 辯本事品"></a>像為體。謂於一切隨本安立青長等色。琴貝<a 
name="0783b06" id="0783b06"></a><a pin_name="2 辯本事品"></a>等聲。生蓮等香。苦辛等味。滑&#x6F81;等觸。生滅等<a 
name="0783b07" id="0783b07"></a><a pin_name="2 辯本事品"></a>法。所緣境中如相而取。故名為想。此想就世<a 
name="0783b08" id="0783b08"></a><a pin_name="2 辯本事品"></a>總說為三。若就所依別說為六。第四行蘊其<a 
name="0783b09" id="0783b09"></a><a pin_name="2 辯本事品"></a>體是何。此用四餘諸行為體謂除前說色受<a 
name="0783b10" id="0783b10"></a><a pin_name="2 辯本事品"></a>想三。及除當說識為第四。餘有為法名為行<a 
name="0783b11" id="0783b11"></a><a pin_name="2 辯本事品"></a>蘊。此有相應及不相應思等得等如其次第。<a 
name="0783b12" id="0783b12"></a><a pin_name="2 辯本事品"></a>契經唯說。六思身者。由最勝故。所以者何。思<a 
name="0783b13" id="0783b13"></a><a pin_name="2 辯本事品"></a>是業性為因感果。其力最強。故世尊說。若能<a 
name="0783b14" id="0783b14"></a><a pin_name="2 辯本事品"></a>造作有漏有為名行取蘊。不可唯說思為行<a 
name="0783b15" id="0783b15"></a><a pin_name="2 辯本事品"></a>蘊。立總名故如法處界。若異此者應但名思。<a 
name="0783b16" id="0783b16"></a><a pin_name="2 辯本事品"></a>一法成故。如受想蘊。此中意顯。如外第六。<a 
name="0783b17" id="0783b17"></a><a pin_name="2 辯本事品"></a>法處界聲。立總名故。總攝十一十七處界不<a 
name="0783b18" id="0783b18"></a><a pin_name="2 辯本事品"></a>攝多法。如是行聲。立總名故。總攝四蘊不攝<a 
name="0783b19" id="0783b19"></a><a pin_name="2 辯本事品"></a>多行。故知行蘊體不唯思。如是行蘊非盡有<a 
name="0783b20" id="0783b20"></a><a pin_name="2 辯本事品"></a>依。故唯約世總說三種。如前分別色蘊體<a 
name="0783b21" id="0783b21"></a><a pin_name="2 辯本事品"></a>已。便約處界二門建立如是。此中辯受想行<a 
name="0783b22" id="0783b22"></a><a pin_name="2 辯本事品"></a>三蘊體已。亦應建立為處及界。謂此三蘊及<a 
name="0783b23" id="0783b23"></a><a pin_name="2 辯本事品"></a>無表色并三無為。如是七法。於處門中立為<a 
name="0783b24" id="0783b24"></a><a pin_name="2 辯本事品"></a>法處。於界門中立為法界。第五識蘊自性處<a 
name="0783b25" id="0783b25"></a><a pin_name="2 辯本事品"></a>界其相云何。頌曰。</p><a 
name="0783b26" id="0783b26"></a><a pin_name="2 辯本事品"></a><p>　<span class="lg">識謂各了別　　此即名意處<a 
name="0783b27" id="0783b27"></a><a pin_name="2 辯本事品"></a><br>　及七界應知　　六識轉為意</span></p><a 
name="0783b28" id="0783b28"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。識謂了者。是唯總取境界相義。各各總<a 
name="0783b29" id="0783b29"></a><a pin_name="2 辯本事品"></a>取彼彼境相。名各了別。謂識唯能總取境<a 
name="0783c01" id="0783c01"></a><a pin_name="2 辯本事品"></a>相。非能取彼境相差別。如世尊言。了者名識。<a 
name="0783c02" id="0783c02"></a><a pin_name="2 辯本事品"></a>有餘師說。唯於法性。假說作者。為遮離識有<a 
name="0783c03" id="0783c03"></a><a pin_name="2 辯本事品"></a>了者計。何處復見唯於法性。假說作者。現見<a 
name="0783c04" id="0783c04"></a><a pin_name="2 辯本事品"></a>說影。能行動故。此於異處無間生時。雖無動<a 
name="0783c05" id="0783c05"></a><a pin_name="2 辯本事品"></a>作而說作者。識亦如是。於異境界相續生時。<a 
name="0783c06" id="0783c06"></a><a pin_name="2 辯本事品"></a>雖無動作而說了者。謂能了境故亦無失。云<a 
name="0783c07" id="0783c07"></a><a pin_name="2 辯本事品"></a>何知然。現見餘處遮作者故。如世尊告頗勒<a 
name="0783c08" id="0783c08"></a><a pin_name="2 辯本事品"></a>具那。我終不說有能了者。復有說言。剎那名<a 
name="0783c09" id="0783c09"></a><a pin_name="2 辯本事品"></a>法性。相續名作者。自意所立思緣起中。當更<a 
name="0783c10" id="0783c10"></a><a pin_name="2 辯本事品"></a>顯示。此識約世總說為三。就所依根別分為<a 
name="0783c11" id="0783c11"></a><a pin_name="2 辯本事品"></a>六。應知即此所說識蘊。於處門中立為意處。<a 
name="0783c12" id="0783c12"></a><a pin_name="2 辯本事品"></a>於界門中立為七界。及聲顯一析為二門。顯<a 
name="0783c13" id="0783c13"></a><a pin_name="2 辯本事品"></a>一一識體分處界。七界者何。六識及意。謂眼<a 
name="0783c14" id="0783c14"></a><a pin_name="2 辯本事品"></a>識界至意識界。即此六識轉為意界。此別建<a 
name="0783c15" id="0783c15"></a><a pin_name="2 辯本事品"></a>立蘊處界門。應知遍攝諸法皆盡。此中應思。<a 
name="0783c16" id="0783c16"></a><a pin_name="2 辯本事品"></a>若即識蘊名七心界。前說識蘊。就所依根別<a 
name="0783c17" id="0783c17"></a><a pin_name="2 辯本事品"></a>分為六。今離六識。說何等法復名意界。更無<a 
name="0783c18" id="0783c18"></a><a pin_name="2 辯本事品"></a>異法即於此中。頌曰。</p><a 
name="0783c19" id="0783c19"></a><a pin_name="2 辯本事品"></a><p>　<span class="lg">由即六識身　　無間滅為意</span></p><a 
name="0783c20" id="0783c20"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。即六識身無間滅已能生後識。故名意<a 
name="0783c21" id="0783c21"></a><a pin_name="2 辯本事品"></a>界。時分異故別立無失。猶如子果立為父種。<a 
name="0783c22" id="0783c22"></a><a pin_name="2 辯本事品"></a>若爾界體應唯十七或唯十二。更相攝故。何<a 
name="0783c23" id="0783c23"></a><a pin_name="2 辯本事品"></a>緣建立十八界耶。頌曰。</p><a 
name="0783c24" id="0783c24"></a><a pin_name="2 辯本事品"></a><p>　<span class="lg">成第六依故　　十八界應知</span></p><a 
name="0783c25" id="0783c25"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。如五識界別有眼等五界為依。第六意<a 
name="0783c26" id="0783c26"></a><a pin_name="2 辯本事品"></a>識無別所依。如離所緣識無起義離依亦爾。<a 
name="0783c27" id="0783c27"></a><a pin_name="2 辯本事品"></a>識不得生。為成此依故說意界。如是所依能<a 
name="0783c28" id="0783c28"></a><a pin_name="2 辯本事品"></a>依境界。應知各六界成十八。如何已滅名現<a 
name="0783c29" id="0783c29"></a><a pin_name="2 辯本事品"></a>識依。是現識生&#x96A3;近緣故。如雖有色而要依<a 
name="0784a01" id="0784a01"></a><a pin_name="2 辯本事品"></a>眼眼識得生。如是雖有所緣境界。而後識生<a 
name="0784a02" id="0784a02"></a><a pin_name="2 辯本事品"></a>要依前念無間滅意。是故前言無間滅者。為<a 
name="0784a03" id="0784a03"></a><a pin_name="2 辯本事品"></a>遮前念有間滅心。雖先開避而未生故。由此<a 
name="0784a04" id="0784a04"></a><a pin_name="2 辯本事品"></a>無間已滅六識為現識依。說為意界。或現在<a 
name="0784a05" id="0784a05"></a><a pin_name="2 辯本事品"></a>識正成依用。過去已成等無間緣。亦於現在<a 
name="0784a06" id="0784a06"></a><a pin_name="2 辯本事品"></a>能取果故。雖依彼生而非隨彼。故心依心不<a 
name="0784a07" id="0784a07"></a><a pin_name="2 辯本事品"></a>名心所。心所品類必隨心故。已釋諸蘊取蘊<a 
name="0784a08" id="0784a08"></a><a pin_name="2 辯本事品"></a>處界。當於此中思擇攝義。諸蘊總攝一切有<a 
name="0784a09" id="0784a09"></a><a pin_name="2 辯本事品"></a>為。取蘊唯攝一切有漏。處界總攝一切法盡。<a 
name="0784a10" id="0784a10"></a><a pin_name="2 辯本事品"></a>五蘊無為名一切法。別攝如是。應辯總攝。頌<a 
name="0784a11" id="0784a11"></a><a pin_name="2 辯本事品"></a>曰。</p><a 
name="0784a12" id="0784a12"></a><a pin_name="2 辯本事品"></a><p>　<span class="lg">總攝一切法　　由一蘊處界<a 
name="0784a13" id="0784a13"></a><a pin_name="2 辯本事品"></a><br>　攝自性非餘　　以離他性故</span></p><a 
name="0784a14" id="0784a14"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。一蘊謂色。一處謂意。一界謂法。此三總<a 
name="0784a15" id="0784a15"></a><a pin_name="2 辯本事品"></a>攝五蘊無為。總是集義。置總言者。令知總三<a 
name="0784a16" id="0784a16"></a><a pin_name="2 辯本事品"></a>勿謂各一。有餘部執。攝謂攝他。處處說言餘<a 
name="0784a17" id="0784a17"></a><a pin_name="2 辯本事品"></a>攝餘故。此執非理。無定因故。若有定因非攝<a 
name="0784a18" id="0784a18"></a><a pin_name="2 辯本事品"></a>他故。我部諸師說自性攝。如是所立攝自性<a 
name="0784a19" id="0784a19"></a><a pin_name="2 辯本事品"></a>言。是究竟說。不待他故。攝不待因是真實攝。<a 
name="0784a20" id="0784a20"></a><a pin_name="2 辯本事品"></a>諸法恒時攝自性故。復云何知不攝他性。以<a 
name="0784a21" id="0784a21"></a><a pin_name="2 辯本事品"></a>一切法離他性故。謂眼根性離耳等性。彼離<a 
name="0784a22" id="0784a22"></a><a pin_name="2 辯本事品"></a>於此而言此攝。理必不然。故知諸法唯攝自<a 
name="0784a23" id="0784a23"></a><a pin_name="2 辯本事品"></a>性。如是眼根唯攝色蘊。眼處眼界苦集諦等。<a 
name="0784a24" id="0784a24"></a><a pin_name="2 辯本事品"></a>是彼性故。不攝餘蘊。餘處界等離彼性故。如<a 
name="0784a25" id="0784a25"></a><a pin_name="2 辯本事品"></a>是餘法隨應當思眼耳鼻根各依二處。何緣<a 
name="0784a26" id="0784a26"></a><a pin_name="2 辯本事品"></a>界體數不成多。合二為一。故唯十八。何緣合<a 
name="0784a27" id="0784a27"></a><a pin_name="2 辯本事品"></a>二為一界耶。頌曰。</p><a 
name="0784a28" id="0784a28"></a><a pin_name="2 辯本事品"></a><p>　<span class="lg">類境識同故　　雖二界體一</span></p><a 
name="0784a29" id="0784a29"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。眼耳鼻根雖各二處。類等同故合為一<a 
name="0784b01" id="0784b01"></a><a pin_name="2 辯本事品"></a>界。言類同者。同眼類故。言境同者。同色境<a 
name="0784b02" id="0784b02"></a><a pin_name="2 辯本事品"></a>故。言識同者。眼識依故。耳鼻亦然。故立一<a 
name="0784b03" id="0784b03"></a><a pin_name="2 辯本事品"></a>界。界體既一。處何緣二。頌曰。</p><a 
name="0784b04" id="0784b04"></a><a pin_name="2 辯本事品"></a><p>　<span class="lg">然為令端嚴　　眼等各生二</span></p><a 
name="0784b05" id="0784b05"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。為所依身相端嚴故。界體雖一而兩處<a 
name="0784b06" id="0784b06"></a><a pin_name="2 辯本事品"></a>生。若眼耳根處唯生一。鼻無二穴。身不端嚴。<a 
name="0784b07" id="0784b07"></a><a pin_name="2 辯本事品"></a>此釋不然。駝&#x732B;&#x9D44;等。如是醜陋何有端嚴。是<a 
name="0784b08" id="0784b08"></a><a pin_name="2 辯本事品"></a>故諸根各別種類。如是安布差別而生。此待<a 
name="0784b09" id="0784b09"></a><a pin_name="2 辯本事品"></a>因緣如是差別。因緣有障或不二生。言為端<a 
name="0784b10" id="0784b10"></a><a pin_name="2 辯本事品"></a>嚴各生二者。此有別義。非為嚴身。此端嚴聲<a 
name="0784b11" id="0784b11"></a><a pin_name="2 辯本事品"></a>顯增上義。作用增上。故說端嚴。若眼等根<a 
name="0784b12" id="0784b12"></a><a pin_name="2 辯本事品"></a>各闕一處。見聞嗅用皆不明了。各具二者明<a 
name="0784b13" id="0784b13"></a><a pin_name="2 辯本事品"></a>了用生。是故三根各生二處。為嚴勝用。非為<a 
name="0784b14" id="0784b14"></a><a pin_name="2 辯本事品"></a>嚴身。何故世尊於所知境以蘊處界三門說<a 
name="0784b15" id="0784b15"></a><a pin_name="2 辯本事品"></a>耶。由此三門義各別故。此蘊處界別義者何。<a 
name="0784b16" id="0784b16"></a><a pin_name="2 辯本事品"></a>頌曰。</p><a 
name="0784b17" id="0784b17"></a><a pin_name="2 辯本事品"></a><p>　<span class="lg">聚生門種族　　是蘊處界義</span></p><a 
name="0784b18" id="0784b18"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。積聚義是蘊義。生門義是處義。種族義<a 
name="0784b19" id="0784b19"></a><a pin_name="2 辯本事品"></a>是界義。何緣故知聚義是蘊。由契經說。諸所<a 
name="0784b20" id="0784b20"></a><a pin_name="2 辯本事品"></a>有色。若過去若未來若現在。若內若外。若&#x9E81;<a 
name="0784b21" id="0784b21"></a><a pin_name="2 辯本事品"></a>若細。若劣若勝。若遠若近。如是一切略為一<a 
name="0784b22" id="0784b22"></a><a pin_name="2 辯本事品"></a>聚。說名色蘊。乃至識蘊廣說亦然。由此故知<a 
name="0784b23" id="0784b23"></a><a pin_name="2 辯本事品"></a>聚義是蘊。若以聚義釋蘊義者。蘊應非實。聚<a 
name="0784b24" id="0784b24"></a><a pin_name="2 辯本事品"></a>是假故。此難不然。於聚所依立義言故。非聚<a 
name="0784b25" id="0784b25"></a><a pin_name="2 辯本事品"></a>即義。義是實物。名之差別。聚非實故。聚義者<a 
name="0784b26" id="0784b26"></a><a pin_name="2 辯本事品"></a>何。謂聚之義。聚之義者。謂聚所依。此釋顯經<a 
name="0784b27" id="0784b27"></a><a pin_name="2 辯本事品"></a>有大義趣。謂如言聚。離聚所依無別實有聚<a 
name="0784b28" id="0784b28"></a><a pin_name="2 辯本事品"></a>體可得。如是言我。色等蘊外不應別求實有<a 
name="0784b29" id="0784b29"></a><a pin_name="2 辯本事品"></a>我體。蘊相續中假說我故。如世間聚我非實<a 
name="0784c01" id="0784c01"></a><a pin_name="2 辯本事品"></a>有。蘊若實有經顯何義。勿所化生知色等法<a 
name="0784c02" id="0784c02"></a><a pin_name="2 辯本事品"></a>三時品類無量差別各是蘊故。蘊則無邊便<a 
name="0784c03" id="0784c03"></a><a pin_name="2 辯本事品"></a>生怯退。謂我何能遍知永斷此無邊蘊。為策<a 
name="0784c04" id="0784c04"></a><a pin_name="2 辯本事品"></a>勵彼。蘊雖無邊而相同故總說為一。又諸愚<a 
name="0784c05" id="0784c05"></a><a pin_name="2 辯本事品"></a>夫於多蘊上生一合想現起我執。為令彼除<a 
name="0784c06" id="0784c06"></a><a pin_name="2 辯本事品"></a>一合想故。說一蘊中有眾多分。不為顯示色<a 
name="0784c07" id="0784c07"></a><a pin_name="2 辯本事品"></a>等五蘊多法合成是假非實。又一極微三世<a 
name="0784c08" id="0784c08"></a><a pin_name="2 辯本事品"></a>等攝。以慧分析略為一聚。蘊雖即聚而實義<a 
name="0784c09" id="0784c09"></a><a pin_name="2 辯本事品"></a>成。餘法亦然。故蘊非假。又於一一別起法中<a 
name="0784c10" id="0784c10"></a><a pin_name="2 辯本事品"></a>亦說蘊故。蘊定非假。如說俱生。受名受蘊。想<a 
name="0784c11" id="0784c11"></a><a pin_name="2 辯本事品"></a>名想蘊。餘說如經。於一切時和合生故。蘊雖<a 
name="0784c12" id="0784c12"></a><a pin_name="2 辯本事品"></a>各別而聚義成。何緣故知門義是處。由訓詞<a 
name="0784c13" id="0784c13"></a><a pin_name="2 辯本事品"></a>故。處謂生門。心心所法於中生長。故名為處。<a 
name="0784c14" id="0784c14"></a><a pin_name="2 辯本事品"></a>是能生長彼作用義。如契經說。梵志當知。以<a 
name="0784c15" id="0784c15"></a><a pin_name="2 辯本事品"></a>眼為門唯為見色。此經唯證門義有六。然心<a 
name="0784c16" id="0784c16"></a><a pin_name="2 辯本事品"></a>心所有十二門。故契經說。眼及色為緣生於<a 
name="0784c17" id="0784c17"></a><a pin_name="2 辯本事品"></a>眼識。三和合觸俱起受想思。乃至廣說何緣<a 
name="0784c18" id="0784c18"></a><a pin_name="2 辯本事品"></a>故知族義是界。與世種族義相似故。如一山<a 
name="0784c19" id="0784c19"></a><a pin_name="2 辯本事品"></a>中有諸雄黃雌黃赤土安膳那等眾多種族。<a 
name="0784c20" id="0784c20"></a><a pin_name="2 辯本事品"></a>說名多界如是一身或一相續有十八類。諸<a 
name="0784c21" id="0784c21"></a><a pin_name="2 辯本事品"></a>法種族名十八界。如雄黃等展轉相望體類<a 
name="0784c22" id="0784c22"></a><a pin_name="2 辯本事品"></a>不同。故名種族。如是眼等展轉相望體類不<a 
name="0784c23" id="0784c23"></a><a pin_name="2 辯本事品"></a>同。故名種族。由義相似得為同喻若爾意界<a 
name="0784c24" id="0784c24"></a><a pin_name="2 辯本事品"></a>望六識身無別體類。不應別立所依能依。體<a 
name="0784c25" id="0784c25"></a><a pin_name="2 辯本事品"></a>類別故無斯過失。何故世尊說蘊處界三門<a 
name="0784c26" id="0784c26"></a><a pin_name="2 辯本事品"></a>差別雖佛世尊意趣難解而審思忖。頌曰。</p><a 
name="0784c27" id="0784c27"></a><a pin_name="2 辯本事品"></a><p>　<span class="lg">愚根等三故　　說蘊處界三</span></p><a 
name="0784c28" id="0784c28"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。所化有情愚根等三故佛隨宜為說蘊<a 
name="0784c29" id="0784c29"></a><a pin_name="2 辯本事品"></a>處界三。等言為明樂位過病等。三言為顯一<a 
name="0785a01" id="0785a01"></a><a pin_name="2 辯本事品"></a>一各有三。所化有情愚有三種。有愚心所總<a 
name="0785a02" id="0785a02"></a><a pin_name="2 辯本事品"></a>執為我。有唯愚色。有愚色心。根亦有三。謂利<a 
name="0785a03" id="0785a03"></a><a pin_name="2 辯本事品"></a>中鈍。樂謂勝解。此亦三種。謂樂略中。及廣文<a 
name="0785a04" id="0785a04"></a><a pin_name="2 辯本事品"></a>故位謂弟子。已過作意。已熟習行。初修事業。<a 
name="0785a05" id="0785a05"></a><a pin_name="2 辯本事品"></a>三位別故過謂有情。懷我慢行。執我所隨。迷<a 
name="0785a06" id="0785a06"></a><a pin_name="2 辯本事品"></a>識依緣。三過別故。病謂所化恃命財族而生<a 
name="0785a07" id="0785a07"></a><a pin_name="2 辯本事品"></a>憍逸。三病異故。由此等緣如其次第。世尊<a 
name="0785a08" id="0785a08"></a><a pin_name="2 辯本事品"></a>為說蘊處界三。何故世尊諸心所內別立受<a 
name="0785a09" id="0785a09"></a><a pin_name="2 辯本事品"></a>想為二蘊耶。頌曰。</p><a 
name="0785a10" id="0785a10"></a><a pin_name="2 辯本事品"></a><p>　<span class="lg">諍根生死因　　及次第因故<a 
name="0785a11" id="0785a11"></a><a pin_name="2 辯本事品"></a><br>　於諸心所法　　受想別為蘊</span></p><a 
name="0785a12" id="0785a12"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。世間諍根略有二種謂貪著欲及貪著<a 
name="0785a13" id="0785a13"></a><a pin_name="2 辯本事品"></a>見。初因受起。後由想生。味受力故貪著諸欲。<a 
name="0785a14" id="0785a14"></a><a pin_name="2 辯本事品"></a>倒想力故貪著諸見。又生死法以受及想為<a 
name="0785a15" id="0785a15"></a><a pin_name="2 辯本事品"></a>最勝因耽樂受故。執倒想故。愛見行者生死<a 
name="0785a16" id="0785a16"></a><a pin_name="2 辯本事品"></a>輪迴。由此二因及後當說次第因故。應知別<a 
name="0785a17" id="0785a17"></a><a pin_name="2 辯本事品"></a>立受想為蘊。其次第因次後當辯。及聲兼顯<a 
name="0785a18" id="0785a18"></a><a pin_name="2 辯本事品"></a>諸心所中。唯此受想能為愛見。二雜染法生<a 
name="0785a19" id="0785a19"></a><a pin_name="2 辯本事品"></a>根本故。各別顯一。識住名故。依滅此二。立滅<a 
name="0785a20" id="0785a20"></a><a pin_name="2 辯本事品"></a>定故。諸如是等多品類因。何故說無為在處<a 
name="0785a21" id="0785a21"></a><a pin_name="2 辯本事品"></a>界非蘊。頌曰。</p><a 
name="0785a22" id="0785a22"></a><a pin_name="2 辯本事品"></a><p>　<span class="lg">蘊不說無為　　義不相應故</span></p><a 
name="0785a23" id="0785a23"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。諸無為法若說為蘊。立在五中或為第<a 
name="0785a24" id="0785a24"></a><a pin_name="2 辯本事品"></a>六。皆不應理。義相違故。所以者何。彼且非色<a 
name="0785a25" id="0785a25"></a><a pin_name="2 辯本事品"></a>乃至非識。故非在五。聚義是蘊。非無為法。如<a 
name="0785a26" id="0785a26"></a><a pin_name="2 辯本事品"></a>彼色等有過去等。品類差別可略一聚。名無<a 
name="0785a27" id="0785a27"></a><a pin_name="2 辯本事品"></a>為蘊。故非第六。又無為法與顛倒依及斷方<a 
name="0785a28" id="0785a28"></a><a pin_name="2 辯本事品"></a>便義相違故說有漏蘊顯顛倒依。說無漏蘊<a 
name="0785a29" id="0785a29"></a><a pin_name="2 辯本事品"></a>顯斷方便。無為於此兩義都無。義不相應。故<a 
name="0785b01" id="0785b01"></a><a pin_name="2 辯本事品"></a>不立蘊。已辯諸蘊廢立因緣。當辯次第。頌<a 
name="0785b02" id="0785b02"></a><a pin_name="2 辯本事品"></a>曰。</p><a 
name="0785b03" id="0785b03"></a><a pin_name="2 辯本事品"></a><p>　<span class="lg">隨&#x9E81;染器等　　界別次第立</span></p><a 
name="0785b04" id="0785b04"></a><a pin_name="2 辯本事品"></a><p style="text-indent: 0em; margin-left: 0em"><span class="linehead"></span>論曰。五蘊隨&#x9E81;隨染器等及界別故次第而<a 
name="0785b05" id="0785b05"></a><a pin_name="2 辯本事品"></a>立。隨&#x9E81;立者。五中最&#x9E81;。所謂色蘊有對礙故。<a 
name="0785b06" id="0785b06"></a><a pin_name="2 辯本事品"></a>五識依故。六識境故。五中初說四中最&#x9E81;。所<a 
name="0785b07" id="0785b07"></a><a pin_name="2 辯本事品"></a>謂受蘊雖無形質。而行相用易了知故。四中<a 
name="0785b08" id="0785b08"></a><a pin_name="2 辯本事品"></a>初說三中最&#x9E81;。所謂想蘊取男女等行相作<a 
name="0785b09" id="0785b09"></a><a pin_name="2 辯本事品"></a>用易了知故。三中初說二中&#x9E81;者。所謂行蘊<a 
name="0785b10" id="0785b10"></a><a pin_name="2 辯本事品"></a>貪等現起行相分明易了知故。二中初說識<a 
name="0785b11" id="0785b11"></a><a pin_name="2 辯本事品"></a>蘊最細故最後說隨染立者。謂從無始生死<a 
name="0785b12" id="0785b12"></a><a pin_name="2 辯本事品"></a>已來。男女於身更相染愛由顯形等。故初說<a 
name="0785b13" id="0785b13"></a><a pin_name="2 辯本事品"></a>色。如是色愛由耽受味。故次說受此耽受味<a 
name="0785b14" id="0785b14"></a><a pin_name="2 辯本事品"></a>由想顛倒。故次說想。此想顛倒由煩惱力。故<a 
name="0785b15" id="0785b15"></a><a pin_name="2 辯本事品"></a>次說行。此煩惱力依能引發後有識生。故後<a 
name="0785b16" id="0785b16"></a><a pin_name="2 辯本事品"></a>說識。隨器等者。謂色如器。受所依故。受類飲<a 
name="0785b17" id="0785b17"></a><a pin_name="2 辯本事品"></a>食。增益損減有情身故想同助味。由取怨親<a 
name="0785b18" id="0785b18"></a><a pin_name="2 辯本事品"></a>中平等相助生受故。行似&#x53A8;人。由思貪等業<a 
name="0785b19" id="0785b19"></a><a pin_name="2 辯本事品"></a>煩惱力。愛非愛等異熟生故。識喻食者。有<a 
name="0785b20" id="0785b20"></a><a pin_name="2 辯本事品"></a>情本中為主勝故識為上首。受等生故。即由<a 
name="0785b21" id="0785b21"></a><a pin_name="2 辯本事品"></a>此理。於受想等隨福行中。但說識為隨福行<a 
name="0785b22" id="0785b22"></a><a pin_name="2 辯本事品"></a>者。又由此理說行緣識。由此復告阿難陀曰。<a 
name="0785b23" id="0785b23"></a><a pin_name="2 辯本事品"></a>識若無者不入母胎。心雜染故有情雜染。心<a 
name="0785b24" id="0785b24"></a><a pin_name="2 辯本事品"></a>清淨故有情清淨。於受想等俱起法中。如是<a 
name="0785b25" id="0785b25"></a><a pin_name="2 辯本事品"></a>等經但標主識。隨界別者。謂欲界中色最為<a 
name="0785b26" id="0785b26"></a><a pin_name="2 辯本事品"></a>勝。諸根境色皆具有故。色界受勝。於生死中<a 
name="0785b27" id="0785b27"></a><a pin_name="2 辯本事品"></a>諸勝妙受具可得故。三無色中想最為勝。彼<a 
name="0785b28" id="0785b28"></a><a pin_name="2 辯本事品"></a>地取相最分明故。第一有中行最為勝。彼思<a 
name="0785b29" id="0785b29"></a><a pin_name="2 辯本事品"></a>能感最大果故。此即識住。識住其中。顯似世<a 
name="0785c01" id="0785c01"></a><a pin_name="2 辯本事品"></a>間田種次第。是故諸蘊次第如是。由此五蘊<a 
name="0785c02" id="0785c02"></a><a pin_name="2 辯本事品"></a>無增減過。即由如是諸次第因。於心所中別<a 
name="0785c03" id="0785c03"></a><a pin_name="2 辯本事品"></a>立受想。謂受與想於心所中相&#x9E81;生染類食<a 
name="0785c04" id="0785c04"></a><a pin_name="2 辯本事品"></a>同助。二界中強故別立蘊。已隨本頌。且就轉<a 
name="0785c05" id="0785c05"></a><a pin_name="2 辯本事品"></a>門說次第因。四種如是當就還門復說一種。<a 
name="0785c06" id="0785c06"></a><a pin_name="2 辯本事品"></a>謂入佛法有二要門。一不淨觀。二持息念。不<a 
name="0785c07" id="0785c07"></a><a pin_name="2 辯本事品"></a>淨觀門觀於造色。持息念門念於大種。要門<a 
name="0785c08" id="0785c08"></a><a pin_name="2 辯本事品"></a>所緣。故先說色。由此觀力分析色相。剎那極<a 
name="0785c09" id="0785c09"></a><a pin_name="2 辯本事品"></a>微展轉差別。如是觀時。身輕安故心便覺樂。<a 
name="0785c10" id="0785c10"></a><a pin_name="2 辯本事品"></a>故次說受。受與身合定為損益。損益於我理<a 
name="0785c11" id="0785c11"></a><a pin_name="2 辯本事品"></a>必不成。由斯觀解我想即滅法想便生。故次<a 
name="0785c12" id="0785c12"></a><a pin_name="2 辯本事品"></a>說想。由此想故達唯有法煩惱不行。故次說<a 
name="0785c13" id="0785c13"></a><a pin_name="2 辯本事品"></a>行。煩惱既息心住調柔有所堪能。故次說識。<a 
name="0785c14" id="0785c14"></a><a pin_name="2 辯本事品"></a>已說順次。逆次應說。恐厭繁文。故應且止。</p><a 
name="0785c15" id="0785c15"></a><a pin_name="2 辯本事品"></a><p><span class="juanname">說一切有部顯宗論卷第二</span></p>
<hr>【經文資訊】大正藏第 29 冊 No. 1563 阿毘達磨藏顯宗論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index12ed.html?index=T29n1563" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T29n1563_002 by HTTrack Website Copier/3.x [XR&CO'2014], Tue, 07 Jun 2016 06:53:07 GMT -->
</html>
