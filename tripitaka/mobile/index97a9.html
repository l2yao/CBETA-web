<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T31n1594_002 by HTTrack Website Copier/3.x [XR&CO'2014], Tue, 07 Jun 2016 06:53:21 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2098723510&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT31n1594&amp;utmp=%2Fmobile%2Findex.php%3Findex%3DT31n1594_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc307.html?index=T31n1594_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第31冊<br/>No.1594 攝大乘論本 (3卷)<br/>【無著菩薩造  唐 玄奘譯】<br/>第 2 卷</p>
	<a href="indexdc62.html?index=T31n1594_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T31">
<div class="root" id="1594" sutra_name="攝大乘論本" sutra_juan="[卷2]">　
<a 
name="0137c20" id="0137c20"></a><a 
name="0137c21" id="0137c21"></a><a 
name="0137c22" id="0137c22"></a><p><span class="juanname">攝大乘論本卷中</span></p><a 
name="0137c23" id="0137c23"></a><a 
name="0137c24" id="0137c24"></a><p style="margin-left: 4em"><span class="byline">無著菩薩造</span></p><a 
name="0137c25" id="0137c25"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0137c26" id="0137c26"></a><p style="margin-left: 2em"><span class="headname">所知相分第三</span></p><a 
name="0137c27" id="0137c27"></a><p style="text-indent: 0em; margin-left: 0em"><span class="linehead"></span>已說所知依，所知相復云何應觀？此略有三<a 
name="0137c28" id="0137c28"></a>種：一、依他起相，二、遍計所執相，三、圓成實<a 
name="0137c29" id="0137c29"></a>相。</p><p style="text-indent: 0em; margin-left: 0em"><span class="linehead"></span>此中何者依他起相？謂阿賴耶識為種子，<a 
name="0138a01" id="0138a01"></a>虛妄分別所攝諸識。此復云何？謂身，身者，受<a 
name="0138a02" id="0138a02"></a>者識，彼所受識，彼能受識，世識，數識，處識，<a 
name="0138a03" id="0138a03"></a>言說識，自他差別識，善趣惡趣死生識。此中<a 
name="0138a04" id="0138a04"></a>若身，身者，受者識，彼所受識，彼能受識，世識，數<a 
name="0138a05" id="0138a05"></a>識，處識，言說識，此由名言熏習種子。若自<a 
name="0138a06" id="0138a06"></a>他差別識，此由我見熏習種子。若善趣惡趣<a 
name="0138a07" id="0138a07"></a>死生識，此由有支熏習種子。由此諸識，一切<a 
name="0138a08" id="0138a08"></a>界趣雜染所攝依他起相虛妄分別皆得顯<a 
name="0138a09" id="0138a09"></a>現。如此諸識，皆是虛妄分別所攝，唯識為性，<a 
name="0138a10" id="0138a10"></a>是無所有非真實義顯現所依；如是名為依<a 
name="0138a11" id="0138a11"></a>他起相。</p><a 
name="0138a12" id="0138a12"></a><p style="text-indent: 0em; margin-left: 0em"><span class="linehead"></span>此中何者遍計所執相？謂於無義唯有識中<a 
name="0138a13" id="0138a13"></a>似義顯現。</p><a 
name="0138a14" id="0138a14"></a><p style="text-indent: 0em; margin-left: 0em"><span class="linehead"></span>此中何者圓成實相？謂即於彼依他起相，由<a 
name="0138a15" id="0138a15"></a>似義相永無有性。</p><a 
name="0138a16" id="0138a16"></a><p style="text-indent: 0em; margin-left: 0em"><span class="linehead"></span>此中身，身者，受者識，應知即是眼等六內界。<a 
name="0138a17" id="0138a17"></a>彼所受識，應知即是色等六外界。彼能受識，<a 
name="0138a18" id="0138a18"></a>應知即是眼等六識界。其餘諸識，應知是此<a 
name="0138a19" id="0138a19"></a>諸識差別。</p><a 
name="0138a20" id="0138a20"></a><p style="text-indent: 0em; margin-left: 0em"><span class="linehead"></span>又此諸識皆唯有識，都無義故。此中以何為<a 
name="0138a21" id="0138a21"></a>喻顯示？應知夢等為喻顯示。謂如夢中都無<a 
name="0138a22" id="0138a22"></a>其義獨唯有識，雖種種色聲香味觸，舍林地<a 
name="0138a23" id="0138a23"></a>山似義影現，而於此中都無有義。由此喻<a 
name="0138a24" id="0138a24"></a>顯，應隨了知一切時處皆唯有識。由此等言，<a 
name="0138a25" id="0138a25"></a>應知復有幻誑，鹿愛，翳眩等喻。若於覺時一切<a 
name="0138a26" id="0138a26"></a>時處皆如夢等唯有識者，如從夢覺便覺夢中<a 
name="0138a27" id="0138a27"></a>皆唯有識，覺時何故不如是轉？真智覺時亦<a 
name="0138a28" id="0138a28"></a>如是轉：如在夢中此覺不轉，從夢覺時此覺<a 
name="0138a29" id="0138a29"></a>乃轉，如是未得真智覺時，此覺不轉，得真智<a 
name="0138b01" id="0138b01"></a>覺此覺乃轉。</p><a 
name="0138b02" id="0138b02"></a><p style="text-indent: 0em; margin-left: 0em"><span class="linehead"></span>其有未得真智覺者，於唯識中云何比知？由<a 
name="0138b03" id="0138b03"></a>教及理應可比知。此中教者，如《十地經》薄伽<a 
name="0138b04" id="0138b04"></a>梵說：「如是三界，皆唯有心。」又薄伽梵《解深密<a 
name="0138b05" id="0138b05"></a>經》亦如是說，謂彼經中慈氏菩薩問世尊言：<a 
name="0138b06" id="0138b06"></a>「諸三摩地所行影像，彼與此心當言有異？當<a 
name="0138b07" id="0138b07"></a>言無異？」佛告慈氏：「當言無異，何以故？由<a 
name="0138b08" id="0138b08"></a>彼影像唯是識故；我說識所緣，唯識所現故。」<a 
name="0138b09" id="0138b09"></a>「世尊！若三摩地所行影像，即與此心無有<a 
name="0138b10" id="0138b10"></a>異者，云何此心還取此心？」「慈氏！無有少法<a 
name="0138b11" id="0138b11"></a>能取少法，然即此心如是生時，即有如是影<a 
name="0138b12" id="0138b12"></a>像顯現。如質為緣還見本質，而謂我今見<a 
name="0138b13" id="0138b13"></a>於影像，及謂離質別有所見影像顯現。此心<a 
name="0138b14" id="0138b14"></a>亦爾，如是生時，相似有異所見影現。」</p><p style="text-indent: 0em; margin-left: 0em"><span class="linehead"></span>即由此<a 
name="0138b15" id="0138b15"></a>教理亦顯現。所以者何？於定心中隨所觀見<a 
name="0138b16" id="0138b16"></a>諸青瘀等所知影像，一切無別青瘀等事，但<a 
name="0138b17" id="0138b17"></a>見自心。由此道理，菩薩於其一切識中，應可<a 
name="0138b18" id="0138b18"></a>比知皆唯有識，無有境界。又於如是青瘀等<a 
name="0138b19" id="0138b19"></a>中，非憶持識見所緣境，現前住故。聞思所<a 
name="0138b20" id="0138b20"></a>成二憶持識，亦以過去為所緣故，所現影像<a 
name="0138b21" id="0138b21"></a>得成唯識。由此比量，菩薩雖未得真智覺，於<a 
name="0138b22" id="0138b22"></a>唯識中應可比知。</p><a 
name="0138b23" id="0138b23"></a><p style="text-indent: 0em; margin-left: 0em"><span class="linehead"></span>如是已說種種諸識，如夢等喻，即於此中眼<a 
name="0138b24" id="0138b24"></a>識等識可成唯識，眼等諸識既是有色，亦唯<a 
name="0138b25" id="0138b25"></a>有識云何可見？此亦如前由教及理。若此諸<a 
name="0138b26" id="0138b26"></a>識亦體是識，何故乃似色性顯現，一類堅住，<a 
name="0138b27" id="0138b27"></a>相續而轉？與顛倒等諸雜染法為依處故；若<a 
name="0138b28" id="0138b28"></a>不爾者，於非義中起義顛倒，應不得有。此若<a 
name="0138b29" id="0138b29"></a>無者，煩惱、所知二障雜染應不得有。此若無<a 
name="0138c01" id="0138c01"></a>者，諸清淨法亦應無有。是故諸識應如是轉。</p><a 
name="0138c02" id="0138c02"></a><p style="text-indent: 0em; margin-left: 0em"><span class="linehead"></span>此中有頌：</p><a 
name="0138c03" id="0138c03"></a><p><span class="lg">「亂相及亂體，　　應許為色識，<a 
name="0138c04" id="0138c04"></a><br>　及與非色識，　　若無餘亦無。」</span></p><a 
name="0138c05" id="0138c05"></a><p style="text-indent: 0em; margin-left: 0em"><span class="linehead"></span>何故身，身者，受者識，所受識，能受識，於一切<a 
name="0138c06" id="0138c06"></a>身中俱有和合轉，能圓滿生受用所顯故。</p><p style="text-indent: 0em; margin-left: 0em"><span class="linehead"></span>何<a 
name="0138c07" id="0138c07"></a>故如說世等諸識差別而轉？無始時來生死<a 
name="0138c08" id="0138c08"></a>流轉無斷絕故；諸有情界無數量故；諸器<a 
name="0138c09" id="0138c09"></a>世界無數量故；諸所作事展轉言說無數量<a 
name="0138c10" id="0138c10"></a>故；各別攝取受用差別無數量故；諸愛非愛<a 
name="0138c11" id="0138c11"></a>業果異熟受用差別無數量故，所受死生種<a 
name="0138c12" id="0138c12"></a>種差別無數量故。</p><a 
name="0138c13" id="0138c13"></a><p style="text-indent: 0em; margin-left: 0em"><span class="linehead"></span>復次，云何安立如是諸識成唯識性？略由三<a 
name="0138c14" id="0138c14"></a>相：一、由唯識，無有義故；二、由二性，有相有見<a 
name="0138c15" id="0138c15"></a>二識別故；三、由種種，種種行相而生起故。所<a 
name="0138c16" id="0138c16"></a>以者何？此一切識無有義故，得成唯識。有相<a 
name="0138c17" id="0138c17"></a>見故，得成二種：若眼等識，以色等識為相，<a 
name="0138c18" id="0138c18"></a>以眼識識為見；乃至以身識識為見；若意<a 
name="0138c19" id="0138c19"></a>識，以一切眼為最初，法為最後諸識為相，以<a 
name="0138c20" id="0138c20"></a>意識識為見。由此意識有分別故，似一切識<a 
name="0138c21" id="0138c21"></a>而生起故。</p><p style="text-indent: 0em; margin-left: 0em"><span class="linehead"></span>此中有頌：</p><a 
name="0138c22" id="0138c22"></a><p><span class="lg">「唯識二種種，　　觀者意能入，<a 
name="0138c23" id="0138c23"></a><br>　由悟入唯心，　　彼亦能伏離。」</span></p><a 
name="0138c24" id="0138c24"></a><p style="text-indent: 0em; margin-left: 0em"><span class="linehead"></span>又於此中，有一類師說一意識，彼彼依轉得<a 
name="0138c25" id="0138c25"></a>彼彼名，如意思業名身語業。又於一切所依<a 
name="0138c26" id="0138c26"></a>轉時，似種種相二影像轉：謂唯義影像，及分<a 
name="0138c27" id="0138c27"></a>別影像。又一切處亦似所觸影像而轉，有<a 
name="0138c28" id="0138c28"></a>色界中，即此意識依止身故，如餘色根依止<a 
name="0138c29" id="0138c29"></a>於身。</p><a 
name="0139a01" id="0139a01"></a><p style="text-indent: 0em; margin-left: 0em"><span class="linehead"></span>此中有頌：</p><a 
name="0139a02" id="0139a02"></a><p><span class="lg">「若遠行，獨行，　　無身寐於窟，<a 
name="0139a03" id="0139a03"></a><br>　調此難調心，　　我說真梵志。」</span></p><a 
name="0139a04" id="0139a04"></a><p style="text-indent: 0em; margin-left: 0em"><span class="linehead"></span>又如經言：「如是五根所行境界，意各能受，意<a 
name="0139a05" id="0139a05"></a>為彼依。」</p><a 
name="0139a06" id="0139a06"></a><p style="text-indent: 0em; margin-left: 0em"><span class="linehead"></span>又如所說十二處中，說六識身皆名意處。</p><p style="text-indent: 0em; margin-left: 0em"><span class="linehead"></span>若<a 
name="0139a07" id="0139a07"></a>處安立阿賴耶識識為義識，應知此中餘一<a 
name="0139a08" id="0139a08"></a>切識是其相識，若意識識及所依止是其見<a 
name="0139a09" id="0139a09"></a>識，由彼相識是此見識生緣相故，似義現時<a 
name="0139a10" id="0139a10"></a>能作見識生依止事。如是名為安立諸識成<a 
name="0139a11" id="0139a11"></a>唯識性。</p><a 
name="0139a12" id="0139a12"></a><p style="text-indent: 0em; margin-left: 0em"><span class="linehead"></span>諸義現前分明顯現而非是有，云何可知？如<a 
name="0139a13" id="0139a13"></a>世尊言：「若諸菩薩成就四法，能隨悟入一<a 
name="0139a14" id="0139a14"></a>切唯識都無有義。一者、成就相違識相智，如<a 
name="0139a15" id="0139a15"></a>餓鬼傍生及諸天人，同於一事，見彼所識有<a 
name="0139a16" id="0139a16"></a>差別故。二者、成就無所緣識現可得智，如<a 
name="0139a17" id="0139a17"></a>過去未來夢影緣中有所得故。三者、成就應<a 
name="0139a18" id="0139a18"></a>離功用無顛倒智，如有義中能緣義識應無<a 
name="0139a19" id="0139a19"></a>顛倒，不由功用智真實故。四者、成就三種勝<a 
name="0139a20" id="0139a20"></a>智隨轉妙智。何等為三？一、得心自在一切菩<a 
name="0139a21" id="0139a21"></a>薩，得靜慮者，隨勝解力諸義顯現。二、得奢摩<a 
name="0139a22" id="0139a22"></a>他修法觀者，纔作意時諸義顯現。三、已得無<a 
name="0139a23" id="0139a23"></a>分別智者無分別智現在前時，一切諸義皆<a 
name="0139a24" id="0139a24"></a>不顯現。」由此所說三種勝智隨轉妙智，及前<a 
name="0139a25" id="0139a25"></a>所說三種因緣，諸義無義道理成就。</p><a 
name="0139a26" id="0139a26"></a><p style="text-indent: 0em; margin-left: 0em"><span class="linehead"></span>若依他起自性，實唯有識，似義顯現之所依<a 
name="0139a27" id="0139a27"></a>止，云何成依他起？何因緣故名依他起？從自<a 
name="0139a28" id="0139a28"></a>熏習<span class="corr" title='[熏&gt;種] cf.【麗】【磧砂】'>種</span>子所生，依他緣起故名依他起；生剎<a 
name="0139a29" id="0139a29"></a>那後無有功能自然住故，名依他起。</p><a 
name="0139b01" id="0139b01"></a><p style="text-indent: 0em; margin-left: 0em"><span class="linehead"></span>若遍計所執自性，依依他起實無所有似義<a 
name="0139b02" id="0139b02"></a>顯現，云何成遍計所執？何因緣故名遍計所<a 
name="0139b03" id="0139b03"></a>執？無量行相意識遍計顛倒生相，故名遍計<a 
name="0139b04" id="0139b04"></a>所執；自相實無，唯有遍計所執可得，是故說<a 
name="0139b05" id="0139b05"></a>名遍計所執。</p><a 
name="0139b06" id="0139b06"></a><p style="text-indent: 0em; margin-left: 0em"><span class="linehead"></span>若圓成實自性，是遍計所執永無有相，云何<a 
name="0139b07" id="0139b07"></a>成圓成實？何因緣故名圓成實？由無變異性<a 
name="0139b08" id="0139b08"></a>故名圓成實；又由清淨所緣性故，一切善法<a 
name="0139b09" id="0139b09"></a>最勝性故，由最勝義名圓成實。</p><a 
name="0139b10" id="0139b10"></a><p style="text-indent: 0em; margin-left: 0em"><span class="linehead"></span>復次，有能遍計，有所遍計，遍計所執自性乃<a 
name="0139b11" id="0139b11"></a>成。此中何者能遍計？何者所遍計？何者遍計<a 
name="0139b12" id="0139b12"></a>所執自性？當知意識是能遍計，有分別故。所<a 
name="0139b13" id="0139b13"></a>以者何？由此意識用自名言熏習為種子，及<a 
name="0139b14" id="0139b14"></a>用一切識名言熏習為種子，是故意識無邊<a 
name="0139b15" id="0139b15"></a>行相分別而轉，普於一切分別計度，故名遍<a 
name="0139b16" id="0139b16"></a>計。又依他起自性，名所遍計。又若由此相令<a 
name="0139b17" id="0139b17"></a>依他起自性成所遍計，此中是名遍計所執<a 
name="0139b18" id="0139b18"></a>自性。由此相者，是如此義。</p><p style="text-indent: 0em; margin-left: 0em"><span class="linehead"></span>復次，云何遍計能<a 
name="0139b19" id="0139b19"></a>遍計度？緣何境界？取何相貌？由何執著？由何<a 
name="0139b20" id="0139b20"></a>起語？由何言說？何所增益？謂緣名為境，於依<a 
name="0139b21" id="0139b21"></a>他起自性中取彼相貌，由見執著，由尋起語，<a 
name="0139b22" id="0139b22"></a>由見聞等四種言說而起言說，於無義中增<a 
name="0139b23" id="0139b23"></a>益為有，由此遍計能遍計度。</p><a 
name="0139b24" id="0139b24"></a><p style="text-indent: 0em; margin-left: 0em"><span class="linehead"></span>復次，此三自性為異為不異？應言非異非不<a 
name="0139b25" id="0139b25"></a>異。謂依他起自性，由異門故成依他起；即<a 
name="0139b26" id="0139b26"></a>此自性由異門故成遍計所執，即此自性由<a 
name="0139b27" id="0139b27"></a>異門故成圓成實。由何異門此依他起成依<a 
name="0139b28" id="0139b28"></a>他起？依他熏習種子起故。由何異門即此自<a 
name="0139b29" id="0139b29"></a>性成遍計所執？由是遍計所緣相故，又是遍<a 
name="0139c01" id="0139c01"></a>計所遍計故。由何異門即此自性成圓成實？<a 
name="0139c02" id="0139c02"></a>如所遍計畢竟不如是有故。</p><a 
name="0139c03" id="0139c03"></a><p style="text-indent: 0em; margin-left: 0em"><span class="linehead"></span>此三自性各有幾種？謂依他起略有二種：一<a 
name="0139c04" id="0139c04"></a>者、依他熏習種子而生起故，二者、依他雜染<a 
name="0139c05" id="0139c05"></a>清淨性不成故，由此二種依他別故，名依<a 
name="0139c06" id="0139c06"></a>他起。遍計所執亦有二種：一者、自性遍計執<a 
name="0139c07" id="0139c07"></a>故，二者、差別遍計執故，由此故名遍計所<a 
name="0139c08" id="0139c08"></a>執。圓成實性亦有二種：一者、自性圓成實<a 
name="0139c09" id="0139c09"></a>故，二者、清淨圓成實故，由此故成圓成實<a 
name="0139c10" id="0139c10"></a>性。</p><a 
name="0139c11" id="0139c11"></a><p style="text-indent: 0em; margin-left: 0em"><span class="linehead"></span>復次遍計有四種：一、自性遍計，二、差別遍計，<a 
name="0139c12" id="0139c12"></a>三、有覺遍計，四、無覺遍計。有覺者，謂善名言；<a 
name="0139c13" id="0139c13"></a>無覺者，謂不善名言。如是遍計復有五種：一、<a 
name="0139c14" id="0139c14"></a>依名遍計義自性，謂如是名有如是義；二、依<a 
name="0139c15" id="0139c15"></a>義遍計名自性，謂如是義有如是名；三、依名<a 
name="0139c16" id="0139c16"></a>遍計名自性，謂遍計度未了義名；四、依義遍<a 
name="0139c17" id="0139c17"></a>計義自性，謂遍計度未了名義；五、依二遍計<a 
name="0139c18" id="0139c18"></a>二自性，謂遍計度此名此義如是體性。</p><a 
name="0139c19" id="0139c19"></a><p style="text-indent: 0em; margin-left: 0em"><span class="linehead"></span>復次，總攝一切分別略有十種：一、根本分別，<a 
name="0139c20" id="0139c20"></a>謂阿賴耶識。二、緣相分別，謂色等識。三、顯<a 
name="0139c21" id="0139c21"></a>相分別，謂眼識等并所依識。四、緣相變異分<a 
name="0139c22" id="0139c22"></a>別，謂老等變異，樂受等變異，貪等變異，逼害<a 
name="0139c23" id="0139c23"></a>時節代謝等變異，<span class="gaiji">[木*奈]<!--gaiji,,1[木*奈],2&#x3B88;,3--></span>落迦等諸趣變異，及<a 
name="0139c24" id="0139c24"></a>欲界等諸界變異。五、顯相變異分別，謂即如<a 
name="0139c25" id="0139c25"></a>前所說變異所有變異。六、他引分別，謂聞<a 
name="0139c26" id="0139c26"></a>非正法類及聞正法類分別。七、不如理分別，<a 
name="0139c27" id="0139c27"></a>謂諸外道聞非正法類分別。八、如理分別，謂<a 
name="0139c28" id="0139c28"></a>正法中聞正法類分別。九、執著分別，謂不<a 
name="0139c29" id="0139c29"></a>如理作意類，薩迦耶見為本六十二見趣<a 
name="0140a01" id="0140a01"></a>相應分別。十、散動分別，謂諸菩薩十種分別：<a 
name="0140a02" id="0140a02"></a>一、無相散動，二、有相散動，三、增益散動，四、<a 
name="0140a03" id="0140a03"></a>損減散動，五、一性散動，六、異性散動，七、自性<a 
name="0140a04" id="0140a04"></a>散動，八、差別散動，九、如名取義散動，十、如義<a 
name="0140a05" id="0140a05"></a>取名散動。為對治此十種散動，一切般若波<a 
name="0140a06" id="0140a06"></a>羅蜜多中說無分別智。如是所治能治，應知<a 
name="0140a07" id="0140a07"></a>具攝般若波羅蜜多義。</p><a 
name="0140a08" id="0140a08"></a><p style="text-indent: 0em; margin-left: 0em"><span class="linehead"></span>若由異門，依他起自性有三自性，云何三自<a 
name="0140a09" id="0140a09"></a>性不成無差別？若由異門成依他起，不即由<a 
name="0140a10" id="0140a10"></a>此成遍計所執及圓成實；若由異門成遍計<a 
name="0140a11" id="0140a11"></a>所執，不即由此成依他起及圓成實；若由異<a 
name="0140a12" id="0140a12"></a>門成圓成實，不即由此成依他起及遍計所<a 
name="0140a13" id="0140a13"></a>執。</p><a 
name="0140a14" id="0140a14"></a><p style="text-indent: 0em; margin-left: 0em"><span class="linehead"></span>復次，云何得知如依他起自性，遍計所執自<a 
name="0140a15" id="0140a15"></a>性顯現而非稱體？由名前覺無，稱體相違故；<a 
name="0140a16" id="0140a16"></a>由名有眾多，多體相違故；由名不決定，雜體<a 
name="0140a17" id="0140a17"></a>相違故。</p><p style="text-indent: 0em; margin-left: 0em"><span class="linehead"></span>此中有二頌：</p><a 
name="0140a18" id="0140a18"></a><p><span class="lg">「由名前覺無，　　多名，不決定；<a 
name="0140a19" id="0140a19"></a><br>　成稱體，多體，　　雜體相違故。<a 
name="0140a20" id="0140a20"></a><br>　法無而可得，　　無染而有淨，<a 
name="0140a21" id="0140a21"></a><br>　應知如幻等，　　亦復似虛空。」</span></p><a 
name="0140a22" id="0140a22"></a><p style="text-indent: 0em; margin-left: 0em"><span class="linehead"></span>復次，何故如所顯現實無所有，而依他起自<a 
name="0140a23" id="0140a23"></a>性非一切一切都無所有？此若無者，圓成<a 
name="0140a24" id="0140a24"></a>實自性亦無所有；此若無者，則一切皆無。<a 
name="0140a25" id="0140a25"></a>若依他起及圓成實自性無有，應成無有染<a 
name="0140a26" id="0140a26"></a>淨過失。既現可得雜染清淨，是故不應一切<a 
name="0140a27" id="0140a27"></a>皆無。此中有頌：</p><a 
name="0140a28" id="0140a28"></a><p><span class="lg">「若無依他起，　　圓成實亦無，<a 
name="0140a29" id="0140a29"></a><br>　一切種若無，　　恒時無染淨。」</span></p><a 
name="0140b01" id="0140b01"></a><p style="text-indent: 0em; margin-left: 0em"><span class="linehead"></span>諸佛世尊於大乘中說方廣教，彼教中言：「云<a 
name="0140b02" id="0140b02"></a>何應知遍計所執自性？應知異門說無所有。<a 
name="0140b03" id="0140b03"></a>云何應知依他起自性？應知譬如幻、炎、夢、像、<a 
name="0140b04" id="0140b04"></a>光、影、谷響、水月、變化。云何應知圓成實自性？<a 
name="0140b05" id="0140b05"></a>應知宣說四清淨法。何等名為四清淨法？一<a 
name="0140b06" id="0140b06"></a>者、自性清淨，謂真如空、實際、無相、勝義、法界。<a 
name="0140b07" id="0140b07"></a>二者、離垢清淨，謂即此離一切障垢。三者、得<a 
name="0140b08" id="0140b08"></a>此道清淨，謂一切菩提分法波羅蜜多等。四<a 
name="0140b09" id="0140b09"></a>者、生此境清淨，謂諸大乘妙正法教。由此法<a 
name="0140b10" id="0140b10"></a>教，清淨緣故，非遍計所執自性；最淨法界等<a 
name="0140b11" id="0140b11"></a>流性故，非依他起自性。如是四法，總攝一切<a 
name="0140b12" id="0140b12"></a>清淨法盡。」</p><p style="text-indent: 0em; margin-left: 0em"><span class="linehead"></span>此中有二頌：</p><a 
name="0140b13" id="0140b13"></a><p><span class="lg">「幻等說於生：　　說無計所執，<a 
name="0140b14" id="0140b14"></a><br>　若說四清淨，　　是謂圓成實。<a 
name="0140b15" id="0140b15"></a><br>　自性與離垢，　　清淨道所緣，<a 
name="0140b16" id="0140b16"></a><br>　一切清淨法，　　皆四相所攝。」</span></p><a 
name="0140b17" id="0140b17"></a><p style="text-indent: 0em; margin-left: 0em"><span class="linehead"></span>復次，何緣如經所說於依他起自性說幻等<a 
name="0140b18" id="0140b18"></a>喻？於依他起自性為除他虛妄疑故。他復云<a 
name="0140b19" id="0140b19"></a>何於依他起自性有虛妄疑？由他於此有如<a 
name="0140b20" id="0140b20"></a>是疑：云何實無有義而成所行境界？為除此<a 
name="0140b21" id="0140b21"></a>疑說幻事喻。云何無義心心法轉？為除此疑<a 
name="0140b22" id="0140b22"></a>說陽炎喻。云何無義有愛非愛受用差別？為<a 
name="0140b23" id="0140b23"></a>除此疑說所夢喻。云何無義淨不淨業愛非<a 
name="0140b24" id="0140b24"></a>愛果差別而生？為除此疑說影像喻。云何<a 
name="0140b25" id="0140b25"></a>無義種種識轉？為除此疑說光影喻。云何<a 
name="0140b26" id="0140b26"></a>無義種種戲論言說而轉？為除此疑說谷響<a 
name="0140b27" id="0140b27"></a>喻。云何無義而有實取諸三摩地所行境轉？<a 
name="0140b28" id="0140b28"></a>為除此疑說水月喻。云何無義有諸菩薩無<a 
name="0140b29" id="0140b29"></a>顛倒心，為辦有情諸利樂事，故思受生？為除<a 
name="0140c01" id="0140c01"></a>此疑說變化喻。</p><p style="text-indent: 0em; margin-left: 0em"><span class="linehead"></span>世尊依何密意於《梵問經》中<a 
name="0140c02" id="0140c02"></a>說：「如來不得生死，不得涅槃？」於依他起自性<a 
name="0140c03" id="0140c03"></a>中，依遍計所執自性及圓成實自性，生死涅<a 
name="0140c04" id="0140c04"></a>槃無差別密意。何以故？即此依他起自性，<a 
name="0140c05" id="0140c05"></a>由遍計所執分成生死，由圓成實分成涅槃<a 
name="0140c06" id="0140c06"></a>故。</p><a 
name="0140c07" id="0140c07"></a><p style="text-indent: 0em; margin-left: 0em"><span class="linehead"></span>《阿毘達<span class="corr" title='[摩&gt;磨]'>磨</span>大乘經》中薄伽梵說：「法有三種：一、<a 
name="0140c08" id="0140c08"></a>雜染分，二、清淨分，三、彼二分。」依何密意作如<a 
name="0140c09" id="0140c09"></a>是說？於依他起自性中，遍計所執自性是雜<a 
name="0140c10" id="0140c10"></a>染分，圓成實自性是清淨分，即依他起是彼<a 
name="0140c11" id="0140c11"></a>二分；依此密意作如是說。於此義中以何喻<a 
name="0140c12" id="0140c12"></a>顯？以金土藏為喻顯示。譬如世間金土藏中<a 
name="0140c13" id="0140c13"></a>三法可得：一地界，二土，三金。於地界中土非<a 
name="0140c14" id="0140c14"></a>實有而現可得，金是實有而不可得；火燒<a 
name="0140c15" id="0140c15"></a>鍊時，土相不現，金相顯現。又此地界，土顯現<a 
name="0140c16" id="0140c16"></a>時虛妄顯現，金顯現時真實顯現，是故地界<a 
name="0140c17" id="0140c17"></a>是彼二分。識亦如是，無分別智火未燒時，<a 
name="0140c18" id="0140c18"></a>於此識中所有虛妄遍計所執自性顯現，所<a 
name="0140c19" id="0140c19"></a>有真實圓成實自性不顯現。此識若為無分<a 
name="0140c20" id="0140c20"></a>別智火所燒時，於此識中所有真實圓成實<a 
name="0140c21" id="0140c21"></a>自性顯現，所有虛妄遍計所執自性不顯現；<a 
name="0140c22" id="0140c22"></a>是故此虛妄分別識依他起自性有彼二分，<a 
name="0140c23" id="0140c23"></a>如金土藏中所有地界。</p><a 
name="0140c24" id="0140c24"></a><p style="text-indent: 0em; margin-left: 0em"><span class="linehead"></span>世尊有處說一切法常，有處說一切法無常，<a 
name="0140c25" id="0140c25"></a>有處說一切法非常非無常，依何密意作如<a 
name="0140c26" id="0140c26"></a>是說？謂依他起自性，由圓成實性分是常，由<a 
name="0140c27" id="0140c27"></a>遍計所執性分是無常，由彼二分非常非無<a 
name="0140c28" id="0140c28"></a>常；依此密意作如是說。如常無常無二，如<a 
name="0140c29" id="0140c29"></a>是苦，樂，無二；淨，不淨，無二；空，不空，無二；我，<a 
name="0141a01" id="0141a01"></a>無我，無二；寂靜，不寂靜，無二；有自性，無自性，<a 
name="0141a02" id="0141a02"></a>無二；生，不生，無二；滅，不滅，無二；本來寂靜，非<a 
name="0141a03" id="0141a03"></a>本來寂靜，無二；自性涅槃，非自性涅槃，無二；<a 
name="0141a04" id="0141a04"></a>生死，涅槃，無二亦爾。如是等差別，一切諸佛<a 
name="0141a05" id="0141a05"></a>密意語言，由三自性應隨決了，如前說常無<a 
name="0141a06" id="0141a06"></a>常等門。此中有多頌：</p><a 
name="0141a07" id="0141a07"></a><p><span class="lg">「如法實不有，　　如現非一種；<a 
name="0141a08" id="0141a08"></a><br>　非法非非法，　　故說無二義。<a 
name="0141a09" id="0141a09"></a><br>　依一分開顯，　　或有或非有；<a 
name="0141a10" id="0141a10"></a><br>　依二分說言，　　非有非非有。<a 
name="0141a11" id="0141a11"></a><br>　如顯現非有，　　是故說為無。<a 
name="0141a12" id="0141a12"></a><br>　由如是顯現，　　是故說為有。<a 
name="0141a13" id="0141a13"></a><br>　自然，自體無，　　自性不堅住，<a 
name="0141a14" id="0141a14"></a><br>　如執取不有，　　故許無自性。<a 
name="0141a15" id="0141a15"></a><br>　由無性故成，　　後後所依止，<a 
name="0141a16" id="0141a16"></a><br>　無生滅，本寂，　　自性般涅槃。」</span></p><a 
name="0141a17" id="0141a17"></a><p style="text-indent: 0em; margin-left: 0em"><span class="linehead"></span>復有四種意趣，四種祕密，一切佛言應隨決<a 
name="0141a18" id="0141a18"></a>了。四意趣者：一、平等意趣，謂如說言：「我昔曾<a 
name="0141a19" id="0141a19"></a>於彼時彼分，即名勝觀正等覺者。」二、別時意<a 
name="0141a20" id="0141a20"></a>趣，謂如說言：「若誦多寶如來名者，便於無上<a 
name="0141a21" id="0141a21"></a>正等菩提已得決定。」又如說言：「由唯發願，便<a 
name="0141a22" id="0141a22"></a>得往生極樂世界。」三、別義意趣，謂如說言：「若<a 
name="0141a23" id="0141a23"></a>已逢事爾所殑伽河沙等佛，於大乘法方能<a 
name="0141a24" id="0141a24"></a>解義。」四、補特伽羅意樂意趣，謂如為一補特<a 
name="0141a25" id="0141a25"></a>伽羅先讚布施，後還毀訾；如於布施，如是尸<a 
name="0141a26" id="0141a26"></a>羅及一分修，當知亦爾。如是名為四種意趣。<a 
name="0141a27" id="0141a27"></a>四祕密者：一、令入祕密，謂聲聞乘中或大乘<a 
name="0141a28" id="0141a28"></a>中，依世俗諦理說有補特伽羅及有諸法自<a 
name="0141a29" id="0141a29"></a>性差別。二、相祕密，謂於是處說諸法相顯三<a 
name="0141b01" id="0141b01"></a>自性。三、對治祕密，謂於是處說行對治八萬<a 
name="0141b02" id="0141b02"></a>四千。四、轉變祕密，謂於是處以其別義，諸言<a 
name="0141b03" id="0141b03"></a>諸字即顯別義。如有頌言：</p><a 
name="0141b04" id="0141b04"></a><p><span class="lg">「覺不堅為堅，　　善住於顛倒，<a 
name="0141b05" id="0141b05"></a><br>　極煩惱所惱，　　得最上菩提。」</span></p><a 
name="0141b06" id="0141b06"></a><p style="text-indent: 0em; margin-left: 0em"><span class="linehead"></span>若有欲造大乘法釋，略由三相應造其釋：一<a 
name="0141b07" id="0141b07"></a>者、由說緣起，二者、由說從緣所生法相，三者、<a 
name="0141b08" id="0141b08"></a>由說語義。此中說緣起者，如說：</p><a 
name="0141b09" id="0141b09"></a><p><span class="lg">「言熏習所生　　諸法，此從彼，<a 
name="0141b10" id="0141b10"></a><br>　異熟與轉識，　　更互為緣生。」</span></p><a 
name="0141b11" id="0141b11"></a><p style="text-indent: 0em; margin-left: 0em"><span class="linehead"></span>復次，彼轉識相法，有相，有見，識為自性。又彼<a 
name="0141b12" id="0141b12"></a>以依處為相，遍計所執為相，法性為相，由此<a 
name="0141b13" id="0141b13"></a>顯示三自性相。如說：</p><a 
name="0141b14" id="0141b14"></a><p><span class="lg">「從有相，有見，　　應知彼三相。」</span></p><a 
name="0141b15" id="0141b15"></a><p style="text-indent: 0em; margin-left: 0em"><span class="linehead"></span>復次，云何應釋彼相？謂遍計所執相，於依他<a 
name="0141b16" id="0141b16"></a>起相中實無所有；圓成實相於中實有。由此<a 
name="0141b17" id="0141b17"></a>二種非有及有，非得及得，未見已見真者同<a 
name="0141b18" id="0141b18"></a>時。謂於依他起自性中，無遍計所執故，有<a 
name="0141b19" id="0141b19"></a>圓成實故。於此轉時，若得彼即不得此，若<a 
name="0141b20" id="0141b20"></a>得此即不得彼。如說：</p><a 
name="0141b21" id="0141b21"></a><p><span class="lg">「依他所執無，　　成實於中有，<a 
name="0141b22" id="0141b22"></a><br>　故得及不得，　　其中二平等。」</span></p><a 
name="0141b23" id="0141b23"></a><p style="text-indent: 0em; margin-left: 0em"><span class="linehead"></span>說語義者，謂先說初句，後以餘句分別顯示。<a 
name="0141b24" id="0141b24"></a>或由德處，或由義處。</p><a 
name="0141b25" id="0141b25"></a><p style="text-indent: 0em; margin-left: 0em"><span class="linehead"></span>由德處者，謂說佛功德：最清淨覺，不二現行，趣無相法，住於佛住，逮得一切佛平<a 
name="0141b26" id="0141b26"></a>等性，到無障處，不可轉法，所行無礙，其所安<a 
name="0141b27" id="0141b27"></a>立不可思議，遊於三世平等法性，其身流布<a 
name="0141b28" id="0141b28"></a>一切世界，於一切法智無疑滯，於一切行成<a 
name="0141b29" id="0141b29"></a>就大覺，於諸法智無有疑惑，凡所現身不可<a 
name="0141c01" id="0141c01"></a>分別，一切菩薩等所求智，得佛無二住勝彼<a 
name="0141c02" id="0141c02"></a>岸，不相間雜如來解脫妙智究竟，證無中邊<a 
name="0141c03" id="0141c03"></a>佛地平等，極於法界，盡虛空性，窮未來際。最<a 
name="0141c04" id="0141c04"></a>清淨覺者，應知此句由所餘句分別顯示，如<a 
name="0141c05" id="0141c05"></a>是乃成善說法性。</p><a 
name="0141c06" id="0141c06"></a><p style="text-indent: 0em; margin-left: 0em"><span class="linehead"></span>最清淨覺者，謂佛世尊最清淨覺，應知是佛<a 
name="0141c07" id="0141c07"></a>二十一種功德所攝。謂於所知一向無障轉<a 
name="0141c08" id="0141c08"></a>功德，於有無無二相真如最勝清淨能入功<a 
name="0141c09" id="0141c09"></a>德，無功用佛事不休息住功德，於法身中所<a 
name="0141c10" id="0141c10"></a>依意樂作業無差別功德，修一切障對治功<a 
name="0141c11" id="0141c11"></a>德，降伏一切外道功德，生在世間不為世法<a 
name="0141c12" id="0141c12"></a>所礙功德，安立正法功德，授記功德，於一<a 
name="0141c13" id="0141c13"></a>切世界示現受用變化身功德，斷疑功德，令<a 
name="0141c14" id="0141c14"></a>入種種行功德，當來法生妙智功德，如其<a 
name="0141c15" id="0141c15"></a>勝解示現功德，無量所依調伏有情加行功<a 
name="0141c16" id="0141c16"></a>德，平等法身波羅蜜多成滿功德，隨其勝解<a 
name="0141c17" id="0141c17"></a>示現差別佛土功德，三種佛身方處無分限<a 
name="0141c18" id="0141c18"></a>功德，窮生死際常現利益安樂一切有情功<a 
name="0141c19" id="0141c19"></a>德，無盡功德等。</p><p style="text-indent: 0em; margin-left: 0em"><span class="linehead"></span>復次，由義處者，如說：若諸<a 
name="0141c20" id="0141c20"></a>菩薩成就三十二法，乃名菩薩。謂於一切有<a 
name="0141c21" id="0141c21"></a>情起利益安樂增上意樂故：令入一切智智<a 
name="0141c22" id="0141c22"></a>故，自知我今何假智故，摧伏慢故，堅牢勝<a 
name="0141c23" id="0141c23"></a>意樂故，非假憐愍故，於親非親平等心故，永<a 
name="0141c24" id="0141c24"></a>作善友乃至涅槃為後邊故，應量而語故，含<a 
name="0141c25" id="0141c25"></a>笑先言故，無限大悲故，於所受事無退弱<a 
name="0141c26" id="0141c26"></a>故，無厭倦意故，聞義無厭故，於自作罪深<a 
name="0141c27" id="0141c27"></a>見過故，於他作罪不瞋而誨故，於一切威<a 
name="0141c28" id="0141c28"></a>儀中恒修治菩提心故，不悕異熟而行施故，<a 
name="0141c29" id="0141c29"></a>不依一切有趣受持戒故，於諸有情無有恚<a 
name="0142a01" id="0142a01"></a>礙而行忍故，為欲攝受一切善法勤精進故，<a 
name="0142a02" id="0142a02"></a>捨無色界修靜慮故，方便相應修般若故，由<a 
name="0142a03" id="0142a03"></a>四攝事攝方便故，於持戒破戒善友無二故，<a 
name="0142a04" id="0142a04"></a>以殷重心聽聞正法故，以殷重心住阿練若<a 
name="0142a05" id="0142a05"></a>故，於世雜事不愛樂故，於下劣乘曾不欣樂<a 
name="0142a06" id="0142a06"></a>故、於大乘中深見功德故，遠離惡友故，親近<a 
name="0142a07" id="0142a07"></a>善友故，恒修治四梵住故，常遊戲五神通<a 
name="0142a08" id="0142a08"></a>故、依趣智故，於住正行不住正行諸有情類<a 
name="0142a09" id="0142a09"></a>不棄捨故，言決定故，重諦實故，大菩提心恒<a 
name="0142a10" id="0142a10"></a>為首故。如是諸句，應知皆是初句差別；謂於<a 
name="0142a11" id="0142a11"></a>一切有情起利益安樂增上意樂。此利益安<a 
name="0142a12" id="0142a12"></a>樂增上意樂句，有十六業差別應知。此中十<a 
name="0142a13" id="0142a13"></a>六業者：一、展轉加行業；二、無顛倒業；三、不<a 
name="0142a14" id="0142a14"></a>待他請自然加行業；四、不動壞業；五、無求染<a 
name="0142a15" id="0142a15"></a>業，此有三句差別應知，謂無染繫故，於恩<a 
name="0142a16" id="0142a16"></a>非恩無愛恚故，於生生中恒隨轉故；六、相稱<a 
name="0142a17" id="0142a17"></a>語身業，此有二句差別應知；七、於樂於苦<a 
name="0142a18" id="0142a18"></a>於無二中平等業；八、無下劣業；九、無退轉業；<a 
name="0142a19" id="0142a19"></a>十、攝方便業；十一、厭惡所治業，此有二句差<a 
name="0142a20" id="0142a20"></a>別應知；十二、無間作意業；十三、勝進行業，<a 
name="0142a21" id="0142a21"></a>此有七句差別應知，謂六波羅蜜多正加行<a 
name="0142a22" id="0142a22"></a>故，及四攝事正加行故；十四、成滿加行業，此<a 
name="0142a23" id="0142a23"></a>有六句差別應知，謂親近善士故，聽聞正法<a 
name="0142a24" id="0142a24"></a>故，住阿練若故，離惡尋思故，作意功德故，<a 
name="0142a25" id="0142a25"></a>此復有二句差別應知，助伴功德故，此復有<a 
name="0142a26" id="0142a26"></a>二句差別應知；十五、成滿業，此有三句差別<a 
name="0142a27" id="0142a27"></a>應知，謂無量清淨故，得大威力故，證得功<a 
name="0142a28" id="0142a28"></a>德故；十六、安立彼業，此有四句差別應知，謂<a 
name="0142a29" id="0142a29"></a>御眾功德故，決定無疑教授教誡故，財法攝<a 
name="0142b01" id="0142b01"></a>一故，無雜染心故。如是諸句，應知皆是初句<a 
name="0142b02" id="0142b02"></a>差別。</p><p style="text-indent: 0em; margin-left: 0em"><span class="linehead"></span>如說：</p><a 
name="0142b03" id="0142b03"></a><p><span class="lg">「由最初句故，　　句別德種類；<a 
name="0142b04" id="0142b04"></a><br>　由最初句故，　　句別義差別。」</span></p><a 
name="0142b05" id="0142b05"></a><p style="margin-left: 2em"><span class="headname">攝大乘論本入所知相分第四</span></p><a 
name="0142b06" id="0142b06"></a><p style="text-indent: 0em; margin-left: 0em"><span class="linehead"></span>如是已說所知相，入所知相云何應見？多聞<a 
name="0142b07" id="0142b07"></a>熏習所依，非阿賴耶識所攝，如阿賴耶識成<a 
name="0142b08" id="0142b08"></a>種子；如理作意所攝似法似義而生似所取<a 
name="0142b09" id="0142b09"></a>事有見意言。</p><a 
name="0142b10" id="0142b10"></a><p style="text-indent: 0em; margin-left: 0em"><span class="linehead"></span>此中誰能悟入所應知相？大乘多聞熏習相<a 
name="0142b11" id="0142b11"></a>續，已得逢事無量諸佛出現於世，已得一向<a 
name="0142b12" id="0142b12"></a>決定勝解，已善積集諸善根故，善備福智資<a 
name="0142b13" id="0142b13"></a>糧菩薩。</p><a 
name="0142b14" id="0142b14"></a><p style="text-indent: 0em; margin-left: 0em"><span class="linehead"></span>何處能入？謂即於彼有見似法似義意言，大<a 
name="0142b15" id="0142b15"></a>乘法相等所生起；勝解行地，見道，修道，究竟<a 
name="0142b16" id="0142b16"></a>道中，於一切法唯有識性，隨聞勝解故，如理<a 
name="0142b17" id="0142b17"></a>通達故，治一切障故，離一切障故。</p><a 
name="0142b18" id="0142b18"></a><p style="text-indent: 0em; margin-left: 0em"><span class="linehead"></span>由何能入？由善根力所住持故，謂三種相練<a 
name="0142b19" id="0142b19"></a>磨心故，斷四處故，緣法義境止觀恒常殷重<a 
name="0142b20" id="0142b20"></a>加行無放逸故。</p><a 
name="0142b21" id="0142b21"></a><p style="text-indent: 0em; margin-left: 0em"><span class="linehead"></span>無量諸世界，無量人有情，剎那剎那證覺無上<a 
name="0142b22" id="0142b22"></a>正等菩提，是為第一練磨其心。由此意樂，能<a 
name="0142b23" id="0142b23"></a>行施等波羅蜜多；我已獲得如是意樂，我<a 
name="0142b24" id="0142b24"></a>由此故少用功力修習施等波羅蜜多，當得<a 
name="0142b25" id="0142b25"></a>圓滿，是為第二練磨其心。若有成就諸有障<a 
name="0142b26" id="0142b26"></a>善，於命終時即便可愛一切自體圓滿而生；<a 
name="0142b27" id="0142b27"></a>我有妙善無障礙善，云何爾時不當獲得一<a 
name="0142b28" id="0142b28"></a>切圓滿，是名第三練磨其心。</p><a 
name="0142b29" id="0142b29"></a><p style="text-indent: 0em; margin-left: 0em"><span class="linehead"></span>此中有頌：</p><a 
name="0142c01" id="0142c01"></a><p><span class="lg">「人趣諸有情，　　處數皆無量，<a 
name="0142c02" id="0142c02"></a><br>　念念證等覺，　　故不應退屈。<a 
name="0142c03" id="0142c03"></a><br>　諸淨心意樂，　　能修行施等，<a 
name="0142c04" id="0142c04"></a><br>　此勝者已得，　　故能修施等。<a 
name="0142c05" id="0142c05"></a><br>　善者於死時，　　得隨樂自滿，<a 
name="0142c06" id="0142c06"></a><br>　勝善由永斷，　　圓滿云何無？」</span></p><a 
name="0142c07" id="0142c07"></a><p style="text-indent: 0em; margin-left: 0em"><span class="linehead"></span>由離聲聞獨覺作意，斷作意故；由於大乘諸<a 
name="0142c08" id="0142c08"></a>疑離疑，以能永斷異慧疑故；由離所聞所思<a 
name="0142c09" id="0142c09"></a>法中我我所執，斷法執故；由於現前現住安<a 
name="0142c10" id="0142c10"></a>立一切相中無所作意無所分別，斷分別故。</p><a 
name="0142c11" id="0142c11"></a><p style="text-indent: 0em; margin-left: 0em"><span class="linehead"></span>此中有頌：</p><a 
name="0142c12" id="0142c12"></a><p><span class="lg">「現前自然住，　　安立一切相，<a 
name="0142c13" id="0142c13"></a><br>　智者不分別，　　得最上菩提。」</span></p><a 
name="0142c14" id="0142c14"></a><p style="text-indent: 0em; margin-left: 0em"><span class="linehead"></span>由何云何而得悟入？</p><a 
name="0142c15" id="0142c15"></a><p style="text-indent: 0em; margin-left: 0em"><span class="linehead"></span>由聞熏習種類如理作意所攝似法似義有<a 
name="0142c16" id="0142c16"></a>見意言；<a 
name="0142c17" id="0142c17"></a>由四尋思，謂由名、義、自性、差別假立尋思；及<a 
name="0142c18" id="0142c18"></a>由四種如實遍智，謂由名、事、自性、差別假立<a 
name="0142c19" id="0142c19"></a>如實遍智，如是皆同不可得故。以諸菩薩如<a 
name="0142c20" id="0142c20"></a>是如實為入唯識勤修加行，即於似文似義<a 
name="0142c21" id="0142c21"></a>意言，推求文名唯是意言，推求依此文名之<a 
name="0142c22" id="0142c22"></a>義亦唯意言，推求名義自性差別唯是假立。<a 
name="0142c23" id="0142c23"></a>若時證得唯有意言，爾時證知若名，若義，自<a 
name="0142c24" id="0142c24"></a>性，差別皆是假立，自性差別義相無故，同不<a 
name="0142c25" id="0142c25"></a>可得。由四尋思及由四種如實遍智，於此似<a 
name="0142c26" id="0142c26"></a>文似義意言，便能悟入唯有識性。</p><a 
name="0142c27" id="0142c27"></a><p style="text-indent: 0em; margin-left: 0em"><span class="linehead"></span>於此悟入唯識性中，何所悟入？如何悟入？<a 
name="0142c28" id="0142c28"></a>入唯識性，相見二性，及種種性：若名，若義，自<a 
name="0142c29" id="0142c29"></a>性，差別假，自性差別義，如是六種義皆無<a 
name="0143a01" id="0143a01"></a>故；所取能取性現前故；一時現似種種相義<a 
name="0143a02" id="0143a02"></a>而生起故。如闇中繩顯現似蛇，譬如繩上蛇<a 
name="0143a03" id="0143a03"></a>非真實，以無有故。若已了知彼義無者，蛇<a 
name="0143a04" id="0143a04"></a>覺雖滅，繩覺猶在。若以微細品類分析，此又<a 
name="0143a05" id="0143a05"></a>虛妄，色香味觸為其相故，此覺為依繩覺當<a 
name="0143a06" id="0143a06"></a>滅。如是於彼似文似義六相意言，伏除非實<a 
name="0143a07" id="0143a07"></a>六相義時，唯識性覺猶如蛇覺亦當除遣，由<a 
name="0143a08" id="0143a08"></a>圓成實自性覺故。</p><a 
name="0143a09" id="0143a09"></a><p style="text-indent: 0em; margin-left: 0em"><span class="linehead"></span>如是菩薩悟入意言似義相故悟入遍計所<a 
name="0143a10" id="0143a10"></a>執性，悟入唯識故悟入依他起性，云何悟入<a 
name="0143a11" id="0143a11"></a>圓成實性？若已滅除意言聞法熏習種類唯<a 
name="0143a12" id="0143a12"></a>識之想，爾時菩薩已遣義想，一切似義無容<a 
name="0143a13" id="0143a13"></a>得生，故似唯識亦不得生；由是因緣，住一切<a 
name="0143a14" id="0143a14"></a>義無分別名，於法界中便得現見相應而住。<a 
name="0143a15" id="0143a15"></a>爾時，菩薩平等平等所緣能緣無分別智已<a 
name="0143a16" id="0143a16"></a>得生起，由此菩薩名已悟入圓成實性。</p><a 
name="0143a17" id="0143a17"></a><p style="text-indent: 0em; margin-left: 0em"><span class="linehead"></span>此中有頌：</p><a 
name="0143a18" id="0143a18"></a><p><span class="lg">「法，補特伽羅，　　法，義，略，廣，性，<a 
name="0143a19" id="0143a19"></a><br>　不淨，淨，究竟，　　名所行差別。」</span></p><a 
name="0143a20" id="0143a20"></a><p style="text-indent: 0em; margin-left: 0em"><span class="linehead"></span>如是菩薩悟入唯識性故，悟入所知相；悟入<a 
name="0143a21" id="0143a21"></a>此故，入極喜地，善達法界，生如來家，得一切<a 
name="0143a22" id="0143a22"></a>有情平等心性，得一切菩薩平等心性，得一<a 
name="0143a23" id="0143a23"></a>切佛平等心性，此即名為菩薩見道。</p><a 
name="0143a24" id="0143a24"></a><p style="text-indent: 0em; margin-left: 0em"><span class="linehead"></span>復次，為何義故入唯識性？由緣總法出世止<a 
name="0143a25" id="0143a25"></a>觀智故，由此後得種種相識智故。為斷及相<a 
name="0143a26" id="0143a26"></a>阿賴耶識諸相種子，為長能觸法身種子，為<a 
name="0143a27" id="0143a27"></a>轉所依，為欲證得一切佛法，為欲證得一切<a 
name="0143a28" id="0143a28"></a>智智入唯識性。又後得智於一切阿賴耶識<a 
name="0143a29" id="0143a29"></a>所生一切了別相中，見如幻等性無倒轉，是<a 
name="0143b01" id="0143b01"></a>故菩薩譬如幻師，於所幻事，於諸相中及說<a 
name="0143b02" id="0143b02"></a>因果，常無顛倒。</p><a 
name="0143b03" id="0143b03"></a><p style="text-indent: 0em; margin-left: 0em"><span class="linehead"></span>於此悟入唯識性時，有四種三摩地，是四種<a 
name="0143b04" id="0143b04"></a>順決擇分依止。云何應知？應知由四尋思，於<a 
name="0143b05" id="0143b05"></a>下品無義忍中，有明得三摩地，是暖順決擇<a 
name="0143b06" id="0143b06"></a>分依止。於上品無義忍中，有明增三摩地，是<a 
name="0143b07" id="0143b07"></a>頂順決擇分依止。復由四種如實遍智，已入<a 
name="0143b08" id="0143b08"></a>唯識，於無義中已得決定，有入真義一分三<a 
name="0143b09" id="0143b09"></a>摩地，是諦順忍依止。從此無間伏唯識想，有<a 
name="0143b10" id="0143b10"></a>無間三摩地，是世第一法依止。應知如是諸<a 
name="0143b11" id="0143b11"></a>三摩地，是現觀邊。</p><a 
name="0143b12" id="0143b12"></a><p style="text-indent: 0em; margin-left: 0em"><span class="linehead"></span>如是菩薩已入於地，已得見道，已入唯識，於<a 
name="0143b13" id="0143b13"></a>修道中云何修行？於如所說安立十地，攝一<a 
name="0143b14" id="0143b14"></a>切經皆現前中，由緣總法出世後得止觀智<a 
name="0143b15" id="0143b15"></a>故，經於無量百千俱胝那庾多劫數修習故，<a 
name="0143b16" id="0143b16"></a>而得轉依。為欲證得三種佛身，精勤修行。</p><p style="text-indent: 0em; margin-left: 0em"><span class="linehead"></span>聲<a 
name="0143b17" id="0143b17"></a>聞現觀，菩薩現觀，有何差別？謂菩薩現觀與<a 
name="0143b18" id="0143b18"></a>聲聞異，由十一種差別應知：一、由所緣差別，<a 
name="0143b19" id="0143b19"></a>以大乘法為所緣故。二、由資持差別，以大福<a 
name="0143b20" id="0143b20"></a>智二種資糧為資持故。三、由通達差別，以能<a 
name="0143b21" id="0143b21"></a>通達補特伽羅法無我故。四、由涅槃差別，攝<a 
name="0143b22" id="0143b22"></a>受無住大涅槃故。五、由地差別，依於十地而<a 
name="0143b23" id="0143b23"></a>出離故。六、七、由清淨差別，斷煩惱習，淨佛土<a 
name="0143b24" id="0143b24"></a>故。八、由於自他得平等心差別，成熟有情加<a 
name="0143b25" id="0143b25"></a>行無休息故。九、由生差別，生如來家故。十、由<a 
name="0143b26" id="0143b26"></a>受生差別，常於諸佛大集會中攝受生故。十<a 
name="0143b27" id="0143b27"></a>一、由果差別，十力，無畏，不共佛法無量功德<a 
name="0143b28" id="0143b28"></a>果成滿故。</p><a 
name="0143b29" id="0143b29"></a><p style="text-indent: 0em; margin-left: 0em"><span class="linehead"></span>此中有二頌：</p><a 
name="0143c01" id="0143c01"></a><p><span class="lg">「名事互為客，　　其性應尋思，<a 
name="0143c02" id="0143c02"></a><br>　於二亦當推，　　唯量及唯假。<a 
name="0143c03" id="0143c03"></a><br>　實智觀無義，　　唯有分別三。<a 
name="0143c04" id="0143c04"></a><br>　彼無故此無，　　是即入三性。」</span></p><a 
name="0143c05" id="0143c05"></a><p style="text-indent: 0em; margin-left: 0em"><span class="linehead"></span>復有教授二頌，如《分別瑜伽論》說：</p><a 
name="0143c06" id="0143c06"></a><p><span class="lg">「菩薩於定位，　　觀影唯是心。<a 
name="0143c07" id="0143c07"></a><br>　義相既滅除，　　審觀唯自想。<a 
name="0143c08" id="0143c08"></a><br>　如是住內心，　　知所取非有，<a 
name="0143c09" id="0143c09"></a><br>　次能取亦無，　　後觸無所得。」</span></p><a 
name="0143c10" id="0143c10"></a><p style="text-indent: 0em; margin-left: 0em"><span class="linehead"></span>復有別五現觀伽他，如《大乘經莊嚴論》說：</p><a 
name="0143c11" id="0143c11"></a><p><span class="lg">「福德智慧二資糧，　　菩薩善備無邊際，<a 
name="0143c12" id="0143c12"></a><br>　於法思量善決已，　　故了義趣唯言類。<a 
name="0143c13" id="0143c13"></a><br>　若知諸義唯是言，　　即住似彼唯心理，<a 
name="0143c14" id="0143c14"></a><br>　便能現證真法界，　　是故二相悉蠲除。<a 
name="0143c15" id="0143c15"></a><br>　體知離心無別物，　　由此即會心非有，<a 
name="0143c16" id="0143c16"></a><br>　智者了達二皆無，　　等住二無真法界。<a 
name="0143c17" id="0143c17"></a><br>　慧者無分別智力，　　周遍平等常順行，<a 
name="0143c18" id="0143c18"></a><br>　滅依榛梗過失聚，　　如大良藥銷眾毒。<a 
name="0143c19" id="0143c19"></a><br>　佛說妙法善成立，　　安慧并根法界中，<a 
name="0143c20" id="0143c20"></a><br>　了知念趣唯分別，　　勇猛疾歸德海岸。」</span></p><a 
name="0143c21" id="0143c21"></a><p style="margin-left: 2em"><span class="headname">攝大乘論本彼入因果分第五</span></p><a 
name="0143c22" id="0143c22"></a><p style="text-indent: 0em; margin-left: 0em"><span class="linehead"></span>如是已說入所知相，彼入因果云何可見？謂<a 
name="0143c23" id="0143c23"></a>由施，戒，忍，精進，靜慮，般若六種波羅蜜多。云<a 
name="0143c24" id="0143c24"></a>何由六波羅蜜多得入唯識？復云何六波羅<a 
name="0143c25" id="0143c25"></a>蜜多成彼入果？謂此菩薩不著財位，不犯<a 
name="0143c26" id="0143c26"></a>尸羅，於苦無動，於修無懈，於如是等散動<a 
name="0143c27" id="0143c27"></a>因中不現行時心專一境，便能如理簡擇諸<a 
name="0143c28" id="0143c28"></a>法得入唯識。菩薩依六波羅蜜多入唯識已，<a 
name="0143c29" id="0143c29"></a>證得六種清淨增上意樂所攝波羅蜜多。是<a 
name="0144a01" id="0144a01"></a>故於此設離六種波羅蜜多現起加行，由於<a 
name="0144a02" id="0144a02"></a>聖教得勝解故，及由愛重，隨喜，欣樂諸作意<a 
name="0144a03" id="0144a03"></a>故，恒常無間相應方便修習六種波羅蜜多<a 
name="0144a04" id="0144a04"></a>速得圓滿。</p><a 
name="0144a05" id="0144a05"></a><p style="text-indent: 0em; margin-left: 0em"><span class="linehead"></span>此中有三頌：</p><a 
name="0144a06" id="0144a06"></a><p><span class="lg">「已圓滿白法；　　及得利疾忍；<a 
name="0144a07" id="0144a07"></a><br>　菩薩於自乘，　　甚深廣大教；<a 
name="0144a08" id="0144a08"></a><br>　等覺唯分別，　　得無分別智；<a 
name="0144a09" id="0144a09"></a><br>　悕求勝解淨，　　故意樂清淨；<a 
name="0144a10" id="0144a10"></a><br>　前及此法流，　　皆得見諸佛；<a 
name="0144a11" id="0144a11"></a><br>　了知菩提近，　　以無難得故。」</span></p><a 
name="0144a12" id="0144a12"></a><p style="text-indent: 0em; margin-left: 0em"><span class="linehead"></span>由此三頌，總顯清淨增上意樂有七種相：謂<a 
name="0144a13" id="0144a13"></a>資糧故，堪忍故，所緣故，作意故，自體故，<a 
name="0144a14" id="0144a14"></a>瑞相故，勝利故。如其次第，諸句伽他應知顯<a 
name="0144a15" id="0144a15"></a>示。</p><a 
name="0144a16" id="0144a16"></a><p style="text-indent: 0em; margin-left: 0em"><span class="linehead"></span>何因緣故波羅蜜多唯有六數？成立對治所<a 
name="0144a17" id="0144a17"></a>治障故。證諸佛法所依處故，隨順成熟諸有<a 
name="0144a18" id="0144a18"></a>情故。為欲對治不發趣因，故立施戒波羅蜜<a 
name="0144a19" id="0144a19"></a>多。不發趣因，謂著財位及著室家。為欲對治<a 
name="0144a20" id="0144a20"></a>雖已發趣復退還因，故立忍進波羅蜜多。退<a 
name="0144a21" id="0144a21"></a>還因者，謂處生死有情違犯所生眾苦，及於<a 
name="0144a22" id="0144a22"></a>長時善品加行所生疲怠。為欲對治雖已發<a 
name="0144a23" id="0144a23"></a>趣不復退還而失壞因，故立定慧波羅蜜多。<a 
name="0144a24" id="0144a24"></a>失壞因者，謂諸散動及邪惡慧。如是成立對<a 
name="0144a25" id="0144a25"></a>治所治障故，唯立六數。又前四波羅蜜多是<a 
name="0144a26" id="0144a26"></a>不散動因，次一波羅蜜多不散動成就。此不<a 
name="0144a27" id="0144a27"></a>散動為依止故，如實等覺諸法真義，便能證<a 
name="0144a28" id="0144a28"></a>得一切佛法。如是證諸佛法所依處故，唯立<a 
name="0144a29" id="0144a29"></a>六數。由施波羅蜜多故，於諸有情能正攝受；<a 
name="0144b01" id="0144b01"></a>由戒波羅蜜多故，於諸有情能不毀害；由忍<a 
name="0144b02" id="0144b02"></a>波羅蜜多故，雖遭毀害而能忍受；由精進波<a 
name="0144b03" id="0144b03"></a>羅蜜多故，能助經營彼所應作。即由如是攝<a 
name="0144b04" id="0144b04"></a>利因緣，令諸有情於成熟事有所堪任。從此<a 
name="0144b05" id="0144b05"></a>已後，心未定者令其得定，心已定者令得解<a 
name="0144b06" id="0144b06"></a>脫，於開悟時彼得成熟。如是隨順成熟一切<a 
name="0144b07" id="0144b07"></a>有情，唯立六數，應如是知。</p><a 
name="0144b08" id="0144b08"></a><p style="text-indent: 0em; margin-left: 0em"><span class="linehead"></span>此六種相云何可見？由六種最勝故：一、由所<a 
name="0144b09" id="0144b09"></a>依最勝，謂菩提心為所依故。二、由事最勝，<a 
name="0144b10" id="0144b10"></a>謂具足現行故。三、由處最勝，謂一切有情利<a 
name="0144b11" id="0144b11"></a>益安樂事為依處故。四、由方便善巧最勝，謂<a 
name="0144b12" id="0144b12"></a>無分別智所攝受故。五、由迴向最勝，謂迴向<a 
name="0144b13" id="0144b13"></a>無上正等菩提故。六、由清淨最勝，謂煩惱所<a 
name="0144b14" id="0144b14"></a>知二障無障所集起故。</p><p style="text-indent: 0em; margin-left: 0em"><span class="linehead"></span>若施是波羅蜜多耶；<a 
name="0144b15" id="0144b15"></a>設波羅蜜多是施耶？有施非波羅蜜多，應作<a 
name="0144b16" id="0144b16"></a>四句。如於其施，如是於餘波羅蜜多，亦作四<a 
name="0144b17" id="0144b17"></a>句，如應當知。</p><a 
name="0144b18" id="0144b18"></a><p style="text-indent: 0em; margin-left: 0em"><span class="linehead"></span>何因緣故如是六種波羅蜜多此次第說？謂<a 
name="0144b19" id="0144b19"></a>前波羅蜜多隨順生後波羅蜜多故。</p><a 
name="0144b20" id="0144b20"></a><p style="text-indent: 0em; margin-left: 0em"><span class="linehead"></span>復次，此諸波羅蜜多訓釋名言，云何可見？於<a 
name="0144b21" id="0144b21"></a>諸世間、聲聞、獨覺施等善根最為殊勝，能到<a 
name="0144b22" id="0144b22"></a>彼岸，是故通稱波羅蜜多。又能破裂慳&#x608B;貧<a 
name="0144b23" id="0144b23"></a>窮，及能引得廣大財位福德資糧，故名為施；<a 
name="0144b24" id="0144b24"></a>又能息滅惡戒、惡趣，及能取得善趣、等持，故<a 
name="0144b25" id="0144b25"></a>名為戒；又能滅盡忿怒、怨讎，及能善住自他<a 
name="0144b26" id="0144b26"></a>安隱，故名為忍；又能遠離所有懈怠、惡不善<a 
name="0144b27" id="0144b27"></a>法，及能出生無量善法令其增長，故名精進；<a 
name="0144b28" id="0144b28"></a>又能消除所有散動，及能引得內心安住，故<a 
name="0144b29" id="0144b29"></a>名靜慮；又能除遣一切見趣、諸邪惡慧，及<a 
name="0144c01" id="0144c01"></a>能真實品別知法，故名為慧。</p><a 
name="0144c02" id="0144c02"></a><p style="text-indent: 0em; margin-left: 0em"><span class="linehead"></span>云何應知修習如是波羅蜜多？應知此修略<a 
name="0144c03" id="0144c03"></a>有五種：一、現起加行修，二、勝解修，三、作意<a 
name="0144c04" id="0144c04"></a>修，四、方便善巧修，五、成所作事修。此中四修<a 
name="0144c05" id="0144c05"></a>如前已說。成所作事修者，謂諸如來任運佛<a 
name="0144c06" id="0144c06"></a>事無有休息，於其圓滿波羅蜜多，復更修習<a 
name="0144c07" id="0144c07"></a>六到彼岸。</p><p style="text-indent: 0em; margin-left: 0em"><span class="linehead"></span>又作意修者，謂修六種意樂所攝<a 
name="0144c08" id="0144c08"></a>愛重、隨喜、欣樂作意：一、廣大意樂，二、長時<a 
name="0144c09" id="0144c09"></a>意樂，三、歡喜意樂，四、荷恩意樂，五、大志意<a 
name="0144c10" id="0144c10"></a>樂，六、純善意樂。</p><p style="text-indent: 0em; margin-left: 0em"><span class="linehead"></span>若諸菩薩，乃至若干無數大<a 
name="0144c11" id="0144c11"></a>劫現證無上正等菩提，經爾所時，一一剎那，<a 
name="0144c12" id="0144c12"></a>假使頓捨一切身命，以殑伽河沙等世界盛<a 
name="0144c13" id="0144c13"></a>滿七寶奉施如來，乃至安坐妙菩提座，如是<a 
name="0144c14" id="0144c14"></a>菩薩布施意樂猶無厭足；經爾所時，一一剎<a 
name="0144c15" id="0144c15"></a>那，假使三千大千世界滿中熾火，於四威儀<a 
name="0144c16" id="0144c16"></a>常乏一切資生眾具，戒，忍，精進，靜慮，般若心<a 
name="0144c17" id="0144c17"></a>恒現行，乃至安坐妙菩提座，如是菩薩所<a 
name="0144c18" id="0144c18"></a>有戒，忍，精進，靜慮，般若意樂猶無厭足；是名<a 
name="0144c19" id="0144c19"></a>菩薩廣大意樂。</p><p style="text-indent: 0em; margin-left: 0em"><span class="linehead"></span>又諸菩薩，即於此中無厭意<a 
name="0144c20" id="0144c20"></a>樂，乃至安坐妙菩提座，常無間息，是名菩薩<a 
name="0144c21" id="0144c21"></a>長時意樂。</p><p style="text-indent: 0em; margin-left: 0em"><span class="linehead"></span>又諸菩薩以其六種波羅蜜多饒<a 
name="0144c22" id="0144c22"></a>益有情，由此所作深生歡喜，蒙益有情所<a 
name="0144c23" id="0144c23"></a>不能及，是名菩薩歡喜意樂。</p><p style="text-indent: 0em; margin-left: 0em"><span class="linehead"></span>又諸菩薩以其<a 
name="0144c24" id="0144c24"></a>六種波羅蜜多饒益有情，見彼於己有大恩<a 
name="0144c25" id="0144c25"></a>德，不見自身於彼有恩，是名菩薩荷恩意樂。</p><a 
name="0144c26" id="0144c26"></a><p style="text-indent: 0em; margin-left: 0em"><span class="linehead"></span>又諸菩薩即以如是六到彼岸所集善根，深<a 
name="0144c27" id="0144c27"></a>心迴施一切有情，令得可愛勝果異熟，是名<a 
name="0144c28" id="0144c28"></a>菩薩大志意樂。</p><p style="text-indent: 0em; margin-left: 0em"><span class="linehead"></span>又諸菩薩復以如是六到彼<a 
name="0144c29" id="0144c29"></a>岸所集善根，共諸有情迴求無上正等菩提，<a 
name="0145a01" id="0145a01"></a>是名菩薩純善意樂。如是菩薩修此六種意<a 
name="0145a02" id="0145a02"></a>樂所攝愛重作意。</p><p style="text-indent: 0em; margin-left: 0em"><span class="linehead"></span>又諸菩薩於餘菩薩六種<a 
name="0145a03" id="0145a03"></a>意樂修習相應無量善根，深心隨喜，如是菩<a 
name="0145a04" id="0145a04"></a>薩修此六種意樂所攝隨喜意樂。</p><p style="text-indent: 0em; margin-left: 0em"><span class="linehead"></span>又諸菩薩<a 
name="0145a05" id="0145a05"></a>深心欣樂一切有情六種意樂所攝六種到彼<a 
name="0145a06" id="0145a06"></a>岸修，亦願自身與此六種到彼岸修恒不相<a 
name="0145a07" id="0145a07"></a>離，乃至安坐妙菩提座，如是菩薩修此六<a 
name="0145a08" id="0145a08"></a>種意樂所攝欣樂作意。若有聞此菩薩六種<a 
name="0145a09" id="0145a09"></a>意樂所攝作意修已，但當能起一念信心，<a 
name="0145a10" id="0145a10"></a>尚當發生無量福聚，諸惡業障亦當消滅，<a 
name="0145a11" id="0145a11"></a>何況菩薩！</p><p style="text-indent: 0em; margin-left: 0em"><span class="linehead"></span>此諸波羅蜜多差別云何可見？<a 
name="0145a12" id="0145a12"></a>應知一一各有三品。施三品者，一、法施，二、財<a 
name="0145a13" id="0145a13"></a>施，三、無畏施。戒三品者，一、律儀戒，二、攝善法<a 
name="0145a14" id="0145a14"></a>戒，三、饒益有情戒。忍三品者，一、耐怨害忍，二、<a 
name="0145a15" id="0145a15"></a>安受苦忍，三、諦察法忍。精進三品者，一、被甲<a 
name="0145a16" id="0145a16"></a>精進，二、加行精進，三、無怯弱，無退轉，無喜足<a 
name="0145a17" id="0145a17"></a>精進。靜慮三品者，一、安住靜慮，二、引發靜<a 
name="0145a18" id="0145a18"></a>慮，三、成所作事靜慮。慧三品者，一、無分別加<a 
name="0145a19" id="0145a19"></a>行慧二、無分別慧，三、無分別後得慧。</p><a 
name="0145a20" id="0145a20"></a><p style="text-indent: 0em; margin-left: 0em"><span class="linehead"></span>如是相攝云何可見？由此能攝一切善法，是<a 
name="0145a21" id="0145a21"></a>其相故，是隨順故，是等流故。</p><p style="text-indent: 0em; margin-left: 0em"><span class="linehead"></span>如是所治攝諸<a 
name="0145a22" id="0145a22"></a>雜染，云何可見？是此相故，是此因故，是此果<a 
name="0145a23" id="0145a23"></a>故。</p><a 
name="0145a24" id="0145a24"></a><p style="text-indent: 0em; margin-left: 0em"><span class="linehead"></span>如是六種波羅蜜多所得勝利，云何可見？謂<a 
name="0145a25" id="0145a25"></a>諸菩薩流轉生死富貴攝故，大生攝故，大<a 
name="0145a26" id="0145a26"></a>朋大屬之所攝故，廣大事業加行成就之所<a 
name="0145a27" id="0145a27"></a>攝故，無諸惱害性薄塵垢之所攝故，善知<a 
name="0145a28" id="0145a28"></a>一切工論明處之所攝故。勝生，無罪，乃至<a 
name="0145a29" id="0145a29"></a>安坐妙菩提座，常能現作一切有情一切義<a 
name="0145b01" id="0145b01"></a>利，是名勝利。</p><a 
name="0145b02" id="0145b02"></a><p style="text-indent: 0em; margin-left: 0em"><span class="linehead"></span>如是六種波羅蜜多互相決擇，云何可見？世<a 
name="0145b03" id="0145b03"></a>尊於此一切六種波羅蜜多，或有處所以施<a 
name="0145b04" id="0145b04"></a>聲說，或有處所以戒聲說，或有處所以忍聲<a 
name="0145b05" id="0145b05"></a>說，或有處所以勤聲說，或有處所以定聲說，<a 
name="0145b06" id="0145b06"></a>或有處所以慧聲說。如是所說有何意趣？謂<a 
name="0145b07" id="0145b07"></a>於一切波羅蜜多修加行中，皆有一切波羅<a 
name="0145b08" id="0145b08"></a>蜜多互相助成，如是意趣。</p><p style="text-indent: 0em; margin-left: 0em"><span class="linehead"></span>此中有一嗢&#x62D5;南<a 
name="0145b09" id="0145b09"></a>頌：</p><a 
name="0145b10" id="0145b10"></a><p><span class="lg">「數，相及次第，　　訓詞，修，差別，<a 
name="0145b11" id="0145b11"></a><br>　攝，所治，功德，　　互決擇應知。」</span></p><a 
name="0145b12" id="0145b12"></a><p><span class="juanname">攝大乘論本卷中</span></p>
<hr>【經文資訊】大正藏第 31 冊 No. 1594 攝大乘論本<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，Lilneige 大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index9319.html?index=T31n1594" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T31n1594_002 by HTTrack Website Copier/3.x [XR&CO'2014], Tue, 07 Jun 2016 06:53:21 GMT -->
</html>
