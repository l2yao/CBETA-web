<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T11n0311_002 by HTTrack Website Copier/3.x [XR&CO'2014], Tue, 07 Jun 2016 06:46:53 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2117090223&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT11n0311&amp;utmp=%2Fmobile%2Findex.php%3Findex%3DT11n0311_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0769.html?index=T11n0311_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第11冊<br/>No.311 大方廣三戒經 (3卷)<br/>【北涼 曇無讖譯】<br/>第 2 卷</p>
	<a href="indexe7d1.html?index=T11n0311_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T11">
<div class="root" id="0311" sutra_name="大方廣三戒經" sutra_juan="[卷2]">　
<a 
name="0691a01" id="0691a01"></a><a 
name="0691a02" id="0691a02"></a><p><span class="juanname">大方廣三戒經卷中</span></p><a 
name="0691a03" id="0691a03"></a><a 
name="0691a04" id="0691a04"></a><p style="margin-left: 4em"><span class="byline">北涼天竺三藏曇無讖譯</span></p><a 
name="0691a05" id="0691a05"></a><p style="text-indent: 0em; margin-left: 0em"><span class="linehead"></span>「如是漸漸多有女人，棄捨其夫遊諸僧坊。入<a 
name="0691a06" id="0691a06"></a>僧坊已，為一女人而獨說法，示解脫法。迦葉！<a 
name="0691a07" id="0691a07"></a>我見爾時純是非法，五百非法門，五百煩惱<a 
name="0691a08" id="0691a08"></a>門，不修行人。當于爾時，悉是無戒，在家無<a 
name="0691a09" id="0691a09"></a>異。</p><p style="text-indent: 0em; margin-left: 0em"><span class="linehead"></span>「迦葉！當于爾時，戒法極惡。若希望利益<a 
name="0691a10" id="0691a10"></a>求菩提者，不應親近於比丘尼，不住是處，離<a 
name="0691a11" id="0691a11"></a>不親近，更勿親近，捨世利養，依乞食行，捨愛<a 
name="0691a12" id="0691a12"></a>衣服，受糞掃衣，捨離臺觀、床臥敷具，依止山<a 
name="0691a13" id="0691a13"></a>林、坑<span class="gaiji">澗<!--gaiji,澗,1[澗-日+月],2&#x3D4E;,3--></span>、窟舍，捨離一切甘美病藥，依陳棄藥；<a 
name="0691a14" id="0691a14"></a>於諸眾生生親愛想，修行慈心，當忍一切毀<a 
name="0691a15" id="0691a15"></a>罵撾打；捨離一切知識親族，修業自活，不應<a 
name="0691a16" id="0691a16"></a>同彼在家之人，說解脫戒，當隨順行。</p><p style="text-indent: 0em; margin-left: 0em"><span class="linehead"></span>「迦葉！若<a 
name="0691a17" id="0691a17"></a>違解脫戒，便違如來力、無所畏等，則違過去<a 
name="0691a18" id="0691a18"></a>未來現在諸佛菩薩。如是罪報，若三千大千<a 
name="0691a19" id="0691a19"></a>世界所有一切眾生悉墮地獄，是等眾生所<a 
name="0691a20" id="0691a20"></a>受苦痛，比是苦痛，百分不及一，千分、百千分、<a 
name="0691a21" id="0691a21"></a>百千億，乃至算數譬喻所不能及。若欲得離<a 
name="0691a22" id="0691a22"></a>如是等苦，應當捨離是癡惡人百千由旬。若<a 
name="0691a23" id="0691a23"></a>聞其聲，猶應當離，況復見聞而不離之。應親<a 
name="0691a24" id="0691a24"></a>近一法。云何一法？一切諸法悉無所有。若忍<a 
name="0691a25" id="0691a25"></a>諸法悉無所有，應當遠離如是惡人而不親<a 
name="0691a26" id="0691a26"></a>近。又復應當親近二法。何等二法？一切諸法<a 
name="0691a27" id="0691a27"></a>悉無所有，求集諸法，不著集心。云何為集？如<a 
name="0691a28" id="0691a28"></a>所集者都不可得，不可得中而不生心，如離<a 
name="0691a29" id="0691a29"></a>邪見捨離三有，亦復如是行菩薩行，離諸相<a 
name="0691b01" id="0691b01"></a>心行菩薩行。行菩薩行時，捨離如上所說。捨<a 
name="0691b02" id="0691b02"></a>離是已，值彌勒佛，離諸怖畏，作如是言：『快哉！<a 
name="0691b03" id="0691b03"></a>安樂！快哉！得離於魔伴侶。快哉！得離遠於惡<a 
name="0691b04" id="0691b04"></a>道。』</p><p style="text-indent: 0em; margin-left: 0em"><span class="linehead"></span>「迦葉！若聞是經已，不怖不驚，自見己身生<a 
name="0691b05" id="0691b05"></a>能持心，如來悉知是人能持於我法藏。迦葉！<a 
name="0691b06" id="0691b06"></a>猶如長者多財封祿，是長者子，所見諸物起<a 
name="0691b07" id="0691b07"></a>父財想。初始見時此是我物，後持此物隨所<a 
name="0691b08" id="0691b08"></a>至處處處藏舉。</p><p style="text-indent: 0em; margin-left: 0em"><span class="linehead"></span>「如是，迦葉！爾時比丘聞是等<a 
name="0691b09" id="0691b09"></a>經，作是念言：『此是如來軟妙梵音之所演說。』<a 
name="0691b10" id="0691b10"></a>復有比丘聞是法已，而起誹謗：『是持法比丘<a 
name="0691b11" id="0691b11"></a>作如是言：「此是佛說，最為真實。」少於伴侶，是<a 
name="0691b12" id="0691b12"></a>人劣弱，居處不惡日處藏舉。』</p><p style="text-indent: 0em; margin-left: 0em"><span class="linehead"></span>「迦葉！我後世<a 
name="0691b13" id="0691b13"></a>護法城者甚為極少，我持是等委付彌勒為<a 
name="0691b14" id="0691b14"></a>其伴侶，是等當修行於大捨。若有善男子。聞<a 
name="0691b15" id="0691b15"></a>是法已如教而作，是當在於彌勒初會修行<a 
name="0691b16" id="0691b16"></a>梵行，正見眾生當護法城。</p><p style="text-indent: 0em; margin-left: 0em"><span class="linehead"></span>「迦葉！我不見有<a 
name="0691b17" id="0691b17"></a>乃至一人不值於我，後五百歲法欲滅時，聞<a 
name="0691b18" id="0691b18"></a>是法已而不誹謗，能受持讀誦，無有是處。若<a 
name="0691b19" id="0691b19"></a>已見我親近恭敬，於後末世五百歲時聞如<a 
name="0691b20" id="0691b20"></a>是經，能受能持能讀能誦。如是人等，不待我<a 
name="0691b21" id="0691b21"></a>讀誦斯，自當有一切智心，念於我已生於<a 
name="0691b22" id="0691b22"></a>歡喜，作如是言：『奇哉，奇哉！釋迦牟尼世尊能<a 
name="0691b23" id="0691b23"></a>受我法、守護於我。』是故，迦葉！當學此法。學此<a 
name="0691b24" id="0691b24"></a>法者，隨所欲樂必成無難。」</p><p style="text-indent: 0em; margin-left: 0em"><span class="linehead"></span>爾時摩訶迦葉白<a 
name="0691b25" id="0691b25"></a>言：「世尊！如我今者，永無希望失於無上正<a 
name="0691b26" id="0691b26"></a>真之道。世尊！若令我具一切智者，甚用歡喜。<a 
name="0691b27" id="0691b27"></a>若我得無上道者，得希有色身。」</p><p style="text-indent: 0em; margin-left: 0em"><span class="linehead"></span>佛告迦葉：「我<a 
name="0691b28" id="0691b28"></a>不道汝，我因汝故說於是等，令少疑惑，速成<a 
name="0691b29" id="0691b29"></a>無上正真之道。復次，迦葉！若有眾生渴法成<a 
name="0691c01" id="0691c01"></a>就，修集成就，是等漸漸成無上道，普斷<a 
name="0691c02" id="0691c02"></a>一切所有蓋纏而為說法。迦葉！菩薩應當成就<a 
name="0691c03" id="0691c03"></a>四法。何等四？菩薩應當發大精進。云何精進？<a 
name="0691c04" id="0691c04"></a>精進者謂不求色、受、想、行、識，集無漏法。云何<a 
name="0691c05" id="0691c05"></a>無漏法者？無地大，不說地大，無水、火、風大，<a 
name="0691c06" id="0691c06"></a>不說水、火、風大，一切言說皆是不實，是菩薩<a 
name="0691c07" id="0691c07"></a>取言說彼岸。」</p><p style="text-indent: 0em; margin-left: 0em"><span class="linehead"></span>迦葉白言：「世尊！設有人問：『如來<a 
name="0691c08" id="0691c08"></a>亦以言語說法，可不實耶？』世尊！如是之人當<a 
name="0691c09" id="0691c09"></a>云何答？我今欲從如來、應供、正遍覺聞。」</p><a 
name="0691c10" id="0691c10"></a><p style="text-indent: 0em; margin-left: 0em"><span class="linehead"></span>佛告迦葉：「未來當有諸惡比丘，不修身、不修<a 
name="0691c11" id="0691c11"></a>戒、不修心、不修慧，瞋恚勇盛，口業勇健，不受<a 
name="0691c12" id="0691c12"></a>不持不讀不誦如是等經。何以故？是生起色、<a 
name="0691c13" id="0691c13"></a>受、想、行、識，如是等經言說之法。爾時世間<a 
name="0691c14" id="0691c14"></a>當有比丘，生起於色、受、想、行、識。彼時比丘當<a 
name="0691c15" id="0691c15"></a>如是住，猶如在家，終不推求於第一義。迦葉！<a 
name="0691c16" id="0691c16"></a>如生盲人著金華鬘，是不自知。迦葉！將來比<a 
name="0691c17" id="0691c17"></a>丘亦復如是，聞是等經不能持文，況能推求<a 
name="0691c18" id="0691c18"></a>解第一義。迦葉！如有男女為他丈夫之所呵<a 
name="0691c19" id="0691c19"></a>詰，而是男女更於異時，若復聞說是丈夫名，<a 
name="0691c20" id="0691c20"></a>驚恐怖畏。如是，迦葉！後末世時諸比丘等，聞<a 
name="0691c21" id="0691c21"></a>是經說如實過惡，貪於衣服，知己有過，驚恐<a 
name="0691c22" id="0691c22"></a>怖畏。迦葉！猶如獼猴為枷鎖繫，而是獼猴目<a 
name="0691c23" id="0691c23"></a>不欲見如是枷鎖。如是，迦葉！後比丘等亦復<a 
name="0691c24" id="0691c24"></a>如是，聞是等經，目不喜見，背而捨去。迦葉！猶<a 
name="0691c25" id="0691c25"></a>如有狗馳逐野干，而是野干走趣塚間孔穴<a 
name="0691c26" id="0691c26"></a>深坑。如是，迦葉！未來比丘聞是經已，如野干<a 
name="0691c27" id="0691c27"></a>走，野干馳走謂犯禁戒，聞是等經而生誹謗。<a 
name="0691c28" id="0691c28"></a>迦葉！如野干走趣於塚間。如是，迦葉！未來比<a 
name="0691c29" id="0691c29"></a>丘聞是法已，馳趣還家，馳趣色欲，馳趣女人，<a 
name="0692a01" id="0692a01"></a>趣於&#x9B2A;諍，趣於醫術，趣於斷事，住是諸處設犯<a 
name="0692a02" id="0692a02"></a>禁戒，我說是等，喻趣塚間。迦葉！如野干趣<a 
name="0692a03" id="0692a03"></a>於孔穴。如是，迦葉！爾時比丘，身壞命終趣<a 
name="0692a04" id="0692a04"></a>於地獄，我說是等名趣孔穴。迦葉！如野干走<a 
name="0692a05" id="0692a05"></a>趣於深坑，未來比丘亦復如是，身壞命終生<a 
name="0692a06" id="0692a06"></a>刺地獄。迦葉！我說是等名趣深坑。迦葉！同<a 
name="0692a07" id="0692a07"></a>如野干，諸比丘等，不能推求如是等經解其<a 
name="0692a08" id="0692a08"></a>義趣，但能如是毀謗揚惡，身壞命終墮在惡<a 
name="0692a09" id="0692a09"></a>道。</p><p style="text-indent: 0em; margin-left: 0em"><span class="linehead"></span>「迦葉！若有比丘作如是言：『汝說之法悉是<a 
name="0692a10" id="0692a10"></a>不實，如來言說為是真實。』為不真實智比丘<a 
name="0692a11" id="0692a11"></a>言：『大德！今者為執何事？為執於空？為執言說？』<a 
name="0692a12" id="0692a12"></a>答言：『我執言說。』問曰：『汝即是佛。何以故？汝<a 
name="0692a13" id="0692a13"></a>今亦以言說故。』答言：『我執於空。』問曰：『此當<a 
name="0692a14" id="0692a14"></a>分別。何以故？不可分別名之為空，汝之空者<a 
name="0692a15" id="0692a15"></a>即是言說。又汝空者，為是我空？為我所空？為<a 
name="0692a16" id="0692a16"></a>眾生空故空？』又復問言：『比丘！汝意云何？汝喜<a 
name="0692a17" id="0692a17"></a>一切法空不也？』答曰：『我都不喜一切法空。』又<a 
name="0692a18" id="0692a18"></a>問：『大德久失沙門釋子之法。何以故？是佛<a 
name="0692a19" id="0692a19"></a>世尊說一切法空，不說有我、眾生、壽命，不說<a 
name="0692a20" id="0692a20"></a>有人。』答曰：『我今喜樂一切法空。』問曰：『大德尚<a 
name="0692a21" id="0692a21"></a>喜一切法空，況復如來、應供、正遍覺。大德於<a 
name="0692a22" id="0692a22"></a>意云何？眼是如來不？耳、鼻、舌、身、意是如來不？』<a 
name="0692a23" id="0692a23"></a>答曰：『眼是如來，耳、鼻、舌、身、意是如來。』問曰：『此<a 
name="0692a24" id="0692a24"></a>當分別。若其爾者，大德便為亦是如來。』答曰：<a 
name="0692a25" id="0692a25"></a>『眼是言說，非是如來，耳、鼻、舌、身、意是言說，非<a 
name="0692a26" id="0692a26"></a>是如來。』問曰：『此當分別。若眼非如來，耳、鼻、<a 
name="0692a27" id="0692a27"></a>舌、身、意非是如來，大德先說：「如來即是言說」，<a 
name="0692a28" id="0692a28"></a>今者何故說言非也？』答言：『眼非如來，非離眼<a 
name="0692a29" id="0692a29"></a>是如來；乃至意非如來，不離意是如來。』問曰：<a 
name="0692b01" id="0692b01"></a>『如來說十二入是眾生，此當分別。大德！眼、色<a 
name="0692b02" id="0692b02"></a>是如來不？乃至意、法是如來不？』答曰：『眼、色是<a 
name="0692b03" id="0692b03"></a>如來，乃至意、法是如來。』問曰：『如汝言者，一切<a 
name="0692b04" id="0692b04"></a>眾生即是如來，一切諸地，一切諸山，樹林草<a 
name="0692b05" id="0692b05"></a>木悉是如來。』答曰：『眼非如來，乃至意非如來。』<a 
name="0692b06" id="0692b06"></a>問曰：『若其爾者，則說如來是法非法？』答曰：『色<a 
name="0692b07" id="0692b07"></a>非如來，乃至法非如來。』問曰：『大德！法非如來<a 
name="0692b08" id="0692b08"></a>也？』答曰：『法非如來。』問曰：『若其爾者，有諸眾<a 
name="0692b09" id="0692b09"></a>生，說無父母，無沙門、婆羅門不淨種性，殺、盜、<a 
name="0692b10" id="0692b10"></a>邪婬、妄言、兩舌、惡口、綺語、貪、瞋、邪見，如汝所<a 
name="0692b11" id="0692b11"></a>言皆是如來？』答曰：『非是不善名為如來。』問曰：<a 
name="0692b12" id="0692b12"></a>『若其爾者，如汝所說，法非如來，非法非如來。<a 
name="0692b13" id="0692b13"></a>若非法非非法，則無言說。如大德言，無有言<a 
name="0692b14" id="0692b14"></a>說名為如來。』</p><p style="text-indent: 0em; margin-left: 0em"><span class="linehead"></span>「迦葉！應當如是，數數折伏是諸<a 
name="0692b15" id="0692b15"></a>惡人。迦葉！我不見世間人、天、魔、梵，能與如是<a 
name="0692b16" id="0692b16"></a>如法說者而共語論，唯除瞋癡不堪忍者、無<a 
name="0692b17" id="0692b17"></a>因緣者，毀<span class="corr" title='[[此/曰]&gt;呰]'>呰</span>空法棄捨而去。是故，迦葉！汝等<a 
name="0692b18" id="0692b18"></a>當持如是比經。</p><p style="text-indent: 0em; margin-left: 0em"><span class="linehead"></span>「迦葉！未來世有持是法者，<a 
name="0692b19" id="0692b19"></a>當有三名。何等三？謂說斷滅，謂說無物，說<a 
name="0692b20" id="0692b20"></a>無陰聚，無有恭敬。迦葉！當爾之時，如是等經<a 
name="0692b21" id="0692b21"></a>當被誹謗。迦葉！汝觀爾時，不恭敬佛，不恭敬<a 
name="0692b22" id="0692b22"></a>法，不恭敬僧。若不恭敬佛、法、僧已，何僧名<a 
name="0692b23" id="0692b23"></a>住？但依言說，依於名字。雖唱佛名，於眾顯說，<a 
name="0692b24" id="0692b24"></a>而不能見何者是佛。雖口說法，而不能知如<a 
name="0692b25" id="0692b25"></a>來世尊，云何說法？雖作是言：『四向四得，是佛<a 
name="0692b26" id="0692b26"></a>世尊聲聞之僧。』<span class="corr" title='[俱&gt;但] cf.【麗】'>但</span>知於名，而不能知依名實<a 
name="0692b27" id="0692b27"></a>德，為於衣服、飲食、臥具、病藥緣故，毀謗於法。<a 
name="0692b28" id="0692b28"></a>菩薩是中應勤精進，於是等經生希欲樂，應<a 
name="0692b29" id="0692b29"></a>當受持而讀誦之。何以故？是人來世當護法<a 
name="0692c01" id="0692c01"></a>城。何以故？九十一劫不聞演說是空法故。</p><p style="text-indent: 0em; margin-left: 0em"><span class="linehead"></span>「迦<a 
name="0692c02" id="0692c02"></a>葉！我今惟念過世千劫，爾時有佛出現於世，<a 
name="0692c03" id="0692c03"></a>號曰寂滅，壽命八萬四千歲，守護菩薩，利益<a 
name="0692c04" id="0692c04"></a>世間。復有如來號曰離垢，壽命二十一劫行<a 
name="0692c05" id="0692c05"></a>菩薩道，然後乃成於無上道。迦葉！汝觀如來<a 
name="0692c06" id="0692c06"></a>作幾難行攝諸眾生？迦葉！劫濁盡時不應呵<a 
name="0692c07" id="0692c07"></a>是。何以故？迦葉！劫濁盡時，若有一人能信此<a 
name="0692c08" id="0692c08"></a>法，甚為希有。當于爾時，持是法者，不被刀<a 
name="0692c09" id="0692c09"></a>杖瓦石所害，甚為希有。何以故？迦葉！此法是<a 
name="0692c10" id="0692c10"></a>大善丈夫法，謂說一切行是非行，若著我見、<a 
name="0692c11" id="0692c11"></a>眾生見、命見、人見、有見者等，所不能解；及依<a 
name="0692c12" id="0692c12"></a>見者，謂依戒見、佛見、法見、僧見、涅槃見，若有<a 
name="0692c13" id="0692c13"></a>起於涅槃見者，如來悉知是為邪見。何以故？<a 
name="0692c14" id="0692c14"></a>迦葉！如來不有涅槃、不得涅槃。迦葉！若有涅<a 
name="0692c15" id="0692c15"></a>槃、得涅槃者，如來悉說名為邪見；若邪見者，<a 
name="0692c16" id="0692c16"></a>說名無智；若為無智之所害者，是愚凡夫。若<a 
name="0692c17" id="0692c17"></a>愚凡夫生天尚難，況佛菩提？</p><p style="text-indent: 0em; margin-left: 0em"><span class="linehead"></span>「迦葉！未來世中<a 
name="0692c18" id="0692c18"></a>當有比丘，年二十、三十、四十、五十、六十、七十、<a 
name="0692c19" id="0692c19"></a>八十，乃至百歲老耄無智，莊嚴衣服，剃髮毀<a 
name="0692c20" id="0692c20"></a>形，癡老之人無有威德起於邪業。是臨終時，<a 
name="0692c21" id="0692c21"></a>復更造惡，作毀戒法。斯以三事作於姦詐。何<a 
name="0692c22" id="0692c22"></a>等三？示現威儀，示現持戒行、善人相。舉指現<a 
name="0692c23" id="0692c23"></a>相，以如此法用顯己德，是墮大慢。以癡悔心<a 
name="0692c24" id="0692c24"></a>而取命終，身壞命終墮於地獄。是故，迦葉！我<a 
name="0692c25" id="0692c25"></a>今唱令：『我為汝等真是知識，我教汝等，欲利<a 
name="0692c26" id="0692c26"></a>汝等，憐愍汝等，不令於後受大熱惱。』迦葉！我<a 
name="0692c27" id="0692c27"></a>終不聽著見眾生而得出家，著我見者、眾生<a 
name="0692c28" id="0692c28"></a>見者、命見者，著人見者而得出家，我實不聽。<a 
name="0692c29" id="0692c29"></a>強在我法而便出家，食重信施，無有真實持<a 
name="0693a01" id="0693a01"></a>戒功德。迦葉！人寧六日斷於飲食，非著我見、<a 
name="0693a02" id="0693a02"></a>眾生見、命見、人見，乃至涅槃見受食信施。菩<a 
name="0693a03" id="0693a03"></a>薩是中應勤精進，不著我見至涅槃見。</p><p style="text-indent: 0em; margin-left: 0em"><span class="linehead"></span>「迦葉！<a 
name="0693a04" id="0693a04"></a>我是等經，付囑如是諸善丈夫。何以故？是等<a 
name="0693a05" id="0693a05"></a>所行如我行故。如是之人，即是我侶，即是我<a 
name="0693a06" id="0693a06"></a>伴。」爾時世尊而說偈言：</p><a 
name="0693a07" id="0693a07"></a><p><span class="lg">「諸苦惱眾生，　　都無有救護，<a 
name="0693a08" id="0693a08"></a><br>　唯除世導師，　　無有戲論者。<a 
name="0693a09" id="0693a09"></a><br>　諸苦惱眾生，　　依止下道者，<a 
name="0693a10" id="0693a10"></a><br>　漸增長諸欲，　　由是墮惡道。<a 
name="0693a11" id="0693a11"></a><br>　無導無利益，　　住在嶮曠處，<a 
name="0693a12" id="0693a12"></a><br>　趣向不正路，　　終無有安隱。<a 
name="0693a13" id="0693a13"></a><br>　猶如持財寶，　　求利行曠野，<a 
name="0693a14" id="0693a14"></a><br>　彼有群賊起，　　一切悉劫奪；<a 
name="0693a15" id="0693a15"></a><br>　失財已還歸，　　失利增苦惱，<a 
name="0693a16" id="0693a16"></a><br>　從他所貸財，　　以此倍增苦；<a 
name="0693a17" id="0693a17"></a><br>　是等亦如是，　　造業已未還，<a 
name="0693a18" id="0693a18"></a><br>　本所造白業，　　還來食此財。<a 
name="0693a19" id="0693a19"></a><br>　依止劫奪者，　　凡夫墮見者，<a 
name="0693a20" id="0693a20"></a><br>　執著於我見，　　命見及人見。<a 
name="0693a21" id="0693a21"></a><br>　說空法比丘，　　依我人見者，<a 
name="0693a22" id="0693a22"></a><br>　於是生謗心，　　速疾墮惡道。<a 
name="0693a23" id="0693a23"></a><br>　生起造瞋恚，　　更互相輕毀，<a 
name="0693a24" id="0693a24"></a><br>　誹謗說不實，　　於此慚愧者。<a 
name="0693a25" id="0693a25"></a><br>　身惡及口惡，　　意業極姦諂，<a 
name="0693a26" id="0693a26"></a><br>　堅執著諸見，　　斯趣極惡處；<a 
name="0693a27" id="0693a27"></a><br>　作於惡業已，　　速疾至惡處，<a 
name="0693a28" id="0693a28"></a><br>　多受眾苦惱，　　無有救護者。<a 
name="0693a29" id="0693a29"></a><br>　未來世當有，　　瞋恚勇盛人，<a 
name="0693b01" id="0693b01"></a><br>　苦切逼比丘，　　趣向菩提者，<a 
name="0693b02" id="0693b02"></a><br>　於如是等經，　　無慈者當毀。<a 
name="0693b03" id="0693b03"></a><br>　而不生信敬，　　於釋師子法，<a 
name="0693b04" id="0693b04"></a><br>　更互生諍訟，　　速起大忿諍，<a 
name="0693b05" id="0693b05"></a><br>　更互相謗毀，　　揚惡遍諸方，<a 
name="0693b06" id="0693b06"></a><br>　造種種誹謗，　　加彼慚愧者，<a 
name="0693b07" id="0693b07"></a><br>　惡友得勢力，　　柔軟者弱劣。<a 
name="0693b08" id="0693b08"></a><br>　知正法劣弱，　　惡法增勢力，<a 
name="0693b09" id="0693b09"></a><br>　是比丘當去，　　我之所愛子。<a 
name="0693b10" id="0693b10"></a><br>　當去至何方，　　得於安隱處？<a 
name="0693b11" id="0693b11"></a><br>　眾惡者除放，　　於此無悲心。<a 
name="0693b12" id="0693b12"></a><br>　我如是等經，　　常當思念之，<a 
name="0693b13" id="0693b13"></a><br>　導師如是說，　　以是自娛樂。<a 
name="0693b14" id="0693b14"></a><br>　我當至此處，　　佛所稱譽者，<a 
name="0693b15" id="0693b15"></a><br>　今法毀壞時，　　柔和者難得。<a 
name="0693b16" id="0693b16"></a><br>　或有作是言：　　『當速離是處，<a 
name="0693b17" id="0693b17"></a><br>　當至大仙人，　　得無上道處。』<a 
name="0693b18" id="0693b18"></a><br>　復有作是言：　　『善哉說是語。<a 
name="0693b19" id="0693b19"></a><br>　導師如是說：　　「當遊禮諸塔。」<a 
name="0693b20" id="0693b20"></a><br>　寧當至是處，　　可樂菩提樹，<a 
name="0693b21" id="0693b21"></a><br>　非彼嫉&#x59AC;者，　　瞋恚忿諍處。』<a 
name="0693b22" id="0693b22"></a><br>　是比丘便去，　　我所說應行，<a 
name="0693b23" id="0693b23"></a><br>　見是餘住處，　　謂佛所住處。<a 
name="0693b24" id="0693b24"></a><br>　經行及坐處，　　若石及空處，<a 
name="0693b25" id="0693b25"></a><br>　集趣是處已，　　數相對啼泣：<a 
name="0693b26" id="0693b26"></a><br>『此是大仙處，　　經行受用處，<a 
name="0693b27" id="0693b27"></a><br>　佛本在是處，　　見處不見佛。<a 
name="0693b28" id="0693b28"></a><br>　此無上仙人，　　所說無上法，<a 
name="0693b29" id="0693b29"></a><br>　我等今不見，　　有為悉無常。<a 
name="0693c01" id="0693c01"></a><br>　人及諸非人，　　天龍悉等來，<a 
name="0693c02" id="0693c02"></a><br>　善說令歡悅，　　我等今不見。』<a 
name="0693c03" id="0693c03"></a><br>　至是所住處，　　謂菩提樹下，<a 
name="0693c04" id="0693c04"></a><br>　既集至此已，　　正念善思惟。<a 
name="0693c05" id="0693c05"></a><br>　爾時世導師，　　得無上菩提，<a 
name="0693c06" id="0693c06"></a><br>　驚怖魔王眾，　　猶如小野干。<a 
name="0693c07" id="0693c07"></a><br>　此本道場地，　　如來所坐處，<a 
name="0693c08" id="0693c08"></a><br>　過去未來佛，　　悉在是坐處。<a 
name="0693c09" id="0693c09"></a><br>　此是勇健者，　　億天所恭敬，<a 
name="0693c10" id="0693c10"></a><br>　加趺坐七日，　　觀視此樹王。<a 
name="0693c11" id="0693c11"></a><br>　是人供養已，　　復詣說法處，<a 
name="0693c12" id="0693c12"></a><br>　是處轉法輪，　　聲聞于梵世。<a 
name="0693c13" id="0693c13"></a><br>　是比丘往彼，　　數數而啼泣：<a 
name="0693c14" id="0693c14"></a><br>『勇健者來此，　　調伏是五人。<a 
name="0693c15" id="0693c15"></a><br>　五人見佛已，　　即生起憂惱，<a 
name="0693c16" id="0693c16"></a><br>　而共計議惡，　　皆悉勿為起。<a 
name="0693c17" id="0693c17"></a><br>　是大悲世尊，　　於眾起悲心，<a 
name="0693c18" id="0693c18"></a><br>　為五比丘說，　　轉甘露法句。』<a 
name="0693c19" id="0693c19"></a><br>　禮法輪處已，　　復數數啼泣，<a 
name="0693c20" id="0693c20"></a><br>　復至涅槃處，　　見佛最後處。<a 
name="0693c21" id="0693c21"></a><br>　爾時世導師，　　利益多眾生，<a 
name="0693c22" id="0693c22"></a><br>　碎末破己身，　　佛此入滅度。<a 
name="0693c23" id="0693c23"></a><br>　咄哉！佛世尊，　　釋師子能仁，<a 
name="0693c24" id="0693c24"></a><br>　今唯聞其名，　　而不&#x89A9;其形。<a 
name="0693c25" id="0693c25"></a><br>　是無上仙人，　　善賢最在後，<a 
name="0693c26" id="0693c26"></a><br>　大智知是已，　　此是我最後。<a 
name="0693c27" id="0693c27"></a><br>　或遊行命終，　　或住處命終，<a 
name="0693c28" id="0693c28"></a><br>　遊行竟命終，　　悉往生善處。<a 
name="0693c29" id="0693c29"></a><br>　於後末世時，　　是廣大佛法，<a 
name="0694a01" id="0694a01"></a><br>　斯當得涅槃。　　諸住淨戒者，<a 
name="0694a02" id="0694a02"></a><br>　若毀戒比丘，　　普亦得供養，<a 
name="0694a03" id="0694a03"></a><br>　服食重供已，　　速往至惡道。<a 
name="0694a04" id="0694a04"></a><br>　觀此諸比丘，　　有如是差降，<a 
name="0694a05" id="0694a05"></a><br>　智者於後終，　　速疾得生天。<a 
name="0694a06" id="0694a06"></a><br>　是等照世燈，　　憐愍世間者，<a 
name="0694a07" id="0694a07"></a><br>　大智慧菩薩，　　慈心利眾生。<a 
name="0694a08" id="0694a08"></a><br>　當住營事人，　　踊躍歡喜心，<a 
name="0694a09" id="0694a09"></a><br>　我當得作佛，　　亦得值彌勒。<a 
name="0694a10" id="0694a10"></a><br>　當供彼世尊，　　在一切眾前，<a 
name="0694a11" id="0694a11"></a><br>　一切智記我，　　如我之所念。<a 
name="0694a12" id="0694a12"></a><br>　是有大勢力，　　我說如是義，<a 
name="0694a13" id="0694a13"></a><br>　雖不見於佛，　　當知如面對。<a 
name="0694a14" id="0694a14"></a><br>　我當安慰此，　　亦復當如是，<a 
name="0694a15" id="0694a15"></a><br>　修行菩提分，　　悉禮一切佛。<a 
name="0694a16" id="0694a16"></a><br>　若有諸女人，　　向無上菩提，<a 
name="0694a17" id="0694a17"></a><br>　我亦安慰是，　　及無量如來。<a 
name="0694a18" id="0694a18"></a><br>　捨是女身已，　　速成男子身，<a 
name="0694a19" id="0694a19"></a><br>　得見於彌勒，　　是當供養之。<a 
name="0694a20" id="0694a20"></a><br>　一切所求索，　　悉皆如其意，<a 
name="0694a21" id="0694a21"></a><br>　隨學是智者，　　生殷重堅欲。<a 
name="0694a22" id="0694a22"></a><br>　有於堅欲已，　　持戒廣多聞，<a 
name="0694a23" id="0694a23"></a><br>　斯為彌勒佛，　　得受於記別。<a 
name="0694a24" id="0694a24"></a><br>　是故聞是利，　　生起賢善信，<a 
name="0694a25" id="0694a25"></a><br>　堅信而趣向，　　攝一切眾生。<a 
name="0694a26" id="0694a26"></a><br>　誰有求是處，　　而有不得者，<a 
name="0694a27" id="0694a27"></a><br>　有慧及精進，　　菩提不難得。<a 
name="0694a28" id="0694a28"></a><br>　不作諂曲心，　　修習行慈心，<a 
name="0694a29" id="0694a29"></a><br>　常住閑靜處，　　此名菩提行。<a 
name="0694b01" id="0694b01"></a><br>　捨棄如是處，　　但說菩提處，<a 
name="0694b02" id="0694b02"></a><br>　此是大貪賊，　　一切諸遠離。<a 
name="0694b03" id="0694b03"></a><br>　若為於飲食，　　及諸利養事，<a 
name="0694b04" id="0694b04"></a><br>　詐現執正法，　　更互共演說。<a 
name="0694b05" id="0694b05"></a><br>　斯不淨活命，　　以癡用自活，<a 
name="0694b06" id="0694b06"></a><br>　為眾惡所害，　　惡道所侵逼。<a 
name="0694b07" id="0694b07"></a><br>　是一味法門，　　但假比丘名，<a 
name="0694b08" id="0694b08"></a><br>　毀謗如此法，　　及與解脫戒。<a 
name="0694b09" id="0694b09"></a><br>　若有持戒者，　　我說禁戒法，<a 
name="0694b10" id="0694b10"></a><br>　像比丘當謗，　　彼不至賢處。<a 
name="0694b11" id="0694b11"></a><br>　一切天世間，　　悉皆棄捨離，<a 
name="0694b12" id="0694b12"></a><br>　一切智世尊，　　亦倍離是人。<a 
name="0694b13" id="0694b13"></a><br>　若身無惡業，　　口業亦無惡，<a 
name="0694b14" id="0694b14"></a><br>　意業悉清淨，　　速疾至涅槃。</span></p><a 
name="0694b15" id="0694b15"></a><p style="text-indent: 0em; margin-left: 0em"><span class="linehead"></span>「迦葉！如來滅後後末世時，有諸比丘於先佛<a 
name="0694b16" id="0694b16"></a>所種善根者悉般涅槃，純善眾生命終去盡。<a 
name="0694b17" id="0694b17"></a>有後五百歲時，當有比丘貪求無厭，瞋恚別<a 
name="0694b18" id="0694b18"></a>離，&#x9E81;&#x6F81;毒惡，瞋面顰蹙，住於三法。何等三？<a 
name="0694b19" id="0694b19"></a>專修醫道，住於販賣，親近女人。住是三法，當<a 
name="0694b20" id="0694b20"></a>失四法。何等四？失於戒聚，失於善道，失得果<a 
name="0694b21" id="0694b21"></a>證，失如實見法。是人有於此四法已，復增熾<a 
name="0694b22" id="0694b22"></a>四法。何等四法？嫉&#x59AC;熾盛，瞋恚熾盛，貪他<a 
name="0694b23" id="0694b23"></a>家熾盛，貪著利養貯聚熾盛，貪愛衣服造作<a 
name="0694b24" id="0694b24"></a>箱篋，以此為業，空無所有，無沙門法。聞是法<a 
name="0694b25" id="0694b25"></a>已，當墮四法。何等四？墮在謗法，不知時言，獨<a 
name="0694b26" id="0694b26"></a>為女人而演說法，漸毀犯戒。聞是等法已，墮<a 
name="0694b27" id="0694b27"></a>在災禍。</p><p style="text-indent: 0em; margin-left: 0em"><span class="linehead"></span>「迦葉！猶如惡狗打觸其鼻。迦葉！於意<a 
name="0694b28" id="0694b28"></a>云何？是狗為當倍惡不？」</p><p style="text-indent: 0em; margin-left: 0em"><span class="linehead"></span>白言：「如是，當倍增<a 
name="0694b29" id="0694b29"></a>惡。」</p><p style="text-indent: 0em; margin-left: 0em"><span class="linehead"></span>佛言：「迦葉！是等惡人如彼惡狗、如毘舍遮，<a 
name="0694c01" id="0694c01"></a>若淨意比丘，持是等法、說是等法，真實少欲，<a 
name="0694c02" id="0694c02"></a>歎說少欲。是等聞已，驚怪不信，沈沒怯弱，生<a 
name="0694c03" id="0694c03"></a>於惱熱，復增瞋恚，當住何業？是時未至，我今<a 
name="0694c04" id="0694c04"></a>預說。彼聞此經，當生誹謗，如被牟刺，生大瞋<a 
name="0694c05" id="0694c05"></a>怒，作如是言：『此非佛說。』毀少欲者作如是言：<a 
name="0694c06" id="0694c06"></a>『當名是人為多欲者，非是少欲。』迦葉！我常種<a 
name="0694c07" id="0694c07"></a>種歎少欲者，歎知足者、善布薩者、易共住者、<a 
name="0694c08" id="0694c08"></a>行頭陀者、阿練兒處者、淨活命者，汝等莫共<a 
name="0694c09" id="0694c09"></a>是雜惡行者，而共是同。何以故？此是在家法，<a 
name="0694c10" id="0694c10"></a>莫以是法侵欺於人。是在家法，汝等不應起<a 
name="0694c11" id="0694c11"></a>大瞋忿；汝等莫大多集財物，當捨財賄；汝等<a 
name="0694c12" id="0694c12"></a>慎勿顯現異相，歎譽己德；汝等應當無所繫<a 
name="0694c13" id="0694c13"></a>戀，勿多貯積；汝等勿畜駝、馬、牛、驢；汝等不應<a 
name="0694c14" id="0694c14"></a>懈怠嬾惰，當勤精進，斷不善法，修集善法。</p><a 
name="0694c15" id="0694c15"></a><p style="text-indent: 0em; margin-left: 0em"><span class="linehead"></span>「迦葉！我常種種因緣，讚歎阿練兒處，清淨<a 
name="0694c16" id="0694c16"></a>寂靜，離親近家。後末世時，違我此法，違我法<a 
name="0694c17" id="0694c17"></a>已，欲造眾患，毀謗正法。迦葉！猶如有人熱時<a 
name="0694c18" id="0694c18"></a>服蘇，服已患渴，語餘人言：『汝與我水。』是人<a 
name="0694c19" id="0694c19"></a>答言：『善，大丈夫！汝勿求水，以服蘇故，汝莫因<a 
name="0694c20" id="0694c20"></a>此，而便致死。』是人瞋忿，毀罵此人，不順他故，<a 
name="0694c21" id="0694c21"></a>飲已命終。如是，迦葉！未來比丘著有見者，住<a 
name="0694c22" id="0694c22"></a>於諸惡，持是比丘作如是言：『此事應住，此不<a 
name="0694c23" id="0694c23"></a>應住。』反生瞋恚，毀謗罵詈，謗是等經，如來教<a 
name="0694c24" id="0694c24"></a>法。是故，迦葉！如是等人反與如來而共諍競。</p><a 
name="0694c25" id="0694c25"></a><p style="text-indent: 0em; margin-left: 0em"><span class="linehead"></span>「迦葉！汝且觀是賢護比丘，如來制戒，諸比丘<a 
name="0694c26" id="0694c26"></a>僧一坐而食。聞已瞋恚，於三月中不至我所。<a 
name="0694c27" id="0694c27"></a>迦葉！爾時梵行清淨完具，尚能如是，況滅度<a 
name="0694c28" id="0694c28"></a>後貪著飲食，貪著衣&#x9262;臥具病藥，為睡眠所<a 
name="0694c29" id="0694c29"></a>覆，瞋恚勇盛。聞是等經，尚不恭敬於佛如來，<a 
name="0695a01" id="0695a01"></a>況餘比丘如法行者。迦葉！若是等法已隱滅<a 
name="0695a02" id="0695a02"></a>者，極為不善，甚為不善。</p><p style="text-indent: 0em; margin-left: 0em"><span class="linehead"></span>「迦葉！若善男子，欲求<a 
name="0695a03" id="0695a03"></a>善利信我是法。後末世時，濁惡災變，我法末<a 
name="0695a04" id="0695a04"></a>時，末世滓穢，瞋恚盛時，善人難得。時若有聞<a 
name="0695a05" id="0695a05"></a>信是等深經，當信是人作於相應，非不相應。<a 
name="0695a06" id="0695a06"></a>當言信受，非不信受。迦葉！我今亦說，名為相<a 
name="0695a07" id="0695a07"></a>應，非不相應，非是不信。</p><p style="text-indent: 0em; margin-left: 0em"><span class="linehead"></span>「迦葉！猶如惡馬與善<a 
name="0695a08" id="0695a08"></a>調馬而共同駕，若安靜無聲尚不調順，況當<a 
name="0695a09" id="0695a09"></a>吹貝<span class="corr" title='[推&gt;椎]'>椎</span>鍾鳴鼓，能堪忍之，無有是處。如是，迦<a 
name="0695a10" id="0695a10"></a>葉！破戒比丘，若能堪忍善丈夫法，無有是處。<a 
name="0695a11" id="0695a11"></a>迦葉！猶如惡馬以鞭一策，是馬驚畏。如是，迦<a 
name="0695a12" id="0695a12"></a>葉！若聞一說無我空法，著我想者驚畏怖恐<a 
name="0695a13" id="0695a13"></a>而起諍訟，況復廣說。</p><p style="text-indent: 0em; margin-left: 0em"><span class="linehead"></span>「迦葉！應當發起大精進<a 
name="0695a14" id="0695a14"></a>根，發大莊嚴，降伏百千萬億諸魔，令其畢竟<a 
name="0695a15" id="0695a15"></a>不起諍訟。云何起精進根？無欲是精進根，頭<a 
name="0695a16" id="0695a16"></a>陀功德是精進根，無貪是精進根，無癡、無瞋<a 
name="0695a17" id="0695a17"></a>是精進根，無嫉是精進根，離欲是精進根，獨<a 
name="0695a18" id="0695a18"></a>無伴侶是精進根，離於睡眠是精進根，於一<a 
name="0695a19" id="0695a19"></a>切時不起一切諸惡之心是精進根，於一切<a 
name="0695a20" id="0695a20"></a>時不起欲心是精進根；不起疑心，起大精進，<a 
name="0695a21" id="0695a21"></a>離一切疑；離一切疑，大莊嚴已，發菩提心無<a 
name="0695a22" id="0695a22"></a>所依倚，況復當起於我想也。是終不應起於<a 
name="0695a23" id="0695a23"></a>我想、眾生之想、命想、人想、男想、女想，不起地<a 
name="0695a24" id="0695a24"></a>大、水大、火大、風大之想，不起欲界想、色、無色<a 
name="0695a25" id="0695a25"></a>界想，不起戒想、犯戒之想，不起空想，悉不應<a 
name="0695a26" id="0695a26"></a>起一切諸想，至涅槃想亦不應起。云何名為<a 
name="0695a27" id="0695a27"></a>不起諸想？如是諸想是中頗得。</p><p style="text-indent: 0em; margin-left: 0em"><span class="linehead"></span>「迦葉！若貪<a 
name="0695a28" id="0695a28"></a>欲不實，知滅欲者亦復不實。迦葉！欲無定處<a 
name="0695a29" id="0695a29"></a>但虛妄說，是故如來如實而說。此欲非我如<a 
name="0695b01" id="0695b01"></a>是之法，是寂滅法。云何寂滅法？若執無著，是<a 
name="0695b02" id="0695b02"></a>則著想如須彌山，若人著想，當知是人敗失<a 
name="0695b03" id="0695b03"></a>聖法，彼不能起於沙門法，不住沙門法，是則<a 
name="0695b04" id="0695b04"></a>名為癡人癡者，永不能起沙門法。何以故？是<a 
name="0695b05" id="0695b05"></a>著想者，無量劫中為無間獄之所攝故。</p><p style="text-indent: 0em; margin-left: 0em"><span class="linehead"></span>「迦葉！<a 
name="0695b06" id="0695b06"></a>如觀拘迦離比丘、提婆達多比丘、碎財比<a 
name="0695b07" id="0695b07"></a>丘、黑丘舍比丘、海與比丘。迦葉！馬師比丘、<a 
name="0695b08" id="0695b08"></a>滿宿比丘、善星比丘，是我給侍，面聞我說，見<a 
name="0695b09" id="0695b09"></a>我經行，見我端坐，見我神通，經行虛空，見我<a 
name="0695b10" id="0695b10"></a>降伏百千外道，如是等人尚於我所不生好<a 
name="0695b11" id="0695b11"></a>心，以足下蟲與我相違自致惡道。若有實說<a 
name="0695b12" id="0695b12"></a>如來功德，應栴檀末如須彌山，以散其上作<a 
name="0695b13" id="0695b13"></a>大寶蓋，如三千界，於是人上虛空中侍。何<a 
name="0695b14" id="0695b14"></a>以故？迦葉！能有信心稱佛名號，實信者少，況<a 
name="0695b15" id="0695b15"></a>有信已從佛出家，遠離欲穢修無著禪，甚為<a 
name="0695b16" id="0695b16"></a>希有。迦葉！若眾生能持於我所說禁戒，信<a 
name="0695b17" id="0695b17"></a>解如是甘露之法，倍為希有。</p><p style="text-indent: 0em; margin-left: 0em"><span class="linehead"></span>「迦葉！猶如大眾<a 
name="0695b18" id="0695b18"></a>聚集祠處作一革箱，形容極妙彩畫眾色，盛<a 
name="0695b19" id="0695b19"></a>以糞穢。若復有人，以上衣裹持行示人，中有<a 
name="0695b20" id="0695b20"></a>見知其不實者，背而捨之。如是，迦葉！若有比<a 
name="0695b21" id="0695b21"></a>丘，見於如來功德法祠，中有比丘有於我<a 
name="0695b22" id="0695b22"></a>想。迦葉！若有我想，則起於欲，若有他相，則起<a 
name="0695b23" id="0695b23"></a>於欲。迦葉！無我想者，聞是等經不生瞋恚。<a 
name="0695b24" id="0695b24"></a>何以故？毀呰他者此為不善，以是事故，聞此<a 
name="0695b25" id="0695b25"></a>法已，得於好心。若有染著於我相者，是為邪<a 
name="0695b26" id="0695b26"></a>見；若邪見者聞於是等真實教誨，則生瞋恚。<a 
name="0695b27" id="0695b27"></a>何以故。迦葉！有我相者則起瞋恚。迦葉！若比<a 
name="0695b28" id="0695b28"></a>丘、比丘尼、優婆塞、優婆夷，聞是等法若起瞋<a 
name="0695b29" id="0695b29"></a>恚誹謗之者，是人但有沙門形名，我非彼師，<a 
name="0695c01" id="0695c01"></a>彼非我弟子。何以故？其妄語者非我弟子，我<a 
name="0695c02" id="0695c02"></a>亦非是妄語者師。何以故？迦葉！如來世尊是<a 
name="0695c03" id="0695c03"></a>實語者，如來說言一切法空。</p><p style="text-indent: 0em; margin-left: 0em"><span class="linehead"></span>「迦葉！如來世尊<a 
name="0695c04" id="0695c04"></a>壞一切我，是故是人與如來諍，若有與佛如來<a 
name="0695c05" id="0695c05"></a>諍者，說名為魔，如來不聽魔黨出家受具足<a 
name="0695c06" id="0695c06"></a>戒。迦葉！若說小馬從龍象生。迦葉！於意云何？<a 
name="0695c07" id="0695c07"></a>是人語者為可信不？」</p><p style="text-indent: 0em; margin-left: 0em"><span class="linehead"></span>迦葉白言：「不也，世尊！」</p><p style="text-indent: 0em; margin-left: 0em"><span class="linehead"></span>「迦<a 
name="0695c08" id="0695c08"></a>葉！是語相應不？」</p><p style="text-indent: 0em; margin-left: 0em"><span class="linehead"></span>「不也，世尊！」</p><p style="text-indent: 0em; margin-left: 0em"><span class="linehead"></span>「迦葉！若有眾生著<a 
name="0695c09" id="0695c09"></a>我想、眾生想、命想、人想，乃至涅槃想，稱<a 
name="0695c10" id="0695c10"></a>我為師，倍不相應。</p><p style="text-indent: 0em; margin-left: 0em"><span class="linehead"></span>「迦葉！若有人來，作如是言：<a 
name="0695c11" id="0695c11"></a>『金翅鳥王從烏而生。』迦葉！汝意云何？如是之<a 
name="0695c12" id="0695c12"></a>言為可信不？」</p><p style="text-indent: 0em; margin-left: 0em"><span class="linehead"></span>「不也，世尊！」</p><p style="text-indent: 0em; margin-left: 0em"><span class="linehead"></span>「迦葉！如是言語為是<a 
name="0695c13" id="0695c13"></a>相應？為不相應？」</p><p style="text-indent: 0em; margin-left: 0em"><span class="linehead"></span>迦葉白言：「是不相應。」</p><p style="text-indent: 0em; margin-left: 0em"><span class="linehead"></span>「迦葉！<a 
name="0695c14" id="0695c14"></a>若有著我，乃至有著於涅槃者，名我為師，倍不<a 
name="0695c15" id="0695c15"></a>相應。迦葉！若使有人作如是言：『有熒火虫<a 
name="0695c16" id="0695c16"></a>負須彌去。』迦葉！汝意云何？如是之語為可信<a 
name="0695c17" id="0695c17"></a>不？」</p><p style="text-indent: 0em; margin-left: 0em"><span class="linehead"></span>「不也，世尊！」</p><p style="text-indent: 0em; margin-left: 0em"><span class="linehead"></span>「迦葉！是相應不？」</p><p style="text-indent: 0em; margin-left: 0em"><span class="linehead"></span>「不也，世尊！」</p><p style="text-indent: 0em; margin-left: 0em"><span class="linehead"></span>「迦<a 
name="0695c18" id="0695c18"></a>葉！諸惡人等，著於我見、眾生見，至涅槃見，名<a 
name="0695c19" id="0695c19"></a>我為師，倍不相應。</p><p style="text-indent: 0em; margin-left: 0em"><span class="linehead"></span>「迦葉！猶如大王有給使人，<a 
name="0695c20" id="0695c20"></a>更有餘人，人不識者。假依此使虛傳王令至<a 
name="0695c21" id="0695c21"></a>大富家：『王作是令，王語某甲，作如是事。』時諸<a 
name="0695c22" id="0695c22"></a>大臣及諸富人，見是異人乘自在處，答是人<a 
name="0695c23" id="0695c23"></a>言：『我當作是。』時諸富人往至王所，為活命故。<a 
name="0695c24" id="0695c24"></a>如是，迦葉！如來福力具足自在，如王安樂無<a 
name="0695c25" id="0695c25"></a>有怨敵，王居大地飲食具足，如來僧眾亦復<a 
name="0695c26" id="0695c26"></a>如是無有怨敵，住佛國界法食豐足。有一異<a 
name="0695c27" id="0695c27"></a>人無有請者，來入眾中，自說我見至涅槃見，<a 
name="0695c28" id="0695c28"></a>作如是言：『如來說是，如來說是，此應作，此不<a 
name="0695c29" id="0695c29"></a>應作。諸如來所有信心者，不違佛教。』聞是說<a 
name="0696a01" id="0696a01"></a>已，自割衣食及妻子，分上妙好者而給與之。<a 
name="0696a02" id="0696a02"></a>信恭敬與信敬而與至未識時，如是之人如<a 
name="0696a03" id="0696a03"></a>彼異人，是食供已，樂喜眾&#x9599;，論說王事、賊事，<a 
name="0696a04" id="0696a04"></a>論說飲食、論說婬女，論說醫事，作如是言：『月<a 
name="0696a05" id="0696a05"></a>蝕、日蝕，諸王來去，論說王家。』復作是言：『是<a 
name="0696a06" id="0696a06"></a>處得食，是處不得。』作如是等種種論說，以是<a 
name="0696a07" id="0696a07"></a>盡日夜還住處，二宿、三宿乃至六宿，隨所宿<a 
name="0696a08" id="0696a08"></a>處，論說諸事，種種嫉慢，種種戲笑，言語雜合，<a 
name="0696a09" id="0696a09"></a>唌唾流出，亂想睡眠，隨所想處，臥則夢見，夢<a 
name="0696a10" id="0696a10"></a>見自身往至彼處承迎恭敬，既睡寤已互相<a 
name="0696a11" id="0696a11"></a>說夢：『大德！我夜夢汝往於是處得如是物。』彼<a 
name="0696a12" id="0696a12"></a>作是言：『此夢吉祥，宜應速往。』是便往詣城邑<a 
name="0696a13" id="0696a13"></a>人間，眼目視瞻，搖動眉目，心多所期，逼惱生<a 
name="0696a14" id="0696a14"></a>熱，心不專一，威儀輕躁，諸根不諦，心亂調<a 
name="0696a15" id="0696a15"></a>動。至他家已，毀犯禁戒，與一女人共獨說法，<a 
name="0696a16" id="0696a16"></a>因緣戲笑，漸現欲<span class="corr" title='[相&gt;想] cf.【麗】'>想</span>。以其利養，得利養已，愛<a 
name="0696a17" id="0696a17"></a>樂貪染耽重，或著常居止住，若違本意啼泣<a 
name="0696a18" id="0696a18"></a>而去。趣於二處濃厚之處及讚歎處，若不濃<a 
name="0696a19" id="0696a19"></a>厚，罵是施主；復相聚集，互相問言：『誰施於眾？<a 
name="0696a20" id="0696a20"></a>眾何所得？為得幾許？汝食幾許？』迦葉！有如是<a 
name="0696a21" id="0696a21"></a>等不相應行，乃至於死。</p><p style="text-indent: 0em; margin-left: 0em"><span class="linehead"></span>「迦葉！是等復有不相<a 
name="0696a22" id="0696a22"></a>應行，謂謗正法。迦葉！當知，應當於是惡比丘<a 
name="0696a23" id="0696a23"></a>所生於悲心。何以故？是等當獲大苦報故。」</p><p style="text-indent: 0em; margin-left: 0em"><span class="linehead"></span>爾<a 
name="0696a24" id="0696a24"></a>時世尊，欲重宣此義，而說頌曰：</p><a 
name="0696a25" id="0696a25"></a><p><span class="lg">「凡夫王給使，　　為欲活命故，<a 
name="0696a26" id="0696a26"></a><br>　遊歷於諸家，　　王作如是令。<a 
name="0696a27" id="0696a27"></a><br>　彼聞&#x52C5;令已，　　莫瞋謫罰我。<a 
name="0696a28" id="0696a28"></a><br>　愚凡以此勢，　　常用自活命。<a 
name="0696a29" id="0696a29"></a><br>　何況佛最勝，　　於百千億劫，<a 
name="0696b01" id="0696b01"></a><br>　布施於手足，　　多造眾苦行。<a 
name="0696b02" id="0696b02"></a><br>　此非我法王，　　令住是謫罰，<a 
name="0696b03" id="0696b03"></a><br>　亦無有問者，　　為當作不作。<a 
name="0696b04" id="0696b04"></a><br>　在家施比丘，　　上妙美飲食，<a 
name="0696b05" id="0696b05"></a><br>　衣服中妙者，　　一切恭敬與。<a 
name="0696b06" id="0696b06"></a><br>　自己不服食，　　又不與子息，<a 
name="0696b07" id="0696b07"></a><br>　聚集上妙色，　　以施持戒者。<a 
name="0696b08" id="0696b08"></a><br>　不相應行者，　　食已速捨去，<a 
name="0696b09" id="0696b09"></a><br>　共集於一處，　　相問樂食不？<a 
name="0696b10" id="0696b10"></a><br>　說王及賊事，　　又說關邏事，<a 
name="0696b11" id="0696b11"></a><br>　亦說飲食事，　　云何佛聚集？<a 
name="0696b12" id="0696b12"></a><br>　或說日月蝕，　　問王去來事，<a 
name="0696b13" id="0696b13"></a><br>　彼當得於勝，　　亦說當盡滅。<a 
name="0696b14" id="0696b14"></a><br>　是不相應語，　　數數恒演說。<a 
name="0696b15" id="0696b15"></a><br>　此是<span class="corr" title='[羊&gt;半] cf.【麗】'>半</span>應缺<span class="note">(諸藏皆少一句)</span>。<a 
name="0696b16" id="0696b16"></a><br>　速往於彼家，　　是多富有處，<a 
name="0696b17" id="0696b17"></a><br>　是家極慳&#x608B;，　　不得上美食。<a 
name="0696b18" id="0696b18"></a><br>　生如是覺想，　　百種思慮已，<a 
name="0696b19" id="0696b19"></a><br>　惡行不知者，　　猶驢負重擔。<a 
name="0696b20" id="0696b20"></a><br>　於是夜夢中，　　見本所憶事，<a 
name="0696b21" id="0696b21"></a><br>　寤已相向說，　　種種而解釋。<a 
name="0696b22" id="0696b22"></a><br>　無憂大喜笑，　　汝當得安樂，<a 
name="0696b23" id="0696b23"></a><br>　速往成此事，　　勿遲後致悔。<a 
name="0696b24" id="0696b24"></a><br>　往詣村城邑，　　如是不正行，<a 
name="0696b25" id="0696b25"></a><br>　邪視動眉目，　　猶若如獼猴。<a 
name="0696b26" id="0696b26"></a><br>　是入城邑已，　　為女人說法，<a 
name="0696b27" id="0696b27"></a><br>　棄捨於佛經，　　及與解脫戒。<a 
name="0696b28" id="0696b28"></a><br>　既至是處已，　　云何設&#x9E81;惡？<a 
name="0696b29" id="0696b29"></a><br>　毀罵是施主，　　及所知識者。<a 
name="0696c01" id="0696c01"></a><br>　復共相聚集，　　更互共相問：<a 
name="0696c02" id="0696c02"></a><br>『汝得何等食？　　所得食妙不？』<a 
name="0696c03" id="0696c03"></a><br>　比說如是事，　　經於百千歲，<a 
name="0696c04" id="0696c04"></a><br>　如是所思覺，　　以是為自活。<a 
name="0696c05" id="0696c05"></a><br>　是起於諍訟，　　聚酒及香花，<a 
name="0696c06" id="0696c06"></a><br>　當以此為藥，　　則便少病痛。<a 
name="0696c07" id="0696c07"></a><br>　佛當奈是何，　　縱令有百佛，<a 
name="0696c08" id="0696c08"></a><br>　是捨所修行，　　習近在家法。<a 
name="0696c09" id="0696c09"></a><br>　我見及常見，　　起見已愛著，<a 
name="0696c10" id="0696c10"></a><br>　彼當修是行，　　以致至惡道。<a 
name="0696c11" id="0696c11"></a><br>　斯當受呰苦，　　諸謗正法者，<a 
name="0696c12" id="0696c12"></a><br>　凡夫少覺知，　　修集在家行。<a 
name="0696c13" id="0696c13"></a><br>　諸是釋師子，　　實行諸聲聞，<a 
name="0696c14" id="0696c14"></a><br>　不以活命故，　　而毀犯禁戒。<a 
name="0696c15" id="0696c15"></a><br>　智者不貪食，　　起於動搖想，<a 
name="0696c16" id="0696c16"></a><br>　於食修不淨，　　定坐報施恩。<a 
name="0696c17" id="0696c17"></a><br>　斷諸欲漏結，　　修集於諸想，<a 
name="0696c18" id="0696c18"></a><br>　彼修行方便，　　從佛法出家。<a 
name="0696c19" id="0696c19"></a><br>　知於無諍法，　　諸所說空法，<a 
name="0696c20" id="0696c20"></a><br>　數數而修集，　　中不得<span class="corr" title='[賢&gt;堅] cf.【麗】'>堅</span>實。<a 
name="0696c21" id="0696c21"></a><br>　勇健智慧人，　　知於空道者，<a 
name="0696c22" id="0696c22"></a><br>　魔及眾怖畏，　　是報信施恩。<a 
name="0696c23" id="0696c23"></a><br>　此終無有愛，　　亦不毀敗空，<a 
name="0696c24" id="0696c24"></a><br>　是勇健佛子，　　二足中福田。<a 
name="0696c25" id="0696c25"></a><br>　正法不久住，　　多有惡人故，<a 
name="0696c26" id="0696c26"></a><br>　柔軟比丘少，　　不放逸利者。<a 
name="0696c27" id="0696c27"></a><br>　智者作是慮：　　『不久速至死，<a 
name="0696c28" id="0696c28"></a><br>　我夜當云何？　　晝亦如是盡。<a 
name="0696c29" id="0696c29"></a><br>　世更無救護，　　唯除二足尊，<a 
name="0697a01" id="0697a01"></a><br>　諸學及無學，　　皆悉當滅度。』<a 
name="0697a02" id="0697a02"></a><br>　此不知如是，　　隨宜所說法，<a 
name="0697a03" id="0697a03"></a><br>　欺不恭敬佛，　　及無上正法。<a 
name="0697a04" id="0697a04"></a><br>　正法欲毀滅，　　應當勤精進，<a 
name="0697a05" id="0697a05"></a><br>　未久當得聞，　　乃至於少許。」</span></p><a 
name="0697a06" id="0697a06"></a><p><span class="juanname">大方廣三戒經卷中</span></p>
<hr>【經文資訊】大正藏第 11 冊 No. 0311 大方廣三戒經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，西蓮淨苑提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1451.html?index=T11n0311" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T11n0311_002 by HTTrack Website Copier/3.x [XR&CO'2014], Tue, 07 Jun 2016 06:46:53 GMT -->
</html>
