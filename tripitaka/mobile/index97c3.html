<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T32n1668_010 by HTTrack Website Copier/3.x [XR&CO'2014], Tue, 07 Jun 2016 06:53:40 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=124286937&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT32n1668&amp;utmp=%2Fmobile%2Findex.php%3Findex%3DT32n1668_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexf09d.html?index=T32n1668_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第32冊<br/>No.1668 釋摩訶衍論 (10卷)<br/>【龍樹菩薩造  姚秦 筏提摩多譯】<br/>第 10 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T32">
<div class="root" id="1668" sutra_name="釋摩訶衍論" sutra_juan="[卷10]">　
<a 
name="0664b01" id="0664b01"></a><a 
name="0664b02" id="0664b02"></a><p><span class="juanname">釋摩訶衍論卷第十</span></p><a 
name="0664b03" id="0664b03"></a><a 
name="0664b04" id="0664b04"></a><p style="margin-left: 4em"><span class="byline">龍樹菩薩造</span></p><a 
name="0664b05" id="0664b05"></a><p style="margin-left: 4em"><span class="byline">姚秦三藏筏提摩多奉　詔譯</span></p><a 
name="0664b06" id="0664b06"></a><p style="text-indent: 0em; margin-left: 0em"><span class="linehead"></span>已說讚歎三昧功德門。次說兩輪具闕益損<a 
name="0664b07" id="0664b07"></a>門。</p><a 
name="0664b08" id="0664b08"></a><p style="text-indent: 0em; margin-left: 0em"><span class="linehead"></span>本曰。復次若人唯修於止。則心沈沒。或起<a 
name="0664b09" id="0664b09"></a>懈怠不樂眾善。遠離大悲。是故修觀。修<a 
name="0664b10" id="0664b10"></a>習觀者。當觀一切世間有為之法。無得久<a 
name="0664b11" id="0664b11"></a>停須臾變壞一切心行念念生滅以是故<a 
name="0664b12" id="0664b12"></a>苦。應觀過去所念諸法恍惚如夢。應觀<a 
name="0664b13" id="0664b13"></a>現在所念諸法猶如電光。應觀未來所念諸<a 
name="0664b14" id="0664b14"></a>法猶如浮雲忽爾而起。應觀世間一切有身<a 
name="0664b15" id="0664b15"></a>悉皆不淨種種穢污無一可樂。如是當念。<a 
name="0664b16" id="0664b16"></a>一切眾生從無始世來。皆因無明所熏習<a 
name="0664b17" id="0664b17"></a>故。令心生滅。已受一切身心大苦。現在即<a 
name="0664b18" id="0664b18"></a>有無量逼迫。未來所苦亦無分齊。難捨難<a 
name="0664b19" id="0664b19"></a>離而不覺知。眾生如是甚為可愍。作此思<a 
name="0664b20" id="0664b20"></a>惟。即應勇猛立大誓願。願令我心離分別<a 
name="0664b21" id="0664b21"></a>故。遍於十方修行一切諸善功德。盡其未<a 
name="0664b22" id="0664b22"></a>來以無量方便。救拔一切苦惱眾生。令得<a 
name="0664b23" id="0664b23"></a>涅盤第一義樂。以起如是願故。於一切<a 
name="0664b24" id="0664b24"></a>時一切處所有眾善隨己堪能不捨修學心<a 
name="0664b25" id="0664b25"></a>無懈怠。唯除坐時專念於止。若餘一切悉<a 
name="0664b26" id="0664b26"></a>當觀察應作不應作。若行若住若臥若起。皆<a 
name="0664b27" id="0664b27"></a>應止觀俱行。所謂雖念諸法自性不生。而<a 
name="0664b28" id="0664b28"></a>復即念因緣和合善惡之業苦樂等報不失<a 
name="0664b29" id="0664b29"></a>不壞。雖念因緣善惡業報。而亦即念性不<a 
name="0664c01" id="0664c01"></a>可得。若修止者。對治凡夫住著世間。能捨<a 
name="0664c02" id="0664c02"></a>二乘怯弱之見。若修觀者。對治二乘不起<a 
name="0664c03" id="0664c03"></a>大悲狹劣心過。遠離凡夫不修善根。以此<a 
name="0664c04" id="0664c04"></a>義故。是止觀二門共相助成。不相捨離。若<a 
name="0664c05" id="0664c05"></a>止觀不具。則無能入菩提之道。</p><a 
name="0664c06" id="0664c06"></a><p style="text-indent: 0em; margin-left: 0em"><span class="linehead"></span>論曰。就此文中即有六門。云何為六。一者<a 
name="0664c07" id="0664c07"></a>示問觀止輪失門。二者顯示修行觀輪門。三<a 
name="0664c08" id="0664c08"></a>者緣眾生界立願門。四者兩輪俱轉不離門。<a 
name="0664c09" id="0664c09"></a>五者顯示兩輪所治門。六者總結兩輪俱轉<a 
name="0664c10" id="0664c10"></a>門。是名為六。就第一門中即有四過失。<a 
name="0664c11" id="0664c11"></a>云何為四。一者沈淪過失。其心昧略不能<a 
name="0664c12" id="0664c12"></a>覺了。如入&#x56A4;鍵訶尸闇室中故。如本復次<a 
name="0664c13" id="0664c13"></a>若人唯修於止則心沈沒故。二者不勤過失。<a 
name="0664c14" id="0664c14"></a>其心懈怠不能精進。如阿那毘提人故。如<a 
name="0664c15" id="0664c15"></a>本或起懈怠故。三者背善過失。其心專一<a 
name="0664c16" id="0664c16"></a>不能分別應作不應作。如婆多訶彌尸人<a 
name="0664c17" id="0664c17"></a>故。如本不樂眾善故。四者離悲過失。其心<a 
name="0664c18" id="0664c18"></a>安寂不能發起大慈悲心。如壞根人所自<a 
name="0664c19" id="0664c19"></a>欲中更不增故。如本遠離大悲故。是故修<a 
name="0664c20" id="0664c20"></a>觀者。即是勸俱轉。</p><a 
name="0664c21" id="0664c21"></a><p style="text-indent: 0em; margin-left: 0em"><span class="linehead"></span>已說示闕觀止輪失門。次說顯示修行觀輪<a 
name="0664c22" id="0664c22"></a>門。就此門中即有三門。云何為三。一者苦<a 
name="0664c23" id="0664c23"></a>相觀門。二者無常觀門。三者不淨觀門。是名<a 
name="0664c24" id="0664c24"></a>為三。就初苦相觀門中即有二種。云何為<a 
name="0664c25" id="0664c25"></a>二。一者壞苦。二者行苦。言壞苦者。一切有<a 
name="0664c26" id="0664c26"></a>為之清淨法。能壞一切不清淨法。亦一切<a 
name="0664c27" id="0664c27"></a>諸不清淨法。能壞一切清淨法故。復次二種<a 
name="0664c28" id="0664c28"></a>世間互相破壞故。云何為二。一者具足一切<a 
name="0664c29" id="0664c29"></a>世間。二者妄想有為世間。如是二種世間之<a 
name="0665a01" id="0665a01"></a>法。相破壞故。是故說言壞苦而已。若修此<a 
name="0665a02" id="0665a02"></a>觀當得何利。所謂成就一自作一甚深法<a 
name="0665a03" id="0665a03"></a>故。如本修習觀者當觀一切世間有為之<a 
name="0665a04" id="0665a04"></a>法無得久停須臾變壞故。言行苦者。一切<a 
name="0665a05" id="0665a05"></a>心行於念念中常恒遷轉速生速滅。不能<a 
name="0665a06" id="0665a06"></a>從此處至於彼處故。如本一切心行念念<a 
name="0665a07" id="0665a07"></a>生滅以是故苦故。已說苦相觀門。次說無<a 
name="0665a08" id="0665a08"></a>常觀門。就此門中則有三種。云何為三。一<a 
name="0665a09" id="0665a09"></a>者已過無常。過去諸法前有後無。譬如彼夢<a 
name="0665a10" id="0665a10"></a>熟眠時有已乃覺悟時無有故。如本應觀<a 
name="0665a11" id="0665a11"></a>過去所念諸法恍惚如夢故。二者今有無<a 
name="0665a12" id="0665a12"></a>常。現在諸法古無今有。譬如電光即時便滅<a 
name="0665a13" id="0665a13"></a>不能久停故。如本應觀現在所念諸法猶<a 
name="0665a14" id="0665a14"></a>如電光故。三者當有無常。未來諸法無有<a 
name="0665a15" id="0665a15"></a>自性而忽然至。譬如浮雲不知有所而忽<a 
name="0665a16" id="0665a16"></a>然起遍十方故。如本應觀未來所念諸法<a 
name="0665a17" id="0665a17"></a>猶如浮雲忽爾而起故。已說無常觀門。次<a 
name="0665a18" id="0665a18"></a>說不淨觀門。言不淨觀者。緣種種身作<a 
name="0665a19" id="0665a19"></a>不淨解。遠離貪故。如本應觀世間一切有<a 
name="0665a20" id="0665a20"></a>身。皆悉不淨種種穢污。無一可樂故。</p><a 
name="0665a21" id="0665a21"></a><p style="text-indent: 0em; margin-left: 0em"><span class="linehead"></span>已說顯示修行觀輪門。次說緣眾生界立願<a 
name="0665a22" id="0665a22"></a>門。就此門中即有二種。云何為二。一者緣<a 
name="0665a23" id="0665a23"></a>眾生界思惟門。二者建立誓願遍布門。是名<a 
name="0665a24" id="0665a24"></a>為二。言緣眾生界思惟門者。所謂緣三<a 
name="0665a25" id="0665a25"></a>界中無量無邊一切眾生。作如是念。從無<a 
name="0665a26" id="0665a26"></a>始來。根本無明所覆藏故。棄背自本覺清<a 
name="0665a27" id="0665a27"></a>淨佛歸原無日。出無明藏更復時遠。我若<a 
name="0665a28" id="0665a28"></a>不發悲心不攝取者。又之又之唯過劫數。<a 
name="0665a29" id="0665a29"></a>取正覺期實無其齊。發起無邊大悲心故。<a 
name="0665b01" id="0665b01"></a>如本如是當念一切眾生從無始世來皆<a 
name="0665b02" id="0665b02"></a>因無明所熏習故令心生滅已受一切身<a 
name="0665b03" id="0665b03"></a>心大苦現在即有無量逼迫未來所苦亦<a 
name="0665b04" id="0665b04"></a>無分齊難捨難離而不覺知眾生如是甚<a 
name="0665b05" id="0665b05"></a>為可愍故。言建立誓願遍布門者。所謂作<a 
name="0665b06" id="0665b06"></a>如是思惟已訖。則立大誓願。起十方世界<a 
name="0665b07" id="0665b07"></a>之微塵數光明般若。達十方世界之微塵數<a 
name="0665b08" id="0665b08"></a>種種心相。對治十方世界之微塵數一切諸<a 
name="0665b09" id="0665b09"></a>煩惱業障海。圓滿十方世界之微塵數行因<a 
name="0665b10" id="0665b10"></a>海。證得十方世界之微塵數果德。皆悉令無<a 
name="0665b11" id="0665b11"></a>餘故。如本作此思惟即應勇猛立大誓願<a 
name="0665b12" id="0665b12"></a>願令我心離分別故。遍於十方修行一切<a 
name="0665b13" id="0665b13"></a>諸善功德盡其未來以無量方便救拔一<a 
name="0665b14" id="0665b14"></a>切苦惱眾生令得涅盤第一義樂故。已說<a 
name="0665b15" id="0665b15"></a>緣眾生界立願門。次說兩輪俱轉不離門。所<a 
name="0665b16" id="0665b16"></a>謂起如是願已訖。即直修習行因之海故。<a 
name="0665b17" id="0665b17"></a>若起願海不勤修行。不能莊嚴圓滿果故。<a 
name="0665b18" id="0665b18"></a>若為修行當如何耶。謂具兩輪令無偏<a 
name="0665b19" id="0665b19"></a>故。具兩輪相何契經中分明顯示。謂文殊師<a 
name="0665b20" id="0665b20"></a>利發起十萬一千種甚深廣大圓滿陀羅尼開<a 
name="0665b21" id="0665b21"></a>問問大覺尊益大眾海契經。彼契經中如何<a 
name="0665b22" id="0665b22"></a>說耶。所謂彼契經中作如是說。爾時文殊<a 
name="0665b23" id="0665b23"></a>師利即白佛言。世尊云何名為止觀俱行不<a 
name="0665b24" id="0665b24"></a>相離門。我及一切無量無邊大眾之海。皆悉<a 
name="0665b25" id="0665b25"></a>入於不知不覺無明之海。不能通達不能<a 
name="0665b26" id="0665b26"></a>出離。如宜世尊為欲我等諸迷子女分明顯<a 
name="0665b27" id="0665b27"></a>示。爾時世尊即告文殊師利言。諦聽諦聽善<a 
name="0665b28" id="0665b28"></a>思念之。我當為汝分別解說。於是世尊即<a 
name="0665b29" id="0665b29"></a>說伽陀言。</p><a 
name="0665c01" id="0665c01"></a><p>　<span class="lg">譬如闕翼鳥　　及一輪之車<a 
name="0665c02" id="0665c02"></a><br>　一足人同分　　闕眼險之馬<a 
name="0665c03" id="0665c03"></a><br>　無有高遠翔　　隨所應運載<a 
name="0665c04" id="0665c04"></a><br>　其道路遊行　　不墮惡趣坑<a 
name="0665c05" id="0665c05"></a><br>　若具足一輪　　闕一輪行者<a 
name="0665c06" id="0665c06"></a><br>　亦復如是知　　以其實無有<a 
name="0665c07" id="0665c07"></a><br>　法性虛空中　　乘如量智翔<a 
name="0665c08" id="0665c08"></a><br>　入於法藏海　　運載義理寶<a 
name="0665c09" id="0665c09"></a><br>　真如平道中　　周遍通遊行<a 
name="0665c10" id="0665c10"></a><br>　一切魔外道　　邪見深坑中<a 
name="0665c11" id="0665c11"></a><br>　不倒墮坑故　　是故諸行者<a 
name="0665c12" id="0665c12"></a><br>　兩輪具足轉　　終不可捨離<a 
name="0665c13" id="0665c13"></a><br>　若有修行者　　不具此兩輪<a 
name="0665c14" id="0665c14"></a><br>　終不能通達　　無上大覺地</span></p><a 
name="0665c15" id="0665c15"></a><p style="text-indent: 0em; margin-left: 0em"><span class="linehead"></span>今此經文為明何義。謂為顯示修習三昧<a 
name="0665c16" id="0665c16"></a>達寂靜境。修習智慧照散動境。在寂靜中<a 
name="0665c17" id="0665c17"></a>常不捨動。在散亂中常不捨寂。而不相<a 
name="0665c18" id="0665c18"></a>捨離俱行俱轉故。復次為欲顯示修習三<a 
name="0665c19" id="0665c19"></a>昧達空無境。修習智慧照在有境。在空不<a 
name="0665c20" id="0665c20"></a>著有。在有不染無。有無雙照無有偏邊。<a 
name="0665c21" id="0665c21"></a>而不相捨離俱行俱轉故。復次為欲顯示<a 
name="0665c22" id="0665c22"></a>修習三昧達平等理。修習智慧照差別事。<a 
name="0665c23" id="0665c23"></a>理事雙達無有偏邊。而不相捨離俱行俱<a 
name="0665c24" id="0665c24"></a>轉故。復次為欲顯示止當待觀方得建<a 
name="0665c25" id="0665c25"></a>立非自性止。觀當待止方得建立非自性<a 
name="0665c26" id="0665c26"></a>觀。亦無有止亦無觀故。復次為欲顯示止<a 
name="0665c27" id="0665c27"></a>則是觀觀則是止。止觀一體無差別。故如其<a 
name="0665c28" id="0665c28"></a>次第應審思擇。如本以起如是願故。於<a 
name="0665c29" id="0665c29"></a>一切時於一切處所有眾善隨己堪能不<a 
name="0666a01" id="0666a01"></a>捨修學。心無懈怠。唯除坐時專念於止。<a 
name="0666a02" id="0666a02"></a>若餘一切悉當觀察應作不應作。若行若住<a 
name="0666a03" id="0666a03"></a>若臥若起。皆應止觀俱行。所謂雖念諸法<a 
name="0666a04" id="0666a04"></a>自性不生而復即念因緣和合善惡之業。苦<a 
name="0666a05" id="0666a05"></a>樂等報不失不壞。雖念因緣善惡業報而<a 
name="0666a06" id="0666a06"></a>亦即念性不可得故。已說兩輪俱轉不離<a 
name="0666a07" id="0666a07"></a>門。次說顯示兩輪所治門。若有行者修習<a 
name="0666a08" id="0666a08"></a>止輪。當為對治何過失耶。謂為對治凡夫<a 
name="0666a09" id="0666a09"></a>眾生著有過失。二乘眾生樂空過失俱絕離<a 
name="0666a10" id="0666a10"></a>故。如本若修止者對治凡夫住著世間能<a 
name="0666a11" id="0666a11"></a>捨二乘怯弱之見故。若有行者修習觀輪。<a 
name="0666a12" id="0666a12"></a>當為對治何過失耶。謂為對治二乘眾生<a 
name="0666a13" id="0666a13"></a>遠離大悲。不救眾苦下劣過失。凡夫眾<a 
name="0666a14" id="0666a14"></a>生常恒懈怠。不能精進不修善品。樂惡過<a 
name="0666a15" id="0666a15"></a>失俱出離故。如本若修觀者對治二乘不<a 
name="0666a16" id="0666a16"></a>起大悲狹劣心過遠離凡夫不修善根故。<a 
name="0666a17" id="0666a17"></a>已說顯示兩輪所治門。次說總結兩輪俱轉<a 
name="0666a18" id="0666a18"></a>門。所謂總結如上所說輪闕行者大過失故。<a 
name="0666a19" id="0666a19"></a>如本以此義故是止觀門共相助成不相<a 
name="0666a20" id="0666a20"></a>捨離若止觀不具則無能入菩提之道故。</p><a 
name="0666a21" id="0666a21"></a><p style="text-indent: 0em; margin-left: 0em"><span class="linehead"></span>已說兩輪具闕益損門。次說勸劣向勝不退<a 
name="0666a22" id="0666a22"></a>門。</p><a 
name="0666a23" id="0666a23"></a><p style="text-indent: 0em; margin-left: 0em"><span class="linehead"></span>本曰。復次眾生初學是法。欲求正信其<a 
name="0666a24" id="0666a24"></a>心怯弱。以住於此娑婆世界。自畏不能常<a 
name="0666a25" id="0666a25"></a>值諸佛親承供養。懼謂信心難可成就。意<a 
name="0666a26" id="0666a26"></a>欲退者。當知如來有勝方便攝護信心。謂<a 
name="0666a27" id="0666a27"></a>以專意念佛因緣。隨願得生他方佛土。常<a 
name="0666a28" id="0666a28"></a>見於佛永離惡道。如修多羅說。若人專念<a 
name="0666a29" id="0666a29"></a>西方極樂世界阿彌陀佛。所修善根迴向願<a 
name="0666b01" id="0666b01"></a>求生彼世界。即得往生常見佛故終無有<a 
name="0666b02" id="0666b02"></a>退。若觀彼佛真如法身常勤修習。畢竟得<a 
name="0666b03" id="0666b03"></a>生住正定故。</p><a 
name="0666b04" id="0666b04"></a><p style="text-indent: 0em; margin-left: 0em"><span class="linehead"></span>論曰。就此文中即有七門。云何為七。一者<a 
name="0666b05" id="0666b05"></a>顯示趣向假人門。二者歸依所學教法門。三<a 
name="0666b06" id="0666b06"></a>者厭惡處所退信門。四者如來方便殊勝門。<a 
name="0666b07" id="0666b07"></a>五者承力得勝妙處門。六者得善處定不退<a 
name="0666b08" id="0666b08"></a>門。七者引經證自所說門。是名為七。言顯<a 
name="0666b09" id="0666b09"></a>示趣向假人門者。所謂顯示得十信位前<a 
name="0666b10" id="0666b10"></a>四種心。更不勝進下品眾生故。如本復次<a 
name="0666b11" id="0666b11"></a>眾生故。言歸依所學教法門者。彼十信位下<a 
name="0666b12" id="0666b12"></a>品眾生。歸依甚深無極大乘初學習故。所<a 
name="0666b13" id="0666b13"></a>謂一切諸佛所師。三世不動四相不遷。自<a 
name="0666b14" id="0666b14"></a>然常住地前地上大道路故。如本初學是法<a 
name="0666b15" id="0666b15"></a>故。言厭惡處所退信門者。彼十信位下品眾<a 
name="0666b16" id="0666b16"></a>生。雖親聽受甚深法門。而其心根極下劣<a 
name="0666b17" id="0666b17"></a>故。怖二大事不能勝進。為欲退故。云何<a 
name="0666b18" id="0666b18"></a>為二。一者國土。二者勝緣。言國土者。即此<a 
name="0666b19" id="0666b19"></a>娑婆世界。處所&#x9E81;惡眾生濁亂。發起淨心<a 
name="0666b20" id="0666b20"></a>為勤修行。甚極切難故。所以者何。於彼心<a 
name="0666b21" id="0666b21"></a>中違逆境界。於一切時於一切處常恒現<a 
name="0666b22" id="0666b22"></a>前。進心面中不捨離故。言勝緣者。於此<a 
name="0666b23" id="0666b23"></a>世界依正濁亂。一切諸佛出世極&#x5C20;。無量<a 
name="0666b24" id="0666b24"></a>菩薩赴感時節極遠。諸佛菩薩出現於世。<a 
name="0666b25" id="0666b25"></a>隨順情心之鏡淨不淨故。以此義故彼修<a 
name="0666b26" id="0666b26"></a>行者不值勝緣。極怖畏故發退意耳。如本<a 
name="0666b27" id="0666b27"></a>欲求正信其心怯弱以住於此娑婆世界<a 
name="0666b28" id="0666b28"></a>自畏不能常值諸佛親承供養懼謂信心<a 
name="0666b29" id="0666b29"></a>難可成就意欲退者故。言如來方便殊勝<a 
name="0666c01" id="0666c01"></a>門者。謂諸佛如來有不可思議之甚深極<a 
name="0666c02" id="0666c02"></a>妙大方便故。能善攝護彼人信心。轉勝進<a 
name="0666c03" id="0666c03"></a>故。云何名為勝妙方便。所謂專念如來方<a 
name="0666c04" id="0666c04"></a>便。云何專念。謂專注意憶念他方淨土種種<a 
name="0666c05" id="0666c05"></a>依正。其念相續令不絕故。如本當知如來<a 
name="0666c06" id="0666c06"></a>有勝方便攝護信心謂以專意念佛因緣<a 
name="0666c07" id="0666c07"></a>故。言承力得勝妙處門者。以諸如來不可<a 
name="0666c08" id="0666c08"></a>思議方便力故。隨自所願即得往生妙樂<a 
name="0666c09" id="0666c09"></a>土故。如本隨願得生他方淨土故。言得<a 
name="0666c10" id="0666c10"></a>善處定不退門者。生彼土已。眼見如來具<a 
name="0666c11" id="0666c11"></a>相好像。耳聞聖者說深妙音。永離惡名。<a 
name="0666c12" id="0666c12"></a>從定不動心海澄淨身體明白。依妙正清故。<a 
name="0666c13" id="0666c13"></a>如本常見於佛永離惡道故。言引經證自<a 
name="0666c14" id="0666c14"></a>所說門者。所謂該攝說相屬當經本之辭。<a 
name="0666c15" id="0666c15"></a>贊自所說解釋文故。所引經文說相明故。不<a 
name="0666c16" id="0666c16"></a>須重釋。如本如修多羅說若人專念西方<a 
name="0666c17" id="0666c17"></a>極樂世界阿彌陀佛所修善根迴向願求生<a 
name="0666c18" id="0666c18"></a>彼世界即得往生常見佛故。終無有退若<a 
name="0666c19" id="0666c19"></a>觀彼佛真如法身常勤修習畢竟得生住正<a 
name="0666c20" id="0666c20"></a>定故故。</p><a 
name="0666c21" id="0666c21"></a><p style="text-indent: 0em; margin-left: 0em"><span class="linehead"></span>已說修行信心分次說勸修利益分。</p><a 
name="0666c22" id="0666c22"></a><p style="text-indent: 0em; margin-left: 0em"><span class="linehead"></span>本曰。如是摩訶衍諸佛祕藏。我已總說。若<a 
name="0666c23" id="0666c23"></a>有眾生欲於如來甚深境界得生正信<a 
name="0666c24" id="0666c24"></a>遠離誹謗入大乘道。當持此論思量修習。<a 
name="0666c25" id="0666c25"></a>究竟能至無上之道。若人聞是法已不生<a 
name="0666c26" id="0666c26"></a>怯弱。當知是人定紹佛種。必為諸佛之<a 
name="0666c27" id="0666c27"></a>所授記。假使有人能化三千大千世界滿<a 
name="0666c28" id="0666c28"></a>中眾生令行十善。不如有人於一食頃<a 
name="0666c29" id="0666c29"></a>正思此法。過前功德不可為喻。復次若人<a 
name="0667a01" id="0667a01"></a>受持此論。觀察修行若一日一夜。所有功德<a 
name="0667a02" id="0667a02"></a>無量無邊不可得說。假令十方一切諸佛。<a 
name="0667a03" id="0667a03"></a>各於無量無邊阿僧祇劫。歎其功德亦不<a 
name="0667a04" id="0667a04"></a>能盡何以故。謂法性功德無有盡故。此人<a 
name="0667a05" id="0667a05"></a>功德亦復如是無有邊際。其有眾生於此<a 
name="0667a06" id="0667a06"></a>論中。毀謗不信所獲罪報。經無量劫受大<a 
name="0667a07" id="0667a07"></a>苦惱。是故眾生但應仰信不應誹謗。以深<a 
name="0667a08" id="0667a08"></a>自害亦害他人。斷絕一切三寶之種。以一<a 
name="0667a09" id="0667a09"></a>切如來皆依此法得涅槃故。一切菩薩因<a 
name="0667a10" id="0667a10"></a>之修行入佛智故。當知過去菩薩已依此<a 
name="0667a11" id="0667a11"></a>法得成淨信。現在菩薩今依此法得成淨<a 
name="0667a12" id="0667a12"></a>信。未來菩薩當依此法得成淨信。是故眾<a 
name="0667a13" id="0667a13"></a>生應勤修學。</p><a 
name="0667a14" id="0667a14"></a><p style="text-indent: 0em; margin-left: 0em"><span class="linehead"></span>論曰。就此文中即有八門。云何為八。一者<a 
name="0667a15" id="0667a15"></a>舉前所說總結門。二者舉益勸人令修門。三<a 
name="0667a16" id="0667a16"></a>者顯離疑信功德門。四者比類為對示勝門。<a 
name="0667a17" id="0667a17"></a>五者舉受持功讚揚門。六者舉誹謗過令怖<a 
name="0667a18" id="0667a18"></a>門。七者殊勝廣說離謗門。八者總結修行勸<a 
name="0667a19" id="0667a19"></a>人門。是名為八。言舉前所說總結門者。謂<a 
name="0667a20" id="0667a20"></a>以一總字總結八種摩訶衍故。何故。餘法<a 
name="0667a21" id="0667a21"></a>略不結焉。所謂舉本攝其末故。如本如是<a 
name="0667a22" id="0667a22"></a>摩訶衍諸佛祕藏我已總說故。言舉益勸人<a 
name="0667a23" id="0667a23"></a>令修門者。所謂集成行因之海。而為莊嚴<a 
name="0667a24" id="0667a24"></a>法身之果。受持此論思惟義理。常恒相續<a 
name="0667a25" id="0667a25"></a>不斷絕故。如本若有眾生欲於如來甚深<a 
name="0667a26" id="0667a26"></a>境界得生正信遠離誹謗入大乘道當<a 
name="0667a27" id="0667a27"></a>持此論思量修習究竟能至無上之道故。<a 
name="0667a28" id="0667a28"></a>言顯離疑信功德門者。謂有眾生聞此摩<a 
name="0667a29" id="0667a29"></a>訶衍之甚深極妙廣大法門已。即其心中亦<a 
name="0667b01" id="0667b01"></a>不疑畏亦不怯弱。亦不輕賤亦不誹謗。<a 
name="0667b02" id="0667b02"></a>發決定心發堅固心。發尊重心發愛信心。<a 
name="0667b03" id="0667b03"></a>當知是人實真佛子。不斷法種不斷僧種。<a 
name="0667b04" id="0667b04"></a>不斷佛種常恒相續。轉轉增長盡於未來。<a 
name="0667b05" id="0667b05"></a>亦為諸佛親所授記。亦為一切無量菩薩<a 
name="0667b06" id="0667b06"></a>之所護念故。如本若人聞是法已不生怯<a 
name="0667b07" id="0667b07"></a>弱。當知是人定紹佛種必為諸佛之所授<a 
name="0667b08" id="0667b08"></a>記故。言比類為對示勝門者。謂若有人能<a 
name="0667b09" id="0667b09"></a>善攝化三千大千世界中遍滿眾生。皆悉無<a 
name="0667b10" id="0667b10"></a>餘令行十善。或有眾生於一食頃。於此<a 
name="0667b11" id="0667b11"></a>甚深法觀察思量。若挍量此二人功德。彼<a 
name="0667b12" id="0667b12"></a>第一人所得功德甚極微少。譬如芥子碎作<a 
name="0667b13" id="0667b13"></a>百分一分之量。此第二人所得功德甚極廣<a 
name="0667b14" id="0667b14"></a>大。譬如碎十方世界微塵數量故。如本假<a 
name="0667b15" id="0667b15"></a>使有人能化三千大千世界滿中眾生令<a 
name="0667b16" id="0667b16"></a>行十善不如有人於一食頃正思此法<a 
name="0667b17" id="0667b17"></a>過前功德不可為喻故。言舉受持功讚揚<a 
name="0667b18" id="0667b18"></a>門者。謂若有人受持此論觀察義理。若一<a 
name="0667b19" id="0667b19"></a>日若一夜。中間所得功德無量無邊。不可言<a 
name="0667b20" id="0667b20"></a>說不可思量。若假使十方三世一切諸佛。<a 
name="0667b21" id="0667b21"></a>若十方三世一切諸菩薩。以十方世界微塵<a 
name="0667b22" id="0667b22"></a>數舌。各各皆悉於十方世界微塵數之量不<a 
name="0667b23" id="0667b23"></a>可說劫。讚揚其人所有功德亦不能盡。所<a 
name="0667b24" id="0667b24"></a>以者何。法身真如之功德。等虛空界無邊<a 
name="0667b25" id="0667b25"></a>際故。何況凡夫二乘之人能稱歎之。一日一<a 
name="0667b26" id="0667b26"></a>夜不多中間受持人。尚所得功德不可思議。<a 
name="0667b27" id="0667b27"></a>何況若二日若三日若四日乃至百日中。受<a 
name="0667b28" id="0667b28"></a>持讀誦思惟觀察。不可思議不可思議。不可<a 
name="0667b29" id="0667b29"></a>說中不可說故。如本復次若人受持此論觀<a 
name="0667c01" id="0667c01"></a>察修行若一日若一夜所有功德無量無邊<a 
name="0667c02" id="0667c02"></a>不可得說。假令十方一切諸佛各於無量<a 
name="0667c03" id="0667c03"></a>無邊阿僧祇劫歎其功德亦不能盡。何以<a 
name="0667c04" id="0667c04"></a>故。謂法性功德無有盡故。此人功德亦復<a 
name="0667c05" id="0667c05"></a>如是無有邊際故。言舉誹謗過令怖門者。<a 
name="0667c06" id="0667c06"></a>謂有眾生於此論教生不信心破謗不行。<a 
name="0667c07" id="0667c07"></a>如是眾生所得罪報。於諸不可說不可說劫<a 
name="0667c08" id="0667c08"></a>中。受苦中之重大苦故。如本其有眾生<a 
name="0667c09" id="0667c09"></a>於此論中毀謗不信所獲罪報經無量劫<a 
name="0667c10" id="0667c10"></a>受大苦惱故。是故眾生但應仰信不應誹<a 
name="0667c11" id="0667c11"></a>謗者。即是總結上說決擇。勸請行者。自此<a 
name="0667c12" id="0667c12"></a>已下作其因緣示重過失。謂此法中不信<a 
name="0667c13" id="0667c13"></a>誹謗。失自善根損他功德。斷絕一切三寶<a 
name="0667c14" id="0667c14"></a>之種無續期故。如本以深自害亦害他人<a 
name="0667c15" id="0667c15"></a>斷絕一切三寶之種故。言殊勝廣說離謗<a 
name="0667c16" id="0667c16"></a>門者。謂十方三世諸如來。一切皆悉以摩訶<a 
name="0667c17" id="0667c17"></a>衍。為其根本成正覺故。十方三世無量菩<a 
name="0667c18" id="0667c18"></a>薩。一切皆悉以摩訶衍。為其根本具因海<a 
name="0667c19" id="0667c19"></a>故。如是重深摩訶衍法。若有眾生生不信<a 
name="0667c20" id="0667c20"></a>心諍論誹謗。如是眾生亦名斷伐一切諸<a 
name="0667c21" id="0667c21"></a>佛。亦名斷伐一切菩薩。亦名斷絕自如來<a 
name="0667c22" id="0667c22"></a>藏本覺佛故。如本以一切如來皆依此法<a 
name="0667c23" id="0667c23"></a>得涅盤故。一切菩薩因之修行入佛智故。<a 
name="0667c24" id="0667c24"></a>當知過去菩薩已依此法得成淨信現在<a 
name="0667c25" id="0667c25"></a>菩薩今依此法得成淨信未來菩薩當依<a 
name="0667c26" id="0667c26"></a>此法得成淨信故。是故眾生應勤修學者。<a 
name="0667c27" id="0667c27"></a>即是總結修行勸人門。應審思擇。</p><a 
name="0667c28" id="0667c28"></a><p style="text-indent: 0em; margin-left: 0em"><span class="linehead"></span>已說勸修利益門。次說迴向遍布門。</p><a 
name="0667c29" id="0667c29"></a><p style="text-indent: 0em; margin-left: 0em"><span class="linehead"></span>本曰。</p><p>　<span class="lg">諸佛甚深廣大義　　我今隨分總特說<a 
name="0668a01" id="0668a01"></a><br>　迴此功德如法性　　普利一切眾生界</span></p><a 
name="0668a02" id="0668a02"></a><p style="text-indent: 0em; margin-left: 0em"><span class="linehead"></span>論曰。就此一頌中即有三種門。云何名為<a 
name="0668a03" id="0668a03"></a>三種門耶。一者攝前所說總結門。二者展舒<a 
name="0668a04" id="0668a04"></a>功德令廣門。三者施於眾生普利門。是名為<a 
name="0668a05" id="0668a05"></a>三。就初門中則有二種。云何為二。一者通<a 
name="0668a06" id="0668a06"></a>總攝前所說門。二者顯示能說字相門。如其<a 
name="0668a07" id="0668a07"></a>次第應審觀察。諸佛甚深廣大義者。即是通<a 
name="0668a08" id="0668a08"></a>總攝前所說門。所謂通攝三十三種本數法<a 
name="0668a09" id="0668a09"></a>故。此義云何。言諸佛者。則是不二摩訶衍<a 
name="0668a10" id="0668a10"></a>法。所以者何。此不二法形於彼佛其德勝<a 
name="0668a11" id="0668a11"></a>故。大本花嚴契經中作如是說。其圓圓海<a 
name="0668a12" id="0668a12"></a>得諸佛勝。故其一切佛不能成就圓圓<a 
name="0668a13" id="0668a13"></a>海劣故。若爾何故分流花嚴契經中作如是<a 
name="0668a14" id="0668a14"></a>說。盧舍那佛三種世間為其身心。三種世間<a 
name="0668a15" id="0668a15"></a>攝法無餘。彼佛身心亦復無有所不攝焉。<a 
name="0668a16" id="0668a16"></a>盧舍那佛雖攝三世間。而攝不攝故。是故<a 
name="0668a17" id="0668a17"></a>無過。言甚深者。即是兩重八種摩訶衍之<a 
name="0668a18" id="0668a18"></a>本法。以何義故名為甚深。如是兩重摩訶<a 
name="0668a19" id="0668a19"></a>衍法。能入門望極甚深故。以此義故立甚<a 
name="0668a20" id="0668a20"></a>深稱。應審思擇。言廣大義者。即是兩重能<a 
name="0668a21" id="0668a21"></a>入門法。以何義故名廣大義。如是兩重能<a 
name="0668a22" id="0668a22"></a>入門法。皆悉各各能廣自法。能大自法。能<a 
name="0668a23" id="0668a23"></a>為自法。作名義故。以此義故建立廣大義<a 
name="0668a24" id="0668a24"></a>名字焉。已說通總攝前所說門。次說顯示<a 
name="0668a25" id="0668a25"></a>能說字相門。言我今隨分總持說者。即是顯<a 
name="0668a26" id="0668a26"></a>示能說字相門。謂以總字通持一切種種<a 
name="0668a27" id="0668a27"></a>說故。立義分中摩訶衍者總。即是此焉歟。<a 
name="0668a28" id="0668a28"></a>何故一字通持諸說。為欲顯示摩訶衍論<a 
name="0668a29" id="0668a29"></a>如意論故。已說攝前所說總結門。次說展<a 
name="0668b01" id="0668b01"></a>舒功德令廣門。言迴此功德如法性者。即是<a 
name="0668b02" id="0668b02"></a>展舒功德令廣門。謂自所作之功德迴向三<a 
name="0668b03" id="0668b03"></a>處故。云何為三。一者真如。二者一心法。三<a 
name="0668b04" id="0668b04"></a>者本覺佛性。是名為三。以何義故迴向三<a 
name="0668b05" id="0668b05"></a>處。謂為欲自所作功德令平等故迴向真<a 
name="0668b06" id="0668b06"></a>如。或為欲自所作功德令廣大故迴向一<a 
name="0668b07" id="0668b07"></a>心。或為欲自所作功德令明了故迴向本<a 
name="0668b08" id="0668b08"></a>覺應如是知應如是觀。如是迴向有何利<a 
name="0668b09" id="0668b09"></a>益。謂眾多故。此義云何。譬如用一微塵置<a 
name="0668b10" id="0668b10"></a>大地中。所置微塵與彼大地等無差別。迴<a 
name="0668b11" id="0668b11"></a>向法門亦如是故。又譬如用一注水置大<a 
name="0668b12" id="0668b12"></a>海中。所置水注與彼大海等無差別。迴向<a 
name="0668b13" id="0668b13"></a>法門亦如是故。又譬如破一小有。即便與<a 
name="0668b14" id="0668b14"></a>大虛空等無差別。迴向法門亦如是故。已<a 
name="0668b15" id="0668b15"></a>說展舒功德令廣門。次說施於眾生普利門。<a 
name="0668b16" id="0668b16"></a>言普利一切眾生界者。則是施於眾生普利<a 
name="0668b17" id="0668b17"></a>門。謂舉廣大圓滿功德。周遍利益眾生界故。</p><a 
name="0668b18" id="0668b18"></a><p>　<span class="lg">歡喜大士至心勸　　無量佛子眾海中<a 
name="0668b19" id="0668b19"></a><br>　我已超毛頭三角　　過於生死之四根<a 
name="0668b20" id="0668b20"></a><br>　第一無數粗滿訖　　第二僧祇始入無<a 
name="0668b21" id="0668b21"></a><br>　如宜汝等諸佛子　　以於左右之兩手<a 
name="0668b22" id="0668b22"></a><br>　捧於本釋之明鏡　　臨七識散慮之面<a 
name="0668b23" id="0668b23"></a><br>　見六塵境界之垢　　洗法執人我之咎<a 
name="0668b24" id="0668b24"></a><br>　汝等佛子若如是　　法身應化之三身<a 
name="0668b25" id="0668b25"></a><br>　如舒伊字圓現前　　常樂我淨之四德<a 
name="0668b26" id="0668b26"></a><br>　如入達池具出生　　我從四王自在處<a 
name="0668b27" id="0668b27"></a><br>　下入大海龍宮殿　　隨分窺諸契經海<a 
name="0668b28" id="0668b28"></a><br>　總有一百洛叉數　　如是諸經真實法<a 
name="0668b29" id="0668b29"></a><br>　無量無邊差別義　　摩訶衍論立義中<a 
name="0668c01" id="0668c01"></a><br>　該攝安立具足說　　有善男子善女人<a 
name="0668c02" id="0668c02"></a><br>　若自手捧斯論卷　　名捧百洛叉經者<a 
name="0668c03" id="0668c03"></a><br>　若自口經誦本分　　名誦百洛叉經者<a 
name="0668c04" id="0668c04"></a><br>　此人所得之功德　　十方世界微塵數<a 
name="0668c05" id="0668c05"></a><br>　諸佛及大菩薩眾　　各出微塵數舌相<a 
name="0668c06" id="0668c06"></a><br>　如是微塵數劫中　　不息稱說不能盡<a 
name="0668c07" id="0668c07"></a><br>　何況觀察其義理　　思惟文下之所詮<a 
name="0668c08" id="0668c08"></a><br>　有善男子善女人　　生不信心謗斯論<a 
name="0668c09" id="0668c09"></a><br>　此人所得之罪業　　十方世界微塵數<a 
name="0668c10" id="0668c10"></a><br>　諸佛及大菩薩眾　　各出微塵數舌相<a 
name="0668c11" id="0668c11"></a><br>　如是微塵數劫中　　不息說過不能盡<a 
name="0668c12" id="0668c12"></a><br>　是人往罪滅無所　　一切諸佛不能救<a 
name="0668c13" id="0668c13"></a><br>　是故行者歸本原　　當依斯論應修行<a 
name="0668c14" id="0668c14"></a><br>　實不可生不信心　　誹謗甚深大乘教<a 
name="0668c15" id="0668c15"></a><br>　當願此勸遠流布　　遍於重重不說剎</span></p><a 
name="0668c16" id="0668c16"></a><p><span class="juanname">釋摩訶衍論卷第十</span></p>
<hr>【經文資訊】大正藏第 32 冊 No. 1668 釋摩訶衍論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index932b.html?index=T32n1668" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T32n1668_010 by HTTrack Website Copier/3.x [XR&CO'2014], Tue, 07 Jun 2016 06:53:40 GMT -->
</html>
