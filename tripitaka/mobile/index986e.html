<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T51n2067_002 by HTTrack Website Copier/3.x [XR&CO'2014], Tue, 07 Jun 2016 07:00:26 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=122815023&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT51n2067&amp;utmp=%2Fmobile%2Findex.php%3Findex%3DT51n2067_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index35ba.html?index=T51n2067_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第51冊<br/>No.2067 弘贊法華傳 (10卷)<br/>【唐 惠詳撰】<br/>第 2 卷</p>
	<a href="index0a7b.php?index=T51n2067_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T51">
<div class="root" id="2067" sutra_name="弘贊法華傳" sutra_juan="[卷2]">　
<a 
name="0014b12" id="0014b12"></a><a 
name="0014b13" id="0014b13"></a><a 
name="0014b14" id="0014b14"></a><p><span class="juanname">弘贊法華傳卷第二</span></p><a 
name="0014b15" id="0014b15"></a><a 
name="0014b16" id="0014b16"></a><p style="margin-left: 4em"><span class="byline">藍谷沙門惠詳撰</span></p><a 
name="0014b17" id="0014b17"></a><p style="margin-left: 2em"><span class="headname">翻譯第二</span></p><p style="text-indent: 0em; margin-left: 0em"><span class="linehead"></span>譯經真偽合十四人<span class="note">(真十偽四)</span>譯論二人。</p><a 
name="0014b18" id="0014b18"></a><ul><li>魏外國釋正無畏<span class="note">(法花三昧經六卷亦一本加正字)</span></li><a 
name="0014b19" id="0014b19"></a><li>晉燉煌釋竺法護<span class="note">(正法花經十卷亦別出普門品光世音經)</span></li><a 
name="0014b20" id="0014b20"></a><li>東晉西域釋訶支<span class="note">(普門品經)</span></li><a 
name="0014b21" id="0014b21"></a><li>東晉釋支道根<span class="note">(方等法花經五卷)</span></li><a 
name="0014b22" id="0014b22"></a><li>偽秦天竺釋童壽<span class="note">(妙法蓮花經一部七卷)</span></li><a 
name="0014b23" id="0014b23"></a><li>宋澋州釋智嚴<span class="note">(法花三昧經一卷)</span></li><a 
name="0014b24" id="0014b24"></a><li>宋北涼河西王弟京聲<span class="note">(觀世音經)</span></li><a 
name="0014b25" id="0014b25"></a><li>齊上林寺釋法獻<span class="note">(妙法蓮花經提婆達多品)</span></li><a 
name="0014b26" id="0014b26"></a><li>隋西域釋德志<span class="note">(妙法蓮花經普門品重誦偈)</span></li><a 
name="0014b27" id="0014b27"></a><li>唐西域釋法密<span class="note">(妙法蓮花經藥草喻品加五紙諸&#x546A;並異)</span></li></ul><a 
name="0014b28" id="0014b28"></a><ul><li>齊竟陵王蕭子良<span class="note">(抄妙法蓮花經抄法花藥王經)</span></li><a 
name="0014b29" id="0014b29"></a><li>梁大學博士江泌女<span class="note">(法花經一卷)</span></li></ul><a 
name="0014c01" id="0014c01"></a><p style="text-indent: 0em; margin-left: 2em"><span class="linehead"></span>右二條非正經。</p><a 
name="0014c02" id="0014c02"></a><ul><li>古舊二錄失譯經<span class="note">(法花光瑞菩薩現壽經)</span></li><a 
name="0014c03" id="0014c03"></a><li>隋費長房注偽經<span class="note">(妙法蓮花度量天地經妙法蓮花天地變異經)</span></li></ul><a 
name="0014c04" id="0014c04"></a><p style="text-indent: 0em; margin-left: 2em"><span class="linehead"></span>右二條疑偽。</p><a 
name="0014c05" id="0014c05"></a><ul><li>後魏西域沙門道希<span class="note">(妙法蓮華經論二卷)</span></li><a 
name="0014c06" id="0014c06"></a><li>後魏中天竺沙門寶意<span class="note">(妙法蓮花經論一卷)</span></li></ul><a 
name="0014c07" id="0014c07"></a><p style="text-indent: 0em; margin-left: 2em"><span class="linehead"></span>法花三昧經六卷<span class="note">(一本加正字)</span></p><a 
name="0014c08" id="0014c08"></a><p style="text-indent: 0em; margin-left: 0em"><span class="linehead"></span>右。外國沙門支疆梁接。魏言正無畏。以魏高<a 
name="0014c09" id="0014c09"></a>貴卿公世甘露元年七月。於交州譯。沙門道<a 
name="0014c10" id="0014c10"></a>馨筆受。無別廣傳經目云然。</p><a 
name="0014c11" id="0014c11"></a><p style="text-indent: 0em; margin-left: 2em"><span class="linehead"></span>正法華經十卷</p><a 
name="0014c12" id="0014c12"></a><p style="text-indent: 0em; margin-left: 0em"><span class="linehead"></span>右。沙門竺曇摩羅剎。此云法護。其先月氏人。<a 
name="0014c13" id="0014c13"></a>本姓支氏。世居燉煌郡。年八歲出家。事外國<a 
name="0014c14" id="0014c14"></a>沙門竺高座為師。誦經日萬言。過目即能。天<a 
name="0014c15" id="0014c15"></a>性純懿。操行精苦。篤志好學。萬里尋師。是<a 
name="0014c16" id="0014c16"></a>以。博覽六經。遊心七籍。雖世務毀譽。未&#x751E;介<a 
name="0014c17" id="0014c17"></a>抱。是時晉武之世。寺廟圖像。雖崇京邑而方<a 
name="0014c18" id="0014c18"></a>等深蘊在&#x8471;外。護乃慨然發憤。志弘大道。<a 
name="0014c19" id="0014c19"></a>遂隨師至西域。遊歷諸國。外國異言。三十六<a 
name="0014c20" id="0014c20"></a>種。書亦如之。護皆遍學。貫綜詁訓。音義字<a 
name="0014c21" id="0014c21"></a>體。無不備識。遂大齎梵經。還歸中夏。自燉煌<a 
name="0014c22" id="0014c22"></a>至長安。<span class="gaiji">沿<!--gaiji,沿,1[泳-永+公],2&#x3CC2;,3--></span>路傳譯。寫為晉文。所譯賢劫正法<a 
name="0014c23" id="0014c23"></a>花等。一百六十五部。孜孜所務。唯以弘道為<a 
name="0014c24" id="0014c24"></a>業。終身寫譯。勞不告倦。經法所以廣流中夏<a 
name="0014c25" id="0014c25"></a>者。護之力也。以西晉大康七年八月十日。護<a 
name="0014c26" id="0014c26"></a>手執梵本。口宣出前經二十七品。優婆塞聶<a 
name="0014c27" id="0014c27"></a>承遠。張仕明。張仲改。共筆受。九月二日訖。<a 
name="0014c28" id="0014c28"></a>天竺沙門竺力。龜茲居士帛元信。共參校。元<a 
name="0014c29" id="0014c29"></a>嘉元年二月六日重覆。又元康元年。長安孫<a 
name="0015a01" id="0015a01"></a>伯虎虞世雅等。以四月十五日寫素訖。護後<a 
name="0015a02" id="0015a02"></a>立寺於長安青門外。精勤行道。於是。德化遐<a 
name="0015a03" id="0015a03"></a>市。聲蓋四遠。僧徒數千。咸所宗事。春秋七十<a 
name="0015a04" id="0015a04"></a>有八。與門徒避地。東下至澠池。遘疾而卒。</p><a 
name="0015a05" id="0015a05"></a><p style="text-indent: 0em; margin-left: 2em"><span class="linehead"></span>普門品經　　光世音經</p><a 
name="0015a06" id="0015a06"></a><p style="text-indent: 0em; margin-left: 0em"><span class="linehead"></span>右二經。亦沙門法護別出。</p><a 
name="0015a07" id="0015a07"></a><p style="text-indent: 0em; margin-left: 2em"><span class="linehead"></span>普門品經</p><a 
name="0015a08" id="0015a08"></a><p style="text-indent: 0em; margin-left: 0em"><span class="linehead"></span>右。東晉西域沙門祇多蜜。晉言訶支譯。與法<a 
name="0015a09" id="0015a09"></a>護譯者。大同小異。</p><a 
name="0015a10" id="0015a10"></a><p style="text-indent: 0em; margin-left: 2em"><span class="linehead"></span>方等法花經五卷</p><a 
name="0015a11" id="0015a11"></a><p style="text-indent: 0em; margin-left: 0em"><span class="linehead"></span>右。沙門支道根。東晉成帝咸康元年譯出。</p><a 
name="0015a12" id="0015a12"></a><p style="text-indent: 0em; margin-left: 2em"><span class="linehead"></span>妙法蓮花經一部七卷</p><a 
name="0015a13" id="0015a13"></a><p style="text-indent: 0em; margin-left: 0em"><span class="linehead"></span>右。沙門鳩摩羅什。此云童壽。天竺人也。家世<a 
name="0015a14" id="0015a14"></a>國相。什祖父達多。名重於國。父鳩摩炎。有懿<a 
name="0015a15" id="0015a15"></a>節。避相位出家東度&#x8471;嶺。龜茲王聞其棄榮。<a 
name="0015a16" id="0015a16"></a>甚敬慕之。自出郊迎。請為國師。王妹年始二<a 
name="0015a17" id="0015a17"></a>十。才悟明敏。且體有赤黶。法生智子。諸國娉<a 
name="0015a18" id="0015a18"></a>之。並不行。及見炎。心欲當之。乃逼以妻焉。<a 
name="0015a19" id="0015a19"></a>既而懷什。什在胎。其母慧解倍常。聞雀梨大<a 
name="0015a20" id="0015a20"></a>寺名德既多。又有得道之僧。即與王族貴女<a 
name="0015a21" id="0015a21"></a>德行諸尼。彌日設供。請齊聽法。什母。忽自<a 
name="0015a22" id="0015a22"></a>通天竺語。難問之辭。必窮淵致。眾咸歎之。有<a 
name="0015a23" id="0015a23"></a>羅漢達麼瞿沙曰。此必懷智子。為說舍利弗<a 
name="0015a24" id="0015a24"></a>在胎之證。及什生之後。復還忘前言。頃之。什<a 
name="0015a25" id="0015a25"></a>母。樂欲出家。專精匪懈。學得初果。什年七<a 
name="0015a26" id="0015a26"></a>歲。亦俱出家。從師受經。日誦千偈。偈有三十<a 
name="0015a27" id="0015a27"></a>二字。凡三萬二千言。誦毘曇既過。師授其義。<a 
name="0015a28" id="0015a28"></a>即自通達。於是。遍歷諸師。廣學經教。一聞能<a 
name="0015a29" id="0015a29"></a>受。盡其隅奧。又外道經書。亦悉披覽。後什母<a 
name="0015b01" id="0015b01"></a>謂什曰。方等深教。應大闡真丹。傳之東出。唯<a 
name="0015b02" id="0015b02"></a>爾之力。尋與母別。苻堅建元十三年正月。太<a 
name="0015b03" id="0015b03"></a>史奏云。有星見外&#x5700;分野。當有大德智人。入<a 
name="0015b04" id="0015b04"></a>朝中國。堅曰。朕聞西域有鳩摩羅什。即遣<a 
name="0015b05" id="0015b05"></a>使求之。未致而卒。及後秦姚興弘始三年九<a 
name="0015b06" id="0015b06"></a>月。來儀至此。以其年十二月。與興相見。興待<a 
name="0015b07" id="0015b07"></a>以國師之禮。甚見優寵。悟言相對。即淹留終<a 
name="0015b08" id="0015b08"></a>日。斫微造盡。即窮年忘倦。自大法東被。始<a 
name="0015b09" id="0015b09"></a>於漢明。涉歷魏晉。經論漸多。而支竺所出。多<a 
name="0015b10" id="0015b10"></a>滯文格義。興少崇三寶。銳志講集。什既至<a 
name="0015b11" id="0015b11"></a>止。仍請入西明閣。及逍遙園。譯出眾經。什。<a 
name="0015b12" id="0015b12"></a>既率多諳誦。無不究盡。轉能漢言。音譯流便。<a 
name="0015b13" id="0015b13"></a>既覽舊經。義多紕僻。皆由先度失旨。不與梵<a 
name="0015b14" id="0015b14"></a>本相應。於是。興。使沙門僧<span class="gaiji">[(丰*力)/石]<!--gaiji,,1[(丰*力)/石],2,3--></span>。僧遷。法欽。道<a 
name="0015b15" id="0015b15"></a>流。道恒。道標。僧叡。僧肇等八百餘人。<span class="gaiji">[言*恣]<!--gaiji,,1[言*恣],2,3--></span>受<a 
name="0015b16" id="0015b16"></a>什旨。弘始八年夏。於長安大寺。更集四方義<a 
name="0015b17" id="0015b17"></a>學沙門二千餘人。譯出此經。又惠叡法師喻<a 
name="0015b18" id="0015b18"></a>疑論曰。法花正本。於于填大國。揮光重壤。<a 
name="0015b19" id="0015b19"></a>涌出空中。而得流此。司&#x96B7;校尉左將軍安城<a 
name="0015b20" id="0015b20"></a>侯姚崇。疑韻玄門。宅心世表。注誠斯典。為<a 
name="0015b21" id="0015b21"></a>之傳寫。至今流布。又杯度比丘尼。不測人<a 
name="0015b22" id="0015b22"></a>也。在彭城。聞什在長安。乃歎曰。吾與此子戲<a 
name="0015b23" id="0015b23"></a>別。三百餘年。香然未期。遲有遇於來生耳。<a 
name="0015b24" id="0015b24"></a>什未終少日。覺四大不愈。乃口出三番神<a 
name="0015b25" id="0015b25"></a>&#x546A;。令外國弟子誦之。以自救。未及致力。轉覺<a 
name="0015b26" id="0015b26"></a>危殆。於是。力疾與眾僧告別曰。因法相遇。殊<a 
name="0015b27" id="0015b27"></a>未盡伊心。方復後世。惻愴可言。自以暗昧。謬<a 
name="0015b28" id="0015b28"></a>充傳譯。若所傳無謬者。當使焚身之後。舌不<a 
name="0015b29" id="0015b29"></a>燋爛。以偽秦弘始十一年八月二十日。卒於<a 
name="0015c01" id="0015c01"></a>長安。是歲。晉義熙五年也。即於逍遙園。依外<a 
name="0015c02" id="0015c02"></a>國法。以火焚尸。薪滅形碎。唯舌不灰。</p><a 
name="0015c03" id="0015c03"></a><p style="text-indent: 0em; margin-left: 2em"><span class="linehead"></span>法花三昧經一卷</p><a 
name="0015c04" id="0015c04"></a><p style="text-indent: 0em; margin-left: 0em"><span class="linehead"></span>右。涉法沙門智嚴。西涼州人。弱冠出家。便<a 
name="0015c05" id="0015c05"></a>以精勤著名。衲衣宴坐。蔬食永歲。每欲博事<a 
name="0015c06" id="0015c06"></a>名師。廣求經詰。遂周流西國。進到罽賓。入<a 
name="0015c07" id="0015c07"></a>摩天陀羅精舍。從佛馱先比丘。諮受禪法。漸<a 
name="0015c08" id="0015c08"></a>染三年。功踰十載。佛馱先。見其禪思有緒。特<a 
name="0015c09" id="0015c09"></a>深器異。彼諸道俗。聞而歎曰。秦地乃有求道<a 
name="0015c10" id="0015c10"></a>沙門矣。始不輕秦類。敬接遠人。時有佛馱跋<a 
name="0015c11" id="0015c11"></a>陀比丘。亦是彼國禪匠。嚴乃要請東歸。欲傳<a 
name="0015c12" id="0015c12"></a>法中土。跋陀嘉其懇至。遂共東行。於是。踰<a 
name="0015c13" id="0015c13"></a>越沙險。達于關中。常依隨跋陀。止長安大寺。<a 
name="0015c14" id="0015c14"></a>頃之。跋陀橫為秦僧所擯。嚴亦分散。憩于山<a 
name="0015c15" id="0015c15"></a>東精舍。坐禪誦經。力精修學。義熙十三年。<a 
name="0015c16" id="0015c16"></a>宋武帝。西伐長安。剋楗旋旆。途出山東。時。<a 
name="0015c17" id="0015c17"></a>始興公王恢。從駕遊觀山川。至嚴精舍。見其<a 
name="0015c18" id="0015c18"></a>同止三僧。各坐繩床。禪思湛然。恢至。良久不<a 
name="0015c19" id="0015c19"></a>覺。於是彈指。三人開眼。俄而還閉。不與交<a 
name="0015c20" id="0015c20"></a>言。恢心驚其奇。訪諸耆老。皆云。此三僧。隱<a 
name="0015c21" id="0015c21"></a>居求志。高潔法師也。恢即啟宋武。延請還都。<a 
name="0015c22" id="0015c22"></a>莫肯行者。既屢請慊至。二人推嚴隨行。恢道<a 
name="0015c23" id="0015c23"></a>懷素篤。禮事甚殷。還都。即住始興寺。嚴。性<a 
name="0015c24" id="0015c24"></a>虛靖。志避諠塵。恢。乃為於東郊之際。更起<a 
name="0015c25" id="0015c25"></a>精舍。即枳園寺也。嚴前還於西域所得眾經。<a 
name="0015c26" id="0015c26"></a>未及譯寫。到元嘉四年。乃共沙門寶雲。譯出<a 
name="0015c27" id="0015c27"></a>前經。嚴。清素寡欲。隨受隨施。少而遊方。無<a 
name="0015c28" id="0015c28"></a>所滯著。稟性&#x51B2;退。不自陳敘。故雖多美行。世<a 
name="0015c29" id="0015c29"></a>無得而盡傳。嚴昔未出家時。&#x751E;受五戒。有所<a 
name="0016a01" id="0016a01"></a>虧犯。後入道受具足。常疑不得戒。每以為懼。<a 
name="0016a02" id="0016a02"></a>積年禪觀。而不能自了。遂更汎海。重到天<a 
name="0016a03" id="0016a03"></a>竺。諮諸明達。遇羅漢比丘。具以事問。羅漢不<a 
name="0016a04" id="0016a04"></a>決。乃為嚴入定。往兜率宮。諮啟彌勒。彌勒答<a 
name="0016a05" id="0016a05"></a>云。得戒。嚴大喜躍。於是步歸。行至罽賓。無<a 
name="0016a06" id="0016a06"></a>疾而化。時年七十八。彼國法。凡聖燒身各處。<a 
name="0016a07" id="0016a07"></a>嚴。雖戒操高明。而實行未辯。始移尸。向凡僧<a 
name="0016a08" id="0016a08"></a>墓地。而尸重不起。改向聖墓。即飄然自輕。嚴<a 
name="0016a09" id="0016a09"></a>弟子智羽智遠。故從西來。報此徵瑞。俱還外<a 
name="0016a10" id="0016a10"></a>國。以比推。嚴。信是得道人也。</p><a 
name="0016a11" id="0016a11"></a><p style="text-indent: 0em; margin-left: 2em"><span class="linehead"></span>觀世音經</p><a 
name="0016a12" id="0016a12"></a><p style="text-indent: 0em; margin-left: 0em"><span class="linehead"></span>右。宋孝武世。北涼河西王涅沮渠蒙遜從<a 
name="0016a13" id="0016a13"></a>弟。安陽侯京聲。屬涼運告終。為元魏所滅。京<a 
name="0016a14" id="0016a14"></a>聲。竄<span class="gaiji">[穴/偶]<!--gaiji,,1[穴/偶],2,3--></span>南奔建康。晦志畢身。不交人事。常遊<a 
name="0016a15" id="0016a15"></a>止塔寺。以居士自畢。絕妻拏。淡榮利。縱容<a 
name="0016a16" id="0016a16"></a>法侶。宣布正教。是以。白黑咸加敬焉。譯出<a 
name="0016a17" id="0016a17"></a>前經。</p><a 
name="0016a18" id="0016a18"></a><p style="text-indent: 0em; margin-left: 2em"><span class="linehead"></span>妙法蓮花經提婆達多品</p><a 
name="0016a19" id="0016a19"></a><p style="text-indent: 0em; margin-left: 0em"><span class="linehead"></span>右。沙門法獻。姓徐。西海延水人。先隨舅至梁<a 
name="0016a20" id="0016a20"></a>州。仍出家。至元嘉十六年。方下京師。止定林<a 
name="0016a21" id="0016a21"></a>上寺。傳通經律。志業強捍。善能住極。眾計<a 
name="0016a22" id="0016a22"></a>修葺寺宇。先聞猛公西遊。備矚靈異。乃誓欲<a 
name="0016a23" id="0016a23"></a>忘身往觀聖&#x8FF9;。以宋元微三年。發踵金陵。<a 
name="0016a24" id="0016a24"></a>西遊巴蜀。路出河南。道經苪苪。既到于闐。欲<a 
name="0016a25" id="0016a25"></a>度&#x8471;嶺。棧道斷絕。遂於于闐而返。獲此前品。<a 
name="0016a26" id="0016a26"></a>於是而還。其經途危阻。具諸別記。獻以齊武<a 
name="0016a27" id="0016a27"></a>帝永明年中。遇外國三藏法師達摩摩提。齊<a 
name="0016a28" id="0016a28"></a>云法意。於楊州瓦官寺。譯出獻時為僧主。以<a 
name="0016a29" id="0016a29"></a>建武末年卒。春秋七十有五。</p><a 
name="0016b01" id="0016b01"></a><p style="text-indent: 0em; margin-left: 2em"><span class="linehead"></span>妙法蓮花經普門品重誦偈</p><a 
name="0016b02" id="0016b02"></a><p style="text-indent: 0em; margin-left: 0em"><span class="linehead"></span>右。沙門闍那崛多。隨云德志。北賢豆楗陀羅<a 
name="0016b03" id="0016b03"></a>國人也。隨云香行國焉。崛多。昆季五人。身居<a 
name="0016b04" id="0016b04"></a>最小。宿植德本。早發道心。適在齠齔。便願出<a 
name="0016b05" id="0016b05"></a>家。二親深識其度。不違所請。本國有寺。名曰<a 
name="0016b06" id="0016b06"></a>大林。遂往歸投。因蒙度脫。崛多。自出家後。<a 
name="0016b07" id="0016b07"></a>孝敬專誠。承誨積年。指歸通觀。二十有七。隨<a 
name="0016b08" id="0016b08"></a>師弘法。以周明帝武成年初。屆長安。止草堂<a 
name="0016b09" id="0016b09"></a>寺。師徒遊化。已果來心。更登淨壇。再受具<a 
name="0016b10" id="0016b10"></a>足。會譙王字文險鎮蜀。復請同行。於彼三<a 
name="0016b11" id="0016b11"></a>年。任盆州僧主。在龍淵寺。譯出前偈。沙門<a 
name="0016b12" id="0016b12"></a>圓明筆受。建德隳運。像教不弘。五眾一朝同<a 
name="0016b13" id="0016b13"></a>斯俗眼。武帝禮之。下&#x52C5;追入京輦。重加爵<a 
name="0016b14" id="0016b14"></a>祿。逼從儒服。崛多。秉操鏗然。守死無懼。帝<a 
name="0016b15" id="0016b15"></a>愍其貞高。哀而放歸。路出甘州。北由突厥。<a 
name="0016b16" id="0016b16"></a>乃為突厥所留。至開皇五年。大興善寺沙門<a 
name="0016b17" id="0016b17"></a>曇延等三十餘人。以躬當翻譯。音義乖越。<a 
name="0016b18" id="0016b18"></a>承崛多在北。乃奏&#x52C5;請還。帝依然順許。遣使<a 
name="0016b19" id="0016b19"></a>延訪崛多。西歸已絕。流滯十年。深思明世<a 
name="0016b20" id="0016b20"></a>重遇三寶。忽蒙遠訪。欣願交并。即與使乎。<a 
name="0016b21" id="0016b21"></a>同來入國。于時。文帝巡幸洛陽。於彼奉謁。天<a 
name="0016b22" id="0016b22"></a>子大悅。賜問頻仍。未還京闕。尋&#x52C5;敷譯。與<a 
name="0016b23" id="0016b23"></a>沙門僧休法粲等。更出眾經。隋滕王。遵仰戒<a 
name="0016b24" id="0016b24"></a>範。奉以為師。因事塵染。流擯東越。又在甌<a 
name="0016b25" id="0016b25"></a>閩。道聲載露。身心兩救。為益極多。至開皇二<a 
name="0016b26" id="0016b26"></a>十年。便從物故。春秋七十有八。</p><a 
name="0016b27" id="0016b27"></a><p style="text-indent: 0em; margin-left: 2em"><span class="linehead"></span>妙法蓮華經藥草喻品。加五紙諸&#x546A;並異</p><a 
name="0016b28" id="0016b28"></a><p style="text-indent: 0em; margin-left: 0em"><span class="linehead"></span>右。沙門達摩笈多。隋云法密。南賢豆羅囉國<a 
name="0016b29" id="0016b29"></a>人也。剎帝利種。姓弊邪伽囉。此云虎氏。有弟<a 
name="0016c01" id="0016c01"></a>四人。身居長子。父母留戀。不聽出家。然以篤<a 
name="0016c02" id="0016c02"></a>愛法門。深願離俗。年二十三。往中賢豆。方得<a 
name="0016c03" id="0016c03"></a>落髮。笈多受具足後。仍經三年。就師學問。<a 
name="0016c04" id="0016c04"></a>師之所得。略窺戶牖。於是。歷諸大小乘國。及<a 
name="0016c05" id="0016c05"></a>以僧寺。聞見倍多。後聞支那大國。三寶興盛。<a 
name="0016c06" id="0016c06"></a>同侶一心。屬意來此。既至伊吾。便停一載。值<a 
name="0016c07" id="0016c07"></a>難。避地西南。路純砂磧。水草俱乏。同侶相<a 
name="0016c08" id="0016c08"></a>顧。性命莫投。乃以所齎經論。權置道旁。越山<a 
name="0016c09" id="0016c09"></a>求水。冀以存濟。求既不遂。勞弊轉增。專誦觀<a 
name="0016c10" id="0016c10"></a>世音&#x546A;。夜雨忽降。身心充悅。尋還本途四顧<a 
name="0016c11" id="0016c11"></a>茫然。方道迷失。踟&#x8E70;進退。乃任前行。遂達于<a 
name="0016c12" id="0016c12"></a>爪州。方知曲取北路之道也。笈多。遠慕大國。<a 
name="0016c13" id="0016c13"></a>跋涉積年。初契同徒。或留或歿。獨顧單影屆<a 
name="0016c14" id="0016c14"></a>斯地。勝靜意思之。悲喜交集。尋蒙帝旨。延<a 
name="0016c15" id="0016c15"></a>入京城。處之名寺。供給豐渥。即開皇十年冬<a 
name="0016c16" id="0016c16"></a>十月也。至止未久。華言略悉。又奉別&#x52C5;。令就<a 
name="0016c17" id="0016c17"></a>翻經。住興善寺。執本對譯。允正寔繁。所誦大<a 
name="0016c18" id="0016c18"></a>小乘論。並是深要。至於宣解。大弘微旨。此方<a 
name="0016c19" id="0016c19"></a>舊學。頻遣積疑。煬帝定鼎東都。敬重隆厚。至<a 
name="0016c20" id="0016c20"></a>於佛法。彌增崇樹。乃下&#x52C5;。於洛水南濱上林<a 
name="0016c21" id="0016c21"></a>園內。置翻經館。搜舉翹秀。永鎮傳法。登即下<a 
name="0016c22" id="0016c22"></a>&#x52C5;。徵笈多并諸學士。並預集焉。與沙門彥琮。<a 
name="0016c23" id="0016c23"></a>增翻前品。至武德二年。終于洛汭。</p><a 
name="0016c24" id="0016c24"></a><p style="text-indent: 0em; margin-left: 2em"><span class="linehead"></span>抄妙法蓮花經　　抄法花藥王經</p><a 
name="0016c25" id="0016c25"></a><p style="text-indent: 0em; margin-left: 0em"><span class="linehead"></span>右。南齊司徒竟陵王文宣公蕭子良者。崇仰<a 
name="0016c26" id="0016c26"></a>釋宗。深達至教。注釋經論。抄略詞理。掩邪道<a 
name="0016c27" id="0016c27"></a>而闢正津。弘一乘而揚七眾。世稱筆海。時號<a 
name="0016c28" id="0016c28"></a>智山。或通夢於獨尊。諡天王之嘉稱。或宣授<a 
name="0016c29" id="0016c29"></a>於經唄。傳神度之英規。其德難詳。輒從蓋闕。<a 
name="0017a01" id="0017a01"></a>抄略前經。以備在左右。</p><a 
name="0017a02" id="0017a02"></a><p style="text-indent: 0em; margin-left: 2em"><span class="linehead"></span>法花經一卷</p><a 
name="0017a03" id="0017a03"></a><p style="text-indent: 0em; margin-left: 0em"><span class="linehead"></span>右。梁太學博士江泌女。小而出家。名僧法。年<a 
name="0017a04" id="0017a04"></a>八九歲。有時靜坐閉目。誦出前經。楊州道俗。<a 
name="0017a05" id="0017a05"></a>咸稱神授。費長房云。驗於經論。斯理皎然。是<a 
name="0017a06" id="0017a06"></a>宿習來。非關神授。且據外典。天子有云。生<a 
name="0017a07" id="0017a07"></a>而知者聖。學而知者次。此局談今生。昧於過<a 
name="0017a08" id="0017a08"></a>往耳。若不爾者。何以得辯內外賢聖。淺深過<a 
name="0017a09" id="0017a09"></a>現乎。故。高僧傳云。釋曇諦者。俗姓康氏。其<a 
name="0017a10" id="0017a10"></a>先康居人。漢靈帝時。移附中國。獻帝末亂。<a 
name="0017a11" id="0017a11"></a>移止吳興。諦父<span class="gaiji">[彰-章+用]<!--gaiji,,1[彰-章+用],2,3--></span>。&#x751E;為冀州別駕。母黃氏。晝<a 
name="0017a12" id="0017a12"></a>眠。夢見一僧呼黃為母。寄一麈尾并鐵鏤書<a 
name="0017a13" id="0017a13"></a>鎮。黃既眠覺。見二物具存。私密異之。因而懷<a 
name="0017a14" id="0017a14"></a>孕生諦。諦年五歲。母以麈尾等弄示之。諦<a 
name="0017a15" id="0017a15"></a>曰。秦王所餉。母曰。汝置何處。答曰。不憶。至<a 
name="0017a16" id="0017a16"></a>年十歲出家。學不從師。悟自天發。此即其事<a 
name="0017a17" id="0017a17"></a>矣。後隨父。之&#x71D3;鄧。遇見關中僧<span class="gaiji">[(丰*力)/石]<!--gaiji,,1[(丰*力)/石],2,3--></span>道人。忽<a 
name="0017a18" id="0017a18"></a>然喚<span class="gaiji">[(丰*力)/石]<!--gaiji,,1[(丰*力)/石],2,3--></span>。<span class="gaiji">[(丰*力)/石]<!--gaiji,,1[(丰*力)/石],2,3--></span>曰。童子何以呼宿士名。諦曰。阿上<a 
name="0017a19" id="0017a19"></a>本是諦沙彌。會為眾僧採菜。被野&#x732A;所傷。不<a 
name="0017a20" id="0017a20"></a>覺失聲耳。今何忘耶。然。僧<span class="gaiji">[(丰*力)/石]<!--gaiji,,1[(丰*力)/石],2,3--></span>經為弘覺法師<a 
name="0017a21" id="0017a21"></a>弟子。為僧採菜。被野&#x732A;所傷。<span class="gaiji">[(丰*力)/石]<!--gaiji,,1[(丰*力)/石],2,3--></span>初不憶此。乃<a 
name="0017a22" id="0017a22"></a>詣諦父。諦父具說諦生本末。并示<span class="gaiji">[(丰*力)/石]<!--gaiji,,1[(丰*力)/石],2,3--></span>書鎮麈<a 
name="0017a23" id="0017a23"></a>尾等。<span class="gaiji">[(丰*力)/石]<!--gaiji,,1[(丰*力)/石],2,3--></span>乃悟而泣曰。即<span class="gaiji">[(丰*力)/石]<!--gaiji,,1[(丰*力)/石],2,3--></span>先師弘覺法師也。<a 
name="0017a24" id="0017a24"></a>而經為姚萇講法華。貧道為都講。姚萇餉師<a 
name="0017a25" id="0017a25"></a>二物。今遂在此。追計弘覺捨命。正是寄物之<a 
name="0017a26" id="0017a26"></a>日。復憶採菜之事。彌增悲悼。諦後遊學內外。<a 
name="0017a27" id="0017a27"></a>過目斯記。晚入吳虎丘山寺。講禮易春秋。各<a 
name="0017a28" id="0017a28"></a>七遍。法花大品維摩。各十五遍。又善屬文翰。<a 
name="0017a29" id="0017a29"></a>有集六卷。盛行於世。年六十餘終。宋元嘉末<a 
name="0017b01" id="0017b01"></a>年也。費長房曰。弘覺法師弟子僧<span class="gaiji">[(丰*力)/石]<!--gaiji,,1[(丰*力)/石],2,3--></span>。師徒匠<a 
name="0017b02" id="0017b02"></a>導。名重二秦。什物三衣。亦復何限。唯書鎮<a 
name="0017b03" id="0017b03"></a>麈尾。保惜在懷。及移識託生。此之二物。遂得<a 
name="0017b04" id="0017b04"></a>同往。神外質礙之像。尚得相隨。況心內慮知<a 
name="0017b05" id="0017b05"></a>之法。而不憶念。所以鏡瑩轉明。刃砥彌利。渧<a 
name="0017b06" id="0017b06"></a>聚為海。塵積成山。世世習而踰增。生生學而<a 
name="0017b07" id="0017b07"></a>益廣。近<span class="gaiji">匹<!--gaiji,匹,1[這-言+兀],2,3--></span>初始之月。終至十五團圓。捨人還<a 
name="0017b08" id="0017b08"></a>受人。即是次生事。憶而不忘。其神功乎。閉目<a 
name="0017b09" id="0017b09"></a>靜思。自是女人情弱。讀誦相續。豈非前身時<a 
name="0017b10" id="0017b10"></a>諷。而論神授。何乃愚瞽。昧智慧之道乎。</p><a 
name="0017b11" id="0017b11"></a><p style="text-indent: 0em; margin-left: 2em"><span class="linehead"></span>法花光瑞菩薩現壽經</p><a 
name="0017b12" id="0017b12"></a><p style="text-indent: 0em; margin-left: 0em"><span class="linehead"></span>右。出古舊二錄。云失譯。</p><a 
name="0017b13" id="0017b13"></a><p style="text-indent: 0em; margin-left: 2em"><span class="linehead"></span>妙法蓮花度量天地經</p><a 
name="0017b14" id="0017b14"></a><p style="text-indent: 0em; margin-left: 2em"><span class="linehead"></span>妙法蓮花天地變異經</p><a 
name="0017b15" id="0017b15"></a><p style="text-indent: 0em; margin-left: 0em"><span class="linehead"></span>右二經。隋費長房三寶錄注偽。</p><a 
name="0017b16" id="0017b16"></a><p style="text-indent: 0em; margin-left: 2em"><span class="linehead"></span>妙法蓮花經論二卷</p><a 
name="0017b17" id="0017b17"></a><p style="text-indent: 0em; margin-left: 0em"><span class="linehead"></span>右。西域沙門菩提流支。魏云道希。北天竺人<a 
name="0017b18" id="0017b18"></a>也。遍通三藏。妙入總持。志在弘法。廣流視<a 
name="0017b19" id="0017b19"></a>聽。遂狹道宵征。遠&#x8385;&#x8471;左。以魏永平之初。來<a 
name="0017b20" id="0017b20"></a>遊東夏。宣武皇帝。下&#x52C5;引勞。供擬殷贍。處之<a 
name="0017b21" id="0017b21"></a>永寧大寺。四事供給。七百梵僧。&#x52C5;以流支。<a 
name="0017b22" id="0017b22"></a>為譯經之元匠也。譯出前論。沙門曇林筆受。<a 
name="0017b23" id="0017b23"></a>其流支房內。經論梵本。可有萬甲。所翻新文。<a 
name="0017b24" id="0017b24"></a>筆受蒿本。滿一間屋。然其慧解。與勒那相<a 
name="0017b25" id="0017b25"></a>亞。而神悟聰敏。洞善方言。兼工&#x546A;術。即無<a 
name="0017b26" id="0017b26"></a>抗衡矣。&#x751E;坐井口。澡灌內空弟子未來。無人<a 
name="0017b27" id="0017b27"></a>汲水。流支乃操柳枝。聊撝井中。密密加誦<a 
name="0017b28" id="0017b28"></a>&#x546A;。纔始數遍。泉水上涌。及乎井欄。即以&#x9262;<a 
name="0017b29" id="0017b29"></a>酌。用之盥洗。傍僧具見。莫測其神。流支曰。<a 
name="0017c01" id="0017c01"></a>斯乃術法。外國共行。此方不習。謂為聖也。</p><a 
name="0017c02" id="0017c02"></a><p style="text-indent: 0em; margin-left: 2em"><span class="linehead"></span>妙法蓮花經論一卷</p><a 
name="0017c03" id="0017c03"></a><p style="text-indent: 0em; margin-left: 0em"><span class="linehead"></span>右。中天竺僧勒那摩提。魏云寶意。博贍之富。<a 
name="0017c04" id="0017c04"></a>理事兼通。誦一億偈。偈有三十二字。尤明禪<a 
name="0017c05" id="0017c05"></a>法。意存遊化。以正始五年。初屆洛邑。與菩<a 
name="0017c06" id="0017c06"></a>提流支。同於洛陽內殿翻譯。其後。二德各傳<a 
name="0017c07" id="0017c07"></a>師習。不相詢訪。帝以弘法之盛。略敘曲煩。&#x52C5;<a 
name="0017c08" id="0017c08"></a>令別處各翻。翻訖。乃參校。其間隱沒。互有不<a 
name="0017c09" id="0017c09"></a>同。勒那所翻。侍中崔光筆受。勒那。後為天帝<a 
name="0017c10" id="0017c10"></a>請講花嚴。於法座奄然而卒。都講僧等。亦同<a 
name="0017c11" id="0017c11"></a>時殞。魏境聞見。無不嗟美。</p><a 
name="0017c12" id="0017c12"></a><p><span class="juanname">弘贊法花傳卷第二</span></p>
<hr>【經文資訊】大正藏第 51 冊 No. 2067 弘贊法華傳<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index9cd3.html?index=T51n2067" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T51n2067_002 by HTTrack Website Copier/3.x [XR&CO'2014], Tue, 07 Jun 2016 07:00:26 GMT -->
</html>
