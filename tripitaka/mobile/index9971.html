<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_034 by HTTrack Website Copier/3.x [XR&CO'2014], Tue, 07 Jun 2016 06:59:20 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1365102664&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48n2016&amp;utmp=%2Fmobile%2Findex.php%3Findex%3DT48n2016_034&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index1f8a.html?index=T48n2016_033" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 34 卷</p>
	<a href="index2aaf.html?index=T48n2016_035" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷34]">　
<a 
name="0610c07" id="0610c07"></a><a 
name="0610c08" id="0610c08"></a><a 
name="0610c09" id="0610c09"></a><p><span class="juanname">宗鏡錄卷第三十四</span></p><a 
name="0610c10" id="0610c10"></a><a 
name="0610c11" id="0610c11"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0610c12" id="0610c12"></a><p style="text-indent: 0em; margin-left: 0em"><span class="linehead"></span>夫境識俱遣。眾生界空。諸佛究竟成得何法。</p><a 
name="0610c13" id="0610c13"></a><p style="text-indent: 0em; margin-left: 0em"><span class="linehead"></span>答。一切異生。因識對境。於生死中妄生執<a 
name="0610c14" id="0610c14"></a>著。起常等四倒。二乘之人。於涅槃中<span class="corr" title='[忘&gt;妄]'>妄</span>求解<a 
name="0610c15" id="0610c15"></a>脫。起無常等四倒。諸佛如來。因境識俱空。能<a 
name="0610c16" id="0610c16"></a>離八倒。成得真常樂我淨四波羅蜜。寶性論<a 
name="0610c17" id="0610c17"></a>云。依二種法。如來法身有淨波羅蜜。一者本<a 
name="0610c18" id="0610c18"></a>來自性清淨。以同相故。二者離垢清淨。以勝<a 
name="0610c19" id="0610c19"></a>相故。有二種法。如來法身有我波羅蜜。一者<a 
name="0610c20" id="0610c20"></a>遠離諸外道邊。以離虛妄我戲論故。二者遠<a 
name="0610c21" id="0610c21"></a>離諸聲聞邊。以離無我戲論故。有二種法。如<a 
name="0610c22" id="0610c22"></a>來身有樂波羅蜜。一者遠離一切苦。二者遠<a 
name="0610c23" id="0610c23"></a>離一切煩惱習氣。有二種法。如來法身有常<a 
name="0610c24" id="0610c24"></a>波羅蜜。一者不滅一切諸有為行。以離斷見<a 
name="0610c25" id="0610c25"></a>邊故。二者不取無為涅槃。以離常見邊故。勝<a 
name="0610c26" id="0610c26"></a>鬘經云。世尊見諸行無常。是斷見。非正見。見<a 
name="0610c27" id="0610c27"></a>涅槃常。是常見。非正見。<span class="corr" title='[忘&gt;妄]'>妄</span>想見故。作如是見。<a 
name="0610c28" id="0610c28"></a>所以如來。唯證四德涅槃祕密之藏。</p><p style="text-indent: 0em; margin-left: 0em"><span class="linehead"></span>問。既經<a 
name="0610c29" id="0610c29"></a>云。見諸行無常是斷見非正見。見涅槃常是<a 
name="0611a01" id="0611a01"></a>常見非正見者。云何教中。或說無我。又說於<a 
name="0611a02" id="0611a02"></a>我。豈不相違耶。</p><p style="text-indent: 0em; margin-left: 0em"><span class="linehead"></span>答。夫說常與無常。我與無<a 
name="0611a03" id="0611a03"></a>我。但形言跡。皆是方便。所以肇論云。菩薩於<a 
name="0611a04" id="0611a04"></a>計常之中。演非常之教。以佛初出世。便欲說圓<a 
name="0611a05" id="0611a05"></a>常之妙門。真我之佛性。為一切外道。皆妄執<a 
name="0611a06" id="0611a06"></a>神我。遍十方界。起於常見。若說真常樂我淨。<a 
name="0611a07" id="0611a07"></a>恐濫邪解。且一時拂下情塵故。云無常無樂<a 
name="0611a08" id="0611a08"></a>無我無淨。又二乘及權假菩薩。不知諸佛祕<a 
name="0611a09" id="0611a09"></a>旨。執方便門&#x6031;&#x6031;取證。皆住無我之理以為<a 
name="0611a10" id="0611a10"></a>究竟。世尊又愍不達。遂乃具說常樂我淨。若<a 
name="0611a11" id="0611a11"></a>有於此究竟之說。明見真我佛性。人木蟲塵。<a 
name="0611a12" id="0611a12"></a>分明無惑。尚不住於中道。豈更見有常無常<a 
name="0611a13" id="0611a13"></a>我無我二見之所亂乎。或若雖聞常樂我淨之<a 
name="0611a14" id="0611a14"></a>名。只作常樂我淨之解。隨語生見。昧自真心。<a 
name="0611a15" id="0611a15"></a>則我無我之藥。成我無我之病。故知真我難<a 
name="0611a16" id="0611a16"></a>辯。非證不明。如大涅槃經云。譬如二人。共為<a 
name="0611a17" id="0611a17"></a>親友。一是王子。一是貧賤。如是二人。互相往<a 
name="0611a18" id="0611a18"></a>反。是時貧人。見是王子有一好刀。淨妙第一。<a 
name="0611a19" id="0611a19"></a>心中貪著。王子後時捉持是刀。逃至他國。於<a 
name="0611a20" id="0611a20"></a>是貧人。後於他家寄臥止宿。即於眠中<span class="gaiji">寱<!--gaiji,寱,1[穴/(爿*臬)],2&#x41BF;,3--></span>語<a 
name="0611a21" id="0611a21"></a>刀刀。傍人聞之。收至王所。時王問言。汝言刀<a 
name="0611a22" id="0611a22"></a>者。何處得耶。是人具以上事答王。王今設所<a 
name="0611a23" id="0611a23"></a>屠割臣身。分張手足。欲得刀者。實不可得。臣<a 
name="0611a24" id="0611a24"></a>與王子。素為親厚。先與一處。雖曾眼見。乃至<a 
name="0611a25" id="0611a25"></a>不敢以手<span class="gaiji">撐<!--gaiji,撐,1[打-丁+棠],2&#x22D24;,3--></span>觸。況當故取。王復問言。卿見<a 
name="0611a26" id="0611a26"></a>刀時。相貌何類。答言。大王。臣所見者。如羖羊<a 
name="0611a27" id="0611a27"></a>角。王聞是已。欣然而笑。語言。汝今隨意所至。<a 
name="0611a28" id="0611a28"></a>莫生憂怖。我庫藏中。都無是刀。況汝乃於王<a 
name="0611a29" id="0611a29"></a>子邊見。時王即問諸群臣言。汝等曾見如是<a 
name="0611b01" id="0611b01"></a>刀不。言已崩背。尋立餘子。紹繼王位。復問輔<a 
name="0611b02" id="0611b02"></a>相。卿等曾於官藏之中。見是刀不。諸臣答言。<a 
name="0611b03" id="0611b03"></a>臣等曾見。覆復問言。其狀何似。答言。大王。<a 
name="0611b04" id="0611b04"></a>如羖羊角。王言我庫藏中。何處當有如是相<a 
name="0611b05" id="0611b05"></a>刀。次第四王。皆檢校求索不得。&#x5374;後數時。先<a 
name="0611b06" id="0611b06"></a>逃王子。從他國還。來至本土。復得為王。既登<a 
name="0611b07" id="0611b07"></a>王位。復問諸臣。汝見刀不。答言。大王。臣等<a 
name="0611b08" id="0611b08"></a>皆見。覆復問言。其狀何似。答言。大王。其色<a 
name="0611b09" id="0611b09"></a>清淨。如優&#x9262;羅華。復有答言。形如羊角。復有<a 
name="0611b10" id="0611b10"></a>說言。其色紅赤。猶如火聚。復有答言。猶如黑<a 
name="0611b11" id="0611b11"></a>蛇。時王大笑。卿等皆悉不見我刀真實之相。<a 
name="0611b12" id="0611b12"></a>善男子。菩薩摩訶薩亦復如是。出現於世。說<a 
name="0611b13" id="0611b13"></a>我真相。說已捨去。喻如王子持淨妙刀。逃至<a 
name="0611b14" id="0611b14"></a>他國。凡夫愚人。說言。一切有我有我。如彼貧<a 
name="0611b15" id="0611b15"></a>人止宿他舍<span class="gaiji">寱<!--gaiji,寱,1[穴/(爿*臬)],2&#x41BF;,3--></span>語刀刀。聲聞緣覺。問諸眾生。<a 
name="0611b16" id="0611b16"></a>我有何相。答言。我見我相大如拇指。或言如<a 
name="0611b17" id="0611b17"></a>米。或如稗子。有言我相住在心中。熾然如日。<a 
name="0611b18" id="0611b18"></a>如是眾生。不知我相。喻如諸臣不知刀相。菩<a 
name="0611b19" id="0611b19"></a>薩如是說於我法。凡夫不知。種種分別。妄作<a 
name="0611b20" id="0611b20"></a>我相。如問刀相。答似羊角。是諸凡夫。次第相<a 
name="0611b21" id="0611b21"></a>續而起邪見。為斷如是諸邪見故。如來示現。<a 
name="0611b22" id="0611b22"></a>說於無我。喻如王子語諸臣言。我庫藏中無<a 
name="0611b23" id="0611b23"></a>如是刀。善男子。今日如來所說真我。名曰佛<a 
name="0611b24" id="0611b24"></a>性。如是佛性。我佛法中喻如淨刀。善男子。若<a 
name="0611b25" id="0611b25"></a>有凡夫能善說者。即是隨順無上佛法。若有<a 
name="0611b26" id="0611b26"></a>善能分別隨順宣說。是等當知即是菩薩相<a 
name="0611b27" id="0611b27"></a>貌。</p><p style="text-indent: 0em; margin-left: 0em"><span class="linehead"></span>問。平等空門。一心大旨。既美惡無際。凡<a 
name="0611b28" id="0611b28"></a>聖俱圓。何乃受潤有差。苦樂不等。</p><p style="text-indent: 0em; margin-left: 0em"><span class="linehead"></span>答。萬事<a 
name="0611b29" id="0611b29"></a>由人自召。唯心一理無虧。美惡但自念生。果<a 
name="0611c01" id="0611c01"></a>報焉從他得。如傳奧法師云。但以內有惡業。<a 
name="0611c02" id="0611c02"></a>則外感邪魔。若內起善心。則外值諸佛。斯則<a 
name="0611c03" id="0611c03"></a>善惡在己。而由人乎哉。是以西施愛江。嫫母<a 
name="0611c04" id="0611c04"></a>嫌鏡。實為癡也。且君子尚求諸已。而不怨天<a 
name="0611c05" id="0611c05"></a>尤人。況菩薩歟。若能深信斯談。則可以虛心<a 
name="0611c06" id="0611c06"></a>絕想。頓入法空矣。故起信論云。或有眾生無<a 
name="0611c07" id="0611c07"></a>善根力。則為諸魔外道鬼神之所惑亂。若於<a 
name="0611c08" id="0611c08"></a>坐中現形恐怖。或現端正男女等相。當念唯<a 
name="0611c09" id="0611c09"></a>心境界。則滅。終不為惱。是知聖者。正也。心<a 
name="0611c10" id="0611c10"></a>正即聖。故云心正可以辟邪。如日月。正當<a 
name="0611c11" id="0611c11"></a>天。草木無邪影。故知此心是凡聖之宅。根境<a 
name="0611c12" id="0611c12"></a>之原。只為凡夫執作賴耶之識。成生死苦惱<a 
name="0611c13" id="0611c13"></a>之因。聖者達為如來藏心。受涅槃常樂之果。<a 
name="0611c14" id="0611c14"></a>若云阿賴耶識。則有名無體。以情執有。不究<a 
name="0611c15" id="0611c15"></a>竟故。當證聖時。其名即捨。若云如來藏心。<a 
name="0611c16" id="0611c16"></a>則有名有體。以本有非執故。至未來際不斷<a 
name="0611c17" id="0611c17"></a>故。如以金作鐶。鐶相虛。金體露現。如來藏<a 
name="0611c18" id="0611c18"></a>作賴耶。賴耶相虛。藏性現。今眾生以隨情執<a 
name="0611c19" id="0611c19"></a>重故。多認賴耶。不信有如來藏。以不信故。自<a 
name="0611c20" id="0611c20"></a>既輕慢。又毀滅他人。謗法之愆。無過此失。念<a 
name="0611c21" id="0611c21"></a>念昧如來法界之性。步步造眾生業果之因。<a 
name="0611c22" id="0611c22"></a>惡業日新。苦緣無盡。於安隱處。生衰惱心。向<a 
name="0611c23" id="0611c23"></a>解脫中。成繫縛果。受焰口針喉之體。經劫<a 
name="0611c24" id="0611c24"></a>而飢火焚燒。作披毛戴角之身。觸目而網羅<a 
name="0611c25" id="0611c25"></a>縈絆。或墮無間獄。抱劇苦而常處火輪。或<a 
name="0611c26" id="0611c26"></a>生修羅宮。起。&#x9B2A;諍而恒雨刀劍。或暫居人界。<a 
name="0611c27" id="0611c27"></a>剎那而八苦交煎。或偶處天宮。倏忽而五衰<a 
name="0611c28" id="0611c28"></a>陷墜。長沈三障。不出四魔。皆為不知如來藏<a 
name="0611c29" id="0611c29"></a>心。失唯識妙性。背真慈父傭賃外方。捨大智<a 
name="0612a01" id="0612a01"></a>王。依投他國。是以諸佛驚入火宅。祖師特地<a 
name="0612a02" id="0612a02"></a>西來。指真歸而不歸。示正見而弗見。都為藏<a 
name="0612a03" id="0612a03"></a>識熏處。無始堅牢。執情厚而如萬疊&#x6C37;崖。疑<a 
name="0612a04" id="0612a04"></a>根深而似千重闇室。今者廣搜玄奧。不厭文<a 
name="0612a05" id="0612a05"></a>繁。和會千聖之微言。洞達百家之祕說。無一<a 
name="0612a06" id="0612a06"></a>法不順。能成孝義之門。無一念不和。盡為無<a 
name="0612a07" id="0612a07"></a>諍之道。則六入空聚。畢竟無人。五陰舍中。豁<a 
name="0612a08" id="0612a08"></a>然虛寂。是以內無所作。外無所依。外無所依。<a 
name="0612a09" id="0612a09"></a>萬有不能絆。內無所作。千慮不能馳。遂得靜<a 
name="0612a10" id="0612a10"></a>佛邊疆。絕一塵而作亂。匡法國土。無一境而<a 
name="0612a11" id="0612a11"></a>不降。可謂會天性於此時。更無異種。定父子<a 
name="0612a12" id="0612a12"></a>於今日。唯我家風。如鴦崛魔羅經云。常受<a 
name="0612a13" id="0612a13"></a>人天一切快樂。族姓殊勝。悉皆具足。斯由聞<a 
name="0612a14" id="0612a14"></a>知。一切眾生悉有如來常住藏故。乃至若彼<a 
name="0612a15" id="0612a15"></a>眾生。去來現在。於五趣中。支節不具。輪轉生<a 
name="0612a16" id="0612a16"></a>死。受一切苦。斯由輕慢如來藏故。</p><p style="text-indent: 0em; margin-left: 0em"><span class="linehead"></span>問。但了<a 
name="0612a17" id="0612a17"></a>一心。不求諸法。紹隆三寶。自行化他。得圓滿<a 
name="0612a18" id="0612a18"></a>妙覺位不。</p><p style="text-indent: 0em; margin-left: 0em"><span class="linehead"></span>答。覺心無易。則開佛知見。佛知<a 
name="0612a19" id="0612a19"></a>見開。無幽不矚。不二之相。佛眼所見。一實之<a 
name="0612a20" id="0612a20"></a>道。佛智所知。照窮法界之邊。洞徹真原之底。<a 
name="0612a21" id="0612a21"></a>上成諸佛。下化眾生。靡不由茲自他俱利。夫<a 
name="0612a22" id="0612a22"></a>欲正修行者。不歸宗鏡。皆墮邪修。或滯權小。<a 
name="0612a23" id="0612a23"></a>此宗鏡正義。過去十方一切諸佛。於此圓修<a 
name="0612a24" id="0612a24"></a>已成。現在一切諸佛現成。未來一切諸佛當<a 
name="0612a25" id="0612a25"></a>成。過去一切菩薩已學。現在一切菩薩現學。<a 
name="0612a26" id="0612a26"></a>未來一切菩薩當學。所以起信論明。須先<a 
name="0612a27" id="0612a27"></a>正念真如之法。石壁鈔云。謂一切行門。皆從<a 
name="0612a28" id="0612a28"></a>真如所起。以是行原故。非真流之行。無以契<a 
name="0612a29" id="0612a29"></a>真。何有契真之行。不從真起。此乃是所信法<a 
name="0612b01" id="0612b01"></a>中之根本故。所以萬緣所起。起自真如。會緣<a 
name="0612b02" id="0612b02"></a>所入。入於真如。菩薩發心。先念真如。菩薩起<a 
name="0612b03" id="0612b03"></a>信。亦先信真如。菩薩所行。亦契會真如。</p><p style="text-indent: 0em; margin-left: 0em"><span class="linehead"></span>又問。<a 
name="0612b04" id="0612b04"></a>云何是信真如之相。</p><p style="text-indent: 0em; margin-left: 0em"><span class="linehead"></span>答。不信一切法。是信真<a 
name="0612b05" id="0612b05"></a>如之相。以真如理中。本無諸法。若見諸法為<a 
name="0612b06" id="0612b06"></a>有。是信諸法。不信真如。是以無夙植廣大菩<a 
name="0612b07" id="0612b07"></a>提一乘種子之因緣者。卒難起信。故祖師頌<a 
name="0612b08" id="0612b08"></a>云。大緣與信合。或得入宗鏡者。是知非小緣<a 
name="0612b09" id="0612b09"></a>矣。如楞伽經云。爾時世尊告大慧菩薩。攝受<a 
name="0612b10" id="0612b10"></a>大乘者。則攝受諸佛菩薩緣覺聲聞。攝受諸<a 
name="0612b11" id="0612b11"></a>佛菩薩緣覺聲聞者。則攝受一切眾生。攝受<a 
name="0612b12" id="0612b12"></a>一切眾生者。則攝受正法。攝受正法者。則佛<a 
name="0612b13" id="0612b13"></a>種不斷。佛種不斷者。則能了知得殊勝入處。<a 
name="0612b14" id="0612b14"></a>知得殊勝入處。菩薩摩訶薩常得化生。建立<a 
name="0612b15" id="0612b15"></a>大乘。十自在力。現眾色像。通達眾生形類希<a 
name="0612b16" id="0612b16"></a>望煩惱諸相。如實說法。如實者。不異。如實<a 
name="0612b17" id="0612b17"></a>者。不來不去相。一切虛偽息。是名如實。又<a 
name="0612b18" id="0612b18"></a>云。佛言。但覺自心現量。妄想不生。安隱快<a 
name="0612b19" id="0612b19"></a>樂。世事永息。安隱快樂者。則寂靜妙常。世<a 
name="0612b20" id="0612b20"></a>事永息者。則攀緣已斷。可謂遇圓滿寶藏。頓<a 
name="0612b21" id="0612b21"></a>絕希求。到常樂涅槃。更無所至。是凡聖之際。<a 
name="0612b22" id="0612b22"></a>如達家鄉。為迷悟之依已窮根本。大涅槃經<a 
name="0612b23" id="0612b23"></a>云。金剛寶藏。無所缺減。華嚴經偈云。種種變<a 
name="0612b24" id="0612b24"></a>化無量力。一切世界微塵等。欲悉了達從心<a 
name="0612b25" id="0612b25"></a>起。菩薩以此初發心。寶藏論本際品云。是<a 
name="0612b26" id="0612b26"></a>以本際無名。名於無名。本際無相。名於無<a 
name="0612b27" id="0612b27"></a>相。名相既立。妄惑遂生。真一理沈。道宗事<a 
name="0612b28" id="0612b28"></a>隱。是以無名之朴。遍通一切。不可名目。過限<a 
name="0612b29" id="0612b29"></a>量界。一體無二。故經云。森羅及萬像。一法之<a 
name="0612c01" id="0612c01"></a>所印。即本際也。然本際之理。無自無他。非一<a 
name="0612c02" id="0612c02"></a>非異。包含一氣。該入萬有。若復有人自性清<a 
name="0612c03" id="0612c03"></a>淨。含一而生。中無妄想。即謂聖人。然實際中。<a 
name="0612c04" id="0612c04"></a>亦無聖人法如微塵許而有異也。若復有人<a 
name="0612c05" id="0612c05"></a>自性清淨。含一而生。中有妄想。自然濁亂。則<a 
name="0612c06" id="0612c06"></a>謂凡夫。然實際中。亦無凡夫法如微塵許而<a 
name="0612c07" id="0612c07"></a>有異也。故經云。佛性平等。廣大難量。凡聖不<a 
name="0612c08" id="0612c08"></a>二一切圓滿。咸備草木。周遍螻蟻。乃至微塵<a 
name="0612c09" id="0612c09"></a>毛髮。莫不含一而生。故云能了知一萬事畢<a 
name="0612c10" id="0612c10"></a>也。是以眾生皆乘一而生。故云一乘。若迷故<a 
name="0612c11" id="0612c11"></a>則異。覺故則一。故云前念是凡。後念即聖。又<a 
name="0612c12" id="0612c12"></a>云。一念知一切法也。是以一即一切。一切即<a 
name="0612c13" id="0612c13"></a>一。故云以一之法。功成萬像。故經云。一切若<a 
name="0612c14" id="0612c14"></a>有心。即迷。一切。若無心。即。遍十方。故真一萬<a 
name="0612c15" id="0612c15"></a>差。萬差真一。譬如海涌千波。千波即海。一切<a 
name="0612c16" id="0612c16"></a>皆無有異也。乃至萬物含一而生。即彼萬<a 
name="0612c17" id="0612c17"></a>物亦為一也。何以故。以本一故末則無異。譬<a 
name="0612c18" id="0612c18"></a>如檀生檀枝。非椿木也。故法華經偈云。十方<a 
name="0612c19" id="0612c19"></a>佛土中。唯有一乘法。一乘者。即一心也。一切<a 
name="0612c20" id="0612c20"></a>萬有。十方虛空。皆從真如一心之種子所現。<a 
name="0612c21" id="0612c21"></a>如檀生檀枝。蘭生蘭葉。乃至本末中邊。更無<a 
name="0612c22" id="0612c22"></a>異相。故云。一即一切。一切即一。若能如是。何<a 
name="0612c23" id="0612c23"></a>慮不畢。若能如是究竟圓通。此外更無不了<a 
name="0612c24" id="0612c24"></a>之法。則無理而不明。無事而不盡。以一法<a 
name="0612c25" id="0612c25"></a>能成一切法故。如華嚴疏云。若入此觀法。則<a 
name="0612c26" id="0612c26"></a>智與心相應。是以因由心學。果是心成。境由<a 
name="0612c27" id="0612c27"></a>心現。解由心起。分位神通是心。力用造作<a 
name="0612c28" id="0612c28"></a>是心。現起分別是心。決擇所得是心。乃至尋<a 
name="0612c29" id="0612c29"></a>求知識。造詣佛土。並皆是心。心外無得。何所<a 
name="0613a01" id="0613a01"></a>疑耶。故知心垢則娑婆現相。心淨則華藏含<a 
name="0613a02" id="0613a02"></a>空。迴轉而恒起識輪。交羅而匪離心網。故海<a 
name="0613a03" id="0613a03"></a>幢不起寂定。廣作十方佛事之門。善財不出<a 
name="0613a04" id="0613a04"></a>道場。遍歷一百十城之法。是以文殊即自心<a 
name="0613a05" id="0613a05"></a>能證之妙慧。善財至彌勒。一心佛果滿後。&#x5374;<a 
name="0613a06" id="0613a06"></a>令見文殊。因位將極。令返照心原。更無有異。<a 
name="0613a07" id="0613a07"></a>未始動念故。再訪文殊不見其身者。但了自<a 
name="0613a08" id="0613a08"></a>心空般若故。是真見文殊。普賢是自心所證<a 
name="0613a09" id="0613a09"></a>法界無盡妙行。善財雖遍法界參諸善友。欲<a 
name="0613a10" id="0613a10"></a>見普賢。不假別指。便於初會始成之處。如來<a 
name="0613a11" id="0613a11"></a>座前。而起念求隨念即見。普賢在如來前。初<a 
name="0613a12" id="0613a12"></a>無動移。此正顯觀心即見希奇之相。見聞證<a 
name="0613a13" id="0613a13"></a>入。由&#x89A9;前相。即是見心。所以普賢身相如<a 
name="0613a14" id="0613a14"></a>虛空遍一切處。故以普眼菩薩等入百千三<a 
name="0613a15" id="0613a15"></a>昧求覓普賢不見。只謂離念入定。厭境求真。<a 
name="0613a16" id="0613a16"></a>不知塵塵是文殊。念念即普賢故。是以善財<a 
name="0613a17" id="0613a17"></a>一人。運悲智而橫廣十方。修願行而&#x7AEA;窮<a 
name="0613a18" id="0613a18"></a>三際。從初至後。因滿果圓。明顯一心以為牓<a 
name="0613a19" id="0613a19"></a>樣。總攝一切。始行菩薩。諸觀行人。皆倣此修。<a 
name="0613a20" id="0613a20"></a>離此觀心。別無殊勝。乃至六度萬行。若不了<a 
name="0613a21" id="0613a21"></a>自心。皆成權漸。果歸生滅。報在人天。若能運<a 
name="0613a22" id="0613a22"></a>心。福智無盡。如大智度論云。菩薩摩訶薩。知<a 
name="0613a23" id="0613a23"></a>諸法實相。無取無捨。無所破壞。行不可得般<a 
name="0613a24" id="0613a24"></a>若波羅蜜。以大悲心。還修福行。福行初門。先<a 
name="0613a25" id="0613a25"></a>行布施。菩薩行般若波羅蜜。智慧明利。能分<a 
name="0613a26" id="0613a26"></a>別施福。施物雖同。福德多少。隨心優劣。如舍<a 
name="0613a27" id="0613a27"></a>利弗以一&#x9262;飯上佛。佛即迴施狗。而問舍利<a 
name="0613a28" id="0613a28"></a>弗。汝以飯施我。我以飯施狗。誰得福多。舍<a 
name="0613a29" id="0613a29"></a>利弗言。如我解佛法義。佛施狗得福多。舍利<a 
name="0613b01" id="0613b01"></a>弗者。於一切人中智慧最上。而佛福田最為<a 
name="0613b02" id="0613b02"></a>第一。不如佛施狗惡田得福極多。以是故知。<a 
name="0613b03" id="0613b03"></a>大福從心生。不在田也。如舍利弗。千萬億倍。<a 
name="0613b04" id="0613b04"></a>不及佛心。</p><p style="text-indent: 0em; margin-left: 0em"><span class="linehead"></span>問曰。如汝說福田妙故得福多。而<a 
name="0613b05" id="0613b05"></a>舍利弗施佛不得大福。</p><p style="text-indent: 0em; margin-left: 0em"><span class="linehead"></span>答曰。良田雖復得福<a 
name="0613b06" id="0613b06"></a>多。而不如心。所以者何。心為內主。田是外<a 
name="0613b07" id="0613b07"></a>事。菩薩本緣經偈云。若行慧施時。福田雖<a 
name="0613b08" id="0613b08"></a>不淨。能生廣大心。果報無有量。故知福從心<a 
name="0613b09" id="0613b09"></a>生。不因田出。別請五百阿羅漢。不如依次一<a 
name="0613b10" id="0613b10"></a>凡僧。何者。以平等心福勝。取捨心福微。則勝<a 
name="0613b11" id="0613b11"></a>劣由心。豈在田乎。施法既爾。六度萬行亦然。<a 
name="0613b12" id="0613b12"></a>所以清涼鈔云。因該果海。果徹因原。以極果<a 
name="0613b13" id="0613b13"></a>由於始信。信依本智而起。今不離本智故。斯<a 
name="0613b14" id="0613b14"></a>則以因成果。攝果酬因。然因有二種。一約本<a 
name="0613b15" id="0613b15"></a>有。恒沙性德。信解行願等無不具故。二約修<a 
name="0613b16" id="0613b16"></a>起。謂依本信德而起信心。依本解德而起解<a 
name="0613b17" id="0613b17"></a>心。如起信論云。以知法性無慳貪故。隨順<a 
name="0613b18" id="0613b18"></a>修行檀波羅蜜等故。一一修起。皆帶本有。俱<a 
name="0613b19" id="0613b19"></a>來至果。無間道中。一時頓圓。解脫道中。因果<a 
name="0613b20" id="0613b20"></a>交徹。名為得果。果亦有二。一者本有菩提<a 
name="0613b21" id="0613b21"></a>涅槃。一切佛性本覺具故。二者修起今證菩<a 
name="0613b22" id="0613b22"></a>提。始覺悟故。始覺同本。無復始本之異。名<a 
name="0613b23" id="0613b23"></a>究竟覺。則二果無礙。然二因本從本覺體上<a 
name="0613b24" id="0613b24"></a>起來。則二因與本果無礙。始覺既同本覺。則<a 
name="0613b25" id="0613b25"></a>果全同於二因。則二因與二果交徹。故因該<a 
name="0613b26" id="0613b26"></a>果海。果徹因原。又初發心時。便成正覺。因該<a 
name="0613b27" id="0613b27"></a>果也。雖得佛道。不捨菩薩行。果徹因也。華<a 
name="0613b28" id="0613b28"></a>嚴論云。善財一念發心。頓無能所。了三世<a 
name="0613b29" id="0613b29"></a>性。性絕古今。自覺自心。本來是佛。不成正<a 
name="0613c01" id="0613c01"></a>覺。不證菩提。身心性相無證修者。不成不<a 
name="0613c02" id="0613c02"></a>壞。本來如是。隨緣動寂。不壞有無。所行諸<a 
name="0613c03" id="0613c03"></a>行。皆唯智起。斯宗鏡旨。是善巧智之所知。廣<a 
name="0613c04" id="0613c04"></a>大心之所信。如華嚴經云。知一切眾生種種<a 
name="0613c05" id="0613c05"></a>所緣。唯是一相。悉不可得。一切諸法。皆如。<a 
name="0613c06" id="0613c06"></a>金剛善巧智。是以上至妙覺極聖之位。中及<a 
name="0613c07" id="0613c07"></a>大權菩薩修行之門。下至底下凡夫生死之<a 
name="0613c08" id="0613c08"></a>地。皆同一心。無有高下。迷之自墮。悟之即<a 
name="0613c09" id="0613c09"></a>昇。迷悟似殊。真心靡易。古德云。不鏡方寸。虛<a 
name="0613c10" id="0613c10"></a>負性靈。又云。自己不明。則是空受例物。如此<a 
name="0613c11" id="0613c11"></a>開示。不負前機。持王庫之真刀。得雪山之正<a 
name="0613c12" id="0613c12"></a>味。證解信入之者。直紹寶王。見聞隨喜之<a 
name="0613c13" id="0613c13"></a>人。能成佛種。斯恩難報。莫等尋常。任肩負<a 
name="0613c14" id="0613c14"></a>頂戴。盡塵沙劫中。亦不能報一句之恩。仰思<a 
name="0613c15" id="0613c15"></a>曠古求法之人。釋迦文等。投身大火。翹足深<a 
name="0613c16" id="0613c16"></a>林。析骨剜身。剝皮刺血。乃至常啼東請。善財<a 
name="0613c17" id="0613c17"></a>南求。藥王燒手。普明刎頭。皆是知恩報德之<a 
name="0613c18" id="0613c18"></a>人。為法忘軀之士。今勸後學。生殷重心。勿得<a 
name="0613c19" id="0613c19"></a>自輕。虛擲光景。</p><p style="text-indent: 0em; margin-left: 0em"><span class="linehead"></span>問。妙明真心。覺王祕旨。理<a 
name="0613c20" id="0613c20"></a>雖圓頓。正解難成。更希善巧之門。重證將來<a 
name="0613c21" id="0613c21"></a>之信。</p><p style="text-indent: 0em; margin-left: 0em"><span class="linehead"></span>答。前已引法說。今更將喻明。此宗鏡。<a 
name="0613c22" id="0613c22"></a>一心。是諸法自性。如一珠有八萬四千孔。入<a 
name="0613c23" id="0613c23"></a>一孔全收珠體。似一月影現一切水。一一影<a 
name="0613c24" id="0613c24"></a>不離月輪。又若分白栴檀。片片而本香無異。<a 
name="0613c25" id="0613c25"></a>猶布青陽令。處處而春色皆同。是則一法明<a 
name="0613c26" id="0613c26"></a>心。萬緣指掌。皎然法喻。可以收疑。</p><p style="text-indent: 0em; margin-left: 0em"><span class="linehead"></span>問。凡曰<a 
name="0613c27" id="0613c27"></a>提宗。直陳正義。何須引喻。廣具繁文。</p><p style="text-indent: 0em; margin-left: 0em"><span class="linehead"></span>答。為<a 
name="0613c28" id="0613c28"></a>未直下頓悟之人。不無方便。如方便心論云。<a 
name="0613c29" id="0613c29"></a>若就喻者。凡聖同解。然後可說。如言是心動<a 
name="0614a01" id="0614a01"></a>發。猶如迅風。一切凡夫知風動故。便得決了<a 
name="0614a02" id="0614a02"></a>心為輕躁。若不知者。不得為喻。</p><p style="text-indent: 0em; margin-left: 0em"><span class="linehead"></span>問曰。何故<a 
name="0614a03" id="0614a03"></a>不但說正義而說喻也。</p><p style="text-indent: 0em; margin-left: 0em"><span class="linehead"></span>答曰。凡說喻者。為明<a 
name="0614a04" id="0614a04"></a>正義。又云。凡欲立義。當依四種知見。何等為<a 
name="0614a05" id="0614a05"></a>四。一者現見。二者比知。三以喻知。四隨經<a 
name="0614a06" id="0614a06"></a>教。又法華經云。智者可以譬喻得解。今但取<a 
name="0614a07" id="0614a07"></a>正解圓明。非論法說喻說。若不悟道。徒執絕<a 
name="0614a08" id="0614a08"></a>言。今所言者。皆是提宗唱道之言。極妙窮原<a 
name="0614a09" id="0614a09"></a>之說。如云萬句浮言。不及一句妙理。千般魚<a 
name="0614a10" id="0614a10"></a>目不及徑寸明珠。夫一句妙理者。即宗鏡之<a 
name="0614a11" id="0614a11"></a>言也。斯言不可辯而自通。不可解而自釋。所<a 
name="0614a12" id="0614a12"></a>以云。善言不辯。辯言不善。</p><p style="text-indent: 0em; margin-left: 0em"><span class="linehead"></span>問。佛旨開頓漸<a 
name="0614a13" id="0614a13"></a>之教。禪門分南北之宗。今此敷揚。依何宗教。</p><a 
name="0614a14" id="0614a14"></a><p style="text-indent: 0em; margin-left: 0em"><span class="linehead"></span>答。此論見性明心。不廣分宗判教。單提直<a 
name="0614a15" id="0614a15"></a>入。頓悟圓修。亦不離筌&#x7F64;而求解脫。終不執<a 
name="0614a16" id="0614a16"></a>文字而迷本宗。若依教。是華嚴。即示一心廣大<a 
name="0614a17" id="0614a17"></a>之文。若依宗。即達磨。直顯眾生心性之旨。如<a 
name="0614a18" id="0614a18"></a>宗密禪師。立三宗三教。和會祖教。一際融通。<a 
name="0614a19" id="0614a19"></a>禪三宗者。一息妄修心宗。二泯絕無寄宗。三<a 
name="0614a20" id="0614a20"></a>直顯心性宗。教三種者。一密意依性說相教。<a 
name="0614a21" id="0614a21"></a>二密意破相顯性教。三顯示真心即性教。先<a 
name="0614a22" id="0614a22"></a>敘禪宗。初息妄修心宗者。說眾生雖本有佛<a 
name="0614a23" id="0614a23"></a>性。而無始無明覆之不見。故輪迴生死。諸佛<a 
name="0614a24" id="0614a24"></a>已斷妄想故。見性了了。出離生死。神通自在。<a 
name="0614a25" id="0614a25"></a>當知凡聖功用不同。外境由心故。各有分限。<a 
name="0614a26" id="0614a26"></a>故須背境觀心。息滅妄念。念盡即覺。無所不<a 
name="0614a27" id="0614a27"></a>知。如鏡昏塵。塵盡明現。須修禪觀。遠離喧<a 
name="0614a28" id="0614a28"></a>雜。調息調身。心注一境等。二泯絕無寄宗者。<a 
name="0614a29" id="0614a29"></a>說凡聖等法。皆如夢幻。都無所有。本來空寂。<a 
name="0614b01" id="0614b01"></a>非今始無。即此達無之智亦不可得。平等法<a 
name="0614b02" id="0614b02"></a>界。無佛眾生。法界亦是假名。心既不有。誰言<a 
name="0614b03" id="0614b03"></a>法界。無修不修。無佛不佛。設有一法勝過涅<a 
name="0614b04" id="0614b04"></a>槃。我說亦如夢幻。無法可拘。無佛可作。凡有<a 
name="0614b05" id="0614b05"></a>所作。皆是迷妄。如了達本來無事。心無所寄。<a 
name="0614b06" id="0614b06"></a>方免顛倒。始名解脫。三直顯心性宗者。說一<a 
name="0614b07" id="0614b07"></a>切諸法。若有若空。皆唯真性。無相無為。體非<a 
name="0614b08" id="0614b08"></a>一切。謂非凡非聖。然即體之用。謂能凡能聖<a 
name="0614b09" id="0614b09"></a>等。於中指示心性。復有二類。一云。即今能言<a 
name="0614b10" id="0614b10"></a>語動作貪嗔慈忍造善惡受苦樂等。即汝佛<a 
name="0614b11" id="0614b11"></a>性。即此本來是佛。除此無別佛。了此天真自<a 
name="0614b12" id="0614b12"></a>然故。不可起心修道。道即是心。性如虛空不<a 
name="0614b13" id="0614b13"></a>增不減。但隨時隨處。息業養神。自然神妙。此<a 
name="0614b14" id="0614b14"></a>為真悟。二云。諸法如夢。諸聖同說。妄念本寂。<a 
name="0614b15" id="0614b15"></a>塵境本空。本空之心。靈知不昧。即此空寂之<a 
name="0614b16" id="0614b16"></a>知。是汝真性。任迷任悟。心本自知。不藉緣生。<a 
name="0614b17" id="0614b17"></a>不因境起。知之一字。眾妙之門。若頓悟此空<a 
name="0614b18" id="0614b18"></a>寂之知。知且無念無形。誰為我相人相。覺<a 
name="0614b19" id="0614b19"></a>諸相空。心自無念。念起即覺。覺之即無。修行<a 
name="0614b20" id="0614b20"></a>妙門。唯在此也。此上兩說。皆是會相歸性。故<a 
name="0614b21" id="0614b21"></a>同一宗。次佛教三種。一密意依性說相教者。<a 
name="0614b22" id="0614b22"></a>佛說三界六道。悉是真性之相。但是眾生迷<a 
name="0614b23" id="0614b23"></a>性而起。無別自體。故云依性。然根鈍者。本難<a 
name="0614b24" id="0614b24"></a>開悟。故且隨他所見境相。說法。漸漸度之。故<a 
name="0614b25" id="0614b25"></a>云說相。說未彰顯。故云密意。此一教中。自有<a 
name="0614b26" id="0614b26"></a>三類。一人天因果教。說善惡業報。令知因果。<a 
name="0614b27" id="0614b27"></a>二斷惑滅苦教。說三界無安。皆如火宅之苦。<a 
name="0614b28" id="0614b28"></a>令斷業惑之集。修道證滅等。三將識破境教。<a 
name="0614b29" id="0614b29"></a>說上生滅等法。不關真如。但各是眾生無始<a 
name="0614c01" id="0614c01"></a>已來。法爾有八種識。於中第八識是其根本。<a 
name="0614c02" id="0614c02"></a>頓變根身器界種子。轉生七識。各能變現自<a 
name="0614c03" id="0614c03"></a>分所緣。此八識外。都無實法。</p><p style="text-indent: 0em; margin-left: 0em"><span class="linehead"></span>問。如何變耶。</p><a 
name="0614c04" id="0614c04"></a><p style="text-indent: 0em; margin-left: 0em"><span class="linehead"></span>答。我法分別熏習力故。諸識生時。變似我<a 
name="0614c05" id="0614c05"></a>法。六七二識。無明覆故。緣此執為實我法。如<a 
name="0614c06" id="0614c06"></a>患夢者。患夢力故。心似種種外境相現。夢<a 
name="0614c07" id="0614c07"></a>時執為實有外物。寤來方知唯夢所變。我此<a 
name="0614c08" id="0614c08"></a>身相及外世界。亦復如是。唯識所變。迷故執<a 
name="0614c09" id="0614c09"></a>有我及諸境。既悟本無我法。唯有心識。遂依<a 
name="0614c10" id="0614c10"></a>此二空之智。修唯識觀。及六度四攝等行。漸<a 
name="0614c11" id="0614c11"></a>漸伏斷煩惱所知二障。證二空所顯真如。十<a 
name="0614c12" id="0614c12"></a>地圓滿。轉八識成四智菩提。真如障盡。成法<a 
name="0614c13" id="0614c13"></a>性身大涅槃之果。此第三將識破境。與禪門<a 
name="0614c14" id="0614c14"></a>息妄修心宗而相扶會。以知外境皆空故。不<a 
name="0614c15" id="0614c15"></a>修外境事相。唯息妄修心也。息我法之妄。修<a 
name="0614c16" id="0614c16"></a>唯識之心。二密意破相顯。性教者。據真實<a 
name="0614c17" id="0614c17"></a>了義。則妄執本空。更無可破。無漏諸法。是真<a 
name="0614c18" id="0614c18"></a>性隨緣妙用。永不斷絕。又不應破。但為一類<a 
name="0614c19" id="0614c19"></a>眾生。執虛妄相。障真如實性。難得玄悟故。佛<a 
name="0614c20" id="0614c20"></a>且不揀善惡垢淨性相一切訶破。以真性及<a 
name="0614c21" id="0614c21"></a>妙用不無。而且云無。故云密意。又意在顯性。<a 
name="0614c22" id="0614c22"></a>語乃破相。意不形於言中。故云密也。此教說。<a 
name="0614c23" id="0614c23"></a>前教中所變之境。既皆虛妄。能變之識。豈獨<a 
name="0614c24" id="0614c24"></a>真實。心境互依。空而似有。且心不孤起。託境<a 
name="0614c25" id="0614c25"></a>方生。境不自生。由心故現。心如境謝。境滅心<a 
name="0614c26" id="0614c26"></a>空。皆假眾緣無自性故。是以一切諸法。無不<a 
name="0614c27" id="0614c27"></a>是空。凡所有相。皆是虛妄。是故空中無五陰<a 
name="0614c28" id="0614c28"></a>六根因緣四諦。無智亦無得。生死涅槃。平等<a 
name="0614c29" id="0614c29"></a>如幻。此教與禪門泯絕無寄宗全同。三顯示<a 
name="0615a01" id="0615a01"></a>真心即性教。直示自心即是真性。不約事相<a 
name="0615a02" id="0615a02"></a>而示。亦不約破相而示。故云即性。不是方便<a 
name="0615a03" id="0615a03"></a>隱密之意。故云示也。此教說。一切眾生。皆有<a 
name="0615a04" id="0615a04"></a>空寂真心。無始本來。性自清淨。明明不昧。了<a 
name="0615a05" id="0615a05"></a>了常知。盡未來際常住不滅。名為佛性。亦<a 
name="0615a06" id="0615a06"></a>名如來藏。亦名心地。達磨所傳。是此心也。</p><a 
name="0615a07" id="0615a07"></a><p style="text-indent: 0em; margin-left: 0em"><span class="linehead"></span>問。既云性自了了常知。何須諸佛開示。</p><p style="text-indent: 0em; margin-left: 0em"><span class="linehead"></span>答。<a 
name="0615a08" id="0615a08"></a>此言知者。不是證知。意說真性不同虛空木<a 
name="0615a09" id="0615a09"></a>石。故云知也。非如緣境分別之識。非如照體<a 
name="0615a10" id="0615a10"></a>了達之智。直是真如之性。自然常知。起信論<a 
name="0615a11" id="0615a11"></a>云。真如者。自體真實識知。華嚴經云。真如照<a 
name="0615a12" id="0615a12"></a>明為性。又問明品。說。智與知異。智局於聖。不<a 
name="0615a13" id="0615a13"></a>通於凡。知即凡聖皆有。通於理智。覺首等諸<a 
name="0615a14" id="0615a14"></a>菩薩。問文殊師利菩薩。何等是佛境界智。何<a 
name="0615a15" id="0615a15"></a>等是佛境界知。文殊頌答云。諸佛智自在。<a 
name="0615a16" id="0615a16"></a>三世無所礙。如是慧境界。平等如虛空。又<a 
name="0615a17" id="0615a17"></a>頌云。非識所能識。亦非心境界。其性本清<a 
name="0615a18" id="0615a18"></a>淨。開示諸群生。既云本淨。不待斷障。即知。群<a 
name="0615a19" id="0615a19"></a>生本來皆有。但以惑翳而不自知。故法華中<a 
name="0615a20" id="0615a20"></a>開示令得清淨者。即是寶性論中。離垢清淨<a 
name="0615a21" id="0615a21"></a>也。此心雖自性清淨。終須悟修。方得究竟。經<a 
name="0615a22" id="0615a22"></a>論所明。有二種清淨。二種解脫。或只得離垢<a 
name="0615a23" id="0615a23"></a>清淨解脫故。毀禪門即心即佛。或只知自性<a 
name="0615a24" id="0615a24"></a>清淨解脫故。輕於教相。斥於持律坐禪調伏<a 
name="0615a25" id="0615a25"></a>等行。不知必須頓悟自性清淨自性解脫。漸<a 
name="0615a26" id="0615a26"></a>修令得離垢清淨離障解脫。成圓滿清淨究<a 
name="0615a27" id="0615a27"></a>竟解脫。若身若心。無所壅滯同釋迦佛。經問<a 
name="0615a28" id="0615a28"></a>云何佛境界智。此問證悟之智。云何佛境界<a 
name="0615a29" id="0615a29"></a>知。此問本有真心。答智云。諸佛智自在。三世<a 
name="0615b01" id="0615b01"></a>無所礙。答知云。非識所能識。亦非心境界。識<a 
name="0615b02" id="0615b02"></a>是分別。分別非真知。唯無念方見。又若以智<a 
name="0615b03" id="0615b03"></a>證之。即屬所詮之境。真知非境界故。瞥起照<a 
name="0615b04" id="0615b04"></a>心。即非真知故。非心境界。以不起心為玄妙。<a 
name="0615b05" id="0615b05"></a>以集起名心。起心看即妄想。故非真知。是以<a 
name="0615b06" id="0615b06"></a>真知必虛心遺照。言思道斷矣。北宗看心。是<a 
name="0615b07" id="0615b07"></a>失真旨。若有可看。即是境界也。寶藏論云。知<a 
name="0615b08" id="0615b08"></a>有有壞。知無無敗。其知之智有無不計。既<a 
name="0615b09" id="0615b09"></a>不計有無。即自性無分別之知。是以此真心<a 
name="0615b10" id="0615b10"></a>自體之知。即無緣心。不假作意。任運常知。非<a 
name="0615b11" id="0615b11"></a>涉有無。永超能所。水南和尚云。即體之用曰<a 
name="0615b12" id="0615b12"></a>知。即用之體為寂。如即燈之時。即是光。即<a 
name="0615b13" id="0615b13"></a>光之時即是燈。燈為體。光為用。無二而二也。<a 
name="0615b14" id="0615b14"></a>又云。知之一字。眾妙之門。如是開示靈知之<a 
name="0615b15" id="0615b15"></a>心。即是真性。與佛無異。故名顯示真心即<a 
name="0615b16" id="0615b16"></a>性教。全同禪門第三直顯心性之宗。既馬鳴<a 
name="0615b17" id="0615b17"></a>摽心為本原。文殊擇知為真體。如何破相之<a 
name="0615b18" id="0615b18"></a>黨。但云寂滅。不許真如。說相之家。執凡異<a 
name="0615b19" id="0615b19"></a>聖。不許即佛。今約教判定。正為斯人。故西域<a 
name="0615b20" id="0615b20"></a>傳。心多兼經論。無二途也。但以此方迷心執<a 
name="0615b21" id="0615b21"></a>文。以名為體故。達磨善巧。揀文傳心。摽舉其<a 
name="0615b22" id="0615b22"></a>名<span class="note">(心是名也)</span>默示其體<span class="note">(知是心也)</span>喻以壁觀。令絕諸緣。<a 
name="0615b23" id="0615b23"></a>絕諸緣時。問斷滅不。答。雖絕諸念。亦不斷<a 
name="0615b24" id="0615b24"></a>滅。問。以何證驗。云不斷滅。答。了了自知。<a 
name="0615b25" id="0615b25"></a>言不可及。師即印云。只此是自性清淨心。<a 
name="0615b26" id="0615b26"></a>更勿疑也。若所答不契。即但遮諸非。更令觀<a 
name="0615b27" id="0615b27"></a>察。畢竟不與他先言知字。直待他自悟。方驗<a 
name="0615b28" id="0615b28"></a>真實。是親證其體。然後印之。令絕餘疑。故<a 
name="0615b29" id="0615b29"></a>云。默傳心印。所言默者。唯默知字。非總不<a 
name="0615c01" id="0615c01"></a>言。六代相傳。皆如此也。至荷澤時。他宗競起。<a 
name="0615c02" id="0615c02"></a>欲求默契。不遇機緣。又思惟達磨懸絲之記。<a 
name="0615c03" id="0615c03"></a><span class="note">(達磨云。我法第六代後。命若懸絲)</span>恐宗旨滅絕。遂言知之一字。眾<a 
name="0615c04" id="0615c04"></a>妙之門。</p><p style="text-indent: 0em; margin-left: 0em"><span class="linehead"></span>問。悟此心已如何修之。還依初說相<a 
name="0615c05" id="0615c05"></a>教中。令坐禪不。</p><p style="text-indent: 0em; margin-left: 0em"><span class="linehead"></span>答。若惛沈厚重難可策發。掉<a 
name="0615c06" id="0615c06"></a>舉猛利不可抑伏。貪嗔熾盛觸境難制者。即<a 
name="0615c07" id="0615c07"></a>用前教中種種方便。隨病調伏。若煩惱微薄。<a 
name="0615c08" id="0615c08"></a>慧解明利。即依本宗。一行三昧。如起信論<a 
name="0615c09" id="0615c09"></a>云。若修止者。住於靜處。端身正意。不依氣息<a 
name="0615c10" id="0615c10"></a>形色。乃至唯心無外境界。法句經偈云。若<a 
name="0615c11" id="0615c11"></a>學諸三昧。是動非是禪。心隨境界流。云何<a 
name="0615c12" id="0615c12"></a>名為定。即不起滅定。現行坐之威儀。不於<a 
name="0615c13" id="0615c13"></a>三界。現攀緣之身意。然此教中。以一真心性。<a 
name="0615c14" id="0615c14"></a>對染淨諸法。全揀全收。全揀者。如上所說。<a 
name="0615c15" id="0615c15"></a>但剋體直指。靈知。即是心性。餘皆虛妄。故云<a 
name="0615c16" id="0615c16"></a>非識非心。非境非智。乃至非性非相。非佛非<a 
name="0615c17" id="0615c17"></a>眾生。離四句絕百非也。全收者。染淨諸法。無<a 
name="0615c18" id="0615c18"></a>不是心。心迷故。妄起惑業。乃至四生六道雜<a 
name="0615c19" id="0615c19"></a>穢國土。心悟故。從體起用。四等六度。乃至四<a 
name="0615c20" id="0615c20"></a>辯六通妙身淨剎。無所不現。既是此心現諸<a 
name="0615c21" id="0615c21"></a>法故。法法全即真心。如人夢所現事。事事皆<a 
name="0615c22" id="0615c22"></a>人。如金作器。器器皆金。如鏡現影。影影皆<a 
name="0615c23" id="0615c23"></a>鏡。故華嚴經云。知一切法。即心自性。成就<a 
name="0615c24" id="0615c24"></a>慧身。不由他悟。起信論云。三界虛偽。唯心所<a 
name="0615c25" id="0615c25"></a>作。離心則無六塵境界。乃至一切分別。皆分<a 
name="0615c26" id="0615c26"></a>別自心。心不見心。無相可得。故云一切法如<a 
name="0615c27" id="0615c27"></a>鏡中像。楞伽經云。寂滅者。名為一心。一心者。<a 
name="0615c28" id="0615c28"></a>名如來藏。能遍興造一切趣生。造善造惡。受<a 
name="0615c29" id="0615c29"></a>苦受樂。果與因俱。故知一切無非心也。全揀<a 
name="0616a01" id="0616a01"></a>門。攝前第二破相教。全收門。攝前第一說相<a 
name="0616a02" id="0616a02"></a>教。將前望此。此則&#x9008;異於前。將此望前。前則<a 
name="0616a03" id="0616a03"></a>全同於此。深必該淺。淺不至深。深者直顯出<a 
name="0616a04" id="0616a04"></a>真心之體。方於中揀一切收一切也。如是收<a 
name="0616a05" id="0616a05"></a>揀自在。性相無礙。方能於一切悉無所住。唯<a 
name="0616a06" id="0616a06"></a>此名為了義。上之三教。攝盡一代經論之所<a 
name="0616a07" id="0616a07"></a>宗。三義全殊。一法無別。就三義中。第一第<a 
name="0616a08" id="0616a08"></a>二空有相對。第三第一性相相對。皆迢然易<a 
name="0616a09" id="0616a09"></a>見。唯第二第三破相與顯性相對。講者。禪者。<a 
name="0616a10" id="0616a10"></a>俱迷為同是一宗一教。皆以破相便為真性。<a 
name="0616a11" id="0616a11"></a>故今廣辯空宗性宗。有其十異。空宗唯破相。<a 
name="0616a12" id="0616a12"></a>性宗唯顯性。權實有異。遮表全殊。不可以遮<a 
name="0616a13" id="0616a13"></a>詮遣蕩排情破執之言。為表詮直示建立顯<a 
name="0616a14" id="0616a14"></a>宗之教。又不可以逗機誘引一期權漸之說。<a 
name="0616a15" id="0616a15"></a>為最。後全提見性真實之門。如上判教分宗。<a 
name="0616a16" id="0616a16"></a>言約義豐。最為殊絕。初則歷然不濫。後。則一<a 
name="0616a17" id="0616a17"></a>味融通。可釋群疑。能歸宗鏡。十異者。一法義<a 
name="0616a18" id="0616a18"></a>真俗異者。空宗未顯真性。但以一切差別之<a 
name="0616a19" id="0616a19"></a>相為法。法是俗諦。照此諸法。無為無相無生<a 
name="0616a20" id="0616a20"></a>無滅為義。義是真諦。性宗以一真之性為法。<a 
name="0616a21" id="0616a21"></a>空有等種種差別為義。經云。無量義者。從<a 
name="0616a22" id="0616a22"></a>一法生。華嚴經云。法者知自性。義者知生<a 
name="0616a23" id="0616a23"></a>滅。二心性二名異者。空宗一向目諸法。本原<a 
name="0616a24" id="0616a24"></a>為性。性宗多目諸法本原為心。起信論云。一<a 
name="0616a25" id="0616a25"></a>切諸法。從本已來。唯是一心。良由所說本性。<a 
name="0616a26" id="0616a26"></a>不但空寂。而乃自然常知故。應目為心。三性<a 
name="0616a27" id="0616a27"></a>字二體異者。空宗以諸法無性為性。性宗以<a 
name="0616a28" id="0616a28"></a>虛明常住不空之體為性。性字雖同。而體異<a 
name="0616a29" id="0616a29"></a>也。四真智真知異者。空宗以分別為知。無分<a 
name="0616b01" id="0616b01"></a>別為智。智深知淺。性宗以能證聖理之妙慧<a 
name="0616b02" id="0616b02"></a>為智。以該於理智。通於凡聖之真性為知。知<a 
name="0616b03" id="0616b03"></a>通智局。華嚴經云。真如照明為性。起信論<a 
name="0616b04" id="0616b04"></a>云。真如自體。真實識知。五有我無我異者。空<a 
name="0616b05" id="0616b05"></a>宗以有我為妄。無我為真。性宗以無我為<a 
name="0616b06" id="0616b06"></a>妄。有我為真。故涅槃經云。無我者。名為生<a 
name="0616b07" id="0616b07"></a>死。我者。名為如來。六遮詮表詮異者。遮謂<a 
name="0616b08" id="0616b08"></a>遣其所非。表謂顯其所是。又遮者。揀&#x5374;諸<a 
name="0616b09" id="0616b09"></a>餘。表者。直示當體。如諸經所說。真如妙性。每<a 
name="0616b10" id="0616b10"></a>云不生不滅。不垢不淨。無因無果。無相無為。非<a 
name="0616b11" id="0616b11"></a>凡非聖。非性非相等。皆是遮詮。遣非蕩跡。絕<a 
name="0616b12" id="0616b12"></a>想<span class="corr" title='[袪&gt;祛]'>祛</span>情。若云知見覺照。靈鑒光明。朗朗昭昭。<a 
name="0616b13" id="0616b13"></a>堂堂寂寂等。皆是表詮。若無知見等體。顯何<a 
name="0616b14" id="0616b14"></a>法為性。說何法不生不滅等。必須認得現今<a 
name="0616b15" id="0616b15"></a>了然而知。即是我之心性。方說此知不生不<a 
name="0616b16" id="0616b16"></a>滅等。如說鹽云不淡是遮。云鹹。是表。說水云<a 
name="0616b17" id="0616b17"></a>不乾。是遮。云濕。是表。空宗但遮。性宗有遮有<a 
name="0616b18" id="0616b18"></a>表。今時人皆謂遮言為深。表言為淺。故唯重<a 
name="0616b19" id="0616b19"></a>非心非佛。無為無相。乃至一切不可得之言。<a 
name="0616b20" id="0616b20"></a>良由只以遮非之詞為妙。不欲親自證認法<a 
name="0616b21" id="0616b21"></a>體。故如此也。又若實識我心。不同虛空。性自<a 
name="0616b22" id="0616b22"></a>神解。非從他悟。豈藉緣生。若不對機隨世語<a 
name="0616b23" id="0616b23"></a>言。於自性上尚無表示真實之詞。焉有遮非<a 
name="0616b24" id="0616b24"></a>方便之說。如今實未親證見性之人。但傚依<a 
name="0616b25" id="0616b25"></a>通。情傳意解。唯取言語中妙。以遮非泯絕之<a 
name="0616b26" id="0616b26"></a>文。而為極則。以未見諦故。不居實地。一向託<a 
name="0616b27" id="0616b27"></a>空。隨言所轉。近來尤盛。莫可遏之。若不因<a 
name="0616b28" id="0616b28"></a>上代先賢。多聞廣學。深入教海。妙達禪宗。何<a 
name="0616b29" id="0616b29"></a>能微細指陳。始終和會。顯出一靈之性。剔開<a 
name="0616c01" id="0616c01"></a>萬法之原。是以具錄要文。同明宗鏡。七認名<a 
name="0616c02" id="0616c02"></a>認體異者。謂佛法世法。一一皆有名體。且如<a 
name="0616c03" id="0616c03"></a>世間稱大。不過四物。如智論云。地水火風。是<a 
name="0616c04" id="0616c04"></a>四物名。堅濕煖動。是四物體。今且說水。設有<a 
name="0616c05" id="0616c05"></a>人問。每聞澄之即清。混之即濁。堰之即止。決<a 
name="0616c06" id="0616c06"></a>之即流。而能溉灌萬物。洗滌群穢。此是何物。<a 
name="0616c07" id="0616c07"></a><span class="note">(舉功能義用而問之)</span>答云。是水<span class="note">(舉名答也)</span>愚者認名謂已解。智<a 
name="0616c08" id="0616c08"></a>者應更問云。何者是水<span class="note">(徵其體也)</span>答云。濕即是水<a 
name="0616c09" id="0616c09"></a><span class="note">(剋體指也)</span>佛法亦爾。設有人問。每聞諸經云。迷之<a 
name="0616c10" id="0616c10"></a>即垢。悟之即淨。縱之即凡。修之即聖。能生<a 
name="0616c11" id="0616c11"></a>世出世間一切諸法。此是何物<span class="note">(此舉功能義用問也)</span>答云。<a 
name="0616c12" id="0616c12"></a>是心<span class="note">(舉名答也)</span>愚者認名便為已識。智者應更問。<a 
name="0616c13" id="0616c13"></a>何者是心<span class="note">(徵其體也)</span>答。知即是心<span class="note">(指其體也)</span>此一言最<a 
name="0616c14" id="0616c14"></a>親最的。餘字餘說皆&#x758E;。如云非性非相能言<a 
name="0616c15" id="0616c15"></a>能語等是體。緣慮動用等是心。即何異他之<a 
name="0616c16" id="0616c16"></a>所問也。以此而推。水之名體。名唯一字。餘皆<a 
name="0616c17" id="0616c17"></a>義用。濕之一字。貫於清濁等萬用萬義之中。<a 
name="0616c18" id="0616c18"></a>心之名體亦然。知之一字。亦貫於貪瞋慈忍<a 
name="0616c19" id="0616c19"></a>善惡苦樂萬用萬義之處。直須悟得。水是名。<a 
name="0616c20" id="0616c20"></a>不是水。濕是水。不是名。即清濁凝流。無義不<a 
name="0616c21" id="0616c21"></a>通也。以例心是名。不是心。知是心。不是名。即<a 
name="0616c22" id="0616c22"></a>真妄善惡。無義不通也。空宗相宗。為對初<a 
name="0616c23" id="0616c23"></a>學及淺機。恐隨言生執故。但標名而遮其非。<a 
name="0616c24" id="0616c24"></a>唯廣義用而引其意。性宗為對久學及上根。令<a 
name="0616c25" id="0616c25"></a>忘言認體故。一言直示<span class="note">(達磨云。指一言以直示。即是知字一言。若言即<a 
name="0616c26" id="0616c26"></a>心是佛。此乃四言矣)</span>若領解不謬。親照靈知之性。方於體<a 
name="0616c27" id="0616c27"></a>上照察義用。故無不通矣。八二諦三諦異者。<a 
name="0616c28" id="0616c28"></a>空宗唯二諦。性宗攝一切性相及自體。總為<a 
name="0616c29" id="0616c29"></a>三諦。以緣起色等諸法為俗諦。緣無自性。諸<a 
name="0617a01" id="0617a01"></a>法即空為真諦。一真心體。非空非色。能空能<a 
name="0617a02" id="0617a02"></a>色。為中道第一義諦。九三性空有異。空宗說<a 
name="0617a03" id="0617a03"></a>有。即遍計依他。空。即圓成。性宗即三法皆具<a 
name="0617a04" id="0617a04"></a>空有之義。遍計。即情有理無。依他。即相有性<a 
name="0617a05" id="0617a05"></a>無。圓成。即情無理有。十佛德空有異。空宗<a 
name="0617a06" id="0617a06"></a>說。佛以空為德。無有少法。是名菩提。性宗一<a 
name="0617a07" id="0617a07"></a>切諸佛自體。皆有常樂我淨。十身十智。相好<a 
name="0617a08" id="0617a08"></a>無盡。性自本有。不待機緣。十異歷然二門奐<a 
name="0617a09" id="0617a09"></a>矣。故須先約三種佛教。證三宗禪心。然後禪<a 
name="0617a10" id="0617a10"></a>教雙亡。佛心俱寂。俱寂則念念皆佛。無一念<a 
name="0617a11" id="0617a11"></a>而非佛心。雙亡。即句句皆禪。無一句而非禪<a 
name="0617a12" id="0617a12"></a>教。如此則自然聞泯絕無寄之說。知是破我<a 
name="0617a13" id="0617a13"></a>執情。聞息妄修心之言。知是斷我習氣。執情<a 
name="0617a14" id="0617a14"></a>破而真性顯。即泯絕是顯性之宗。習氣盡而<a 
name="0617a15" id="0617a15"></a>佛道成。即修心是成佛之行。頓漸互顯。空有<a 
name="0617a16" id="0617a16"></a>相成。若能如是圓通。則為他人說。無非妙方。<a 
name="0617a17" id="0617a17"></a>聞他人說。無非妙藥。藥之與病。只在執之與<a 
name="0617a18" id="0617a18"></a>通。故先德云。執則字字瘡疣。通則文文妙藥。<a 
name="0617a19" id="0617a19"></a>如上依教依宗。撮略和會。挑抉宗旨之本末。<a 
name="0617a20" id="0617a20"></a>開析法義之差殊。校量頓漸之異同。融即真<a 
name="0617a21" id="0617a21"></a>妄之和合。對會遮表之迴互。褒貶權實之淺<a 
name="0617a22" id="0617a22"></a>深。可謂卷教海之波瀾。湛然掌內。簇義天之<a 
name="0617a23" id="0617a23"></a>星象。奐若目前。則頓釋群疑。豁然妙旨。若心<a 
name="0617a24" id="0617a24"></a>外立法立境。起&#x9B2A;諍之端倪。識上變我變人。<a 
name="0617a25" id="0617a25"></a>為勝負之由漸。遂乃立空破有。賓有非空。崇<a 
name="0617a26" id="0617a26"></a>教毀禪。宗禪斥教。權實兩道。常為障礙之因。<a 
name="0617a27" id="0617a27"></a>性相二宗。永作怨&#x8B90;之見。皆為智燈焰短。心<a 
name="0617a28" id="0617a28"></a>鏡光昏。終不能入無諍之門。履一實之道<a 
name="0617a29" id="0617a29"></a>矣。</p><a 
name="0617b01" id="0617b01"></a><p><span class="juanname">宗鏡錄卷第三十四</span></p><a 
name="0617b02" id="0617b02"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　丁未歲高麗國分司大藏都監奉&#x52C5;彫造</p></div></div>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_034 by HTTrack Website Copier/3.x [XR&CO'2014], Tue, 07 Jun 2016 06:59:20 GMT -->
</html>
