<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB181_015 by HTTrack Website Copier/3.x [XR&CO'2014], Tue, 07 Jun 2016 07:10:39 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1289696992&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26nB181&amp;utmp=%2Fmobile%2Findex.php%3Findex%3DJ26nB181_015&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexcfb6.html?index=J26nB181_014" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B181 布水臺集 (32卷)<br/>【明 道忞著（中央圖書館善本書目編在集部別集類）】<br/>第 15 卷</p>
	<a href="index5f87-2.html?index=J26nB181_016" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B181" sutra_name="布水臺集" sutra_juan="[卷15]">　
<a 
name="0365b01" id="0365b01"></a><p><span class="juanname">布水臺集卷第十五</span></p><a 
name="0365b02" id="0365b02"></a><p style="margin-left: 4em"><span class="byline">住明州天童寺匡廬黃巖沙門道忞著</span></p><a 
name="0365b03" id="0365b03"></a><p style="margin-left: 2em"><span class="headname">塔銘三</span></p><a 
name="0365b04" id="0365b04"></a><p style="margin-left: 3em"><span class="headname">敕賜五蓮山護國光明寺心空開法師塔銘</span></p><a 
name="0365b05" id="0365b05"></a><p style="text-indent: 0em; margin-left: 0em"><span class="linehead"></span>有明神宗顯皇帝以佛心天子。手握金輪。統御萬方。<a 
name="0365b06" id="0365b06"></a>端拱以致治。無為而化成。以故積歲有豐登。普天皆<a 
name="0365b07" id="0365b07"></a>絃誦。民生其間。婆娑永日。鼓腹謳歌。相與嬉樂乎昇<a 
name="0365b08" id="0365b08"></a>平者四十年。一時熙熙皞皞之風。真足媲隆三代矣。<a 
name="0365b09" id="0365b09"></a>而萬機之暇。尤復遊心內典。因諭近侍簡校天下名<a 
name="0365b10" id="0365b10"></a>山寺院。擇僧之有道行者。敕令住持。躬齎大藏以往。<a 
name="0365b11" id="0365b11"></a>俾集名緇。專誠披閱。上以福國。下以佑民。甚盛典也。<a 
name="0365b12" id="0365b12"></a>而五蓮心空開法師。首膺其選。由是名聞大內。時國<a 
name="0365b13" id="0365b13"></a>母皇太后適患眼疾。意師戒德高崇。必能消弭。乃遣<a 
name="0365b14" id="0365b14"></a>內璫顧問。師為咒水一洗而痊愈。生信敬。于時光宗<a 
name="0365b15" id="0365b15"></a>尚居少海。特命受名於師。俾保聖躬。及其踐祚也。即<a 
name="0365b16" id="0365b16"></a>日遣官省視。副以滲金大士焉。後毅廟繼登大寶。不<a 
name="0365b17" id="0365b17"></a>忘先帝初心。復遣掌內官監印太監蘇晉霖等。發內<a 
name="0365b18" id="0365b18"></a>帑金若干。修崇勝蹟。則師實受三朝寵被。身為帝者<a 
name="0365b19" id="0365b19"></a>之師矣。順世圜寂。則當表達上聞。請加誄諡。以終始<a 
name="0365b20" id="0365b20"></a>朝廷眷顧之恩者。禮也。今滅且二十有七載。其孫海<a 
name="0365b21" id="0365b21"></a>徹將謀遷師塔。始乞銘于予。予惟師剪荊棘。發天藏。<a 
name="0365b22" id="0365b22"></a>以啟佑後之來者。其有功于山林髡士甚大。則銘之<a 
name="0365b23" id="0365b23"></a>烏可後。顧予林下無顯望。曷由發揚乎師哉。雖然。不<a 
name="0365b24" id="0365b24"></a>朽者言。予將終靳乎一言。則師朽卒。無從以振厲後<a 
name="0365b25" id="0365b25"></a>賢矣。予罪奈何。因摭師實。以為之序曰。師諱明開。字<a 
name="0365b26" id="0365b26"></a>心空。成都龐氏子。為人性卓朗而梗橛。甫入鄉校。即<a 
name="0365b27" id="0365b27"></a>圭角稜嶒。不屑雁行諸子矣。年十八。適宗人有死而<a 
name="0365b28" id="0365b28"></a>無後者。巨富也。塾師聞而歎曰。信夫黃金空積聚。難<a 
name="0365b29" id="0365b29"></a>脫鬼門關。師即進曰。若為脫得。塾師曰。出家修行即<a 
name="0365b30" id="0365b30"></a>得。師內銘於心。俄因小嫌拂意。遂密逃。決志離塵。間<a 
name="0365c01" id="0365c01"></a>行且疾馳。復赧言求丐。殊饑甚。念欲還家。忽群猴逸<a 
name="0365c02" id="0365c02"></a>出其前。擲果而去。審視皆山栗也。因盡取食之。得前<a 
name="0365c03" id="0365c03"></a>邁。遇一行腳僧。控所由來。僧為披削。攜之出蜀。歷荊<a 
name="0365c04" id="0365c04"></a>楚。陟匡廬。憩止金竹坪。學諸經咒。一年咸通曉。復下<a 
name="0365c05" id="0365c05"></a>金陵。聽講經論於雪浪恩師之門三年。聲焉始默。心<a 
name="0365c06" id="0365c06"></a><span class="corr" title='[己&gt;已]'>已</span>光通。益知般若之聞熏有素也。恩甚器之。然師志<a 
name="0365c07" id="0365c07"></a>意高遠。不甘以語言文字埋沒此生。聞雲棲唱道東<a 
name="0365c08" id="0365c08"></a>南。門風壁立。頗愜素心。即日挾複往聞法。受具親炙。<a 
name="0365c09" id="0365c09"></a>二年復動寶掌芒筇之興。將欲蹋遍支那。以求稱己<a 
name="0365c10" id="0365c10"></a>所遊者。于是潔己輕裝。飄然雲鶴。孤翔天外。然往往<a 
name="0365c11" id="0365c11"></a>有欽其道貌。敬其行藏。至不愛貲財。願割而祠奉者<a 
name="0365c12" id="0365c12"></a>有之。抑攀援<span class="corr" title='[己&gt;已]'>已</span>甚。謝卻無從。至絕襟裾捐衣缽而脫<a 
name="0365c13" id="0365c13"></a>逃者。亦時有之。截江渡淮。阻雨安東野廟。五日不食<a 
name="0365c14" id="0365c14"></a>矣。適有挈榼叩扉以至者。言夜來神式見夢。俾餉師<a 
name="0365c15" id="0365c15"></a>耳。遍告鄉民。聚族爭謀供養。詰朝齋獻。而師逸去。過<a 
name="0365c16" id="0365c16"></a>雲臺睠山菴。岑寂寓止焉。時有婺女瞷幽扉。復去之。<a 
name="0365c17" id="0365c17"></a>乃入齊。登瑯琊。觀海日。分衛諸城。忝缽于敬軒臧氏<a 
name="0365c18" id="0365c18"></a>之家。而臧與師。宛有夙契心切因。依援師益力。然師<a 
name="0365c19" id="0365c19"></a>亦愛其學佛知儒。留書雜華大典。三年朝夕供奉。簪<a 
name="0365c20" id="0365c20"></a>珥盈前。而師一如木人。對華鳥無欣猒見也。聞九仙<a 
name="0365c21" id="0365c21"></a>五垛。玉筍參天。金莖插地。山光與海色。競秀而爭流。<a 
name="0365c22" id="0365c22"></a>子瞻直謂其不減天台雁蕩。心殊向往之切。及乎躡<a 
name="0365c23" id="0365c23"></a>屩登山。則奇峰怪石。古洞靈巖。若環埤。如列戟。若虎<a 
name="0365c24" id="0365c24"></a>踞。如師蹲。若鸞鳳之翀霄。若蓮華之初放。若應真仙<a 
name="0365c25" id="0365c25"></a>子之遨遊乎蓬島者。殆不可悉索而數計焉。徘徊不<a 
name="0365c26" id="0365c26"></a>忍去。則依巖結宇。面壁跏趺。危坐天柱峰之下凡三<a 
name="0365c27" id="0365c27"></a>年。僧俗歸附。日新月盛。咸欲為師興厥禪叢。師因疇<a 
name="0365c28" id="0365c28"></a>念。茲山僻處海堧。雖雲堂有寺而芳躅無聞者。固僧<a 
name="0365c29" id="0365c29"></a>非祥麟威鳳乎。抑天章寶篆。未有以光被之也。且東<a 
name="0365c30" id="0365c30"></a>武素悍而驕輕。我驟而建大寶坊。則必嘖有煩言。正<a 
name="0366a01" id="0366a01"></a>恐未可以慈悲攝受之耳。天作高山。非萬乘荒之。曷<a 
name="0366a02" id="0366a02"></a>由光且大哉。由是定議。入請大藏于神京。初至之日。<a 
name="0366a03" id="0366a03"></a>京師大德。群疑山非岱宗。寺非名剎。未易上聞紫閣。<a 
name="0366a04" id="0366a04"></a>師但唯唯。聽之護法龍天而<span class="corr" title='[己&gt;已]'>已</span>。屬閒居無事。偶遊西<a 
name="0366a05" id="0366a05"></a>山蘭若。適惜薪司內監王忠者在焉。與師相見。一語<a 
name="0366a06" id="0366a06"></a>心契。遂以師名與山奏上。且白其狀。上大說。敕賜山<a 
name="0366a07" id="0366a07"></a>曰五蓮。寺曰光明。仍手敕師管領御藏。遵持禮誦。儲<a 
name="0366a08" id="0366a08"></a>集弘庥。載賜紫伽黎金千兩。差御馬監太監張思忠<a 
name="0366a09" id="0366a09"></a>齎藏以往。師如敕供誦。保安聖躬。為國祈祥。與民消<a 
name="0366a10" id="0366a10"></a>災弭患<span class="corr" title='[己&gt;已]'>已</span>。赴闕謝恩。上復賜內帑金錢若干。命師重<a 
name="0366a11" id="0366a11"></a>修殿宇。師奉旨鳩工。匪舒匪棘。載謀載惟。環翠以為<a 
name="0366a12" id="0366a12"></a>城。倚天以作塹。因其高。就其下。端其表。宅其中。地不<a 
name="0366a13" id="0366a13"></a>封而爽塏。宇不飾而虛明。越六載工竣。屢致山川效<a 
name="0366a14" id="0366a14"></a>順。風雨時若。而後東武之民。始誕者信。而慳者捨。悍<a 
name="0366a15" id="0366a15"></a>而嫚侮者。崇事而敬虔焉。皆師誘掖得方。善為利導。<a 
name="0366a16" id="0366a16"></a>有以使之然也。師神儀挻特。風度遒然。適而笑譚。則<a 
name="0366a17" id="0366a17"></a>山林振響。性尤剛猛。不可觸當。其義有所激。念有所<a 
name="0366a18" id="0366a18"></a>之。則堅如金。發若矢。雖千萬人鼎鑊在前。必往也。然<a 
name="0366a19" id="0366a19"></a>詒謀作始。復慮遠而思深。每灼事機。運精力。恆曠百<a 
name="0366a20" id="0366a20"></a>世。邇如今焉。居臧宅日。有座主講演城菴。邑令故往<a 
name="0366a21" id="0366a21"></a>詰難。主偶挫詞。立待擯斥。師聞而倒舄馳前。為之救<a 
name="0366a22" id="0366a22"></a>義。令方機鋒迅發。師於結角羅紋處。劈面便掌。一眾<a 
name="0366a23" id="0366a23"></a>皇駭。師神色自若。令乃屈服。深歎佛法有人。山中締<a 
name="0366a24" id="0366a24"></a>搆方興。旋即建菴于帝城之東。撥僧往董其役。眾多<a 
name="0366a25" id="0366a25"></a>疑阻。師曰。是非爾所知也。今長老徹公。家世關東。以<a 
name="0366a26" id="0366a26"></a>遼陽失守。航海依師。年少於眾。而好攻摘眾瑕。眾短<a 
name="0366a27" id="0366a27"></a>之。師曰。休矣。勿復言。他日山門與你輩。當賴此子安<a 
name="0366a28" id="0366a28"></a>全在。師卒。公走燕居城菴。甲申之變。菴眾星散。遺公<a 
name="0366a29" id="0366a29"></a>獨守。菴之比鄰。即平西王第也。王請清師討賊。全家<a 
name="0366a30" id="0366a30"></a>被難。尸積如山。公挺然顧義而不顧害。為掩藏之。王<a 
name="0366b01" id="0366b01"></a>故德公。而公之弟姪亦多仕。清為顯官。時方鼎革。東<a 
name="0366b02" id="0366b02"></a>武之悍而驕者。復起侵漁山寺。眾乃迎公為長老。公<a 
name="0366b03" id="0366b03"></a>既治內。復捍其外。山門果由是奠安焉。豈師諳練而<a 
name="0366b04" id="0366b04"></a>達乎。抑亦夙慧而通乎。未可知也。往來京畿。恆馭羊<a 
name="0366b05" id="0366b05"></a>頭車子一兩。使僧推之。越邑過都。則相率來迎。遞程<a 
name="0366b06" id="0366b06"></a>而送。蓋自齊至燕。凡持齋而信佛者。多師弟子。其為<a 
name="0366b07" id="0366b07"></a>眾所知識如此。生平長坐不臥。日誦大悲陀羅尼。無<a 
name="0366b08" id="0366b08"></a>虛晷。暇則為眾講演。而尤喜譚圜覺。將寂之日。命侍<a 
name="0366b09" id="0366b09"></a>僧焚香設座。鋪置罘罳椅子於千佛殿中。侍僧以師<a 
name="0366b10" id="0366b10"></a>將講說。如命嚴辦。<span class="corr" title='[己&gt;已]'>已</span>覆師。師問。何時。曰。<span class="corr" title='[己&gt;已]'>已</span>也。乃拄筇<a 
name="0366b11" id="0366b11"></a>陞座。眾集而師<span class="corr" title='[己&gt;已]'>已</span>泊然逝矣。蓋崇禎二年元旦也。世<a 
name="0366b12" id="0366b12"></a>壽六十有二。僧臘四十有四。僧俗弟子。哀慕不<span class="corr" title='[己&gt;已]'>已</span>。留<a 
name="0366b13" id="0366b13"></a>供三春至四月八日。始依法闍維。則顏貌如生焉。向<a 
name="0366b14" id="0366b14"></a>非履踐明白。有見於道而能然乎。是宜銘而志之。銘<a 
name="0366b15" id="0366b15"></a>曰。</p><a 
name="0366b16" id="0366b16"></a><p><span class="lg">琅玡名勝。擅于五蓮。岱宗泰嶽。屏倚九仙。<span class="note">(其一)</span>。神工<a 
name="0366b17" id="0366b17"></a>斲削。鬼斧雕鐫。流霞飛翠。聳霧凌煙。<span class="note">(其二)</span>。中有梵宇。<a 
name="0366b18" id="0366b18"></a>輪奐何沺。閈閎特起。樓閣明鮮。<span class="note">(其三)</span>。問誰伊始。在我<a 
name="0366b19" id="0366b19"></a>昔賢。道焉斯備。德也式全。<span class="note">(其四)</span>。詔頒奎璧。帑發金錢。<a 
name="0366b20" id="0366b20"></a>昭格天子。結茲勝緣。<span class="note">(其五)</span>。譚經匪舌。說法匪筌。繽紛<a 
name="0366b21" id="0366b21"></a>華雨。蓋亦有年。<span class="note">(其六)</span>。光我緇侶。澤我林泉。千松蘚裹。<a 
name="0366b22" id="0366b22"></a>萬木蘿纏。<span class="note">(其七)</span>。緣盡而滅。歸復重玄。猿哀落日。鶴唳<a 
name="0366b23" id="0366b23"></a>空阡。<span class="note">(其八)</span>。白鳥煙沒。秋水天連。青山自去。寶座依然。<a 
name="0366b24" id="0366b24"></a><span class="note">(其九)</span>。林泉鬱鬱。包絡山川。佳城既築。靈骨是遷。<span class="note">(其十)</span>。<a 
name="0366b25" id="0366b25"></a>我來豈暮。師往不先。歌以載揚。百祀攸傳。<span class="note">(其十一)</span>。</span></p><a 
name="0366b26" id="0366b26"></a><p style="margin-left: 3em"><span class="headname">湖州禪定菴比丘尼大賢墓碣銘</span></p><a 
name="0366b27" id="0366b27"></a><p style="text-indent: 0em; margin-left: 0em"><span class="linehead"></span>春風之行萬國。與一雨之潤群萌也。凡有根<span class="gaiji">[莢-(人*人)+?]<!--gaiji,,1[莢-(人*人)+?],2,3--></span>。自非<a 
name="0366b28" id="0366b28"></a>枯槁無餘。罔弗條達。與遂厥生。惟大雄氏之道亦然。<a 
name="0366b29" id="0366b29"></a>不分男女。靡間智愚。能如其說。身體而力行之。其于<a 
name="0366b30" id="0366b30"></a>超凡入聖。脫死離生也。蓋如麵作<span class="gaiji">[飢-几+追]<!--gaiji,,1[飢-几+追],2&#x4B54;,3--></span>。如金貿市。如執<a 
name="0366c01" id="0366c01"></a>券而索要。如白晝之經營。亦莫不從心所欲者。世衰<a 
name="0366c02" id="0366c02"></a>道微。持戒則僧不如俗。精進則女倍乎男。然未有食<a 
name="0366c03" id="0366c03"></a>我桑黮。不懷好音。如近代之庸妄可訝也。坐解脫之<a 
name="0366c04" id="0366c04"></a>床。恣無明之燄。計其我慢。生滅己業。主鬼借宅矣。更<a 
name="0366c05" id="0366c05"></a>胸臆籠人。而真碑贗本。世亦混淆莫辨。然則所謂身<a 
name="0366c06" id="0366c06"></a>體力行者。亦何自而詳之。先德有言。觀其死生之際。<a 
name="0366c07" id="0366c07"></a>如賈胡傳吏。留即留。去即去。則吾于大賢尼事。不能<a 
name="0366c08" id="0366c08"></a>無感焉。尼大賢者。出烏程朱氏族。父廌湖。生三子。長<a 
name="0366c09" id="0366c09"></a>曰士器。官廉憲。年曰士鼇。掌銓曹。賢。蓋其仲子也。性<a 
name="0366c10" id="0366c10"></a>嬐娓。幼無妣於母家。及笄而歸。為倪氏婦。則恭謹尤<a 
name="0366c11" id="0366c11"></a>篤。衣素飯蔬。卻鉛華弗御。曰。吾畢生將近事女矣。時<a 
name="0366c12" id="0366c12"></a>夫承基亦以<span class="gaiji">[巿/又]<!--gaiji,,1[巿/又],2,3--></span>績佐宛平。無幾何而承基卒。諗死生<a 
name="0366c13" id="0366c13"></a>之大故。哀人命之脆危。因祝髮為尼。復具咨所以超<a 
name="0366c14" id="0366c14"></a>越之道于雲棲宏真寂印後先二師。咸為指蹤安養。<a 
name="0366c15" id="0366c15"></a>且曰。正當念佛時。更究即茲念者。畢竟為誰。是謂禪<a 
name="0366c16" id="0366c16"></a>淨俱修法。于是服膺。請從事焉。乃結廬別墅。一榻寒<a 
name="0366c17" id="0366c17"></a>缸。兀坐其中。或并日而餐。或數旬不出。當是時。伯若<a 
name="0366c18" id="0366c18"></a>年方貴顯。門炎可炙。母同有兩子一女。念其獨瘁也<a 
name="0366c19" id="0366c19"></a>而隱之。賢固不為矯名行。避離兄母。然畏涉塵緣。分<a 
name="0366c20" id="0366c20"></a>道念。雖以母命。有所餽遺。與伯若年之時通音問咸<a 
name="0366c21" id="0366c21"></a>絕。弗往來。辭弗拜受。即受矣。立惠饑寒。弗以私長。四<a 
name="0366c22" id="0366c22"></a>壁蕭然。內戶不扃。盜入室至。無所攜負。且去。賢躬起。<a 
name="0366c23" id="0366c23"></a>傾瓿粟謝遣之。其慈人愛物。皆此類。若其灰心泯志。<a 
name="0366c24" id="0366c24"></a>飲檗茹冰。則真有人世所不堪者。賢處之餘三十年。<a 
name="0366c25" id="0366c25"></a>晏如也。一日。忽書其座右曰。我九月十三日且去矣。<a 
name="0366c26" id="0366c26"></a>并遍告諸同行者。及期。眾咸聚觀之如市。逮午。果跏<a 
name="0366c27" id="0366c27"></a>趺合掌。誦佛號而逝。玉墜雙垂。異香滿室。七日而顏<a 
name="0366c28" id="0366c28"></a>貌猶生焉。賢生嘉靖辛酉。年三十三而薙髮。則萬曆<a 
name="0366c29" id="0366c29"></a>癸巳也。又三十二年而坐化。則天啟甲子也。又二十<a 
name="0366c30" id="0366c30"></a>年僧寂顯者。為承基之弟。始以其故處為十方菴。且<a 
name="0367a01" id="0367a01"></a>請名當事。題曰禪定。則崇禎癸未也。賢始終無憾有<a 
name="0367a02" id="0367a02"></a>如此者。顧其匋龕尚在宇下。顯議別塔瘞之。重其久<a 
name="0367a03" id="0367a03"></a>而湮沒也。圖所以不朽賢者。走乞銘于予。予悲末法<a 
name="0367a04" id="0367a04"></a>人心懈怠。始則忍苦悍勞。終則名聞利養。差沱白首。<a 
name="0367a05" id="0367a05"></a>惆悵仍歸。而世尟明達。將謂般若無靈如此。予嘉賢<a 
name="0367a06" id="0367a06"></a>勞耕而卒穫。故樂而為之銘。銘曰。</p><a 
name="0367a07" id="0367a07"></a><p><span class="lg">群生昧己兮逐物以征。循名失實兮外鶩色聲。我山<a 
name="0367a08" id="0367a08"></a>巀嶭兮業海蚴蟉。險墮四生兮噬吞三有。六宇仝昏<a 
name="0367a09" id="0367a09"></a>兮迷雲垂布。芒芒大有兮孰醒其故。悲生拯拔兮佛<a 
name="0367a10" id="0367a10"></a>日以暾。羅張教網兮有萬其門。頓漸斯開兮群機普<a 
name="0367a11" id="0367a11"></a>被。如說而行兮無思弗遂。如雨培根兮如春和燮。萬<a 
name="0367a12" id="0367a12"></a>卉千葩兮實葟且曄。人亦有言兮耕乃得禾。吁嗟末<a 
name="0367a13" id="0367a13"></a>世兮違負何多。始勤終怠兮白首留連。鹵莽滅裂兮<a 
name="0367a14" id="0367a14"></a>報豈云偏。爰有淑媛兮式生大家。絅衣未脫兮螓首<a 
name="0367a15" id="0367a15"></a>既髽。文鴛載隻兮幻夢乃晨。靚妝淨洗兮等若埃塵。<a 
name="0367a16" id="0367a16"></a>託彼空王兮覃咨明導。既獲要言兮資深以造。一榻<a 
name="0367a17" id="0367a17"></a>寒缸兮諸緣寢削。弔景寧惸兮家聲熇熇。進幢高豎<a 
name="0367a18" id="0367a18"></a>兮三十二年。報緣將謝兮聲告人天。死生之故兮夫<a 
name="0367a19" id="0367a19"></a>豈小者。誰當敝屣兮如棄斯也。嗟爾敗壞兮不日而<a 
name="0367a20" id="0367a20"></a>胹。曷為其故兮我慢自侈。香飄玉墜兮般若之靈。曰<a 
name="0367a21" id="0367a21"></a>如不信兮視茲碣銘。</span></p><a 
name="0367a22" id="0367a22"></a><p style="margin-left: 3em"><span class="headname">明中憲大夫分巡兗東兵備道王公墓銘</span></p><a 
name="0367a23" id="0367a23"></a><p style="text-indent: 0em; margin-left: 0em"><span class="linehead"></span>崇禎元年戊辰秋七月。興化中憲大夫王公卒于家。<a 
name="0367a24" id="0367a24"></a>十二年己卯九月。冢君貴一舉公與元配陳宜人合<a 
name="0367a25" id="0367a25"></a>葬于南亭之新阡。公婿大學士吳相國甡擷公生平<a 
name="0367a26" id="0367a26"></a>之大者。著為詞。銘其墓矣。今順治十三年丙申。冢君<a 
name="0367a27" id="0367a27"></a>復細論公終始事蹟。請予曲紀之。按。公諱繼美。號元<a 
name="0367a28" id="0367a28"></a>玉。高曾世居通州餘西場。父累贈奉政大夫綱。避倭。<a 
name="0367a29" id="0367a29"></a>遷興化。富而好義。凡邑中有大徭役。必首先率倡。縣<a 
name="0367a30" id="0367a30"></a>凌侯與邑長者。咸稱王君積德有餘慶。後必克昌。生<a 
name="0367b01" id="0367b01"></a>四子。繼曾。繼祖。繼芳。公其叔子也。性獨沈毅而端簡。<a 
name="0367b02" id="0367b02"></a>甫入小學。即嶄然立崖岸。矯矯諸兒中若雞群鶴。識<a 
name="0367b03" id="0367b03"></a>者知為鳳沼英物矣。父以末致財。顧自謂。吾操奇贏<a 
name="0367b04" id="0367b04"></a>走四方。商賈家安有奢望顧呫嗶詩書。謾為儒冠誤<a 
name="0367b05" id="0367b05"></a>邪。子無少長。當侍吾商。歲往來毗陵婁水間。公慨然<a 
name="0367b06" id="0367b06"></a>曰。丈夫生當衣被天下。奈何以一身一家之故。日孳<a 
name="0367b07" id="0367b07"></a>孳持籌而算為。由是發憤志學。日成數藝。輒作于將<a 
name="0367b08" id="0367b08"></a>吹毛。師子搏象之勢。同舍生方環視為諧謔。而不知<a 
name="0367b09" id="0367b09"></a>其氣陵一世。意欲出其長才。有所用之也。未幾。補弟<a 
name="0367b10" id="0367b10"></a>子員。明年補餼膠庠。嘖嘖有聲。大小試。恆居首冠。以<a 
name="0367b11" id="0367b11"></a>屢困棘闈。乃援例入北雍。為國學生。一試而領。丁酉<a 
name="0367b12" id="0367b12"></a>賢書三上。公車而成。甲辰進士。選授河南府孟津縣<a 
name="0367b13" id="0367b13"></a>知縣。不以牛刀小試為嫌。下車清果稅。革黃河渡船<a 
name="0367b14" id="0367b14"></a>掯索之弊拔。前大學士王鐸冠卷首。甫三月。商民稱<a 
name="0367b15" id="0367b15"></a>便。絃誦有聲。調知本府雒陽縣事。雒當七省之衝重。<a 
name="0367b16" id="0367b16"></a>以藩王掣肘。送往事居。最為繁劇。公廉明果毅。端方<a 
name="0367b17" id="0367b17"></a>自持。一時號稱二鮑。以不善事。按。君大計調簡。丁未<a 
name="0367b18" id="0367b18"></a>補福建順昌知縣。縣居劍州上游。山水暴發。漂民舍。<a 
name="0367b19" id="0367b19"></a>恆數千家。公備舟。募善水者。操而往援。救活無算。痛<a 
name="0367b20" id="0367b20"></a>民貧<span class="gaiji">[巿/又]<!--gaiji,,1[巿/又],2,3--></span>墨。善教罔聞。為之除火秏。革拘差。善者勸。惡<a 
name="0367b21" id="0367b21"></a>者懲。刱水南書院。進民之俊秀者。既父且師。而申訓<a 
name="0367b22" id="0367b22"></a>之。三年給由。方伯大參咸稱公政為八閩卓異。以獲<a 
name="0367b23" id="0367b23"></a>罪。按。君又挂白簡。謫山東鹽運司知事。家食三載。至<a 
name="0367b24" id="0367b24"></a>乙卯陞江西貴谿知縣。以委署府同知侵漁帑金三<a 
name="0367b25" id="0367b25"></a>千兩。公要其交割分明而後視篆。撫道為同知戚里。<a 
name="0367b26" id="0367b26"></a>怒公不留餘地。復挂彈章。改授松江府儒學教授。公<a 
name="0367b27" id="0367b27"></a>掀髯笑曰。使吾日煩俗史簿書。與今往對名人彥士。<a 
name="0367b28" id="0367b28"></a>孰為重輕。欣然束裝受事。課松士。凡居前列者。俱後<a 
name="0367b29" id="0367b29"></a>先接翼。去為高岡鳴鳳。庚申由南雍助教陞刑部貴<a 
name="0367b30" id="0367b30"></a>州清吏司主事。經略熊公廷弼一見公。即以邊事相<a 
name="0367c01" id="0367c01"></a>期許。握公手曰。先生當世有心人。吾為朝廷出死力。<a 
name="0367c02" id="0367c02"></a>幹蠱封疆。正苦軍前贊畫無人。非先生誰共裏厥事。<a 
name="0367c03" id="0367c03"></a>異己者聞之不懌。轉公戶部郎。尋奉敕總理密雲餉<a 
name="0367c04" id="0367c04"></a>務。密為京畿左臂。中原財賦轉輸之地。國家末造。戎<a 
name="0367c05" id="0367c05"></a>政不修。餉肥貪墨。其來舊矣。公建議。以為上兵伐謀。<a 
name="0367c06" id="0367c06"></a>其次財粟。蓋士馬性命攸關。司餉者所當珍惜。如護<a 
name="0367c07" id="0367c07"></a>元氣者也。頻年以來。海內困於加派。則出者之源既<a 
name="0367c08" id="0367c08"></a>竭。全宇疲于轉輸。則入者之額恆虧。況密兵非澤潞<a 
name="0367c09" id="0367c09"></a>雄邊子弟之兵。密餉乃民髓民膏千里饋運之餉。筮<a 
name="0367c10" id="0367c10"></a>龜理財。以養民為先。今沿邊一帶屯牧盡廢。樹藝久<a 
name="0367c11" id="0367c11"></a>蕪。所仰給大司農者。一皆取辦催科。不于此時省冗<a 
name="0367c12" id="0367c12"></a>濫之端。清出入之竇。少寬民力而穌之命。則天下事<a 
name="0367c13" id="0367c13"></a>正未可知也。乃按籍稽核。剔逃勾亡。得清省銀米二<a 
name="0367c14" id="0367c14"></a>十萬。胥吏謂宜中分之輸。官之半。皆公物也。公正色<a 
name="0367c15" id="0367c15"></a>曰。你欲以吾為市邪。并埽除銀三千兩。悉歸之縣官。<a 
name="0367c16" id="0367c16"></a>具疏奏報<span class="corr" title='[己&gt;已]'>已</span>。即日單車復朝命。而前後受事者畏其<a 
name="0367c17" id="0367c17"></a>軋己多方壅遏。祕不上聞。公抗言本部大司農面。為<a 
name="0367c18" id="0367c18"></a>公深墨如土。故京師有鐵郎中之稱。是歲。超擢山東<a 
name="0367c19" id="0367c19"></a>布政司右參議。奉敕分巡兗東兵備道按察司僉事。<a 
name="0367c20" id="0367c20"></a>拜命之日。公喟然曰。沂兗久經白妖蹂蹸。城郭空虛。<a 
name="0367c21" id="0367c21"></a>十無其一。譬諸尪羸之夫。元氣<span class="corr" title='[己&gt;已]'>已</span>散。唯有參&#x82AA;。差可<a 
name="0367c22" id="0367c22"></a>延年。撫議是也。大黃青枳。所宜嚴戒勦說是也。方今<a 
name="0367c23" id="0367c23"></a>百姓。危于倒縣。乃必以虜級為功。恐東齊百萬生靈。<a 
name="0367c24" id="0367c24"></a>盡遭冤覆。夫攻培之法無心誤用之。而以上遺君父。<a 
name="0367c25" id="0367c25"></a>下禍蒼生。尤且不可。況欲假此為高官厚利。父母妻<a 
name="0367c26" id="0367c26"></a>子之澤哉。司臣所不敢出也。檄郡縣吏。為殲其元魁。<a 
name="0367c27" id="0367c27"></a>恕其脅從。凡不得<span class="corr" title='[己&gt;已]'>已</span>淪入妖黨者。不惟開其一面。且<a 
name="0367c28" id="0367c28"></a>與以安全。無夫者為之嫁。無妻者為之娶。始鴻鴈有<a 
name="0367c29" id="0367c29"></a>中澤之歌。黃鳥無剝啄之歎矣。然大吏主勦。而公主<a 
name="0367c30" id="0367c30"></a>撫。由是相左。特疏調公就簡。公曰。噫。吾本楚水書生。<a 
name="0368a01" id="0368a01"></a>豈有私于東省哉。不過為今上愛憐赤子耳。吾子幼。<a 
name="0368a02" id="0368a02"></a>以未能從吾宦。且縈懷顧殺人之父兄子弟。圖保一<a 
name="0368a03" id="0368a03"></a>官。其若吾子何。徑拂衣南歸。行李蕭然。一如吳越遊<a 
name="0368a04" id="0368a04"></a>學老塾師。歲暮還家。攜得古書兩篋。而公所多者惟<a 
name="0368a05" id="0368a05"></a>黃蓋儀仗而<span class="corr" title='[己&gt;已]'>已</span>。歸里之日。閉門謝事。日課子貴一與<a 
name="0368a06" id="0368a06"></a>從孫延禧。俾就外傳而程督焉。延禧者。公仲弟繼祖<a 
name="0368a07" id="0368a07"></a>之孤遺也。公撫養教育。視同己子。而子貴一實張孺<a 
name="0368a08" id="0368a08"></a>人所出。陳宜人亦愛護珍惜。不啻己子。蓋公能錫類。<a 
name="0368a09" id="0368a09"></a>故宜人能不妒忌。所謂惠于宗公。神罔時怨。神罔時<a 
name="0368a10" id="0368a10"></a>恫。刑于寡妻。至于兄弟。而御于家邦者。非公之謂與。<a 
name="0368a11" id="0368a11"></a>公幼懷澄清天下之志。長而不遇有司。至四十既壯。<a 
name="0368a12" id="0368a12"></a>尚淹滯場屋。釋進士褐時。且四十又九矣。老黃榜博<a 
name="0368a13" id="0368a13"></a>一外知縣。復不遇上官。調繁調簡。乍陞乍降。邅回而<a 
name="0368a14" id="0368a14"></a>不克進者。僅十六年始達承明。出為司道。庶幾可行<a 
name="0368a15" id="0368a15"></a>其志矣。又以不遇上官。終卷而懷之。騫迍阨塞。不當<a 
name="0368a16" id="0368a16"></a>為公弔哉。然眾貪而我介。眾忍而我慈。由今論昔。向<a 
name="0368a17" id="0368a17"></a>之墨穢而擅富豪者。今則子孫流為傭保矣。向之暴<a 
name="0368a18" id="0368a18"></a>橫而躋顯要者。今則殘楊衰艸。翻為絕祀之魂矣。獨<a 
name="0368a19" id="0368a19"></a>公襲素封之後。尚有郭內外田數頃。公賦之餘。饘粥<a 
name="0368a20" id="0368a20"></a>桑麻。足奉賓祭。子庠生貴一世守而勿失焉。孫仲儒<a 
name="0368a21" id="0368a21"></a>&#x6199;儒敦儒。悉淵源家學。有能文聲。固方進而未艾也。<a 
name="0368a22" id="0368a22"></a>是則公之穫于人者。嗇而食于天者。則己厚矣。復不<a 
name="0368a23" id="0368a23"></a>可為公慶哉。予懷明德公。銘何敢辭。銘曰。</p><a 
name="0368a24" id="0368a24"></a><p><span class="lg">明賤科目。黃甲是珍。入供臺省。出據要津。朋從揖揖。<a 
name="0368a25" id="0368a25"></a>唱和詵詵。一仆九援。孰問豺麟。公登黃甲。久受苦辛。<a 
name="0368a26" id="0368a26"></a>風窗雪案。後夜凌晨。五十筮仕。政歷多春。乃民乃社。<a 
name="0368a27" id="0368a27"></a>維惕維夤。包苴羞薦。冰玉自璘。清滋眾惡。惠徒在民。<a 
name="0368a28" id="0368a28"></a>柳下三黜。匪直也人。公實為之。自致騫迍。穹蒼曰否。<a 
name="0368a29" id="0368a29"></a>天道唯均。枉終自屈。直道還申。公去何時。之子塵湮。<a 
name="0368a30" id="0368a30"></a>幽宮作牧。玉宇歸鄰。天眷公德。厥後振振。封高馬鬣。<a 
name="0368b01" id="0368b01"></a>祀享明禋。天豈公私。報你廉仁。謂予不信。曰有高旻。</span></p><a 
name="0368b02" id="0368b02"></a><p style="margin-left: 3em"><span class="headname">敬山徐府君墓志銘</span></p><a 
name="0368b03" id="0368b03"></a><p style="text-indent: 0em; margin-left: 0em"><span class="linehead"></span>敬山徐君。諱德龍。越之諸暨人也。為人醇誠篤厚。持<a 
name="0368b04" id="0368b04"></a>然諾。矜己讓。明萬曆間。歲販茶來京都。人愛之。得娶<a 
name="0368b05" id="0368b05"></a>京師周氏女。生二子。長曰純修。次曰昌期。甫年十二。<a 
name="0368b06" id="0368b06"></a>君以疾卒。二子與母。煢煢在疚。留京則上無伯叔。終<a 
name="0368b07" id="0368b07"></a>鮮親姻。歸里則舉目鄉關。雲山迢遞。不得<span class="corr" title='[己&gt;已]'>已</span>落籍燕<a 
name="0368b08" id="0368b08"></a>都。二子賴依蔭母家。僅免瑣尾流離之歎。母周氏亦<a 
name="0368b09" id="0368b09"></a>以有子訓育。故得遂其柏舟孀志焉。然其間寒燈雪<a 
name="0368b10" id="0368b10"></a>案之凄涼。飲檗茹荼之孤苦。殆有匪夷所堪者矣。純<a 
name="0368b11" id="0368b11"></a>修既長。以中官入侍禁帷。昌期繼晉黌儒生。三子長<a 
name="0368b12" id="0368b12"></a>天。錫復補郡庠弟子員。由是書香不斷。家聲再振。周<a 
name="0368b13" id="0368b13"></a>母且享年七十。乃考終。卒以未亡人之身。歸祔君之<a 
name="0368b14" id="0368b14"></a>原壤。純修孝思無斁。重其久而先業遂湮也。後世子<a 
name="0368b15" id="0368b15"></a>孫罔知水木根源之如此。故丐予論次。而為之銘曰。</p><a 
name="0368b16" id="0368b16"></a><p><span class="lg">浮幢幻宅兮天地蘧廬。他鄉異國兮夢裏華胥。繄維<a 
name="0368b17" id="0368b17"></a>節義兮保爾孫子。千秋萬歲兮封是幽居。</span></p>
<hr>【經文資訊】嘉興藏第 26 冊 No. B181 布水臺集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6428.html?index=J26nB181" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB181_015 by HTTrack Website Copier/3.x [XR&CO'2014], Tue, 07 Jun 2016 07:10:40 GMT -->
</html>
