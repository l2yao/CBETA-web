<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J27nB192_002 by HTTrack Website Copier/3.x [XR&CO'2014], Tue, 07 Jun 2016 07:11:07 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2005331087&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ27nB192&amp;utmp=%2Fmobile%2Findex.php%3Findex%3DJ27nB192_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index3b3f-2.html?index=J27nB192_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第27冊<br/>No.B192 大休珠禪師語錄 (12卷)<br/>【清 珠說　廣熙等錄】<br/>第 2 卷</p>
	<a href="index0b77.html?index=J27nB192_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J27">
<div class="root" id="B192" sutra_name="大休珠禪師語錄" sutra_juan="[卷2]">　
<a 
name="0186a01" id="0186a01"></a><p><span class="juanname">曹溪大休珠禪師住嘉興白蓮寺語錄卷第二</span></p><a 
name="0186a02" id="0186a02"></a><p style="margin-left: 4em"><span class="byline">侍者德常錄</span></p><a 
name="0186a03" id="0186a03"></a><p style="margin-left: 4em"><span class="byline">住持嗣法德一編次</span></p><a 
name="0186a04" id="0186a04"></a><p style="text-indent: 0em; margin-left: 0em"><span class="linehead"></span>入院上堂宣疏拈香祝聖罷乃就座維那白椎云法<a 
name="0186a05" id="0186a05"></a>筵龍象眾當觀第一義師豎拂云是一是二上士一<a 
name="0186a06" id="0186a06"></a>決一切了中下多聞多不信但自懷中解垢衣誰勞<a 
name="0186a07" id="0186a07"></a>向外誇精進真覺大師好與一頓不合作賊人心虛<a 
name="0186a08" id="0186a08"></a>今朝法筵初啟四眾雲臻倘有騎賊馬趁賊的出來<a 
name="0186a09" id="0186a09"></a><span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳看僧問如何是白蓮境師云門前雙井口朝天<a 
name="0186a10" id="0186a10"></a>進云如何是境中人師云山僧今日多饒舌僧禮拜<a 
name="0186a11" id="0186a11"></a>又僧出師問云你向未開口<span class="corr" title='[巳&gt;已]'>已</span>前道將一句來僧擬<a 
name="0186a12" id="0186a12"></a>議師震威便喝居士問我為法王即不問於法自在<a 
name="0186a13" id="0186a13"></a>事如何師拈棒士便出師云恁麼則不自在也乃云<a 
name="0186a14" id="0186a14"></a>有問有答落七落八無問無答守山鬼窟休問答莫<a 
name="0186a15" id="0186a15"></a>守窟淨梵王宮生悉達吐水九龍天外來捧足七華<a 
name="0186a16" id="0186a16"></a>從地發指天指地獨稱尊一棒當頭要打殺白蓮仔<a 
name="0186a17" id="0186a17"></a>細簡點來動著些些正眼瞎大眾動著即正眼瞎作<a 
name="0186a18" id="0186a18"></a>麼生是不瞎的正眼良久合掌云我不敢輕於汝等<a 
name="0186a19" id="0186a19"></a>汝等皆當作佛維那再白椎云諦觀法王法法王法<a 
name="0186a20" id="0186a20"></a>如是下座。</p><a 
name="0186a21" id="0186a21"></a><p style="text-indent: 0em; margin-left: 0em"><span class="linehead"></span>乳源上座請上堂師纔入法堂顧視左右云大眾有<a 
name="0186a22" id="0186a22"></a>甚麼事麼眾無語遂陞座云法門寥落祖道垂秋若<a 
name="0186a23" id="0186a23"></a>要扶起全賴大休休則不無作麼生說個扶的道理<a 
name="0186a24" id="0186a24"></a>作抖身勢云抖擻多年穿破衲襤毿幾片逐雲飛復<a 
name="0186a25" id="0186a25"></a>舉南泉云王老師自小養一頭水牯牛擬向溪東牧<a 
name="0186a26" id="0186a26"></a>不免食他國王水草擬向溪西牧亦不免食他國王<a 
name="0186a27" id="0186a27"></a>水草如今不免隨分納些些總不見得師云山僧亦<a 
name="0186a28" id="0186a28"></a>有一頭水牯牛也不向溪東牧也不向溪西牧也不<a 
name="0186a29" id="0186a29"></a>隨分納些些不使奔逸不縱驕奢得放下且放下是<a 
name="0186a30" id="0186a30"></a>甚曲調歸堂喫茶下座。</p><a 
name="0186b01" id="0186b01"></a><p style="text-indent: 0em; margin-left: 0em"><span class="linehead"></span>上堂一不是二也非守真志滿逐物意移擲拂子下<a 
name="0186b02" id="0186b02"></a>座僧出眾云大眾證明師云證明個甚麼僧便喝師<a 
name="0186b03" id="0186b03"></a>便打。</p><a 
name="0186b04" id="0186b04"></a><p style="text-indent: 0em; margin-left: 0em"><span class="linehead"></span>結制本寺眾勤舊請上堂封起拄杖頭結卻衲僧口<a 
name="0186b05" id="0186b05"></a>大家團圞頭畢竟有來由大眾有甚麼來繇&#x807B;卓拄<a 
name="0186b06" id="0186b06"></a>杖云不是冤家不聚頭又卓一卓云不妨頭上又安<a 
name="0186b07" id="0186b07"></a>頭下座<span class="note">(問答不錄)</span>。</p><a 
name="0186b08" id="0186b08"></a><p style="text-indent: 0em; margin-left: 0em"><span class="linehead"></span>虞居士誕日請上堂白椎竟僧出禮拜起擬問師云<a 
name="0186b09" id="0186b09"></a>維那說底甚麼僧無語師便打乃云居士今年五十<a 
name="0186b10" id="0186b10"></a>九甲乙丙丁庚戊丑屈指從頭數得來數目總在山<a 
name="0186b11" id="0186b11"></a>僧手其中一個好因緣自古春秋俱不有因齋慶讚<a 
name="0186b12" id="0186b12"></a>示諸人只要人人獅子吼僧問如何是寒灰枯木去<a 
name="0186b13" id="0186b13"></a>師云荷盡<span class="corr" title='[巳&gt;已]'>已</span>無擎雨蓋菊殘猶有傲霜枝進云恁麼<a 
name="0186b14" id="0186b14"></a>說則易轉身似覺難師云不唧溜漢僧禮拜師下座<a 
name="0186b15" id="0186b15"></a>檀越汪振華封翁同李聖徵姚子謙二居士請上堂<a 
name="0186b16" id="0186b16"></a>師云今日是本山護法汪居士同李居士姚居士設<a 
name="0186b17" id="0186b17"></a>供請山僧陞於此座為大眾說些佛法若論佛法教<a 
name="0186b18" id="0186b18"></a>山僧無下口處若說佛則汝等諸人各各腳跟下放<a 
name="0186b19" id="0186b19"></a>光動地是個甚麼若說祖則白蓮恢張法席廣聚人<a 
name="0186b20" id="0186b20"></a>天鉗錘衲子又是個甚麼若說禪則終日拈的示的<a 
name="0186b21" id="0186b21"></a>露的又是個甚麼若說道則心裡悟的口裡說的耳<a 
name="0186b22" id="0186b22"></a>裏聽的又是個甚麼與麼說話猶是隨緣赴感應彼<a 
name="0186b23" id="0186b23"></a>來機若論佛法向上一毫也用不著何故&#x807B;說佛佛<a 
name="0186b24" id="0186b24"></a>之一字吾不喜聞說祖祖師喚來洗腳若說禪道禪<a 
name="0186b25" id="0186b25"></a>道不在口頭恁麼則說佛亦不得說祖亦不得說禪<a 
name="0186b26" id="0186b26"></a>說道纔不得只此不得亦不可得既不可得秪如今<a 
name="0186b27" id="0186b27"></a>日護法設齋命陞此座又且如何舉揚卓拄杖云流<a 
name="0186b28" id="0186b28"></a>布葛藤無用處不如收捲過殘冬下座。</p><a 
name="0186b29" id="0186b29"></a><p style="text-indent: 0em; margin-left: 0em"><span class="linehead"></span>姚敬田居士誕日請上堂姚老今冬六十四問著生<a 
name="0186b30" id="0186b30"></a>年不知數自謙老拙百無能我道其人有大智西天<a 
name="0186c01" id="0186c01"></a>達磨不會禪東魯仲尼不識字山僧倒讀番本書卻<a 
name="0186c02" id="0186c02"></a>把張三喚李四大眾為甚麼卻把張三喚李四喝一<a 
name="0186c03" id="0186c03"></a>喝云只許老胡知不許老胡會。</p><a 
name="0186c04" id="0186c04"></a><p style="text-indent: 0em; margin-left: 0em"><span class="linehead"></span>元旦上堂一年三百六十日今朝又是從頭起拈香<a 
name="0186c05" id="0186c05"></a>祝。</p><a 
name="0186c06" id="0186c06"></a><p style="text-indent: 0em; margin-left: 0em"><span class="linehead"></span>聖賀新年試問諸人委不委又拈香云更有一炷重<a 
name="0186c07" id="0186c07"></a>拈出供養象田和尚嘴為甚麼不熏他鼻孔&#x807B;擊拂<a 
name="0186c08" id="0186c08"></a>子云鼻孔在我手裡下座。</p><a 
name="0186c09" id="0186c09"></a><p style="text-indent: 0em; margin-left: 0em"><span class="linehead"></span>師誕日本寺眾勤舊請上堂師拈拄杖云拄杖子今<a 
name="0186c10" id="0186c10"></a>年又添一歲了也且道拄杖子年多少與山僧齊年<a 
name="0186c11" id="0186c11"></a>且道山僧年多少與拄杖子齊年擲下拄杖云拄杖<a 
name="0186c12" id="0186c12"></a>子與山僧縛作一團拋向諸人面前漆桶不會打鼓<a 
name="0186c13" id="0186c13"></a>普請看下座。</p><a 
name="0186c14" id="0186c14"></a><p style="text-indent: 0em; margin-left: 0em"><span class="linehead"></span>上堂出鄉半月餘眼睛對鼻孔囊中無一物拾得個<a 
name="0186c15" id="0186c15"></a>骨董送入常住中庫司供大眾莫作佛法商量休作<a 
name="0186c16" id="0186c16"></a>世諦儱侗召眾云既不許作佛法商量又不作世諦<a 
name="0186c17" id="0186c17"></a>儱侗畢竟如何理會&#x807B;卓拄杖云步行踏斷流水聲<a 
name="0186c18" id="0186c18"></a>大地山河掌握中復舉高峰云盡十方世界是個缽<a 
name="0186c19" id="0186c19"></a>盂汝等諸人喫粥喫飯也在裡許屙屎放尿也在裡<a 
name="0186c20" id="0186c20"></a>許行住坐臥乃至一動一靜總在裡許若也識得達<a 
name="0186c21" id="0186c21"></a>磨大師只與你做得個洗腳奴子若也不識二時粥<a 
name="0186c22" id="0186c22"></a>飯將甚麼喫參師云白蓮則不然盡十方世界雖是<a 
name="0186c23" id="0186c23"></a>個缽盂喫粥喫飯也不在裡許屙屎放尿也不在裡<a 
name="0186c24" id="0186c24"></a>許行住坐臥乃至一動一靜俱不在裡許若人識得<a 
name="0186c25" id="0186c25"></a>達磨大師與汝做個同參若也不識燒茶用水炊飯<a 
name="0186c26" id="0186c26"></a>用米喫得屙得福不思議僧問為尋知<span class="corr" title='[巳&gt;己]'>己</span>即不問格<a 
name="0186c27" id="0186c27"></a>外玄提事若何師云三塔灣七曲八曲進云恁麼則<a 
name="0186c28" id="0186c28"></a>全機獨露超調御意外明宗信不通師云四依亭橫<a 
name="0186c29" id="0186c29"></a>行豎行進云白蓮堂上獅子吼鳳凰州內浪滔天師<a 
name="0186c30" id="0186c30"></a>云不勞讚嘆下座。</p><a 
name="0187a01" id="0187a01"></a><p style="text-indent: 0em; margin-left: 0em"><span class="linehead"></span>結制本寺眾勤舊同崑石王居士請上堂一年一度<a 
name="0187a02" id="0187a02"></a>解一年一度結不是白蓮新規乃是諸方舊轍禪客<a 
name="0187a03" id="0187a03"></a>相逢沒故新須信其中滋味別寒山騎虎入松林倒<a 
name="0187a04" id="0187a04"></a>拈苕帚是拾得普化四方八面來臨濟堂前罵老賊<a 
name="0187a05" id="0187a05"></a>二祖斷臂乞安心及至安心不可得大眾山僧從不<a 
name="0187a06" id="0187a06"></a>解欺人所以一一為拈出擲拂子下座。</p><a 
name="0187a07" id="0187a07"></a><p style="text-indent: 0em; margin-left: 0em"><span class="linehead"></span>護法李斗如俞少泉同眾居士請上堂西堂問前百<a 
name="0187a08" id="0187a08"></a>丈不落因果為甚麼墮卻野狐身師豎拂云不離這<a 
name="0187a09" id="0187a09"></a>個進云後百丈不昧因果為甚麼脫卻野狐身師豎<a 
name="0187a10" id="0187a10"></a>拂云亦不離這個進云不落不昧畢竟喚作甚麼師<a 
name="0187a11" id="0187a11"></a>復豎拂云亦不離這個西堂云若無風擾雪怎顯凍<a 
name="0187a12" id="0187a12"></a>梅香師云你只好做西堂侍者問大事未明如喪考<a 
name="0187a13" id="0187a13"></a>妣大事<span class="corr" title='[巳&gt;已]'>已</span>明為甚麼亦如喪考妣師云果是銅頭鐵<a 
name="0187a14" id="0187a14"></a>額漢銀山鐵壁必須鑽者云如何是大事師云掃地<a 
name="0187a15" id="0187a15"></a>去者禮拜起云恁麼則飢來喫飯睡來眠也無佛法<a 
name="0187a16" id="0187a16"></a>也無禪師云纔沾滴水便解興波乃云前百丈不落<a 
name="0187a17" id="0187a17"></a>因果墮野狐身豎拂云不離這個後百丈不昧因果<a 
name="0187a18" id="0187a18"></a>脫野狐身豎拂云也不離這個不落不昧畢竟喚作<a 
name="0187a19" id="0187a19"></a>甚麼復豎拂云總不離這個這個那個一齊按過要<a 
name="0187a20" id="0187a20"></a>行便行要坐便坐擬議尋思成話墮放下拂子云阿<a 
name="0187a21" id="0187a21"></a>呵呵還會麼知事少時煩惱少識人多兮是非多。</p><a 
name="0187a22" id="0187a22"></a><p style="text-indent: 0em; margin-left: 0em"><span class="linehead"></span>侍溪馮居士請上堂僧問鐘鼓<span class="corr" title='[巳&gt;已]'>已</span>鳴識得了也正恁<a 
name="0187a23" id="0187a23"></a>麼時請師答話師云但看未鳴前進云龍生金鳳子<a 
name="0187a24" id="0187a24"></a>撞破碧琉璃白蓮相肯也無師云但識琴中趣何勞<a 
name="0187a25" id="0187a25"></a>絃外聲進云覿面若無宗正眼焉知全露法王機師<a 
name="0187a26" id="0187a26"></a>云三十棒乃云一路來一路去業識茫忙無本據如<a 
name="0187a27" id="0187a27"></a>刀剖水風吹光個裏孰分麤與細喝一喝下座。</p><a 
name="0187a28" id="0187a28"></a><p style="text-indent: 0em; margin-left: 0em"><span class="linehead"></span>護法同香客請上堂參也參到無參處說也說到無<a 
name="0187a29" id="0187a29"></a><span class="corr" title='[▆&gt;說]'>說</span>時參到無參處正好參說到無說時正好說假饒<a 
name="0187a30" id="0187a30"></a><span class="corr" title='[▆&gt;參]'>參</span>說一齊撥孟八郎漢如何止遏所以道逢強即弱<a 
name="0187b01" id="0187b01"></a>遇柔即剛廚房施主設齋香眾聞鼓響俱進齋堂莫<a 
name="0187b02" id="0187b02"></a>管東來西來飽食饅頭粉湯或問其中旨婆舌為宣<a 
name="0187b03" id="0187b03"></a>揚果珍李柰菜重芥薑若還不會再扣方丈下座。</p><a 
name="0187b04" id="0187b04"></a><p style="text-indent: 0em; margin-left: 0em"><span class="linehead"></span>上堂不談佛法不談禪暮雨連連朔月天會得其中<a 
name="0187b05" id="0187b05"></a>端的旨大家喫飯了瞳眠忽有人來索飯錢作麼生<a 
name="0187b06" id="0187b06"></a>支遣不見維那道法筵龍象眾當觀第一義你還是<a 
name="0187b07" id="0187b07"></a>龍象眾麼若是龍象眾第一義作麼生觀若謂維那<a 
name="0187b08" id="0187b08"></a>白椎處是第一義侍者送拂子來是第一義擊鼓撞<a 
name="0187b09" id="0187b09"></a>鐘是第一義燭臺香爐是第一義佛殿三門是第一<a 
name="0187b10" id="0187b10"></a>義說者聽者是第一義若與麼會秪成個逐色隨聲<a 
name="0187b11" id="0187b11"></a>漢子於第一義中總沒交涉汝若要於此事相應當<a 
name="0187b12" id="0187b12"></a>內不存知外不立見世法佛法一擔掀翻但飢來喫<a 
name="0187b13" id="0187b13"></a>飯寒來著衣無絲毫繫念在心自然開口道著動步<a 
name="0187b14" id="0187b14"></a>踏著且道踏著個甚麼今朝不覺連綿雨明日天晴<a 
name="0187b15" id="0187b15"></a>再主張下座。</p><a 
name="0187b16" id="0187b16"></a><p style="text-indent: 0em; margin-left: 0em"><span class="linehead"></span>元旦淨圓勤舊請上堂拈香祝<br><a 
name="0187b17" id="0187b17"></a>聖畢乃云年新月新日新人人慶賀新春個個東拜<a 
name="0187b18" id="0187b18"></a>西拜撞著無位真人新舊當家齊著力大家扶起破<a 
name="0187b19" id="0187b19"></a>砂盆山僧亦不中途倦拄杖竭力把門撐卓一卓下<a 
name="0187b20" id="0187b20"></a>座。</p><a 
name="0187b21" id="0187b21"></a><p style="text-indent: 0em; margin-left: 0em"><span class="linehead"></span>佛日師翁三周忌日上堂僧問昔日巴陵為雲門大<a 
name="0187b22" id="0187b22"></a>師設忌有三轉語高峰為雪巖和尚設忌單單只有<a 
name="0187b23" id="0187b23"></a>一句今日和尚為先老人設忌又且如何師云我這<a 
name="0187b24" id="0187b24"></a>裡一句也無進云昔年今日先老人向甚麼處去也<a 
name="0187b25" id="0187b25"></a>師云即今抖的進云即今又是個甚麼師豎拂云會<a 
name="0187b26" id="0187b26"></a>麼進云雖然面目儼然在一番提起一番新便禮拜<a 
name="0187b27" id="0187b27"></a>師乃云盡道師翁今日死某道師翁今日生生死去<a 
name="0187b28" id="0187b28"></a>來尋常事為甚諸人特地驚若能言外知歸去撥著<a 
name="0187b29" id="0187b29"></a>須教解翻身於中弗能親薦取十字街頭等個人卓<a 
name="0187b30" id="0187b30"></a>拄杖下座。</p><a 
name="0187c01" id="0187c01"></a><p style="text-indent: 0em; margin-left: 0em"><span class="linehead"></span>解制上堂師云結制時東來西來解制時南去北去<a 
name="0187c02" id="0187c02"></a>雖曰結拂子未嘗結何必東來西來雖曰解拂子未<a 
name="0187c03" id="0187c03"></a>嘗解何必南去北去山僧老實為大眾說個事中間<a 
name="0187c04" id="0187c04"></a>不在東西南北有飯喫飯有粥喫粥一日三餐千足<a 
name="0187c05" id="0187c05"></a>萬足僧問九旬禁足大似畫地為牢忽有羅籠不住<a 
name="0187c06" id="0187c06"></a>呼喚不回且道此人還在解結內麼師云風吹不響<a 
name="0187c07" id="0187c07"></a>鈴兒草雨打無聲鼓子花進云獅子吼處乾坤裂毘<a 
name="0187c08" id="0187c08"></a>盧頂上任縱橫遂以坐具頂頭而出師云可憐出盡<a 
name="0187c09" id="0187c09"></a>家中醜致使傍觀笑破唇下座。</p><a 
name="0187c10" id="0187c10"></a><p style="text-indent: 0em; margin-left: 0em"><span class="linehead"></span>結制上堂百日期場今日始個事諸人自擦磨牙關<a 
name="0187c11" id="0187c11"></a>咬定疑生死面皮翻轉疑團破疑團破銀山鐵壁都<a 
name="0187c12" id="0187c12"></a>推倒得失存亡俱按過眾中還有是般人麼如無山<a 
name="0187c13" id="0187c13"></a>僧下座往街收供擔頭上為諸人說破堂主問世尊<a 
name="0187c14" id="0187c14"></a>說法四十九年未嘗說著一字和尚今日高登寶座<a 
name="0187c15" id="0187c15"></a>闡揚大法未審說個甚麼師云汝見我說個甚麼堂<a 
name="0187c16" id="0187c16"></a>云正令<span class="corr" title='[巳&gt;已]'>已</span>行全體露那分南北與東西師云但得時<a 
name="0187c17" id="0187c17"></a>中不瞌睡碧空原是舊蒼天堂云各家門首無為鏡<a 
name="0187c18" id="0187c18"></a>炤破虛空舊面皮師云爭奈門對千竿竹猶有屋後<a 
name="0187c19" id="0187c19"></a>萬株松堂云男兒不具超方眼焉識吾師顯大機便<a 
name="0187c20" id="0187c20"></a>禮拜師下座。</p><a 
name="0187c21" id="0187c21"></a><p style="text-indent: 0em; margin-left: 0em"><span class="linehead"></span>師誕日眾職事請上堂山僧今年三十七辰<span class="corr" title='[已&gt;巳]'>巳</span>午未<a 
name="0187c22" id="0187c22"></a>申酉戌乙卯年<span class="corr" title='[巳&gt;己]'>己</span>卯月丙午時辰丁酉日若將這些<a 
name="0187c23" id="0187c23"></a>作生辰猶是眼中重添楔復召眾云既不將這些作<a 
name="0187c24" id="0187c24"></a>生辰且道將甚麼作生辰良久云未出母胎度人<span class="corr" title='[巳&gt;已]'>已</span><a 
name="0187c25" id="0187c25"></a>畢堂主問開口只說無生話如何是和尚生辰師云<a 
name="0187c26" id="0187c26"></a>生也堂云恁麼則金風搖動澄潭月嶺外梅花徹體<a 
name="0187c27" id="0187c27"></a>香師云但得無心並無事何勞南北與東西堂云洞<a 
name="0187c28" id="0187c28"></a>上一宗開正眼分明全露法王機師云痛上加鞭策<a 
name="0187c29" id="0187c29"></a>辭中更著詩下座。</p><a 
name="0187c30" id="0187c30"></a><p style="text-indent: 0em; margin-left: 0em"><span class="linehead"></span>解制晚參師垂語云白蓮不住資聖不居衲僧家向<a 
name="0188a01" id="0188a01"></a>甚處安身好<span class="note">(時江南資聖寺請師)</span>維那云擺手出長安師云新<a 
name="0188a02" id="0188a02"></a>維那說舊話一僧作咳嗽聲師云作麼僧云某甲傷<a 
name="0188a03" id="0188a03"></a>風師云子是真病乃云諸兄弟東去西去那事中間<a 
name="0188a04" id="0188a04"></a>須仔細三條椽下好安身七尺單前非容易福薄身<a 
name="0188a05" id="0188a05"></a>輕心不安途中切莫生他計逢溪先把杖頭探腳底<a 
name="0188a06" id="0188a06"></a>恒將草鞋繫何故&#x807B;石頭路滑。</p><a 
name="0188a07" id="0188a07"></a><p style="text-indent: 0em; margin-left: 0em"><span class="linehead"></span>無瑕庵主請晚參師云久不到家鄉相逢語話長途<a 
name="0188a08" id="0188a08"></a>中多風雨搭船坐中倉及至歸家<span class="corr" title='[巳&gt;已]'>已</span>拄杖左右量長<a 
name="0188a09" id="0188a09"></a>不是短圓不是方若能不在方圓上踢倒門前枯樹<a 
name="0188a10" id="0188a10"></a>椿。</p><a 
name="0188a11" id="0188a11"></a><p style="text-indent: 0em; margin-left: 0em"><span class="linehead"></span>除夕晚參僧問如何函蓋乾坤句師云普如何是截<a 
name="0188a12" id="0188a12"></a>斷眾流句師云住如何是隨波逐浪句師云今晚三<a 
name="0188a13" id="0188a13"></a>十夜初一早商量乃云一年一年又一年一月一月<a 
name="0188a14" id="0188a14"></a>又一月光陰易過人易老忙忙日月相催逼未透前<a 
name="0188a15" id="0188a15"></a>三與後三腳跟底事黑漆漆朝參暮究不相似只為<a 
name="0188a16" id="0188a16"></a>馳求不肯歇但把奔逸盡拋離此是山僧真秘訣秘<a 
name="0188a17" id="0188a17"></a>訣不假於心思那許其中著言說龍樹昔年誹大乘<a 
name="0188a18" id="0188a18"></a>自悔持刀把舌割諸大德參禪學道不為別事只要<a 
name="0188a19" id="0188a19"></a>臘月三十日眼光落地時這一片田地四至界分著<a 
name="0188a20" id="0188a20"></a>實分明今正其時還有著實分明底人麼良久云莫<a 
name="0188a21" id="0188a21"></a>把是非來辨我平生穿鑿不相關。</p><a 
name="0188a22" id="0188a22"></a><p style="text-indent: 0em; margin-left: 0em"><span class="linehead"></span>晚參言前薦得猶成滯句後承當早<span class="corr" title='[巳&gt;已]'>已</span>遲為恐諸人<a 
name="0188a23" id="0188a23"></a>未勦絕吾今暫說不如斯擲拂子云吐膽傾肝俱說<a 
name="0188a24" id="0188a24"></a>了不是飽參人不知。</p><a 
name="0188a25" id="0188a25"></a><p style="text-indent: 0em; margin-left: 0em"><span class="linehead"></span>結制示眾師云結制不覺經一七個事諸人畢未畢<a 
name="0188a26" id="0188a26"></a>如未畢山僧為汝重剖析大眾但不得動著動著則<a 
name="0188a27" id="0188a27"></a>頭破腦裂僧纔出師便打云動了也。</p><a 
name="0188a28" id="0188a28"></a><p style="text-indent: 0em; margin-left: 0em"><span class="linehead"></span>示眾有收有放鞭繩在手能殺能活鮮血淋漓是者<a 
name="0188a29" id="0188a29"></a>等人方能喫佛飯穿佛衣受佛戒罵佛非不脩福不<a 
name="0188a30" id="0188a30"></a>造罪隻手提起利剛錐佛也錐祖也錐何故&#x807B;良久<a 
name="0188b01" id="0188b01"></a>云者裡無處著落莫怪山僧用鉗錘。</p><a 
name="0188b02" id="0188b02"></a><p style="text-indent: 0em; margin-left: 0em"><span class="linehead"></span>示眾卓拄杖云如是見如是知如是解不生法相拈<a 
name="0188b03" id="0188b03"></a>拄杖云法相生也是凡是聖擲下拄杖云今夏常住<a 
name="0188b04" id="0188b04"></a>淡薄一日三食冷飯大眾喫得肚脹行住坐臥如然<a 
name="0188b05" id="0188b05"></a>好個參禪榜樣。</p><a 
name="0188b06" id="0188b06"></a><p style="text-indent: 0em; margin-left: 0em"><span class="linehead"></span>示眾僧問入理深談即不問七縱八橫事如何師云<a 
name="0188b07" id="0188b07"></a>非公境界僧無語師云果然乃云入理深談朝三暮<a 
name="0188b08" id="0188b08"></a>四出長安道七縱八橫具如是作略方堪荷擔吾宗<a 
name="0188b09" id="0188b09"></a>復顧視左右云還有克家種草麼如無山僧為爾道<a 
name="0188b10" id="0188b10"></a>破卓拄杖云者裡親薦取獨步任西東。</p><a 
name="0188b11" id="0188b11"></a><p style="text-indent: 0em; margin-left: 0em"><span class="linehead"></span>示眾僧纔出師便打又僧出師云三十棒僧無語師<a 
name="0188b12" id="0188b12"></a>云蒼天蒼天乃云拄杖子橫打豎打不曾打著一個<a 
name="0188b13" id="0188b13"></a>還有向未拈棒前撩起便行底麼。</p><a 
name="0188b14" id="0188b14"></a><p style="text-indent: 0em; margin-left: 0em"><span class="linehead"></span>因侍者有省示眾師云禪不屬參道不屬悟佛亦不<a 
name="0188b15" id="0188b15"></a>成眾生不做向這裡摸著鼻孔一任隨緣放曠任性<a 
name="0188b16" id="0188b16"></a>逍遙拗折拄杖放下腰包其或未然一狐疑了一狐<a 
name="0188b17" id="0188b17"></a>疑江北江南問王老。</p><a 
name="0188b18" id="0188b18"></a><p style="text-indent: 0em; margin-left: 0em"><span class="linehead"></span>示眾師云寸絲不掛自然赤條條粒米不嚼各各飽<a 
name="0188b19" id="0188b19"></a>齁齁即今身上穿底口裡喫底又明甚麼邊事還有<a 
name="0188b20" id="0188b20"></a>撥轉此關者麼。</p><a 
name="0188b21" id="0188b21"></a><p style="text-indent: 0em; margin-left: 0em"><span class="linehead"></span>示眾師云三祗煉性脫落只在暫時八定四禪取證<a 
name="0188b22" id="0188b22"></a>不離當處還有不假脩證者麼。</p><a 
name="0188b23" id="0188b23"></a><p style="text-indent: 0em; margin-left: 0em"><span class="linehead"></span>示霞山道者。</p><a 
name="0188b24" id="0188b24"></a><p style="text-indent: 0em; margin-left: 0em"><span class="linehead"></span>四生六道蓋為此○不明故有輪迴之相汝幸生富<a 
name="0188b25" id="0188b25"></a>貴之家無衣食之逼正好趁色力康健時參究此道<a 
name="0188b26" id="0188b26"></a>但看未生董宅之時這能語能言一點靈明在甚麼<a 
name="0188b27" id="0188b27"></a>處安身既生之後能語能言復是何物者裡看得破<a 
name="0188b28" id="0188b28"></a>念佛是誰不須問人矣。</p><a 
name="0188b29" id="0188b29"></a><p style="text-indent: 0em; margin-left: 0em"><span class="linehead"></span>參究用工之法不得放緩緩則被散亂妄想混擾難<a 
name="0188b30" id="0188b30"></a>得成片名為間斷古云學道如鑽火逢煙切莫休直<a 
name="0188c01" id="0188c01"></a>待金星現歸家始到頭思之。</p><a 
name="0188c02" id="0188c02"></a><p style="text-indent: 0em; margin-left: 0em"><span class="linehead"></span>人身難得佛法難聞世人匆匆混過一生向此門中<a 
name="0188c03" id="0188c03"></a>問道有幾幸汝夙植善根得遇善知識發心參禪求<a 
name="0188c04" id="0188c04"></a>出世因實難得耳但要信得及久久不退定有相應<a 
name="0188c05" id="0188c05"></a>分也至囑。</p><a 
name="0188c06" id="0188c06"></a><p style="text-indent: 0em; margin-left: 0em"><span class="linehead"></span>掛鐘板師擊板一下云打破趙州關又擊一下云擊<a 
name="0188c07" id="0188c07"></a>碎雲門普雪峰三輥毬禾山四打鼓普化掣風顛面<a 
name="0188c08" id="0188c08"></a>壁是魯祖白蓮爐韝新開大者歡欣小者舞休歡舞<a 
name="0188c09" id="0188c09"></a>復擊一擊云觀音妙智力能救世間苦。</p><a 
name="0188c10" id="0188c10"></a><a 
name="0188c11" id="0188c11"></a><p><span class="juanname">卷第二</span></p>
<hr>【經文資訊】嘉興藏第 27 冊 No. B192 大休珠禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1a0f.html?index=J27nB192" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J27nB192_002 by HTTrack Website Copier/3.x [XR&CO'2014], Tue, 07 Jun 2016 07:11:07 GMT -->
</html>
