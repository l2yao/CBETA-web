<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X25n0471_006 by HTTrack Website Copier/3.x [XR&CO'2014], Tue, 07 Jun 2016 07:22:45 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=6520332&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX25n0471&amp;utmp=%2Fmobile%2Findex.php%3Findex%3DX25n0471_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0b66.html?index=X25n0471_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第25冊<br/>No.471 金剛經宗通 (7卷)<br/>【明 曾鳳儀宗通】<br/>第 6 卷</p>
	<a href="index0e73-2.html?index=X25n0471_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X25">
<div class="root" id="0471" sutra_name="金剛經宗通" sutra_juan="[卷6]">　
<a 
name="0031c01" id="0031c01"></a><a 
name="0031c02" id="0031c02"></a><a 
name="0031c03" id="0031c03"></a><a 
name="0031c04" id="0031c04"></a><p><span class="juanname">金剛般若波羅蜜經宗通卷六</span></p><a 
name="0031c05" id="0031c05"></a><a 
name="0031c06" id="0031c06"></a><p style="margin-left: 2em"><span class="headname">○十七斷無為何有相好疑</span></p><a 
name="0031c07" id="0031c07"></a><p style="text-indent: 0em; margin-left: 1em"><span class="linehead"></span>此疑從前如來者即諸法如義而來。如義者。如如<a 
name="0031c08" id="0031c08"></a>不動義也。即是無為法。既言無為法身是佛。何以<a 
name="0031c09" id="0031c09"></a>成就相好亦名為佛。此約法身疑色身也。故經云。</p><a 
name="0031c10" id="0031c10"></a><p style="text-indent: 0em; margin-left: 0em"><span class="linehead"></span>須菩提。於意云何。佛可以具足色身見不。不也。世尊。<a 
name="0031c11" id="0031c11"></a>如來不應以具足色身見。何以故。如來說具足色身。<a 
name="0031c12" id="0031c12"></a>即非具足色身。是名具足色身。須菩提。於意云何。如<a 
name="0031c13" id="0031c13"></a>來可以具足諸相見不。不也。世尊。如來不應以具足<a 
name="0031c14" id="0031c14"></a>諸相見。何以故。如來說諸相具足。即非具足。是名諸<a 
name="0031c15" id="0031c15"></a>相具足。</p><a 
name="0031c16" id="0031c16"></a><p style="text-indent: 0em; margin-left: 1em"><span class="linehead"></span>傅大士頌曰。八十隨形好。相分三十二。應物萬般<a 
name="0031c17" id="0031c17"></a>形。理中非一異。人．法兩俱遣。色．心齊一棄。所以證<a 
name="0031c18" id="0031c18"></a>菩提。實由諸相離。</p><a 
name="0031c19" id="0031c19"></a><p style="text-indent: 0em; margin-left: 1em"><span class="linehead"></span>通曰。傅大士本彌勒化身。應此方機。頌出金剛般<a 
name="0031c20" id="0031c20"></a>若甚深義。實此經之鐍鑰也。諸相非相之旨。言之<a 
name="0031c21" id="0031c21"></a>不啻再三。豈至重出而無意味。緣須菩提<span class="corr" title='[巳&gt;已]'>已</span>得人<a 
name="0031c22" id="0031c22"></a>空。故知三十二相即是非相。明得法身邊事。至此<a 
name="0031c23" id="0031c23"></a>又空其法。故知非相是名為相。明得法身向上事。<a 
name="0031c24" id="0031c24"></a>所謂人法兩俱遣也。明得非相。<span class="corr" title='[巳&gt;已]'>已</span>棄色矣。明得非<a 
name="0032a01" id="0032a01"></a>非相。又棄心矣。所謂色心齊一棄也。人法俱空。色<a 
name="0032a02" id="0032a02"></a>心齊棄。所以證於菩提。非空非色。非一非異。說法<a 
name="0032a03" id="0032a03"></a>身非是色身。而色身未嘗不是法身。法身固不可<a 
name="0032a04" id="0032a04"></a>以相見。而亦不可以離相見。相而無相。無相而相。<a 
name="0032a05" id="0032a05"></a>其斯為至妙至妙者乎。</p><p style="text-indent: 0em; margin-left: 1em"><span class="linehead"></span>功德施論曰。法身畢竟非<a 
name="0032a06" id="0032a06"></a>色身。如三十二相。八十種好。皆色身也。法身畢竟<a 
name="0032a07" id="0032a07"></a>非法相。如具足八萬四千相好。具足十身靈相。皆<a 
name="0032a08" id="0032a08"></a>法相也。</p><p style="text-indent: 0em; margin-left: 1em"><span class="linehead"></span>彌勒菩薩偈曰。法身畢竟體。非彼相好身。<a 
name="0032a09" id="0032a09"></a>以非相成就。非彼法身故。</p><p style="text-indent: 0em; margin-left: 1em"><span class="linehead"></span>所以經云。不應以具足<a 
name="0032a10" id="0032a10"></a>色身見。不應以具足諸相見也。然此相好二種。亦<a 
name="0032a11" id="0032a11"></a>非不佛。此二不離法身故。如金畢竟非師子。亦非<a 
name="0032a12" id="0032a12"></a>無金。以師子不離於金故。</p><p style="text-indent: 0em; margin-left: 1em"><span class="linehead"></span>彌勒菩薩偈曰。不離於<a 
name="0032a13" id="0032a13"></a>法身。彼二非不佛。故重說成就。亦無二及有。</p><p style="text-indent: 0em; margin-left: 1em"><span class="linehead"></span>所以<a 
name="0032a14" id="0032a14"></a>經云。是名具足色身。是名諸相具足也。依第一義<a 
name="0032a15" id="0032a15"></a>不應以色相見於法身。故說非身。依世俗言說。即<a 
name="0032a16" id="0032a16"></a>於色相而見法身。故說具足。亦得言無。亦得言有。<a 
name="0032a17" id="0032a17"></a>故曰亦無二及有也。無而不無。是謂真無。有而不<a 
name="0032a18" id="0032a18"></a>有。是謂妙有。非具甚深般若智。固難了此。</p><p style="text-indent: 0em; margin-left: 1em"><span class="linehead"></span>黃檗云。<a 
name="0032a19" id="0032a19"></a>十方諸佛。實無少法可得。名為阿耨菩提。祇是一<a 
name="0032a20" id="0032a20"></a>心。實無異相。亦無光彩。亦無勝負。無勝故無佛相。<a 
name="0032a21" id="0032a21"></a>無負故無眾生相。</p><p style="text-indent: 0em; margin-left: 1em"><span class="linehead"></span>僧云。心既無相。豈得全無三十<a 
name="0032a22" id="0032a22"></a>二相．八十種好。化度眾生耶。檗云。三十二相屬相。<a 
name="0032a23" id="0032a23"></a>凡所有相。皆是&#x8657;妄。八十種好屬色。若以色見我。<a 
name="0032a24" id="0032a24"></a>是人行邪道。不能見如來。黃檗此語。單明非句。令<a 
name="0032b01" id="0032b01"></a>人直下見性。</p><p style="text-indent: 0em; margin-left: 1em"><span class="linehead"></span>僧問洞山。如何是佛。山云。麻三斤。雪<a 
name="0032b02" id="0032b02"></a>竇頌云。金烏急。玉兔速。善應何曾有輕觸。展事投<a 
name="0032b03" id="0032b03"></a>機見洞山。跛鱉盲龜入空谷。華簇簇。錦簇簇。南地<a 
name="0032b04" id="0032b04"></a>竹兮北地木。因思長慶陸大夫。解道合笑不合哭。<a 
name="0032b05" id="0032b05"></a>咦。僧問智門。洞山道麻三斤。意旨如何。智門云。華<a 
name="0032b06" id="0032b06"></a>簇簇。錦簇簇。會麼。僧云。不會。智門云。南地竹兮北<a 
name="0032b07" id="0032b07"></a>地木。僧回舉似洞山。山云。我不為汝說。我為大眾<a 
name="0032b08" id="0032b08"></a>說。遂上堂云。言無展事。語不投機。承言者喪。滯句<a 
name="0032b09" id="0032b09"></a>者迷。</p><p style="text-indent: 0em; margin-left: 1em"><span class="linehead"></span>又陸&#x4E98;大夫久參南泉。泉遷化。&#x4E98;入寺下祭。<a 
name="0032b10" id="0032b10"></a>&#x5374;呵呵大笑。院主云。先師與大夫有師資之義。何<a 
name="0032b11" id="0032b11"></a>不哭。大夫云。道得即哭。院主無語。&#x4E98;大哭云。蒼天<a 
name="0032b12" id="0032b12"></a>蒼天。先師去世遠矣。後來長慶聞云。大夫合笑不<a 
name="0032b13" id="0032b13"></a>令哭。雪竇牽合成此一頌。後下一咦字。&#x5374;與洞山<a 
name="0032b14" id="0032b14"></a>相見。於此明得。方知所謂麻三斤云者。是相。是非<a 
name="0032b15" id="0032b15"></a>相。是可見佛。是不可見佛。當別具一隻眼。</p><a 
name="0032b16" id="0032b16"></a><p style="margin-left: 2em"><span class="headname">○十八斷無身何以說法疑</span></p><a 
name="0032b17" id="0032b17"></a><p style="text-indent: 0em; margin-left: 1em"><span class="linehead"></span>此疑從上身相不可得見而來。若第一義佛境界。<a 
name="0032b18" id="0032b18"></a>不可以身相得見。如來亦必離身相而說法也。聲<a 
name="0032b19" id="0032b19"></a>不自聲。依色而發。既無所依之色。何以有能依之<a 
name="0032b20" id="0032b20"></a>聲。為遣此疑。故經云。</p><a 
name="0032b21" id="0032b21"></a><p style="text-indent: 0em; margin-left: 0em"><span class="linehead"></span>須菩提。汝勿謂如來作是念。我當有所說法。莫作是<a 
name="0032b22" id="0032b22"></a>念。何以故。若人言如來有所說法。即為謗佛。不能解<a 
name="0032b23" id="0032b23"></a>我所說故。須菩提。說法者。無法可說。是名說法。<span class="note">(下段魏譯)</span>。</p><a 
name="0032b24" id="0032b24"></a><p style="text-indent: 0em; margin-left: 0em"><span class="linehead"></span>爾時。慧命須菩提白佛言。世尊。頗有眾生。於未來世。<a 
name="0032c01" id="0032c01"></a>聞說是法。生信心不。佛言。須菩提。彼非眾生。非不眾<a 
name="0032c02" id="0032c02"></a>生。何以故。須菩提。眾生眾生者。如來說非眾生。是名<a 
name="0032c03" id="0032c03"></a>眾生。<span class="note">(唐長慶二年。釋靈幽暴亡。見閻羅天子。問幽。習何行業。幽對曰。常持金剛般若經。天子合掌賜坐。命<a 
name="0032c04" id="0032c04"></a>幽朗誦一&#x5FA7;。天子曰。念此經中而少一章。如貫華之線。中有不續。真本在濠州鍾離寺石<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>上。可往查對。<a 
name="0032c05" id="0032c05"></a>&#x5FA7;告人間。幽既還魂。奏聞其事。增入此段)</span>。</p><a 
name="0032c06" id="0032c06"></a><p style="text-indent: 0em; margin-left: 1em"><span class="linehead"></span>通曰。如來不可以身相見。亦不可以離身相見。非<a 
name="0032c07" id="0032c07"></a>身而身。是為妙身。如佛法亦然。佛法不可以言說<a 
name="0032c08" id="0032c08"></a>顯。亦不可以離言說顯。無說而說。是為妙說。前謂<a 
name="0032c09" id="0032c09"></a>無有定法如來可說。法無定法。猶帶法在。說無定<a 
name="0032c10" id="0032c10"></a>說。猶帶說在。不能無說。焉可無身。既<span class="corr" title='[巳&gt;已]'>已</span>無身。將誰<a 
name="0032c11" id="0032c11"></a>說法。至此一法也無。本無可說。身即無身之身。說<a 
name="0032c12" id="0032c12"></a>即無說之說。非上聖之資。固難信也。</p><p style="text-indent: 0em; margin-left: 1em"><span class="linehead"></span>刊定記曰。汝<a 
name="0032c13" id="0032c13"></a>勿謂如來有所說法。法身無為。實無能說之者。猶<a 
name="0032c14" id="0032c14"></a>如空谷響答。實無作響之者。凡有所說法。必先作<a 
name="0032c15" id="0032c15"></a>是念。佛雖說法。而無說法之心。猶如谷雖應聲。而<a 
name="0032c16" id="0032c16"></a>無應聲之念。能說所說二種差別。皆無所有。汝莫<a 
name="0032c17" id="0032c17"></a>作是念。謂如來有所說法也。以何義故莫作是念<a 
name="0032c18" id="0032c18"></a>耶。如來本際。不離於法界。法界平等。語即默。默即<a 
name="0032c19" id="0032c19"></a>語。說無自相。即本無說。若謂如來有所說法者。即<a 
name="0032c20" id="0032c20"></a>謗佛也。不能解我無說之說故。夫說法者。當如法<a 
name="0032c21" id="0032c21"></a>說。名真說法。法本離一切名相分別。不見少有真<a 
name="0032c22" id="0032c22"></a>實體性而可說者。說既無體。將何為說。若稱此說。<a 
name="0032c23" id="0032c23"></a>是如法說。故名說法也。</p><p style="text-indent: 0em; margin-left: 1em"><span class="linehead"></span>彌勒菩薩偈曰。如佛法亦<a 
name="0032c24" id="0032c24"></a>然。所說二差別。不離於法界。說法無自相。</p><p style="text-indent: 0em; margin-left: 1em"><span class="linehead"></span>法身既<a 
name="0033a01" id="0033a01"></a>不離法界。所說之法亦復不離法身。故成非有。夫<a 
name="0033a02" id="0033a02"></a>說法如是。何嘗有所說哉。須菩提解空第一。以慧<a 
name="0033a03" id="0033a03"></a>為命。聞說是法。信心不逆。未足為難。故問未來眾<a 
name="0033a04" id="0033a04"></a>生。正法日遠。頗有聞是言說。而生信心者乎。世尊<a 
name="0033a05" id="0033a05"></a>則以眾生非一定是眾生也。一切眾生皆有佛性。<a 
name="0033a06" id="0033a06"></a>安知其無能信者。故謂彼非眾生。非不眾生。言彼<a 
name="0033a07" id="0033a07"></a>能信者。原有聖體。非是眾生。然未離凡品。非不是<a 
name="0033a08" id="0033a08"></a>眾生也。以何義故說非眾生又名眾生耶。眾生眾<a 
name="0033a09" id="0033a09"></a>生云者。如來說非眾生。以第一義中。即五蘊異五<a 
name="0033a10" id="0033a10"></a>蘊。推求其體。悉不可得。故說非眾生也。云何非不<a 
name="0033a11" id="0033a11"></a>眾生。以俗諦言說。依於五蘊業果相應施設。故說<a 
name="0033a12" id="0033a12"></a>是名眾生也。是則名眾生實不眾生。眾生具有聖<a 
name="0033a13" id="0033a13"></a>性。能為信之根本。何患其不能信此甚深法界耶。</p><a 
name="0033a14" id="0033a14"></a><p style="text-indent: 0em; margin-left: 1em"><span class="linehead"></span>彌勒菩薩偈曰。所說說者深。非無能信者。非眾生<a 
name="0033a15" id="0033a15"></a>眾生。非聖非不聖。</p><p style="text-indent: 0em; margin-left: 1em"><span class="linehead"></span>謂非眾生之眾生。不可謂聖。未<a 
name="0033a16" id="0033a16"></a>嘗不可為聖也。能如是觀於眾生。即眾生離眾生。<a 
name="0033a17" id="0033a17"></a>又何疑於無說之說哉。須菩提尊者在巖中宴坐。<a 
name="0033a18" id="0033a18"></a>諸天雨華讚歎。者曰。空中雨華讚歎。復是何人。云<a 
name="0033a19" id="0033a19"></a>何讚歎。天曰。我是梵天。敬重尊者善說般若。者曰。<a 
name="0033a20" id="0033a20"></a>我於般若未嘗說一字。汝云何讚歎。天曰。如是。尊<a 
name="0033a21" id="0033a21"></a>者無說。我乃無聞。無說無聞。是真說般若。</p><p style="text-indent: 0em; margin-left: 1em"><span class="linehead"></span>又維摩<a 
name="0033a22" id="0033a22"></a>詰問文殊師利。何等是菩薩入不二法門。文殊師<a 
name="0033a23" id="0033a23"></a>利曰。如我意者。於一切法無言無說。無示無識。離<a 
name="0033a24" id="0033a24"></a>諸問答。是為入不二法門。於是文殊師利問維摩<a 
name="0033b01" id="0033b01"></a>詰言。我等各自說<span class="corr" title='[巳&gt;已]'>已</span>。仁者當說何等是菩薩入不<a 
name="0033b02" id="0033b02"></a>二法門。維摩默然。天童頌云。曼殊問疾老毗耶。不<a 
name="0033b03" id="0033b03"></a>二門開看作家。泯表粹中誰賞鑑。忘前失後莫咨<a 
name="0033b04" id="0033b04"></a>嗟。區區投璞兮楚庭臏士。璨璨報珠兮隋城斷蛇。<a 
name="0033b05" id="0033b05"></a>休點破。絕玼瑕。俗氣渾無&#x5374;較些。然則無說之說。<a 
name="0033b06" id="0033b06"></a>諸佛菩薩皆然。又何疑於世尊。</p><a 
name="0033b07" id="0033b07"></a><p style="margin-left: 2em"><span class="headname">○十九斷無法如何修證疑</span></p><a 
name="0033b08" id="0033b08"></a><p style="text-indent: 0em; margin-left: 1em"><span class="linehead"></span>此疑從前十二．十三疑中無法得阿耨菩提而來。</p><a 
name="0033b09" id="0033b09"></a><p style="text-indent: 0em; margin-left: 1em"><span class="linehead"></span>功德施論曰。若第一義佛境界。色身．言說身皆不<a 
name="0033b10" id="0033b10"></a>可得。曾無有法是所覺知者。云何離於正知次第<a 
name="0033b11" id="0033b11"></a>而名無上正等覺耶。既無法體。其誰修證。為遣此<a 
name="0033b12" id="0033b12"></a>疑。故經云。</p><a 
name="0033b13" id="0033b13"></a><p style="text-indent: 0em; margin-left: 0em"><span class="linehead"></span>須菩提白佛言。世尊。佛得阿耨多羅三藐三菩提。為<a 
name="0033b14" id="0033b14"></a>無所得耶。佛言。如是。如是。須菩提。我於阿耨多羅三<a 
name="0033b15" id="0033b15"></a>藐三菩提。乃至無有少法可得。是名阿耨多羅三藐<a 
name="0033b16" id="0033b16"></a>三菩提。復次。須菩提。是法平等。無有高下。是名阿耨<a 
name="0033b17" id="0033b17"></a>多羅三藐三菩提。以無我．無人．無眾生．無壽者。修一<a 
name="0033b18" id="0033b18"></a>切善法。即得阿耨多羅三藐三菩提。須菩提。所言善<a 
name="0033b19" id="0033b19"></a>法者。如來說。即非善法。是名善法。</p><a 
name="0033b20" id="0033b20"></a><p style="text-indent: 0em; margin-left: 0em"><span class="linehead"></span>唐譯云。復次善現。是法平等。於其中間無不平等。故<a 
name="0033b21" id="0033b21"></a>名無上正等菩提。以無我性。無有情性。無命者性。無<a 
name="0033b22" id="0033b22"></a>士夫性。無補特伽羅等性平等。故名無上正等菩提。<a 
name="0033b23" id="0033b23"></a>一切善法無不現證。一切善法無不妙覺。善現。善法<a 
name="0033b24" id="0033b24"></a>善法者。如來一切說為非法。是故如來說名善法善<a 
name="0033c01" id="0033c01"></a>法。</p><a 
name="0033c02" id="0033c02"></a><p style="text-indent: 0em; margin-left: 1em"><span class="linehead"></span>傅大士頌曰。水陸同真際。飛行體一如。法中何彼<a 
name="0033c03" id="0033c03"></a>此。理上豈親疏。自他分別遣。高下識情除。了斯平<a 
name="0033c04" id="0033c04"></a>等性。咸共入無餘。</p><a 
name="0033c05" id="0033c05"></a><p style="text-indent: 0em; margin-left: 1em"><span class="linehead"></span>通曰。前十二．十三疑中。如來說實無有法得無上<a 
name="0033c06" id="0033c06"></a>菩提。須菩提豈不信其無。第恐未來眾生。以非身<a 
name="0033c07" id="0033c07"></a>非說一切皆無。遂謂法身亦無。故問佛得無上菩<a 
name="0033c08" id="0033c08"></a>提為無得耶。其所云無得者良是。非謂其無得而<a 
name="0033c09" id="0033c09"></a>遂無無上菩提也。故曰是名無上正等菩提。有少<a 
name="0033c10" id="0033c10"></a>法在。即有高下。惟一法也無。故一切平等。以平等<a 
name="0033c11" id="0033c11"></a>故。聖凡一體。以此自證。即無身相可得。以此度生。<a 
name="0033c12" id="0033c12"></a>即無言說相可得。令一切眾生皆入無餘涅槃。實<a 
name="0033c13" id="0033c13"></a>無一眾生得滅度者。蓋以此也。</p><p style="text-indent: 0em; margin-left: 1em"><span class="linehead"></span>秦譯云。修一切善<a 
name="0033c14" id="0033c14"></a>法。則得阿耨多羅三藐三菩提。前云無有少法。此<a 
name="0033c15" id="0033c15"></a>云修一切善法。前云無得。此云則得。覺語意相戾。<a 
name="0033c16" id="0033c16"></a>唐譯云。以平等故名無上正等菩提。一切善法無<a 
name="0033c17" id="0033c17"></a>不現證。一切善法無不妙覺。此於菩提。但言名而<a 
name="0033c18" id="0033c18"></a>不言得。一切善法。但言證而不言修。似於向上一<a 
name="0033c19" id="0033c19"></a>路。更為精切。</p><p style="text-indent: 0em; margin-left: 1em"><span class="linehead"></span>刊定記曰。前文中皆言無法得菩提。<a 
name="0033c20" id="0033c20"></a>若如來不得一法。云何轉捨二障。轉得二果。既若<a 
name="0033c21" id="0033c21"></a>轉得菩提。豈是不得一法。佛答有三。一答無法可<a 
name="0033c22" id="0033c22"></a>得為正覺。二答平等為正覺。三答正助修善為正<a 
name="0033c23" id="0033c23"></a>覺。初答如文可見。無有少法可得者。即菩提處也。<a 
name="0033c24" id="0033c24"></a>無有少法可證菩提。即無有少法能過之者。故名<a 
name="0034a01" id="0034a01"></a>無上。此以無法為正覺也。復次須菩提下四句。以<a 
name="0034a02" id="0034a02"></a>平等為正覺也。如來清淨法身平等無差別故。其<a 
name="0034a03" id="0034a03"></a>法無不齊等。無有少增。故名無上。在聖不增故無<a 
name="0034a04" id="0034a04"></a>高。居凡不減故無下。一切平等。本來不失。更何有<a 
name="0034a05" id="0034a05"></a>得。</p><p style="text-indent: 0em; margin-left: 1em"><span class="linehead"></span>彌勒菩薩偈曰。彼處無少法。知菩提無上。法界<a 
name="0034a06" id="0034a06"></a>不增減。淨平等自相。</p><p style="text-indent: 0em; margin-left: 1em"><span class="linehead"></span>然雖無法。然雖平等。非謂不<a 
name="0034a07" id="0034a07"></a>修得成正覺。又復其法是無我等相。遠離諸相。即<a 
name="0034a08" id="0034a08"></a>是平等。又彼法無我。自體真實。竟無一法可得。故<a 
name="0034a09" id="0034a09"></a>名無上。又復於諸方便。亦是無上。所有善法皆圓<a 
name="0034a10" id="0034a10"></a>滿故。名為無上。云何善法有體可得。而能證無所<a 
name="0034a11" id="0034a11"></a>得理。法不相似。豈得成因。所言善法者。如來說為<a 
name="0034a12" id="0034a12"></a>非法。由有漏性不能持故。說名非善。由無漏性決<a 
name="0034a13" id="0034a13"></a>定能持。是善性故。彼漏非是淨法。此離於漏法。即<a 
name="0034a14" id="0034a14"></a>是清淨法。故曰彼法。若有漏法故。名非善法。以無<a 
name="0034a15" id="0034a15"></a>有漏法故。是故名為善法。以決定無漏善法故。猶<a 
name="0034a16" id="0034a16"></a>云君子人與君子人也。</p><p style="text-indent: 0em; margin-left: 1em"><span class="linehead"></span>彌勒菩薩偈曰。有無上方<a 
name="0034a17" id="0034a17"></a>便。及離於漏法。是故非淨法。即是清淨法。</p><p style="text-indent: 0em; margin-left: 1em"><span class="linehead"></span>故修證<a 
name="0034a18" id="0034a18"></a>平等性者。雖非淨法。然修而無修。證而無證。即無<a 
name="0034a19" id="0034a19"></a>有少法可得。故謂之曰清淨也。</p><p style="text-indent: 0em; margin-left: 1em"><span class="linehead"></span>溈山一日指田問<a 
name="0034a20" id="0034a20"></a>仰山曰。這丘田。那頭高。這頭低。仰曰。&#x5374;是這頭高。<a 
name="0034a21" id="0034a21"></a>那頭低。溈曰。你若不信。向中間立。看兩頭。仰曰。不<a 
name="0034a22" id="0034a22"></a>必立中間。亦莫住兩頭。溈曰。若如是。著水看。水能<a 
name="0034a23" id="0034a23"></a>平物。仰曰。水亦無定。但高處高平。低處低平。溈便<a 
name="0034a24" id="0034a24"></a>休。甚矣證平等之難也。住兩頭則不平。立中間則<a 
name="0034b01" id="0034b01"></a>不平。以水能平。物則不平。乃至無有少法則平。高<a 
name="0034b02" id="0034b02"></a>也平。低也平。惟如是見得。足知自他同一涅槃性<a 
name="0034b03" id="0034b03"></a>海也。</p><a 
name="0034b04" id="0034b04"></a><p style="margin-left: 2em"><span class="headname">○二十斷所說無記非因疑</span></p><a 
name="0034b05" id="0034b05"></a><p style="text-indent: 0em; margin-left: 1em"><span class="linehead"></span>此疑從上修善法而來。如云修一切善法則得菩<a 
name="0034b06" id="0034b06"></a>提者。是善法攝。非無記攝也。若前所云持說四句<a 
name="0034b07" id="0034b07"></a>偈等。但以名句文三者無記性攝。無記性法中無<a 
name="0034b08" id="0034b08"></a>因果故。豈有能得菩提之理耶。為遣此礙故經云。</p><a 
name="0034b09" id="0034b09"></a><p style="text-indent: 0em; margin-left: 0em"><span class="linehead"></span>須菩提。若三千大千世界中所有諸須彌山王。如是<a 
name="0034b10" id="0034b10"></a>等七寶聚。有人持用布施。若人以此般若波羅蜜經。<a 
name="0034b11" id="0034b11"></a>乃至四句偈等。受持．讀誦．為他人說。於前福德百分<a 
name="0034b12" id="0034b12"></a>不及一。千萬億分。乃至算數譬喻所不能及。</p><a 
name="0034b13" id="0034b13"></a><p style="text-indent: 0em; margin-left: 1em"><span class="linehead"></span>傅大士頌曰。施寶如沙數。唯成有漏因。不如無我<a 
name="0034b14" id="0034b14"></a>觀。了妄乃名真。欲證無生忍。要假離貪瞋。人法知<a 
name="0034b15" id="0034b15"></a>無我。逍遙出六塵。</p><a 
name="0034b16" id="0034b16"></a><p style="text-indent: 0em; margin-left: 1em"><span class="linehead"></span>通曰。較量寶施何啻再三。而此又舉之。以破無記<a 
name="0034b17" id="0034b17"></a>非因之疑。謂修一切善法。不著於相。是為菩提因。<a 
name="0034b18" id="0034b18"></a>固矣。然佛所說法。皆自無漏善性中流出。離言說<a 
name="0034b19" id="0034b19"></a>相。而持說者。實能示菩提之因。此可見般若之妙。<a 
name="0034b20" id="0034b20"></a>不但一切善法。以離相故而證菩提。雖文字無記<a 
name="0034b21" id="0034b21"></a>性法。亦以無相故而證菩提也。此豈寶施如沙成<a 
name="0034b22" id="0034b22"></a>有漏因者可及哉。故佛舉三千大千世界。一世界<a 
name="0034b23" id="0034b23"></a>中有一須彌山王。高廣無量。而七寶聚積。與之齊<a 
name="0034b24" id="0034b24"></a>等。有人持此布施。福德可謂多矣。若人以此無相<a 
name="0034c01" id="0034c01"></a>無住般若波羅蜜經。乃至四句偈等。以之受持。自<a 
name="0034c02" id="0034c02"></a>利也。以之演說。利他也。此於經中於詮真理。因之<a 
name="0034c03" id="0034c03"></a>悟解起行。能趣菩提。由非離此。能得菩提。故知藉<a 
name="0034c04" id="0034c04"></a>斯菩提方契。故此宣說法寶量等&#x8657;空。不可思議。<a 
name="0034c05" id="0034c05"></a>於前無數寶施福德。不啻千百萬億倍。算數譬喻<a 
name="0034c06" id="0034c06"></a>皆不能及。</p><p style="text-indent: 0em; margin-left: 1em"><span class="linehead"></span>彌勒菩薩偈曰。雖言無記法。而說示彼<a 
name="0034c07" id="0034c07"></a>因。是故一法寶。勝無量珍寶。數力無似勝。無似因<a 
name="0034c08" id="0034c08"></a>亦然。一切世間法。不可得為喻。</p><p style="text-indent: 0em; margin-left: 1em"><span class="linehead"></span>謂是算勢類因四<a 
name="0034c09" id="0034c09"></a>種差別。無有其喻能比況者。一者數勝。乃至算數<a 
name="0034c10" id="0034c10"></a>所不能及。二者勢勝。如強弱力不相並。三者類勝。<a 
name="0034c11" id="0034c11"></a>如貴賤人不相似。四者因勝。言彼不可與此為因。<a 
name="0034c12" id="0034c12"></a>持說之功德若是。可不益勤精進勇猛心哉。</p><p style="text-indent: 0em; margin-left: 1em"><span class="linehead"></span>昔香<a 
name="0034c13" id="0034c13"></a>至王施無價寶珠於二十七祖般若多羅尊者。祖<a 
name="0034c14" id="0034c14"></a>以所施珠問三王子曰。此珠圓明。有能及否。第一<a 
name="0034c15" id="0034c15"></a>王子．第二王子皆曰。此珠七寶中尊。固無踰也。非<a 
name="0034c16" id="0034c16"></a>尊者道力。執能受之。第三王子曰。此是世寶。未足<a 
name="0034c17" id="0034c17"></a>為上。於諸寶中。法寶為上。此是世光。未足為上。於<a 
name="0034c18" id="0034c18"></a>諸光中。智光為上。此是世明。未足為上。於諸明中。<a 
name="0034c19" id="0034c19"></a>心明為上。此珠光明。不能自照。要假智光。光辨於<a 
name="0034c20" id="0034c20"></a>此。既辨此<span class="corr" title='[巳&gt;已]'>已</span>。即知是珠。既知是珠。即明其寶。若明<a 
name="0034c21" id="0034c21"></a>其寶。寶不自寶。若辨其珠。珠不自珠。珠不自珠者。<a 
name="0034c22" id="0034c22"></a>要假智珠以辨世珠。寶不自寶者。要假智寶以明<a 
name="0034c23" id="0034c23"></a>法寶。然則師有其道。其寶即現。眾生有道。心寶亦<a 
name="0034c24" id="0034c24"></a>然。祖歎其辨慧。乃復問曰。於諸物中。何物無相。曰。<a 
name="0035a01" id="0035a01"></a>於諸物中。不起無相。又問。於諸物中。何物最大。曰。<a 
name="0035a02" id="0035a02"></a>於諸物中。法性最大。祖知是法嗣。以如來正法眼<a 
name="0035a03" id="0035a03"></a>付之。後六祖亦曰。乘船永世求珠。不知身是七寶。<a 
name="0035a04" id="0035a04"></a>是二祖師。深明法寶。非世寶可及。</p><a 
name="0035a05" id="0035a05"></a><p style="margin-left: 2em"><span class="headname">○二十一斷平等云何度生疑</span></p><a 
name="0035a06" id="0035a06"></a><p style="text-indent: 0em; margin-left: 1em"><span class="linehead"></span>此疑從第十九疑中是法平等而來。</p><p style="text-indent: 0em; margin-left: 1em"><span class="linehead"></span>功德施論曰。<a 
name="0035a07" id="0035a07"></a>是法平等。無有高下。即無眾生可度。若如來說非<a 
name="0035a08" id="0035a08"></a>眾生者。云何不與餘教相違。如有經言。無量眾生<a 
name="0035a09" id="0035a09"></a>以得我為善知識故。生等諸苦。並皆解脫。既度眾<a 
name="0035a10" id="0035a10"></a>生。即有高下。何為平等。為遣此疑。故經云。</p><a 
name="0035a11" id="0035a11"></a><p style="text-indent: 0em; margin-left: 0em"><span class="linehead"></span>須菩提。於意云何。汝等勿謂如來作是念。我當度眾<a 
name="0035a12" id="0035a12"></a>生。須菩提。莫作是念。何以故。實無有眾生如來度者。<a 
name="0035a13" id="0035a13"></a>若有眾生如來度者。如來則有我人眾生壽者。須菩<a 
name="0035a14" id="0035a14"></a>提。如來說。有我者。即非有我。而凡夫之人以為有我。<a 
name="0035a15" id="0035a15"></a>須菩提。凡夫者。如來說即非凡夫。是名凡夫。</p><a 
name="0035a16" id="0035a16"></a><p style="text-indent: 0em; margin-left: 1em"><span class="linehead"></span>通曰。此疑雖以平等而疑度生。實以度生而顯平<a 
name="0035a17" id="0035a17"></a>等也。</p><p style="text-indent: 0em; margin-left: 1em"><span class="linehead"></span>彌勒菩薩偈曰。平等真法界。佛不度眾生。以<a 
name="0035a18" id="0035a18"></a>名共彼陰。不離於法界。</p><p style="text-indent: 0em; margin-left: 1em"><span class="linehead"></span>夫一真法界之中。五蘊皆<a 
name="0035a19" id="0035a19"></a>空。聖名凡號。一無所有。眾生待蘊而成。既無五蘊。<a 
name="0035a20" id="0035a20"></a>即無眾生。眾生名且無。何從而度之。故實無眾生<a 
name="0035a21" id="0035a21"></a>得滅度者。是真證平等法界性也。</p><p style="text-indent: 0em; margin-left: 1em"><span class="linehead"></span>刊定記曰。於意<a 
name="0035a22" id="0035a22"></a>云何五句。遮其錯解也。何以故二句。示其正見也。<a 
name="0035a23" id="0035a23"></a>徵意云。以何義故。令不作是念。釋意云。以實無眾<a 
name="0035a24" id="0035a24"></a>生為如來所度故。一真法界。原自平等。佛是極證<a 
name="0035b01" id="0035b01"></a>之人。<span class="corr" title='[巳&gt;已]'>已</span>全是法界。眾生雖未得證。然緣生無體。亦<a 
name="0035b02" id="0035b02"></a>同法界。豈可將法界度於法界。故無眾生如來度<a 
name="0035b03" id="0035b03"></a>也。若實有眾生異於如來為所度者。此則不如法<a 
name="0035b04" id="0035b04"></a>界。不了緣生。便有我人眾生壽者等相。爾<span class="gaiji">燄<!--gaiji,燄,1[舀*炎],2&#x269A8;,3--></span>未忘。<a 
name="0035b05" id="0035b05"></a>名為我取。如來無是也。</p><p style="text-indent: 0em; margin-left: 1em"><span class="linehead"></span>彌勒菩薩偈曰。取我度為<a 
name="0035b06" id="0035b06"></a>過。以取彼法是。取度眾生故。不取彼應知。</p><p style="text-indent: 0em; margin-left: 1em"><span class="linehead"></span>彼即指<a 
name="0035b07" id="0035b07"></a>上四相也。如來何以無我取耶。如來所說有我者。<a 
name="0035b08" id="0035b08"></a>無體性義。即為非我。本自無我。又安所取。故無我<a 
name="0035b09" id="0035b09"></a>人眾生壽者等相。無體可得故。若如來取有眾生<a 
name="0035b10" id="0035b10"></a>為我度者。此即是取相之過。以著彼五陰法是眾<a 
name="0035b11" id="0035b11"></a>生故。即與我執過同。欲令眾生得解脫者。有如是<a 
name="0035b12" id="0035b12"></a>相。故不應取。既無我執。何用更言不取耶。以諸凡<a 
name="0035b13" id="0035b13"></a>夫顛倒妄取。執為有我。不能解脫。故說妄取有我。<a 
name="0035b14" id="0035b14"></a>是凡夫之人。未為聖者。不能生聖法。故名凡夫也。<a 
name="0035b15" id="0035b15"></a>彼凡夫各封於我。差別而生。名凡夫生。然第一義<a 
name="0035b16" id="0035b16"></a>中。更無凡夫可得。但以世俗言說。名凡夫生耳。以<a 
name="0035b17" id="0035b17"></a>上展轉拂&#x8FF9;。謂如來本來無我。但凡夫執之為我。<a 
name="0035b18" id="0035b18"></a>故說無我法以度凡夫。究竟凡夫亦本無我。不但<a 
name="0035b19" id="0035b19"></a>無我。且無凡夫。如夢人見虎。虎與夢人皆不可得。<a 
name="0035b20" id="0035b20"></a>何處更有眾生可度耶。</p><p style="text-indent: 0em; margin-left: 1em"><span class="linehead"></span>前後四處。皆說度而無度。<a 
name="0035b21" id="0035b21"></a>最初令離我度生。十一疑能度者是我。十四疑無<a 
name="0035b22" id="0035b22"></a>我而誰度。此疑真界平等。不合度生。至是發明實<a 
name="0035b23" id="0035b23"></a>無眾生得滅度者。極詳且著矣。</p><p style="text-indent: 0em; margin-left: 1em"><span class="linehead"></span>溈山餧&#x9D76;生飯。回<a 
name="0035b24" id="0035b24"></a>頭見仰山。曰。今日為伊上堂一上。仰曰。某甲隨例<a 
name="0035c01" id="0035c01"></a>得聞。溈曰。聞底事作麼生。仰曰。&#x9D76;作&#x9D76;鳴。鵲作鵲<a 
name="0035c02" id="0035c02"></a>噪。溈曰。爭奈聲色何。仰曰。和尚適來道甚麼。溈曰。<a 
name="0035c03" id="0035c03"></a>我祇道為伊上堂一上。仰曰。為甚麼喚作聲色。溈<a 
name="0035c04" id="0035c04"></a>曰。雖然如此。驗過也無妨。仰曰。大事因緣。又作麼<a 
name="0035c05" id="0035c05"></a>生驗。溈&#x7AEA;起拳。仰曰。終是指東畫西。溈曰。子適來<a 
name="0035c06" id="0035c06"></a>問甚麼。仰曰。問和尚大事因緣。溈曰。為甚麼喚作<a 
name="0035c07" id="0035c07"></a>指東畫西。仰曰。為著聲色故。某甲所以問過。溈曰。<a 
name="0035c08" id="0035c08"></a>並未曉了此事。仰曰。如何得曉了此事。溈曰。寂子<a 
name="0035c09" id="0035c09"></a>聲色。老僧東西。仰曰。一月千江。體不分水。溈曰。應<a 
name="0035c10" id="0035c10"></a>須與麼始得。仰曰。如金與金。終無異色。豈有異名。<a 
name="0035c11" id="0035c11"></a>溈曰。作麼生是無異名底道理。仰曰。瓶盤釵釧&#x52B5;<a 
name="0035c12" id="0035c12"></a>盂盆。溈曰。寂子說禪。如師子吼。驚散狐狼野干之<a 
name="0035c13" id="0035c13"></a>屬。於此明得無異名底道理。方知以名共彼陰。不<a 
name="0035c14" id="0035c14"></a>離於法界。是最上第一義。</p><a 
name="0035c15" id="0035c15"></a><p style="margin-left: 2em"><span class="headname">○二十二斷以相比知真佛疑</span></p><a 
name="0035c16" id="0035c16"></a><p style="text-indent: 0em; margin-left: 1em"><span class="linehead"></span>此疑從第十七疑中如來不應以色身諸相見而<a 
name="0035c17" id="0035c17"></a>來。前文云即非具足色身。又云是名具足色身。既<a 
name="0035c18" id="0035c18"></a>云即非諸相具足。又云是名諸相具足。彼中意者。<a 
name="0035c19" id="0035c19"></a>法身畢竟非相好。相好亦非不佛。由無相故現相。<a 
name="0035c20" id="0035c20"></a>不離法身。所以疑云。既無相故。方能現相。則但見<a 
name="0035c21" id="0035c21"></a>於相。便知無相也。法身既不離於色相。則知法身<a 
name="0035c22" id="0035c22"></a>為福相成就。似可比類而知。為遣此疑。故經云。</p><a 
name="0035c23" id="0035c23"></a><p style="text-indent: 0em; margin-left: 0em"><span class="linehead"></span>須菩提。於意云何。可以三十二相觀如來不。須菩提<a 
name="0035c24" id="0035c24"></a>言。如是。如是。以三十二相觀如來。佛言。須菩提。若以<a 
name="0036a01" id="0036a01"></a>三十二相觀如來者。轉輪聖王則是如來。須菩提白<a 
name="0036a02" id="0036a02"></a>佛言。世尊。如我解佛所說義。不應以三十二相觀如<a 
name="0036a03" id="0036a03"></a>來。爾時。世尊而說偈言。</p><a 
name="0036a04" id="0036a04"></a><p style="text-indent: 0em; margin-left: 0em"><span class="linehead"></span>若以色見我。以音聲求我。是人行邪道。不能見如來。</p><a 
name="0036a05" id="0036a05"></a><p style="text-indent: 0em; margin-left: 0em"><span class="linehead"></span>唐譯云。佛告善現。於汝意云何。可以諸相具足觀如<a 
name="0036a06" id="0036a06"></a>來不。善現答言。如我解佛所說義。不應以諸相具足<a 
name="0036a07" id="0036a07"></a>觀於如來。佛言。善現。善哉。善哉。如是。如是。如汝所說。<a 
name="0036a08" id="0036a08"></a>不應以諸相具足觀於如來。善現。若以諸相具足觀<a 
name="0036a09" id="0036a09"></a>如來者。轉輪聖王應是如來。是故不應以諸相具足<a 
name="0036a10" id="0036a10"></a>觀於如來。如是應以諸相非相觀於如來。爾時世尊<a 
name="0036a11" id="0036a11"></a>而說偈曰。</p><a 
name="0036a12" id="0036a12"></a><p style="text-indent: 0em; margin-left: 0em"><span class="linehead"></span>諸以色觀我。以音聲尋我。彼生履邪斷。不能當見我。<a 
name="0036a13" id="0036a13"></a>應觀佛法性。即導師法身。法性非所識。故彼不能了。</p><a 
name="0036a14" id="0036a14"></a><p style="text-indent: 0em; margin-left: 1em"><span class="linehead"></span>傅大士頌曰。涅槃含四德。唯我契真常。齊名八自<a 
name="0036a15" id="0036a15"></a>在。獨我最靈長。非色非聲相。心識豈能量。看時不<a 
name="0036a16" id="0036a16"></a>可見。悟理即形彰。</p><a 
name="0036a17" id="0036a17"></a><p style="text-indent: 0em; margin-left: 1em"><span class="linehead"></span>通曰。上言平等法界。無佛無眾生之謂也。如來說<a 
name="0036a18" id="0036a18"></a>凡夫即非凡夫。已無眾生相可得。雖無眾生。豈無<a 
name="0036a19" id="0036a19"></a>如來乎。然諸相即如來所現。所謂無相而相也。諸<a 
name="0036a20" id="0036a20"></a>相即不離法身。所謂相而無相也。既可以無相顯<a 
name="0036a21" id="0036a21"></a>相。亦可以相顯無相。比類而觀。似可以相知佛。不<a 
name="0036a22" id="0036a22"></a>知諸相無性。非真實法體。故不可有比觀。而真實<a 
name="0036a23" id="0036a23"></a>法性。不但離於聲色。亦且遠於知見。將何從而觀<a 
name="0036a24" id="0036a24"></a>之。故知所謂我者。即涅槃四德之我。本非所識。識<a 
name="0036b01" id="0036b01"></a>且不能。安見其有。此併其度眾生之我而無之也。<a 
name="0036b02" id="0036b02"></a>秦譯偈四句。但離聲色之我耳。唐譯後四句。乃離<a 
name="0036b03" id="0036b03"></a>知見之法身也。合而觀之。其義始足。又須菩提言。<a 
name="0036b04" id="0036b04"></a>如是如是。以三十二相觀如來與前所答相左。不<a 
name="0036b05" id="0036b05"></a>知唐譯省之為是。</p><p style="text-indent: 0em; margin-left: 1em"><span class="linehead"></span>刊定記曰。於意云何二句。謂可<a 
name="0036b06" id="0036b06"></a>以相比觀無相法身如來否。須菩提言三句。謂法<a 
name="0036b07" id="0036b07"></a>身既流出相身。即由此相知佛證得無相法身。佛<a 
name="0036b08" id="0036b08"></a>言三句。難聖凡不分也。謂輪王亦有此相。應是如<a 
name="0036b09" id="0036b09"></a>來。則色身相不可比知如來矣。且輪王與佛。色相<a 
name="0036b10" id="0036b10"></a>雖同。相之所依。二各有異。佛相即法身所現。王相<a 
name="0036b11" id="0036b11"></a>依業因而生。凡聖雲泥。復何準的。</p><p style="text-indent: 0em; margin-left: 1em"><span class="linehead"></span>彌勒菩薩偈曰。<a 
name="0036b12" id="0036b12"></a>非是色身相。可比知如來。諸佛唯法身。轉輪王非<a 
name="0036b13" id="0036b13"></a>佛。非相好果報。依福德成就。而得真法身。方便異<a 
name="0036b14" id="0036b14"></a>相故。</p><p style="text-indent: 0em; margin-left: 1em"><span class="linehead"></span>須菩提白佛言四句。悟佛不可以相見也。意<a 
name="0036b15" id="0036b15"></a>云。緣聞依真現假。假不離真。及乎約假求真。真不<a 
name="0036b16" id="0036b16"></a>由假。彼依福德而成就者。是果報身。非真法身。由<a 
name="0036b17" id="0036b17"></a>此言之。福德力但能成是相。而福德力不能得大<a 
name="0036b18" id="0036b18"></a>菩提。佛固不可以相見也。爾時世尊五句。即見聞<a 
name="0036b19" id="0036b19"></a>所不能及也。真如法身。非是識境。離一切相及言<a 
name="0036b20" id="0036b20"></a>說故。但是真智之境。乃能證知。所以色見聲求者。<a 
name="0036b21" id="0036b21"></a>不知佛也。</p><p style="text-indent: 0em; margin-left: 1em"><span class="linehead"></span>華嚴云。色身非是佛。音聲亦復然。又云。<a 
name="0036b22" id="0036b22"></a>不了彼真性。是人不見佛。即此謂也。</p><p style="text-indent: 0em; margin-left: 1em"><span class="linehead"></span>彌勒菩薩偈<a 
name="0036b23" id="0036b23"></a>曰。唯見色聞聲。是人不知佛。以真如法身。非是識<a 
name="0036b24" id="0036b24"></a>境故。</p><p style="text-indent: 0em; margin-left: 1em"><span class="linehead"></span>功德施論曰。以色見我等。其義云何。謂有見<a 
name="0036c01" id="0036c01"></a>光明相好。言見於佛。及有聽受經等文字。言我隨<a 
name="0036c02" id="0036c02"></a>逐而得如來。彼於相好身。及言說身。攀緣修習。為<a 
name="0036c03" id="0036c03"></a>除此見。故曰是人行邪道。不能見如來。色及文字<a 
name="0036c04" id="0036c04"></a>性非真實。於中取著。是邪道故。行於此道。何能見<a 
name="0036c05" id="0036c05"></a>佛。云何見耶。</p><p style="text-indent: 0em; margin-left: 1em"><span class="linehead"></span>經云。如來法為身。但應觀法性。法性<a 
name="0036c06" id="0036c06"></a>者。所謂空性。無自性。無生性等。此即諸佛第一義<a 
name="0036c07" id="0036c07"></a>身。若見於此。名為見佛。攀緣法性將非取著。以淨<a 
name="0036c08" id="0036c08"></a>智心。了知法性。法性豈是所了知耶。是故經言。法<a 
name="0036c09" id="0036c09"></a>性非所見。彼亦不能知。如有經言。一切法性。猶如<a 
name="0036c10" id="0036c10"></a>&#x8657;空等。與眾物為所依止。而其體性。非是有物。亦<a 
name="0036c11" id="0036c11"></a>非無物。能於中寂然無知。名為了知。故名為知者。<a 
name="0036c12" id="0036c12"></a>但隨世俗言說故。功德施解後四句極詳。最宜玩<a 
name="0036c13" id="0036c13"></a>味。</p><p style="text-indent: 0em; margin-left: 1em"><span class="linehead"></span>昔馬祖在衡嶽山常習坐禪。南嶽讓禪師知是<a 
name="0036c14" id="0036c14"></a>法器。往問曰。大德坐禪。圖甚麼。祖曰。圖作佛。師乃<a 
name="0036c15" id="0036c15"></a>取一磚。於彼庵前石上磨。祖曰。磨作甚麼。師曰。磨<a 
name="0036c16" id="0036c16"></a>作鏡。祖曰。磨磚豈得成鏡。師曰。磨磚既不成鏡。坐<a 
name="0036c17" id="0036c17"></a>禪豈得成佛。祖曰。如何即是。師曰。如牛駕車。若車<a 
name="0036c18" id="0036c18"></a>不行。打車即是。打牛即是。祖無對。師又曰。汝學坐<a 
name="0036c19" id="0036c19"></a>禪。為學坐佛。若學坐禪。禪非坐臥。若學坐佛。佛非<a 
name="0036c20" id="0036c20"></a>定相。於無住法。不應取捨。汝若坐佛。即是殺佛。若<a 
name="0036c21" id="0036c21"></a>執坐相。非達其理。祖聞示誨。如飲醍醐。禮拜問曰。<a 
name="0036c22" id="0036c22"></a>如何用心。即合無相三昧。師曰。汝學心地法門。如<a 
name="0036c23" id="0036c23"></a>下種子。我說法要。譬彼天澤。汝緣合故。當見其道。<a 
name="0036c24" id="0036c24"></a>又問。道非色相。云何能見。師曰。心地法眼。能見乎<a 
name="0037a01" id="0037a01"></a>道。無相三昧。亦復然矣。祖曰。有成壞否。師曰。若以<a 
name="0037a02" id="0037a02"></a>成壞聚散而成道者。非見道也。聽吾偈曰。心地含<a 
name="0037a03" id="0037a03"></a>諸種。遇澤悉皆萌。三昧華無相。何壞復何成。祖蒙<a 
name="0037a04" id="0037a04"></a>開悟。心意超然。</p><p style="text-indent: 0em; margin-left: 1em"><span class="linehead"></span>雲門垂語云。人人盡有光明在。看<a 
name="0037a05" id="0037a05"></a>時不見暗昏昏。作麼生是諸人光明。自代云。廚庫<a 
name="0037a06" id="0037a06"></a>三門。又云。好事不如無。雪竇云。自照列孤明。為君<a 
name="0037a07" id="0037a07"></a>通一線。華謝樹無影。看時誰不見。見不見。倒騎牛<a 
name="0037a08" id="0037a08"></a>兮入佛殿。合二則觀之。無相三昧。雖以心地法眼<a 
name="0037a09" id="0037a09"></a>能見。然見而不見。如倒騎牛。乃可觀於如來也。</p><a 
name="0037a10" id="0037a10"></a><a 
name="0037a11" id="0037a11"></a><p><span class="juanname">金剛般若波羅蜜經宗通卷六</span></p>
<hr>【經文資訊】卍新續藏第 25 冊 No. 0471 金剛經宗通<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6f8a.html?index=X25n0471" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X25n0471_006 by HTTrack Website Copier/3.x [XR&CO'2014], Tue, 07 Jun 2016 07:22:46 GMT -->
</html>
