<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB311_004 by HTTrack Website Copier/3.x [XR&CO'2014], Tue, 07 Jun 2016 07:13:02 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1546816824&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34nB311&amp;utmp=%2Fmobile%2Findex.php%3Findex%3DJ34nB311_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4d52.html?index=J34nB311_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第34冊<br/>No.B311 天界覺浪盛禪師全錄 (33卷)<br/>【明 道盛說　大成．大然等較　後附杖門隨集】<br/>第 4 卷</p>
	<a href="indexffa7.html?index=J34nB311_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B311" sutra_name="天界覺浪盛禪師全錄" sutra_juan="[卷4]">　
<a 
name="0610c01" id="0610c01"></a><p><span class="juanname">天界覺浪盛禪師全錄卷之四</span></p><a 
name="0610c02" id="0610c02"></a><a 
name="0610c03" id="0610c03"></a><p style="margin-left: 4em"><span class="byline">門人　大機　大忍　大寧　大別　較</span></p><a 
name="0610c04" id="0610c04"></a><p style="margin-left: 2em"><span class="headname">上堂</span></p><a 
name="0610c05" id="0610c05"></a><p style="margin-left: 3em"><span class="headname">戊子六月期主曹梁父文占吹臺特臣倡興靈<a 
name="0610c06" id="0610c06"></a>山古剎偕陳涉江杜退思惲道生湯秩斯孫仲<a 
name="0610c07" id="0610c07"></a>長陳六符暨本寺法侶請上堂</span></p><a 
name="0610c08" id="0610c08"></a><p style="text-indent: 0em; margin-left: 0em"><span class="linehead"></span>師陞座僧禮拜問靈山昔日拈花無相今朝選佛不<a 
name="0610c09" id="0610c09"></a>落古今一句請和尚舉師云目前無異路千聖不存<a 
name="0610c10" id="0610c10"></a>機進云恁麼則釋迦拱手彌勒低眉也師云闍黎何<a 
name="0610c11" id="0610c11"></a>自陷其身進云某甲不敢弄影師云草裏漢僧禮拜<a 
name="0610c12" id="0610c12"></a>歸眾問龍游雲剎四海皆驚為甚德山親到龍潭卻<a 
name="0610c13" id="0610c13"></a>言不見不現師云自眼不見眼當局反成迷進云為<a 
name="0610c14" id="0610c14"></a>甚吹滅紙燭乃大徹悟師云撞破虛空始痛心進云<a 
name="0610c15" id="0610c15"></a>某甲今日親見和尚也師云一翳在眼空花亂墜僧<a 
name="0610c16" id="0610c16"></a>禮云謝師答話師喝一喝乃云天飛花片地湧靈山<a 
name="0610c17" id="0610c17"></a>一場雙選千指同參諸仁者參個甚麼諸佛嘗示人<a 
name="0610c18" id="0610c18"></a>父母未生前事有能參得透則可以超生死出輪迴<a 
name="0610c19" id="0610c19"></a>證菩提成法界諸祖嘗示人向上不傳之旨有能參<a 
name="0610c20" id="0610c20"></a>得透則可以超迷悟出聖凡闡大機明大用聖人嘗<a 
name="0610c21" id="0610c21"></a>示人未發之前一著有能參得透則可以擴致中和<a 
name="0610c22" id="0610c22"></a>彌綸位育今大檀護乘夙願力共扶靈山剎竿以續<a 
name="0610c23" id="0610c23"></a>太平慧命伸掌云即此是花更將何拈若問靈山親<a 
name="0610c24" id="0610c24"></a>付囑春風拂面誰儼然且道親相付囑以何為驗楖<a 
name="0610c25" id="0610c25"></a>栗全身擔荷處滿江花片是同參。</p><a 
name="0610c26" id="0610c26"></a><p style="margin-left: 3em"><span class="headname">大圓張季山封君偕侄興選旭海居士設供皈<a 
name="0610c27" id="0610c27"></a>依請上堂</span></p><a 
name="0610c28" id="0610c28"></a><p style="text-indent: 0em; margin-left: 0em"><span class="linehead"></span>師云奇特不奇特當陽常赫赫諸佛及眾生皆承此<a 
name="0610c29" id="0610c29"></a>恩力且道承甚麼恩力看看觀世音菩薩將錢買胡<a 
name="0610c30" id="0610c30"></a>餅放下手原來是個饅頭臨濟到此卻喚作無位真<a 
name="0611a01" id="0611a01"></a>人雲門到此卻喚作乾屎橛雲巖卻喚作十八女兒<a 
name="0611a02" id="0611a02"></a>不繫裙趙州卻喚作青州布衫重七斤楊岐卻喚作<a 
name="0611a03" id="0611a03"></a>三腳驢子弄蹄行楊大年卻喚作八角磨盤空裏走<a 
name="0611a04" id="0611a04"></a>杖人呵呵大笑遮一隊老古錐掠得些子光影便能<a 
name="0611a05" id="0611a05"></a>掀天揭地越聖超凡倒用橫拈得大自在請問是何<a 
name="0611a06" id="0611a06"></a>等恩力尚漫漫耶今有張封君偕侄特來皈禮靈山<a 
name="0611a07" id="0611a07"></a>自言先年因病得學玄門與修止觀持素二十餘年<a 
name="0611a08" id="0611a08"></a>及見禪關策進傳燈諸錄始知向上宗旨必求如何<a 
name="0611a09" id="0611a09"></a>得到透徹田地杖人曰只今有甚不透徹處若透得<a 
name="0611a10" id="0611a10"></a>無論大小淺深世法出世法皆是本分上事即如顏<a 
name="0611a11" id="0611a11"></a>子未聞克<span class="corr" title='[巳&gt;己]'>己</span>復禮之前不免向外馳求仰鑽瞻忽愈<a 
name="0611a12" id="0611a12"></a>於<span class="corr" title='[巳&gt;己]'>己</span>遠及夫子善誘文以博我禮以約我於我自<span class="corr" title='[巳&gt;己]'>己</span><a 
name="0611a13" id="0611a13"></a>上求未見我時雖欲罷不能及至才情俱盡始見真<a 
name="0611a14" id="0611a14"></a>我如有所立卓爾自此之後雖欲如從前更為仰鑽<a 
name="0611a15" id="0611a15"></a>瞻忽末由也<span class="corr" title='[巳&gt;已]'>已</span>如顏子自述豈非世法之最直捷哉<a 
name="0611a16" id="0611a16"></a>猶是明了意識邊事因更進以馬祖扭百丈鼻孔機<a 
name="0611a17" id="0611a17"></a>緣便當直下知歸無復如野鴨東飛西飛去也百丈<a 
name="0611a18" id="0611a18"></a>知歸之後便能當堂卷席及聞一喝三日耳聾頓發<a 
name="0611a19" id="0611a19"></a>全機大用翁能如此參去則今日機緣更奇況令嗣<a 
name="0611a20" id="0611a20"></a>緣雪公深皈心於杖人從此賢父子遊行之處相與<a 
name="0611a21" id="0611a21"></a>出大手眼拽回天下人鼻孔靈山慧焰豈不快哉諸<a 
name="0611a22" id="0611a22"></a>仁者還知快此直下麼捏一拳拍一掌下座。</p><a 
name="0611a23" id="0611a23"></a><p style="margin-left: 3em"><span class="headname">大音惲道生大劍唐祖命二中翰皈依請上堂</span></p><a 
name="0611a24" id="0611a24"></a><p style="text-indent: 0em; margin-left: 0em"><span class="linehead"></span>僧問和尚開選聖場還選甚麼人先入師云門外漢<a 
name="0611a25" id="0611a25"></a>問甚麼進云某甲一無所能請和尚垂手攝入師云<a 
name="0611a26" id="0611a26"></a>點即不到到即不點僧禮拜曰謝和尚婆心師云白<a 
name="0611a27" id="0611a27"></a>撞人不許在此師舉蔡五岳云三界是大戲場究竟<a 
name="0611a28" id="0611a28"></a>傀儡係何人提弄浪杖人云十方為空棋局始終著<a 
name="0611a29" id="0611a29"></a>子繇自<span class="corr" title='[巳&gt;己]'>己</span>主張有能於此問答透去不妨縱橫自在<a 
name="0611a30" id="0611a30"></a>更須知有向上關捩子在昔陸亙大夫問南泉弟子<a 
name="0611b01" id="0611b01"></a>少時養一鵝於瓶中漸見長大如何得不毀瓶而令<a 
name="0611b02" id="0611b02"></a>鵝出南泉召大夫陸應諾泉云出也遮老漢只知欲<a 
name="0611b03" id="0611b03"></a>使人出瓶不知自<span class="corr" title='[巳&gt;己]'>己</span>被語脈轉卻若是杖人待彼應<a 
name="0611b04" id="0611b04"></a>喏但云瓶在那裏豈不令他超然神解噫陸公設此<a 
name="0611b05" id="0611b05"></a>一問不知千古多少人為他所瓶極盡佛祖神力有<a 
name="0611b06" id="0611b06"></a>呼拔不出者其孰能於此自神解哉惲唐二居士為<a 
name="0611b07" id="0611b07"></a>人博雅慷慨志趣非常適於姑孰一晤即傾倒生平<a 
name="0611b08" id="0611b08"></a>且日夕周旋山水之間扣擊古今疑義茲特皈依求<a 
name="0611b09" id="0611b09"></a>向上拈提使於此公案透得則一任逢場竿舞當局<a 
name="0611b10" id="0611b10"></a>閒提又如古調發音太阿出匣有何不神協耶更作<a 
name="0611b11" id="0611b11"></a>麼生收煞&#x807B;一呼震醒威音夢古劍揮來凡聖驚下<a 
name="0611b12" id="0611b12"></a>座。</p><a 
name="0611b13" id="0611b13"></a><p style="margin-left: 3em"><span class="headname">結制上堂</span></p><a 
name="0611b14" id="0611b14"></a><p style="text-indent: 0em; margin-left: 0em"><span class="linehead"></span>師卓拄杖云會麼拄杖從來秪一根出生佛祖了無<a 
name="0611b15" id="0611b15"></a>痕如今卷地揮天也誰解當機承此恩諸仁者還有<a 
name="0611b16" id="0611b16"></a>知此杖頭落處者麼古人云識得拄杖子一生參學<a 
name="0611b17" id="0611b17"></a>事畢又有云識得拄杖子正好買艸鞋行腳又有云<a 
name="0611b18" id="0611b18"></a>你有拄杖與你拄杖你無拄杖奪你拄杖靈山門下<a 
name="0611b19" id="0611b19"></a>則不然須要與拄杖子作得主底方可兩手分付秪<a 
name="0611b20" id="0611b20"></a>如今日一結又作麼生復卓杖下。</p><a 
name="0611b21" id="0611b21"></a><p style="margin-left: 3em"><span class="headname">惲道生內翰薦父神武參軍敬止公生忌日請<a 
name="0611b22" id="0611b22"></a>上堂</span></p><a 
name="0611b23" id="0611b23"></a><p style="text-indent: 0em; margin-left: 0em"><span class="linehead"></span>夜半正明天曉不露牡丹花下睡貓兒向上之機須<a 
name="0611b24" id="0611b24"></a>自悟諸仁者父母生子於未生前父母不知子生於<a 
name="0611b25" id="0611b25"></a>父母未生前子亦不知父子不知故以恩愛而成能<a 
name="0611b26" id="0611b26"></a>生所生之因緣父母既生子後養育之恩大於天地<a 
name="0611b27" id="0611b27"></a>子既生父母後親愛之至性與天成有其身者不敢<a 
name="0611b28" id="0611b28"></a>遺其親有其親者不敢虧其身不遺其親不虧其身<a 
name="0611b29" id="0611b29"></a>而能全其生身之本此真世間之奇男子也惲道生<a 
name="0611b30" id="0611b30"></a>居士孝友慷慨人所共推嘗參三峰大師於此必須<a 
name="0611c01" id="0611c01"></a>知其源本今是參軍敬止公生忌特請杖人舉揚此<a 
name="0611c02" id="0611c02"></a>中生意玅協同難言也請作一歌歌曰乾坤而交生<a 
name="0611c03" id="0611c03"></a>六子萬物化生生不<span class="corr" title='[巳&gt;已]'>已</span>生不<span class="corr" title='[巳&gt;已]'>已</span>原始反終只此子世<a 
name="0611c04" id="0611c04"></a>尊心悟證無生孔子朝聞夕可死死而不死生不生<a 
name="0611c05" id="0611c05"></a>聖凡界外任縱橫惲公能悟此生意百尺竿頭進步<a 
name="0611c06" id="0611c06"></a>行一口吸盡西江水聽取日午打三更。</p><a 
name="0611c07" id="0611c07"></a><p style="margin-left: 3em"><span class="headname">陶自淑奉拄杖子設供請上堂</span></p><a 
name="0611c08" id="0611c08"></a><p style="text-indent: 0em; margin-left: 0em"><span class="linehead"></span>師舉杖示云我有能無法界之有我無能有法界之<a 
name="0611c09" id="0611c09"></a>無我放能收法界之放我收能放法界之收更須知<a 
name="0611c10" id="0611c10"></a>縱橫於十方法界中使迷不能迷使悟不能悟在聲<a 
name="0611c11" id="0611c11"></a>色而超聲色在異類而超異類在尊貴而超尊貴別<a 
name="0611c12" id="0611c12"></a>有一條根抵也須向遮裏斷命根始得今陶自淑偶<a 
name="0611c13" id="0611c13"></a>得一奇特拄杖敬奉山僧拈提縱衡用舍只今當央<a 
name="0611c14" id="0611c14"></a>拈出還有薦得者麼復卓拄杖云卓開千聖頂<span class="gaiji">[寧*頁]<!--gaiji,,1[寧*頁],2&#x29573;,3--></span>上<a 
name="0611c15" id="0611c15"></a>擁腫支離橫古今。</p><a 
name="0611c16" id="0611c16"></a><p style="margin-left: 3em"><span class="headname">法音偕諸居士請上堂</span></p><a 
name="0611c17" id="0611c17"></a><p style="text-indent: 0em; margin-left: 0em"><span class="linehead"></span>古佛空王傳正令插艸交蘆齊選聖十字街頭石敢<a 
name="0611c18" id="0611c18"></a>當儼然入會求盟證文殊問獲何圓通昂首仰天渾<a 
name="0611c19" id="0611c19"></a>不應頓使枯木與寒灰發燄生花明性命明性命如<a 
name="0611c20" id="0611c20"></a>今四海清如鏡一句靈然定太平個個超凡還入聖<a 
name="0611c21" id="0611c21"></a>汝法音諸人到遮裏也須辦個銕石心腸始透脫得<a 
name="0611c22" id="0611c22"></a>死于證噫切莫被他石敢當瞞定。</p><a 
name="0611c23" id="0611c23"></a><p style="margin-left: 3em"><span class="headname">俞陵霄焦得所等薦懶子禪人請上堂</span></p><a 
name="0611c24" id="0611c24"></a><p style="text-indent: 0em; margin-left: 0em"><span class="linehead"></span>月落潭無影春歸谷不知枯水龍吟處紅爐冰結時<a 
name="0611c25" id="0611c25"></a>懶子平生苦心未必透得如今死矣還有知他落處<a 
name="0611c26" id="0611c26"></a>麼若不知他死處則汝等生處亦不知也又何異於<a 
name="0611c27" id="0611c27"></a>死哉汝等須直下踢破遮生死關頭與他打個合同<a 
name="0611c28" id="0611c28"></a>始得不則依舊孟八郎也。</p><a 
name="0611c29" id="0611c29"></a><p style="margin-left: 3em"><span class="headname">薜異凡吳君重請上堂</span></p><a 
name="0611c30" id="0611c30"></a><p style="text-indent: 0em; margin-left: 0em"><span class="linehead"></span>豁開戶牖當軒者誰青霄散彩白日揚輝丹霞燒木<a 
name="0612a01" id="0612a01"></a>佛卻向寒爐添炭翠微供羅漢何似鬧市鼓吹馬大<a 
name="0612a02" id="0612a02"></a>師云自從胡亂後三十年不曾少鹽醬正是如蟲禦<a 
name="0612a03" id="0612a03"></a>木偶爾成文薛異凡祈嗣特向靈山飯十方賢聖端<a 
name="0612a04" id="0612a04"></a>有感應在會麼為兒不識承渠力養子方知父母恩。</p><a 
name="0612a05" id="0612a05"></a><p style="margin-left: 3em"><span class="headname">師在太平萬壽寺陳旻昭劉灊柱惲道生湯秩<a 
name="0612a06" id="0612a06"></a>斯吳玉林楊容如楊嚴公王允大諸居士請上<a 
name="0612a07" id="0612a07"></a>堂</span></p><a 
name="0612a08" id="0612a08"></a><p style="text-indent: 0em; margin-left: 0em"><span class="linehead"></span>師卓拄杖云會麼今古曾無昧分明在目前有能知<a 
name="0612a09" id="0612a09"></a>此意紅日麗中天諸仁者還知從上佛祖出世意旨<a 
name="0612a10" id="0612a10"></a>麼秪要求個不被人欺與不自欺底人始能自安性<a 
name="0612a11" id="0612a11"></a>命及與盡大地人安立性命成就本來法界我試問<a 
name="0612a12" id="0612a12"></a>汝諸仁者還有能取東方虛空安於西方者麼還有<a 
name="0612a13" id="0612a13"></a>能取西方虛空安於東方者麼還有能取南方虛空<a 
name="0612a14" id="0612a14"></a>安於北方者麼還有能取北方虛空安於南方者麼<a 
name="0612a15" id="0612a15"></a>還有能取上天安於地下能取下地安於天上者麼<a 
name="0612a16" id="0612a16"></a>若有能者好與三十棒有不能者好與三十棒何故<a 
name="0612a17" id="0612a17"></a>賞罰分明正令行自有知音能點首復卓拄杖歸方<a 
name="0612a18" id="0612a18"></a>丈。</p><a 
name="0612a19" id="0612a19"></a><p style="margin-left: 3em"><span class="headname">戊子午月吉祥寺法侶請上堂</span></p><a 
name="0612a20" id="0612a20"></a><p style="text-indent: 0em; margin-left: 0em"><span class="linehead"></span>師卓拄杖云會麼趙州云有佛處不得住遮沒膽量<a 
name="0612a21" id="0612a21"></a>漢若是杖人偏要此中安住如有古佛再來卻教他<a 
name="0612a22" id="0612a22"></a>與杖人提瓶挈履指示他解脫法門州又云無佛處<a 
name="0612a23" id="0612a23"></a>急走過遮沒機用漢若是杖人偏要此中從容如有<a 
name="0612a24" id="0612a24"></a>邪魔外道卻教他與杖人酌水獻花指示他秘密法<a 
name="0612a25" id="0612a25"></a>門何則不見道舉頭天外朢誰是我般人也須知是<a 
name="0612a26" id="0612a26"></a>法平等無有高下始得不然繫驢橛漢又與麼去也<a 
name="0612a27" id="0612a27"></a>何處有恁麼事。</p><a 
name="0612a28" id="0612a28"></a><p style="margin-left: 3em"><span class="headname">西江奉新嚴省齋居士請護國上堂</span></p><a 
name="0612a29" id="0612a29"></a><p style="text-indent: 0em; margin-left: 0em"><span class="linehead"></span>師卓杖云橫拈拄杖笑呵呵徹底風流奈若何慚愧<a 
name="0612a30" id="0612a30"></a>古人無伎倆大家撞入葛藤窠古人為甚撞入葛藤<a 
name="0612b01" id="0612b01"></a>窠祗為他妄與人通消息何則若棒能與人通消息<a 
name="0612b02" id="0612b02"></a>則盡大地當連架相打去若喝能與人通消息則盡<a 
name="0612b03" id="0612b03"></a>大地當雷轟霹靂去若言語機鋒能與人通消息則<a 
name="0612b04" id="0612b04"></a>盡大地之乎者也夢想顛倒去秪如西江嚴省齋居<a 
name="0612b05" id="0612b05"></a>士久欲親依杖人乃今特地請陞此座又作麼生杖<a 
name="0612b06" id="0612b06"></a>人到此更不與他妄通消息然則又上堂作麼祗因<a 
name="0612b07" id="0612b07"></a>旭日臨青嶂喜對山河炤眼新卓杖下座。</p><a 
name="0612b08" id="0612b08"></a><a 
name="0612b09" id="0612b09"></a><p style="text-indent: 0em; margin-left: 2em"><span class="linehead"></span>丙戌臘月少宰陳百史宮詹方坦庵司成譚梁<a 
name="0612b10" id="0612b10"></a>生侍御李少文陳旻昭沈得一司馬蔡二白農<a 
name="0612b11" id="0612b11"></a>部顧遂初憲副易起也水部萬遇庵董孔昭別<a 
name="0612b12" id="0612b12"></a>駕劉廣生中翰梅生生明府李石蘭孝廉朱允<a 
name="0612b13" id="0612b13"></a>升王穆如劉純之吳二公明經劉今度文學張<a 
name="0612b14" id="0612b14"></a>興公李何事顧與治張文寺季筏幼仁謝在之<a 
name="0612b15" id="0612b15"></a>陳非白余未也于大宗紀伯紫歐陶正周子方<a 
name="0612b16" id="0612b16"></a>淑予徐沖而李子猷宋亮公倪止先雨先陶肅<a 
name="0612b17" id="0612b17"></a>公張僧持期主谷語千輻幻愚偕本寺方丈無<a 
name="0612b18" id="0612b18"></a>蘊大休智林潤石諸耆舊請入天界院上堂。</p><a 
name="0612b19" id="0612b19"></a><p style="text-indent: 0em; margin-left: 0em"><span class="linehead"></span>師到山門震聲一喝云善世法門開也大眾向遮裏<a 
name="0612b20" id="0612b20"></a>入到天王殿云佛祖門庭也須是撐天拄地底漢子<a 
name="0612b21" id="0612b21"></a>始支持得不因今日事爭見此中人登殿禮拜起云<a 
name="0612b22" id="0612b22"></a>見麼靈山一會儼然未散指法座云看取新天界主<a 
name="0612b23" id="0612b23"></a>法杖人直上須彌燈王佛頂<span class="gaiji">[寧*頁]<!--gaiji,,1[寧*頁],2&#x29573;,3--></span>上全提正令去也即<a 
name="0612b24" id="0612b24"></a>登座拈香白椎畢師良久卓拄杖云會麼過去諸佛<a 
name="0612b25" id="0612b25"></a>吞盡鐵丸心<span class="corr" title='[巳&gt;已]'>已</span>爛退步一邊未來諸佛欲上刀山腳<a 
name="0612b26" id="0612b26"></a>未登齊立下風現在諸佛鑊湯滾處正翻身聽令有<a 
name="0612b27" id="0612b27"></a>分秪如今日新主法杖人又作麼生不行諸佛行不<a 
name="0612b28" id="0612b28"></a>受諸佛報聊借此游戲以闡解脫道三世諸佛性命<a 
name="0612b29" id="0612b29"></a>在杖人手裏杖人性命諸佛摸索不著所以放行也<a 
name="0612b30" id="0612b30"></a>繇我把住也繇我不放不把也繇我須知放行也大<a 
name="0612c01" id="0612c01"></a>地山河心眼露白牯黧奴笑不休把住也鐵壁銀山<a 
name="0612c02" id="0612c02"></a>風不通黃頭碧眼吞聲氣不把不放也橫拈拄杖當<a 
name="0612c03" id="0612c03"></a>軒坐殺活古今人不知雖然如是今日山僧陞座還<a 
name="0612c04" id="0612c04"></a>有異方便助發第一義麼昔裴相國一日捧一尊像<a 
name="0612c05" id="0612c05"></a>跪于黃檗禪師前曰請和尚安名檗呼云裴休公應<a 
name="0612c06" id="0612c06"></a>喏檗云為汝安名竟杖人曰遮兩箇弄泥團漢互相<a 
name="0612c07" id="0612c07"></a>鈍置不少若是杖人見他請安名但震聲一喝使他<a 
name="0612c08" id="0612c08"></a>兩手放下翻騰而去也若作裴公見他云為汝安名<a 
name="0612c09" id="0612c09"></a>竟便好將像驀面一擲使黃檗通身手眼無所施設<a 
name="0612c10" id="0612c10"></a>杖人如此也不是埋沒他何如我天界諸公人人鼻<a 
name="0612c11" id="0612c11"></a>孔撩天箇箇腳跟點地又何待依草附水而弄精魂<a 
name="0612c12" id="0612c12"></a>以自昧其本分事乎會麼五色彩霞籠玉像超然一<a 
name="0612c13" id="0612c13"></a>句報昇平結椎下座。</p><a 
name="0612c14" id="0612c14"></a><p style="margin-left: 3em"><span class="headname">太平府素寰勝公偕諸法屬請上堂</span></p><a 
name="0612c15" id="0612c15"></a><p style="text-indent: 0em; margin-left: 0em"><span class="linehead"></span>壽昌先祖登峨峰云踏上雲頭第一峰眼中廣博小<a 
name="0612c16" id="0612c16"></a>虛空當初欲見無繇見今日相逢處處同博山先師<a 
name="0612c17" id="0612c17"></a>云分明都道破了若向遮裏會去洞山大師在汝諸<a 
name="0612c18" id="0612c18"></a>人腳跟下放光動地入寶鏡三昧山僧云若向遮裏<a 
name="0612c19" id="0612c19"></a>會去也須鋤破大好山始解使洞水逆流不然慧命<a 
name="0612c20" id="0612c20"></a>一絲猶自怕風匿影了也素寰勝公嘗親參先師力<a 
name="0612c21" id="0612c21"></a>究此事先師寂後深自掩關每於寤寐念先師之意<a 
name="0612c22" id="0612c22"></a>輒感泣不置今聞山僧在此特來謁見予問公見先<a 
name="0612c23" id="0612c23"></a>師有何言句公曰曾問如何是某甲本來面目師曰<a 
name="0612c24" id="0612c24"></a>只今是甚麼面目某云不會師呵呵大笑某更乞和<a 
name="0612c25" id="0612c25"></a>尚方便指示師云但恁麼看去自有契會時節杖人<a 
name="0612c26" id="0612c26"></a>曰遮老漢龍頭蛇尾可惜一箇好笑分付得沒著落<a 
name="0612c27" id="0612c27"></a>公曰此某甲不會處杖人曰上座正鬧在且去別日<a 
name="0612c28" id="0612c28"></a>來公禮拜今日請山僧陞座不免重重舉出祖父家<a 
name="0612c29" id="0612c29"></a>私盡底拋向諸人目前也還有徹見本來面目處處<a 
name="0612c30" id="0612c30"></a>逢渠者麼若有則從上宗風曾不用畫蛇添足也其<a 
name="0613a01" id="0613a01"></a>或未然家家門前火把子照破虛空舊面皮。</p><a 
name="0613a02" id="0613a02"></a><p style="margin-left: 3em"><span class="headname">蔡司馬二白顧農部遂初沈待御得一易大參<a 
name="0613a03" id="0613a03"></a>起也請上堂</span></p><a 
name="0613a04" id="0613a04"></a><p style="text-indent: 0em; margin-left: 0em"><span class="linehead"></span>當央直指未免淆訛出格全提卻成鈍置何似春日<a 
name="0613a05" id="0613a05"></a>融融消落銀山之雪春風拂拂吹開鐵樹之花木人<a 
name="0613a06" id="0613a06"></a>得趣以高歌石女知音而密和此段天機太煞超絕<a 
name="0613a07" id="0613a07"></a>正當恁麼時釋迦熱肝膽達磨冷眼睛與山僧閒拄<a 
name="0613a08" id="0613a08"></a>杖又如何分付噫到遮裏也須是箇羅籠不肯住呼<a 
name="0613a09" id="0613a09"></a>喚不回頭底漢子轉得身來入林不動艸入水不動<a 
name="0613a10" id="0613a10"></a>波拈一莖艸作丈六金身拈丈六金身作一莖艸方<a 
name="0613a11" id="0613a11"></a>可與他通此消息秪如今日山僧當作麼生舉揚若<a 
name="0613a12" id="0613a12"></a>論此事瞞也瞞不得人欺也欺不得人但要諸公於<a 
name="0613a13" id="0613a13"></a>腳底下命根爆然迸斷便能截生死流出聖凡路于<a 
name="0613a14" id="0613a14"></a>無佛處稱尊也雖然畢竟如何是向上宗旨從來海<a 
name="0613a15" id="0613a15"></a>嶽歸真化未有乾坤陷吉人。</p><a 
name="0613a16" id="0613a16"></a><p style="margin-left: 3em"><span class="headname">風雋偕諸居士薦蒼森禪人請上堂</span></p><a 
name="0613a17" id="0613a17"></a><p style="text-indent: 0em; margin-left: 0em"><span class="linehead"></span>盞子撲落地碟子成七片斬釘截鐵人不肯通一線<a 
name="0613a18" id="0613a18"></a>昔&#x596F;上座住山遮漢太孤絕生一日賊來索寶撞著<a 
name="0613a19" id="0613a19"></a>對頭也&#x596F;云僧家之寶非君能用猶弄死蛇在賊云<a 
name="0613a20" id="0613a20"></a>你但將來管我能用不能用迫得鯰魚上竹竿&#x596F;震<a 
name="0613a21" id="0613a21"></a>威一喝果然果然賊大驚揮刀便砍痛快痛快可惜<a 
name="0613a22" id="0613a22"></a>遮賊一場&#x61E1;<span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>去也蒼森禪人常參天童諸老每於<a 
name="0613a23" id="0613a23"></a>棒喝下不能頓斷命根去年偶遭奇禍直得一刀兩<a 
name="0613a24" id="0613a24"></a>段今日其弟與諸道友特請薦拔他若要我薦拔更<a 
name="0613a25" id="0613a25"></a>須與一刀何則懸崖撒手自承當絕後重甦欺不得。</p><a 
name="0613a26" id="0613a26"></a><p style="margin-left: 3em"><span class="headname">劉今度朱允升同李侍御張僉憲萬工部鄺明<a 
name="0613a27" id="0613a27"></a>府及顧與治謝在之馬泰昭許青玉陶肅公李<a 
name="0613a28" id="0613a28"></a>坤宇宋振南諸居士無塵洞一諸法侶請上堂</span></p><a 
name="0613a29" id="0613a29"></a><p style="text-indent: 0em; margin-left: 0em"><span class="linehead"></span>一不成八不就任穿鑿不漏逗勘得破呵呵笑且道<a 
name="0613a30" id="0613a30"></a>笑箇甚麼笑他跛腳老雲門云乾坤之內宇宙之間<a 
name="0613b01" id="0613b01"></a>中有一寶秘在形山將山門來佛殿裏拈佛殿向燈<a 
name="0613b02" id="0613b02"></a>寵上遮漢移星換斗即不無若是此寶三生六十劫<a 
name="0613b03" id="0613b03"></a>也未夢見在或有問山僧如何是此寶向他道天晴<a 
name="0613b04" id="0613b04"></a>日頭出落雨地下濕啞子喫黃連誰知甜如蜜。</p><a 
name="0613b05" id="0613b05"></a><p style="margin-left: 3em"><span class="headname">翁元所諸居士求嗣請上堂</span></p><a 
name="0613b06" id="0613b06"></a><p style="text-indent: 0em; margin-left: 0em"><span class="linehead"></span>師舉拂子云會麼瞿曇老子面門上被我遮一拂正<a 
name="0613b07" id="0613b07"></a>拂著他平生痒處乃大叫曰奇哉一切眾生皆具如<a 
name="0613b08" id="0613b08"></a>來智慧德相但因妄想執著而不證得作是語<span class="corr" title='[巳&gt;已]'>已</span>時<a 
name="0613b09" id="0613b09"></a>三十三天善法堂前法鼓自鳴諸天帝釋皆悟無生<a 
name="0613b10" id="0613b10"></a>法忍十八重地獄悉皆頓空餓鬼畜生諸阿修羅皆<a 
name="0613b11" id="0613b11"></a>得捨貪嗔痴愛證解脫道地藏菩薩顧閻羅王撫膺<a 
name="0613b12" id="0613b12"></a>大喜曰省我等多少氣力娑竭龍王大震波濤湧出<a 
name="0613b13" id="0613b13"></a>無量寶藏充滿世間遂使富貴者鄙吝併消貧賤者<a 
name="0613b14" id="0613b14"></a>貪求俱息瞽者兩眼洞明聾者雙耳通徹病者不藥<a 
name="0613b15" id="0613b15"></a>自愈跛者不扶自行乃至五逆十惡賊盜爭奪之心<a 
name="0613b16" id="0613b16"></a>一時俱化為清淨妙覺而少林老達磨回頭一覷生<a 
name="0613b17" id="0613b17"></a>大慚愧贏得隻履西歸獨我天界禪堂諸子尚自不<a 
name="0613b18" id="0613b18"></a>覺不知於七尺單前睜眉努目正當挨拶時山僧拄<a 
name="0613b19" id="0613b19"></a>杖子忍俊不禁一頓趁出山門外諸子面面相看不<a 
name="0613b20" id="0613b20"></a>覺大笑設供諸居士見此奇特生大歡喜卻如求嗣<a 
name="0613b21" id="0613b21"></a>之久忽聞房中<span class="gaiji">[囗@力]<!--gaiji,,1[囗@力],2&#x361E;,3--></span>地一聲生下一箇男子相似且道<a 
name="0613b22" id="0613b22"></a>承誰恩力乃得恁麼復以拂子一拂下座。</p><a 
name="0613b23" id="0613b23"></a><p style="margin-left: 3em"><span class="headname">圓通社萬緣社西方殿淨如同眾居士請上堂</span></p><a 
name="0613b24" id="0613b24"></a><p style="text-indent: 0em; margin-left: 0em"><span class="linehead"></span>佛殿裏燒香山門前禮拜鐘樓上念讚床腳下栽菜<a 
name="0613b25" id="0613b25"></a>若也會得如龍得水似虎靠山賞你一箇沒孔鐵鎚<a 
name="0613b26" id="0613b26"></a>若也不會八稜著地一竅通天賜你一掛寬皮腰帶<a 
name="0613b27" id="0613b27"></a>常啼菩薩賣心肝無厭足王好捏怪觀音騎得三腳<a 
name="0613b28" id="0613b28"></a>驢撞倒街頭憨布袋憨布袋笑呵呵一毫不了萬般<a 
name="0613b29" id="0613b29"></a>差薦得西方日出卯便能火裏種蓮花。</p><a 
name="0613b30" id="0613b30"></a><p style="margin-left: 3em"><span class="headname">無為州諸居士請上堂</span></p><a 
name="0613c01" id="0613c01"></a><p style="text-indent: 0em; margin-left: 0em"><span class="linehead"></span>師云十方同聚會箇箇學無為此是選佛場心空及<a 
name="0613c02" id="0613c02"></a>第歸秪如無為作麼生學心作麼生空心空之後又<a 
name="0613c03" id="0613c03"></a>作麼生一人曰夜來有一大變事十字街頭一口井<a 
name="0613c04" id="0613c04"></a>不知被誰偷去一人曰怪道早開大門只見街路上<a 
name="0613c05" id="0613c05"></a>濕一人曰不必忙我遣虛空去追捕他怕他走向艸<a 
name="0613c06" id="0613c06"></a>裏去不成一人曰莫道虛空去捕他直饒遣萬象森<a 
name="0613c07" id="0613c07"></a>羅去敢保你尋他落處不著一人曰你遮一隊大妄<a 
name="0613c08" id="0613c08"></a>語漢一箇箇好與痛棒三十一人曰你遮不通漢底<a 
name="0613c09" id="0613c09"></a>痛棒叫阿誰喫六人爭兢不下乃共造訴於沒蓋載<a 
name="0613c10" id="0613c10"></a>大王大王呵呵大笑曰聽訟吾猶人也安得必也使<a 
name="0613c11" id="0613c11"></a>無訟乎我今為汝判斷汝等當自悟之斷曰脫殼靈<a 
name="0613c12" id="0613c12"></a>龜上酒樓從來醉不解真愁忽聞紅袖一聲曲你若<a 
name="0613c13" id="0613c13"></a>無心我也休我若休與你腰纏十萬貫大家跨鶴上<a 
name="0613c14" id="0613c14"></a>揚州。</p><a 
name="0613c15" id="0613c15"></a><p style="margin-left: 3em"><span class="headname">南菴得一上座偕諸孫請上堂</span></p><a 
name="0613c16" id="0613c16"></a><p style="text-indent: 0em; margin-left: 0em"><span class="linehead"></span>大法有機緣當央誰感發若是英特人一通還百達<a 
name="0613c17" id="0613c17"></a>昔龍潭信禪師家居近天皇寺信少年時常日以十<a 
name="0613c18" id="0613c18"></a>餅饋道悟和尚悟食畢常留一餅日吾惠汝以蔭子<a 
name="0613c19" id="0613c19"></a>孫信自念曰餅是我持去何以返遺我因而問之悟<a 
name="0613c20" id="0613c20"></a>曰是汝持來我還復汝又何疑乎信於是有省遂投<a 
name="0613c21" id="0613c21"></a>出家得悟心要後信龍潭出德山雪峰一枝子孫果<a 
name="0613c22" id="0613c22"></a>滿天下山僧曰天皇雖慣向冷灶下火龍潭卻是皮<a 
name="0613c23" id="0613c23"></a>下有血之人昔萬曆戊午山僧偶來金陵會印主襲<a 
name="0613c24" id="0613c24"></a>明燈公一見感發即延居南庵命孫白業無文依侍<a 
name="0613c25" id="0613c25"></a>參學時予正與金正希焦漪園陳乾室吳遠菴諸公<a 
name="0613c26" id="0613c26"></a>論道燈公喜曰此燈當開花矣不久予有事還閩而<a 
name="0613c27" id="0613c27"></a>燈公亦謝世及予重來靈谷說法其諸孫頓悟輩復<a 
name="0613c28" id="0613c28"></a>依止參學今又於本寺結制得一上座念其師之夙<a 
name="0613c29" id="0613c29"></a>志特請上堂舉揚從前機緣將以激勵後人不可不<a 
name="0613c30" id="0613c30"></a>親師友求向上事也予亦感其繼世不倦故舉龍潭<a 
name="0614a01" id="0614a01"></a>公案示之安知非一餅之遺以啟法門之智種乎聽<a 
name="0614a02" id="0614a02"></a>我偈曰一餅遺之蔭子孫從茲開我此宗門杖人三<a 
name="0614a03" id="0614a03"></a>十年前事今日還它一餅吞。</p><a 
name="0614a04" id="0614a04"></a><p style="margin-left: 3em"><span class="headname">解制上堂</span></p><a 
name="0614a05" id="0614a05"></a><p style="text-indent: 0em; margin-left: 0em"><span class="linehead"></span>刻期取證何如畫水成文解制忘機孰能懸崖撒手<a 
name="0614a06" id="0614a06"></a>到遮裏須知門裏出身易身裏出門難不見古人此<a 
name="0614a07" id="0614a07"></a>處經冬彼處度夏飯袋子江西湖南便恁麼去好與<a 
name="0614a08" id="0614a08"></a>三十捧直饒一箇箇卸卻炙脂帽子脫卻鶻臭布衫<a 
name="0614a09" id="0614a09"></a>做箇洒洒落落衲僧也須透過無上關捩子始得如<a 
name="0614a10" id="0614a10"></a>何是無上關捩子倒得門前剎竿去不風流處也風<a 
name="0614a11" id="0614a11"></a>流。</p><a 
name="0614a12" id="0614a12"></a><p style="margin-left: 3em"><span class="headname">癸巳秋至嘉禾梵受靜聞監院偕闔郡諸護法<a 
name="0614a13" id="0614a13"></a>請上堂</span></p><a 
name="0614a14" id="0614a14"></a><p style="text-indent: 0em; margin-left: 0em"><span class="linehead"></span>古帆飛影到鴛湖坐我同人笑傲圖何似雲門枷卸<a 
name="0614a15" id="0614a15"></a>漢東山水上倒騎驢若向遮末後句子薦得則知諸<a 
name="0614a16" id="0614a16"></a>佛出身處別有生機一路所以德山云有言時踞虎<a 
name="0614a17" id="0614a17"></a>頭收虎尾第一句下明宗旨秪如遮箇句子若非我<a 
name="0614a18" id="0614a18"></a>同人如何得通遮消息不知我龍門顯聖二法兄從<a 
name="0614a19" id="0614a19"></a>何處放了遮毒氣創發此保社於屍阤林內掀翻活<a 
name="0614a20" id="0614a20"></a>埋死人頑石堆頭火葬無依漢子拈一莖艸建立梵<a 
name="0614a21" id="0614a21"></a>王宮殿入此門限使他頓斷偷心斷枯木樁示現丈<a 
name="0614a22" id="0614a22"></a>六金身瞻此影光令彼全機脫穎不論船來陸來不<a 
name="0614a23" id="0614a23"></a>涉程途底各與三頓了去佛到祖到無可安排中也<a 
name="0614a24" id="0614a24"></a>要為他處分乃打圓相云向我遮裏七花八裂卓卓<a 
name="0614a25" id="0614a25"></a>出得身者始能消我同人毒氣使我此宗遮天蓋地<a 
name="0614a26" id="0614a26"></a>去也還有當陽跳出者麼九萬里鵬乾海出三千年<a 
name="0614a27" id="0614a27"></a>鶴掃空歸。</p><a 
name="0614a28" id="0614a28"></a><p style="margin-left: 3em"><span class="headname">偕靈巖儲和尚應朱葵石郡侯於真如建塔請<a 
name="0614a29" id="0614a29"></a>上堂</span></p><a 
name="0614a30" id="0614a30"></a><p style="text-indent: 0em; margin-left: 0em"><span class="linehead"></span>喝一喝云還有向遮裏入得者麼又一喝云還有向<a 
name="0614b01" id="0614b01"></a>遮裏出得者麼又一喝云還有向遮裏放得去者麼<a 
name="0614b02" id="0614b02"></a>又一喝云還有向遮裏收得來者麼又一喝云更須<a 
name="0614b03" id="0614b03"></a>向遮裏透得則許他是箇頂天立地漢子腳跟下有<a 
name="0614b04" id="0614b04"></a>眼頂門上透尖迸出胸襟掀翻法界古佛今佛分座<a 
name="0614b05" id="0614b05"></a>儼然賓主交參正偏妙協十方分影敲唱同時豎拂<a 
name="0614b06" id="0614b06"></a>吹毛如擊毒鼓斷他凡聖命根開我佛祖正眼且道<a 
name="0614b07" id="0614b07"></a>遮一著子落在阿誰分上果有向遮裏得箇轉身出<a 
name="0614b08" id="0614b08"></a>路則如昔日黃檗呼來風凜凜裴休應處日團團長<a 
name="0614b09" id="0614b09"></a>水於佛頂上生波彩雲向拄杖頭弄影到遮裏須知<a 
name="0614b10" id="0614b10"></a>於全主即滅處湧出大光明幢所以三峰和尚於此<a 
name="0614b11" id="0614b11"></a>提智證傳使覺範老人直得七花八裂文彩縱橫許<a 
name="0614b12" id="0614b12"></a>多人向遮裏要死不得死要活不得活正是羅紋結<a 
name="0614b13" id="0614b13"></a>角處又誰能於此透去乃有追古遺風如龐叟者朱<a 
name="0614b14" id="0614b14"></a>居士父子一門紹述祖先皆是從佛口生從法化生<a 
name="0614b15" id="0614b15"></a>發此重興真如願力振起創造機緣故有印白上人<a 
name="0614b16" id="0614b16"></a>造端文節法師始終成此多寶奇特更有三個漢子<a 
name="0614b17" id="0614b17"></a>如常不輕且現三頭六臂敲磕無限頂門正當親見<a 
name="0614b18" id="0614b18"></a>法華一會諸佛同時以故驀劄相逢機輪互換直使<a 
name="0614b19" id="0614b19"></a>現前人人眉光炤破今古去也還有覿體承當者麼<a 
name="0614b20" id="0614b20"></a>正好於此明證杖人適於舟中有一偈子對眾拈出<a 
name="0614b21" id="0614b21"></a>以似朱公載得鐘聲震水雲筆尖不點<span class="corr" title='[巳&gt;已]'>已</span>成文裴公<a 
name="0614b22" id="0614b22"></a>風度今猶在孤鶩殘霞落一群珍重。</p><a 
name="0614b23" id="0614b23"></a><p style="margin-left: 3em"><span class="headname">譚埽菴居士偕諸護法請於龍淵上堂</span></p><a 
name="0614b24" id="0614b24"></a><p style="text-indent: 0em; margin-left: 0em"><span class="linehead"></span>舉灌溪云十方無壁落四面亦無門演祖云同門出<a 
name="0614b25" id="0614b25"></a>入夙世冤家秪如遮兩箇恁麼道還有立地處也無<a 
name="0614b26" id="0614b26"></a>昔有老宿於門上寫心字壁上寫心字有老宿云門<a 
name="0614b27" id="0614b27"></a>上但寫門字壁上但寫壁字又有老宿云門上不必<a 
name="0614b28" id="0614b28"></a>寫門字壁上不必寫壁字何故文彩煥然杖人云遮<a 
name="0614b29" id="0614b29"></a>一隊沒孔鎚東敲西磕未免在門戶上起見何似泥<a 
name="0614b30" id="0614b30"></a>裏洗土塊有甚分曉處諸公也須知杖人此來鴛水<a 
name="0614c01" id="0614c01"></a>更到龍淵是何緣故便是遮譚居士惹下此沒頭腦<a 
name="0614c02" id="0614c02"></a>公案要杖人與他剖判也還知此中底利害麼咦劍<a 
name="0614c03" id="0614c03"></a>為不平離寶匣藥因救病出金瓶。</p><a 
name="0614c04" id="0614c04"></a><p style="margin-left: 3em"><span class="headname">荊溪方舟請上堂</span></p><a 
name="0614c05" id="0614c05"></a><p style="text-indent: 0em; margin-left: 0em"><span class="linehead"></span>天花處處鳥銜飛浩蕩春光放翠微尼父曾言吾與<a 
name="0614c06" id="0614c06"></a>點風流千古幾知歸天不言而時行物生將謂藏舟<a 
name="0614c07" id="0614c07"></a>於壑以為固有力者負之而趨正在昧昧又安知藏<a 
name="0614c08" id="0614c08"></a>天下於天下有不可得而遯之者乎到此須是通身<a 
name="0614c09" id="0614c09"></a>手眼<span class="corr" title='[巳&gt;已]'>已</span>曾再三撈摝始得於指尖頭彈去迷魂蝴蝶<a 
name="0614c10" id="0614c10"></a>眉睫上掀落啼血杜鵑移步荊棘林中轉身月明簾<a 
name="0614c11" id="0614c11"></a>外於有佛住處竿木隨身無師表時垢衣垂手始許<a 
name="0614c12" id="0614c12"></a>他出廛入廛縱橫異類其中還有于藏舟不可得遯<a 
name="0614c13" id="0614c13"></a>處撩起便行者麼復喝一喝云看腳下。</p><a 
name="0614c14" id="0614c14"></a><p style="margin-left: 3em"><span class="headname">五龍坊眾居士請上堂</span></p><a 
name="0614c15" id="0614c15"></a><p style="text-indent: 0em; margin-left: 0em"><span class="linehead"></span>喝云會麼有物先天地呼客灼龜無形本寂寥隔鞋<a 
name="0614c16" id="0614c16"></a>搔癢能為萬象主垛生招箭不逐四時凋平地喫交<a 
name="0614c17" id="0614c17"></a>有箇漢於此能抽腦後釘去眼中屑許他與<span class="corr" title='[傳&gt;傅]'>傅</span>大士<a 
name="0614c18" id="0614c18"></a>空手把鋤頭步行騎水牛切忌龍淵門下過直教打<a 
name="0614c19" id="0614c19"></a>折老驢腰何故相逢若不親錐拶千古啀喍恨不消。</p><a 
name="0614c20" id="0614c20"></a><p style="margin-left: 3em"><span class="headname">息波偕王文學張觀察項別駕諸公請上堂</span></p><a 
name="0614c21" id="0614c21"></a><p style="text-indent: 0em; margin-left: 0em"><span class="linehead"></span>師提杖云孔子不夢周公萬古人昏弗醒莊生能化<a 
name="0614c22" id="0614c22"></a>蝴蝶大千物幻成迷文殊莫出女子禪德山不會巖<a 
name="0614c23" id="0614c23"></a>頭意大悲菩薩甕裏坐道士酩酊捧漏卮原始返終<a 
name="0614c24" id="0614c24"></a>天地可測橫施逆用鬼神亦疑看我杖頭指點便能<a 
name="0614c25" id="0614c25"></a>突出神奇是何奇龍生金鳳子象趁玉麟兒太平曲<a 
name="0614c26" id="0614c26"></a>調從斯唱請看新豐一手提。</p><a 
name="0614c27" id="0614c27"></a><p style="margin-left: 3em"><span class="headname">浴佛日高念祖請上堂</span></p><a 
name="0614c28" id="0614c28"></a><p style="text-indent: 0em; margin-left: 0em"><span class="linehead"></span>佛真應身如井覷驢黃鶴樓詩崔顥漫題一棒撩空<a 
name="0614c29" id="0614c29"></a>打出甕中之鱉誰能垂手無底籃兒自提正當恁麼<a 
name="0614c30" id="0614c30"></a>時還有撞著至親更問是甚麼人者麼於百萬人天<a 
name="0615a01" id="0615a01"></a>中見一箇跳出指天指地有箇旁觀不肯欲處分他<a 
name="0615a02" id="0615a02"></a>者麼若有好與一棒若無好與一棒何故平分風月<a 
name="0615a03" id="0615a03"></a>曾無異痛癢還他各自知如不知年年空將惡水澆<a 
name="0615a04" id="0615a04"></a>頭皮。</p><a 
name="0615a05" id="0615a05"></a><p style="margin-left: 3em"><span class="headname">真如鑄塔頂文節大師偕朱葵石曹秋岳諸公<a 
name="0615a06" id="0615a06"></a>請上堂</span></p><a 
name="0615a07" id="0615a07"></a><p style="text-indent: 0em; margin-left: 0em"><span class="linehead"></span>清淨本然云何忽生山河大地重言不當喫瑯琊拽<a 
name="0615a08" id="0615a08"></a>轉長水鼻吹散九霄雲天花仍亂墜插莖艸而建梵<a 
name="0615a09" id="0615a09"></a>王宮拈一花而傳西祖意薦取目前機莫作等閒戲<a 
name="0615a10" id="0615a10"></a>法華以童子聚沙為塔漸漸積功德皆<span class="corr" title='[巳&gt;已]'>已</span>成佛道既<a 
name="0615a11" id="0615a11"></a>云皆<span class="corr" title='[巳&gt;已]'>已</span>成佛則漸漸所積為何物乎文與可胸中不<a 
name="0615a12" id="0615a12"></a>有成竹何能疾筆一揮而枝枝葉葉皆成清風高節<a 
name="0615a13" id="0615a13"></a>哉只今現前諸公儼然一會心中如不有佛何能敬<a 
name="0615a14" id="0615a14"></a>禮如不有塔何能瞻仰如不知有向上事何能親向<a 
name="0615a15" id="0615a15"></a>上事不見文大師朱居士與眾耆宿纔創造此七級<a 
name="0615a16" id="0615a16"></a>之機則咳唾掉臂無非多寶玲瓏十方影現又況有<a 
name="0615a17" id="0615a17"></a>生銕鑄成底三個漢子東敲西擊使六種震動舍利<a 
name="0615a18" id="0615a18"></a>飛光凡有見聞誰不平分此風彩耶今日特為開鑄<a 
name="0615a19" id="0615a19"></a>合尖一句作麼生杖頭點出千花影箇箇遮那頂上<a 
name="0615a20" id="0615a20"></a>行。</p><a 
name="0615a21" id="0615a21"></a><p style="margin-left: 3em"><span class="headname">師於天界受請主博山</span></p><a 
name="0615a22" id="0615a22"></a><p style="text-indent: 0em; margin-left: 0em"><span class="linehead"></span>拈請啟云金風體露玉桂秋深曹溪葉落歸根去時<a 
name="0615a23" id="0615a23"></a><span class="corr" title='[巳&gt;已]'>已</span>是無口博山活埋不死有伴還能自來正當此際<a 
name="0615a24" id="0615a24"></a>還有見棲鳳嶺橫抽撐月之枝浴龍池躍出拏雲之<a 
name="0615a25" id="0615a25"></a>爪者麼既然如是何當年先師以沒巴鼻金鍼是好<a 
name="0615a26" id="0615a26"></a>因緣時節乃於急水灘頭拋竹篙故溺殺無限英雄<a 
name="0615a27" id="0615a27"></a>客乎乃喝一喝云看快返擲莫驚魂杖頭擊出雲巖<a 
name="0615a28" id="0615a28"></a>路毒手推開良久門。</p><a 
name="0615a29" id="0615a29"></a><p style="margin-left: 3em"><span class="headname">乙未進博山方丈</span></p><a 
name="0615a30" id="0615a30"></a><p style="text-indent: 0em; margin-left: 0em"><span class="linehead"></span>卓拄杖云有時掀翻海嶽有時坐斷乾坤正當春風<a 
name="0615b01" id="0615b01"></a>拂座花鳥盈庭能於未展坐具前翻得身未拈拄杖<a 
name="0615b02" id="0615b02"></a>時開得眼更有淆訛在復卓杖云放過即不可笑破<a 
name="0615b03" id="0615b03"></a>老門牙。</p><a 
name="0615b04" id="0615b04"></a><p style="margin-left: 3em"><span class="headname">博山上堂</span></p><a 
name="0615b05" id="0615b05"></a><p style="text-indent: 0em; margin-left: 0em"><span class="linehead"></span>僧問黃閣簾垂真音弗露紫羅帳合密信罔通如何<a 
name="0615b06" id="0615b06"></a>得臣奉於君子歸就父師云揭出妙高峰頂日爍開<a 
name="0615b07" id="0615b07"></a>東土與西天進云金鍼暗度到即不點玉線曉穿點<a 
name="0615b08" id="0615b08"></a>即不到如何得敲唱俱行正偏兼帶師云少林巖上<a 
name="0615b09" id="0615b09"></a>花含笑誰見風光特地新進云當機微笑窺見一斑<a 
name="0615b10" id="0615b10"></a>依位無言猶虧全體如何得心髓相符門庭克紹師<a 
name="0615b11" id="0615b11"></a>以手握拳云還有窺此中機密者麼進云任從天下<a 
name="0615b12" id="0615b12"></a>樂欣欣我只是不肯又作麼生師云放收別有家風<a 
name="0615b13" id="0615b13"></a>在進云恁麼則虎出渡河皆此日珠還合浦喜今朝<a 
name="0615b14" id="0615b14"></a>師云還須透過鐵壁銀山始得進云不因奮地雷聲<a 
name="0615b15" id="0615b15"></a>發爭得先天春色回便禮拜僧問逢人則出因甚出<a 
name="0615b16" id="0615b16"></a>則不為人師云風前吹玉笛那箇是知音進云逢人<a 
name="0615b17" id="0615b17"></a>則不出因甚出則便為人師云倚杖當央立其誰驀<a 
name="0615b18" id="0615b18"></a>地來進云出格人又作麼生相見師云戴箇硬頭來<a 
name="0615b19" id="0615b19"></a>承去進云衝破碧琉璃也師云袈裟圍下是甚麼消<a 
name="0615b20" id="0615b20"></a>息僧喝師亦喝僧禮拜師呵呵云看破了也僧問如<a 
name="0615b21" id="0615b21"></a>何是先博山大體師云老鼠咬心肝貓兒痛不徹進<a 
name="0615b22" id="0615b22"></a>云如何是次博山大機師云剝了鐵牛皮誰見真心<a 
name="0615b23" id="0615b23"></a>印進云如何是新博山大用師云撞破兩重關來喫<a 
name="0615b24" id="0615b24"></a>拄杖子進云歷世家風獅子吼驚天動地震乾坤師<a 
name="0615b25" id="0615b25"></a>云打折你驢腰僧禮退師乃喝云會麼秪為孟春猶<a 
name="0615b26" id="0615b26"></a>寒恭惟當山堂上先老和尚起居萬福且喜尊者躩<a 
name="0615b27" id="0615b27"></a>躒群英氣生卓拄杖云看看先和尚騎了青金山王<a 
name="0615b28" id="0615b28"></a>額虎雄視耽耽也還有衝風激電拚命直前不犯耳<a 
name="0615b29" id="0615b29"></a>邊之缺能追足後之塵者試出來探我此藏身沒蹤<a 
name="0615b30" id="0615b30"></a>跡之消息待我痛與一棒教你皮毛脫落血濺梵天<a 
name="0615c01" id="0615c01"></a>何等暢快惜乎一等沒眼腦漢將謂先老人最初把<a 
name="0615c02" id="0615c02"></a>斷太危末後收來太急殊弗知不遇傾湫倒嶽之作<a 
name="0615c03" id="0615c03"></a>那有掀天揭地之奇以故將此華亭釣竿子分付我<a 
name="0615c04" id="0615c04"></a>雪關師兄聽他自弄當此時正是絲懸綠水浮定有<a 
name="0615c05" id="0615c05"></a>無之意若有箇不貪香餌浪激三千一怒而飛摶風<a 
name="0615c06" id="0615c06"></a>九萬者正好展開金翅劈破滄溟直取龍吞游戲自<a 
name="0615c07" id="0615c07"></a>拄去也何肯類盲龜跛鱉陷於昧昧自誇一隅以取<a 
name="0615c08" id="0615c08"></a>笑於大方哉秪如今日杖人全提先老人正令一句<a 
name="0615c09" id="0615c09"></a>作麼生道卓拄杖云臨風拈出吹毛利天下痴頑莫<a 
name="0615c10" id="0615c10"></a>躲根。</p><a 
name="0615c11" id="0615c11"></a><p style="margin-left: 3em"><span class="headname">吳本德居士請上堂</span></p><a 
name="0615c12" id="0615c12"></a><p style="text-indent: 0em; margin-left: 0em"><span class="linehead"></span>僧問巖頭因僧問浩浩塵中如何辨主巖云銅沙鑼<a 
name="0615c13" id="0615c13"></a>裏滿盛油未審端的也無師云箭穿紅日影&#x807B;進云<a 
name="0615c14" id="0615c14"></a>後來招慶舉問羅山山召大師慶應諾山云獼猴入<a 
name="0615c15" id="0615c15"></a>道場又且如何師云火發水晶宮進云只如箭穿紅<a 
name="0615c16" id="0615c16"></a>日影為復別展家風為復春行冬令師云觸發老僧<a 
name="0615c17" id="0615c17"></a>拄杖頭進云設有問和尚浩浩塵中如何辨主更作<a 
name="0615c18" id="0615c18"></a>麼生答他師云一任平地喫交進云慣從五鳳樓前<a 
name="0615c19" id="0615c19"></a>過策起金鞭賀太平師便喝問磨劍常看寸心欲報<a 
name="0615c20" id="0615c20"></a>知<span class="corr" title='[巳&gt;己]'>己</span>當軒擊鼓那箇的是知音師云滿地髑髏誰躍<a 
name="0615c21" id="0615c21"></a>起進云好音在耳人皆聳只恐人間作見開師云好<a 
name="0615c22" id="0615c22"></a>知枯木有龍吟進云大好山雲橫古路庭前樹日浴<a 
name="0615c23" id="0615c23"></a>青蒼還是向上巴鼻還是時人窠臼師云拄杖頭邊<a 
name="0615c24" id="0615c24"></a>弄彩毬進云恁麼則機輪截斷不許帶水拖泥師便<a 
name="0615c25" id="0615c25"></a>打僧一喝師亦喝進云不惟丁一卓二抑且匝地普<a 
name="0615c26" id="0615c26"></a>天便禮拜師又打復振杖云還有箇漢跳出場來趁<a 
name="0615c27" id="0615c27"></a>此拄杖熱辣眾默然師云放過遮一著乃云五更睡<a 
name="0615c28" id="0615c28"></a>起手牽衣纔下床時腳踏地抬起頭來不見天幾多<a 
name="0615c29" id="0615c29"></a>打失娘生鼻有箇不打失底卻又笑他君子時中小<a 
name="0615c30" id="0615c30"></a>人無忌何待伐鼓考鐘引出遮沒搨<span class="gaiji">[打-丁+(天/韭)]<!--gaiji,,1[打-丁+(天/韭)],2&#x22D8D;,3--></span>老儂上此曲<a 
name="0616a01" id="0616a01"></a>彔木指東畫西不勝魔魅迫得露柱奔忙燈籠<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳<a 
name="0616a02" id="0616a02"></a>惱亂無位真人向黃瓜茄子上挖肉作瘡苦無出氣<a 
name="0616a03" id="0616a03"></a>何似懷州牛喫禾益州馬腹脹遍界覓醫人炙豬左<a 
name="0616a04" id="0616a04"></a>膊上咄莫錯會好不見龐公老潑皮偏能不畏石頭<a 
name="0616a05" id="0616a05"></a>路吸盡西江眼赫赤地咬殺了多少泥豬癩狗有如<a 
name="0616a06" id="0616a06"></a>此活脫設使到我博山門下教他衣穿骨露無地藏<a 
name="0616a07" id="0616a07"></a>身在何故不到洪爐親鍛過爭得吹毛殺活人復卓<a 
name="0616a08" id="0616a08"></a>拄杖下座。</p><a 
name="0616a09" id="0616a09"></a><p style="margin-left: 3em"><span class="headname">遠門柱姪禪師訃音至上堂</span></p><a 
name="0616a10" id="0616a10"></a><p style="text-indent: 0em; margin-left: 0em"><span class="linehead"></span>拈拄杖云石耳峰寒撾毒鼓龍門浪暖躍春雷昂藏<a 
name="0616a11" id="0616a11"></a>頭角擎霄漢洞上風生天地開天地開鳥飛兔走笑<a 
name="0616a12" id="0616a12"></a>奇哉如何龍峰倒卓湖水飛埃黃梅石女夜生子仗<a 
name="0616a13" id="0616a13"></a>劍橫行甚可猜諸仁者還知我姪遠門禪師底出處<a 
name="0616a14" id="0616a14"></a>麼惜乎天機密用太煞神馳法道夜長方喜燈幢高<a 
name="0616a15" id="0616a15"></a>樹祖庭秋晚俄驚喬木下催血淚濺天痛遠山之花<a 
name="0616a16" id="0616a16"></a>落悲風刮地傷法脈之心灰斯人雖亡實不忘也我<a 
name="0616a17" id="0616a17"></a>姪自從吾廬山石耳發蹤而後得龍門雨兄之法出<a 
name="0616a18" id="0616a18"></a>世兩浙如祥麟威鳳文彩風流其座下英才濟濟振<a 
name="0616a19" id="0616a19"></a>起祖燈日月麗天此又豈邪雲逆蝕之所能掩滅乎<a 
name="0616a20" id="0616a20"></a>摘欺之話既<span class="corr" title='[巳&gt;已]'>已</span>大行千古之下無論智愚自不能昧<a 
name="0616a21" id="0616a21"></a>此本心矣吾初聞訃哭不成聲特地舉揚則又喜而<a 
name="0616a22" id="0616a22"></a>無憾且道博山今日表彰底意旨作麼生滿棚弄鬼<a 
name="0616a23" id="0616a23"></a>慚無地敢朢丹霄一羽毛。</p><a 
name="0616a24" id="0616a24"></a><p style="margin-left: 3em"><span class="headname">佛誕上堂</span></p><a 
name="0616a25" id="0616a25"></a><p style="text-indent: 0em; margin-left: 0em"><span class="linehead"></span>僧問世尊未出母胎度人<span class="corr" title='[巳&gt;已]'>已</span>畢剖脅而生當為阿誰<a 
name="0616a26" id="0616a26"></a>師云鐵棒擊雷門進云直得九龍浴體心月孤圓四<a 
name="0616a27" id="0616a27"></a>瑞呈祥光吞萬象為甚有知有不知有底師云爛泥<a 
name="0616a28" id="0616a28"></a>裏不妨有<span class="corr" title='[剌&gt;刺]'>刺</span>進云只如不知有底還解奉重也無師<a 
name="0616a29" id="0616a29"></a>卓拄杖云遮沒血性漢進云恁麼則人人皆仰德箇<a 
name="0616a30" id="0616a30"></a>箇悉承恩師云腳跟下好與三十棒進云設遇雲門<a 
name="0616b01" id="0616b01"></a>來又作麼生師打云也放過不得僧禮拜云作家宗<a 
name="0616b02" id="0616b02"></a>師天然有在師又打乃卓拄杖云會麼鐘未鳴鼓未<a 
name="0616b03" id="0616b03"></a>響博山未出方丈有箇衲僧撩起便行好與三十棒<a 
name="0616b04" id="0616b04"></a>為他無事生端鐘<span class="corr" title='[巳&gt;已]'>已</span>鳴鼓<span class="corr" title='[巳&gt;已]'>已</span>響博山<span class="corr" title='[巳&gt;已]'>已</span>出方丈有箇<a 
name="0616b05" id="0616b05"></a>衲僧便掀倒法座好與三十棒為他劍去刻舟正當<a 
name="0616b06" id="0616b06"></a>恁麼時利害在那一處博山拄杖子呵呵大笑且道<a 
name="0616b07" id="0616b07"></a>笑箇甚麼笑他悉達太子纔出母胎便不守本分稱<a 
name="0616b08" id="0616b08"></a>我獨尊及至四十九年如螃蟹落鍋相似獨尊在甚<a 
name="0616b09" id="0616b09"></a>麼處更笑他跛腳雲門被睦州拶斷秦時<span class="gaiji">[車*度]<!--gaiji,,1[車*度],2&#x2834F;,3--></span>轢鑽無<a 
name="0616b10" id="0616b10"></a>出氣處要將一棒打他二十年前悉達太子與狗子<a 
name="0616b11" id="0616b11"></a>喫自陷陷人恩怨誰雪博山恁麼舉還有與佛祖作<a 
name="0616b12" id="0616b12"></a>主者麼出來喫博山痛棒若無各各亦少他一頓不<a 
name="0616b13" id="0616b13"></a>得卓拄杖下座。</p><a 
name="0616b14" id="0616b14"></a><p style="margin-left: 3em"><span class="headname">結制上堂</span></p><a 
name="0616b15" id="0616b15"></a><p style="text-indent: 0em; margin-left: 0em"><span class="linehead"></span>問閉門打睡接上上機顧鑑嚬呻屈為中下和尚登<a 
name="0616b16" id="0616b16"></a>曲彔床還是接上上耶中下耶師云鐵牛喫盡黃金<a 
name="0616b17" id="0616b17"></a>艸露地風光許孰知進云古人道依經解義三世佛<a 
name="0616b18" id="0616b18"></a>冤離經一字即同魔說今日和尚說法還是依經耶<a 
name="0616b19" id="0616b19"></a>離經耶師云水上掉紅旗問九旬結制無端畫地為<a 
name="0616b20" id="0616b20"></a>牢驀地追尋猶若水中撈月不假金鎚請師直指師<a 
name="0616b21" id="0616b21"></a>云倒騎玉象趁麒麟千峰頂上呵呵笑問大唐國裏<a 
name="0616b22" id="0616b22"></a>行令長安路上藏兵鋒鋩未露天下太平向上全提<a 
name="0616b23" id="0616b23"></a>請師分付師云烏龜鑽破壁進云若非獨步丹霄外<a 
name="0616b24" id="0616b24"></a>誰解峰頭駕鐵船師云肚上貼門神進云秪如有人<a 
name="0616b25" id="0616b25"></a>孤峰頂上翻身十字街頭撫掌大笑和尚還許他也<a 
name="0616b26" id="0616b26"></a>無師連打云更撈摸箇甚麼乃卓拄杖云萬里無雲<a 
name="0616b27" id="0616b27"></a>青天也須喫棒老趙州乃呼胡釘鉸打一棒曰釘得<a 
name="0616b28" id="0616b28"></a>遮一縫我與你拄杖子忽然黃面老瞿曇來謂杖人<a 
name="0616b29" id="0616b29"></a>曰聞你博山今日結制有一句禁忌先與長老說破<a 
name="0616b30" id="0616b30"></a>諸衲子儘他參究切不可令他一念發真歸元使十<a 
name="0616c01" id="0616c01"></a>方虛空一時銷殞則我與你向何處安立杖人大笑<a 
name="0616c02" id="0616c02"></a>曰念你世尊潦倒放過三十棒渾家自有制度何必<a 
name="0616c03" id="0616c03"></a>為我耽憂卓拄杖下座。</p><a 
name="0616c04" id="0616c04"></a><p style="margin-left: 3em"><span class="headname">佛音禪人請上堂</span></p><a 
name="0616c05" id="0616c05"></a><p style="text-indent: 0em; margin-left: 0em"><span class="linehead"></span>描不成兮畫不就秪遮是兮難泊湊到處逢渠不識<a 
name="0616c06" id="0616c06"></a>渠打失眼光笑不勾笑南陽忠國師於肅宗內殿見<a 
name="0616c07" id="0616c07"></a>侍臣奕者師曰世人只知以黑白相爭老僧能用兩<a 
name="0616c08" id="0616c08"></a>奩黑子奕還有同我對手者麼帝大笑杖人云大小<a 
name="0616c09" id="0616c09"></a>國師大似白拈賊既<span class="corr" title='[巳&gt;已]'>已</span>明中打劫又且暗裏翻盤不<a 
name="0616c10" id="0616c10"></a>免欺他大唐國裏無能敵手博山今日不著便特地<a 
name="0616c11" id="0616c11"></a>拈破國師遮一著黑子還有知落處者麼若有知得<a 
name="0616c12" id="0616c12"></a>好與他三十棒若是不知緩緩自領出去。</p><a 
name="0616c13" id="0616c13"></a><p style="margin-left: 3em"><span class="headname">端午上堂</span></p><a 
name="0616c14" id="0616c14"></a><p style="text-indent: 0em; margin-left: 0em"><span class="linehead"></span>師云五月五日天中節毒鼓擊兮甘露滅風從虎也<a 
name="0616c15" id="0616c15"></a>雲從龍笑看紅爐飛白雪到此幾括最微也須分明<a 
name="0616c16" id="0616c16"></a>剖決六陽既升龍<span class="corr" title='[巳&gt;已]'>已</span>亢此龍無首孰能降六陰欲兆<a 
name="0616c17" id="0616c17"></a>虎將姤此虎無尾孰能揉有能降此龍揉此虎則玄<a 
name="0616c18" id="0616c18"></a>黃交戰之機原始返終之故皆在此幹旋中所以風<a 
name="0616c19" id="0616c19"></a>同聲而相應雲同氣而相求火就燥而上炎水流濕<a 
name="0616c20" id="0616c20"></a>而下潤然非聖人之能慎獨以致中和何能使天地<a 
name="0616c21" id="0616c21"></a>之氣化自位萬物之性命自育雖然此猶是治世邊<a 
name="0616c22" id="0616c22"></a>事秪如格外衲僧分上又作麼生以杖敲空云毒鼓<a 
name="0616c23" id="0616c23"></a>擊也還有絕後重甦者麼以杖卓一下云甘露滅也<a 
name="0616c24" id="0616c24"></a>還有覺道頓成者麼若果然紅爐飛雪出來與汝證<a 
name="0616c25" id="0616c25"></a>明其或未然就中殺活無人見爭怪當機六不收。</p><a 
name="0616c26" id="0616c26"></a><p style="margin-left: 3em"><span class="headname">徐大越居士請上堂</span></p><a 
name="0616c27" id="0616c27"></a><p style="text-indent: 0em; margin-left: 0em"><span class="linehead"></span>師振杖云了得麼惜花春起早愛月夜眠遲此段風<a 
name="0616c28" id="0616c28"></a>流事幾人可與知咄直饒恁麼去更須有西山擒白<a 
name="0616c29" id="0616c29"></a>額東海捉蒼鱗底手眼始得不見甘贄行者到南泉<a 
name="0616c30" id="0616c30"></a>設供請和尚念誦南泉白椎云大眾為黧奴白牯念<a 
name="0617a01" id="0617a01"></a>摩訶般若便歸方丈甘贄乃拂袖而行南泉見贄去<a 
name="0617a02" id="0617a02"></a>乃於廚下打破鍋子看他遮作略雖銕眼銅睛亦覷<a 
name="0617a03" id="0617a03"></a>他不破獨我壽昌老祖拈曰拂袖便行鉤有餌鍋兒<a 
name="0617a04" id="0617a04"></a>打破玉無瑕千古又誰能如此喝彩哉且道我博山<a 
name="0617a05" id="0617a05"></a>門下還有恁麼人也無徐居士問大唐國裏無禪師<a 
name="0617a06" id="0617a06"></a>意旨如何師云破鼓通天打進云如何又道不是無<a 
name="0617a07" id="0617a07"></a>禪只是無師師云拔劍攪龍門進云秪如牛頭橫說<a 
name="0617a08" id="0617a08"></a>豎說不知有向上關捩子何處是他不知有關捩子<a 
name="0617a09" id="0617a09"></a>處師呵呵大笑曰可惜許士禮拜師乃振杖云劈開<a 
name="0617a10" id="0617a10"></a>華嶽參天色放出黃河動地聲。</p>
<hr>【經文資訊】嘉興藏第 34 冊 No. B311 天界覺浪盛禪師全錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1cfd.html?index=J34nB311" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB311_004 by HTTrack Website Copier/3.x [XR&CO'2014], Tue, 07 Jun 2016 07:13:02 GMT -->
</html>
