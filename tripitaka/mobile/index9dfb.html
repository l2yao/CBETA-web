<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T50n2059_003 by HTTrack Website Copier/3.x [XR&CO'2014], Tue, 07 Jun 2016 07:00:20 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1801027436&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT50n2059&amp;utmp=%2Fmobile%2Findex.php%3Findex%3DT50n2059_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index8000.html?index=T50n2059_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第50冊<br/>No.2059 高僧傳 (14卷)<br/>【梁 慧皎撰】<br/>第 3 卷</p>
	<a href="indexb404.html?index=T50n2059_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T50">
<div class="root" id="2059" sutra_name="高僧傳" sutra_juan="[卷3]">　
<a 
name="0337b06" id="0337b06"></a><a 
name="0337b07" id="0337b07"></a><a 
name="0337b08" id="0337b08"></a><p><span class="juanname">高僧傳卷第三</span></p><a 
name="0337b09" id="0337b09"></a><a 
name="0337b10" id="0337b10"></a><p style="margin-left: 4em"><span class="byline">梁會稽嘉祥寺沙門釋慧皎撰</span></p><a 
name="0337b11" id="0337b11"></a><p style="margin-left: 3em"><span class="headname">譯經下</span></p><a 
name="0337b12" id="0337b12"></a><ul><li>釋法顯一</li><li>釋曇無竭二</li><a 
name="0337b13" id="0337b13"></a><li>佛馱什三</li><li>浮陀跋摩四</li><a 
name="0337b14" id="0337b14"></a><li>釋智嚴五</li><li>釋寶雲六</li><a 
name="0337b15" id="0337b15"></a><li>求那跋摩七</li><li>僧伽跋摩八</li><a 
name="0337b16" id="0337b16"></a><li>曇摩密多九</li><li>釋智猛十</li><a 
name="0337b17" id="0337b17"></a><li>&#x757A;良耶舍十一</li><li>求那跋陀羅十二</li><a 
name="0337b18" id="0337b18"></a><li>求那毘地十三</li></ul><a 
name="0337b19" id="0337b19"></a><p style="text-indent: 0em; margin-left: 0em"><span class="linehead"></span>釋法顯姓龔。平陽武陽人。有三兄並髫&#x9F53;而<a 
name="0337b20" id="0337b20"></a>亡。父恐禍及顯。三歲便度為沙彌。居家<a 
name="0337b21" id="0337b21"></a>數年病篤欲死。因以送還寺信宿便差。<a 
name="0337b22" id="0337b22"></a>不肯復歸。其母欲見之不能得。後為立<a 
name="0337b23" id="0337b23"></a>小屋於門外以擬去來。十歲遭父憂。叔父<a 
name="0337b24" id="0337b24"></a>以其母寡獨不立。逼使還俗。顯曰。本不以<a 
name="0337b25" id="0337b25"></a>有父而出家也。正欲遠塵離俗故入道<a 
name="0337b26" id="0337b26"></a>耳。叔父善其言乃止。頃之母喪。至性過人。<a 
name="0337b27" id="0337b27"></a>葬事畢仍即還寺。嘗與同學數十人於田<a 
name="0337b28" id="0337b28"></a>中刈稻。時有飢賊欲奪其穀。諸沙彌悉奔<a 
name="0337b29" id="0337b29"></a>走。唯顯獨留。語賊曰。若欲須穀隨意所取。<a 
name="0337c01" id="0337c01"></a>但君等昔不布施。故致飢貧。今復奪人恐<a 
name="0337c02" id="0337c02"></a>來世彌甚。貧道預為君憂耳。言訖即還。賊棄<a 
name="0337c03" id="0337c03"></a>穀而去。眾僧數百人莫不歎服。及受大戒<a 
name="0337c04" id="0337c04"></a>志行明敏儀軌整肅。常慨經律舛闕。誓志尋<a 
name="0337c05" id="0337c05"></a>求。以晉隆安三年。與同學慧景道整慧應慧<a 
name="0337c06" id="0337c06"></a>嵬等。發自長安。西渡流沙。上無飛鳥下<a 
name="0337c07" id="0337c07"></a>無走獸。四顧茫茫莫測所之。唯視日以准<a 
name="0337c08" id="0337c08"></a>東西。望人骨以標行路耳。屢有熱風惡<a 
name="0337c09" id="0337c09"></a>鬼遇之必死。顯任緣委命直過險難。有頃<a 
name="0337c10" id="0337c10"></a>至&#x8471;嶺。嶺冬夏積雪。有惡龍吐毒風雨<a 
name="0337c11" id="0337c11"></a>沙礫。山路艱危壁立千仞。昔有人鑿石通<a 
name="0337c12" id="0337c12"></a>路傍施梯道。凡度七百餘所。又躡懸&#x7D59;過<a 
name="0337c13" id="0337c13"></a>河數十餘處。皆漢之張騫甘父所不至也。<a 
name="0337c14" id="0337c14"></a>次度小雪山遇寒風暴起。慧景噤戰不能<a 
name="0337c15" id="0337c15"></a>前。語顯曰。吾其死矣。卿可前去勿得俱<a 
name="0337c16" id="0337c16"></a>殞。言絕而卒。顯撫之泣曰。本圖不果命也。<a 
name="0337c17" id="0337c17"></a>奈何復自力孤行。遂過山險。凡所經歷三十<a 
name="0337c18" id="0337c18"></a>餘國。將至天竺。去王舍城三十餘里有一<a 
name="0337c19" id="0337c19"></a>寺。逼冥過之。顯明旦欲詣耆闍崛山。寺<a 
name="0337c20" id="0337c20"></a>僧諫曰。路甚艱阻。且多黑師子亟經噉人。<a 
name="0337c21" id="0337c21"></a>何由可至。顯曰。遠涉數萬誓到靈鷲。身命<a 
name="0337c22" id="0337c22"></a>不期出息非保。豈可使積年之誠既至而<a 
name="0337c23" id="0337c23"></a>廢耶。雖有險難吾不懼也。眾莫能止。乃<a 
name="0337c24" id="0337c24"></a>遣兩僧送之。顯既至山。日將曛夕欲遂<a 
name="0337c25" id="0337c25"></a>停宿。兩僧危懼捨之而還。顯獨留山中燒<a 
name="0338a01" id="0338a01"></a>香禮拜。翹感舊跡如&#x89A9;聖儀。至夜有三<a 
name="0338a02" id="0338a02"></a>黑師子來蹲顯前舐脣搖尾。顯誦經不輟<a 
name="0338a03" id="0338a03"></a>一心念佛。師子乃低頭下尾伏顯足前。顯<a 
name="0338a04" id="0338a04"></a>以手摩之。&#x546A;曰。若欲相害待我誦竟。若見<a 
name="0338a05" id="0338a05"></a>試者可便退矣。師子良久乃去。明晨還返<a 
name="0338a06" id="0338a06"></a>路窮幽梗。止有一逕通行。未至里餘忽逢<a 
name="0338a07" id="0338a07"></a>一道人。年可九十。容服&#x9E81;素而神氣俊遠。顯<a 
name="0338a08" id="0338a08"></a>雖覺其韻高而不悟是神人。後又逢一少<a 
name="0338a09" id="0338a09"></a>僧。顯問曰。向耆年是誰耶。答云。頭陀迦葉大<a 
name="0338a10" id="0338a10"></a>弟子也。顯方大惋恨。更追至山所。有橫石<a 
name="0338a11" id="0338a11"></a>塞于室口遂不得入。顯流涕而去。進至迦<a 
name="0338a12" id="0338a12"></a>施國。國有白耳龍。每與眾僧約令國內豐<a 
name="0338a13" id="0338a13"></a>熟。皆有信&#x52B9;。沙門為起龍舍并設福食。每<a 
name="0338a14" id="0338a14"></a>至夏坐訖龍輒化作一小蛇。兩耳悉白。眾<a 
name="0338a15" id="0338a15"></a>咸識是龍。以銅盂盛酪置龍於中。從上<a 
name="0338a16" id="0338a16"></a>座至下行之遍乃化。去年輒一出顯亦親見。<a 
name="0338a17" id="0338a17"></a>後至中天竺於摩竭提邑波連弗阿育王<a 
name="0338a18" id="0338a18"></a>塔南天王寺得摩訶僧祇律。又得薩婆多律<a 
name="0338a19" id="0338a19"></a>抄雜阿毘曇心綖經方等泥洹經等。顯留三<a 
name="0338a20" id="0338a20"></a>年。學梵語梵書。方躬自書寫。於是持經像<a 
name="0338a21" id="0338a21"></a>寄附商客到師子國。顯同旅十餘。或留或<a 
name="0338a22" id="0338a22"></a>亡。顧影唯己。常懷悲慨。忽於玉像前見<a 
name="0338a23" id="0338a23"></a>商人以晉地一白團絹扇供養。不覺悽然<a 
name="0338a24" id="0338a24"></a>下淚。停二年。復得彌沙塞律長雜二含及雜<a 
name="0338a25" id="0338a25"></a>藏本。並漢土所無。既而附商人大舶循<a 
name="0338a26" id="0338a26"></a>海而還。舶有二百許人。值暴風水入眾皆<a 
name="0338a27" id="0338a27"></a>惶懅。即取雜物棄之。顯恐棄其經像。唯一<a 
name="0338a28" id="0338a28"></a>心念觀世音。及歸命漢土眾僧舶任風而<a 
name="0338a29" id="0338a29"></a>去得無傷壞。經十餘日達耶婆提國。停五<a 
name="0338b01" id="0338b01"></a>月。復隨他商東適廣州。舉帆二十餘日。夜<a 
name="0338b02" id="0338b02"></a>忽大風合舶震懼。眾咸議曰。坐載此沙<a 
name="0338b03" id="0338b03"></a>門使我等狼狽。不可以一人故令一眾俱<a 
name="0338b04" id="0338b04"></a>亡。共欲推之。法顯檀越厲聲呵商人曰。汝<a 
name="0338b05" id="0338b05"></a>若下此沙門亦應下我。不爾便當見殺。<a 
name="0338b06" id="0338b06"></a>漢地帝王奉佛敬僧。我至彼告王必當罪<a 
name="0338b07" id="0338b07"></a>汝。商人相視失色僶俛而止。既水盡糧竭唯<a 
name="0338b08" id="0338b08"></a>任風隨流。忽至岸見藜藋菜。依然知是<a 
name="0338b09" id="0338b09"></a>漢地。但未測何方。即乘船入浦尋村見獵<a 
name="0338b10" id="0338b10"></a>者二人。顯問此是何地耶。獵人曰。此是青<a 
name="0338b11" id="0338b11"></a>州長廣郡牢山南岸。獵人還以告太守李<a 
name="0338b12" id="0338b12"></a>嶷。嶷素敬信。忽聞沙門遠至躬自迎勞。顯<a 
name="0338b13" id="0338b13"></a>持經像隨還。頃之欲南歸。青州刺史請留<a 
name="0338b14" id="0338b14"></a>過冬。顯曰。貧道投身於不反之地志在弘<a 
name="0338b15" id="0338b15"></a>通。所期未果不得久停。遂南造京師。就<a 
name="0338b16" id="0338b16"></a>外國禪師佛馱跋陀於道場寺。譯出摩訶僧<a 
name="0338b17" id="0338b17"></a>祇律方等泥洹經雜阿毘曇心垂百餘萬<a 
name="0338b18" id="0338b18"></a>言。顯既出大泥洹經。流布教化咸使見聞。<a 
name="0338b19" id="0338b19"></a>有一家失其姓名。居近朱雀門世奉正化。<a 
name="0338b20" id="0338b20"></a>自寫一部讀誦供養。無別經室與雜書共<a 
name="0338b21" id="0338b21"></a>屋。後風火忽起延及其家。資物皆盡。唯泥<a 
name="0338b22" id="0338b22"></a>洹經儼然具存。煨燼不侵卷色無改。京師共<a 
name="0338b23" id="0338b23"></a>傳咸歎神妙。其餘經律未譯。後至荊州卒<a 
name="0338b24" id="0338b24"></a>於辛寺。春秋八十有六。眾咸慟惜。其遊履諸<a 
name="0338b25" id="0338b25"></a>國。別有大傳焉。</p><a 
name="0338b26" id="0338b26"></a><p style="text-indent: 0em; margin-left: 0em"><span class="linehead"></span>釋曇無竭。此云法勇。姓李。幽州黃龍人也。<a 
name="0338b27" id="0338b27"></a>幼為沙彌便修苦行。持戒誦經。為師僧所<a 
name="0338b28" id="0338b28"></a>重。嘗聞法顯等躬踐佛國。乃慨然有忘身<a 
name="0338b29" id="0338b29"></a>之誓。遂以宋永初元年招集同志沙門僧<a 
name="0338c01" id="0338c01"></a>猛曇朗之徒二十五人。共齎幡蓋供養之具。<a 
name="0338c02" id="0338c02"></a>發跡北土遠適西方。初至河南國。仍出<a 
name="0338c03" id="0338c03"></a>海西郡。進入流沙到高昌郡。經歷龜茲沙<a 
name="0338c04" id="0338c04"></a>勒諸國。登&#x8471;嶺度雪山。障氣千重層&#x6C37;萬<a 
name="0338c05" id="0338c05"></a>里。下有大江流急若箭。於東西兩山之&#x8107;<a 
name="0338c06" id="0338c06"></a>繫索為橋。十人一過到彼岸已舉煙為幟。<a 
name="0338c07" id="0338c07"></a>後人見煙。知前已度方得更進。若久不見<a 
name="0338c08" id="0338c08"></a>煙則知暴風吹索人墮江中。行經三日復<a 
name="0338c09" id="0338c09"></a>過大雪山。懸崖壁立無安足處。石壁皆有<a 
name="0338c10" id="0338c10"></a>故杙孔處處相對。人各執四杙先拔下杙<a 
name="0338c11" id="0338c11"></a>手攀上杙展轉相攀。經日方過及到平<a 
name="0338c12" id="0338c12"></a>地相待料檢。同侶失十二人。進至罽賓國<a 
name="0338c13" id="0338c13"></a>禮拜佛&#x9262;。停歲餘。學梵書梵語。求得觀世<a 
name="0338c14" id="0338c14"></a>音受記經梵文一部。復西行至辛頭那提河。<a 
name="0338c15" id="0338c15"></a>漢言師子。曰緣河西入月氏國。禮拜佛肉<a 
name="0338c16" id="0338c16"></a>髻骨及&#x89A9;自沸木舫。後至檀特山南石<a 
name="0338c17" id="0338c17"></a>留寺。住僧三百餘人。雜三乘學。無竭停此<a 
name="0338c18" id="0338c18"></a>寺受大戒。天竺禪師佛馱多羅。此云覺救。<a 
name="0338c19" id="0338c19"></a>彼土咸云。已證果。無竭請為和上。漢沙<a 
name="0338c20" id="0338c20"></a>門志定為阿闍梨。停夏坐三月日。復行向中<a 
name="0338c21" id="0338c21"></a>天竺。界路既空曠唯齎石蜜為糧。同侶尚<a 
name="0338c22" id="0338c22"></a>有十三人。八人於路並化。餘五人同行。無<a 
name="0338c23" id="0338c23"></a>竭雖屢經危棘。而繫念所齎觀世音經未<a 
name="0338c24" id="0338c24"></a>嘗暫廢。將至舍衛國。野中逢山象一群。無<a 
name="0338c25" id="0338c25"></a>竭稱名歸命。即有師子從林中出。象驚惶<a 
name="0338c26" id="0338c26"></a>奔走。後渡恒河。復值野牛一群鳴吼而來。<a 
name="0338c27" id="0338c27"></a>將欲害人。無竭歸命如初。尋有大鷲飛來<a 
name="0338c28" id="0338c28"></a>野牛驚散。遂得免之。其誠心所感在險剋<a 
name="0338c29" id="0338c29"></a>濟。皆此類也。後於南天竺隨舶汎海達廣<a 
name="0339a01" id="0339a01"></a>州。所歷事跡別有記傳。其所譯出觀世音<a 
name="0339a02" id="0339a02"></a>受記經。今傳于京師。後不知所終。</p><a 
name="0339a03" id="0339a03"></a><p style="text-indent: 0em; margin-left: 0em"><span class="linehead"></span>佛馱什。此云覺壽。罽賓人。少受業於彌沙<a 
name="0339a04" id="0339a04"></a>塞部僧。專精律品兼達禪要。以宋景平元<a 
name="0339a05" id="0339a05"></a>年七月屆于揚州。先沙門法顯。於師子國<a 
name="0339a06" id="0339a06"></a>得彌沙塞律梵本。未被翻譯而法顯遷化。<a 
name="0339a07" id="0339a07"></a>京邑諸僧聞什既善此學。於是請令出焉。<a 
name="0339a08" id="0339a08"></a>以其年冬十一月集于龍光寺。譯為三十<a 
name="0339a09" id="0339a09"></a>四卷。稱為五分律。什執梵文。于闐沙門智<a 
name="0339a10" id="0339a10"></a>勝為譯。龍光道生東安慧嚴共執筆參正。宋<a 
name="0339a11" id="0339a11"></a>侍中瑯&#x7458;王練為檀越。至明年四月方竟。<a 
name="0339a12" id="0339a12"></a>仍於大部抄出戒心及羯磨文等。並行於<a 
name="0339a13" id="0339a13"></a>世。什後不知所終。</p><a 
name="0339a14" id="0339a14"></a><p style="text-indent: 0em; margin-left: 0em"><span class="linehead"></span>浮陀跋摩。此云覺鎧。西域人也。幼而履操明<a 
name="0339a15" id="0339a15"></a>直聰悟出群。習學三藏偏善毘婆沙論。常<a 
name="0339a16" id="0339a16"></a>誦持此部以為心要。宋元嘉之中達于西<a 
name="0339a17" id="0339a17"></a>涼。先有沙門道泰。志用強果。少遊&#x8471;右遍<a 
name="0339a18" id="0339a18"></a>歷諸國。得毘婆沙梵本十有萬偈。還至姑<a 
name="0339a19" id="0339a19"></a>臧。側席虛衿企待明匠。聞跋摩遊心此<a 
name="0339a20" id="0339a20"></a>論。請為翻譯。時蒙遜已死子茂虔襲位。以<a 
name="0339a21" id="0339a21"></a>虔承和五年歲次丁丑四月八日。即宋元嘉<a 
name="0339a22" id="0339a22"></a>十四年。於涼州城內閑豫宮中請跋摩譯<a 
name="0339a23" id="0339a23"></a>焉。泰即筆受。沙門慧嵩道朗與義學僧三百<a 
name="0339a24" id="0339a24"></a>餘人考正文義。再周方訖。凡一百卷。沙門<a 
name="0339a25" id="0339a25"></a>道挻為之作序。有頃魏虜託跋壽西伐姑<a 
name="0339a26" id="0339a26"></a>臧。涼土崩亂。經書什物皆被焚蕩。遂失四<a 
name="0339a27" id="0339a27"></a>十卷。今唯有六十存焉。跋摩避亂西反。不<a 
name="0339a28" id="0339a28"></a>知所終。</p><a 
name="0339a29" id="0339a29"></a><p style="text-indent: 0em; margin-left: 0em"><span class="linehead"></span>釋智嚴。西涼州人。弱冠出家。便以精懃著<a 
name="0339b01" id="0339b01"></a>名。納衣宴坐蔬食永歲。每以本域丘墟志<a 
name="0339b02" id="0339b02"></a>欲博事名師廣求經誥。遂周流西國進到<a 
name="0339b03" id="0339b03"></a>罽賓。入摩天陀羅精舍。從佛馱先比丘諮<a 
name="0339b04" id="0339b04"></a>受禪法。漸深三年功踰十載。佛馱先見其<a 
name="0339b05" id="0339b05"></a>禪思有緒。特深器異。彼諸道俗聞而歎曰。秦<a 
name="0339b06" id="0339b06"></a>地乃有求道沙門矣。始不輕秦類敬接遠<a 
name="0339b07" id="0339b07"></a>人。時有佛馱跋陀羅比丘。亦是彼國禪匠。<a 
name="0339b08" id="0339b08"></a>嚴乃要請東歸欲傳法中土。跋陀嘉其懇<a 
name="0339b09" id="0339b09"></a>至。遂共東行。於是踰沙越險達自關中<a 
name="0339b10" id="0339b10"></a>常依隨跋陀止長安大寺。頃之跋陀橫為<a 
name="0339b11" id="0339b11"></a>秦僧所擯。嚴亦分散憩于山東精舍。坐禪<a 
name="0339b12" id="0339b12"></a>誦經力精修學。晉義熙十三年。宋武帝西伐<a 
name="0339b13" id="0339b13"></a>長安剋捷旋&#x65BE;。塗出山東。時始興公王恢<a 
name="0339b14" id="0339b14"></a>從駕遊觀山川至嚴精舍。見其同止三僧<a 
name="0339b15" id="0339b15"></a>各坐繩床禪思湛然。恢至良久不覺於是<a 
name="0339b16" id="0339b16"></a>彈指。三人開眼俄而還閉。問不與言。恢心<a 
name="0339b17" id="0339b17"></a>敬其奇訪諸耆老。皆云。此三僧隱居求志<a 
name="0339b18" id="0339b18"></a>高潔法師也。恢即啟宋武帝延請還都。莫<a 
name="0339b19" id="0339b19"></a>肯行者。既屢請懇至。二人推嚴隨行。恢懷<a 
name="0339b20" id="0339b20"></a>道素篤禮事甚殷。還都即住始興寺。嚴性<a 
name="0339b21" id="0339b21"></a>愛虛靖志避諠塵。恢乃為於東郊之際更<a 
name="0339b22" id="0339b22"></a>起精舍。即枳園寺也。嚴前於西域所得梵<a 
name="0339b23" id="0339b23"></a>本眾經未及譯寫。到元嘉四年。乃共沙門<a 
name="0339b24" id="0339b24"></a>寶雲譯出普曜廣博嚴淨四天王等。嚴在<a 
name="0339b25" id="0339b25"></a>寺不受別請。常分衛自資。道化所被幽顯<a 
name="0339b26" id="0339b26"></a>咸服。有見鬼者云。見西州太社間鬼相<a 
name="0339b27" id="0339b27"></a>語。嚴公至當避易。此人未之解。俄而嚴至。<a 
name="0339b28" id="0339b28"></a>聊問姓字果稱智嚴。默而識之密加禮異。<a 
name="0339b29" id="0339b29"></a>儀同蘭陵蕭思話婦劉氏疾病。恒見鬼來吁<a 
name="0339c01" id="0339c01"></a>可駭畏。時迎嚴說法。嚴始到外堂。劉氏便<a 
name="0339c02" id="0339c02"></a>見群鬼迸散。嚴既進為夫人說經。疾以之<a 
name="0339c03" id="0339c03"></a>瘳。因稟五戒。一門宗奉。嚴清素寡欲隨受<a 
name="0339c04" id="0339c04"></a>隨施。少而遊方無所滯著。稟性沖退不自<a 
name="0339c05" id="0339c05"></a>陳敘。故雖多美行世無得而盡傳。嚴昔未<a 
name="0339c06" id="0339c06"></a>出家時。嘗受五戒有所虧犯。後入道受具<a 
name="0339c07" id="0339c07"></a>足。常疑不得戒。每以為懼。積年禪觀而不<a 
name="0339c08" id="0339c08"></a>能自了。遂更汎海重到天竺諮諸明達。值<a 
name="0339c09" id="0339c09"></a>羅漢比丘具以事問羅漢。不敢判決。乃為<a 
name="0339c10" id="0339c10"></a>嚴入定往兜率宮諮彌勒。彌勒答云。得戒。<a 
name="0339c11" id="0339c11"></a>嚴大喜。於是步歸至罽賓。無疾而化。時年<a 
name="0339c12" id="0339c12"></a>七十八。彼國法凡聖燒身各處。嚴雖戒操<a 
name="0339c13" id="0339c13"></a>高明。而實行未辦。始移屍向凡僧墓地。而<a 
name="0339c14" id="0339c14"></a>屍重不起。改向聖墓則飄然自輕。嚴弟子<a 
name="0339c15" id="0339c15"></a>智羽智遠。故從西來報此徵瑞。俱還外國。<a 
name="0339c16" id="0339c16"></a>以此推嚴信是得道人也。但未知果向中<a 
name="0339c17" id="0339c17"></a>間若深淺耳。</p><a 
name="0339c18" id="0339c18"></a><p style="text-indent: 0em; margin-left: 0em"><span class="linehead"></span>釋寶雲。未詳氏族。傳云。涼州人。少出家精<a 
name="0339c19" id="0339c19"></a>懃有學行。志韻剛潔不偶於世。故少以方<a 
name="0339c20" id="0339c20"></a>直純素為名。而求法懇惻亡身殉道。志<a 
name="0339c21" id="0339c21"></a>欲躬&#x89A9;靈跡廣尋經要。遂以晉隆安之初<a 
name="0339c22" id="0339c22"></a>遠適西域。與法顯智嚴先後相隨。涉履流<a 
name="0339c23" id="0339c23"></a>沙登踰雪嶺。懃苦艱危不以為難。遂歷于<a 
name="0339c24" id="0339c24"></a>闐天竺諸國備&#x89A9;靈異。乃經羅剎之野聞<a 
name="0339c25" id="0339c25"></a>天鼓之音。釋迦影&#x8FF9;多所瞻禮。雲在外域<a 
name="0339c26" id="0339c26"></a>遍學梵書。天竺諸國音字詁訓悉皆備解。後<a 
name="0339c27" id="0339c27"></a>還長安。隨禪師佛馱跋陀業禪進道。俄而<a 
name="0339c28" id="0339c28"></a>禪師橫為秦僧所擯。徒眾悉同其咎。雲亦<a 
name="0339c29" id="0339c29"></a>奔散。會廬山釋慧遠解其擯事。共歸京師<a 
name="0340a01" id="0340a01"></a>安止道場寺。眾僧以雲志力堅猛弘道絕<a 
name="0340a02" id="0340a02"></a>域。莫不披衿諮問敬而愛焉。雲譯出新<a 
name="0340a03" id="0340a03"></a>無量壽。晚出諸經多雲所治定。華戎兼通<a 
name="0340a04" id="0340a04"></a>音訓允正。雲之所定眾咸信服。初關中沙門<a 
name="0340a05" id="0340a05"></a>竺佛念善於宣譯。於符姚二代顯出眾經。<a 
name="0340a06" id="0340a06"></a>江左譯梵莫踰於雲。故於晉宋之際。弘通<a 
name="0340a07" id="0340a07"></a>法藏。沙門慧觀等。咸友而善之。雲性好幽<a 
name="0340a08" id="0340a08"></a>居以保閑寂。遂適六合山寺。譯出佛本行<a 
name="0340a09" id="0340a09"></a>贊經。山多荒民俗好草竊。雲說法教誘多<a 
name="0340a10" id="0340a10"></a>有改更。禮事供養十室而八。頃之道場慧<a 
name="0340a11" id="0340a11"></a>觀臨亡請雲還都總理寺任。雲不得已而<a 
name="0340a12" id="0340a12"></a>還。居道場歲許。復更還六合。以元嘉二十<a 
name="0340a13" id="0340a13"></a>六年終於山寺。春秋七十有四。其遊履外<a 
name="0340a14" id="0340a14"></a>國。別有記傳。</p><a 
name="0340a15" id="0340a15"></a><p style="text-indent: 0em; margin-left: 0em"><span class="linehead"></span>求那跋摩。此云功德鎧。本剎利種。累世為<a 
name="0340a16" id="0340a16"></a>王治在罽賓國。祖父呵梨跋陀。此言師子<a 
name="0340a17" id="0340a17"></a>賢。以剛直被徙。父僧伽阿難。此言眾喜。因<a 
name="0340a18" id="0340a18"></a>潛隱山澤。跋摩年十四便機見俊達深有遠<a 
name="0340a19" id="0340a19"></a>度。仁愛汎博崇德務善。其母嘗須野肉令<a 
name="0340a20" id="0340a20"></a>跋摩辦之。跋摩啟曰。有命之類莫不貪生。<a 
name="0340a21" id="0340a21"></a>夭彼之命非仁人矣。母怒曰。設令得罪吾<a 
name="0340a22" id="0340a22"></a>當代汝。跋摩他日煮油誤澆其指。因謂母<a 
name="0340a23" id="0340a23"></a>曰。代兒忍痛。母曰。痛在汝身吾何能代。跋<a 
name="0340a24" id="0340a24"></a>摩曰。眼前之苦尚不能代。況三途耶。母乃<a 
name="0340a25" id="0340a25"></a>悔悟終身斷殺。至年十八相公見而謂曰。<a 
name="0340a26" id="0340a26"></a>君年三十當撫臨大國南面稱尊。若不<a 
name="0340a27" id="0340a27"></a>樂世榮當獲聖果。至年二十出家受<a 
name="0340a28" id="0340a28"></a>戒。洞明九部博曉四含。誦經百餘萬言。深<a 
name="0340a29" id="0340a29"></a>達律品妙入禪要。時號曰三藏法師。至<a 
name="0340b01" id="0340b01"></a>年三十罽賓王薨。絕無紹嗣。眾咸議曰。跋<a 
name="0340b02" id="0340b02"></a>摩帝室之胤。又才明德重。可請令還俗以<a 
name="0340b03" id="0340b03"></a>紹國位。群臣數百再三固請。跋摩不納。乃<a 
name="0340b04" id="0340b04"></a>辭師違眾林棲谷飲。孤行山野遁&#x8FF9;人世。<a 
name="0340b05" id="0340b05"></a>後到師子國觀風弘教。識真之眾咸謂已<a 
name="0340b06" id="0340b06"></a>得初果。儀形感物見者發心。後至闍婆國。<a 
name="0340b07" id="0340b07"></a>初未至一日闍婆王母夜夢見一道士飛<a 
name="0340b08" id="0340b08"></a>舶入國。明旦果是跋摩來至。王母敬以聖<a 
name="0340b09" id="0340b09"></a>禮從受五戒。母因勸王曰。宿世因緣得為<a 
name="0340b10" id="0340b10"></a>母子。我已受戒而汝不信。恐後生之因永<a 
name="0340b11" id="0340b11"></a>絕今果。王迫以母&#x52C5;。即奉命受戒。漸染既<a 
name="0340b12" id="0340b12"></a>久專精稍篤。頃之&#x96A3;兵犯境。王謂跋摩曰。<a 
name="0340b13" id="0340b13"></a>外賊恃力欲見侵侮。若與&#x9B2A;戰傷殺必多。<a 
name="0340b14" id="0340b14"></a>如其不拒危亡將至。今唯歸命師尊不知<a 
name="0340b15" id="0340b15"></a>何計。跋摩曰。暴<span class="gaiji">寇<!--gaiji,寇,1[寇-(敲-高)+ㄆ],2&#x21A25;,3--></span>相攻宜須禦捍。但當起<a 
name="0340b16" id="0340b16"></a>慈悲心勿興害念耳。王自領兵擬之。旗<a 
name="0340b17" id="0340b17"></a>鼓始交賊便退散。王遇流矢傷&#x811A;。跋摩為<a 
name="0340b18" id="0340b18"></a>&#x546A;水洗之。信宿平復。王恭信稍殷。乃欲出<a 
name="0340b19" id="0340b19"></a>家修道。因告群臣曰。吾欲躬棲法門。卿<a 
name="0340b20" id="0340b20"></a>等可更擇明主。群臣皆拜伏勸請曰。王若捨<a 
name="0340b21" id="0340b21"></a>國則子民無依。且敵國凶強恃險相對。如<a 
name="0340b22" id="0340b22"></a>失恩覆則黔首奚處。大王天慈寧不愍念。<a 
name="0340b23" id="0340b23"></a>敢以死請申其悃愊。王不忍固違。乃就群<a 
name="0340b24" id="0340b24"></a>臣請三願。若許者當留治國。一願凡所王<a 
name="0340b25" id="0340b25"></a>境同奉和上。二願盡所治內一切斷殺。三<a 
name="0340b26" id="0340b26"></a>願所有儲財賑給貧病。群臣歡喜僉然敬諾。<a 
name="0340b27" id="0340b27"></a>於是一國皆從受戒。王後為跋摩立精舍。<a 
name="0340b28" id="0340b28"></a>躬自引材傷王&#x811A;指。跋摩又為&#x546A;治。有頃<a 
name="0340b29" id="0340b29"></a>平復。導化之聲播於遐邇。&#x96A3;國聞風皆遣<a 
name="0340c01" id="0340c01"></a>使要請。時京師名德沙門慧觀慧聰等。遠挹<a 
name="0340c02" id="0340c02"></a>風猷思欲餐稟。以元嘉元年九月。面啟文<a 
name="0340c03" id="0340c03"></a>帝。求迎請跋摩。帝即&#x52C5;交州刺史令汎舶<a 
name="0340c04" id="0340c04"></a>延致觀等。又遣沙門法長道沖道俊等往彼<a 
name="0340c05" id="0340c05"></a>祈請。并致書於跋摩及闍婆王婆多加等。<a 
name="0340c06" id="0340c06"></a>必希顧臨宋境流行道教。跋摩以聖化宜<a 
name="0340c07" id="0340c07"></a>廣不憚遊方。先已隨商人竺難提舶欲向<a 
name="0340c08" id="0340c08"></a>一小國。會值便風遂至廣州。故其遺文云。<a 
name="0340c09" id="0340c09"></a>業行風所吹遂至於宋境。此之謂也。文帝<a 
name="0340c10" id="0340c10"></a>知跋摩已至南海。於是復&#x52C5;州郡令資發<a 
name="0340c11" id="0340c11"></a>下京。路由始興。經停歲許。始興有虎市山。<a 
name="0340c12" id="0340c12"></a>儀形聳孤&#x5CEF;嶺高絕。跋摩謂其髣&#x9AF4;耆闍。<a 
name="0340c13" id="0340c13"></a>乃改名靈鷲。於山寺之外別立禪室。室去<a 
name="0340c14" id="0340c14"></a>寺數里磬音不聞。每至鳴椎跋摩已至。或<a 
name="0340c15" id="0340c15"></a>冒雨不沾。或履泥不濕。時眾道俗莫不<a 
name="0340c16" id="0340c16"></a>肅然增敬。寺有寶月殿。跋摩於殿北壁手自<a 
name="0340c17" id="0340c17"></a>畫作羅云像及定光儒童布髮之形。像成之<a 
name="0340c18" id="0340c18"></a>後每夕放光。久之乃歇。始興太守蔡茂之深<a 
name="0340c19" id="0340c19"></a>加敬仰。後茂之將死。跋摩躬自往視說法安<a 
name="0340c20" id="0340c20"></a>慰。後家人夢見茂之在寺中與眾僧講法。<a 
name="0340c21" id="0340c21"></a>實由跋摩化導之力也。此山本多虎災。自<a 
name="0340c22" id="0340c22"></a>跋摩居之。晝行夜往。或時值虎。以杖按頭。<a 
name="0340c23" id="0340c23"></a>弄之而去。於是山旅水賓去來無梗。感德<a 
name="0340c24" id="0340c24"></a>歸化者十有七八焉。跋摩嘗於別室入<a 
name="0340c25" id="0340c25"></a>禪。累日不出。寺僧遣沙彌往候之。見一白<a 
name="0340c26" id="0340c26"></a>師子緣柱而上。&#x4E98;空彌漫生青蓮華。沙彌<a 
name="0340c27" id="0340c27"></a>驚恐大呼往逐師子。豁無所見。其靈異無<a 
name="0340c28" id="0340c28"></a>方。類多如此。後文帝重&#x52C5;觀等。復更敦請。<a 
name="0340c29" id="0340c29"></a>乃汎舟下都。以元嘉八年正月達于建鄴。<a 
name="0341a01" id="0341a01"></a>文帝引見勞問慇懃。因又言曰。弟子常欲持<a 
name="0341a02" id="0341a02"></a>齋不殺。迫以身殉物不獲從志。法師既<a 
name="0341a03" id="0341a03"></a>不遠萬里來化此國。將何以教之。跋摩曰。<a 
name="0341a04" id="0341a04"></a>夫道在心不在事。法由己非由人。且帝<a 
name="0341a05" id="0341a05"></a>王與匹夫所修各異。匹夫身賤名劣。言令<a 
name="0341a06" id="0341a06"></a>不威。若不剋己苦躬。將何為用。帝王以<a 
name="0341a07" id="0341a07"></a>四海為家。萬民為子。出一嘉言則士女<a 
name="0341a08" id="0341a08"></a>咸悅。布一善政則人神以和。刑不夭命役<a 
name="0341a09" id="0341a09"></a>無勞力。則使風雨適時寒暖應節。百穀滋<a 
name="0341a10" id="0341a10"></a>繁桑麻&#x6B1D;茂。如此持齋齋亦大矣。如此<a 
name="0341a11" id="0341a11"></a>不殺德亦眾矣。寧在闕半日之餐全一禽<a 
name="0341a12" id="0341a12"></a>之命。然後方為弘濟耶。帝乃撫机歎曰。夫<a 
name="0341a13" id="0341a13"></a>俗人迷於遠理。沙門滯於近教。迷遠理者<a 
name="0341a14" id="0341a14"></a>謂至道虛說。滯近教者則拘戀篇章。至如<a 
name="0341a15" id="0341a15"></a>法師所言。真謂開悟明達。可與言天人之<a 
name="0341a16" id="0341a16"></a>際矣。乃&#x52C5;住祇洹寺供給隆厚。公王英彥<a 
name="0341a17" id="0341a17"></a>莫不宗奉。俄而於寺開講法華及十地。法<a 
name="0341a18" id="0341a18"></a>席之日軒蓋盈衢。觀矚往還肩隨踵接。跋摩<a 
name="0341a19" id="0341a19"></a>神府自然妙辯天絕。或時假譯人而往復<a 
name="0341a20" id="0341a20"></a>懸悟。後祇洹慧義請出菩薩善戒。始得二十<a 
name="0341a21" id="0341a21"></a>八品。後弟子代出二品。成三十品。未及繕<a 
name="0341a22" id="0341a22"></a>寫失序品及戒品。故今猶有兩本。或稱菩<a 
name="0341a23" id="0341a23"></a>薩戒地。初元嘉三年。徐州刺史王仲德於彭<a 
name="0341a24" id="0341a24"></a>城請外國伊葉波羅譯出雜心。至擇品而<a 
name="0341a25" id="0341a25"></a>緣礙遂輟。至是更請跋摩譯出後品。足成<a 
name="0341a26" id="0341a26"></a>十三卷。并先所出四分羯磨優婆塞五戒略<a 
name="0341a27" id="0341a27"></a>論優婆塞二十二戒等。凡二十六卷。並文義<a 
name="0341a28" id="0341a28"></a>詳允梵漢弗差。時影福寺尼慧果淨音等。<a 
name="0341a29" id="0341a29"></a>共請跋摩云。去六年有師子國八尼至京<a 
name="0341b01" id="0341b01"></a>云。宋地先未經有尼。那得二眾受戒。恐戒<a 
name="0341b02" id="0341b02"></a>品不全。跋摩云。戒法本在大僧眾發。設不<a 
name="0341b03" id="0341b03"></a>本事無妨得戒。如愛道之緣。諸尼又恐<a 
name="0341b04" id="0341b04"></a>年月不滿。苦欲更受。跋摩稱云。善哉。苟欲<a 
name="0341b05" id="0341b05"></a>增明甚助隨喜。但西國尼年臘未登。又十<a 
name="0341b06" id="0341b06"></a>人不滿。且令學宋語別因西域居士。更<a 
name="0341b07" id="0341b07"></a>請外國尼來足滿十數。其年夏在定林下<a 
name="0341b08" id="0341b08"></a>寺安居。時有信者採華布席。唯跋摩所坐<a 
name="0341b09" id="0341b09"></a>華彩更鮮。眾咸崇以聖禮。夏竟還祇洹。其<a 
name="0341b10" id="0341b10"></a>年九月二十八日中食未畢。先起還閣。其<a 
name="0341b11" id="0341b11"></a>弟子後至。奄然已終。春秋六十有五。未終之<a 
name="0341b12" id="0341b12"></a>前預造遺文偈頌三十六行。自說因緣云。已<a 
name="0341b13" id="0341b13"></a>證二果。手自封緘付弟子阿沙羅云。我終<a 
name="0341b14" id="0341b14"></a>後可以此文還示天竺僧。亦可示此境僧<a 
name="0341b15" id="0341b15"></a>也。既終之後即扶坐繩床。顏貌不異似若<a 
name="0341b16" id="0341b16"></a>入定。道俗赴者千有餘人。並聞香氣芬烈。咸<a 
name="0341b17" id="0341b17"></a>見一物狀若龍蛇。可長一匹許。起於屍側<a 
name="0341b18" id="0341b18"></a>直上衝天莫能詺者。即於南林戒壇前依<a 
name="0341b19" id="0341b19"></a>外國法闍毘之。四部鱗集。香薪成<span class="gaiji">[卄/積]<!--gaiji,,1[卄/積],2&#x27090;,3--></span>。灌之<a 
name="0341b20" id="0341b20"></a>香油以燒遺陰。五色焰起氛氳麗空。是時<a 
name="0341b21" id="0341b21"></a>天景澄朗道俗哀歎。仍於其處起立白塔。<a 
name="0341b22" id="0341b22"></a>欲重受戒。諸尼悲泣望斷不能自勝。初跋<a 
name="0341b23" id="0341b23"></a>摩至京。文帝欲從受菩薩戒。會虜寇侵彊<a 
name="0341b24" id="0341b24"></a>未及諮稟。奄而遷化。以本意不遂傷恨彌<a 
name="0341b25" id="0341b25"></a>深。乃令眾僧譯出其遺文云。</p><a 
name="0341b26" id="0341b26"></a><p>　<span class="lg">前頂禮三寶　　淨戒諸上座<a 
name="0341b27" id="0341b27"></a><br>　濁世多諂曲　　虛偽無誠信<a 
name="0341b28" id="0341b28"></a><br>　愚惑不識真　　懷嫉輕有德<a 
name="0341b29" id="0341b29"></a><br>　是以諸賢聖　　現世晦其&#x8FF9;<a 
name="0341c01" id="0341c01"></a><br>　我求那跋摩　　命行盡時至<a 
name="0341c02" id="0341c02"></a><br>　所獲善功德　　今當如實說<a 
name="0341c03" id="0341c03"></a><br>　不以諂曲心　　希望求名利<a 
name="0341c04" id="0341c04"></a><br>　為勸眾懈怠　　增長諸佛法<a 
name="0341c05" id="0341c05"></a><br>　大法力如是　　仁者咸諦聽<a 
name="0341c06" id="0341c06"></a><br>　我昔曠野中　　初觀於死屍<a 
name="0341c07" id="0341c07"></a><br>　&#x8196;脹蟲爛壞　　臭穢膿血流<a 
name="0341c08" id="0341c08"></a><br>　繫心緣彼處　　此身性如是<a 
name="0341c09" id="0341c09"></a><br>　常見此身相　　貪蛾不畏火<a 
name="0341c10" id="0341c10"></a><br>　如是無量種　　修習死屍觀<a 
name="0341c11" id="0341c11"></a><br>　放捨餘聞思　　依止林樹間<a 
name="0341c12" id="0341c12"></a><br>　是夜專精進　　正觀常不忘<a 
name="0341c13" id="0341c13"></a><br>　境界恒在前　　猶如對明鏡<a 
name="0341c14" id="0341c14"></a><br>　如彼我亦然　　由是心寂靖<a 
name="0341c15" id="0341c15"></a><br>　輕身極明淨　　清涼心是樂<a 
name="0341c16" id="0341c16"></a><br>　增長大歡喜　　則生無著心<a 
name="0341c17" id="0341c17"></a><br>　變成骨鎖相　　白骨現在前<a 
name="0341c18" id="0341c18"></a><br>　朽壞肢節離　　白骨悉磨滅<a 
name="0341c19" id="0341c19"></a><br>　無垢智熾然　　調伏思法相<a 
name="0341c20" id="0341c20"></a><br>　我時得如是　　身安極柔軟<a 
name="0341c21" id="0341c21"></a><br>　如是方便修　　勝進轉增長<a 
name="0341c22" id="0341c22"></a><br>　微塵念念滅　　壞色正念法<a 
name="0341c23" id="0341c23"></a><br>　是則身究竟　　何緣起貪欲<a 
name="0341c24" id="0341c24"></a><br>　知因諸受生　　如魚貪鉤餌<a 
name="0341c25" id="0341c25"></a><br>　彼受無量壞　　念念觀磨滅<a 
name="0341c26" id="0341c26"></a><br>　知彼所依處　　從心&#x7328;猴起<a 
name="0341c27" id="0341c27"></a><br>　業及業果報　　依緣念念滅<a 
name="0341c28" id="0341c28"></a><br>　心所知種種　　是名別相法<a 
name="0341c29" id="0341c29"></a><br>　是則思慧念　　次第滿足修<a 
name="0342a01" id="0342a01"></a><br>　觀種種法相　　其心轉明了<a 
name="0342a02" id="0342a02"></a><br>　我於爾焰中　　明見四念處<a 
name="0342a03" id="0342a03"></a><br>　律行從是竟　　攝心緣中住<a 
name="0342a04" id="0342a04"></a><br>　苦如熾然劍　　斯由渴愛轉<a 
name="0342a05" id="0342a05"></a><br>　愛盡般涅槃　　普見彼三界<a 
name="0342a06" id="0342a06"></a><br>　死焰所熾然　　形體極消瘦<a 
name="0342a07" id="0342a07"></a><br>　喜息樂方便　　身還漸充滿<a 
name="0342a08" id="0342a08"></a><br>　勝妙眾生相　　頂忍亦如是<a 
name="0342a09" id="0342a09"></a><br>　是於我心起　　真實正方便<a 
name="0342a10" id="0342a10"></a><br>　漸漸略境界　　寂滅樂增長<a 
name="0342a11" id="0342a11"></a><br>　得世第一法　　一念緣真諦<a 
name="0342a12" id="0342a12"></a><br>　次第法忍生　　是謂無漏道<a 
name="0342a13" id="0342a13"></a><br>　妄想及諸境　　名字悉遠離<a 
name="0342a14" id="0342a14"></a><br>　境界真諦義　　除惱獲清涼<a 
name="0342a15" id="0342a15"></a><br>　成就三昧果　　離垢清涼緣<a 
name="0342a16" id="0342a16"></a><br>　不涌亦不沒　　淨慧如明月<a 
name="0342a17" id="0342a17"></a><br>　湛然正安住　　純一寂滅相<a 
name="0342a18" id="0342a18"></a><br>　非我所宣說　　唯佛能證知<a 
name="0342a19" id="0342a19"></a><br>　那波阿毘曇　　說五因緣果<a 
name="0342a20" id="0342a20"></a><br>　實義知修行　　名者莫能見<a 
name="0342a21" id="0342a21"></a><br>　諸論各異端　　修行理無二<a 
name="0342a22" id="0342a22"></a><br>　偏執有是非　　達者無違諍<a 
name="0342a23" id="0342a23"></a><br>　修行眾妙相　　今我不宣說<a 
name="0342a24" id="0342a24"></a><br>　懼人起妄想　　誑惑諸世間<a 
name="0342a25" id="0342a25"></a><br>　於彼修利相　　我已說少分<a 
name="0342a26" id="0342a26"></a><br>　若彼明智者　　善知此緣起<a 
name="0342a27" id="0342a27"></a><br>　摩羅婆國界　　始得初聖果<a 
name="0342a28" id="0342a28"></a><br>　阿蘭若山寺　　道&#x8FF9;修遠離<a 
name="0342a29" id="0342a29"></a><br>　後於師子國　　村名劫波利<a 
name="0342b01" id="0342b01"></a><br>　進修得二果　　是名斯陀含<a 
name="0342b02" id="0342b02"></a><br>　從是多留難　　障修離欲道<a 
name="0342b03" id="0342b03"></a><br>　見我修遠離　　知是處空閑<a 
name="0342b04" id="0342b04"></a><br>　咸生希有心　　利養競來集<a 
name="0342b05" id="0342b05"></a><br>　我見如火毒　　心生大厭離<a 
name="0342b06" id="0342b06"></a><br>　避亂浮于海　　闍婆及林邑<a 
name="0342b07" id="0342b07"></a><br>　業行風所飄　　隨緣之宋境<a 
name="0342b08" id="0342b08"></a><br>　於是諸國中　　隨力興佛法<a 
name="0342b09" id="0342b09"></a><br>　無問所應問　　諦實真實觀<a 
name="0342b10" id="0342b10"></a><br>　今此身滅盡　　寂若燈火滅</span></p><a 
name="0342b11" id="0342b11"></a><p style="text-indent: 0em; margin-left: 0em"><span class="linehead"></span>僧伽跋摩。此云眾鎧。天竺人也。少而棄俗。<a 
name="0342b12" id="0342b12"></a>清峻有戒德。善解三藏尤精雜心。以宋<a 
name="0342b13" id="0342b13"></a>元嘉十年。出自流沙至于京邑。器宇宏<a 
name="0342b14" id="0342b14"></a>肅。道俗敬異。咸宗事之。號曰三藏法師。初<a 
name="0342b15" id="0342b15"></a>景平元年。平陸令許桑捨宅建剎。因名平<a 
name="0342b16" id="0342b16"></a>陸寺。後道場慧觀以跋摩道行純備。請住此<a 
name="0342b17" id="0342b17"></a>寺。崇其供養以表厥德。跋摩共觀加塔三<a 
name="0342b18" id="0342b18"></a>層。今之奉誠是也。跋摩行道諷誦日夜不輟。<a 
name="0342b19" id="0342b19"></a>僧眾歸集道化流布。初三藏法師明於戒品。<a 
name="0342b20" id="0342b20"></a>將為影福寺尼慧果等重受具戒。是時二<a 
name="0342b21" id="0342b21"></a>眾未備。而三藏遷化。俄而師子國比丘尼鐵<a 
name="0342b22" id="0342b22"></a>薩羅等至都。眾乃共請跋摩為師繼軌三<a 
name="0342b23" id="0342b23"></a>藏。祇洹慧義擅步京邑。謂為矯異執志不<a 
name="0342b24" id="0342b24"></a>同。親與跋摩拒論翻覆。跋摩標宗顯法理<a 
name="0342b25" id="0342b25"></a>證明允。既德有所歸。義遂迴剛靡然推服。<a 
name="0342b26" id="0342b26"></a>令弟子慧基等服膺供事。僧尼受者數百許<a 
name="0342b27" id="0342b27"></a>人。宋彭城王義康。崇其戒範。廣設齋供。四<a 
name="0342b28" id="0342b28"></a>眾殷盛傾于京邑。慧觀等以跋摩妙解雜<a 
name="0342b29" id="0342b29"></a>心諷誦通利。先三藏雖譯未及繕寫。即以<a 
name="0342c01" id="0342c01"></a>其年九月。於長干寺招集學士。更請出焉。<a 
name="0342c02" id="0342c02"></a>寶雲譯語。觀自筆受。考覈研校一周乃訖。續<a 
name="0342c03" id="0342c03"></a>出摩得勒伽分別業報略勸發諸王要偈及<a 
name="0342c04" id="0342c04"></a>請聖僧浴文等。跋摩遊化為志不滯一方。<a 
name="0342c05" id="0342c05"></a>既傳經事訖辭還本國。眾咸祈止莫之能留。<a 
name="0342c06" id="0342c06"></a>元嘉十九年。隨西域賈人舶還外國。不<a 
name="0342c07" id="0342c07"></a>詳其終。</p><a 
name="0342c08" id="0342c08"></a><p style="text-indent: 0em; margin-left: 0em"><span class="linehead"></span>曇摩密多。此云法秀。罽賓人也。年至七歲<a 
name="0342c09" id="0342c09"></a>神明澄正。每見法事輒自然欣躍。其親愛<a 
name="0342c10" id="0342c10"></a>而異之。遂令出家。罽賓多出聖達。屢值明<a 
name="0342c11" id="0342c11"></a>師。博貫群經。特深禪法。所得門戶極甚微<a 
name="0342c12" id="0342c12"></a>奧。為人沈邃有慧解。儀軌詳正。生而連眉<a 
name="0342c13" id="0342c13"></a>故世號連眉禪師。少好遊方誓志宣化。周<a 
name="0342c14" id="0342c14"></a>歷諸國遂適龜茲。未至一日。王夢神告王<a 
name="0342c15" id="0342c15"></a>曰。有大福德人明當入國。汝應供養明旦<a 
name="0342c16" id="0342c16"></a>即&#x52C5;外司。若有異人入境必馳奏聞。俄而<a 
name="0342c17" id="0342c17"></a>蜜多果至。王自出郊迎延請入宮。遂從稟<a 
name="0342c18" id="0342c18"></a>戒盡四事之禮。蜜多安而能遷不拘利養。<a 
name="0342c19" id="0342c19"></a>居數載密有去心。神又降夢曰。福德人捨<a 
name="0342c20" id="0342c20"></a>王去矣。王惕然驚覺。既而君臣固留莫之能<a 
name="0342c21" id="0342c21"></a>止。遂度流沙進到燉煌。於閑曠之地建立<a 
name="0342c22" id="0342c22"></a>精舍。植<span class="gaiji">[木*奈]<!--gaiji,,1[木*奈],2&#x3B88;,3--></span>千株開園百畝。房閣池沼極<a 
name="0342c23" id="0342c23"></a>為嚴淨。頃之復適涼州。仍於公府舊事更<a 
name="0342c24" id="0342c24"></a>葺堂宇。學徒濟濟禪業甚盛。常以江左王<a 
name="0342c25" id="0342c25"></a>畿志欲傳法。以宋元嘉元年展轉至蜀。<a 
name="0342c26" id="0342c26"></a>俄而出峽止荊州。於長沙寺造立禪閣。<a 
name="0342c27" id="0342c27"></a>翹誠懇惻祈請舍利。旬有餘日遂感一枚。衝<a 
name="0342c28" id="0342c28"></a>器出聲放光滿室。門徒道俗莫不更增勇<a 
name="0342c29" id="0342c29"></a>猛人百其心。頃之沿流東下至于京師。初<a 
name="0343a01" id="0343a01"></a>止中興寺。晚憩祇洹。密多道聲素著化洽<a 
name="0343a02" id="0343a02"></a>連邦。至京甫爾傾都禮訊。自宋文哀皇后<a 
name="0343a03" id="0343a03"></a>及皇太子公主。莫不設齋桂宮請戒椒掖。<a 
name="0343a04" id="0343a04"></a>參候之使旬日相望。即於祇洹寺譯出禪經<a 
name="0343a05" id="0343a05"></a>禪法要普賢觀虛空藏觀等。常以禪道教授。<a 
name="0343a06" id="0343a06"></a>或千里諮受四輩。遠近皆號大禪師焉。會<a 
name="0343a07" id="0343a07"></a>稽太守平昌孟顗。深信正法。以三寶為己<a 
name="0343a08" id="0343a08"></a>任。素好禪味敬心殷重。及臨浙右請與同<a 
name="0343a09" id="0343a09"></a>遊。乃於鄮縣之山建立塔寺。東境舊俗多<a 
name="0343a10" id="0343a10"></a>趣巫祝。及妙化所移比屋歸正。自西徂<a 
name="0343a11" id="0343a11"></a>東無思不服。元嘉十年還都止鍾山定林<a 
name="0343a12" id="0343a12"></a>下寺。密多天性凝靖雅愛山水。以為鍾山<a 
name="0343a13" id="0343a13"></a>鎮岳埒美嵩華。常歎下寺基構臨<span class="gaiji">澗<!--gaiji,澗,1[澗-日+月],2&#x3D4E;,3--></span>低側。<a 
name="0343a14" id="0343a14"></a>於是乘高相地揆卜山勢。以元嘉十二<a 
name="0343a15" id="0343a15"></a>年斬石刊木營建上寺。士庶欽風獻奉稠<a 
name="0343a16" id="0343a16"></a>疊。禪房殿宇&#x6B1D;爾層構。於是息心之眾萬里<a 
name="0343a17" id="0343a17"></a>來集。諷誦肅邕望風成化。定林達禪師即<a 
name="0343a18" id="0343a18"></a>神足弟子。弘其風教聲震道俗。故能淨化<a 
name="0343a19" id="0343a19"></a>久而莫渝。勝業崇而弗替。蓋密多之遺烈<a 
name="0343a20" id="0343a20"></a>也。爰自西域至于南土。凡所遊履靡不<a 
name="0343a21" id="0343a21"></a>興造檀會敷陳教法。初密多之發罽賓也。<a 
name="0343a22" id="0343a22"></a>有迦毘羅神王衛送。遂至龜茲。於中路欲<a 
name="0343a23" id="0343a23"></a>反。乃現形告辭密多曰。汝神力通變自在遊<a 
name="0343a24" id="0343a24"></a>處。將不相隨共往南方。語畢即收影不現。<a 
name="0343a25" id="0343a25"></a>遂遠從至都。即於上寺圖像著壁。迄至于<a 
name="0343a26" id="0343a26"></a>今猶有聲影之驗。潔誠祈福莫不享願。以<a 
name="0343a27" id="0343a27"></a>元嘉十九年七月六日卒于上寺。春秋八十<a 
name="0343a28" id="0343a28"></a>有七。道俗四眾行哭相趨。仍葬于鍾山宋熙<a 
name="0343a29" id="0343a29"></a>寺前。</p><a 
name="0343b01" id="0343b01"></a><p style="text-indent: 0em; margin-left: 0em"><span class="linehead"></span>釋智猛。雍州京兆新豐人。稟性端明勵行清<a 
name="0343b02" id="0343b02"></a>白。少襲法服修業專至。諷誦之聲以夜續<a 
name="0343b03" id="0343b03"></a>日。每聞外國道人說天竺國土有釋迦遺<a 
name="0343b04" id="0343b04"></a>&#x8FF9;及方等眾經。常慨然有感馳心遐外。以為<a 
name="0343b05" id="0343b05"></a>萬里咫尺千載可追也。遂以偽秦弘始六年<a 
name="0343b06" id="0343b06"></a>甲辰之歲招結同志沙門十有五人。發跡長<a 
name="0343b07" id="0343b07"></a>安。渡河跨谷三十六所。至涼州城。出自陽<a 
name="0343b08" id="0343b08"></a>關西入流沙。凌危履險有過前傳。遂<a 
name="0343b09" id="0343b09"></a>歷鄯鄯龜茲于闐諸國。備矚風化。從于闐<a 
name="0343b10" id="0343b10"></a>西南行二千里。始登<span class="gaiji">蔥<!--gaiji,蔥,1[卄/公/心],2&#x44D7;,3--></span>嶺。而九人退還。猛<a 
name="0343b11" id="0343b11"></a>與餘伴進行千七百里。至波倫國。同侶竺<a 
name="0343b12" id="0343b12"></a>道嵩又復無常。將欲闍毘。忽失屍所在。猛<a 
name="0343b13" id="0343b13"></a>悲歎驚異。於是自力而前。與餘四人共度<a 
name="0343b14" id="0343b14"></a>雪山渡辛頭河至罽賓國。國有五百羅<a 
name="0343b15" id="0343b15"></a>漢。常往返阿耨達池。有大德羅漢見猛至<a 
name="0343b16" id="0343b16"></a>歡喜。猛諮問方土為說四天子事。具在猛<a 
name="0343b17" id="0343b17"></a>傳。猛於奇沙國見佛文石唾壺。又於此國<a 
name="0343b18" id="0343b18"></a>見佛&#x9262;。光色紫紺四際盡然。猛香華供養<a 
name="0343b19" id="0343b19"></a>頂戴發願。&#x9262;若有應能輕能重。既而轉重力<a 
name="0343b20" id="0343b20"></a>遂不堪。及下案時復不覺重。其道心所<a 
name="0343b21" id="0343b21"></a>應如此。復西南行千三百里至迦維羅衛<a 
name="0343b22" id="0343b22"></a>國。見佛髮佛牙及肉髻骨。佛影跡炳然具<a 
name="0343b23" id="0343b23"></a>存。又&#x89A9;泥洹堅固之林降魔菩提之樹。猛喜<a 
name="0343b24" id="0343b24"></a>心內充設供一日。兼以寶蓋大衣覆降魔<a 
name="0343b25" id="0343b25"></a>像。其所遊踐究觀靈變。天梯龍池之事不<a 
name="0343b26" id="0343b26"></a>可勝數。後至華氏國阿育王舊都。有大智<a 
name="0343b27" id="0343b27"></a>婆羅門名羅閱家舉族弘法王所欽重。<a 
name="0343b28" id="0343b28"></a>造純銀塔高三丈。既見猛至。乃問秦地有<a 
name="0343b29" id="0343b29"></a>大乘學不。猛答悉大乘學。羅閱驚歎曰。希有<a 
name="0343c01" id="0343c01"></a>希有。將非菩薩往化耶。猛於其家得大泥<a 
name="0343c02" id="0343c02"></a>洹梵本一部。又得僧祇律一部及餘經梵本。<a 
name="0343c03" id="0343c03"></a>誓願流通。於是便反。以甲子歲發天竺。同<a 
name="0343c04" id="0343c04"></a>行三伴於路無常。唯猛與曇纂俱還於涼<a 
name="0343c05" id="0343c05"></a>州出泥洹本。得二十卷。以元嘉十四年入<a 
name="0343c06" id="0343c06"></a>蜀。十六年七月造傳記所遊歷。元嘉末卒<a 
name="0343c07" id="0343c07"></a>于成都。余歷尋遊方沙門。記列道路時或<a 
name="0343c08" id="0343c08"></a>不同。佛&#x9262;頂骨處亦乖爽。將知遊往天竺<a 
name="0343c09" id="0343c09"></a>非止一路。頂&#x9262;靈遷時屆異土。故傳述見<a 
name="0343c10" id="0343c10"></a>聞難以例也。</p><a 
name="0343c11" id="0343c11"></a><p style="text-indent: 0em; margin-left: 0em"><span class="linehead"></span>&#x757A;良耶舍。此云時稱。西域人。性剛直寡嗜<a 
name="0343c12" id="0343c12"></a>欲。善誦阿毘曇博涉律部。其餘諸經多所<a 
name="0343c13" id="0343c13"></a>該綜。雖三藏兼明而以禪門專業。每一<a 
name="0343c14" id="0343c14"></a>遊觀或七日不起。常以三昧正受傳化諸<a 
name="0343c15" id="0343c15"></a>國。以元嘉之初遠冒沙河萃于京邑。太祖<a 
name="0343c16" id="0343c16"></a>文皇深加歎異。初止鐘山道林精舍。沙門寶<a 
name="0343c17" id="0343c17"></a>誌崇其禪法。沙門僧含請譯藥王藥上觀及<a 
name="0343c18" id="0343c18"></a>無量壽觀。含即筆受。以此二經是轉障之祕<a 
name="0343c19" id="0343c19"></a>術淨土之洪因故沈吟嗟味流通宋國。平昌<a 
name="0343c20" id="0343c20"></a>孟顗承風欽敬。資給豐厚。顗出守會稽固請<a 
name="0343c21" id="0343c21"></a>不去。後移憩江陵。元嘉十九年西遊岷蜀。<a 
name="0343c22" id="0343c22"></a>處處弘道禪學成群。後還卒於江陵。春秋<a 
name="0343c23" id="0343c23"></a>六十矣。時又有天竺沙門僧伽達多僧伽羅<a 
name="0343c24" id="0343c24"></a>多等。並禪學深明。來遊宋境。達多嘗在山<a 
name="0343c25" id="0343c25"></a>中坐禪。日時將迫。念欲虛齋。乃有群鳥銜<a 
name="0343c26" id="0343c26"></a>果飛來授之。達多思惟。獼猴奉蜜佛亦受<a 
name="0343c27" id="0343c27"></a>而食之。今飛鳥授食何為不可。於是受而<a 
name="0343c28" id="0343c28"></a>進之。元嘉十八年夏受臨川康王請。於廣<a 
name="0343c29" id="0343c29"></a>陵結居。後終於建業。僧伽羅多。此云眾<a 
name="0344a01" id="0344a01"></a>濟。以宋景平之末來至京師。乞食人間宴<a 
name="0344a02" id="0344a02"></a>坐林下。養素幽閑不涉當世。以元嘉十年<a 
name="0344a03" id="0344a03"></a>卜居鍾阜之陽。剪棘開榛造立精舍。即宋<a 
name="0344a04" id="0344a04"></a>熙寺是也。</p><a 
name="0344a05" id="0344a05"></a><p style="text-indent: 0em; margin-left: 0em"><span class="linehead"></span>求那跋陀羅。此云功德賢。中天竺人。以大<a 
name="0344a06" id="0344a06"></a>乘學故世號摩訶衍。本婆羅門種。幼學五<a 
name="0344a07" id="0344a07"></a>明諸論。天文書算醫方&#x546A;術靡不該博。後<a 
name="0344a08" id="0344a08"></a>遇見阿毘曇雜心。尋讀驚悟。乃深崇佛法<a 
name="0344a09" id="0344a09"></a>焉。其家世外道禁絕沙門。乃捨家潛遁遠<a 
name="0344a10" id="0344a10"></a>求師友。即投簪落彩專精志學。及受<a 
name="0344a11" id="0344a11"></a>具足博通三藏。為人慈和恭恪事師盡<a 
name="0344a12" id="0344a12"></a>禮。頃之辭小乘師進學大乘。大乘師試令<a 
name="0344a13" id="0344a13"></a>探取經匣。即得大品華嚴。師嘉而歎曰。汝<a 
name="0344a14" id="0344a14"></a>於大乘有重緣矣。於是讀誦講宣莫能詶<a 
name="0344a15" id="0344a15"></a>抗。進受菩薩戒法。乃奉書父母勸歸正法<a 
name="0344a16" id="0344a16"></a>曰。若專守外道則雖還無益。若歸信三寶<a 
name="0344a17" id="0344a17"></a>則長相見。其父感其言至。遂棄邪從正跋<a 
name="0344a18" id="0344a18"></a>陀前到師子諸國。皆傳送資供。既有緣東<a 
name="0344a19" id="0344a19"></a>方。乃隨舶汎海中途風止。淡水復竭舉舶憂<a 
name="0344a20" id="0344a20"></a>惶。跋陀曰。可同心并力念十方佛稱觀世<a 
name="0344a21" id="0344a21"></a>音。何往不感。乃密誦&#x546A;經懇到禮懺。俄而<a 
name="0344a22" id="0344a22"></a>信風暴至。密雲降雨。一舶蒙濟。其誠感如<a 
name="0344a23" id="0344a23"></a>此。元嘉十二年至廣州。刺史車朗表聞。宋<a 
name="0344a24" id="0344a24"></a>太祖遣信迎接。既至京都&#x52C5;名僧慧嚴慧<a 
name="0344a25" id="0344a25"></a>觀。於新亭郊勞。見其神情朗徹莫不虔<a 
name="0344a26" id="0344a26"></a>仰。雖因譯交言而欣若傾蓋。初住祇洹<a 
name="0344a27" id="0344a27"></a>寺。俄而太祖延請深加崇敬。瑯&#x7458;顏延之通<a 
name="0344a28" id="0344a28"></a>才碩學。束帶造門。於是京師遠近冠蓋相望。<a 
name="0344a29" id="0344a29"></a>大將軍彭城王義康。丞相南譙王義宣。並師<a 
name="0344b01" id="0344b01"></a>事焉。頃之眾僧共請出經於祇洹寺。集義<a 
name="0344b02" id="0344b02"></a>學諸僧譯出雜阿含經。東安寺出法鼓經。<a 
name="0344b03" id="0344b03"></a>後於丹陽郡譯出勝鬘楞伽經。徒眾七百餘<a 
name="0344b04" id="0344b04"></a>人。寶雲傳譯。慧觀執筆。往復諮析妙得本<a 
name="0344b05" id="0344b05"></a>旨。後譙王鎮荊州。請與俱行安止辛寺。更<a 
name="0344b06" id="0344b06"></a>創房殿。即於辛寺出無憂王過去現在因<a 
name="0344b07" id="0344b07"></a>果及一卷無量壽一卷泥洹央掘魔羅相續<a 
name="0344b08" id="0344b08"></a>解脫波羅蜜了義現在佛名經三卷第一義<a 
name="0344b09" id="0344b09"></a>五相略八吉祥等諸經并前所出凡百餘卷<a 
name="0344b10" id="0344b10"></a>常令弟子法勇傳譯度語。譙王欲請講華嚴<a 
name="0344b11" id="0344b11"></a>等經。而跋陀自忖未善宋言有懷愧歎。即<a 
name="0344b12" id="0344b12"></a>旦夕禮懺請觀世音乞求冥應。遂夢有人<a 
name="0344b13" id="0344b13"></a>白服持劍。擎一人首。來至其前曰。何故憂<a 
name="0344b14" id="0344b14"></a>耶。跋陀具以事對。答曰。無所多憂。即以劍<a 
name="0344b15" id="0344b15"></a>易首更安新頭。語令迴轉曰。得無痛耶。<a 
name="0344b16" id="0344b16"></a>答曰。不痛。豁然便覺心神悅懌。旦起道義<a 
name="0344b17" id="0344b17"></a>皆備領宋言。於是就講。元嘉將末譙王屢<a 
name="0344b18" id="0344b18"></a>有怪夢。跋陀答云。京都將有禍亂。未及一<a 
name="0344b19" id="0344b19"></a>年元凶構逆。及孝建之初譙王陰謀逆節。<a 
name="0344b20" id="0344b20"></a>跋陀顏容憂慘未及發言。譙王問其故。跋<a 
name="0344b21" id="0344b21"></a>陀諫爭懇切。乃流涕而出曰。必無所冀。<a 
name="0344b22" id="0344b22"></a>貧道不容扈從。譙王以其物情所信。乃逼<a 
name="0344b23" id="0344b23"></a>與俱下。梁山之敗大艦轉迫。去岸懸遠判<a 
name="0344b24" id="0344b24"></a>無全濟。唯一心稱觀世音。手捉&#x536D;竹杖<a 
name="0344b25" id="0344b25"></a>投身江中。水齊至膝。以杖刺水。水流深駛。<a 
name="0344b26" id="0344b26"></a>見一童子尋後而至以手牽之。顧謂童子。<a 
name="0344b27" id="0344b27"></a>汝小兒何能度我。怳忽之間覺行十餘步。仍<a 
name="0344b28" id="0344b28"></a>得上岸。即脫納衣欲償童子。顧覓不見。<a 
name="0344b29" id="0344b29"></a>舉身毛&#x7AEA;。方知神力焉。時王玄謨督軍梁<a 
name="0344c01" id="0344c01"></a>山。世祖&#x52C5;軍中得摩訶衍。善加料理驛信<a 
name="0344c02" id="0344c02"></a>送臺。俄而尋得。令舸送都。世祖即時引見<a 
name="0344c03" id="0344c03"></a>顧問委曲。曰企望日久今始相遇。跋陀曰。既<a 
name="0344c04" id="0344c04"></a>染釁戾分當灰粉。今得接見重荷生造&#x52C5;<a 
name="0344c05" id="0344c05"></a>問並誰為賊。答曰。出家之人不預戎事。然<a 
name="0344c06" id="0344c06"></a>張暢宋靈秀等並見驅逼貧道。所明但不<a 
name="0344c07" id="0344c07"></a>圖宿緣乃逢此事。帝曰。無所懼也。是日&#x52C5;<a 
name="0344c08" id="0344c08"></a>住後堂供施衣物。給以人乘。初跋陀在<a 
name="0344c09" id="0344c09"></a>荊十載。每與譙王書疏無不記錄。及軍<a 
name="0344c10" id="0344c10"></a>敗檢簡無片言及軍事者。世祖明其純謹<a 
name="0344c11" id="0344c11"></a>益加禮遇。後因閑談聊戲問曰。念承相<a 
name="0344c12" id="0344c12"></a>不。答曰。受供十年何可忘德。今從陛下乞<a 
name="0344c13" id="0344c13"></a>願。願為丞相三年燒香。帝悽然慘容義而<a 
name="0344c14" id="0344c14"></a>許焉。及中興寺成&#x52C5;令移住為開三間房。<a 
name="0344c15" id="0344c15"></a>後於東府讌會。王公畢集。&#x52C5;見跋陀。時未<a 
name="0344c16" id="0344c16"></a>及淨髮白首皓然。世祖遙望顧謂尚書謝<a 
name="0344c17" id="0344c17"></a>莊曰。摩訶衍聰明機解。但老期已至。朕試問<a 
name="0344c18" id="0344c18"></a>之。其必悟人意也。跋陀上階。因迎謂之<a 
name="0344c19" id="0344c19"></a>曰。摩訶衍不負遠來之意。但唯有一在。即<a 
name="0344c20" id="0344c20"></a>應聲答曰。貧道遠歸帝京垂三十載。天子<a 
name="0344c21" id="0344c21"></a>恩遇銜愧罔極。但七十老病唯一死在。帝嘉<a 
name="0344c22" id="0344c22"></a>其機辯。&#x52C5;近御而坐。舉朝屬目。後於秣陵<a 
name="0344c23" id="0344c23"></a>界鳳皇樓西起寺。每至夜半輒有推戶<a 
name="0344c24" id="0344c24"></a>而喚。視之無人。眾屢厭夢。跋陀燒香&#x546A;願<a 
name="0344c25" id="0344c25"></a>曰。汝宿緣在此我今起寺。行道禮懺常為<a 
name="0344c26" id="0344c26"></a>汝等。若住者為護寺善神。若不能住各隨<a 
name="0344c27" id="0344c27"></a>所安。既而道俗十餘人。同夕夢見鬼神千數<a 
name="0344c28" id="0344c28"></a>皆荷擔移去。寺眾遂安。今陶後渚白塔寺即<a 
name="0344c29" id="0344c29"></a>其處也。大明六年天下亢旱禱祈山川累<a 
name="0345a01" id="0345a01"></a>月無驗。世祖請令祈雨必使有感。如其無<a 
name="0345a02" id="0345a02"></a>獲不須相見。跋陀曰。仰憑三寶。陛下天威<a 
name="0345a03" id="0345a03"></a>冀必隆澤。如其不獲不復重見。即往北湖<a 
name="0345a04" id="0345a04"></a>釣臺燒香祈請。不復飲食。默而誦經。密加<a 
name="0345a05" id="0345a05"></a>祕&#x546A;。明日晡時西北雲起如蓋。日在桑<a 
name="0345a06" id="0345a06"></a>榆風震雲合連日降雨。明旦公卿入賀。&#x52C5;<a 
name="0345a07" id="0345a07"></a>見慰勞。<span class="gaiji">嚫<!--gaiji,嚫,1[貝*親],2&#x478B;,3--></span>施相續。跋陀自幼以來蔬食終<a 
name="0345a08" id="0345a08"></a>身。常執持香鑪未嘗輟手。每食竟轍分<a 
name="0345a09" id="0345a09"></a>食飛鳥。乃集手取食。至太宗之世禮供彌<a 
name="0345a10" id="0345a10"></a>隆到大始四年正月覺體不悆。便與太宗<a 
name="0345a11" id="0345a11"></a>及公卿等告別。臨終之日延佇而望之。見<a 
name="0345a12" id="0345a12"></a>天華聖像。禺中遂卒。春秋七十有五。太宗深<a 
name="0345a13" id="0345a13"></a>加痛惜慰賻甚厚。公卿會葬榮哀備焉。時<a 
name="0345a14" id="0345a14"></a>又有沙門寶意。梵言阿那摩低。本姓康。康<a 
name="0345a15" id="0345a15"></a>居人。世居天竺。以宋孝建中來止京師瓦<a 
name="0345a16" id="0345a16"></a>官禪房。恒於寺中樹下坐禪。又曉經律。時<a 
name="0345a17" id="0345a17"></a>人亦號三藏。常轉側數百貝子。立知凶吉。<a 
name="0345a18" id="0345a18"></a>善能神&#x546A;。以香塗掌。亦見人往事。宋世祖<a 
name="0345a19" id="0345a19"></a>施其一銅唾壺。高二尺許。常在床前。忽有<a 
name="0345a20" id="0345a20"></a>人竊之。意以席一領。空卷之&#x546A;上數通。<a 
name="0345a21" id="0345a21"></a>經于三夕唾壺還在席中。莫測其然。於是<a 
name="0345a22" id="0345a22"></a>四遠道俗咸敬而異焉。齊文惠文宣及梁太<a 
name="0345a23" id="0345a23"></a>祖。並敬以師禮焉。永明末年終於所住。</p><a 
name="0345a24" id="0345a24"></a><p style="text-indent: 0em; margin-left: 0em"><span class="linehead"></span>求那毘地。此言安進。本中天竺人。弱年從<a 
name="0345a25" id="0345a25"></a>道。師事天竺大乘法師僧伽斯。聰慧強記懃<a 
name="0345a26" id="0345a26"></a>於諷誦。諳究大小乘將二十萬言。兼學外<a 
name="0345a27" id="0345a27"></a>典明解陰陽。占時驗事徵兆非一。齊建元<a 
name="0345a28" id="0345a28"></a>初來至京師止毘耶離寺。執錫從徒威儀<a 
name="0345a29" id="0345a29"></a>端肅。王公貴勝迭相供請。初僧伽斯於天竺<a 
name="0345b01" id="0345b01"></a>國。抄修多羅藏中要切譬喻撰為一部。凡<a 
name="0345b02" id="0345b02"></a>有百事。教授新學。毘地悉皆通兼明義旨。<a 
name="0345b03" id="0345b03"></a>以永明十年秋譯為齊文。凡有十卷。謂<a 
name="0345b04" id="0345b04"></a>百喻經。復出十二因緣及須達長者經各一<a 
name="0345b05" id="0345b05"></a>卷。自大明已後譯經殆絕。及其宣流世咸<a 
name="0345b06" id="0345b06"></a>稱美。毘地為人弘厚。故萬里歸集。南海商人<a 
name="0345b07" id="0345b07"></a>咸宗事之。供獻皆受。悉為營法。於建鄴淮<a 
name="0345b08" id="0345b08"></a>側造正觀寺居之。重閣層門殿堂整飾。以<a 
name="0345b09" id="0345b09"></a>中興二年冬終於所住。梁初有僧伽婆羅<a 
name="0345b10" id="0345b10"></a>者。亦外國學僧。儀貌謹潔善於談對。至京<a 
name="0345b11" id="0345b11"></a>師亦止正觀寺。今上甚加禮遇。&#x52C5;於正觀<a 
name="0345b12" id="0345b12"></a>寺及壽光殿占雲館中譯出大育王經解<a 
name="0345b13" id="0345b13"></a>脫道論等。釋寶唱袁曇允等筆受。</p><a 
name="0345b14" id="0345b14"></a><p style="text-indent: 0em; margin-left: 0em"><span class="linehead"></span>論曰。傳譯之功尚矣。固無得而稱焉。昔如<a 
name="0345b15" id="0345b15"></a>來滅後。長老迦葉阿難末田地等並具足住<a 
name="0345b16" id="0345b16"></a>持八萬法藏。弘道濟人功用彌博。聖慧日光<a 
name="0345b17" id="0345b17"></a>餘暉未隱。是後迦旃延子達磨多羅達摩尸<a 
name="0345b18" id="0345b18"></a>利帝等。並博尋異論各著言說。而皆祖述<a 
name="0345b19" id="0345b19"></a>四含宗軌三藏。至若龍樹馬鳴婆藪盤豆。<a 
name="0345b20" id="0345b20"></a>則於方等深經領括樞要。源發般若流貫<a 
name="0345b21" id="0345b21"></a>雙林。雖曰化洽窪隆而亦俱得其性。故令<a 
name="0345b22" id="0345b22"></a>三寶載傳法輪未絕。是以五百年中猶稱<a 
name="0345b23" id="0345b23"></a>正法在世。夫神化所接遠近斯屆。一聲一<a 
name="0345b24" id="0345b24"></a>光輒震他土。一臺一蓋動覆恒國。振丹之<a 
name="0345b25" id="0345b25"></a>與迦維。雖路絕&#x8471;河里踰數萬。若以聖<a 
name="0345b26" id="0345b26"></a>之神力。譬猶武步之間。而令聞見限隔。豈<a 
name="0345b27" id="0345b27"></a>非時也。及其緣運將感名教潛洽。或稱為<a 
name="0345b28" id="0345b28"></a>浮圖之主。或號為西域大神。故漢明帝詔<a 
name="0345b29" id="0345b29"></a>楚王英云。王誦黃老之微言。尚浮圖之仁<a 
name="0345c01" id="0345c01"></a>祀。及通夢金人遣使西域。&#x5EFC;有攝摩騰竺<a 
name="0345c02" id="0345c02"></a>法蘭。懷道來化。協策孤征。艱苦必達。傍峻<a 
name="0345c03" id="0345c03"></a>壁而臨深。躡飛&#x7D59;而渡險。遺身為物。處<a 
name="0345c04" id="0345c04"></a>難能夷。傳法宣經初化東土。後學而聞蓋<a 
name="0345c05" id="0345c05"></a>其力也。爰至安清支讖康會竺護等。並異世<a 
name="0345c06" id="0345c06"></a>一時繼踵弘贊。然夷夏不同音韻殊隔。自<a 
name="0345c07" id="0345c07"></a>非精括詁訓領會良難。屬有支謙聶承遠<a 
name="0345c08" id="0345c08"></a>竺佛念釋寶雲竺叔蘭無羅叉等。並妙善梵<a 
name="0345c09" id="0345c09"></a>漢之音。故能盡翻譯之致。一言三復詞旨<a 
name="0345c10" id="0345c10"></a>分明。然後更用此土宮商飾以成製。論云。<a 
name="0345c11" id="0345c11"></a>隨方俗語能示正義。於正義中置隨義語。<a 
name="0345c12" id="0345c12"></a>蓋斯謂也。其後鳩摩羅什。碩學鉤深神鑒奧<a 
name="0345c13" id="0345c13"></a>遠。歷遊中土備悉方言。復恨支竺所譯文<a 
name="0345c14" id="0345c14"></a>製古質未盡善美。&#x5EFC;更臨梵本重為宣譯。<a 
name="0345c15" id="0345c15"></a>故致今古二經言殊義一。時有生融影叡嚴<a 
name="0345c16" id="0345c16"></a>觀恒肇。皆領悟言前詞潤珠玉。執筆承<a 
name="0345c17" id="0345c17"></a>旨任在伊人。故長安所譯&#x6B1D;為稱首。是時<a 
name="0345c18" id="0345c18"></a>姚興竊號跨有皇畿。崇愛三寶城塹遺法。<a 
name="0345c19" id="0345c19"></a>使夫慕道來儀遐邇&#x70DF;萃。三藏法門有緣<a 
name="0345c20" id="0345c20"></a>必&#x89A9;。自像運東遷在茲為盛。其佛賢比丘<a 
name="0345c21" id="0345c21"></a>江東所譯華嚴大部。曇無讖河西所翻涅槃<a 
name="0345c22" id="0345c22"></a>妙教。及諸師所出四含五部犍度婆沙等。<a 
name="0345c23" id="0345c23"></a>並皆言符法本理愜三印。而童壽有別室<a 
name="0345c24" id="0345c24"></a>之愆。佛賢有擯黜之&#x8FF9;。考之實錄未易<a 
name="0345c25" id="0345c25"></a>詳究。或以時運澆薄道喪人離。故所感見<a 
name="0345c26" id="0345c26"></a>爰至於此。若以近&#x8FF9;而求。蓋亦珪璋之一<a 
name="0345c27" id="0345c27"></a>玷也。又世高無讖法祖法祚等。並理思淹通<a 
name="0345c28" id="0345c28"></a>仁澤成霧而皆不得其死。將由業有傳<a 
name="0345c29" id="0345c29"></a>感義無違避。故羅漢雖諸漏已盡。尚貽貫<a 
name="0346a01" id="0346a01"></a>腦之厄。比干雖忠謇竭誠。猶招賜劍之<a 
name="0346a02" id="0346a02"></a>禍。匪其然乎。間有竺法度者。自言。專執<a 
name="0346a03" id="0346a03"></a>小乘而與三藏乖越。食用銅&#x9262;本非律儀<a 
name="0346a04" id="0346a04"></a>所許。伏地相向。又是懺法所無。且法度生<a 
name="0346a05" id="0346a05"></a>本南康不遊天竺。晚值曇摩耶舍。又非專<a 
name="0346a06" id="0346a06"></a>小之師直欲谿壑其身故為矯異。然而達<a 
name="0346a07" id="0346a07"></a>量君子未曾迴適。尼眾易從初稟其化。夫<a 
name="0346a08" id="0346a08"></a>女人理教難愜事&#x8FF9;易翻。聞因果則悠然<a 
name="0346a09" id="0346a09"></a>扈背。見變術則奔波傾飲。隨墮之義即斯謂<a 
name="0346a10" id="0346a10"></a>也。竊惟正法淵廣數盈八億。傳譯所得卷止<a 
name="0346a11" id="0346a11"></a>千餘。皆由踰越沙阻履跨危絕。或望&#x70DF;渡<a 
name="0346a12" id="0346a12"></a>險。或附杙前身。及相會推求。莫不十遺<a 
name="0346a13" id="0346a13"></a>八九。是以法顯智猛智嚴法勇等。發趾則結<a 
name="0346a14" id="0346a14"></a>旅成群。還至則顧影唯一。實足傷哉。當知<a 
name="0346a15" id="0346a15"></a>一經達此。豈非更賜壽命。而頃世學徒唯<a 
name="0346a16" id="0346a16"></a>慕鑽求一典。謂言廣讀多惑。斯蓋墮學之<a 
name="0346a17" id="0346a17"></a>辭。匪曰通方之訓。何者。夫欲考尋理味<a 
name="0346a18" id="0346a18"></a>決正法門。豈可斷以胸衿而不博尋眾<a 
name="0346a19" id="0346a19"></a>典。遂使空勞傳寫永翳箱匣。甘露正說竟<a 
name="0346a20" id="0346a20"></a>莫披尋。無上寶珠隱而弗用。豈不惜哉。若<a 
name="0346a21" id="0346a21"></a>能貫採禪律融治經論。雖復祇樹息蔭玄<a 
name="0346a22" id="0346a22"></a>風尚扇。娑羅變葉佛性猶彰。遠報能仁之<a 
name="0346a23" id="0346a23"></a>恩。近稱傳譯之德。儻獲身命寧不勗歟。</p><a 
name="0346a24" id="0346a24"></a><p style="text-indent: 0em; margin-left: 0em"><span class="linehead"></span>贊曰。頻婆揜唱。疊教攸陳。五乘竟轉。八萬<a 
name="0346a25" id="0346a25"></a>彌綸。周星曜魄。漢夢通神。騰蘭讖什。殉<a 
name="0346a26" id="0346a26"></a>道來臻。慈雲徙蔭。慧水傳津。俾夫季末。方<a 
name="0346a27" id="0346a27"></a>樹洪因。</p><a 
name="0346a28" id="0346a28"></a><p><span class="juanname">高僧傳卷第三</span></p>
<hr>【經文資訊】大正藏第 50 冊 No. 2059 高僧傳<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index35a5-3.html?index=T50n2059" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T50n2059_003 by HTTrack Website Copier/3.x [XR&CO'2014], Tue, 07 Jun 2016 07:00:20 GMT -->
</html>
