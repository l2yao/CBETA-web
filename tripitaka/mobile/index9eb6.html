<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T45n1876_001 by HTTrack Website Copier/3.x [XR&CO'2014], Tue, 07 Jun 2016 06:57:22 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=605599586&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT45n1876&amp;utmp=%2Fmobile%2Findex.php%3Findex%3DT45n1876_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第45冊<br/>No.1876 修華嚴奧旨妄盡還源觀 (1卷)<br/>【唐 法藏述】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T45">
<div class="root" id="1876" sutra_name="修華嚴奧旨妄盡還源觀" sutra_juan="[卷1]">　
<a 
name="0637a01" id="0637a01"></a><a 
name="0637a02" id="0637a02"></a><p style="margin-left: 2em"><span class="juannum">No. 1876</span></p><a 
name="0637a03" id="0637a03"></a><p><span class="juanname">修華嚴奧旨妄盡還源觀</span></p><a 
name="0637a04" id="0637a04"></a><a 
name="0637a05" id="0637a05"></a><p style="margin-left: 4em"><span class="byline">唐大薦福寺翻經沙門法藏述</span></p><a 
name="0637a06" id="0637a06"></a><p style="text-indent: 0em; margin-left: 0em"><span class="linehead"></span>夫滿教難思，窺一塵而頓現；圓宗叵測，&#x89A9;纖<a 
name="0637a07" id="0637a07"></a>毫以齊彰。然用就體分，非無差別之勢；事依<a 
name="0637a08" id="0637a08"></a>理顯，自有一際之形。其猶病起藥興，妄生智<a 
name="0637a09" id="0637a09"></a>立；病妄則藥妄，舉空拳以止啼；心通則法<a 
name="0637a10" id="0637a10"></a>通，引虛空而示遍。既覺既悟，何滯何通？百非<a 
name="0637a11" id="0637a11"></a>息其攀緣，四句絕其增減，故得藥、病雙泯，靜、<a 
name="0637a12" id="0637a12"></a>亂俱融，消能所以入玄宗，泯性相而歸法界。</p><a 
name="0637a13" id="0637a13"></a><p style="text-indent: 0em; margin-left: 0em"><span class="linehead"></span>竊見玄綱浩瀚、妙旨希微，覽之者詎究其源，<a 
name="0637a14" id="0637a14"></a>尋之者罕窮其際，是以真空滯於心首，恒為<a 
name="0637a15" id="0637a15"></a>緣慮之場；實際居於目前，翻為名相之境。今<a 
name="0637a16" id="0637a16"></a>者統收玄奧、囊括大宗，出經卷於塵中，轉<a 
name="0637a17" id="0637a17"></a>法輪於毛處。明者，德隆於即日；昧者，望絕於<a 
name="0637a18" id="0637a18"></a>多生；會旨者，山嶽易移；乖宗者，錙銖難入。輒<a 
name="0637a19" id="0637a19"></a>以旋披往誥、<span class="gaiji">[糸*丐]<!--gaiji,,1[糸*丐],2&#x25F9D;,3--></span>覿舊章，備三藏之玄文，憑五<a 
name="0637a20" id="0637a20"></a>乘之妙旨，繁辭必削，缺義復全。雖則創集無<a 
name="0637a21" id="0637a21"></a>疑，況乃先規有據，窮茲性海會彼行林，別舉<a 
name="0637a22" id="0637a22"></a>六門通為一觀，參而不雜一際皎然，冀返迷<a 
name="0637a23" id="0637a23"></a>方情同曉日，佩道君子俯而詳焉。</p><p style="text-indent: 0em; margin-left: 0em"><span class="linehead"></span>今略明此<a 
name="0637a24" id="0637a24"></a>觀，總分六門：先、列名；後、廣辨。</p><p style="text-indent: 0em; margin-left: 0em"><span class="linehead"></span>一、顯一體，謂自<a 
name="0637a25" id="0637a25"></a>性清淨圓明體。</p><p style="text-indent: 0em; margin-left: 0em"><span class="linehead"></span>二、起二用：一者、海印森羅常<a 
name="0637a26" id="0637a26"></a>住用；二者、法界圓明自在用。</p><p style="text-indent: 0em; margin-left: 0em"><span class="linehead"></span>三、示三遍：一者、<a 
name="0637a27" id="0637a27"></a>一塵普周法界遍；二者、一塵出生無盡遍；三<a 
name="0637a28" id="0637a28"></a>者、一塵含容空有<span class="corr" title='[偏&gt;遍]'>遍</span>。</p><p style="text-indent: 0em; margin-left: 0em"><span class="linehead"></span>四行四德：一者、隨緣妙<a 
name="0637a29" id="0637a29"></a>用無方德；二者、威儀住持有則德；三者、柔和<a 
name="0637b01" id="0637b01"></a>質直攝生德；四者、普代眾生受苦德。</p><p style="text-indent: 0em; margin-left: 0em"><span class="linehead"></span>五、入五<a 
name="0637b02" id="0637b02"></a>止：一者、照法清虛離緣止；二者、觀人寂怕絕<a 
name="0637b03" id="0637b03"></a>欲止；三者、性起繁興法爾止；四者、定光顯現<a 
name="0637b04" id="0637b04"></a>無念止；五者、事理玄通非相止。</p><p style="text-indent: 0em; margin-left: 0em"><span class="linehead"></span>六、起六觀：一<a 
name="0637b05" id="0637b05"></a>者、攝境歸心真空觀；二者、從心現境妙有觀；<a 
name="0637b06" id="0637b06"></a>三者、心境祕密圓融觀；四者、智身影現眾緣<a 
name="0637b07" id="0637b07"></a>觀；五者、多身入一境像觀；六者、主伴互現帝<a 
name="0637b08" id="0637b08"></a>網觀。</p><a 
name="0637b09" id="0637b09"></a><p style="text-indent: 0em; margin-left: 0em"><span class="linehead"></span>一、顯一體者，謂自性清淨圓明體。然此即是<a 
name="0637b10" id="0637b10"></a>如來藏中法性之體，從本已來性自滿足，處<a 
name="0637b11" id="0637b11"></a>染不垢、修治不淨，故云自性清淨。性體遍<a 
name="0637b12" id="0637b12"></a>照無幽不燭，故曰圓明。又隨流加染而不垢，<a 
name="0637b13" id="0637b13"></a>返流除染而不淨，亦可在聖體而不增，處凡<a 
name="0637b14" id="0637b14"></a>身而不減。雖有隱顯之殊，而無差別之異。煩<a 
name="0637b15" id="0637b15"></a>惱覆之則隱，智慧了之則顯。非生因之所生，<a 
name="0637b16" id="0637b16"></a>唯了因之所了。《起信論》云：「真如自體，有大智<a 
name="0637b17" id="0637b17"></a>慧，光明義故、遍照法界義故、真實識知義故、<a 
name="0637b18" id="0637b18"></a>自性清淨心義故。」廣說如彼，故曰自性清淨<a 
name="0637b19" id="0637b19"></a>圓明體也。</p><a 
name="0637b20" id="0637b20"></a><p style="text-indent: 0em; margin-left: 0em"><span class="linehead"></span>自下依體起二用者，謂依前淨體起於二用。<a 
name="0637b21" id="0637b21"></a>一者、海印森羅常住用。言海印者，真如本覺<a 
name="0637b22" id="0637b22"></a>也。妄盡心澄萬象齊現，猶如大海因風起浪，<a 
name="0637b23" id="0637b23"></a>若風止息，海水澄清無象不現。《起信論》云：「無<a 
name="0637b24" id="0637b24"></a>量功德藏，法性真如海。」所以名為海印三昧<a 
name="0637b25" id="0637b25"></a>也。《經》云：「森羅及萬象，一法之所印。」言一法者，<a 
name="0637b26" id="0637b26"></a>所謂一心也，是心即攝一切世間出世間法，<a 
name="0637b27" id="0637b27"></a>即是一法界大總相法門體，唯依妄念而有<a 
name="0637b28" id="0637b28"></a>差別，若離妄念唯一真如，故言海印三昧也。<a 
name="0637b29" id="0637b29"></a>《華嚴經》云：「或現童男童女形，天龍及以阿脩<a 
name="0637c01" id="0637c01"></a>羅，乃至摩&#x777A;羅伽等，隨其所樂悉令見，眾生<a 
name="0637c02" id="0637c02"></a>形相各不同，行業音聲亦無量，如是一切皆<a 
name="0637c03" id="0637c03"></a>能現，海印三昧威神力。」依此義故，名海印三<a 
name="0637c04" id="0637c04"></a>昧也。</p><p style="text-indent: 0em; margin-left: 0em"><span class="linehead"></span>二者、法界圓明自在用，是華嚴三昧也，<a 
name="0637c05" id="0637c05"></a>謂廣修萬行稱理成德，普周法界而證菩提。<a 
name="0637c06" id="0637c06"></a>言華嚴者，華有結實之用，行有感果之能。<a 
name="0637c07" id="0637c07"></a>今則託事表彰，所以舉華為喻。嚴者，行成<a 
name="0637c08" id="0637c08"></a>果滿契理稱真，性相兩亡、能所俱絕，顯煥炳<a 
name="0637c09" id="0637c09"></a>著，故名嚴也。良以非真流之行無以契真，何<a 
name="0637c10" id="0637c10"></a>有飾真之行不從真起！此則真該妄末，行無<a 
name="0637c11" id="0637c11"></a>不修，妄徹真源相無不寂，故曰法界圓明自<a 
name="0637c12" id="0637c12"></a>在用也。《華嚴經》云：「嚴淨不可思議剎，供養一<a 
name="0637c13" id="0637c13"></a>切諸如來，放大光明無有邊，度脫眾生亦無<a 
name="0637c14" id="0637c14"></a>限，施戒忍進及禪定，智慧方便神通等，如是<a 
name="0637c15" id="0637c15"></a>一切皆自在，以佛華嚴三昧力。」依此義故，名<a 
name="0637c16" id="0637c16"></a>華嚴三昧也。</p><a 
name="0637c17" id="0637c17"></a><p style="text-indent: 0em; margin-left: 0em"><span class="linehead"></span>三、示三遍者，謂依前二用，一一用中普周法<a 
name="0637c18" id="0637c18"></a>界，故云遍也。言三遍者：一者、一塵普周法界<a 
name="0637c19" id="0637c19"></a>遍。謂塵無自性攬真成立，真既無邊塵亦隨<a 
name="0637c20" id="0637c20"></a>爾。《經》云：「華藏世界所有塵，一一塵中見法界，<a 
name="0637c21" id="0637c21"></a>寶光現佛如雲集，此是如來剎自在。」準此義<a 
name="0637c22" id="0637c22"></a>故，當知一塵普周法界也。</p><p style="text-indent: 0em; margin-left: 0em"><span class="linehead"></span>二者、一塵出生無<a 
name="0637c23" id="0637c23"></a>盡遍。謂塵無自體，起必依真，真如既具恒沙<a 
name="0637c24" id="0637c24"></a>眾德，依真起用亦復萬差。《起信論》云：「真如者，<a 
name="0637c25" id="0637c25"></a>自體有常樂我淨義故，清涼不變自在義故，<a 
name="0637c26" id="0637c26"></a>具足如是過恒沙功德，乃至無有所少義故。」<a 
name="0637c27" id="0637c27"></a>《經》云：「如此華藏世界海中，無問若山若河乃<a 
name="0637c28" id="0637c28"></a>至樹林塵毛等處，一一無不皆是稱真如法界<a 
name="0637c29" id="0637c29"></a>具無邊德。」依此義故，當知一塵，即理即事、即<a 
name="0638a01" id="0638a01"></a>人即法、即彼即此、即依即正、即染即淨、即<a 
name="0638a02" id="0638a02"></a>因即果、即同即異、即一即多、即廣即狹、即情<a 
name="0638a03" id="0638a03"></a>即非情、既三身即十身。何以故？理事無礙、事<a 
name="0638a04" id="0638a04"></a>事無礙，法如是故、十身互作自在用故，唯普<a 
name="0638a05" id="0638a05"></a>眼之境界也。如上事相之中，一一更互相容<a 
name="0638a06" id="0638a06"></a>相攝，各具重重無盡境界也。《經》云：「一切法門<a 
name="0638a07" id="0638a07"></a>無盡海，同會一法道場中，如是法性佛所說，<a 
name="0638a08" id="0638a08"></a>智眼能明此方便。」</p><p style="text-indent: 0em; margin-left: 0em"><span class="linehead"></span>問：「據其所說，則一塵之上，<a 
name="0638a09" id="0638a09"></a>理無不顯、事無不融，文無不釋、義無不通。今<a 
name="0638a10" id="0638a10"></a>時修學之徒，云何曉悟達於塵處頓決群疑？<a 
name="0638a11" id="0638a11"></a>且於一塵之上，何者是染？云何名淨？何者為<a 
name="0638a12" id="0638a12"></a>真？何者稱俗？何者名生死？何者名涅槃？云何<a 
name="0638a13" id="0638a13"></a>名煩惱？云何名菩提？云何名小乘法？云何名<a 
name="0638a14" id="0638a14"></a>大乘法？請垂開決，聞所未聞！」</p><p style="text-indent: 0em; margin-left: 0em"><span class="linehead"></span>答：「大智圓明&#x89A9;<a 
name="0638a15" id="0638a15"></a>纖毫而周性海，真源朗現處一塵而耀全身。<a 
name="0638a16" id="0638a16"></a>萬法起必同時一際，理無前後。何以故？由此<a 
name="0638a17" id="0638a17"></a>一塵虛相能翳於真，即是染也。由此塵相空<a 
name="0638a18" id="0638a18"></a>無所有，即是淨也。由此塵性本體同如，即是<a 
name="0638a19" id="0638a19"></a>真也。由此塵相緣生幻有，即是俗也。由於塵<a 
name="0638a20" id="0638a20"></a>相念念遷變，即是生死。由觀塵相生滅相盡<a 
name="0638a21" id="0638a21"></a>空無有實，即是涅槃。由塵相大小皆是妄心<a 
name="0638a22" id="0638a22"></a>分別，即是煩惱。由塵相體本空寂緣慮自盡，<a 
name="0638a23" id="0638a23"></a>即是菩提。由塵相體無遍計，即是小乘法也。<a 
name="0638a24" id="0638a24"></a>由塵性無生無滅依他似有，即是大乘法也。<a 
name="0638a25" id="0638a25"></a>如是略說，若具言之，假使一切眾生懷疑各<a 
name="0638a26" id="0638a26"></a>異，一時同問如來，如來唯以一塵字而為解<a 
name="0638a27" id="0638a27"></a>釋，宜深思之。」</p><p style="text-indent: 0em; margin-left: 0em"><span class="linehead"></span>《經》云：「一切法門無盡海，一言演<a 
name="0638a28" id="0638a28"></a>說盡無餘。」依此義故，名一塵出生無盡遍。</p><p style="text-indent: 0em; margin-left: 0em"><span class="linehead"></span>三<a 
name="0638a29" id="0638a29"></a>者、一塵含容空有遍。謂塵無自性即空也，幻<a 
name="0638a30" id="0638a30"></a>相宛然即有也。良由幻色無體必不異空，真<a 
name="0638b01" id="0638b01"></a>空具德徹於有表。觀色即空，成大智而不住<a 
name="0638b02" id="0638b02"></a>生死；觀空即色，成大悲而不住涅槃；以色空<a 
name="0638b03" id="0638b03"></a>無二，悲智不殊，方為真實也。《寶性論》云：「道<a 
name="0638b04" id="0638b04"></a>前菩薩於此真空妙有，猶有三疑：一者、疑空<a 
name="0638b05" id="0638b05"></a>滅色，取斷滅空。二者、疑空異色，取色外空。三<a 
name="0638b06" id="0638b06"></a>者、疑空是物，取空為有。」今此釋云，色是幻色<a 
name="0638b07" id="0638b07"></a>必不礙空，空是真空必不礙色；若礙於色即<a 
name="0638b08" id="0638b08"></a>是斷空，若礙於空即是實色。如一塵既具如<a 
name="0638b09" id="0638b09"></a>上真空妙有，當知一一塵等亦爾。若證此理，<a 
name="0638b10" id="0638b10"></a>即得塵含十方無虧大小，念包九世延促同<a 
name="0638b11" id="0638b11"></a>時，故得殊勝微言纖毫彰於圓教，奇特聖<a 
name="0638b12" id="0638b12"></a>眾輕埃現於全軀，&#x9008;超言慮之端，透出筌&#x7F64;<a 
name="0638b13" id="0638b13"></a>之表。《經》云：「如有大經卷，量等三千界，在於一<a 
name="0638b14" id="0638b14"></a>塵內，一切塵亦然。有一聰慧人，淨眼普明見，<a 
name="0638b15" id="0638b15"></a>破塵出經卷，廣饒益眾生」等。若據理而言，<a 
name="0638b16" id="0638b16"></a>即塵眾生妄計經卷即大智圓明，智體既其<a 
name="0638b17" id="0638b17"></a>無邊，故曰量等三千界。依此義故，名一塵含<a 
name="0638b18" id="0638b18"></a>容空有遍也。</p><a 
name="0638b19" id="0638b19"></a><p style="text-indent: 0em; margin-left: 0em"><span class="linehead"></span>自下依此能遍之境而行四德，謂依前一塵<a 
name="0638b20" id="0638b20"></a>能遍之境，而修四種行德。</p><p style="text-indent: 0em; margin-left: 0em"><span class="linehead"></span>一者、隨緣妙用無<a 
name="0638b21" id="0638b21"></a>方德。謂依真起用，廣利群生。眾生根器不等、<a 
name="0638b22" id="0638b22"></a>受解萬差、樂欲不同，應機授法，應病與藥令<a 
name="0638b23" id="0638b23"></a>得服行，《維摩經》中具明斯義。又以大悲故，名<a 
name="0638b24" id="0638b24"></a>曰隨緣；以大智故，名為妙用；又大壞假名而<a 
name="0638b25" id="0638b25"></a>常度眾生。故曰隨緣了知眾生性空，實無度<a 
name="0638b26" id="0638b26"></a>者名為妙用；又理即事故名隨緣，事即理故<a 
name="0638b27" id="0638b27"></a>名妙用；又真不違俗故隨緣，俗不違真故妙<a 
name="0638b28" id="0638b28"></a>用；又依本起末故隨緣，攝末歸本故妙用。良<a 
name="0638b29" id="0638b29"></a>以法無分齊，起必同時，真理不礙萬差，顯應<a 
name="0638b30" id="0638b30"></a>無非一際，用則波騰鼎沸，全真體以運行；體<a 
name="0638c01" id="0638c01"></a>則鏡淨水澄，舉隨緣而會寂。若<span class="gaiji">曦<!--gaiji,曦,1[日*義],2&#x3B22;,3--></span>光之流彩，<a 
name="0638c02" id="0638c02"></a>無心而朗十方；如明鏡之端形，不動而呈萬<a 
name="0638c03" id="0638c03"></a>像。故曰隨緣妙用無方德也。</p><p style="text-indent: 0em; margin-left: 0em"><span class="linehead"></span>二者、威儀住持<a 
name="0638c04" id="0638c04"></a>有則德。謂行住坐臥四威儀也。大乘八萬，小<a 
name="0638c05" id="0638c05"></a>乘三千，為住持之楷模，整六和之紊緒，出三<a 
name="0638c06" id="0638c06"></a>界之梯&#x96A5;，越苦海之迅航，拯物導迷莫斯為<a 
name="0638c07" id="0638c07"></a>最。但以金容匿彩、正教陵夷，傳授澆訛師於<a 
name="0638c08" id="0638c08"></a>己見，致使教無綱紀，濫挹淳流，得失齊舉，妄<a 
name="0638c09" id="0638c09"></a>參真淨，故令初學觸事成非，不依經律，混亂<a 
name="0638c10" id="0638c10"></a>凡情，自陷陷他，甚可悲矣。故《瑜伽論》云：「非大<a 
name="0638c11" id="0638c11"></a>沈非小浮，常住於正念根本眷屬，淨修梵行。」<a 
name="0638c12" id="0638c12"></a>《華嚴經》云：「戒是無上菩提本，應當具足持淨<a 
name="0638c13" id="0638c13"></a>戒。」《梵網經》云：「微塵菩薩眾，由是成正覺。」《起信<a 
name="0638c14" id="0638c14"></a>論》云：「以知法性體無毀禁，是故隨順法性行<a 
name="0638c15" id="0638c15"></a>尸波羅蜜，所謂不殺、不盜、不淫、不妄語，遠<a 
name="0638c16" id="0638c16"></a>離貪瞋欺詐、諂曲邪見，亦應遠離憒&#x9599;，少欲<a 
name="0638c17" id="0638c17"></a>知足，乃至小罪心生大怖，不得輕於如來所<a 
name="0638c18" id="0638c18"></a>制禁戒，常護譏嫌不令眾生妄起過罪。」用此<a 
name="0638c19" id="0638c19"></a>威儀住持以化眾生也。</p><p style="text-indent: 0em; margin-left: 0em"><span class="linehead"></span>問：「準上文所說，真如<a 
name="0638c20" id="0638c20"></a>一相，佛體無二，具足一切功德者，何故要須<a 
name="0638c21" id="0638c21"></a>威儀等戒行耶？」</p><p style="text-indent: 0em; margin-left: 0em"><span class="linehead"></span>答：「譬如大摩尼寶體性明淨，<a 
name="0638c22" id="0638c22"></a>久被塵累，而有&#x9E81;穢之垢。若人唯念寶性，不<a 
name="0638c23" id="0638c23"></a>以種種磨治，終不得淨。真如之法體性空淨，<a 
name="0638c24" id="0638c24"></a>久被無明煩惱垢染。若人唯念真如，不以持<a 
name="0638c25" id="0638c25"></a>戒定慧種種熏修，終無淨時。準此義故，理須<a 
name="0638c26" id="0638c26"></a>持戒也。」</p><p style="text-indent: 0em; margin-left: 0em"><span class="linehead"></span>問：「出家五眾，超然出俗可具威儀。在<a 
name="0638c27" id="0638c27"></a>家之流身纏俗網，寧無愆犯？」</p><p style="text-indent: 0em; margin-left: 0em"><span class="linehead"></span>答：「出家之輩自<a 
name="0638c28" id="0638c28"></a>有嚴科，在家之儔通持五戒。夫三歸五戒者，<a 
name="0638c29" id="0638c29"></a>蓋是出苦海之津梁，趣涅槃之根本，作毘尼<a 
name="0638c30" id="0638c30"></a>之漸次，為七眾之崇基，萬善藉此而生，寔佛<a 
name="0639a01" id="0639a01"></a>法之平地。《經》云：『尸羅不清淨，三昧不現前。』當<a 
name="0639a02" id="0639a02"></a>知戒為定體，慧為定用，三學圓備即證菩提。」</p><a 
name="0639a03" id="0639a03"></a><p style="text-indent: 0em; margin-left: 0em"><span class="linehead"></span>《四分律》云：「第一持戒不毀犯，比丘威儀自端<a 
name="0639a04" id="0639a04"></a>嚴，怨家之人不能近，若不如法即被訶。」依此<a 
name="0639a05" id="0639a05"></a>義理，故云威儀住持有則德。</p><p style="text-indent: 0em; margin-left: 0em"><span class="linehead"></span>三者、柔和質直<a 
name="0639a06" id="0639a06"></a>攝生德。謂大智照真名為質直，大悲救物故<a 
name="0639a07" id="0639a07"></a>曰柔和；又質直者，約本性不遷；柔和者，約隨<a 
name="0639a08" id="0639a08"></a>流不滯，柔則伏滅煩惱，和則順理修行，用茲<a 
name="0639a09" id="0639a09"></a>調和之法，以攝眾生也。又質直者，體無妄<a 
name="0639a10" id="0639a10"></a>偽言行相符，蘊德居懷不拘名利，輕金若塊，<a 
name="0639a11" id="0639a11"></a>重教逾珍，但為正業調生，速願自他圓滿，故<a 
name="0639a12" id="0639a12"></a>曰柔和質直攝生德也。</p><p style="text-indent: 0em; margin-left: 0em"><span class="linehead"></span>四者、普代眾生受苦<a 
name="0639a13" id="0639a13"></a>德。謂修諸行法不為自身，但欲廣利群生冤<a 
name="0639a14" id="0639a14"></a>親平等，普令斷惡備修萬行速證菩提。又菩<a 
name="0639a15" id="0639a15"></a>薩大悲大願以身為質<span class="note">(音致)</span>，於三惡趣，救贖一切<a 
name="0639a16" id="0639a16"></a>受苦眾生要令得樂，盡未來際心無退屈，不<a 
name="0639a17" id="0639a17"></a>於眾生希望毛髮報恩之心。《華嚴經》云：「廣大<a 
name="0639a18" id="0639a18"></a>悲雲遍一切，捨身無量等剎塵，以昔劫海修<a 
name="0639a19" id="0639a19"></a>行力，今此世界無諸垢。」謂眾生妄執，念念遷<a 
name="0639a20" id="0639a20"></a>流名之為苦；菩薩教令了蘊空寂，自性本無，<a 
name="0639a21" id="0639a21"></a>故云離苦。</p><p style="text-indent: 0em; margin-left: 0em"><span class="linehead"></span>問：「眾生無邊，苦業無邊，云何菩薩<a 
name="0639a22" id="0639a22"></a>而能普代眾生受苦？」</p><p style="text-indent: 0em; margin-left: 0em"><span class="linehead"></span>答：「菩薩代眾生受苦者，<a 
name="0639a23" id="0639a23"></a>由大悲方便力故，但以眾生妄執，不了業體<a 
name="0639a24" id="0639a24"></a>從妄而生，無由出苦。菩薩教令修止觀兩門，<a 
name="0639a25" id="0639a25"></a>心無暫替，因果喪亡，苦業無由得生，但令不<a 
name="0639a26" id="0639a26"></a>入三塗，名為普代眾生受苦德也。」</p><p style="text-indent: 0em; margin-left: 0em"><span class="linehead"></span>《雜集論》<a 
name="0639a27" id="0639a27"></a>云：「於不堅堅覺，深住於顛倒，離煩惱所惱，得<a 
name="0639a28" id="0639a28"></a>最上菩提。」已上明四種行德竟。</p><a 
name="0639a29" id="0639a29"></a><p style="text-indent: 0em; margin-left: 0em"><span class="linehead"></span>自下攝用歸體入五止門。五止門者、謂依前<a 
name="0639b01" id="0639b01"></a>能行四德之行，當相即空，相盡心澄而修止<a 
name="0639b02" id="0639b02"></a>也。所言入者，性相俱泯，體周法界，入無入相<a 
name="0639b03" id="0639b03"></a>名為入也。《華嚴經》云：「如來深境界，其量等虛<a 
name="0639b04" id="0639b04"></a>空，一切眾生入，而實無所入。」又準入佛境界，<a 
name="0639b05" id="0639b05"></a>《經》云：「入諸無相定，見諸法寂靜。常入平等故，<a 
name="0639b06" id="0639b06"></a>敬禮無所觀。」此乃一切眾生本來無不在如<a 
name="0639b07" id="0639b07"></a>來境界之中，更無可入也。如人迷故，謂東為<a 
name="0639b08" id="0639b08"></a>西；乃至悟己，西即是東，更無別東而可入也。<a 
name="0639b09" id="0639b09"></a>眾生迷故，謂妄可捨，謂真可入；乃至悟已，妄<a 
name="0639b10" id="0639b10"></a>即是真，更無別真而可入也。此義亦爾，不入<a 
name="0639b11" id="0639b11"></a>而入，故云入也。何以故？入與不入本來平等，<a 
name="0639b12" id="0639b12"></a>同一法界也。《起信論》云：「若有眾生能觀無念<a 
name="0639b13" id="0639b13"></a>者，是名入真如門也。」</p><p style="text-indent: 0em; margin-left: 0em"><span class="linehead"></span>言五止者：一者、照法清<a 
name="0639b14" id="0639b14"></a>虛離緣止。謂真諦之法本性空寂，俗諦之法<a 
name="0639b15" id="0639b15"></a>似有即空，真俗清虛蕭然無寄，能緣智寂，所<a 
name="0639b16" id="0639b16"></a>緣境空，心境不拘體融虛廓，正證之時，因緣<a 
name="0639b17" id="0639b17"></a>俱離。《維摩經》云：「法不屬因，不在緣故。」依此義<a 
name="0639b18" id="0639b18"></a>理，故云照法清虛離緣止也。</p><p style="text-indent: 0em; margin-left: 0em"><span class="linehead"></span>二者、觀人寂怕<a 
name="0639b19" id="0639b19"></a>絕欲止。謂五蘊無主名曰寂怕，空寂無求名<a 
name="0639b20" id="0639b20"></a>為絕欲，故云觀人寂怕絕欲止也。</p><p style="text-indent: 0em; margin-left: 0em"><span class="linehead"></span>三者、性起<a 
name="0639b21" id="0639b21"></a>繁興法爾止。謂依體起用名為性起，起應萬<a 
name="0639b22" id="0639b22"></a>差故曰繁興，古今常然名為法爾。謂真如之<a 
name="0639b23" id="0639b23"></a>法，法爾隨緣，萬法俱興，法爾歸性，故曰性起<a 
name="0639b24" id="0639b24"></a>繁興法爾止。《經》云：「從無住本立一切法。」即其<a 
name="0639b25" id="0639b25"></a>義也。</p><p style="text-indent: 0em; margin-left: 0em"><span class="linehead"></span>四者、定光顯現無念止。言定光者，謂一<a 
name="0639b26" id="0639b26"></a>乘教中白淨寶網萬字輪王之寶珠，謂此<a 
name="0639b27" id="0639b27"></a>寶珠體性明徹，十方齊照，無思成事，念者皆<a 
name="0639b28" id="0639b28"></a>從；雖現奇功，心無念慮。《華嚴經》云：「譬如轉輪<a 
name="0639b29" id="0639b29"></a>王，成就勝七寶，來處不可得，業性亦如是。」若<a 
name="0639c01" id="0639c01"></a>有眾生，入此大止妙觀門中，無思無慮任運<a 
name="0639c02" id="0639c02"></a>成事，如彼寶珠遠近齊照，分明顯現廓徹虛<a 
name="0639c03" id="0639c03"></a>空，不為二乘外道塵霧煙雲之所障蔽，故曰<a 
name="0639c04" id="0639c04"></a>定光顯現無念止也。</p><p style="text-indent: 0em; margin-left: 0em"><span class="linehead"></span>五者、理事玄通非相止。<a 
name="0639c05" id="0639c05"></a>謂幻相之事，無性之理，互隱互顯，故曰玄通。<a 
name="0639c06" id="0639c06"></a>又、理由修顯故，事徹於理，行從理起，理徹<a 
name="0639c07" id="0639c07"></a>於事，互存互奪，故曰玄通。玄通者，謂大智獨<a 
name="0639c08" id="0639c08"></a>存體周法界，大悲救物萬行紛然。悲智雙融，<a 
name="0639c09" id="0639c09"></a>性相俱泯，故曰理事玄通非相止也。上來明<a 
name="0639c10" id="0639c10"></a>五止竟。</p><a 
name="0639c11" id="0639c11"></a><p style="text-indent: 0em; margin-left: 0em"><span class="linehead"></span>自下依止起觀。</p><p style="text-indent: 0em; margin-left: 0em"><span class="linehead"></span>問：「準上義理，依之修行，足<a 
name="0639c12" id="0639c12"></a>為圓滿，云何更要入止觀兩門耶？」</p><p style="text-indent: 0em; margin-left: 0em"><span class="linehead"></span>答：「《起信》云：<a 
name="0639c13" id="0639c13"></a>『若修止者，對治凡夫住著世間，能捨二乘怯<a 
name="0639c14" id="0639c14"></a>弱之見。若修觀者，對治二乘不起大悲狹劣<a 
name="0639c15" id="0639c15"></a>之過，遠離凡夫不修善根。』以此義故，止觀兩<a 
name="0639c16" id="0639c16"></a>門，共相成助，不相捨離。若不修止觀，無由<a 
name="0639c17" id="0639c17"></a>得入菩提之路。《華嚴》云：『譬如金翅鳥，以左右<a 
name="0639c18" id="0639c18"></a>兩翅鼓揚海水，令其兩闢觀諸龍眾，命將盡<a 
name="0639c19" id="0639c19"></a>者而搏取之。如來出世亦復如是，以大止妙<a 
name="0639c20" id="0639c20"></a>觀而為兩翅，鼓揚眾生大愛海水，令其兩闢<a 
name="0639c21" id="0639c21"></a>觀諸眾生，根成熟者而度脫之。』依此義故，要<a 
name="0639c22" id="0639c22"></a>修止觀也。」</p><p style="text-indent: 0em; margin-left: 0em"><span class="linehead"></span>問：「止觀兩門既為宗要，凡夫初學<a 
name="0639c23" id="0639c23"></a>未解安心，請示迷徒令歸正路。」</p><p style="text-indent: 0em; margin-left: 0em"><span class="linehead"></span>答：「依《起信論》<a 
name="0639c24" id="0639c24"></a>云：『若修止者，住於靜處端坐正意，不依氣<a 
name="0639c25" id="0639c25"></a>息、不依形色、不依於空、不依地水火風，乃<a 
name="0639c26" id="0639c26"></a>至不依見聞覺知，一切諸想隨念皆除，亦遣<a 
name="0639c27" id="0639c27"></a>除想，以一切法本來無想，念念不生、念念不<a 
name="0639c28" id="0639c28"></a>滅，亦不隨心外念境界，然後以心除心；心若<a 
name="0639c29" id="0639c29"></a>馳散，即當攝來令歸正念。』常勤正念唯心識<a 
name="0640a01" id="0640a01"></a>觀，一切魔境自然遠離。凡夫初學，邪正未分，<a 
name="0640a02" id="0640a02"></a>魔網入心欺誑行者，又無師匠諮問莫憑，依<a 
name="0640a03" id="0640a03"></a>四魔功將為正道，日月經久邪見既深，設遇<a 
name="0640a04" id="0640a04"></a>良緣終成難改，沈淪苦海出離無由，深自察<a 
name="0640a05" id="0640a05"></a>之無令暫替。」此義如《起信論》中說也。</p><p style="text-indent: 0em; margin-left: 0em"><span class="linehead"></span>六、起六<a 
name="0640a06" id="0640a06"></a>觀者，依前五門即觀之止，而起即止之觀。何<a 
name="0640a07" id="0640a07"></a>以故？理事無礙，法如是故；定慧雙融，離分齊<a 
name="0640a08" id="0640a08"></a>故；一多相即，絕前後故；大用自在，無障礙故。</p><a 
name="0640a09" id="0640a09"></a><p style="text-indent: 0em; margin-left: 0em"><span class="linehead"></span>言六觀者，一者、攝境歸心真空觀。謂三界所<a 
name="0640a10" id="0640a10"></a>有法，唯是一心造，心外更無一法可得，故曰<a 
name="0640a11" id="0640a11"></a>歸心。謂一切分別但由自心，曾無心外境，能<a 
name="0640a12" id="0640a12"></a>與心為緣。何以故？由心不起、外境本空。《論》云：<a 
name="0640a13" id="0640a13"></a>「由依唯識故，境本無體故，真空義成；以塵無<a 
name="0640a14" id="0640a14"></a>有故，本識即不生。」又《經》云：「未達境唯心，起種<a 
name="0640a15" id="0640a15"></a>種分別，達境唯心已，分別即不生。知諸法唯<a 
name="0640a16" id="0640a16"></a>心，便捨外塵相，由此息分別，悟平等真空。如<a 
name="0640a17" id="0640a17"></a>世有醫王，以妙藥救病，諸佛亦如是，為物說<a 
name="0640a18" id="0640a18"></a>唯心。」以此方知，由心現境，由境現心，心不至<a 
name="0640a19" id="0640a19"></a>境，境不入心；當作此觀，智慧甚深，故曰攝境<a 
name="0640a20" id="0640a20"></a>歸心真空觀也。</p><p style="text-indent: 0em; margin-left: 0em"><span class="linehead"></span>二者、從心現境妙有觀。即事<a 
name="0640a21" id="0640a21"></a>不滯於理，隨事成差。謂前門中攝相歸體，今<a 
name="0640a22" id="0640a22"></a>此門中依體起用，具修萬行，莊嚴報土。又前<a 
name="0640a23" id="0640a23"></a>門中攝相歸體，顯出法身；今此門中依體起<a 
name="0640a24" id="0640a24"></a>用，修成報身，故曰從心現境妙有觀也。</p><p style="text-indent: 0em; margin-left: 0em"><span class="linehead"></span>三者、<a 
name="0640a25" id="0640a25"></a>心境祕密圓融觀。言心者謂無礙心，諸佛證<a 
name="0640a26" id="0640a26"></a>之以成法身；境者謂無礙境，諸佛證之以成<a 
name="0640a27" id="0640a27"></a>淨土。謂如來報身及所依淨土圓融無礙，或<a 
name="0640a28" id="0640a28"></a>身現剎土，如《經》云：「一毛孔中無量剎，各有四<a 
name="0640a29" id="0640a29"></a>洲四大海，須彌鐵圍亦復然，悉現其中無迫<a 
name="0640b01" id="0640b01"></a>隘。」或剎現佛身，如《經》云：「華藏世界所有塵，一<a 
name="0640b02" id="0640b02"></a>一塵中佛皆入，普為眾生起神變，毘盧遮那<a 
name="0640b03" id="0640b03"></a>法如是。」就此門中，分為四句，如《玄談疏》中說。<a 
name="0640b04" id="0640b04"></a>如是依正混融，無有分齊，謂前兩觀各述一<a 
name="0640b05" id="0640b05"></a>邊；今此雙融會通心境，故曰心境祕密圓融<a 
name="0640b06" id="0640b06"></a>觀也。</p><p style="text-indent: 0em; margin-left: 0em"><span class="linehead"></span>四者、智身影現眾緣觀。謂智體唯一能<a 
name="0640b07" id="0640b07"></a>鑑眾緣，緣相本空，智體照寂，諸緣相盡，如如<a 
name="0640b08" id="0640b08"></a>獨存。謂有為之法，無不俱含真性，猶如日輪<a 
name="0640b09" id="0640b09"></a>照現&#x9008;處虛空，有目之流無不&#x89A9;見，生盲之<a 
name="0640b10" id="0640b10"></a>輩亦蒙潤益，令知時節寒熱之期，草木無情<a 
name="0640b11" id="0640b11"></a>悉皆滋長。如來智日亦復如是，故曰智身影<a 
name="0640b12" id="0640b12"></a>現眾緣觀也。</p><p style="text-indent: 0em; margin-left: 0em"><span class="linehead"></span>五者、多身入一鏡像觀。即事事<a 
name="0640b13" id="0640b13"></a>無礙法界也。謂毘盧遮那十身互用，無有障<a 
name="0640b14" id="0640b14"></a>礙也。《經》云：「或以自身作眾生身、國土身、業<a 
name="0640b15" id="0640b15"></a>報身、聲聞身、緣覺身、菩薩身、如來身、智身、<a 
name="0640b16" id="0640b16"></a>法身、虛空身。」如是十身隨舉一身攝餘九身，<a 
name="0640b17" id="0640b17"></a>故曰多身入一鏡像觀。如一身有十身互作，<a 
name="0640b18" id="0640b18"></a>一一毛孔，一一身分，一一支節中，皆有十身<a 
name="0640b19" id="0640b19"></a>互作，或以眼處作耳處佛事，或以耳處作眼<a 
name="0640b20" id="0640b20"></a>處佛事，鼻舌身意亦復如是。何以故？證此大<a 
name="0640b21" id="0640b21"></a>止妙觀法力加持，得如是故。《經》云：「或以多身<a 
name="0640b22" id="0640b22"></a>作一身，或以一身作多身，或以一身入多身，<a 
name="0640b23" id="0640b23"></a>或以多身入一身。」非一身沒多身生，非多身<a 
name="0640b24" id="0640b24"></a>沒一身生，皆由深定力故得有如是。或以異<a 
name="0640b25" id="0640b25"></a>境入定同境起，或以同境入定異境起，或以<a 
name="0640b26" id="0640b26"></a>一身入定多身起，或以多身入定一身起，故<a 
name="0640b27" id="0640b27"></a>曰多身入一鏡像觀也。</p><p style="text-indent: 0em; margin-left: 0em"><span class="linehead"></span>六者、主伴互現帝網<a 
name="0640b28" id="0640b28"></a>觀。謂以自為主、望他為伴，或以一法為主、一<a 
name="0640b29" id="0640b29"></a>切法為伴，或以一身為主、一切身為伴，隨舉<a 
name="0640c01" id="0640c01"></a>一法即主伴齊收，重重無盡，此表法性重重<a 
name="0640c02" id="0640c02"></a>影現，一切事中皆悉無盡，亦是悲智重重無<a 
name="0640c03" id="0640c03"></a>盡也。如「善財童子，從祇桓林中漸次南行，至<a 
name="0640c04" id="0640c04"></a>毘盧遮那莊嚴大樓閣前，暫時歛念，白彌勒<a 
name="0640c05" id="0640c05"></a>菩薩言：『唯願大聖，開樓閣門令我得入。』彌勒<a 
name="0640c06" id="0640c06"></a>彈指其門即開。善財入已，還閉如故。見樓閣<a 
name="0640c07" id="0640c07"></a>中有百千樓閣，一一樓閣前各有彌勒菩薩，<a 
name="0640c08" id="0640c08"></a>一一彌勒菩薩前各有善財童子，一一善財<a 
name="0640c09" id="0640c09"></a>童子皆悉合掌在彌勒前。」以表法界重重猶<a 
name="0640c10" id="0640c10"></a>如帝網無盡也。此明善財童子依此華嚴法<a 
name="0640c11" id="0640c11"></a>界之理，修行位極頓證法界也。此舉一樓閣為<a 
name="0640c12" id="0640c12"></a>主，一切樓閣為伴也，故云主伴互現帝網觀，<a 
name="0640c13" id="0640c13"></a>亦是事事無礙觀也。</p><p style="text-indent: 0em; margin-left: 0em"><span class="linehead"></span>此上所述六重觀門，舉<a 
name="0640c14" id="0640c14"></a>一為主、餘五為伴，無有前後始終俱齊，隨入<a 
name="0640c15" id="0640c15"></a>一門即全收法界。此理喻如圓珠穿為六孔，<a 
name="0640c16" id="0640c16"></a>隨入一孔之中，即全收珠盡。此亦如是，開<a 
name="0640c17" id="0640c17"></a>為六門，隨入一門即全收法界圓滿教理，法<a 
name="0640c18" id="0640c18"></a>自爾故，善財一生皆全證故，卷舒無礙隱顯<a 
name="0640c19" id="0640c19"></a>同時，一際絕其始終，出入亡於表裏。初心正<a 
name="0640c20" id="0640c20"></a>覺，攝多生於剎那，十信道圓，一念該於佛地，<a 
name="0640c21" id="0640c21"></a>致使地前菩薩觸事生疑，五百聲聞玄鑑絕<a 
name="0640c22" id="0640c22"></a>分，融通無礙一多交參，圓證相應名為佛地。</p><a 
name="0640c23" id="0640c23"></a><p style="text-indent: 0em; margin-left: 0em"><span class="linehead"></span>然此觀門名目無定，若據一體為名，即是海<a 
name="0640c24" id="0640c24"></a>印炳現三昧門；若約二用而論，即名華嚴妙<a 
name="0640c25" id="0640c25"></a>行三昧門；若據三遍為言，即是塵含十方三<a 
name="0640c26" id="0640c26"></a>昧門；若準四德為名，即名四攝攝生三昧門；<a 
name="0640c27" id="0640c27"></a>若約五止而言，即為寂用無礙三昧門；若取<a 
name="0640c28" id="0640c28"></a>六觀為名，即是佛果無礙三昧門。如是等義<a 
name="0640c29" id="0640c29"></a>隨德立名，據教說為六觀。隨入一門眾德咸<a 
name="0641a01" id="0641a01"></a>具，無生既顯幻有非亡，攝法界而一塵收，舉<a 
name="0641a02" id="0641a02"></a>一身而十身現，如斯等義非情所圖，識盡見<a 
name="0641a03" id="0641a03"></a>除思之可見。余雖不敏素翫茲經，聊伸偶木<a 
name="0641a04" id="0641a04"></a>之文，式集彌天之義。頌曰：</p><a 
name="0641a05" id="0641a05"></a><p>　<span class="lg">備尋諸教本，　　集茲華嚴觀，<a 
name="0641a06" id="0641a06"></a><br>　文約義無缺，　　智者當勤學。</span></p><a 
name="0641a07" id="0641a07"></a><p><span class="juanname">修華嚴奧旨妄盡還源觀</span></p><a 
name="0641a08" id="0641a08"></a><div class="xu"><p style="margin-left: 2em"><span class="headname">紀重校</span></p><a 
name="0641a09" id="0641a09"></a><p style="margin-left: 4em"><span class="byline">宋晉水沙門淨源述</span></p><a 
name="0641a10" id="0641a10"></a><p style="text-indent: 0em; margin-left: 0em"><span class="linehead"></span>昔孤山智圓法師&#x751E;稱：「杜順尊者抉《華嚴》深<a 
name="0641a11" id="0641a11"></a>旨而撰斯文。」蓋準唐中書舍人高郢序北塔<a 
name="0641a12" id="0641a12"></a>銘耳。淨源向讀唐丞相裴休述〈妙覺塔記〉，記<a 
name="0641a13" id="0641a13"></a>且謂：「華嚴疏主仰賢首《還源》，翫味亡斁，若驪<a 
name="0641a14" id="0641a14"></a>龍之戲珠也。」乃知斯觀實賢首國師所著斷<a 
name="0641a15" id="0641a15"></a>矣。抑又觀中具引三節之文，皆國師之語章<a 
name="0641a16" id="0641a16"></a>章焉。</p><p style="text-indent: 0em; margin-left: 0em"><span class="linehead"></span>熙寧元年冬十一月，特抱諸郡觀本，再<a 
name="0641a17" id="0641a17"></a>請錢唐通義大師子寧重校其辭。寧公學深<a 
name="0641a18" id="0641a18"></a>知古，力考諸文，朝而思夕而玩，因與源曰：「賢<a 
name="0641a19" id="0641a19"></a>首所集，具引之語，救而得之矣！請試陳其一<a 
name="0641a20" id="0641a20"></a>二焉。《觀》不云乎：『用就體分，非無差別之勢，<a 
name="0641a21" id="0641a21"></a>事依理顯，自有一際之形。』茲乃《義海百門》之<a 
name="0641a22" id="0641a22"></a>一也。又曰：『拯物導迷莫斯為最』，豈非《般若心<a 
name="0641a23" id="0641a23"></a>經疏．序》歟！又謂『就此門中分為四句』，此亦晉<a 
name="0641a24" id="0641a24"></a>疏玄談，又已明矣！」</p><p style="text-indent: 0em; margin-left: 0em"><span class="linehead"></span>源應之曰：「夫有條不紊，<a 
name="0641a25" id="0641a25"></a>表其網之在綱，探乎深辭，貴其通於輿義。然<a 
name="0641a26" id="0641a26"></a>則君子僧博覽祖訓，負卓卓之識，豈獨疇昔<a 
name="0641a27" id="0641a27"></a>有之乎！」源愛通義師傳慈恩祖教，講儒者五<a 
name="0641a28" id="0641a28"></a>經，而考文責實、章灼同異，意猶吾心也，於是<a 
name="0641a29" id="0641a29"></a>乎題之卷末，云耳。</p><a 
name="0641a30" id="0641a30"></a><p style="text-indent: 0em; margin-left: 0em"><span class="linehead"></span>紀重校<span class="note">(竟)</span></p></div>
<hr>【經文資訊】大正藏第 45 冊 No. 1876 修華嚴奧旨妄盡還源觀<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，藍世任大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index20fe.html?index=T45n1876" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T45n1876_001 by HTTrack Website Copier/3.x [XR&CO'2014], Tue, 07 Jun 2016 06:57:22 GMT -->
</html>
