<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T11n0310_024 by HTTrack Website Copier/3.x [XR&CO'2014], Tue, 07 Jun 2016 06:46:47 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=496103552&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT11n0310&amp;utmp=%2Fmobile%2Findex.php%3Findex%3DT11n0310_024&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index6da7.html?index=T11n0310_023" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第11冊<br/>No.310 大寶積經 (120卷)<br/>【唐 菩提流志譯】<br/>第 24 卷</p>
	<a href="index61eb.html?index=T11n0310_025" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T11">
<div class="root" id="0310" sutra_name="大寶積經" sutra_juan="[卷24]">　
<a 
name="0131c08" id="0131c08"></a><a 
name="0131c09" id="0131c09"></a><a 
name="0131c10" id="0131c10"></a><p><span class="juanname">大寶積經卷第二十四<a 
name="0131c11" id="0131c11"></a><a 
name="0131c12" id="0131c12"></a><p style="margin-left: 4em"><span class="byline">大唐三藏菩提流志奉　詔譯</span></p><a 
name="0131c13" id="0131c13"></a>被甲莊嚴會第七之四</span></p><a 
name="0131c14" id="0131c14"></a><p style="text-indent: 0em; margin-left: 0em"><span class="linehead"></span>「復次無邊慧！諸菩薩摩訶薩如是觀察一切<a 
name="0131c15" id="0131c15"></a>法時，便於諸法得法光明，不於空中而見於<a 
name="0131c16" id="0131c16"></a>空，亦不離空而見於空，不見少法與空相應<a 
name="0131c17" id="0131c17"></a>若不相應，不以空空不見於空、不見不空，亦<a 
name="0131c18" id="0131c18"></a>不以見觀一切法。作是見時，不於無相而見<a 
name="0131c19" id="0131c19"></a>無相，不異無相而見無相，亦無少法而與無<a 
name="0131c20" id="0131c20"></a>相若相應若不相應。不於無相以無相見，不<a 
name="0131c21" id="0131c21"></a>於有相以有相見，非有相見非無相見，無生<a 
name="0131c22" id="0131c22"></a>無作亦復如是。不於盡中而見於盡，亦不異<a 
name="0131c23" id="0131c23"></a>盡而見於盡，不見少法與盡相應若不相應，<a 
name="0131c24" id="0131c24"></a>亦不於盡而以盡見，亦不於盡以無盡見，亦<a 
name="0131c25" id="0131c25"></a>非盡見非無盡見。諸菩薩摩訶薩作是見時，<a 
name="0131c26" id="0131c26"></a>無有少法若可得見不可得見，若可顯了不<a 
name="0131c27" id="0131c27"></a>可顯了，若可趣入不可趣入，若可覺知不可<a 
name="0131c28" id="0131c28"></a>覺知。無邊慧！是為菩薩摩訶薩安住斯道大<a 
name="0131c29" id="0131c29"></a>法光明，法光明故見一切法悉無有邊，於邊<a 
name="0132a01" id="0132a01"></a>於中亦無所執，無所執故於佛法中而發趣<a 
name="0132a02" id="0132a02"></a>之。」</p><p style="text-indent: 0em; margin-left: 0em"><span class="linehead"></span>爾時世尊而說偈言：</p><a 
name="0132a03" id="0132a03"></a><p><span class="lg">「不於空見空，　　不異空見空，<a 
name="0132a04" id="0132a04"></a><br>　能作如是見，　　說名為見空。<a 
name="0132a05" id="0132a05"></a><br>　不住於少法，　　亦不見少法，<a 
name="0132a06" id="0132a06"></a><br>　於彼空相應，　　及以不相應。<a 
name="0132a07" id="0132a07"></a><br>　空以自性空，　　於空無所取，<a 
name="0132a08" id="0132a08"></a><br>　以無所取故，　　能知一切法。<a 
name="0132a09" id="0132a09"></a><br>　於見無所取，　　於觀無所執，<a 
name="0132a10" id="0132a10"></a><br>　能知見與觀，　　此二俱不受。<a 
name="0132a11" id="0132a11"></a><br>　於見悉清淨，　　於觀不可得，<a 
name="0132a12" id="0132a12"></a><br>　如是觀諸法，　　畢竟無所執。<a 
name="0132a13" id="0132a13"></a><br>　不以無相見，　　不以無相觀，<a 
name="0132a14" id="0132a14"></a><br>　亦不於無相，　　而作無相觀。<a 
name="0132a15" id="0132a15"></a><br>　無相無所顯，　　無願不可得，<a 
name="0132a16" id="0132a16"></a><br>　無有少法體，　　而可修習者。<a 
name="0132a17" id="0132a17"></a><br>　不念於無相，　　亦不念無願，<a 
name="0132a18" id="0132a18"></a><br>　如是無分別，　　顯了相無相。<a 
name="0132a19" id="0132a19"></a><br>　不趣於無相，　　亦不入無相，<a 
name="0132a20" id="0132a20"></a><br>　無趣無所入，　　顯了平等住。<a 
name="0132a21" id="0132a21"></a><br>　智人不見相，　　亦不見無相，<a 
name="0132a22" id="0132a22"></a><br>　不見不思惟，　　一切無顯了。<a 
name="0132a23" id="0132a23"></a><br>　若人常思惟，　　無思無顯了，<a 
name="0132a24" id="0132a24"></a><br>　於思及顯了，　　平等平等住。<a 
name="0132a25" id="0132a25"></a><br>　如是於無相，　　無作亦復然，<a 
name="0132a26" id="0132a26"></a><br>　雖顯無所顯，　　思惟了知故。<a 
name="0132a27" id="0132a27"></a><br>　無生亦如是，　　曾無少法生，<a 
name="0132a28" id="0132a28"></a><br>　自性無所有，　　顯了而無體。<a 
name="0132a29" id="0132a29"></a><br>　若生若無生，　　有作及無作，<a 
name="0132b01" id="0132b01"></a><br>　亦無少所執，　　智者不分別。<a 
name="0132b02" id="0132b02"></a><br>　念慧無所動，　　顯了無思擇，<a 
name="0132b03" id="0132b03"></a><br>　有體及無體，　　平等離諸性。<a 
name="0132b04" id="0132b04"></a><br>　不於盡見盡，　　亦不見無盡，<a 
name="0132b05" id="0132b05"></a><br>　顯了無所見，　　盡智無過上。<a 
name="0132b06" id="0132b06"></a><br>　若盡若無盡，　　二俱不分別，<a 
name="0132b07" id="0132b07"></a><br>　以無分別故，　　無念平等住。<a 
name="0132b08" id="0132b08"></a><br>　於盡無盡見，　　亦無無盡見，<a 
name="0132b09" id="0132b09"></a><br>　如是見盡時，　　不執盡無盡。<a 
name="0132b10" id="0132b10"></a><br>　若於盡無盡，　　一切無所執，<a 
name="0132b11" id="0132b11"></a><br>　以無所執故，　　盡智當顯了。<a 
name="0132b12" id="0132b12"></a><br>　盡智之境界，　　無畏之所得，<a 
name="0132b13" id="0132b13"></a><br>　顯了斯法故，　　菩薩善安住。」</span></p><a 
name="0132b14" id="0132b14"></a><p style="text-indent: 0em; margin-left: 0em"><span class="linehead"></span>爾時眾中復有菩薩摩訶薩名曰勝慧，從坐<a 
name="0132b15" id="0132b15"></a>而起偏袒右肩，右膝著地合掌向佛，白言：「世<a 
name="0132b16" id="0132b16"></a>尊！諸菩薩摩訶薩為欲攝取諸法智故起於<a 
name="0132b17" id="0132b17"></a>修行，乃能得此大法光明。於法光明無少可<a 
name="0132b18" id="0132b18"></a>見，法光明故了一切法有為無為、世間出世<a 
name="0132b19" id="0132b19"></a>間、若順若逆、若有戲論若無戲論。世尊！此<a 
name="0132b20" id="0132b20"></a>法光明，豈諸菩薩摩訶薩無修行而當得耶？」</p><a 
name="0132b21" id="0132b21"></a><p style="text-indent: 0em; margin-left: 0em"><span class="linehead"></span>爾時世尊告勝慧菩薩摩訶薩言：「勝慧！諸菩<a 
name="0132b22" id="0132b22"></a>薩摩訶薩無少修行、無勝修行、不隨修行、不<a 
name="0132b23" id="0132b23"></a>遍修行，能得無邊大法光明。諸菩薩摩訶薩<a 
name="0132b24" id="0132b24"></a>尚不可得不可見耳，況菩薩行而當可得當<a 
name="0132b25" id="0132b25"></a>可見乎？如何乃見若干劫行能得無邊大法<a 
name="0132b26" id="0132b26"></a>光明？諸菩薩摩訶薩一切行息所行清淨得<a 
name="0132b27" id="0132b27"></a>法光明，法光明行非數量行、非隨相行，從何<a 
name="0132b28" id="0132b28"></a>施設一切諸行？然所修行，非施設行而亦不<a 
name="0132b29" id="0132b29"></a>離。勝慧！諸菩薩摩訶薩住此行時，捨一切<a 
name="0132c01" id="0132c01"></a>行無所執取。具斯行者非數量行、非隨相行、<a 
name="0132c02" id="0132c02"></a>無相無行，乃能得此大法光明。」</p><p style="text-indent: 0em; margin-left: 0em"><span class="linehead"></span>爾時世尊而<a 
name="0132c03" id="0132c03"></a>說偈言：</p><a 
name="0132c04" id="0132c04"></a><p><span class="lg">「菩薩無所行，　　而亦無有行，<a 
name="0132c05" id="0132c05"></a><br>　得無有行者，　　無畏而發趣。<a 
name="0132c06" id="0132c06"></a><br>　未曾有勝行，　　亦無有遍行，<a 
name="0132c07" id="0132c07"></a><br>　無行無勝行，　　平等而發趣。<a 
name="0132c08" id="0132c08"></a><br>　此行無示現，　　示無有諸相，<a 
name="0132c09" id="0132c09"></a><br>　無相無行者，　　斯為行之相。<a 
name="0132c10" id="0132c10"></a><br>　菩薩無相行，　　不住於諸事，<a 
name="0132c11" id="0132c11"></a><br>　無行無所住，　　智者乃成就。<a 
name="0132c12" id="0132c12"></a><br>　無行則無動，　　斯行為無上，<a 
name="0132c13" id="0132c13"></a><br>　能行不動行，　　勇進而發趣。<a 
name="0132c14" id="0132c14"></a><br>　菩薩不可得，　　行亦不可見，<a 
name="0132c15" id="0132c15"></a><br>　亦不見色身，　　斯為善順者。<a 
name="0132c16" id="0132c16"></a><br>　無色無形相，　　故無一切行，<a 
name="0132c17" id="0132c17"></a><br>　於見無所取，　　斯為無比行。<a 
name="0132c18" id="0132c18"></a><br>　菩薩無上行，　　不墮於施設，<a 
name="0132c19" id="0132c19"></a><br>　亦無有遷變，　　於中無所執。<a 
name="0132c20" id="0132c20"></a><br>　行無施設故，　　乃為無上行，<a 
name="0132c21" id="0132c21"></a><br>　若得如是行，　　獲大法光明。<a 
name="0132c22" id="0132c22"></a><br>　菩薩所修行，　　無言無劫量，<a 
name="0132c23" id="0132c23"></a><br>　能以無量劫，　　顯說於諸行。<a 
name="0132c24" id="0132c24"></a><br>　菩薩行清淨，　　清淨妙安住，<a 
name="0132c25" id="0132c25"></a><br>　悉捨一切行，　　曾無攝取者。<a 
name="0132c26" id="0132c26"></a><br>　菩薩恒住捨，　　守護於諸行，<a 
name="0132c27" id="0132c27"></a><br>　已捨一切行，　　於捨妙安住。<a 
name="0132c28" id="0132c28"></a><br>　菩薩無邊行，　　離邊及無邊，<a 
name="0132c29" id="0132c29"></a><br>　彼行無所動，　　名為無上行。<a 
name="0133a01" id="0133a01"></a><br>　菩薩無相行，　　斯行為無上，<a 
name="0133a02" id="0133a02"></a><br>　修行此行時，　　超越諸魔界。<a 
name="0133a03" id="0133a03"></a><br>　菩薩無相行，　　明了於無相，<a 
name="0133a04" id="0133a04"></a><br>　若相及無相，　　一切無所依。<a 
name="0133a05" id="0133a05"></a><br>　菩薩住此智，　　此行善成就，<a 
name="0133a06" id="0133a06"></a><br>　無有少所行，　　說名不行者。<a 
name="0133a07" id="0133a07"></a><br>　菩薩常清淨，　　於行無所畏，<a 
name="0133a08" id="0133a08"></a><br>　正念而發趣，　　斯為善安住。」</span></p><a 
name="0133a09" id="0133a09"></a><p style="text-indent: 0em; margin-left: 0em"><span class="linehead"></span>爾時勝慧菩薩摩訶薩復白佛言：「希有世尊！<a 
name="0133a10" id="0133a10"></a>諸善丈夫若干修行乃為甚深，非諸愚夫有<a 
name="0133a11" id="0133a11"></a>相有為所修行者少能行之。世尊！無有少法<a 
name="0133a12" id="0133a12"></a>入此行中，是<span class="corr" title='[此故&gt;故此]'>故此</span>行為善丈夫平等之行。世<a 
name="0133a13" id="0133a13"></a>尊！善丈夫行非諸數量邊際能測。」</p><p style="text-indent: 0em; margin-left: 0em"><span class="linehead"></span>爾時勝慧<a 
name="0133a14" id="0133a14"></a>菩薩摩訶薩即以偈頌讚如來曰：</p><a 
name="0133a15" id="0133a15"></a><p><span class="lg">「大雄正等覺，　　無上兩足尊，<a 
name="0133a16" id="0133a16"></a><br>　演說甚深行，　　饒益諸菩薩。<a 
name="0133a17" id="0133a17"></a><br>　世尊妙辯才，　　其量頗難測，<a 
name="0133a18" id="0133a18"></a><br>　無邊辯才者，　　最勝大丈夫。<a 
name="0133a19" id="0133a19"></a><br>　法王息譏論，　　斯由正遍知，<a 
name="0133a20" id="0133a20"></a><br>　乃為諸菩薩，　　說此無上行。<a 
name="0133a21" id="0133a21"></a><br>　世尊能演說，　　滅行之方便，<a 
name="0133a22" id="0133a22"></a><br>　於行悉超過，　　智人當發趣。<a 
name="0133a23" id="0133a23"></a><br>　大龍不思議，　　無邊智境界，<a 
name="0133a24" id="0133a24"></a><br>　遍知兩足尊，　　善開斯妙行。<a 
name="0133a25" id="0133a25"></a><br>　世尊所開示，　　牟尼不動行，<a 
name="0133a26" id="0133a26"></a><br>　此行無能動，　　故名無比行。<a 
name="0133a27" id="0133a27"></a><br>　大雄大牟尼，　　<span class="corr" title='[住&gt;往]'>往</span>昔所修行，<a 
name="0133a28" id="0133a28"></a><br>　設以多劫行，　　無人能到者。<a 
name="0133a29" id="0133a29"></a><br>　菩薩聞斯法，　　雖住於世間，<a 
name="0133b01" id="0133b01"></a><br>　而於諸種智，　　不久亦當證。<a 
name="0133b02" id="0133b02"></a><br>　我等愍眾生，　　當於末世中，<a 
name="0133b03" id="0133b03"></a><br>　於此無上法，　　能為護持者。<a 
name="0133b04" id="0133b04"></a><br>　我等聞斯法，　　當於末世中，<a 
name="0133b05" id="0133b05"></a><br>　為諸眾生故，　　能行亦能說。<a 
name="0133b06" id="0133b06"></a><br>　我等以光明，　　當於末世中，<a 
name="0133b07" id="0133b07"></a><br>　為諸求法者，　　而興大利益。<a 
name="0133b08" id="0133b08"></a><br>　我等發誓願，　　當於末世中，<a 
name="0133b09" id="0133b09"></a><br>　為諸眾生故，　　護持而建立。<a 
name="0133b10" id="0133b10"></a><br>　我等常思念，　　當於末世中，<a 
name="0133b11" id="0133b11"></a><br>　供養佛法海，　　願持無上法。<a 
name="0133b12" id="0133b12"></a><br>　我等於法藏，　　當為勝丈夫，<a 
name="0133b13" id="0133b13"></a><br>　願持此法門，　　守護令久住。<a 
name="0133b14" id="0133b14"></a><br>　我等於法水，　　誓願悉能飲，<a 
name="0133b15" id="0133b15"></a><br>　而於此法門，　　當為守護者。<a 
name="0133b16" id="0133b16"></a><br>　我等聞法已，　　當於末世中，<a 
name="0133b17" id="0133b17"></a><br>　願為大丈夫，　　受持佛正法。<a 
name="0133b18" id="0133b18"></a><br>　我等寧失命，　　不捨無上法，<a 
name="0133b19" id="0133b19"></a><br>　願於此法中，　　而為持法者。<a 
name="0133b20" id="0133b20"></a><br>　我等持此法，　　未曾生喜足，<a 
name="0133b21" id="0133b21"></a><br>　渴聞斯甚深，　　決定契經故。<a 
name="0133b22" id="0133b22"></a><br>　我等於末世，　　為求諸法者，<a 
name="0133b23" id="0133b23"></a><br>　當演斯正法，　　能令悉歡喜。<a 
name="0133b24" id="0133b24"></a><br>　法王叵思議，　　能作大依怙，<a 
name="0133b25" id="0133b25"></a><br>　願垂加護我，　　念我持法者。」</span></p><a 
name="0133b26" id="0133b26"></a><p style="text-indent: 0em; margin-left: 0em"><span class="linehead"></span>爾時世尊告勝慧菩薩摩訶薩言：「善哉善哉！<a 
name="0133b27" id="0133b27"></a>勝慧！汝能於後末世之中，為欲護持此諸法<a 
name="0133b28" id="0133b28"></a>故被大甲冑。亦如往昔諸菩薩摩訶薩於最<a 
name="0133b29" id="0133b29"></a>勝所，供養承事、種諸善根、久修梵行、被大甲<a 
name="0133c01" id="0133c01"></a>冑，護持諸佛世尊法者而無異也。」</p><p style="text-indent: 0em; margin-left: 0em"><span class="linehead"></span>爾時世尊<a 
name="0133c02" id="0133c02"></a>而說偈言：</p><a 
name="0133c03" id="0133c03"></a><p><span class="lg">「於後怖畏時，　　汝當持此法，<a 
name="0133c04" id="0133c04"></a><br>　為利諸眾生，　　以此法開示。<a 
name="0133c05" id="0133c05"></a><br>　於後末世時，　　汝持最勝法，<a 
name="0133c06" id="0133c06"></a><br>　若聞斯法者，　　悉當生愛樂。<a 
name="0133c07" id="0133c07"></a><br>　於後末世時，　　汝為持法者，<a 
name="0133c08" id="0133c08"></a><br>　我說甚深法，　　汝當悉受持。<a 
name="0133c09" id="0133c09"></a><br>　祕密修多羅，　　汝聞當憶念，<a 
name="0133c10" id="0133c10"></a><br>　於斯理趣中，　　勿復有疑惑。<a 
name="0133c11" id="0133c11"></a><br>　決定甚深義，　　汝聞當憶念，<a 
name="0133c12" id="0133c12"></a><br>　饒益諸眾生，　　為持法藏者。<a 
name="0133c13" id="0133c13"></a><br>　以法施一切，　　普潤諸眾生，<a 
name="0133c14" id="0133c14"></a><br>　聞已令充悅，　　身心遍歡喜。<a 
name="0133c15" id="0133c15"></a><br>　為諸菩薩道，　　所行之理趣，<a 
name="0133c16" id="0133c16"></a><br>　及彼修多羅，　　究竟受持故。<a 
name="0133c17" id="0133c17"></a><br>　汝當能廣度，　　無量諸眾生，<a 
name="0133c18" id="0133c18"></a><br>　一切世間中，　　所不能度者。<a 
name="0133c19" id="0133c19"></a><br>　汝持此法故，　　饒益諸世間，<a 
name="0133c20" id="0133c20"></a><br>　獲勝眾福聚，　　以是而發趣。<a 
name="0133c21" id="0133c21"></a><br>　我今說此法，　　汝當悉受持，<a 
name="0133c22" id="0133c22"></a><br>　於後末世中，　　為諸聰慧說。<a 
name="0133c23" id="0133c23"></a><br>　現在未來世，　　能持斯法者，<a 
name="0133c24" id="0133c24"></a><br>　則為能受持，　　千佛之正法。<a 
name="0133c25" id="0133c25"></a><br>　為諸眾生故，　　護持斯法門，<a 
name="0133c26" id="0133c26"></a><br>　於後末世中，　　而興大饒益。<a 
name="0133c27" id="0133c27"></a><br>　若能於末世，　　護持斯法者，<a 
name="0133c28" id="0133c28"></a><br>　彼不於一佛，　　親近而承事。<a 
name="0133c29" id="0133c29"></a><br>　若能於末世，　　護持斯法者，<a 
name="0134a01" id="0134a01"></a><br>　彼已多承事，　　善說斯法者。<a 
name="0134a02" id="0134a02"></a><br>　能於此法中，　　無有少疑惑，<a 
name="0134a03" id="0134a03"></a><br>　末世護持法，　　斯為聰慧者。<a 
name="0134a04" id="0134a04"></a><br>　被大無邊甲，　　敵戰為殊勝，<a 
name="0134a05" id="0134a05"></a><br>　而於末世中，　　乃能持此法。<a 
name="0134a06" id="0134a06"></a><br>　彼於佛正法，　　疑網悉已除，<a 
name="0134a07" id="0134a07"></a><br>　聞法無所畏，　　乃能持此法。</span></p><a 
name="0134a08" id="0134a08"></a><p style="text-indent: 0em; margin-left: 0em"><span class="linehead"></span>「是故勝慧！若有善男子善女人勤求最勝大<a 
name="0134a09" id="0134a09"></a>功德者，於末世中為深法故，應被甲冑受持<a 
name="0134a10" id="0134a10"></a>讀誦解說其義。</p><a 
name="0134a11" id="0134a11"></a><p style="text-indent: 0em; margin-left: 0em"><span class="linehead"></span>「復次勝慧！我念往昔過無量劫復倍是數，有<a 
name="0134a12" id="0134a12"></a>佛出世，號曰遍照如來、應供、正遍知、明行足、<a 
name="0134a13" id="0134a13"></a>善逝、世間解、無上士、調御丈夫、天人師、佛、世<a 
name="0134a14" id="0134a14"></a>尊。劫名超勝，國名離垢。其地平正廣博嚴淨，<a 
name="0134a15" id="0134a15"></a>七寶所成。時彼大洲廣長延袤七萬由旬，於<a 
name="0134a16" id="0134a16"></a>中復有六萬大城。一一大城縱廣正等十六<a 
name="0134a17" id="0134a17"></a>由旬，垣牆周匝樓雉嚴飾，門剎殊勝&#x89A9;者歡<a 
name="0134a18" id="0134a18"></a>悅，妙多羅樹行列圍繞，百千園苑而共莊嚴。<a 
name="0134a19" id="0134a19"></a>諸園苑中，臺座床敷處處嚴設，池沼渠流一<a 
name="0134a20" id="0134a20"></a>一盈滿，涯岸階砌飾以眾寶，周迴平正出入<a 
name="0134a21" id="0134a21"></a>安隱。於其岸邊，沈水栴檀多摩羅等雜香之<a 
name="0134a22" id="0134a22"></a>樹扶&#x8E08;布列。彼一一城各有十千俱胝人民<a 
name="0134a23" id="0134a23"></a>止住其中，彼諸眾生悉<span class="corr" title='[己&gt;已]'>已</span>成就十善業故，一<a 
name="0134a24" id="0134a24"></a>切皆受如是安樂。時彼如來，始從初劫超二<a 
name="0134a25" id="0134a25"></a>百劫於中出現，是故彼劫名曰超勝。於彼劫<a 
name="0134a26" id="0134a26"></a>中有五百如來次第出現，一一剎土皆七寶<a 
name="0134a27" id="0134a27"></a>成。其佛滅後正法住世各十千歲。如是五<a 
name="0134a28" id="0134a28"></a>百如來現化於世，多有聲聞菩薩法會，一一<a 
name="0134a29" id="0134a29"></a>法會各有俱胝那由他數無量菩薩趣一乘<a 
name="0134b01" id="0134b01"></a>道獲無生忍。</p><a 
name="0134b02" id="0134b02"></a><p style="text-indent: 0em; margin-left: 0em"><span class="linehead"></span>「時彼劫中有轉輪王名勇猛軍，七寶成就王<a 
name="0134b03" id="0134b03"></a>四天下。於閻浮提有一大城，其城周迴六十<a 
name="0134b04" id="0134b04"></a>由旬，復有八萬俱胝人民止住其中，安隱快<a 
name="0134b05" id="0134b05"></a>樂豐饒熾盛，七重隍塹、七重行樹、七重街道、<a 
name="0134b06" id="0134b06"></a>七重表剎、七重鈴網，一千園苑所共圍遶莊<a 
name="0134b07" id="0134b07"></a>嚴大城。一一園苑縱廣正等二十由旬，其中<a 
name="0134b08" id="0134b08"></a>各有七重垣牆、七重羅網種種莊嚴，一一微<a 
name="0134b09" id="0134b09"></a>妙眾寶珍玩猶如諸天。各各復有一百池沼，<a 
name="0134b10" id="0134b10"></a>毘琉璃寶以為堤岸，馬瑙雜玉以為階砌，<a 
name="0134b11" id="0134b11"></a>眾華敷榮寶樹行列。於大城中，王之正殿量<a 
name="0134b12" id="0134b12"></a>七由旬，黃金青寶間錯所成，周以寶竿飾以<a 
name="0134b13" id="0134b13"></a>琉璃，摩尼珠網彌覆其上，諸多羅樹暉映莊<a 
name="0134b14" id="0134b14"></a>嚴。二十淵池圍遶縈帶，底布真金覆以金網，<a 
name="0134b15" id="0134b15"></a>雜琉璃寶以為津橋，純妙黃金而為階道。於<a 
name="0134b16" id="0134b16"></a>其池中，優&#x9262;羅華、拘勿頭華、芬陀利花敷榮<a 
name="0134b17" id="0134b17"></a>遍滿。彼轉輪王，二千婇女六萬諸子，與其眷<a 
name="0134b18" id="0134b18"></a>屬於彼園中五欲娛樂，竊作是念：『諸欲無常<a 
name="0134b19" id="0134b19"></a>不久變壞，我當決定志求佛法。若聞法已如<a 
name="0134b20" id="0134b20"></a>教修行，令我長夜利益安樂。』適思惟已，忽然<a 
name="0134b21" id="0134b21"></a>有天現虛空中，告彼王言：『善哉丈夫！今有遍<a 
name="0134b22" id="0134b22"></a>照如來出現於世，演說正法初中後善，王應<a 
name="0134b23" id="0134b23"></a>速詣於彼佛所，當聞正法，令王長夜利益安<a 
name="0134b24" id="0134b24"></a>樂，成就佛法圓滿佛法。』王聞天言踊躍歡喜，<a 
name="0134b25" id="0134b25"></a>與其眷屬侍從圍遶，即往遍照如來之所。頭<a 
name="0134b26" id="0134b26"></a>面禮足而白佛言：『世尊！以何等法能攝諸法<a 
name="0134b27" id="0134b27"></a>善巧方便，能令梵行速得圓滿？我當修行。』如<a 
name="0134b28" id="0134b28"></a>是問已，時彼如來廣為開示。王聞法已，與其<a 
name="0134b29" id="0134b29"></a>眷屬悉捨安樂資生之具，恭敬供養遍照如<a 
name="0134c01" id="0134c01"></a>來及諸大眾滿二萬歲，於遍照如來法中出<a 
name="0134c02" id="0134c02"></a>家修行正法。以聞法故，於時獲得受法善根、<a 
name="0134c03" id="0134c03"></a>持法善根、說法善根，有所聞法思惟不忘，無<a 
name="0134c04" id="0134c04"></a>量功德精勤修習，乃發誓願：『願持如來三時<a 
name="0134c05" id="0134c05"></a>正法，為諸眾生種種宣說。』作是願已，於勝<a 
name="0134c06" id="0134c06"></a>超劫諸如來所，一一親近供養承事。彼諸如<a 
name="0134c07" id="0134c07"></a>來現前正法、中時正法、後時正法悉能受持，<a 
name="0134c08" id="0134c08"></a>教化成熟四萬八千俱胝那由他眾生趣於<a 
name="0134c09" id="0134c09"></a>阿耨多羅三藐三菩提，方便調伏無量眾生<a 
name="0134c10" id="0134c10"></a>住於聲聞辟支佛乘。</p><p style="text-indent: 0em; margin-left: 0em"><span class="linehead"></span>「彼劫之中最後如來，號<a 
name="0134c11" id="0134c11"></a>曰電光。勇猛軍比丘聞電光如來說法之時，<a 
name="0134c12" id="0134c12"></a>獲無生忍。電光如來即為授記：『汝勇猛軍！於<a 
name="0134c13" id="0134c13"></a>未來世供養無量千佛世尊，受持如來三時<a 
name="0134c14" id="0134c14"></a>正法，利益無量無數眾生，安立百千俱胝那<a 
name="0134c15" id="0134c15"></a>由他眾生於阿耨多羅三藐三菩提，無量眾<a 
name="0134c16" id="0134c16"></a>生住聲聞乘。如是乃過阿僧祇劫，證阿耨多<a 
name="0134c17" id="0134c17"></a>羅三藐三菩提，號曰無邊精進光明功德超<a 
name="0134c18" id="0134c18"></a>勝王如來。其佛剎土積集無量清淨功德，安<a 
name="0134c19" id="0134c19"></a>隱豐樂，人民充滿，多有聲聞及菩薩眾。其佛<a 
name="0134c20" id="0134c20"></a>壽命至五小劫，滅後正法住一小劫，法教流<a 
name="0134c21" id="0134c21"></a>布天人受持，舍利塔廟遍諸剎土。』是故勝慧！<a 
name="0134c22" id="0134c22"></a>諸菩薩摩訶薩於此清淨甚深之法，應當尊<a 
name="0134c23" id="0134c23"></a>重受持修習，以法嚴具莊嚴其身，法莊嚴<a 
name="0134c24" id="0134c24"></a>故證得如來金剛所成大那羅延堅固之身。<a 
name="0134c25" id="0134c25"></a>假使三千大千世界一切眾生盡其軀力，而<a 
name="0134c26" id="0134c26"></a>欲破壞堅固之身，乃無有能摧伏之者。一<a 
name="0134c27" id="0134c27"></a>切世間天人阿修羅眾中，演法光明亦無有<a 
name="0134c28" id="0134c28"></a>能敵論之者。若有眾生於此深法受持讀誦<a 
name="0134c29" id="0134c29"></a>精勤修習，隨其意樂生於清淨大族姓家，乃<a 
name="0135a01" id="0135a01"></a>至坐於菩提樹下，名稱具足、世界殊妙，不雜<a 
name="0135a02" id="0135a02"></a>異道，尚無梵志遮羅迦名，況有惡見邪求之<a 
name="0135a03" id="0135a03"></a>輩。諸不善法亦&#x751E;未聞，寧有習行不善根<a 
name="0135a04" id="0135a04"></a>者。能以足指放大光明，遍照無邊一切世界，<a 
name="0135a05" id="0135a05"></a>一切眾生遇斯光者皆得安樂，當證阿耨多<a 
name="0135a06" id="0135a06"></a>羅三藐三菩提。是故勝慧！若諸菩薩摩訶薩<a 
name="0135a07" id="0135a07"></a>於我法中勤修行者，當獲如是殊勝功德。我<a 
name="0135a08" id="0135a08"></a>若具說，不可窮盡。」</p><a 
name="0135a09" id="0135a09"></a><p style="text-indent: 0em; margin-left: 0em"><span class="linehead"></span>爾時世尊告無邊慧菩薩摩訶薩言：「無邊慧！<a 
name="0135a10" id="0135a10"></a>若有住斯菩薩道者勤修如是清淨深法，與<a 
name="0135a11" id="0135a11"></a>空相應、寂靜相應，得法光明。以法光明，見一<a 
name="0135a12" id="0135a12"></a>切法自性無異，性無異故所見清淨，見清淨<a 
name="0135a13" id="0135a13"></a>故則無法見，亦無有法離自性見，法見清淨<a 
name="0135a14" id="0135a14"></a>亦無清淨，無清淨者、無清淨時，能得清淨智<a 
name="0135a15" id="0135a15"></a>之境界。見諸法界非界非非界，界見清淨，遠<a 
name="0135a16" id="0135a16"></a>離諸界種種性想，離性想故於界理趣祕密<a 
name="0135a17" id="0135a17"></a>言辭而能覺了，亦能遍知諸法非界，以見法<a 
name="0135a18" id="0135a18"></a>界無差別故、不可壞故、不變異故，便獲一切<a 
name="0135a19" id="0135a19"></a>法界理趣善巧方便。以善方便遍能了知法<a 
name="0135a20" id="0135a20"></a>界理趣，以等持力於諸法界差別理趣隨順<a 
name="0135a21" id="0135a21"></a>能入。住此行時，以一切法善巧方便，於一切<a 
name="0135a22" id="0135a22"></a>法無住無著，無所著故能於一切法界理趣<a 
name="0135a23" id="0135a23"></a>隨其所應種種開示。等持力故，復能出生靜<a 
name="0135a24" id="0135a24"></a>慮解脫等持等至，遊戲神通變一為多變多<a 
name="0135a25" id="0135a25"></a>為一，山石牆壁飛行自在而無罣礙。善巧能<a 
name="0135a26" id="0135a26"></a>知四界和合不住於界，知一切界與空界合，<a 
name="0135a27" id="0135a27"></a>於虛空界無著無繫，以界和合善巧智故。於<a 
name="0135a28" id="0135a28"></a>一切界方便修習，以修習故決了水界，能於<a 
name="0135a29" id="0135a29"></a>水界或令起煙、或令發焰、或復於中煙焰俱<a 
name="0135b01" id="0135b01"></a>熾，乃至無量種種變現，為諸眾生作大饒益。<a 
name="0135b02" id="0135b02"></a>以能安住法界理趣善巧方便而無所動，隨<a 
name="0135b03" id="0135b03"></a>其意樂，隨何佛剎能於諸有轉胎藏形受化<a 
name="0135b04" id="0135b04"></a>生身，常見十方一切世界諸佛如來。彼諸如<a 
name="0135b05" id="0135b05"></a>來，如是名號、如是族姓、如是眾會、如是說<a 
name="0135b06" id="0135b06"></a>法、悉分別知。」</p><a 
name="0135b07" id="0135b07"></a><p style="text-indent: 0em; margin-left: 0em"><span class="linehead"></span>爾時眾中復有菩薩摩訶薩名無邊勝，前白<a 
name="0135b08" id="0135b08"></a>佛言：「世尊！諸菩薩摩訶薩住何等法，如佛所<a 
name="0135b09" id="0135b09"></a>說能得如是最勝功德？」</p><p style="text-indent: 0em; margin-left: 0em"><span class="linehead"></span>爾時世尊告無邊勝<a 
name="0135b10" id="0135b10"></a>菩薩摩訶薩言：「無邊勝！諸菩薩摩訶薩於一<a 
name="0135b11" id="0135b11"></a>切法無所住者，如我所說，能得如是最勝功<a 
name="0135b12" id="0135b12"></a>德。無邊勝！諸菩薩摩訶薩若住於色受想行<a 
name="0135b13" id="0135b13"></a>識、若住地界水界火界風界空界、若住欲界<a 
name="0135b14" id="0135b14"></a>色界無色界，我於此經則不說有斯諸功德。<a 
name="0135b15" id="0135b15"></a>然諸菩薩摩訶薩於一切法而無所住，不入<a 
name="0135b16" id="0135b16"></a>不出，故我說彼當得無邊大功德海。何以故？<a 
name="0135b17" id="0135b17"></a>諸菩薩摩訶薩無有少法可得可住，亦無少<a 
name="0135b18" id="0135b18"></a>法若入若出，善能安住諸法理趣而無所動。<a 
name="0135b19" id="0135b19"></a>何以故？諸菩薩摩訶薩無住無動，以無動故<a 
name="0135b20" id="0135b20"></a>無高無下，無高下故遠離於高不住於下，<a 
name="0135b21" id="0135b21"></a>以不住故名善處住，善處住者於無處住，無<a 
name="0135b22" id="0135b22"></a>處住者不住於處。諸菩薩摩訶薩不於少法<a 
name="0135b23" id="0135b23"></a>若有安立、若有積集，無處無住、無起無作。何<a 
name="0135b24" id="0135b24"></a>以故？處不可得。以無處故則無分別，無分別<a 
name="0135b25" id="0135b25"></a>故不動處住如法界住。無有處住則無有住，<a 
name="0135b26" id="0135b26"></a>於處無處無所執著名為善住。無邊勝！諸菩<a 
name="0135b27" id="0135b27"></a>薩摩訶薩於法理趣而安住者，如是安立住<a 
name="0135b28" id="0135b28"></a>於無住。無住處住，見一切法無有分別，住於<a 
name="0135b29" id="0135b29"></a>如是無分別行。以如是行，見一切法而無所<a 
name="0135c01" id="0135c01"></a>動，則與如理而住相應、則與如理不動相應、<a 
name="0135c02" id="0135c02"></a>則與如理不取相應。」</p><p style="text-indent: 0em; margin-left: 0em"><span class="linehead"></span>爾時世尊而說偈言：</p><a 
name="0135c03" id="0135c03"></a><p><span class="lg">「菩薩正憶念，　　於義善思惟，<a 
name="0135c04" id="0135c04"></a><br>　不住諸法中，　　說名為智者。<a 
name="0135c05" id="0135c05"></a><br>　未曾有少法，　　可為安立者，<a 
name="0135c06" id="0135c06"></a><br>　以無安立故，　　無畏而發趣。<a 
name="0135c07" id="0135c07"></a><br>　不立於諸色，　　亦不立諸受，<a 
name="0135c08" id="0135c08"></a><br>　諸想及諸行，　　識等亦如是。<a 
name="0135c09" id="0135c09"></a><br>　不住於諸蘊，　　諸界及諸處，<a 
name="0135c10" id="0135c10"></a><br>　若處若非處，　　亦常無所住。<a 
name="0135c11" id="0135c11"></a><br>　不住於地界，　　亦不住水界，<a 
name="0135c12" id="0135c12"></a><br>　火界及風界，　　亦常無所住。<a 
name="0135c13" id="0135c13"></a><br>　不住於欲界，　　色界無色界，<a 
name="0135c14" id="0135c14"></a><br>　得無安立故，　　不住於三界。<a 
name="0135c15" id="0135c15"></a><br>　及以虛空界，　　於彼無所住，<a 
name="0135c16" id="0135c16"></a><br>　以無有所住，　　平等而發趣。<a 
name="0135c17" id="0135c17"></a><br>　故無有少法，　　於中而可住，<a 
name="0135c18" id="0135c18"></a><br>　若得無所住，　　斯為妙智者。<a 
name="0135c19" id="0135c19"></a><br>　妙智無所住，　　無住為菩薩，<a 
name="0135c20" id="0135c20"></a><br>　能得如是住，　　則住法界中。<a 
name="0135c21" id="0135c21"></a><br>　無住相應故，　　彼常能善住，<a 
name="0135c22" id="0135c22"></a><br>　無住無依止，　　於法得安住。<a 
name="0135c23" id="0135c23"></a><br>　若得不依止，　　則常無所動，<a 
name="0135c24" id="0135c24"></a><br>　不入亦不出，　　平等善安住。<a 
name="0135c25" id="0135c25"></a><br>　於法如是住，　　斯為勇猛者，<a 
name="0135c26" id="0135c26"></a><br>　一切法無高，　　一切法無下。<a 
name="0135c27" id="0135c27"></a><br>　如是無所動，　　法界善安住，<a 
name="0135c28" id="0135c28"></a><br>　安住不動故，　　便得無上住。<a 
name="0135c29" id="0135c29"></a><br>　不住住相應，　　斯為勇猛者，<a 
name="0136a01" id="0136a01"></a><br>　不住於住處，　　於處無所動。<a 
name="0136a02" id="0136a02"></a><br>　成就無住處，　　而得善安住，<a 
name="0136a03" id="0136a03"></a><br>　若處若非處，　　一切無所動。<a 
name="0136a04" id="0136a04"></a><br>　住於不動處，　　乃名為不動，<a 
name="0136a05" id="0136a05"></a><br>　若住不動處，　　一切無所住。<a 
name="0136a06" id="0136a06"></a><br>　不念處非處，　　常住無分別，<a 
name="0136a07" id="0136a07"></a><br>　不住於處故，　　則無有所動。<a 
name="0136a08" id="0136a08"></a><br>　於處無所動，　　一切得無住，<a 
name="0136a09" id="0136a09"></a><br>　若得不住處，　　處非處不動。<a 
name="0136a10" id="0136a10"></a><br>　若於處不動，　　乃善住於處，<a 
name="0136a11" id="0136a11"></a><br>　善住處安住，　　則住無所住，<a 
name="0136a12" id="0136a12"></a><br>　能見一切法，　　住法相應住。<a 
name="0136a13" id="0136a13"></a><br>　如是見諸法，　　種種無所住，<a 
name="0136a14" id="0136a14"></a><br>　無住無安住，　　善巧於法住。<a 
name="0136a15" id="0136a15"></a><br>　常住於諸法，　　而無有分別，<a 
name="0136a16" id="0136a16"></a><br>　離諸分別故，　　斯為不動者。<a 
name="0136a17" id="0136a17"></a><br>　若能住不動，　　於行無分別，<a 
name="0136a18" id="0136a18"></a><br>　遠離處非處，　　斯為觀察者。<a 
name="0136a19" id="0136a19"></a><br>　若能觀不動，　　一切無所動，<a 
name="0136a20" id="0136a20"></a><br>　諸法常平等，　　如是而發趣。<a 
name="0136a21" id="0136a21"></a><br>　如理住相應，　　如理而不動，<a 
name="0136a22" id="0136a22"></a><br>　得無動處者，　　常住於無處。」</span></p><a 
name="0136a23" id="0136a23"></a><p style="text-indent: 0em; margin-left: 0em"><span class="linehead"></span>爾時無邊勝菩薩摩訶薩復白佛言：「希有世<a 
name="0136a24" id="0136a24"></a>尊！乃能安立諸菩薩摩訶薩於法理趣，無有<a 
name="0136a25" id="0136a25"></a>繫縛、無有解脫。世尊！諸菩薩摩訶薩於法理<a 
name="0136a26" id="0136a26"></a>趣善巧安立，不與少法若相應若不相應、若<a 
name="0136a27" id="0136a27"></a>和合若不和合、若攝取若不攝取、若有所歸<a 
name="0136a28" id="0136a28"></a>若無所歸、若貪離貪、若瞋離瞋。世尊！諸菩薩<a 
name="0136a29" id="0136a29"></a>摩訶薩於一切法理趣之中善巧安立，設有<a 
name="0136b01" id="0136b01"></a>眾生供養恭敬，不生貪愛毀辱逼惱，不生瞋<a 
name="0136b02" id="0136b02"></a>恚，無種種想，離一切法。不見少法能與少法<a 
name="0136b03" id="0136b03"></a>若相應若不相應，超過相應不相應故。遠離<a 
name="0136b04" id="0136b04"></a>相應不相應想，了知相應不相應想。超過了<a 
name="0136b05" id="0136b05"></a>知，不於少法若進若退、若有所趣若無所趣<a 
name="0136b06" id="0136b06"></a>而作相應。於一切法理趣之中而無妄念，亦<a 
name="0136b07" id="0136b07"></a>無所取，以善方便不壞法性。世尊！諸菩薩摩<a 
name="0136b08" id="0136b08"></a>訶薩於一切法如是住時，能以善巧宣說一<a 
name="0136b09" id="0136b09"></a>切法界理趣，一切佛法速得圓滿。」</p><a 
name="0136b10" id="0136b10"></a><p style="text-indent: 0em; margin-left: 0em"><span class="linehead"></span>爾時世尊告無邊慧菩薩摩訶薩言：「無邊慧！<a 
name="0136b11" id="0136b11"></a>諸菩薩摩訶薩於佛法中無所安立、無所住<a 
name="0136b12" id="0136b12"></a>時，則見佛法無有安立、無有所住，亦無勝住、<a 
name="0136b13" id="0136b13"></a>亦無遍住，見佛法住不傾動故、不流轉故、不<a 
name="0136b14" id="0136b14"></a>變異故，一切法界相應而住，乃名一切法界<a 
name="0136b15" id="0136b15"></a>理趣善巧安立。無邊慧！諸菩薩摩訶薩於佛<a 
name="0136b16" id="0136b16"></a>法中，無住無不住、無勝住無遍住、無處住無<a 
name="0136b17" id="0136b17"></a>非處住，亦無所動，亦無分別、無勝分別、無遍<a 
name="0136b18" id="0136b18"></a>分別，乃名一切法界理趣善巧安立。無邊慧！<a 
name="0136b19" id="0136b19"></a>諸菩薩摩訶薩不見少法能與少法而為安<a 
name="0136b20" id="0136b20"></a>立，亦不見有一切法處為勝安立，亦無分別、<a 
name="0136b21" id="0136b21"></a>無勝分別、無遍分別，乃名一切法界理趣善<a 
name="0136b22" id="0136b22"></a>巧安立。無邊慧！諸菩薩摩訶薩不見少法若<a 
name="0136b23" id="0136b23"></a>住若去，亦無分別、無勝分別、無遍分別，見一<a 
name="0136b24" id="0136b24"></a>切法如淨虛空，光明顯照遠離煩惱，於一切<a 
name="0136b25" id="0136b25"></a>法光明照故，乃名一切法界理趣得善方便<a 
name="0136b26" id="0136b26"></a>不以安立而觀法界。何以故？不於法界少安<a 
name="0136b27" id="0136b27"></a>立故。譬如虛空及以風界無有處所，亦無可<a 
name="0136b28" id="0136b28"></a>見、無安立處、無依止處、無可示現。法界亦<a 
name="0136b29" id="0136b29"></a>爾，無可入處、無可見處、無安立處、無依止<a 
name="0136c01" id="0136c01"></a>處，亦無了知、亦無示現。諸菩薩摩訶薩無示<a 
name="0136c02" id="0136c02"></a>現故，與如如界相應而住。無邊慧！一切法界<a 
name="0136c03" id="0136c03"></a>無生無命無老無死、無昇無沈無示現界，是<a 
name="0136c04" id="0136c04"></a>為法界。無變異界是為法界，而法界者遍一<a 
name="0136c05" id="0136c05"></a>切處。無邊慧！法界無去亦無去處，無去處故<a 
name="0136c06" id="0136c06"></a>乃名法界相應而住。如如法界於中無處亦<a 
name="0136c07" id="0136c07"></a>無非處。何以故？如如法界、如如自性無所有<a 
name="0136c08" id="0136c08"></a>故。</p><p style="text-indent: 0em; margin-left: 0em"><span class="linehead"></span>「無邊慧！諸菩薩摩訶薩聞我此說，則於一<a 
name="0136c09" id="0136c09"></a>切法界理趣便獲無邊大法光明。以法光明<a 
name="0136c10" id="0136c10"></a>得無生忍，速能圓滿如來十力、十八不共、一<a 
name="0136c11" id="0136c11"></a>切佛法。為欲成熟一切眾生廣大善根勝資<a 
name="0136c12" id="0136c12"></a>糧故、如來種性無斷絕故，速詣道場轉于法<a 
name="0136c13" id="0136c13"></a>輪，蔽諸魔宮摧伏異論，作善丈夫大師子吼，<a 
name="0136c14" id="0136c14"></a>為諸眾生演說妙法，隨其樂欲、隨其志願、隨<a 
name="0136c15" id="0136c15"></a>其發趣正解脫故，皆令趣於阿耨多羅三藐<a 
name="0136c16" id="0136c16"></a>三菩提。」</p><p style="text-indent: 0em; margin-left: 0em"><span class="linehead"></span>爾時世尊而說偈言：</p><a 
name="0136c17" id="0136c17"></a><p><span class="lg">「一切菩薩，　　不住諸法，　　於佛法中，<a 
name="0136c18" id="0136c18"></a><br>　無所安立。　　一切菩薩，　　無安立故，<a 
name="0136c19" id="0136c19"></a><br>　於佛法中，　　無畏發趣。　　一切菩薩，<a 
name="0136c20" id="0136c20"></a><br>　見諸佛法，　　無住無處，　　妙善安立。<a 
name="0136c21" id="0136c21"></a><br>　一切菩薩，　　不住於處，　　能見諸法，<a 
name="0136c22" id="0136c22"></a><br>　無住無退。　　一切菩薩，　　見法無住，<a 
name="0136c23" id="0136c23"></a><br>　不動佛法，　　不求佛法。　　一切菩薩，<a 
name="0136c24" id="0136c24"></a><br>　見法不異，　　不動佛法，　　亦不推尋。<a 
name="0136c25" id="0136c25"></a><br>　一切菩薩，　　見法如是，　　於法善巧，<a 
name="0136c26" id="0136c26"></a><br>　方便而住。　　一切菩薩，　　見常平等，<a 
name="0136c27" id="0136c27"></a><br>　不住佛法，　　亦非不住，　　常無住處，<a 
name="0136c28" id="0136c28"></a><br>　亦非無處，　　常不分別，　　非不分別，<a 
name="0136c29" id="0136c29"></a><br>　種種分別，　　常無所有。　　一切菩薩，<a 
name="0137a01" id="0137a01"></a><br>　無住相應，　　於諸時處，　　而無所動。<a 
name="0137a02" id="0137a02"></a><br>　一切菩薩，　　於法理趣，　　平等住時，<a 
name="0137a03" id="0137a03"></a><br>　名為善住。　　一切菩薩，　　於法理趣，<a 
name="0137a04" id="0137a04"></a><br>　不見少法，　　可平等住。　　一切菩薩，<a 
name="0137a05" id="0137a05"></a><br>　能見諸法，　　無有處所，　　亦不離處，<a 
name="0137a06" id="0137a06"></a><br>　得無所動，　　亦無親近。　　一切菩薩，<a 
name="0137a07" id="0137a07"></a><br>　於一切法，　　理趣善巧，　　方便安住，<a 
name="0137a08" id="0137a08"></a><br>　住無所住，　　名為菩薩。　　一切菩薩，<a 
name="0137a09" id="0137a09"></a><br>　不於少法，　　若去若來，　　分別而住，<a 
name="0137a10" id="0137a10"></a><br>　爾時乃住，　　諸法理趣。　　一切菩薩，<a 
name="0137a11" id="0137a11"></a><br>　於法理趣，　　種種安住，　　能起無邊，<a 
name="0137a12" id="0137a12"></a><br>　大法光明。　　以法光明，　　住平等見，<a 
name="0137a13" id="0137a13"></a><br>　見一切法，　　及法理趣，　　如淨虛空，<a 
name="0137a14" id="0137a14"></a><br>　如影如像，　　平等無垢。　　一切菩薩，<a 
name="0137a15" id="0137a15"></a><br>　於見了知，　　亦無了知，　　遠離自性。<a 
name="0137a16" id="0137a16"></a><br>　一切菩薩，　　如是觀察，　　於一切法，<a 
name="0137a17" id="0137a17"></a><br>　理趣而住，　　能於法界，　　堅固勤修，<a 
name="0137a18" id="0137a18"></a><br>　說名法界，　　理趣方便。　　一切菩薩，<a 
name="0137a19" id="0137a19"></a><br>　不住法界，　　觀諸法界，　　畢竟非有。<a 
name="0137a20" id="0137a20"></a><br>　一切菩薩，　　決了法界，　　見一切法，<a 
name="0137a21" id="0137a21"></a><br>　如虛空風，　　無有安立，　　遍一切處。<a 
name="0137a22" id="0137a22"></a><br>　法界亦爾，　　遍一切處，　　法界難思，<a 
name="0137a23" id="0137a23"></a><br>　無可示現。　　於諸智者，　　不作親近，<a 
name="0137a24" id="0137a24"></a><br>　無示現界，　　乃為法界，　　無有住處，<a 
name="0137a25" id="0137a25"></a><br>　名為住者。　　法界無生，　　無命無老，<a 
name="0137a26" id="0137a26"></a><br>　無死無沈，　　亦無出離。　　法界難思，<a 
name="0137a27" id="0137a27"></a><br>　無來無去，　　法界非蘊，　　非界非處，<a 
name="0137a28" id="0137a28"></a><br>　亦不離處，　　而無所動。　　法界如如，<a 
name="0137a29" id="0137a29"></a><br>　自性非有。　　一切菩薩，　　如是了知，<a 
name="0137b01" id="0137b01"></a><br>　法界難思，　　得法光明。　　由是發趣，<a 
name="0137b02" id="0137b02"></a><br>　往詣道場，　　而於佛法，　　無有疑惑，<a 
name="0137b03" id="0137b03"></a><br>　不為所動，　　以法光明，　　令諸眾生，<a 
name="0137b04" id="0137b04"></a><br>　獲大安樂。</span></p><a 
name="0137b05" id="0137b05"></a><p style="text-indent: 0em; margin-left: 0em"><span class="linehead"></span>「無邊慧！諸菩薩摩訶薩能於如是甚深之法<a 
name="0137b06" id="0137b06"></a>勤修行者，乃得如是大法光明，以此智慧而<a 
name="0137b07" id="0137b07"></a>發趣於阿耨多羅三藐三菩提。</p><a 
name="0137b08" id="0137b08"></a><p><span class="juanname">大寶積經卷第二十四</span></p>
<hr>【經文資訊】大正藏第 11 冊 No. 0310 大寶積經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，CBETA 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index81ae.html?index=T11n0310" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T11n0310_024 by HTTrack Website Copier/3.x [XR&CO'2014], Tue, 07 Jun 2016 06:46:47 GMT -->
</html>
