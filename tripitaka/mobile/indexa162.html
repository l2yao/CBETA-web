<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T10n0294_003 by HTTrack Website Copier/3.x [XR&CO'2014], Tue, 07 Jun 2016 06:46:43 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=68528358&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT10n0294&amp;utmp=%2Fmobile%2Findex.php%3Findex%3DT10n0294_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexd113.html?index=T10n0294_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第10冊<br/>No.294 佛說羅摩伽經 (3卷)<br/>【西秦 聖堅譯】<br/>第 3 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T10">
<div class="root" id="0294" sutra_name="佛說羅摩伽經" sutra_juan="[卷3]">　
<a 
name="0867b07" id="0867b07"></a><a 
name="0867b08" id="0867b08"></a><a 
name="0867b09" id="0867b09"></a><p><span class="juanname">佛說羅摩伽經卷下</span></p><a 
name="0867b10" id="0867b10"></a><a 
name="0867b11" id="0867b11"></a><p style="margin-left: 4em"><span class="byline">西<span class="corr" title='[晉&gt;秦] cf.【麗】'>秦</span>沙門聖堅譯</span></p><a 
name="0867b12" id="0867b12"></a><p style="text-indent: 0em; margin-left: 0em"><span class="linehead"></span>◎爾時善財童子，一心思惟彼夜天教，初發<a 
name="0867b13" id="0867b13"></a>道心，圓滿清淨；思惟是已，即得深入諸菩薩<a 
name="0867b14" id="0867b14"></a>藏出生菩薩大願法海，淨諸菩薩波羅蜜道，<a 
name="0867b15" id="0867b15"></a>窮盡菩薩圓滿勝淨行業，發起成就深入智<a 
name="0867b16" id="0867b16"></a>海，以一切智，救護十方一切眾生，長養增廣<a 
name="0867b17" id="0867b17"></a>大慈悲雲，於諸佛剎，出生普賢諸大願行。漸<a 
name="0867b18" id="0867b18"></a>漸遊行，至普甚深微妙功德離垢光明夜天<a 
name="0867b19" id="0867b19"></a>所，頭面敬禮，遶無數匝，&#x5374;住一面，恭敬合<a 
name="0867b20" id="0867b20"></a>掌，白言：「天神！我已先發阿耨多羅三藐三菩<a 
name="0867b21" id="0867b21"></a>提心，而未知云何修菩薩行，具足諸地？」</p><p style="text-indent: 0em; margin-left: 0em"><span class="linehead"></span>答言：<a 
name="0867b22" id="0867b22"></a>「善哉，善哉！童子！乃能發阿耨多羅三藐三菩<a 
name="0867b23" id="0867b23"></a>提心，問菩薩行，具足諸地。善男子！菩薩成就<a 
name="0867b24" id="0867b24"></a>十法，則能具足菩薩所行。何等為十？一者、悉<a 
name="0867b25" id="0867b25"></a>得諸佛現前三昧，見一切佛色身了了分明。<a 
name="0867b26" id="0867b26"></a>二者、得淨眼三昧，見一切佛三十二相、八十<a 
name="0867b27" id="0867b27"></a>種好，莊嚴其身。三者、得無量無邊功德淨眼，<a 
name="0867b28" id="0867b28"></a>見一切佛深妙功德智慧大海。四者、見無量<a 
name="0867b29" id="0867b29"></a>無邊佛光明海，悉能普照一切法界。五者、無<a 
name="0867c01" id="0867c01"></a>量不可思議佛法光明，於一毛孔放大光明，<a 
name="0867c02" id="0867c02"></a>普照一切眾生數等，令種種眾生皆發阿耨<a 
name="0867c03" id="0867c03"></a>多羅三藐三菩提心，成光明海，諸佛如來普慈<a 
name="0867c04" id="0867c04"></a>等心，於念念頃，十方世界施作佛事，於諸眾<a 
name="0867c05" id="0867c05"></a>生，隨其所應而度脫之，令無量眾生皆得解<a 
name="0867c06" id="0867c06"></a>脫。六者、於一一毛孔中，悉見一切寶珠光明<a 
name="0867c07" id="0867c07"></a>摩尼炎海。七者、於念念中，出一切諸佛變化<a 
name="0867c08" id="0867c08"></a>大海，充滿法界，究竟一切諸佛境界，教化眾<a 
name="0867c09" id="0867c09"></a>生而無障礙。八者、出一切佛無住微妙音聲<a 
name="0867c10" id="0867c10"></a>大海，轉三世佛清淨法輪，演說一切修多羅<a 
name="0867c11" id="0867c11"></a>海及法雲海，其義深遠，無能窮盡。九者、究<a 
name="0867c12" id="0867c12"></a>竟諸佛音聲海，深入一切如來海，究竟一切<a 
name="0867c13" id="0867c13"></a>如來海。十者、深入示現不思議佛自在神力，<a 
name="0867c14" id="0867c14"></a>化度眾生住無量無邊諸佛名稱海。善男子！<a 
name="0867c15" id="0867c15"></a>此名菩薩十法。若有菩薩，具此十法，則能滿<a 
name="0867c16" id="0867c16"></a>足菩薩諸行，亦能悉備普賢行願。</p><p style="text-indent: 0em; margin-left: 0em"><span class="linehead"></span>「善男子！我<a 
name="0867c17" id="0867c17"></a>已成就菩薩寂滅定樂精進法門，以此定力，<a 
name="0867c18" id="0867c18"></a>悉見三世嚴淨佛剎一切諸佛及眷屬海，悉<a 
name="0867c19" id="0867c19"></a>見無量無邊諸佛如來神通力海，分別了知<a 
name="0867c20" id="0867c20"></a>諸佛名號諸佛如來轉法輪海，知彼諸佛壽<a 
name="0867c21" id="0867c21"></a>命短促及以無量，知彼諸佛無量微妙淨音<a 
name="0867c22" id="0867c22"></a>聲海，彼諸如來清淨法身無量無邊充滿法<a 
name="0867c23" id="0867c23"></a>界，亦不著如來一切諸相，而無相好想。何以<a 
name="0867c24" id="0867c24"></a>故？諸佛如來，無來去相，已滅一切來去相故，<a 
name="0867c25" id="0867c25"></a>不住三世如如際故；亦非過去、不住現在，滅<a 
name="0867c26" id="0867c26"></a>於一切世間相相故，不取一切來去相故，故<a 
name="0867c27" id="0867c27"></a>名如來，不來不去。諸佛如來，不生不起，不退<a 
name="0867c28" id="0867c28"></a>不沒，不滅不現，故名法身。諸佛如來，不起語<a 
name="0867c29" id="0867c29"></a>性，不滅語性，過一切語言，語言斷故。非實滅<a 
name="0868a01" id="0868a01"></a>身，示現滅度，猶如幻法性不壞故。諸佛如來，<a 
name="0868a02" id="0868a02"></a>非實非虛，欲為饒益諸眾生故。一切如來，以<a 
name="0868a03" id="0868a03"></a>如來道無來無去，出興於世。諸佛如來，不<a 
name="0868a04" id="0868a04"></a>生不沒，不滅不住，不至此，不往彼，法性清<a 
name="0868a05" id="0868a05"></a>淨，不可壞故。諸佛如來，無性無相，離於一切<a 
name="0868a06" id="0868a06"></a>語言道故。諸佛如來，以一如相，同入法性，<a 
name="0868a07" id="0868a07"></a>無邊際故，究竟一切法界性故。</p><p style="text-indent: 0em; margin-left: 0em"><span class="linehead"></span>「善男子！我<a 
name="0868a08" id="0868a08"></a>如是了知於一切如來，唯得此寂滅定樂精<a 
name="0868a09" id="0868a09"></a>進法門，照明增長廣大善根，深入隨順如寂<a 
name="0868a10" id="0868a10"></a>甚深普現境界，分別了知虛妄平等相，演說<a 
name="0868a11" id="0868a11"></a>甚深平等大法，以大悲心普攝一切，未曾捨<a 
name="0868a12" id="0868a12"></a>離，一心善寂，無起滅想，增長正受，入寂滅<a 
name="0868a13" id="0868a13"></a>定，起於初禪。除滅意業，得寂智力，攝取眾<a 
name="0868a14" id="0868a14"></a>生，歡喜悅樂，入第二禪。捨離生死，寂滅涅槃，<a 
name="0868a15" id="0868a15"></a>觀眾生性，修第三禪。為滅眾生諸煩惱苦，而<a 
name="0868a16" id="0868a16"></a>不見眾生相，修第四禪。增長一切智菩提心<a 
name="0868a17" id="0868a17"></a>願，出生一切菩薩定海巧妙方便，深入一切<a 
name="0868a18" id="0868a18"></a>諸法門海，成就菩薩遊戲神通，出生菩薩自<a 
name="0868a19" id="0868a19"></a>在神力明淨智慧，深入普門法界。</p><p style="text-indent: 0em; margin-left: 0em"><span class="linehead"></span>「復次善男<a 
name="0868a20" id="0868a20"></a>子！我唯如是修習菩薩寂滅定樂精進法門，<a 
name="0868a21" id="0868a21"></a>以種種方便，度脫眾生。夜半靜時，為諸在家，<a 
name="0868a22" id="0868a22"></a>貪著五欲者，說不淨相。為計樂者說苦惱想、<a 
name="0868a23" id="0868a23"></a>逼迫繫縛想、食不淨想、心狂癡想、羅剎鬼想。<a 
name="0868a24" id="0868a24"></a>為計常者說無常想、八苦集身想、無我我想、<a 
name="0868a25" id="0868a25"></a>不自在想、空想，如是等常、無常、苦、無苦想。觀<a 
name="0868a26" id="0868a26"></a>此想已，教彼眾生，令厭離五欲，呵責身心想、<a 
name="0868a27" id="0868a27"></a>信家非家出家學道想，於空閑處思惟坐禪<a 
name="0868a28" id="0868a28"></a>除一切障礙諸惡亂道聲想。於夜寂靜，為諸<a 
name="0868a29" id="0868a29"></a>眾生心安隱故，示現如是，以鬼神力，除其恐<a 
name="0868b01" id="0868b01"></a>怖，令發道心。若有樂欲求出家者，我當為開<a 
name="0868b02" id="0868b02"></a>正法心門，光明照路，除其闇冥，令不怖畏，即<a 
name="0868b03" id="0868b03"></a>為彼人，讚佛法僧，令發道意，又復讚歎親近<a 
name="0868b04" id="0868b04"></a>善知識，修功德行。</p><p style="text-indent: 0em; margin-left: 0em"><span class="linehead"></span>「善男子！我今以此法門力<a 
name="0868b05" id="0868b05"></a>故，令諸眾生，未生惡法方便令不生，已生惡<a 
name="0868b06" id="0868b06"></a>法方便令滅，未生善法方便令生，已生善法<a 
name="0868b07" id="0868b07"></a>方便令增長，廣行菩薩行，修諸波羅蜜，滿足<a 
name="0868b08" id="0868b08"></a>大願，出生一切智慧慈悲，欲令眾生得人天<a 
name="0868b09" id="0868b09"></a>樂，除去妄想，增長善法，隨順助成無盡無邊<a 
name="0868b10" id="0868b10"></a>無受法行。</p><p style="text-indent: 0em; margin-left: 0em"><span class="linehead"></span>「善男子！我唯知此菩薩寂滅定樂<a 
name="0868b11" id="0868b11"></a>精進法門。諸大菩薩，滿普賢願，具足普賢所<a 
name="0868b12" id="0868b12"></a>行之行，究竟得離除闇境界，而得成就諸善<a 
name="0868b13" id="0868b13"></a>根力，如來功德智慧光明佛境界力，一切佛<a 
name="0868b14" id="0868b14"></a>心無所障礙，出生死闇無所染污，悉具一切<a 
name="0868b15" id="0868b15"></a>薩婆若願，深入一切諸佛剎海，攝取一切諸<a 
name="0868b16" id="0868b16"></a>佛法海，成就一切妙法雲海，如來智慧普能<a 
name="0868b17" id="0868b17"></a>饒益一切眾生沒生死闇者，以智慧光，照生<a 
name="0868b18" id="0868b18"></a>死夜，我當云何能知能說彼功德行？善男子！<a 
name="0868b19" id="0868b19"></a>去此不遠，向如來右面，有一夜天，名曰喜<a 
name="0868b20" id="0868b20"></a>目觀察眾生，汝詣彼問，云何菩薩學菩薩行，<a 
name="0868b21" id="0868b21"></a>修菩薩道？」</p><p style="text-indent: 0em; margin-left: 0em"><span class="linehead"></span>爾時普甚深微妙功德離垢光明<a 
name="0868b22" id="0868b22"></a>夜天，欲重宣此法門義，以偈頌曰：</p><a 
name="0868b23" id="0868b23"></a><p><span class="lg">「深入現前定，　　普見三世佛，<a 
name="0868b24" id="0868b24"></a><br>　淨眼無垢稱，　　分別諸佛海，<a 
name="0868b25" id="0868b25"></a><br>　觀察淨妙身，　　深入佛相好，<a 
name="0868b26" id="0868b26"></a><br>　一念無量力，　　普知法界性，<a 
name="0868b27" id="0868b27"></a><br>　淨身坐道場，　　盧舍那正覺，<a 
name="0868b28" id="0868b28"></a><br>　十方法界中，　　轉淨妙法輪。<a 
name="0868b29" id="0868b29"></a><br>　佛覺智最勝，　　滅盡相無二，<a 
name="0868c01" id="0868c01"></a><br>　眾妙好莊嚴，　　顯示一切眾。<a 
name="0868c02" id="0868c02"></a><br>　佛身難思議，　　同一虛空身，<a 
name="0868c03" id="0868c03"></a><br>　普現十方剎，　　一時悉教化。<a 
name="0868c04" id="0868c04"></a><br>　放圓淨光明，　　攝諸佛剎等，<a 
name="0868c05" id="0868c05"></a><br>　不思議淨色，　　普照諸法界。<a 
name="0868c06" id="0868c06"></a><br>　於一一毛孔，　　現無量佛剎，<a 
name="0868c07" id="0868c07"></a><br>　無量微妙色，　　普照諸世界。<a 
name="0868c08" id="0868c08"></a><br>　不思議光明，　　從於毛孔現，<a 
name="0868c09" id="0868c09"></a><br>　普照眾生類，　　除滅眾煩惱。<a 
name="0868c10" id="0868c10"></a><br>　化佛出妙音，　　充滿十方界，<a 
name="0868c11" id="0868c11"></a><br>　普見諸佛剎，　　皆悉如雷電。<a 
name="0868c12" id="0868c12"></a><br>　如來妙音聲，　　充滿十方界，<a 
name="0868c13" id="0868c13"></a><br>　普雨甘露法，　　令發菩提心。<a 
name="0868c14" id="0868c14"></a><br>　無數劫修行，　　攝受諸眾生，<a 
name="0868c15" id="0868c15"></a><br>　普見盧舍那，　　一切諸佛剎。<a 
name="0868c16" id="0868c16"></a><br>　一切世音響，　　如來悉出離，<a 
name="0868c17" id="0868c17"></a><br>　普現群萌類，　　令眾住境界。<a 
name="0868c18" id="0868c18"></a><br>　一切諸菩薩，　　所行不思議，<a 
name="0868c19" id="0868c19"></a><br>　於佛一毛孔，　　一念悉能知。<a 
name="0868c20" id="0868c20"></a><br>　不遠有夜天，　　名喜目觀察，<a 
name="0868c21" id="0868c21"></a><br>　汝可詣彼問，　　云何菩薩行？」</span></p><a 
name="0868c22" id="0868c22"></a><p style="text-indent: 0em; margin-left: 0em"><span class="linehead"></span>爾時善財童子，頭面敬禮彼夜天足，遶無數<a 
name="0868c23" id="0868c23"></a>匝，眷仰辭退，向喜目觀察眾生夜天所。爾時<a 
name="0868c24" id="0868c24"></a>善財童子，專求善知識，正念善知識教，因善<a 
name="0868c25" id="0868c25"></a>知識，生諸功德，發菩提心；善知識者，難見難<a 
name="0868c26" id="0868c26"></a>遇，見善知識生歡喜心，滅諸亂想；善知識者<a 
name="0868c27" id="0868c27"></a>滅除疑惑，能壞障礙。見善知識，當知即得近<a 
name="0868c28" id="0868c28"></a>一切智；見善知識，即得深入諸佛法海；見善<a 
name="0868c29" id="0868c29"></a>知識，起一切十方諸如來想，聞善知識有所<a 
name="0869a01" id="0869a01"></a>宣說，當知即得正念法雲陀羅尼想，受持一<a 
name="0869a02" id="0869a02"></a>切清淨佛法，見一切佛轉法輪想；見善知識，<a 
name="0869a03" id="0869a03"></a>即具一切大慈悲海，救護眾生；見善知識，當<a 
name="0869a04" id="0869a04"></a>生歡喜，智慧明淨，悉能普照一切佛法界海。</p><a 
name="0869a05" id="0869a05"></a><p style="text-indent: 0em; margin-left: 0em"><span class="linehead"></span>爾時喜目觀察眾生夜天，以威神力，加善財<a 
name="0869a06" id="0869a06"></a>童子，讚善財言：「善哉，善哉！善男子！乃能如是<a 
name="0869a07" id="0869a07"></a>求善知識，詣善知識，親近供養善知識者，即<a 
name="0869a08" id="0869a08"></a>是菩提，求善知識是大精進。善男子！善知識<a 
name="0869a09" id="0869a09"></a>者難見難遇，善知識力不可破壞，善知識者<a 
name="0869a10" id="0869a10"></a>普遊十方，除滅生死，悉斷煩惱，能成辯才。善<a 
name="0869a11" id="0869a11"></a>知識者，深入一切無量大事，莊嚴正順道。善<a 
name="0869a12" id="0869a12"></a>知識者，悉是普現法門，能令一切得無障礙，<a 
name="0869a13" id="0869a13"></a>不離本處，遍至十方一切佛所。求善知識當<a 
name="0869a14" id="0869a14"></a>起是想，不來、不去、不動、不搖，無來去相，為一<a 
name="0869a15" id="0869a15"></a>切智救護眾生，應求善友。」</p><p style="text-indent: 0em; margin-left: 0em"><span class="linehead"></span>爾時善財童子，見<a 
name="0869a16" id="0869a16"></a>善知識，即得了知無量無邊諸大願海，得一<a 
name="0869a17" id="0869a17"></a>切智，饒益眾生，親近善友，為諸眾生無量無<a 
name="0869a18" id="0869a18"></a>數恒沙微塵世界海，盡此世界海，盡此世界<a 
name="0869a19" id="0869a19"></a>邊際，復過是數無量無邊不可說不可說處大<a 
name="0869a20" id="0869a20"></a>地獄，為彼眾生，起於慈悲，正向菩提，除滅眾<a 
name="0869a21" id="0869a21"></a>生無量劫苦，以一音聲，普遍十方一切世界，<a 
name="0869a22" id="0869a22"></a>講宣妙法，若有聞者，滅無量劫生死罪障，以<a 
name="0869a23" id="0869a23"></a>大慧願，而自莊嚴，修菩薩行，於念念中，得一<a 
name="0869a24" id="0869a24"></a>切智相，具神通力，於一切處，常見一切諸佛<a 
name="0869a25" id="0869a25"></a>如來，親近供養，為善知識，以佛莊嚴而自莊<a 
name="0869a26" id="0869a26"></a>嚴，普淨三世諸佛法界，不入生流、不住死流，<a 
name="0869a27" id="0869a27"></a>具佛神通，不住法界、不離法界，而能往詣十<a 
name="0869a28" id="0869a28"></a>方世界，充滿法界善知識所，不著語言，剎那<a 
name="0869a29" id="0869a29"></a>剎那頃，修菩薩行，滿足性境界，成就薩婆若，<a 
name="0869b01" id="0869b01"></a>具一切佛神通遊戲，莊嚴佛道，以平等法，身<a 
name="0869b02" id="0869b02"></a>心不動，普攝眾生，善知識力，顯現三世。</p>◎<a 
name="0869b03" id="0869b03"></a><p style="text-indent: 0em; margin-left: 0em"><span class="linehead"></span>◎爾時善財童子，即詣喜目觀察眾生夜天<a 
name="0869b04" id="0869b04"></a>所，時彼夜天，於大眾中，處寶蓮華師子之座，<a 
name="0869b05" id="0869b05"></a>正受菩薩普現光幢喜淨法門，一切毛孔，出<a 
name="0869b06" id="0869b06"></a>妙色雲，其有見者，喜悅無厭，一一毛孔，現眾<a 
name="0869b07" id="0869b07"></a>寶雲，所謂智慧行報，饒益眾生，離於諍訟，<a 
name="0869b08" id="0869b08"></a>以平等心，不著諸法，以上妙智，攝諸眾生，顯<a 
name="0869b09" id="0869b09"></a>現三世，修菩薩行，心無慳&#x608B;，能捨難捨，普施<a 
name="0869b10" id="0869b10"></a>一切，身心平等，不可思議，以布施福，普攝眾<a 
name="0869b11" id="0869b11"></a>生，於諸眾生，不起染著，不見眾相，不捨眾<a 
name="0869b12" id="0869b12"></a>生，悉具三世菩薩苦行，十方世界一切眾生，<a 
name="0869b13" id="0869b13"></a>無明繫縛，住癡有結，菩薩即以大悲神通，解<a 
name="0869b14" id="0869b14"></a>其繫縛。又於一切毛孔，出生一切眾生數等<a 
name="0869b15" id="0869b15"></a>菩薩自在隨應變化身雲，以此身雲充滿一<a 
name="0869b16" id="0869b16"></a>切虛空法界，於眾生前，示現色身正受不<a 
name="0869b17" id="0869b17"></a>動，於眾生前，三昧神通覺悟眾生，不樂世<a 
name="0869b18" id="0869b18"></a>間，遠離三界，滅除生死，如避火坑，而於一<a 
name="0869b19" id="0869b19"></a>切，示現生死，現天人中種種快樂及成敗相。<a 
name="0869b20" id="0869b20"></a>為諸眾生，說不淨觀，令諸眾生，皆悉修行，除<a 
name="0869b21" id="0869b21"></a>顛倒想。為諸眾生，說於變易苦惱之法，一切<a 
name="0869b22" id="0869b22"></a>受身有為之法，皆悉無常。願諸眾生，深入佛<a 
name="0869b23" id="0869b23"></a>境界，永離無常，住不可思議尸波羅蜜，恒受<a 
name="0869b24" id="0869b24"></a>諸佛清淨禁戒，終不毀犯，心無疑惑。示諸眾<a 
name="0869b25" id="0869b25"></a>生具足禁戒，以戒香熏一切眾生。又於毛孔，<a 
name="0869b26" id="0869b26"></a>出生一切妙色身雲，割截手足及諸支體，捶<a 
name="0869b27" id="0869b27"></a>打逼切，呵責惡罵，妄言誹謗，皆悉忍受，於<a 
name="0869b28" id="0869b28"></a>彼眾生，不生瞋心，不起害意，讚歎惡人，終不<a 
name="0869b29" id="0869b29"></a>毀犯，身心恭敬，深生恩愛，猶如父母，慈念一<a 
name="0869c01" id="0869c01"></a>子。雖作此行，不生憍慢貢高之心，顯現諸法<a 
name="0869c02" id="0869c02"></a>真如法忍，善能和合一切世界諸惡眾生，深<a 
name="0869c03" id="0869c03"></a>知盡無盡性虛空智慧，行菩薩忍，以佛心智，<a 
name="0869c04" id="0869c04"></a>斷一切煩惱，滅一切結習，悉能荷負一切世<a 
name="0869c05" id="0869c05"></a>間醜惡眾生，如護眼目；願一切眾生，成就諸<a 
name="0869c06" id="0869c06"></a>佛金剛忍德，淨無瑕穢。又於一一毛孔，顯現<a 
name="0869c07" id="0869c07"></a>如來清淨色身，隨所應度眾生，皆令得見。又<a 
name="0869c08" id="0869c08"></a>於一一毛孔，出生一切諸趣種種色身，示現<a 
name="0869c09" id="0869c09"></a>勇猛精進，令眾生修行，如救頭然，降伏諸魔<a 
name="0869c10" id="0869c10"></a>怨，得勝不退轉。救護於一切，拔出生死海，永<a 
name="0869c11" id="0869c11"></a>離諸憂患及無明怖畏，越度生死山，永離諸<a 
name="0869c12" id="0869c12"></a>欲流，供養恭敬一切諸佛，心無疲厭，受持<a 
name="0869c13" id="0869c13"></a>守護諸佛法輪，勇猛精進，滅除障礙。普攝一<a 
name="0869c14" id="0869c14"></a>切眾生，皆令調伏，入於律行，心無懈怠。普示<a 
name="0869c15" id="0869c15"></a>一切淨佛國土，教化眾生，莊嚴阿耨多羅三<a 
name="0869c16" id="0869c16"></a>藐三菩提心。如是功德，皆從精進波羅蜜本<a 
name="0869c17" id="0869c17"></a>事果報生。一一毛孔，出現一切種種形色，以<a 
name="0869c18" id="0869c18"></a>諸方便，除滅眾生諸憂惱苦，皆令歡喜，呵責<a 
name="0869c19" id="0869c19"></a>厭患一切五欲，深生慚愧，調伏諸根，修行無<a 
name="0869c20" id="0869c20"></a>上最勝梵行，淨身口意業，顯現世間一切所<a 
name="0869c21" id="0869c21"></a>欲皆不可樂。示現如是種種形色，皆令快樂，<a 
name="0869c22" id="0869c22"></a>常樂受持，出生正法，心不散亂，安住深入九<a 
name="0869c23" id="0869c23"></a>次第定，除滅眾生一切煩惱，令得安樂。顯現<a 
name="0869c24" id="0869c24"></a>菩薩諸三昧海通明自在神力境界，令諸眾<a 
name="0869c25" id="0869c25"></a>生身心歡喜，滅煩惱熱，得清涼樂，增進善法，<a 
name="0869c26" id="0869c26"></a>身口意業常得善寂，諸根悅豫，得法喜樂。又<a 
name="0869c27" id="0869c27"></a>於一一毛孔，示現一切五道生處，令十方五<a 
name="0869c28" id="0869c28"></a>道，皆見其身，詣諸佛所，盡一切佛剎，諸佛師<a 
name="0869c29" id="0869c29"></a>長及善知識，恭敬供養，心不懈惓。一切如<a 
name="0870a01" id="0870a01"></a>來所轉法輪，悉能受持，終不疲厭，不生退轉。<a 
name="0870a02" id="0870a02"></a>究竟一切諸佛剎海，化度眾生，示現一切法<a 
name="0870a03" id="0870a03"></a>海，護持正法，不見法相，於一實相，示現一切<a 
name="0870a04" id="0870a04"></a>諸三昧門，身心清淨，能斷一切眾生疑惑，以<a 
name="0870a05" id="0870a05"></a>智慧力，分別一切眾生心海，以金剛慧，破壞<a 
name="0870a06" id="0870a06"></a>眾生諸邪見山，心生圓滿明淨慧日。於一念<a 
name="0870a07" id="0870a07"></a>中，能除眾生癡冥闇蔽，令諸眾生遠離聲聞<a 
name="0870a08" id="0870a08"></a>辟支佛地，疑惑顛倒，有無二邊，皆悉歡喜，得<a 
name="0870a09" id="0870a09"></a>智慧樂，悉教一切迴向佛道。又於一切毛孔，<a 
name="0870a10" id="0870a10"></a>出生一切眾生塵數等身，示現種種色身不<a 
name="0870a11" id="0870a11"></a>思議身，隨所應度，悉現其前，於一音中說無<a 
name="0870a12" id="0870a12"></a>量音，無量音中演說一音，隨諸一切眾生類<a 
name="0870a13" id="0870a13"></a>語，說一切諸佛功德之藏，示行世間有作、無<a 
name="0870a14" id="0870a14"></a>作、有記、無記，悉了三世業行果報，不樂三界，<a 
name="0870a15" id="0870a15"></a>讚歎出世離三界法，一切顛倒邪見飢饉，皆<a 
name="0870a16" id="0870a16"></a>令出離，向甘露道，趣一切智，超出諸地二乘<a 
name="0870a17" id="0870a17"></a>怖畏。於有為無為，心無所著，背捨生死，正向<a 
name="0870a18" id="0870a18"></a>涅槃，不捨眾行，不離諸趣，往來五道，無有疲<a 
name="0870a19" id="0870a19"></a>厭，發勝進心，成於平等，以正覺法，教化眾<a 
name="0870a20" id="0870a20"></a>生，得一切智。一一毛孔，出生示現一切佛剎<a 
name="0870a21" id="0870a21"></a>微塵數等變化身雲，遍現一切諸眾生前，修<a 
name="0870a22" id="0870a22"></a>普賢行，滿一切願，不可窮盡，勸進眾生，向薩<a 
name="0870a23" id="0870a23"></a>婆若，於一念頃，示現修習一切淨行，供養恭<a 
name="0870a24" id="0870a24"></a>敬一切如來，心無厭足，建法幢摧外道，守護<a 
name="0870a25" id="0870a25"></a>一切諸菩薩行，心心相續，具足一切諸波羅<a 
name="0870a26" id="0870a26"></a>蜜。一一微塵海，出生一切諸法性海，演說一<a 
name="0870a27" id="0870a27"></a>切法音聲海，遍滿十方微塵剎海，以此音聲，<a 
name="0870a28" id="0870a28"></a>復盡微塵世界海劫，長養一切眾生善根，住<a 
name="0870a29" id="0870a29"></a>壽一切無量無邊阿僧祇微塵數佛剎海阿<a 
name="0870b01" id="0870b01"></a>僧祇等微塵數不可說不可說劫，為諸眾生<a 
name="0870b02" id="0870b02"></a>令得增進，復過是數，住壽不滅。於劫壞時，承<a 
name="0870b03" id="0870b03"></a>佛神力，令得不滅，三世一切微塵佛剎諸佛<a 
name="0870b04" id="0870b04"></a>出世，悉令往詣，恭敬供養，守護受持佛正法<a 
name="0870b05" id="0870b05"></a>輪，遊戲神通，淨佛國土，教化眾生，至彼彼<a 
name="0870b06" id="0870b06"></a>處，令諸眾生皆大歡喜，熙怡快樂。於一一毛<a 
name="0870b07" id="0870b07"></a>孔，出一切化身，應一切眾生眾生業報現一<a 
name="0870b08" id="0870b08"></a>毛孔。又於一一毛孔，雨一切供養具，供養諸<a 
name="0870b09" id="0870b09"></a>佛，給施眾生，法王心力故，無壞境界，不可窮<a 
name="0870b10" id="0870b10"></a>盡，堅住如相，不退不沒，心行平等，無住無<a 
name="0870b11" id="0870b11"></a>著，出生歡喜無極清淨之行，以慈心力，除滅<a 
name="0870b12" id="0870b12"></a>一切眾生罪惡，菩薩本誓善願之力，摧壞四<a 
name="0870b13" id="0870b13"></a>魔，滅除一切煩惱業山，盡諸世法，修大慈悲，<a 
name="0870b14" id="0870b14"></a>於菩薩行，得不退轉，普攝一切十方世界有<a 
name="0870b15" id="0870b15"></a>緣眾生，令得修行諸波羅蜜，示現菩薩無盡<a 
name="0870b16" id="0870b16"></a>功德，逮得菩薩轉法輪幢勝妙菩提諸陀羅<a 
name="0870b17" id="0870b17"></a>尼，以此勝慧，降伏外道。</p><p style="text-indent: 0em; margin-left: 0em"><span class="linehead"></span>具菩薩行力波羅蜜，<a 
name="0870b18" id="0870b18"></a>為諸眾生，趣向薩婆若故，一一毛孔，示現一<a 
name="0870b19" id="0870b19"></a>切眾生平等身相，令眾樂見。又於一一毛孔，<a 
name="0870b20" id="0870b20"></a>顯現一切眾生類海，又復顯現無量無數微<a 
name="0870b21" id="0870b21"></a>塵數等不可說十方世界海微塵數等諸妙色<a 
name="0870b22" id="0870b22"></a>身，皆悉顯現。隨應眾生菩薩智慧行力，顯現<a 
name="0870b23" id="0870b23"></a>不可說不可說智慧大海，善知一切眾生心<a 
name="0870b24" id="0870b24"></a>海，善知一切眾生根海，知諸眾生心心數海，<a 
name="0870b25" id="0870b25"></a>深入究竟智慧法界，於念念頃，普能充滿一<a 
name="0870b26" id="0870b26"></a>切法界，解脫於世間，讚歎出世間，莊嚴淨佛<a 
name="0870b27" id="0870b27"></a>國土，讚歎淨國眾生，習學諸佛遊戲神通，讚<a 
name="0870b28" id="0870b28"></a>歎諸佛神通願力，詣諸佛所，供養恭敬守護<a 
name="0870b29" id="0870b29"></a>受持正法輪雲，顯現智慧十波羅蜜，令諸眾<a 
name="0870c01" id="0870c01"></a>生皆大歡喜，滅除熱惱，遠離憂慼及世八法，<a 
name="0870c02" id="0870c02"></a>悉捨眾惡，調伏諸根，於一切智，得不退轉。如<a 
name="0870c03" id="0870c03"></a>是諸波羅蜜，歡悅安樂，化度眾生。諸大菩<a 
name="0870c04" id="0870c04"></a>薩，以此勝法，震大法雷，覺寤一切睡眠眾生，<a 
name="0870c05" id="0870c05"></a>以勝慧法智力光明，普能正彼狂亂惡行，亦<a 
name="0870c06" id="0870c06"></a>見諸佛本性淨行，於一毛孔，皆悉顯現而不<a 
name="0870c07" id="0870c07"></a>障礙。</p><p style="text-indent: 0em; margin-left: 0em"><span class="linehead"></span>喜目觀察眾生夜天所修功德，求善知<a 
name="0870c08" id="0870c08"></a>識，詣諸佛所親近供養，修習諸善，行檀波羅<a 
name="0870c09" id="0870c09"></a>蜜，難捨能捨，悉捨王位，國土城邑，宮殿臣<a 
name="0870c10" id="0870c10"></a>妾，人民眷屬，出家學道，是名行檀波羅蜜。行<a 
name="0870c11" id="0870c11"></a>尸波羅蜜，修持淨戒，如護一目，雖受一切世<a 
name="0870c12" id="0870c12"></a>間眾苦，於所持戒，而不毀犯，一切眾生所不<a 
name="0870c13" id="0870c13"></a>能為，菩薩行之，是名行尸波羅蜜。行羼提波<a 
name="0870c14" id="0870c14"></a>羅蜜，一切眾生，瞋恚惡罵，捶打毀謗，逼切其<a 
name="0870c15" id="0870c15"></a>身，皆悉堪忍，無瞋恚色；一切眾生，奪其利<a 
name="0870c16" id="0870c16"></a>樂，害及親愛，如是苦事亦悉能忍。設以三<a 
name="0870c17" id="0870c17"></a>火焚燒其身，受一切苦，心大歡喜，譬如比丘<a 
name="0870c18" id="0870c18"></a>入第三禪，身心悅樂，深信諸法，堪受諸法，不<a 
name="0870c19" id="0870c19"></a>生不滅，是名行羼提波羅蜜。行毘梨耶波羅<a 
name="0870c20" id="0870c20"></a>蜜，為一切智故，悉受眾苦，節節火燒，終不恐<a 
name="0870c21" id="0870c21"></a>怖，為一切智故，起大勇猛，如救頭然，專求菩<a 
name="0870c22" id="0870c22"></a>提，身心堅固，不可毀壞，無疲極念，終不退<a 
name="0870c23" id="0870c23"></a>轉，是名行毘梨耶波羅蜜。行禪波羅蜜，身心<a 
name="0870c24" id="0870c24"></a>不亂，而遍諸方，滿足清淨禪波羅蜜，勇猛精<a 
name="0870c25" id="0870c25"></a>進，不捨三昧，名禪波羅蜜。而得清淨究竟一<a 
name="0870c26" id="0870c26"></a>切諸清淨行，入勝三昧，神通遊戲，度大智海，<a 
name="0870c27" id="0870c27"></a>念念相續，皆悉次第，入清淨定，是名禪波羅<a 
name="0870c28" id="0870c28"></a>蜜。滿足諸方便，身心常淨，是名禪波羅蜜。一<a 
name="0870c29" id="0870c29"></a>切禪定海，究竟諸三昧海，次第相續，未曾斷<a 
name="0871a01" id="0871a01"></a>絕，是名禪波羅蜜。行般若波羅蜜，不著彼、不<a 
name="0871a02" id="0871a02"></a>著此，於空法中得大解脫，是大菩薩清淨圓<a 
name="0871a03" id="0871a03"></a>滿般若波羅蜜，自然智慧出生清淨慧日身<a 
name="0871a04" id="0871a04"></a>心不著入智慧藏究竟觀察大智慧海般若波<a 
name="0871a05" id="0871a05"></a>羅蜜，不著法相行勝清淨智境界吉祥般若<a 
name="0871a06" id="0871a06"></a>波羅蜜，出生妙義智慧海般若波羅蜜。行方<a 
name="0871a07" id="0871a07"></a>便者，出生一切諸方便身，普知一切智明淨<a 
name="0871a08" id="0871a08"></a>法界勝進力，是名方便波羅蜜。淨慧方便，生<a 
name="0871a09" id="0871a09"></a>法性生身，出入息頃得淨方便無二本行，是<a 
name="0871a10" id="0871a10"></a>名方便波羅蜜。諸菩薩等，本弘誓願，出清淨<a 
name="0871a11" id="0871a11"></a>身，現生具足，攝受眾生，於一切眾生及諸善<a 
name="0871a12" id="0871a12"></a>行，心淨無著，是名行方便波羅蜜。行願波羅<a 
name="0871a13" id="0871a13"></a>蜜，出生一切願海身，深入一切智慧諸三昧<a 
name="0871a14" id="0871a14"></a>海，超過一切聲聞辟支佛地，示現出生本淨<a 
name="0871a15" id="0871a15"></a>願行波羅蜜，不捨不得，隨所願求，智慧本<a 
name="0871a16" id="0871a16"></a>行，淨諸願身，是名行淨願波羅蜜。行力波羅<a 
name="0871a17" id="0871a17"></a>蜜，備諸功德，如意自在，修助道法，是名力波<a 
name="0871a18" id="0871a18"></a>羅蜜。因助道法，饒益眾生，修諸功德，不著功<a 
name="0871a19" id="0871a19"></a>德，不見功德相，是名力波羅蜜。因力果力皆<a 
name="0871a20" id="0871a20"></a>悉具足，猶如大海，是名力波羅蜜。顯示種種<a 
name="0871a21" id="0871a21"></a>法序說諸智力，是名力波羅蜜。雜因果力，演<a 
name="0871a22" id="0871a22"></a>說智力，智雜業力，是名行力波羅蜜。行智<a 
name="0871a23" id="0871a23"></a>波羅蜜身，智波羅蜜名字清淨，智波羅蜜智<a 
name="0871a24" id="0871a24"></a>慧境界，智波羅蜜正疾行，智波羅蜜普現光<a 
name="0871a25" id="0871a25"></a>明，猶如妙香，異物同熏，如呼聲響，一切皆<a 
name="0871a26" id="0871a26"></a>應，是名智波羅蜜。智炎光明，勝妙音聲，演<a 
name="0871a27" id="0871a27"></a>說義味，無有窮盡，普攝一切，是名智波羅蜜。<a 
name="0871a28" id="0871a28"></a>智波羅蜜，出生成滿，本行果報，性相清淨，是<a 
name="0871a29" id="0871a29"></a>名智波羅蜜。智波羅蜜，無著無護，一切智集<a 
name="0871b01" id="0871b01"></a>諸無著助菩提分，智慧明了，具勝進地，深入<a 
name="0871b02" id="0871b02"></a>甚深智行境界，是名智波羅蜜。智波羅蜜，深<a 
name="0871b03" id="0871b03"></a>入微妙，知法性法智，攝受諸法，隨順智慧，善<a 
name="0871b04" id="0871b04"></a>知福田，及非福田，如實之相，是名智波羅蜜。</p><a 
name="0871b05" id="0871b05"></a><p style="text-indent: 0em; margin-left: 0em"><span class="linehead"></span>諸如來智，超出三界，了達三世，善知菩薩一<a 
name="0871b06" id="0871b06"></a>切行業，普集眾智，無所罣礙，亦知菩薩正<a 
name="0871b07" id="0871b07"></a>智住處應修正行，又復善知從初發心，趣向<a 
name="0871b08" id="0871b08"></a>上地，以方便心，善知迴向，善知諸法如、業<a 
name="0871b09" id="0871b09"></a>如、報如、善知法輪如，知法輪如相，是名智波<a 
name="0871b10" id="0871b10"></a>羅蜜。勝妙無著，攝受正法，攝受正法者，總知<a 
name="0871b11" id="0871b11"></a>一切法，總知一切法者，知法如來，知法如去，<a 
name="0871b12" id="0871b12"></a>善知業業境界，善知剎剎境界，善知諸劫，<a 
name="0871b13" id="0871b13"></a>善知三世智，出生諸佛智，知佛智等正智，知<a 
name="0871b14" id="0871b14"></a>菩薩智，知菩薩智智，知菩薩住智，知菩薩<a 
name="0871b15" id="0871b15"></a>功德智慧智，知菩薩淨心迴向智，知諸大願<a 
name="0871b16" id="0871b16"></a>智，轉法輪智，知分別法智，入法海智，知方便<a 
name="0871b17" id="0871b17"></a>海智，知法旋流陀羅尼智，知諸法至趣智，知<a 
name="0871b18" id="0871b18"></a>如是等一切智波羅蜜，深遠無底，廣大無邊，<a 
name="0871b19" id="0871b19"></a>究竟無際。</p><p style="text-indent: 0em; margin-left: 0em"><span class="linehead"></span>如是勝智十波羅蜜，於一毛孔皆<a 
name="0871b20" id="0871b20"></a>悉顯現，一切毛孔，皆悉顯現諸變化身，化度<a 
name="0871b21" id="0871b21"></a>眾生。又於一切毛孔，出生無量身雲，所謂阿<a 
name="0871b22" id="0871b22"></a>迦膩吒天身雲、淨居天身雲、善現天身雲、不<a 
name="0871b23" id="0871b23"></a>熱天身雲、果實天身雲、遍淨天身雲、無量淨<a 
name="0871b24" id="0871b24"></a>天身雲、少淨天身雲、淨果天身雲、廣果天身<a 
name="0871b25" id="0871b25"></a>雲、無量淨果天身雲、少淨果天身雲、光音天<a 
name="0871b26" id="0871b26"></a>身雲、無量光音天身雲、少光音天身雲、大梵<a 
name="0871b27" id="0871b27"></a>天身雲、梵輔天身雲、梵富樓那天身雲、梵富<a 
name="0871b28" id="0871b28"></a>樓吉那天身雲、梵印天身雲、梵自在天王身<a 
name="0871b29" id="0871b29"></a>雲、他化自在天王及其天子天女身雲、化樂<a 
name="0871c01" id="0871c01"></a>天王化樂天子天女身雲、兜率陀天王兜率<a 
name="0871c02" id="0871c02"></a>陀天子天女身雲、炎摩天王及其天子天女<a 
name="0871c03" id="0871c03"></a>身雲、釋提桓因天王及三十二輔臣天子天<a 
name="0871c04" id="0871c04"></a>女身雲、提頭賴吒天王及天子天女眷屬一<a 
name="0871c05" id="0871c05"></a>切乾闥婆男女身雲、毘樓勒叉天王及其眷<a 
name="0871c06" id="0871c06"></a>屬天子天女一切鳩槃茶男女身雲、毘樓博<a 
name="0871c07" id="0871c07"></a>叉天王及其眷屬天子天女一切龍男女身<a 
name="0871c08" id="0871c08"></a>雲、毘沙門天王及其眷屬天子天女一切夜<a 
name="0871c09" id="0871c09"></a>叉男女身雲、緊那羅王及一切緊那羅男女<a 
name="0871c10" id="0871c10"></a>身雲、摩&#x777A;羅伽王及一切摩&#x777A;羅伽男女身<a 
name="0871c11" id="0871c11"></a>雲、迦樓羅王及一切迦樓羅男女身雲、阿修<a 
name="0871c12" id="0871c12"></a>羅王及一切阿修羅男女身雲、閻羅王及一<a 
name="0871c13" id="0871c13"></a>切閻羅王男女身雲，并及地獄惡趣身雲、人<a 
name="0871c14" id="0871c14"></a>王身雲、男女身雲、童男童女身雲，出如是<a 
name="0871c15" id="0871c15"></a>等一切諸趣身雲，聲聞辟支佛仙人身雲、地<a 
name="0871c16" id="0871c16"></a>神、水神、火神、風神、海神、河神、山林、樹神、穀神、<a 
name="0871c17" id="0871c17"></a>味神、藥草神、園觀神、泉海神、城郭神、道場<a 
name="0871c18" id="0871c18"></a>神、夜神、晝神、虛空神、方神、道神、身形神、<a 
name="0871c19" id="0871c19"></a>日精神、諸魑魅神、金剛力士神、步行神，如<a 
name="0871c20" id="0871c20"></a>是等一切神身雲，普遍十方一切世界，為法<a 
name="0871c21" id="0871c21"></a>界等一切眾生，現喜見身。</p><p style="text-indent: 0em; margin-left: 0em"><span class="linehead"></span>爾時喜目觀察眾<a 
name="0871c22" id="0871c22"></a>生夜天，從初發心，所行功德，積集無量諸波<a 
name="0871c23" id="0871c23"></a>羅蜜，次第受生，死此生彼，輪轉五道，及其名<a 
name="0871c24" id="0871c24"></a>號，親近善知識，值遇諸佛，親近供養，聞持正<a 
name="0871c25" id="0871c25"></a>法，行菩薩行，心無罣礙得諸三昧，次第觀見<a 
name="0871c26" id="0871c26"></a>一切諸佛，色身相好，見諸佛剎，及見諸劫次<a 
name="0871c27" id="0871c27"></a>第成壞，得淨智慧，深入法界，觀察眾生，知眾<a 
name="0871c28" id="0871c28"></a>生海，死此生彼；得淨天耳，次第悉聞一切音<a 
name="0871c29" id="0871c29"></a>聲；以聞聲故，得知他心智，悉知眾生心心所<a 
name="0872a01" id="0872a01"></a>念；無礙神足，次第自在，不著世間，不受後<a 
name="0872a02" id="0872a02"></a>有，盡虛空界，淨法性身，修得神通，淨妙報<a 
name="0872a03" id="0872a03"></a>果，充滿十方，得諸菩薩次第法門，究竟菩薩<a 
name="0872a04" id="0872a04"></a>諸法門海，菩薩自在，勇猛精進，菩薩遊步，<a 
name="0872a05" id="0872a05"></a>猶無所畏，至於正趣，離生死相，勝妙清淨，<a 
name="0872a06" id="0872a06"></a>集諸功德如意法門，等一切法界，等示彼一<a 
name="0872a07" id="0872a07"></a>切功德身雲，示一切智慧身雲，演說法音，開<a 
name="0872a08" id="0872a08"></a>現教化，令得歸依，遍一切處，示現大道，於風<a 
name="0872a09" id="0872a09"></a>輪中，扇動出聲，示現說法，令彼受持示教利<a 
name="0872a10" id="0872a10"></a>喜，思惟不著，地動水流海波火炎山相擊聲、<a 
name="0872a11" id="0872a11"></a>諸天宮城震動之聲、摩尼寶殿震吼之聲、天<a 
name="0872a12" id="0872a12"></a>王形色鼓舞之聲、龍王起雲雷震之聲，夜叉、<a 
name="0872a13" id="0872a13"></a>乾闥婆、阿脩羅、迦樓羅、緊那羅、摩&#x777A;羅伽等<a 
name="0872a14" id="0872a14"></a>一切神王於十寶山種種音聲，轉輪聖王及<a 
name="0872a15" id="0872a15"></a>諸小王一切人眾男女音聲，梵王音聲、一切<a 
name="0872a16" id="0872a16"></a>諸天歌頌音聲、天樂音聲、摩尼寶王神珠音<a 
name="0872a17" id="0872a17"></a>聲、天音聲、聲聞緣覺菩薩音聲、如來音聲、<a 
name="0872a18" id="0872a18"></a>如來化身所出音聲，如是等種種音聲，為諸<a 
name="0872a19" id="0872a19"></a>眾生，分別演說。</p><p style="text-indent: 0em; margin-left: 0em"><span class="linehead"></span>喜目觀察眾生夜天，從初發<a 
name="0872a20" id="0872a20"></a>心，功德境界，難得能得，一切苦行，難行能<a 
name="0872a21" id="0872a21"></a>行，如是等行，皆承佛力，而得通達一切功德<a 
name="0872a22" id="0872a22"></a>變化身雲，於一一身雲，說此清淨無著法雲，<a 
name="0872a23" id="0872a23"></a>間無斷絕，於念念中，遊十方世界，修於淨土，<a 
name="0872a24" id="0872a24"></a>復令過是無量無邊世界，應受惡道苦無量<a 
name="0872a25" id="0872a25"></a>無邊諸眾生等，成就天人樂；無量無邊眾生<a 
name="0872a26" id="0872a26"></a>度生死海，無量無邊眾生安住聲聞辟支佛<a 
name="0872a27" id="0872a27"></a>地；無量無邊眾生離聲聞辟支佛地，得諸菩<a 
name="0872a28" id="0872a28"></a>薩不退轉，行不可思議廣博喜幢自在法門，<a 
name="0872a29" id="0872a29"></a>於念念中，令無量無邊眾生住如來地。</p><a 
name="0872b01" id="0872b01"></a><p style="text-indent: 0em; margin-left: 0em"><span class="linehead"></span>爾時善財童子皆得見聞，善知解了諸奇<a 
name="0872b02" id="0872b02"></a>特事，正念思惟，觀察分別，深入禪定智慧，<a 
name="0872b03" id="0872b03"></a>安住平等。何以故？與彼夜天光身同行<a 
name="0872b04" id="0872b04"></a>故，佛所護念故，成就不可思議如幻諸善根<a 
name="0872b05" id="0872b05"></a>故，具足菩薩不思議根故，成就菩薩諸善<a 
name="0872b06" id="0872b06"></a>根故，得生如來種姓家故，得善知識恩力<a 
name="0872b07" id="0872b07"></a>故，一切如來無著神力之所持故，毘盧遮<a 
name="0872b08" id="0872b08"></a>那佛本願力故，成就善根堪受普賢菩薩諸<a 
name="0872b09" id="0872b09"></a>願行故。</p><a 
name="0872b10" id="0872b10"></a><p style="text-indent: 0em; margin-left: 0em"><span class="linehead"></span>爾時善財童子，得菩薩歡喜淨光明大海幢<a 
name="0872b11" id="0872b11"></a>法，得十方一切諸如來力，得彼夜天毘羅摩<a 
name="0872b12" id="0872b12"></a>伽菩薩幢法門，得彼法門已，深入觀察普照<a 
name="0872b13" id="0872b13"></a>十方光明法海三昧。</p><a 
name="0872b14" id="0872b14"></a><p style="text-indent: 0em; margin-left: 0em"><span class="linehead"></span>爾時善財童子，即起恭敬合掌，以偈讚歎彼<a 
name="0872b15" id="0872b15"></a>夜天曰：</p><a 
name="0872b16" id="0872b16"></a><p><span class="lg">「無量無數劫，　　深入最勝法，<a 
name="0872b17" id="0872b17"></a><br>　顯現妙法身，　　隨眾所應見，<a 
name="0872b18" id="0872b18"></a><br>　了知群生心，　　無明顛倒惑，<a 
name="0872b19" id="0872b19"></a><br>　以種種方便，　　度脫眾生類。<a 
name="0872b20" id="0872b20"></a><br>　常淨妙法身，　　久除諸熱惱，<a 
name="0872b21" id="0872b21"></a><br>　非二示有二，　　度脫眾生故。<a 
name="0872b22" id="0872b22"></a><br>　陰入及與界，　　悉皆無所著，<a 
name="0872b23" id="0872b23"></a><br>　眾行及色身，　　解脫一切有。<a 
name="0872b24" id="0872b24"></a><br>　不著內外法，　　越度生死海，<a 
name="0872b25" id="0872b25"></a><br>　淨明智慧光，　　普照生死闇。<a 
name="0872b26" id="0872b26"></a><br>　喜目根無著，　　除滅諸疑惑，<a 
name="0872b27" id="0872b27"></a><br>　一切樂世樂，　　為現佛十方。<a 
name="0872b28" id="0872b28"></a><br>　無礙三昧力，　　於一一毛孔，<a 
name="0872b29" id="0872b29"></a><br>　出諸化身雲，　　心念生三昧。<a 
name="0872c01" id="0872c01"></a><br>　心念三昧力，　　供養十方佛，<a 
name="0872c02" id="0872c02"></a><br>　攝取諸眾生，　　究竟一切法。<a 
name="0872c03" id="0872c03"></a><br>　觀察諸有海，　　業行自莊嚴，<a 
name="0872c04" id="0872c04"></a><br>　演說無礙道，　　令眾清淨故。<a 
name="0872c05" id="0872c05"></a><br>　相好備嚴飾，　　猶如普賢像，<a 
name="0872c06" id="0872c06"></a><br>　隨應受化者，　　顯現無礙身。」</span></p><a 
name="0872c07" id="0872c07"></a><p style="text-indent: 0em; margin-left: 0em"><span class="linehead"></span>爾時善財童子，偈讚歎已，白言：「天神！發阿耨<a 
name="0872c08" id="0872c08"></a>多羅三藐三菩提心，為已幾時？得此法門，其<a 
name="0872c09" id="0872c09"></a>已久如？」</p><p style="text-indent: 0em; margin-left: 0em"><span class="linehead"></span>爾時夜天以偈答言：</p><a 
name="0872c10" id="0872c10"></a><p><span class="lg">「我念過去世，　　無量剎塵劫，<a 
name="0872c11" id="0872c11"></a><br>　爾時有一劫，　　名曰寂靜音，<a 
name="0872c12" id="0872c12"></a><br>　城有轉輪王，　　清淨妙色身，<a 
name="0872c13" id="0872c13"></a><br>　具三十二相，　　八十好莊嚴，<a 
name="0872c14" id="0872c14"></a><br>　妙身圓滿幢，　　閻浮檀金色，<a 
name="0872c15" id="0872c15"></a><br>　光明照一切，　　安詳遊虛空，<a 
name="0872c16" id="0872c16"></a><br>　轉輪王千子，　　勇<span class="corr" title='[猛&gt;健] cf.【麗】'>健</span>身端正，<a 
name="0872c17" id="0872c17"></a><br>　大臣有一億，　　智慧悉賢明，<a 
name="0872c18" id="0872c18"></a><br>　有十億婇女，　　端嚴如天后，<a 
name="0872c19" id="0872c19"></a><br>　大慈悲柔軟，　　奉給侍大王。<a 
name="0872c20" id="0872c20"></a><br>　時彼轉輪王，　　常以正法治，<a 
name="0872c21" id="0872c21"></a><br>　總領諸山地，　　一切四天下。<a 
name="0872c22" id="0872c22"></a><br>　棄國捨世榮，　　出家求佛道，<a 
name="0872c23" id="0872c23"></a><br>　我為聖王后，　　具足梵音聲，<a 
name="0872c24" id="0872c24"></a><br>　身出金色光，　　周照四萬里，<a 
name="0872c25" id="0872c25"></a><br>　日光既已沒，　　中夜閑寂然，<a 
name="0872c26" id="0872c26"></a><br>　我當於爾時，　　神瑞降善夢。<a 
name="0872c27" id="0872c27"></a><br>　聞佛出世間，　　號曰功德海，<a 
name="0872c28" id="0872c28"></a><br>　顯現自在力，　　充滿十方界，<a 
name="0872c29" id="0872c29"></a><br>　放光明網海，　　照一切剎土，<a 
name="0873a01" id="0873a01"></a><br>　無量自在身，　　充滿十方界，<a 
name="0873a02" id="0873a02"></a><br>　種種變化身，　　光明果報力，<a 
name="0873a03" id="0873a03"></a><br>　充滿恒河沙，　　遍照一切趣，<a 
name="0873a04" id="0873a04"></a><br>　大地六種動，　　自然出妙音。<a 
name="0873a05" id="0873a05"></a><br>　如來出興世，　　眾生皆歡喜，<a 
name="0873a06" id="0873a06"></a><br>　一切毛孔中，　　出佛化身海，<a 
name="0873a07" id="0873a07"></a><br>　充滿十方界，　　隨應演說法。<a 
name="0873a08" id="0873a08"></a><br>　我夢見如是，　　如來自在力，<a 
name="0873a09" id="0873a09"></a><br>　聞說微妙法，　　身心大歡喜。<a 
name="0873a10" id="0873a10"></a><br>　十千夜天<span class="corr" title='[身&gt;神] cf.【麗】'>神</span>，　　充滿虛空中，<a 
name="0873a11" id="0873a11"></a><br>　讚歎彼如來，　　開發覺悟我。<a 
name="0873a12" id="0873a12"></a><br>　彼天告我言：　　『賢慧汝今起，<a 
name="0873a13" id="0873a13"></a><br>　佛已興汝國，　　劫海難值遇。』<a 
name="0873a14" id="0873a14"></a><br>　聞此音歡喜，　　即見明淨光，<a 
name="0873a15" id="0873a15"></a><br>　觀察從何來，　　道場樹王所。<a 
name="0873a16" id="0873a16"></a><br>　我見如來身，　　如須彌山王，<a 
name="0873a17" id="0873a17"></a><br>　一切毛孔中，　　放大光明海。<a 
name="0873a18" id="0873a18"></a><br>　見佛自在力，　　心生大歡喜，<a 
name="0873a19" id="0873a19"></a><br>　即發弘誓願，　　願我如世尊。<a 
name="0873a20" id="0873a20"></a><br>　夫人覺語王，　　眷屬及婇女：<a 
name="0873a21" id="0873a21"></a><br>『我夢見佛光，　　喜樂充滿身。』<a 
name="0873a22" id="0873a22"></a><br>　即時與大王，　　無量那由他，<a 
name="0873a23" id="0873a23"></a><br>　眷屬四兵眾，　　往詣如來所。<a 
name="0873a24" id="0873a24"></a><br>　我於二萬歲，　　常供養如來，<a 
name="0873a25" id="0873a25"></a><br>　七寶四天下，　　一切悉奉施。<a 
name="0873a26" id="0873a26"></a><br>　彼佛為我說，　　功德普雲經，<a 
name="0873a27" id="0873a27"></a><br>　大願海莊嚴，　　隨聞度眾生。<a 
name="0873a28" id="0873a28"></a><br>　我發大誓願，　　未來作夜天，<a 
name="0873a29" id="0873a29"></a><br>　諸有放逸者，　　悉令遠眾惡。<a 
name="0873b01" id="0873b01"></a><br>　爾時我初發，　　無上菩提心，<a 
name="0873b02" id="0873b02"></a><br>　生死有為中，　　未曾有忘失。<a 
name="0873b03" id="0873b03"></a><br>　從是後供養，　　十億那由他，<a 
name="0873b04" id="0873b04"></a><br>　生死海受樂，　　饒益諸眾生。<a 
name="0873b05" id="0873b05"></a><br>　初佛功德海，　　第二功德燈，<a 
name="0873b06" id="0873b06"></a><br>　第三寶炎佛，　　第四豐慧智，<a 
name="0873b07" id="0873b07"></a><br>　第五天花藏，　　六無礙月音，<a 
name="0873b08" id="0873b08"></a><br>　第七法月王，　　八圓滿智王，<a 
name="0873b09" id="0873b09"></a><br>　第九寶炎佛，　　無上天人尊，<a 
name="0873b10" id="0873b10"></a><br>　第十日音聲，　　我已悉供養。<a 
name="0873b11" id="0873b11"></a><br>　如是等諸佛，　　十億那由他，<a 
name="0873b12" id="0873b12"></a><br>　猶未得慧眼，　　究竟生死海。<a 
name="0873b13" id="0873b13"></a><br>　次第復有劫，　　名曰天妙勝，<a 
name="0873b14" id="0873b14"></a><br>　世界名寶光，　　五百佛興世。<a 
name="0873b15" id="0873b15"></a><br>　初佛圓滿月，　　第二明淨日，<a 
name="0873b16" id="0873b16"></a><br>　第三光幢佛，　　四須彌山王，<a 
name="0873b17" id="0873b17"></a><br>　第五花炎海，　　六智慧海幢，<a 
name="0873b18" id="0873b18"></a><br>　第七然燈佛，　　第八天德藏，<a 
name="0873b19" id="0873b19"></a><br>　第九光明幢，　　第十普智王。<a 
name="0873b20" id="0873b20"></a><br>　如是等諸佛，　　我已悉供養，<a 
name="0873b21" id="0873b21"></a><br>　未離五陰苦，　　非樂生樂想，<a 
name="0873b22" id="0873b22"></a><br>　於法不生疑，　　亦不疑正法。<a 
name="0873b23" id="0873b23"></a><br>　次第復有劫，　　名莊嚴梵音，<a 
name="0873b24" id="0873b24"></a><br>　爾時有世界，　　名蓮華燈雲，<a 
name="0873b25" id="0873b25"></a><br>　彼有無量佛，　　及諸佛眷屬，<a 
name="0873b26" id="0873b26"></a><br>　我已悉供養，　　聞受持正法。<a 
name="0873b27" id="0873b27"></a><br>　初佛名寶山，　　第二功德海，<a 
name="0873b28" id="0873b28"></a><br>　法界須彌幢，　　第四法須彌，<a 
name="0873b29" id="0873b29"></a><br>　第五法幢佛，　　第六地威神，<a 
name="0873c01" id="0873c01"></a><br>　第七法力佛，　　第八虛空慧，<a 
name="0873c02" id="0873c02"></a><br>　第九法炎山，　　第十照明山。<a 
name="0873c03" id="0873c03"></a><br>　如是等諸佛，　　我已悉供養，<a 
name="0873c04" id="0873c04"></a><br>　猶未了真實，　　究竟盡法海。<a 
name="0873c05" id="0873c05"></a><br>　次第復有劫，　　名曰歡喜德，<a 
name="0873c06" id="0873c06"></a><br>　爾時有世界，　　名曰光功德，<a 
name="0873c07" id="0873c07"></a><br>　彼劫有八十，　　那由他諸佛，<a 
name="0873c08" id="0873c08"></a><br>　我已悉供養，　　禮敬最勝尊。<a 
name="0873c09" id="0873c09"></a><br>　初乾闥婆王，　　二壽命樹王，<a 
name="0873c10" id="0873c10"></a><br>　三須彌功德，　　第四寶眼佛，<a 
name="0873c11" id="0873c11"></a><br>　五毘盧遮那，　　六賢聖莊嚴，<a 
name="0873c12" id="0873c12"></a><br>　第七法勝王，　　第八明淨德，<a 
name="0873c13" id="0873c13"></a><br>　第九世間王，　　十一切法王。<a 
name="0873c14" id="0873c14"></a><br>　如是等諸佛，　　我皆已供養，<a 
name="0873c15" id="0873c15"></a><br>　猶未得妙智，　　深入諸法門。<a 
name="0873c16" id="0873c16"></a><br>　次第復有劫，　　名曰淨不壞，<a 
name="0873c17" id="0873c17"></a><br>　爾時有世界，　　名普光莊嚴，<a 
name="0873c18" id="0873c18"></a><br>　十佛興世間，　　除無量煩惱，<a 
name="0873c19" id="0873c19"></a><br>　功德已莊嚴，　　嚴淨諸眾生，<a 
name="0873c20" id="0873c20"></a><br>　有千佛興世，　　無量德莊嚴，<a 
name="0873c21" id="0873c21"></a><br>　除滅煩惱垢，　　令眾悉清淨。<a 
name="0873c22" id="0873c22"></a><br>　初佛名無諍，　　第二無礙力，<a 
name="0873c23" id="0873c23"></a><br>　第三法界光，　　第四梵髻王，<a 
name="0873c24" id="0873c24"></a><br>　五波樓那天，　　第六<span class="corr" title='[生眾&gt;眾生] cf.【麗】【磧砂】'>眾生</span>歸，<a 
name="0873c25" id="0873c25"></a><br>　七圓滿忍燈，　　八具足法燈，<a 
name="0873c26" id="0873c26"></a><br>　九光明嚴海，　　第十威神王。<a 
name="0873c27" id="0873c27"></a><br>　如是等諸佛，　　我皆已供養，<a 
name="0873c28" id="0873c28"></a><br>　猶未解真法，　　遊行一切剎。<a 
name="0873c29" id="0873c29"></a><br>　次第復有劫，　　名曰香燈剎，<a 
name="0874a01" id="0874a01"></a><br>　爾時有世界，　　名曰清淨起，<a 
name="0874a02" id="0874a02"></a><br>　一億佛興世，　　嚴淨一切劫，<a 
name="0874a03" id="0874a03"></a><br>　彼佛所說法，　　我聞悉受持。<a 
name="0874a04" id="0874a04"></a><br>　初名法稱王，　　二名法身海，<a 
name="0874a05" id="0874a05"></a><br>　三名勇猛頂，　　四功德法王，<a 
name="0874a06" id="0874a06"></a><br>　第五勝法雲，　　六名天首冠，<a 
name="0874a07" id="0874a07"></a><br>　第七智炎佛，　　八名虛空力，<a 
name="0874a08" id="0874a08"></a><br>　九名普勝起，　　十名妙德首。<a 
name="0874a09" id="0874a09"></a><br>　供養彼佛已，　　成就八正道。<a 
name="0874a10" id="0874a10"></a><br>　次第復有劫，　　名明淨金剛，<a 
name="0874a11" id="0874a11"></a><br>　爾時有世界，　　名曰寶幢主，<a 
name="0874a12" id="0874a12"></a><br>　五百佛興世，　　彼諸如來等，<a 
name="0874a13" id="0874a13"></a><br>　我皆已供養，　　求無礙法門。<a 
name="0874a14" id="0874a14"></a><br>　初名圓滿德，　　第二寂然音，<a 
name="0874a15" id="0874a15"></a><br>　第三功德海，　　四曰威神王，<a 
name="0874a16" id="0874a16"></a><br>　第五法最王，　　六名須彌相，<a 
name="0874a17" id="0874a17"></a><br>　第七名法王，　　第八功德王，<a 
name="0874a18" id="0874a18"></a><br>　第九功德山，　　第十光明王。<a 
name="0874a19" id="0874a19"></a><br>　如是等諸佛，　　我已悉供養，<a 
name="0874a20" id="0874a20"></a><br>　我皆悉嚴淨，　　一切最勝道，<a 
name="0874a21" id="0874a21"></a><br>　猶未得具足，　　究竟深法忍。<a 
name="0874a22" id="0874a22"></a><br>　次第復有劫，　　名曰勝稱音，<a 
name="0874a23" id="0874a23"></a><br>　爾時有世界，　　名曰寂靜音，<a 
name="0874a24" id="0874a24"></a><br>　八十那由他，　　諸佛興出世，<a 
name="0874a25" id="0874a25"></a><br>　我已悉供養，　　於彼修正道。<a 
name="0874a26" id="0874a26"></a><br>　初佛號華聚，　　第二海藏佛，<a 
name="0874a27" id="0874a27"></a><br>　第三功德起，　　第四天周羅，<a 
name="0874a28" id="0874a28"></a><br>　第五摩尼藏，　　六號金山王，<a 
name="0874a29" id="0874a29"></a><br>　第七寶聚佛，　　第八寂靜幢，<a 
name="0874b01" id="0874b01"></a><br>　第九法幢佛，　　第十號財首。<a 
name="0874b02" id="0874b02"></a><br>　如是等諸佛，　　我已悉供養。<a 
name="0874b03" id="0874b03"></a><br>　次第復有劫，　　名千首功德，<a 
name="0874b04" id="0874b04"></a><br>　爾時有世界，　　名曰善花燈，<a 
name="0874b05" id="0874b05"></a><br>　六億那由他，　　諸佛興出世，<a 
name="0874b06" id="0874b06"></a><br>　我已曾供養，　　彼一切諸佛。<a 
name="0874b07" id="0874b07"></a><br>　初佛寂靜幢，　　第二智印王，<a 
name="0874b08" id="0874b08"></a><br>　第三號百燈，　　四功德雲王，<a 
name="0874b09" id="0874b09"></a><br>　寂靜光明王，　　第六明淨日，<a 
name="0874b10" id="0874b10"></a><br>　第七法燈王，　　八功德首王，<a 
name="0874b11" id="0874b11"></a><br>　九天功德藏，　　十智慧雲雷。<a 
name="0874b12" id="0874b12"></a><br>　如是等諸佛，　　我皆已供養，<a 
name="0874b13" id="0874b13"></a><br>　未得無生忍，　　究竟諸法門。<a 
name="0874b14" id="0874b14"></a><br>　次第復有劫，　　名無著光炎，<a 
name="0874b15" id="0874b15"></a><br>　爾時有世界，　　名無量勝光，<a 
name="0874b16" id="0874b16"></a><br>　有三十六億，　　那由他佛出，<a 
name="0874b17" id="0874b17"></a><br>　如是等諸佛，　　我皆已供養。<a 
name="0874b18" id="0874b18"></a><br>　初號普山王，　　第二虛空心，<a 
name="0874b19" id="0874b19"></a><br>　第三號集智，　　第四莊嚴藏，<a 
name="0874b20" id="0874b20"></a><br>　第五法海音，　　第六持音聲，<a 
name="0874b21" id="0874b21"></a><br>　第七化音聲，　　第八化雲海，<a 
name="0874b22" id="0874b22"></a><br>　九功德音海，　　第十妙音幢，<a 
name="0874b23" id="0874b23"></a><br>　十一普威德，　　第十二法海，<a 
name="0874b24" id="0874b24"></a><br>　十三集音聲，　　十四功德海，<a 
name="0874b25" id="0874b25"></a><br>　十五燈明首，　　十六寶炎首，<a 
name="0874b26" id="0874b26"></a><br>　十七燈明佛，　　十八功德炎，<a 
name="0874b27" id="0874b27"></a><br>　十九月天佛，　　二十功德勝。<a 
name="0874b28" id="0874b28"></a><br>　彼諸如來等，　　我皆得值遇。<a 
name="0874b29" id="0874b29"></a><br>　彼兩足世尊，　　出興於世時，<a 
name="0874c01" id="0874c01"></a><br>　我為功德天，　　供養彼最勝。<a 
name="0874c02" id="0874c02"></a><br>　時佛為我說，　　莊嚴大海願，<a 
name="0874c03" id="0874c03"></a><br>　陀羅尼念力，　　皆悉能受持。<a 
name="0874c04" id="0874c04"></a><br>　我得明淨眼，　　三昧陀羅尼，<a 
name="0874c05" id="0874c05"></a><br>　於一一念中，　　悉見無數剎，<a 
name="0874c06" id="0874c06"></a><br>　出生大悲藏，　　深入方便雲，<a 
name="0874c07" id="0874c07"></a><br>　心淨如虛空，　　皆從夢中生。<a 
name="0874c08" id="0874c08"></a><br>　始發菩提心，　　廣大如虛空，<a 
name="0874c09" id="0874c09"></a><br>　究竟無邊際，　　為度眾生故。<a 
name="0874c10" id="0874c10"></a><br>　盡未來際劫，　　願求諸佛力，<a 
name="0874c11" id="0874c11"></a><br>　觀察諸眾生，　　常樂我淨倒，<a 
name="0874c12" id="0874c12"></a><br>　愚癡闇所覆，　　煩惱起虛妄，<a 
name="0874c13" id="0874c13"></a><br>　邪見貪欲等，　　無量諸惡業，<a 
name="0874c14" id="0874c14"></a><br>　一切諸趣中，　　具受不善報，<a 
name="0874c15" id="0874c15"></a><br>　一切諸趣中，　　種種業受身，<a 
name="0874c16" id="0874c16"></a><br>　生老病死患，　　無量苦逼迫。<a 
name="0874c17" id="0874c17"></a><br>　我發無上心，　　安樂諸眾生，<a 
name="0874c18" id="0874c18"></a><br>　令至諸佛所，　　成滿如來力，<a 
name="0874c19" id="0874c19"></a><br>　滿足大願雲，　　常見一切佛，<a 
name="0874c20" id="0874c20"></a><br>　修習於正道，　　具足諸功德。<a 
name="0874c21" id="0874c21"></a><br>　一向廣專求，　　無量功德雲，<a 
name="0874c22" id="0874c22"></a><br>　羅摩伽三昧，　　充滿諸法界，<a 
name="0874c23" id="0874c23"></a><br>　廣大波羅蜜，　　聲聞十方剎，<a 
name="0874c24" id="0874c24"></a><br>　一切諸佛所，　　聞此羅摩伽，<a 
name="0874c25" id="0874c25"></a><br>　即具普賢行，　　入淨深法界，<a 
name="0874c26" id="0874c26"></a><br>　攝持一切法，　　成滿一切地，<a 
name="0874c27" id="0874c27"></a><br>　三世方便海，　　修習無量行，<a 
name="0874c28" id="0874c28"></a><br>　一心具佛智，　　智慧悉通達。」</span></p><a 
name="0874c29" id="0874c29"></a><p style="text-indent: 0em; margin-left: 0em"><span class="linehead"></span>爾時夜天說此偈已，頭面敬禮一切諸佛，未<a 
name="0875a01" id="0875a01"></a>舉頭頃，見一切如來足下千輻相輪，逆觀如<a 
name="0875a02" id="0875a02"></a>來一切相好，於佛相好中，身心明了，不著相<a 
name="0875a03" id="0875a03"></a>好，以廣大心，速疾聞佛五分法身香，究竟一<a 
name="0875a04" id="0875a04"></a>切諸波羅蜜，住菩薩地，盡佛法海，遠離一切<a 
name="0875a05" id="0875a05"></a>三世色聲香味觸法，住普賢菩薩廣行究竟<a 
name="0875a06" id="0875a06"></a>地，圓滿清淨大境界地，於一念頃，普現十方<a 
name="0875a07" id="0875a07"></a>無量佛剎，具十法門，一一法門，具足無量無<a 
name="0875a08" id="0875a08"></a>邊不可思議阿僧祇等諸法界海，盡一切苦<a 
name="0875a09" id="0875a09"></a>際，皆悉深信。「佛子！如是等種種功德，我已久<a 
name="0875a10" id="0875a10"></a>修，信解受持，具普賢行。善男子！爾時智慧<a 
name="0875a11" id="0875a11"></a>轉輪聖王，劫劫相續，常紹王位，受佛種性，生<a 
name="0875a12" id="0875a12"></a>釋種家，不斷如來善寂種性者，豈異人乎？今<a 
name="0875a13" id="0875a13"></a>文殊師利童子是也！」</p><p style="text-indent: 0em; margin-left: 0em"><span class="linehead"></span>爾時轉輪聖王夫人賢<a 
name="0875a14" id="0875a14"></a>慧玉女者，今我喜目觀察眾生夜天是！時覺<a 
name="0875a15" id="0875a15"></a>寤我夜天者，今普賢菩薩所變化身是！善男<a 
name="0875a16" id="0875a16"></a>子，我於爾時，夜夢覺已，見佛光明，初發阿<a 
name="0875a17" id="0875a17"></a>耨多羅三藐三菩提心，發是心已，於無量佛<a 
name="0875a18" id="0875a18"></a>剎微塵數劫，不墮惡道，常生天上，下在人中，<a 
name="0875a19" id="0875a19"></a>受諸快樂，值見諸佛，於其中間，經無量劫，乃<a 
name="0875a20" id="0875a20"></a>至報應首功德幢如來、應供、正遍知所，得此<a 
name="0875a21" id="0875a21"></a>普光喜幢法門。得此法門已，示現種種身，調<a 
name="0875a22" id="0875a22"></a>伏眾生，隨順開發，皆令親近善知識，若天<a 
name="0875a23" id="0875a23"></a>若人，及餘一切，於未來世，聞向佛名，及聞普<a 
name="0875a24" id="0875a24"></a>光喜幢法門毘羅摩伽三昧名號，受持讀誦，<a 
name="0875a25" id="0875a25"></a>解說書寫，亦得超越無量佛剎微塵劫海生<a 
name="0875a26" id="0875a26"></a>死之罪，不墮惡道，常生天上人中，受諸快樂，<a 
name="0875a27" id="0875a27"></a>常見諸佛，聞法受持，終不忘失。</p><p style="text-indent: 0em; margin-left: 0em"><span class="linehead"></span>「善男子！我於<a 
name="0875a28" id="0875a28"></a>寶光功德炎佛所，得此普光喜幢速疾法門，<a 
name="0875a29" id="0875a29"></a>得此法門已，一向專求諸善知識，身心諸根，<a 
name="0875b01" id="0875b01"></a>歡喜悅樂，遊諸方面，調伏眾生，令入律行。</p><p style="text-indent: 0em; margin-left: 0em"><span class="linehead"></span>「善<a 
name="0875b02" id="0875b02"></a>男子！我唯知此普光喜幢法門毘羅摩伽三昧，<a 
name="0875b03" id="0875b03"></a>圓滿清淨勝光境界。諸大菩薩，於念念頃，不<a 
name="0875b04" id="0875b04"></a>離善知識，深入方便智慧大海，因善知識出<a 
name="0875b05" id="0875b05"></a>生長養速疾法門，發一切大願海，於一切劫<a 
name="0875b06" id="0875b06"></a>不離善根，念念相續，近善知識，求妙功德，救<a 
name="0875b07" id="0875b07"></a>護眾生，悉具一切普賢菩薩所行之道。」</p><p style="text-indent: 0em; margin-left: 0em"><span class="linehead"></span>爾時喜<a 
name="0875b08" id="0875b08"></a>目觀察眾生夜天，為善財童子，顯現菩薩教<a 
name="0875b09" id="0875b09"></a>化一切世間法門境界相好莊嚴身相，眉間白<a 
name="0875b10" id="0875b10"></a>毫相中，放大光明，名普慧炎燈清淨幢無量<a 
name="0875b11" id="0875b11"></a>光明，照一切世界已，入善財頂，充滿其身。爾<a 
name="0875b12" id="0875b12"></a>時善財童子，即得毘羅摩伽圓滿三昧，得此<a 
name="0875b13" id="0875b13"></a>三昧已，於一一身，充滿法界，於一切地水火<a 
name="0875b14" id="0875b14"></a>風微塵、眾寶微塵、香微塵、金剛微塵、摩尼<a 
name="0875b15" id="0875b15"></a>珠微塵、碎末微塵、一切莊嚴微塵，如是等一<a 
name="0875b16" id="0875b16"></a>一微塵海中，悉見佛剎微塵等世界成壞，四<a 
name="0875b17" id="0875b17"></a>大成敗相，風輪、水輪、金剛輪、地輪，種種莊嚴<a 
name="0875b18" id="0875b18"></a>眾山圍遶無量大海諸天宮殿，諸雜寶樹種<a 
name="0875b19" id="0875b19"></a>種莊嚴諸龍宮殿，夜叉、乾闥婆、阿脩羅、迦樓<a 
name="0875b20" id="0875b20"></a>羅、緊那羅、人非人等城郭宮殿，地獄餓鬼閻<a 
name="0875b21" id="0875b21"></a>羅王處，死此生彼，皆悉了知諸法因果，一一<a 
name="0875b22" id="0875b22"></a>身中，普現一切法界等身，悉見一切諸佛剎<a 
name="0875b23" id="0875b23"></a>土，隨所應化，度脫眾生業報好醜，以微妙音，<a 
name="0875b24" id="0875b24"></a>普為說法，令此法音從毛孔入，令諸眾生皆<a 
name="0875b25" id="0875b25"></a>得法行，見一一剎，及見一切世界微塵數剎，<a 
name="0875b26" id="0875b26"></a>見無量無邊一切諸佛如來海，深入善根，於<a 
name="0875b27" id="0875b27"></a>諸佛所，住一切法界，於無量佛所，得無量法<a 
name="0875b28" id="0875b28"></a>門，越度生死，遊戲神通，於一一佛所，自念從<a 
name="0875b29" id="0875b29"></a>初發心，修菩薩本行普集善根一切境界果<a 
name="0875c01" id="0875c01"></a>報，於一一佛所，得聞諸佛所轉法輪，受持不<a 
name="0875c02" id="0875c02"></a>忘，守護正法，以本願善根力，悉見三世一切<a 
name="0875c03" id="0875c03"></a>佛海，越生死流。「善男子！諸大菩薩，成就如是<a 
name="0875c04" id="0875c04"></a>無量無邊諸大功德，我當云何能知能說彼功<a 
name="0875c05" id="0875c05"></a>德行？」</p><p style="text-indent: 0em; margin-left: 0em"><span class="linehead"></span>爾時喜目觀察眾生夜天，告善財童子<a 
name="0875c06" id="0875c06"></a>言：「我以此普光喜幢法門力故，常見諸佛，間<a 
name="0875c07" id="0875c07"></a>無空缺，以此義故，遍一切處守護佛法，盡虛<a 
name="0875c08" id="0875c08"></a>空界，心不疲厭，云何能為守護一切諸佛正<a 
name="0875c09" id="0875c09"></a>法？以毘盧遮那佛本願力故，及觀世音菩薩<a 
name="0875c10" id="0875c10"></a>摩訶薩威神力故，持白寶蓮華陀羅尼&#x546A;，擁<a 
name="0875c11" id="0875c11"></a>護受持讀誦行正法者。」</p><p style="text-indent: 0em; margin-left: 0em"><span class="linehead"></span>爾時喜目觀察眾生<a 
name="0875c12" id="0875c12"></a>夜天，承佛神力，即說白寶蓮華陀羅尼&#x546A;：</p><a 
name="0875c13" id="0875c13"></a><p style="text-indent: 0em; margin-left: 0em"><span class="linehead"></span>「多耋他　摸利翅　波闍羅摸利翅賒摩他移<a 
name="0875c14" id="0875c14"></a>　毘賒摩他移　波臘波檀尼翅&#x6B1D;他婆尼翅<a 
name="0875c15" id="0875c15"></a>莎呵　禪頭<span class="note">(音頭掬反)</span>翅　曼頭翅莎呵　賒俾多<a 
name="0875c16" id="0875c16"></a>&#x9262;頭摩　無至翅莎呵　因陀羅波尼翅莎呵<a 
name="0875c17" id="0875c17"></a>　曼檀禰莎呵　踰闍禰莎呵</p><a 
name="0875c18" id="0875c18"></a><p style="text-indent: 0em; margin-left: 0em"><span class="linehead"></span>「若有受持此&#x546A;者，不墮地獄、餓鬼、畜生，於現<a 
name="0875c19" id="0875c19"></a>身上，終不橫死，不遭縣官牢獄繫縛，常受一<a 
name="0875c20" id="0875c20"></a>切清淨快樂。若有得此陀羅尼者，當知此人，<a 
name="0875c21" id="0875c21"></a>常得不離值見諸佛，亦不離聞佛說法轉正<a 
name="0875c22" id="0875c22"></a>法輪，又復常得無盡清淨法音聲海辯才印<a 
name="0875c23" id="0875c23"></a>陀羅尼。若有得聞此陀羅尼者，具足一切菩<a 
name="0875c24" id="0875c24"></a>薩淨行，必度生死海，當到彼岸。」</p><a 
name="0875c25" id="0875c25"></a><p style="text-indent: 0em; margin-left: 0em"><span class="linehead"></span>爾時善財童子，聞此陀羅尼已，恭敬頂禮喜<a 
name="0875c26" id="0875c26"></a>目觀察眾生夜天足，遶無數匝，專心思惟正<a 
name="0875c27" id="0875c27"></a>念菩薩圓滿淨幢菩薩法門，思惟分別，觀察<a 
name="0875c28" id="0875c28"></a>正受，念善知識教，深入隨順善知識教。時彼<a 
name="0875c29" id="0875c29"></a>夜天，告善財言：「善男子！此佛眾中有一夜天，<a 
name="0876a01" id="0876a01"></a>名普覆眾生威德，汝詣彼問，云何菩薩學菩<a 
name="0876a02" id="0876a02"></a>薩行，具菩薩行，修菩薩道？」</p><p style="text-indent: 0em; margin-left: 0em"><span class="linehead"></span>時善財童子，頭面<a 
name="0876a03" id="0876a03"></a>敬禮，喜目觀察眾生夜天足，辭退而行，詣普<a 
name="0876a04" id="0876a04"></a>覆眾生威德夜天所，求善知識，心無厭足，即<a 
name="0876a05" id="0876a05"></a>得發起宿世善根一切境界。此境界力，普見<a 
name="0876a06" id="0876a06"></a>十方諸佛菩薩諸善知識，威儀庠序，捨離憍<a 
name="0876a07" id="0876a07"></a>慢，深生恭敬，所見菩薩及善知識，念念相續，<a 
name="0876a08" id="0876a08"></a>無有異心，皆悉歸依諸善知識。彼諸菩薩，從<a 
name="0876a09" id="0876a09"></a>初發心，堪為法器，乃至十地，求善知識，如我<a 
name="0876a10" id="0876a10"></a>無異，常為善知識之所覆護，聞善知識所說<a 
name="0876a11" id="0876a11"></a>密語，憶持在心，終不忘失，為成菩提故，修一<a 
name="0876a12" id="0876a12"></a>切善根莊嚴功德，具諸方便，皆由先世親近<a 
name="0876a13" id="0876a13"></a>善知識故。</p><p style="text-indent: 0em; margin-left: 0em"><span class="linehead"></span>爾時普覆眾生威德夜天，普放光<a 
name="0876a14" id="0876a14"></a>明，此光明名調伏一切眾生律儀示現莊嚴<a 
name="0876a15" id="0876a15"></a>法門，得此法門故，具足相好，以莊嚴身，以此<a 
name="0876a16" id="0876a16"></a>相好身，示一切眾生，令得歡喜，一一相好，示<a 
name="0876a17" id="0876a17"></a>現一切眾相光明，現光明已，於白毫相，放一<a 
name="0876a18" id="0876a18"></a>切光，以此光明，普照一切，以一切光，以為眷<a 
name="0876a19" id="0876a19"></a>屬，此光名普智炎毘羅摩伽圓滿明淨三昧<a 
name="0876a20" id="0876a20"></a>境界。又此光明，無量無邊無有涯際，普照十<a 
name="0876a21" id="0876a21"></a>方一切世間已，入善財童子頂，充遍其身，於<a 
name="0876a22" id="0876a22"></a>其身內，悉見眾生死此生彼，善惡業報，皆悉<a 
name="0876a23" id="0876a23"></a>現於善財身中。爾時善財童子，即得極妙清<a 
name="0876a24" id="0876a24"></a>淨毘羅摩伽三昧。得此三昧時，無量無邊諸<a 
name="0876a25" id="0876a25"></a>眾生等，發阿耨多羅三藐三菩提心，一切大<a 
name="0876a26" id="0876a26"></a>眾，皆大歡喜，禮佛而退。</p><a 
name="0876a27" id="0876a27"></a><p><span class="juanname">佛說羅摩伽經卷下</span></p>
<hr>【經文資訊】大正藏第 10 冊 No. 0294 佛說羅摩伽經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，CBETA 自行掃瞄辨識，果赴提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexe07d.html?index=T10n0294" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T10n0294_003 by HTTrack Website Copier/3.x [XR&CO'2014], Tue, 07 Jun 2016 06:46:43 GMT -->
</html>
