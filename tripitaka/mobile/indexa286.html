<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB311_021 by HTTrack Website Copier/3.x [XR&CO'2014], Tue, 07 Jun 2016 07:13:06 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2105043915&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34nB311&amp;utmp=%2Fmobile%2Findex.php%3Findex%3DJ34nB311_021&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index18ca.html?index=J34nB311_020" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第34冊<br/>No.B311 天界覺浪盛禪師全錄 (33卷)<br/>【明 道盛說　大成．大然等較　後附杖門隨集】<br/>第 21 卷</p>
	<a href="indexe47a.html?index=J34nB311_022" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B311" sutra_name="天界覺浪盛禪師全錄" sutra_juan="[卷21]">　
<a 
name="0710c01" id="0710c01"></a><p><span class="juanname">天界覺浪盛禪師全錄卷之二十一</span></p><a 
name="0710c02" id="0710c02"></a><a 
name="0710c03" id="0710c03"></a><p style="margin-left: 4em"><span class="byline">門人　大成　大存　大然　大中　較</span></p><a 
name="0710c04" id="0710c04"></a><div class="xu"><p style="margin-left: 2em"><span class="headname">序</span></p><a 
name="0710c05" id="0710c05"></a><div class="xu"><p style="margin-left: 3em"><span class="headname">尊正規序</span></p><a 
name="0710c06" id="0710c06"></a><p style="text-indent: 0em; margin-left: 0em"><span class="linehead"></span>予昔以不知自己主人公落處。忽因聞貓叫有省。復<a 
name="0710c07" id="0710c07"></a>於諸祖語錄。如倒剎竿青州衫等機緣。疑慮橫生。返<a 
name="0710c08" id="0710c08"></a>參久之。乃於一喝耳聾處豁然驚悟。始知有宗門向<a 
name="0710c09" id="0710c09"></a>上關捩子。自是細究五家門庭堂奧。曲盡賓主人境<a 
name="0710c10" id="0710c10"></a>功位正偏之旨。及閱華嚴法華諸大經論。洞見佛祖<a 
name="0710c11" id="0710c11"></a>建立開張妙出言象。若不如是互換予奪。則身心性<a 
name="0710c12" id="0710c12"></a>命之機不得鎔通廓徹。嗣參證於博山東苑。受印記<a 
name="0710c13" id="0710c13"></a>於壽昌之後。乃痛自感激曰。佛祖深恩難為酬報。獨<a 
name="0710c14" id="0710c14"></a>此弘揚法化紹續宗風。使不斷絕庶無孤負耳。於是<a 
name="0710c15" id="0710c15"></a>思之先聖以法為身。以慧為命。以微妙為食。以功德<a 
name="0710c16" id="0710c16"></a>為衣。以教化為門庭。以宗旨為堂奧。以參悟為真子。<a 
name="0710c17" id="0710c17"></a>以證成為法王。以叢林為場地。以眾生為本根。以規<a 
name="0710c18" id="0710c18"></a>矩為栽培。以薰習為雨露。以莊嚴為心花。以秘密為<a 
name="0710c19" id="0710c19"></a>覺果。以常住為壽元。以傳受為生育。是故一真法界。<a 
name="0710c20" id="0710c20"></a>以舍那為生父。以彌勒為導師。以普賢為長子。以文<a 
name="0710c21" id="0710c21"></a>殊為發機。以勝友為助道。以善財為初心。以眾生為<a 
name="0710c22" id="0710c22"></a>蕩子。以華藏為家鄉。夫如是含靈之種性妙盡。而佛<a 
name="0710c23" id="0710c23"></a>祖之覺道圓成也。故予嘗以世人不知普賢稱長子<a 
name="0710c24" id="0710c24"></a>何義。蓋一切眾生。皆有一子之分。特以捨父遠逃流<a 
name="0710c25" id="0710c25"></a>蕩忘返故耳。自非普賢以十大願。遍入剎塵。而接引<a 
name="0710c26" id="0710c26"></a>其就路還家。指點其轉身歸父。安得使此眾生本有<a 
name="0710c27" id="0710c27"></a>性中。迸出一念初心之善財童子。而念念圓成此正<a 
name="0710c28" id="0710c28"></a>覺哉。惟童子一念純真。全無變異。始終參歷。妙性如<a 
name="0710c29" id="0710c29"></a>如。以故末後初心愈明。更不必成佛。而本自圓成也。<a 
name="0710c30" id="0710c30"></a>不見他佛發願。皆云願我來世得作佛時。以如何功<a 
name="0711a01" id="0711a01"></a>德智慧成就眾生。獨此普賢十願。則日禮拜稱贊供<a 
name="0711a02" id="0711a02"></a>養懺悔隨喜請法請佛隨學順生回向。是皆特作弟<a 
name="0711a03" id="0711a03"></a>子以奉父師之意。始使諸子得從其後而有所趨向<a 
name="0711a04" id="0711a04"></a>也。故舍那為父視子。普賢為子向父。善財為子承順。<a 
name="0711a05" id="0711a05"></a>觸背俱渾如火續火。為主中主。所謂大人不失赤子<a 
name="0711a06" id="0711a06"></a>之心。赤子能全大人之性是也。今之主法建叢林者。<a 
name="0711a07" id="0711a07"></a>當如是住則現世當身。紹隆聖位。不待來生求證莊<a 
name="0711a08" id="0711a08"></a>嚴也。讀尊正規。知予此意。能發是願。則報恩有全矣。<a 
name="0711a09" id="0711a09"></a>崇禎十三年庚辰元旦匡山圓通寺住持沙門道盛<a 
name="0711a10" id="0711a10"></a>謹題。</p></div><a 
name="0711a11" id="0711a11"></a><div class="xu"><p style="margin-left: 3em"><span class="headname">尊正規小序</span></p><a 
name="0711a12" id="0711a12"></a><p style="text-indent: 0em; margin-left: 0em"><span class="linehead"></span>觀我大雄調御丈夫之立出世法也。必先制戒律。以<a 
name="0711a13" id="0711a13"></a>教誡諸佛子。使不敢越外作犯。始得直趨正覺之道<a 
name="0711a14" id="0711a14"></a>迨至歷祖建立叢林。亦必因時制宜以變化其戒律。<a 
name="0711a15" id="0711a15"></a>而折中為規矩。使參學之徒習知稱性之法。然後循<a 
name="0711a16" id="0711a16"></a>行安穩自無破律犯戒之事。所以規矩立則僧徒齊。<a 
name="0711a17" id="0711a17"></a>而叢林之法化職此興矣。今融會先聖之法為尊正<a 
name="0711a18" id="0711a18"></a>規。凡住我叢林者。必先命教授。令彼熟習其規。則自<a 
name="0711a19" id="0711a19"></a>無賞罰之過。與相賊之弊也。然此非徒居眾者之所<a 
name="0711a20" id="0711a20"></a>當尊也。即使單丁住山。曠蕩行腳。能領略此中之旨。<a 
name="0711a21" id="0711a21"></a>則亦脫穎於凡聖叢中矣。豈曰法門小補哉。予昔嘗<a 
name="0711a22" id="0711a22"></a>於本閩福州羅山結制時。葉臺山相國偕曹能始諸<a 
name="0711a23" id="0711a23"></a>公過訪。見禪堂所立規條。乃大嗟曰。是吾相業所不<a 
name="0711a24" id="0711a24"></a>及也。諸公毋忽之。此正如二程子游古剎。見僧威儀<a 
name="0711a25" id="0711a25"></a>雍肅。乃相顧歎曰。不意三代之禮樂在是。嗚呼。使諸<a 
name="0711a26" id="0711a26"></a>佛祖師之道。不與聖帝明王之法相參贊。則又安可<a 
name="0711a27" id="0711a27"></a>以西方之教。一日暫居此土哉。故歷代國王宰臣之<a 
name="0711a28" id="0711a28"></a>所以護持佛者。正謂有此。足以陰翼王化之所不逮<a 
name="0711a29" id="0711a29"></a>也。吾徒又安可自輕而不兢兢於尊正乎。</p></div><a 
name="0711a30" id="0711a30"></a><div class="xu"><p style="margin-left: 3em"><span class="headname">尊正鑒序</span></p><a 
name="0711b01" id="0711b01"></a><p style="text-indent: 0em; margin-left: 0em"><span class="linehead"></span>人之有生也須遇三種大緣始易於成立。三種者何。<a 
name="0711b02" id="0711b02"></a>一生于聖明之世。而天下之化行俗美。則此生如蓬<a 
name="0711b03" id="0711b03"></a>生麻中不扶自植也。二生于善德之家。而天性之倫<a 
name="0711b04" id="0711b04"></a>常養育。則此身如旃林之木。無有異種也。三遇賢哲<a 
name="0711b05" id="0711b05"></a>之師而教誨之明嚴玅密。則此身如在冶之金。日見<a 
name="0711b06" id="0711b06"></a>其精也。是故君親師之恩等于天地尤有殊勝者。故<a 
name="0711b07" id="0711b07"></a>難可酬報也。人無三種之緣。又無天資之稟則亦迷<a 
name="0711b08" id="0711b08"></a>墮乎無可救援之地矣。苟有天資之稟。初無三種之<a 
name="0711b09" id="0711b09"></a>緣。後或遇善機之觸引。或遭逆事之激成。或披佛聖<a 
name="0711b10" id="0711b10"></a>之典墳。或逢知識之指示。大生慚愧創發宿因頓捨<a 
name="0711b11" id="0711b11"></a>癡迷。猛發正志將勤補拙下體求人。深窮參證之功<a 
name="0711b12" id="0711b12"></a>必盡性命之道。此則真自能成立之豪傑也。是豈容<a 
name="0711b13" id="0711b13"></a>易而得之哉。予痛念末世法弱魔強。成人之勝緣獨<a 
name="0711b14" id="0711b14"></a>少。壞人之惡境偏多。或有法而不能全。或有人而不<a 
name="0711b15" id="0711b15"></a>盡善。以故集先佛選聖之法為規。更彙參證肯切之<a 
name="0711b16" id="0711b16"></a>語為鑒。使此六種之機緣能就。則此尊正之叢席可<a 
name="0711b17" id="0711b17"></a>成千古法門。始終可以概見。天下參學。庶幾可以統<a 
name="0711b18" id="0711b18"></a>收而大多勝之三義。乃於此備舉之矣。即不然。有能<a 
name="0711b19" id="0711b19"></a>深心讀此規鑒。一身準此參同。雖生來無三大緣之<a 
name="0711b20" id="0711b20"></a>遭值。而末後得入先佛選聖之科。亦可謂不負此生<a 
name="0711b21" id="0711b21"></a>平之奇特也。夫古人豈獨異于今人也哉。蓋亦稱其<a 
name="0711b22" id="0711b22"></a>超類拔萃。能善用心。占地步端趨向。以真參實悟佛<a 
name="0711b23" id="0711b23"></a>祖心法之玅。而行事取證皆有成驗者。足為現在人<a 
name="0711b24" id="0711b24"></a>天之規鑒。後世師宗之權衡者也。古人亦有遇三種<a 
name="0711b25" id="0711b25"></a>大緣而無天資之稟。與無慚愧自勵之心。如今人之<a 
name="0711b26" id="0711b26"></a>不足稱者。不稱何礙焉。若以言不顧行。解不考證。而<a 
name="0711b27" id="0711b27"></a>亦隨聲稱之。則將須彌盧為載籍。亦不足多也。可見<a 
name="0711b28" id="0711b28"></a>古人之能善用心。玅在用佛祖之圓明玅心為本心。<a 
name="0711b29" id="0711b29"></a>如投胎于帝王。生來便尊貴。無與等也。占地步玅在<a 
name="0711b30" id="0711b30"></a>占佛祖之廣大地步為地步。如王子纔登于父位。天<a 
name="0711c01" id="0711c01"></a>下之臣民皆皈命也。端趨向。玅在端佛祖之嚴密趨<a 
name="0711c02" id="0711c02"></a>向為趨向。如王子秉政為帝主。全提其正令殺活自<a 
name="0711c03" id="0711c03"></a>在也。果能承當此事則決不敢以淺小之法自欺欺<a 
name="0711c04" id="0711c04"></a>人。決不敢以未悟證為已悟證。決不敢以未廣大為<a 
name="0711c05" id="0711c05"></a>廣大。以故能超乎其類拔乎其萃。為人天之規鑒。為<a 
name="0711c06" id="0711c06"></a>佛祖之權衡也。今人有能追古人之尊貴如此者。豈<a 
name="0711c07" id="0711c07"></a>非法門之大幸哉。</p></div><a 
name="0711c08" id="0711c08"></a><div class="xu"><p style="margin-left: 3em"><span class="headname">會祖規序</span></p><a 
name="0711c09" id="0711c09"></a><p style="text-indent: 0em; margin-left: 0em"><span class="linehead"></span>予昔閱五燈。見從上佛祖始終之事。乃作法印記。有<a 
name="0711c10" id="0711c10"></a>六種綱宗。一參悟。二印證。三師承。四法嗣。五家風。六<a 
name="0711c11" id="0711c11"></a>付囑。始終雖分為六。其實統于一參悟也。使無參悟<a 
name="0711c12" id="0711c12"></a>何有印證及師承哉。唯有參悟。則有印證。因印證則<a 
name="0711c13" id="0711c13"></a>有師承。因師承則有法嗣。因法嗣則有家風。因家風<a 
name="0711c14" id="0711c14"></a>則有付囑也。所以威音王前無師自悟則可。威音王<a 
name="0711c15" id="0711c15"></a>後無師自悟而不有印證則屬邪宗外道等。無所據<a 
name="0711c16" id="0711c16"></a>證也。即我佛釋迦亦自謂我於法無所得。故燃燈佛<a 
name="0711c17" id="0711c17"></a>即為我授記。若我於法有所得。則燃燈佛即不為我<a 
name="0711c18" id="0711c18"></a>授記然則佛佛相傳。莫不因自悟而後有印證師承<a 
name="0711c19" id="0711c19"></a>也。如釋迦于賢劫為第四佛。亦嘗以僧伽黎衣付迦<a 
name="0711c20" id="0711c20"></a>葉尊者。轉付慈氏佛出世傳授將來。豈非佛祖親相<a 
name="0711c21" id="0711c21"></a>授受。而有所據證哉。故佛末後于靈山拈花獨有迦<a 
name="0711c22" id="0711c22"></a>葉微笑乃以正法眼藏涅槃妙心不立文字教外別<a 
name="0711c23" id="0711c23"></a>傳之旨。付與迦葉。為西天第一祖。而迦葉再傳阿難<a 
name="0711c24" id="0711c24"></a>以至達磨始來東震為初祖傳慧可。至曹溪衣缽不<a 
name="0711c25" id="0711c25"></a>傳獨以心法傳授南嶽青原分為溈仰。臨濟。曹洞。雲<a 
name="0711c26" id="0711c26"></a>門。法眼五宗。宋元間溈仰。雲門。法眼。無傳。迄至昭代。<a 
name="0711c27" id="0711c27"></a>秖有臨濟曹洞二派。繁衍天下。中有提唱臨濟曹洞<a 
name="0711c28" id="0711c28"></a>宗旨者。亦不過幾人。使今日濟洞二家不得其真正<a 
name="0711c29" id="0711c29"></a>宗旨。安知不踵溈仰雲門法眼之流弊。以致無傳乎。<a 
name="0711c30" id="0711c30"></a>予於是乎懼。慨然將西天東土以至五家宗師。而會<a 
name="0712a01" id="0712a01"></a>其始終之旨。為會祖規以表東西密相付曾無二法<a 
name="0712a02" id="0712a02"></a>脈也。或問師所會者。東西諸祖及五家之宗旨也。而<a 
name="0712a03" id="0712a03"></a>五家之子孫全不會歸。則何處見後世之流弊哉。予<a 
name="0712a04" id="0712a04"></a>曰。若廣收則有五燈矣。又何從見吾會祖。有提綱以<a 
name="0712a05" id="0712a05"></a>振其目。舉直以措諸枉乎。而後世之弊正以不悟上<a 
name="0712a06" id="0712a06"></a>祖。及五家之真正綱宗耳。使能悟上祖與五家真正<a 
name="0712a07" id="0712a07"></a>綱宗。則心心相印。法法相承。傳於萬古。如人之眼色<a 
name="0712a08" id="0712a08"></a>耳聲鼻香舌味身觸意法等。皆天然體用之法。無有<a 
name="0712a09" id="0712a09"></a>一法能自越踰。亦無有一法能變易之也。或曰如云<a 
name="0712a10" id="0712a10"></a>天然體用者。是世間有為有相之法也。是出世法。無<a 
name="0712a11" id="0712a11"></a>聖凡之得失。無迷悟之是非。何可以天然體用之法<a 
name="0712a12" id="0712a12"></a>而比擬哉。予曰子知心外無法。法外無心乎。佛祖出<a 
name="0712a13" id="0712a13"></a>世之法。正以人不悟真如自性。而於根身器界。妄生<a 
name="0712a14" id="0712a14"></a>迷悟。而自異其性相之法也。不見法華云。是法住法<a 
name="0712a15" id="0712a15"></a>位。世間相常住。以不壞世相。而成法性乎。所以世尊<a 
name="0712a16" id="0712a16"></a>付法偈曰。法本法無法無法法亦法。今付無法時。法<a 
name="0712a17" id="0712a17"></a>法何曾法。秖此一偈便是佛祖天然體用。不可變易<a 
name="0712a18" id="0712a18"></a>之微妙法印也。若知此意。則知吾作會祖規。以存東<a 
name="0712a19" id="0712a19"></a>西密相付之根本法印。使後世子孫能悟此根本法<a 
name="0712a20" id="0712a20"></a>印則五家門庭堂奧之宗旨。不致流弊而無傳也。或<a 
name="0712a21" id="0712a21"></a>曰會祖規乃會五家宗旨也。今五家秪有臨濟曹洞<a 
name="0712a22" id="0712a22"></a>二宗。而三宗之後無傳。又何以會乎。予曰。夫五家之<a 
name="0712a23" id="0712a23"></a>宗旨。即少林之宗旨也。既五家能悟少林之宗旨。豈<a 
name="0712a24" id="0712a24"></a>有少林之宗旨不可以會五家門庭施設堂奧深微<a 
name="0712a25" id="0712a25"></a>之宗旨哉。此吾深有望於具頂門眼。懸肘後符者。當<a 
name="0712a26" id="0712a26"></a>使一花五葉之宗旨重重開敷於天下後世耳。或曰。<a 
name="0712a27" id="0712a27"></a>近世叢林凋弊之極。不見漢官威儀久矣。況復得睹<a 
name="0712a28" id="0712a28"></a>三代禮樂之猶在乎。今日吾師立此會祖圖規以揭<a 
name="0712a29" id="0712a29"></a>出西天東土及五家門庭堂奧之宗旨。實為天然體<a 
name="0712a30" id="0712a30"></a>用不易之常法。亦乃振古所未有之奇特也。予曰。此<a 
name="0712b01" id="0712b01"></a>不過竊取祖述於迦葉。達磨憲章於馬石。五宗以六<a 
name="0712b02" id="0712b02"></a>種綱宗。而集始終一貫之大成耳。豈別有所謂奇特<a 
name="0712b03" id="0712b03"></a>之建立哉。</p></div><a 
name="0712b04" id="0712b04"></a><div class="xu"><p style="margin-left: 3em"><span class="headname">會祖規小序</span></p><a 
name="0712b05" id="0712b05"></a><p style="text-indent: 0em; margin-left: 0em"><span class="linehead"></span>或問師著尊正規。以佛菩薩及諸宗祖。出世為人。種<a 
name="0712b06" id="0712b06"></a>種經律論藏。淨土。止觀。懺法等。門庭施設。堂奧深微<a 
name="0712b07" id="0712b07"></a>始終本末。折入禪宗為集佛祖大成。<span class="corr" title='[巳&gt;已]'>已</span>無餘蘊矣。茲<a 
name="0712b08" id="0712b08"></a>又作會祖圖。獨以禪宗為一叢林之式。今天下諸家<a 
name="0712b09" id="0712b09"></a>學人。見尊正規之妙。正恨其集會之未能而師倏然<a 
name="0712b10" id="0712b10"></a>復先折出禪宗。自作一家。無乃方招之欲入。而又直<a 
name="0712b11" id="0712b11"></a>拒之遠去乎。予曰非然。予所制選聖場會諸家為一<a 
name="0712b12" id="0712b12"></a>者。使知佛菩薩與諸祖無二道也。如孔子當時刪詩<a 
name="0712b13" id="0712b13"></a>書。定禮樂。述易經。作春秋。使此五經為一內聖外王<a 
name="0712b14" id="0712b14"></a>之道。為萬古不易之宗也。今予重作宗門會祖圖式<a 
name="0712b15" id="0712b15"></a>又如孔子述易之上下經為之十傳以集伏羲文王<a 
name="0712b16" id="0712b16"></a>周公創制之旨。而明周易之大成。使後世之宗易者<a 
name="0712b17" id="0712b17"></a>則得其大全。如五經雖共為大全。而詩書禮樂春秋<a 
name="0712b18" id="0712b18"></a>亦不妨各於本經有大全也。予今不特以宗門會祖<a 
name="0712b19" id="0712b19"></a>別作一統為大全。即經。律。論。觀。亦各有統為一大全<a 
name="0712b20" id="0712b20"></a>也。如禪自有五宗為統經。自有五教為統律。自有五<a 
name="0712b21" id="0712b21"></a>部為統論。自有五攝為統。而吾經律論禪淨等而大<a 
name="0712b22" id="0712b22"></a>統于佛者。正如詩書禮易春秋之大統于儒也。使經<a 
name="0712b23" id="0712b23"></a>律論禪淨等各無統紀。則選聖諸堂所學何事。所宗<a 
name="0712b24" id="0712b24"></a>何旨。而諸堂又何足以成此大統于選聖場哉。故吾<a 
name="0712b25" id="0712b25"></a>作會祖圖則知經律論淨止觀懺法等皆當各會其<a 
name="0712b26" id="0712b26"></a>宗以成其大全。則殆可謂我佛始終一貫之大全也。<a 
name="0712b27" id="0712b27"></a>知吾此意則隨宗隨處皆可建立。如治一經不妨會<a 
name="0712b28" id="0712b28"></a>通五經。治五經不妨會通一經也或又問。如一經為<a 
name="0712b29" id="0712b29"></a>會通五經與一宗之會通諸宗。亦可以取譬發明。而<a 
name="0712b30" id="0712b30"></a>會通之乎。予曰。我昔嘗以五經喻一歲之四時。如吾<a 
name="0712c01" id="0712c01"></a>五宗與諸宗之相配。亦然也。五經之喻為何。夫書經<a 
name="0712c02" id="0712c02"></a>有體仁之旨。足以長人春也。詩經有嘉會之旨。足以<a 
name="0712c03" id="0712c03"></a>合禮夏也。春秋有利物之旨。足以和義秋也。禮記有<a 
name="0712c04" id="0712c04"></a>貞固之旨。足以幹事冬也。易經則統此四德。如乾元<a 
name="0712c05" id="0712c05"></a>亨利貞以冒天下之道。一歲之統四時也。分而言之<a 
name="0712c06" id="0712c06"></a>則五經各秉一時之正令合而言之。則一經各具乾<a 
name="0712c07" id="0712c07"></a>元亨利貞之四德也。使五經各不具此四德。則聖人<a 
name="0712c08" id="0712c08"></a>之一言有不足為天下法也。此蓋論教之大端如此<a 
name="0712c09" id="0712c09"></a>耳。若但以大易能定天地別尊卑以化成天下將謂<a 
name="0712c10" id="0712c10"></a>詩書禮春秋。皆不足以定天地別尊卑。與化成天下<a 
name="0712c11" id="0712c11"></a>也耶。若於此會得聖人述大易之意。實是發揮四經<a 
name="0712c12" id="0712c12"></a>之意。則知吾作會祖圖之意正所以發明選聖場諸<a 
name="0712c13" id="0712c13"></a>家之大宗旨也即如經律論觀禪以一歲四時配之<a 
name="0712c14" id="0712c14"></a>經則勃然開發春也。律則燦然敷陳夏也。論則凜然<a 
name="0712c15" id="0712c15"></a>精覈秋也。觀則冥然清徹冬也。禪則渾然通洽如歲<a 
name="0712c16" id="0712c16"></a>運無言而四時行也。單以禪宗配之溈仰則如春之<a 
name="0712c17" id="0712c17"></a>生育。臨濟則如夏之明露。雲門則如秋之嚴峭法眼<a 
name="0712c18" id="0712c18"></a>則如冬之精純。曹洞則如四季之統化也。此亦擬其<a 
name="0712c19" id="0712c19"></a>大概有如此折攝耳。豈溈仰臨濟曹洞雲門法眼之<a 
name="0712c20" id="0712c20"></a>宗旨。有優劣同異乎。然必須悟此宗旨之妙密始可<a 
name="0712c21" id="0712c21"></a>會通諸祖為一大成。庶使此宗傳之萬古而不可昧<a 
name="0712c22" id="0712c22"></a>滅。亦無有非人能破壞以篡亂之也。予於是先為是<a 
name="0712c23" id="0712c23"></a>說。使閱吾規者。有以鑑于言象之外云耳。</p></div><a 
name="0712c24" id="0712c24"></a><div class="xu"><p style="margin-left: 3em"><span class="headname">會祖鑒序</span></p><a 
name="0712c25" id="0712c25"></a><p style="text-indent: 0em; margin-left: 0em"><span class="linehead"></span>從上佛祖之宗旨。心心相印。法法相承。傳至後世有<a 
name="0712c26" id="0712c26"></a>不爽其印。有相似其印。有全失其印。而且偽其印以<a 
name="0712c27" id="0712c27"></a>為真印者。夫印一也。或印此而真。或印彼而偽。何也<a 
name="0712c28" id="0712c28"></a>祖師真印。如王右軍之真帖。善摹者則逼真。不善摹<a 
name="0712c29" id="0712c29"></a>者則稍似。又不善摹者則失真而自為偽矣。與真帖<a 
name="0712c30" id="0712c30"></a>何與哉。此蓋摹帖者之有工拙也。如祖師之印。必得<a 
name="0713a01" id="0713a01"></a>其人之真則印之非其人也則不印之矣。豈有真人<a 
name="0713a02" id="0713a02"></a>之印而肯印彼偽人乎。不見古人云。大匠能誨人以<a 
name="0713a03" id="0713a03"></a>規矩。不能誨人以巧。諸祖之印猶規矩也。誨之以規<a 
name="0713a04" id="0713a04"></a>矩。則巧從之而出也。安能捨規矩而誨之以巧乎。雖<a 
name="0713a05" id="0713a05"></a>不能捨規矩。誨之以巧。又安能執規矩。誨之以必巧<a 
name="0713a06" id="0713a06"></a>乎。從上如佛以一音演說法聞者隨類各得解。是佛<a 
name="0713a07" id="0713a07"></a>以一音之法印。如印空印水印泥。自成其所受矣。即<a 
name="0713a08" id="0713a08"></a>西天諸祖中亦有一師陷于牛跡。而弟子分為六宗。<a 
name="0713a09" id="0713a09"></a>各唱異端非達磨往而救之。則彼陷溺又何自而出<a 
name="0713a10" id="0713a10"></a>耶。所以諸祖不惜性命。為法求人。欲使此慧命。不致<a 
name="0713a11" id="0713a11"></a>斷絕耳。不計其人必得必傳。亦不計其人為正傳為<a 
name="0713a12" id="0713a12"></a>旁出也。至於末後當機決擇。傳受之際。不得不精嚴<a 
name="0713a13" id="0713a13"></a>而分皮分髓也。此正法眼藏流我東土。至黃梅。有南<a 
name="0713a14" id="0713a14"></a>宗北宗之分。至曹溪為一枝橫出得法者無數。獨南<a 
name="0713a15" id="0713a15"></a>嶽青原二支子孫為盛。後人遂以為正傳。而南陽忠<a 
name="0713a16" id="0713a16"></a>一宿覺荷澤會諸師。子孫微眇。後人遂以為旁出。如<a 
name="0713a17" id="0713a17"></a>馬祖同參六人而南嶽以餘者得吾眉。眼。耳。鼻。舌。獨<a 
name="0713a18" id="0713a18"></a>以道一為得吾心善古今。而石頭於青原門下。則曰<a 
name="0713a19" id="0713a19"></a>眾角雖多。一麟足矣。又如馬祖與西堂百丈南泉翫<a 
name="0713a20" id="0713a20"></a>月。而馬祖以經入藏禪歸海惟有普願。獨超物外。當<a 
name="0713a21" id="0713a21"></a>時之人。豈不以南泉為逸格之奇乎。殊不知百丈海<a 
name="0713a22" id="0713a22"></a>出溈山黃檗為二宗之祖。而仰山亦謂馬祖出八十<a 
name="0713a23" id="0713a23"></a>餘員善知識。惟百丈得大機黃檗得大用。其餘皆唱<a 
name="0713a24" id="0713a24"></a>導之師。黃檗亦云馬祖出八十餘員善知識。問著箇<a 
name="0713a25" id="0713a25"></a>箇阿漉漉地。獨有歸宗老較些子。若是則仰山以南<a 
name="0713a26" id="0713a26"></a>泉歸宗皆唱導之師。而歸宗又謂仰山決擇不精為<a 
name="0713a27" id="0713a27"></a>之漏網乎。而南泉歸宗雖其後世子孫不能傳遠。然<a 
name="0713a28" id="0713a28"></a>彼趙州長沙高安輩。大機大用。震駭古今。世無與敵<a 
name="0713a29" id="0713a29"></a>也。又如睦州出自黃檗。巖頭出自德山。睦州能植臨<a 
name="0713a30" id="0713a30"></a>濟之大樹。又能接雲門之出群。巖頭能於鰲山以悟<a 
name="0713b01" id="0713b01"></a>雪峰。若此二老之後。亦竟不傳。亦豈可謂法印之不<a 
name="0713b02" id="0713b02"></a>真乎。雲峰悅嘗稱雲門。氣宇如王。亦自以巴陵鑒三<a 
name="0713b03" id="0713b03"></a>轉語。可與<span class="corr" title='[巳&gt;己]'>己</span>作忌。而巴陵出泐潭澄嘗與黃龍南分<a 
name="0713b04" id="0713b04"></a>座說法。而悅公知南公未穩。乃曰。雲門語如九轉還<a 
name="0713b05" id="0713b05"></a>丹。澄公有法與人。如汞銀見火則流。誰謂死語能活<a 
name="0713b06" id="0713b06"></a>人乎。南公因此激發。始入慈明之室遭其譏呵。乃大<a 
name="0713b07" id="0713b07"></a>悟。及其接人亦如汾陽慈明。其法嗣真淨文輩出世<a 
name="0713b08" id="0713b08"></a>五祖演。稱其有雲門作略。東林總亦出自南公。則說<a 
name="0713b09" id="0713b09"></a>無事禪。嘗印可蘇子瞻。張無盡蘇公不能當佛印玉<a 
name="0713b10" id="0713b10"></a>泉之機鋒。張公又重受兜率真淨之煆煉。至於慈明<a 
name="0713b11" id="0713b11"></a>又出楊岐會。會出白雲端。端出五祖演。演出圓悟勤。<a 
name="0713b12" id="0713b12"></a>勤出大慧杲。虎丘隆。而大慧之門。網羅天下。如馬祖<a 
name="0713b13" id="0713b13"></a>臨濟之中。興。不知隆公之瞌睡虎。出應庵華。密庵傑<a 
name="0713b14" id="0713b14"></a>之嗣。直傳至于今也。又如石頭之出藥山儼。儼出道<a 
name="0713b15" id="0713b15"></a>吾智。雲巖晟。船子誠。三人相亞。豎而出道吾之出石<a 
name="0713b16" id="0713b16"></a>霜。諸雲巖之出洞山价。船子之出夾山會。而石霜夾<a 
name="0713b17" id="0713b17"></a>山之後。亦竟無傳。獨洞山出曹山寂。雲居膺。而曹山<a 
name="0713b18" id="0713b18"></a>名振天下。咸推尊之曰曹洞宗。殊不知雲居出同安<a 
name="0713b19" id="0713b19"></a>丕。以至太陽玄。玄幾絕。以托付浮山。而得投子青。青<a 
name="0713b20" id="0713b20"></a>傳芙蓉楷。以至少林雪庭裕。直至于今也。嗚呼孰知<a 
name="0713b21" id="0713b21"></a>佛祖以一時之慧命傳於萬世者。皆賴有真正法印。<a 
name="0713b22" id="0713b22"></a>而親相授受哉。若謂南陽。永嘉。南泉。歸宗趙州。睦州。<a 
name="0713b23" id="0713b23"></a>巖頭道吾。船子巴陵雲峰。黃龍佛鑑佛眼大慧諸大<a 
name="0713b24" id="0713b24"></a>宗師子孫。後亦不傳則可。若謂法印之不真。與不可<a 
name="0713b25" id="0713b25"></a>傳于後。又奚可哉。如法印之真也。則天下後世。自有<a 
name="0713b26" id="0713b26"></a>能讀其法語聞其機用。如吾先壽昌經和尚。讀惟寬<a 
name="0713b27" id="0713b27"></a>禪師大好山一語。而頓悟從上宗旨者。何代無其人<a 
name="0713b28" id="0713b28"></a>哉。或問古今之人有於佛祖言教。一見其語而悟。有<a 
name="0713b29" id="0713b29"></a>參久而後悟。有參而錯會遇師友鏟除。指點敲擊。煆<a 
name="0713b30" id="0713b30"></a>煉而後悟者。有參久不悟。至於決擇知識又不悟。或<a 
name="0713c01" id="0713c01"></a>反於古人語及知識語下。謬生知解。自為明悟。更不<a 
name="0713c02" id="0713c02"></a>受明眼指點煆煉者。或終身參學。毒入骨髓而不可<a 
name="0713c03" id="0713c03"></a>救藥者。若此輩其功過為何在乎。曰。此無他也。秪是<a 
name="0713c04" id="0713c04"></a>最初一念。無真為了生死心耳。若有真為生死心者<a 
name="0713c05" id="0713c05"></a>未有參學親炙知識。而不悟自<span class="corr" title='[巳&gt;己]'>己</span>本分。及佛祖宗旨<a 
name="0713c06" id="0713c06"></a>者也。其始過在無為生死心其次見知識門庭熱鬧<a 
name="0713c07" id="0713c07"></a>其貪欲之心轉為求名聞利養。乃至于佛祖言語文<a 
name="0713c08" id="0713c08"></a>字道理。知解。慧悟。五種執著為障為礙。所謂語言文<a 
name="0713c09" id="0713c09"></a>字道理知解慧悟愈高。而生死情識執著計取之心<a 
name="0713c10" id="0713c10"></a>愈甚。故雖于佛祖宗旨上著到。而實生死偷心不死。<a 
name="0713c11" id="0713c11"></a>如毒藥入於牛乳。變為酥酪醍醐之上味。而此上味<a 
name="0713c12" id="0713c12"></a>尤能殺人也。故云醍醐上味。為世所珍。遇斯等人。翻<a 
name="0713c13" id="0713c13"></a>成毒藥。正以最初無此真正根本。末後安得有真正<a 
name="0713c14" id="0713c14"></a>因果哉。然則佛祖之道。為無救藥于此輩乎。夫藥正<a 
name="0713c15" id="0713c15"></a>為療此等病也。如能去害藥之忌。則藥靈而病除矣。<a 
name="0713c16" id="0713c16"></a>用其藥而不去其忌。則藥有夾毒。不能單行矣。況此<a 
name="0713c17" id="0713c17"></a>妙藥能入人骨髓。經絡。而毒物夾入藥中。則藥到于<a 
name="0713c18" id="0713c18"></a>骨髓經絡之處。而毒亦到于骨髓經絡之處矣。大法<a 
name="0713c19" id="0713c19"></a>醫王。又奈之何哉。此非佛祖法藥之過。乃受法藥者<a 
name="0713c20" id="0713c20"></a>之帶雜毒之過也。不見古人云。惟琉璃瓶。始能盛師<a 
name="0713c21" id="0713c21"></a>子乳。餘器盛之則裂。而失其乳矣。佛祖之道。非人不<a 
name="0713c22" id="0713c22"></a>傳。傳之非人。則破法而壞道矣。故余集諸祖參悟真<a 
name="0713c23" id="0713c23"></a>機。可為心法正印者。評之於五燈熱中。可與會祖規<a 
name="0713c24" id="0713c24"></a>參看。則全得諸祖門庭堂奧宗旨之密也。此卷但採<a 
name="0713c25" id="0713c25"></a>諸錄中。有可作鑒誡者。評之為會祖鑒。以防其真器。<a 
name="0713c26" id="0713c26"></a>去其雜毒。純粹其宗旨。精嚴其傳受。使五宗之根本<a 
name="0713c27" id="0713c27"></a>法脈。常住於叢林。可以經大傳遠。而不混亂與昧滅<a 
name="0713c28" id="0713c28"></a>耳。</p></div><a 
name="0713c29" id="0713c29"></a><div class="xu"><p style="margin-left: 3em"><span class="headname">五燈熱序</span></p><a 
name="0713c30" id="0713c30"></a><p style="text-indent: 0em; margin-left: 0em"><span class="linehead"></span>圓通燥性杖人曰。自予本來熱性。一朝觸發。直欲八<a 
name="0714a01" id="0714a01"></a>面燎人。因閱五燈會元。愈覺火就燥。而此熱燄愈不<a 
name="0714a02" id="0714a02"></a>能自掩也。何則夫世間出世間之最猛烈者。莫過於<a 
name="0714a03" id="0714a03"></a>火。火性一發。則大千法界。無論凡情聖解。殊相。劣形。<a 
name="0714a04" id="0714a04"></a>入此性火真空。如紅爐飛雪。了無可得。故我釋迦。於<a 
name="0714a05" id="0714a05"></a>一切法。了無所得。始獲燃燈授記。相繼日月燈明。是<a 
name="0714a06" id="0714a06"></a>知火之最親切處。全在此熱性猛烈耳。火乃熱燄之<a 
name="0714a07" id="0714a07"></a>名。熱乃火光之實。惟此實相無相。微妙法門。獨我世<a 
name="0714a08" id="0714a08"></a>尊於空劫之前。<span class="gaiji">[囗@力]<!--gaiji,,1[囗@力],2&#x361E;,3--></span>地迸出。指天指地。洞燒十方。仍自<a 
name="0714a09" id="0714a09"></a>深匿雪山。夜半忽復頓現。及至五時設化於火宅中。<a 
name="0714a10" id="0714a10"></a>燒出諸子。以迄末後拈花。如大火聚。人天百萬。近之<a 
name="0714a11" id="0714a11"></a>則燎卻面門。惹發迦葉。煆金夙火。熱性不禁。遂乃破<a 
name="0714a12" id="0714a12"></a>顏微笑。是則雄雄之尊。唯火與火。乃能親相授受也。<a 
name="0714a13" id="0714a13"></a>自迦葉以此熱心相傳。燈燄相續。傳至達磨。火性急<a 
name="0714a14" id="0714a14"></a>烈。走向東來。燒得神光了不可得。以至南嶽青原。析<a 
name="0714a15" id="0714a15"></a>為五家。分燈列燄。熱性相炎。所以古人。師資激揚參<a 
name="0714a16" id="0714a16"></a>證心法。是皆熱性相摩。觸發本有靈燄。而傳此千聖<a 
name="0714a17" id="0714a17"></a>不傳之密旨也。若是死水裏浸。非魚龍之熱性攪動。<a 
name="0714a18" id="0714a18"></a>則寶藏不興。頑石裏藏。非錐鑿之熱性攻擊。則火星<a 
name="0714a19" id="0714a19"></a>不迸。枯木裏隱。非陽春之熱性吹噓。則花果不生。冷<a 
name="0714a20" id="0714a20"></a>灰裏埋。非薪木之熱性燒燃。則火種斷絕。所以參學<a 
name="0714a21" id="0714a21"></a>之人。若非熱心相激。真性洞明又安能迸出胸襟透<a 
name="0714a22" id="0714a22"></a>出頂<span class="gaiji">[寧*頁]<!--gaiji,,1[寧*頁],2&#x29573;,3--></span>。使此靈光獨耀。迥脫根塵而光天照地耀古<a 
name="0714a23" id="0714a23"></a>騰今也哉。自宋元之末。熱性漸微。燈光散亂以致鬼<a 
name="0714a24" id="0714a24"></a>火燐光。互相起滅。造妖捏怪比比然矣。今之學者多<a 
name="0714a25" id="0714a25"></a>無熱性。秪向古人光影門頭藉此為見識知解。東戲<a 
name="0714a26" id="0714a26"></a>西弄。孰能捨此性命入大火聚如善財童子。稟此根<a 
name="0714a27" id="0714a27"></a>本烈性投身於勝熱三昧火中。而頓發自心無差別<a 
name="0714a28" id="0714a28"></a>智之光燄乎。更有白癡不知何者是火竊相似語或<a 
name="0714a29" id="0714a29"></a>以螢光為火。或以橘皮為火。則其弄光影者愈訛而<a 
name="0714a30" id="0714a30"></a>愈背矣。其弄光影者或能一念知非。猶足投身火中。<a 
name="0714b01" id="0714b01"></a>燒去從前妄計生死執著之根。所謂近火易焦。因風<a 
name="0714b02" id="0714b02"></a>吹火尚不遠也。蓋傳燈者。傳此熱燄也。惟此熱燄乃<a 
name="0714b03" id="0714b03"></a>能燒絕生死知見。透出真性靈明。若秪弄此光影徒<a 
name="0714b04" id="0714b04"></a>益顛倒迷狂耳。今人漫以為喻。殊不知獨有此火。死<a 
name="0714b05" id="0714b05"></a>中有活。活中有死。縱橫異類出入死生其火所觸之<a 
name="0714b06" id="0714b06"></a>處更不容他一物。而又能成一切物也。雖則大千性<a 
name="0714b07" id="0714b07"></a>相。承此火力而成。大千性相。承此火力而壞而此熱<a 
name="0714b08" id="0714b08"></a>燄之性。且亙古今而不變。超生滅而常存。又孰敢以<a 
name="0714b09" id="0714b09"></a>成與壞而擬議於其間哉。雖然。孰不有此熱性設使<a 
name="0714b10" id="0714b10"></a>不遇師友真火觸發。又安能透此靈燄。與佛祖爭光<a 
name="0714b11" id="0714b11"></a>而照徹天地哉。了知此義則此親傳熱燄之恩真不<a 
name="0714b12" id="0714b12"></a>可得而昧滅也。以故乃於五燈中擇出師資參悟熱<a 
name="0714b13" id="0714b13"></a>性相觸最猛烈者。一一評出而激揚之。或拈或提。或<a 
name="0714b14" id="0714b14"></a>徵或詰。或揀辨其正邪。或定當其宗旨。蓋欲與佛祖<a 
name="0714b15" id="0714b15"></a>發揮秘奧。使此法眼妙心真實熱燄不致斷絕。而傳<a 
name="0714b16" id="0714b16"></a>無窮也。或有人問秪如師資未相激發之時。這箇熱<a 
name="0714b17" id="0714b17"></a>性安寄在何處。燥性杖人拈如意擊頂<span class="gaiji">[寧*頁]<!--gaiji,,1[寧*頁],2&#x29573;,3--></span>曰。你不見<a 
name="0714b18" id="0714b18"></a>東家點燈西家暗坐。</p></div><a 
name="0714b19" id="0714b19"></a><div class="xu"><p style="margin-left: 3em"><span class="headname">壽昌闃然禪師指據錄序</span></p><a 
name="0714b20" id="0714b20"></a><p style="text-indent: 0em; margin-left: 0em"><span class="linehead"></span>從上佛祖出世及所留言教直是與人指點與據證<a 
name="0714b21" id="0714b21"></a>耳。使指點而不發機據證而無省悟。則雖有出世言<a 
name="0714b22" id="0714b22"></a>教。亦何預人之生死性命哉。予丁巳年隨侍博山東<a 
name="0714b23" id="0714b23"></a>苑二先師為先壽昌師翁上壽時諸耆年羅列滿堂<a 
name="0714b24" id="0714b24"></a>而目中<span class="corr" title='[巳&gt;已]'>已</span>默識其概矣。因就寢室詢其門下。潛有所<a 
name="0714b25" id="0714b25"></a>契之人。翁從容曰。潛契者不無何可盡說似人。要自<a 
name="0714b26" id="0714b26"></a>有不可掩者耳。若夫元著元瑩元謐諸子。皆有省發<a 
name="0714b27" id="0714b27"></a>其老而逝者。足以自了。但出世為人。須如南堂所謂<a 
name="0714b28" id="0714b28"></a>必得十全。始可也。彼元謐者。其年尚未。看將來操履<a 
name="0714b29" id="0714b29"></a>之時緣耳。予謹拜命。因去金陵。而闃大師亦去燕都。<a 
name="0714b30" id="0714b30"></a>明年正月。翁忽遷化四月間。師從燕都歸。會予天界<a 
name="0714c01" id="0714c01"></a>兩相悲感。更與訂約。以機緣不偶。隔去二十有年客<a 
name="0714c02" id="0714c02"></a>冬予始返壽昌。掃先翁塔。師乃屈身推揚。為振祖道。<a 
name="0714c03" id="0714c03"></a>適與師坐<span class="corr" title='[譂&gt;禪]'>禪</span>。因問曰。某聞海岸黃居士。深與師伯投<a 
name="0714c04" id="0714c04"></a>契。嘗有偈頌相激。且極力勸請出世。何固吝不為先<a 
name="0714c05" id="0714c05"></a>翁一光大乎。師曰。吾自度不暇。敢越分為人。此黃公<a 
name="0714c06" id="0714c06"></a>護法如是耳。予曰聞黃公再三書來索法語。于浙中<a 
name="0714c07" id="0714c07"></a>授梓。何不先付現前人作一題目乎。師笑曰此是道<a 
name="0714c08" id="0714c08"></a>璞竊有所錄。予<span class="corr" title='[巳&gt;已]'>已</span>取而焚之矣。予數索不得。因密令<a 
name="0714c09" id="0714c09"></a>侍者揭篋取之。師於是無可奈何。予曰今日捉獲師<a 
name="0714c10" id="0714c10"></a>伯贓物了也。師曰賊&#x807B;。予曰洞上這枝花影。自有人<a 
name="0714c11" id="0714c11"></a>承當在。予即書其事以作緣起。至於發揮公之出世<a 
name="0714c12" id="0714c12"></a>指據大事。則海岸未了公案。當自來結款也。予直名<a 
name="0714c13" id="0714c13"></a>其錄曰指據。異日于此錄中能發機省悟者。是亦不<a 
name="0714c14" id="0714c14"></a>負立法與流通者之深心云。崇禎丁丑孟夏法侄道<a 
name="0714c15" id="0714c15"></a>盛題于祖庭方丈。</p></div><a 
name="0714c16" id="0714c16"></a><div class="xu"><p style="margin-left: 3em"><span class="headname">憨山大師全集序</span></p><a 
name="0714c17" id="0714c17"></a><p style="text-indent: 0em; margin-left: 0em"><span class="linehead"></span>余嘗思聖賢立身維世。或開創。或繼述。或守成。或重<a 
name="0714c18" id="0714c18"></a>興。或救弊。其大經大法制作之微。事無不周。義無不<a 
name="0714c19" id="0714c19"></a>備。使千萬世下有能尋其旨趣。皆可因之而振起也。<a 
name="0714c20" id="0714c20"></a>我佛祖出世為人。以超生死立性命之法。而化凡聖<a 
name="0714c21" id="0714c21"></a>迷悟之心。其示現普門感應異類者。豈非以續三世<a 
name="0714c22" id="0714c22"></a>之慧燈傳大千之種智乎。憨山大師生平。<span class="corr" title='[巳&gt;已]'>已</span>見於著<a 
name="0714c23" id="0714c23"></a>述。與諸明眼傳記贊銘。舉世莫不知為再來肉身大<a 
name="0714c24" id="0714c24"></a>士矣。余何能贊一辭。蓋痛念法門而有感焉。當宗門<a 
name="0714c25" id="0714c25"></a>凋落之際。憨山與雲棲達觀稱三大師。相為鼎立。以<a 
name="0714c26" id="0714c26"></a>悟宗門之人。不據宗門之位。是預知宗門將振。故為<a 
name="0714c27" id="0714c27"></a>大防。獨虛此位。而尊此宗。使狂妄僭竊之徒。自生畏<a 
name="0714c28" id="0714c28"></a>懼。而不敢眇視輕踐。此其心。又奚啻程嬰杵臼哉。嗚<a 
name="0714c29" id="0714c29"></a>呼。有三大師如此光明赫奕於前而後世尚有僭竊<a 
name="0714c30" id="0714c30"></a>不恤為大師之罪人者。寧不大可慨歟。雖然。孔子作<a 
name="0715a01" id="0715a01"></a>春秋正萬世名義雖不能使萬世之名義皆正。而不<a 
name="0715a02" id="0715a02"></a>正者。亦何能逃春秋之誅。余昔年見大師贊予壽昌<a 
name="0715a03" id="0715a03"></a>先祖。及撰塔銘。即突出大好山。千里遙相見之句。<span class="corr" title='[巳&gt;已]'>已</span><a 
name="0715a04" id="0715a04"></a>知與先祖把手共遊向上一路矣。至於平生說法著<a 
name="0715a05" id="0715a05"></a>作。曲盡一代時教。始終本末。全體佛心。全行祖意。其<a 
name="0715a06" id="0715a06"></a>提唱拈頌。及指示偈語。曾何減於古人。曾何讓於今<a 
name="0715a07" id="0715a07"></a>人。天下後世。自知師實祖位之人。不居祖位。豈可以<a 
name="0715a08" id="0715a08"></a>師不自居。即為非祖位人乎。師沒後二十二年。而全<a 
name="0715a09" id="0715a09"></a>身不壞。與曹溪六祖開創重興。無有二義。其進於維<a 
name="0715a10" id="0715a10"></a>世大經大法。而能續法身慧命。誠無不周。無不備也。<a 
name="0715a11" id="0715a11"></a>茲者大師之孫堅如欲募刻師夢遊全集。特請為序<a 
name="0715a12" id="0715a12"></a>而贊成之。予嘉其為法忘軀之誠。因述余仰止慕慨<a 
name="0715a13" id="0715a13"></a>之思云爾。</p></div><a 
name="0715a14" id="0715a14"></a><div class="xu"><p style="margin-left: 3em"><span class="headname">紫竹林集序</span></p><a 
name="0715a15" id="0715a15"></a><p style="text-indent: 0em; margin-left: 0em"><span class="linehead"></span>孔子曰辭達而<span class="corr" title='[巳&gt;已]'>已</span>矣。教中云宗通而後說通。蓋情見<a 
name="0715a16" id="0715a16"></a>乎辭。不以辭害意。正是意句俱得。宗說皆通也。況文<a 
name="0715a17" id="0715a17"></a>言為載道之器。非文言則道不足以傳。如吾佛祖皆<a 
name="0715a18" id="0715a18"></a>生西域。滅度之久。孰能知之。亦必籍此言教。始得親<a 
name="0715a19" id="0715a19"></a>見親聞。始知吾人具有。秪因迷悟而差失耳。末法捨<a 
name="0715a20" id="0715a20"></a>此文字言教。又從何而悟入乎。予癸未冬于金陵會<a 
name="0715a21" id="0715a21"></a>顓大師。相與莫逆。偶別往浙扶竿徑山。今日重來白<a 
name="0715a22" id="0715a22"></a>門。而師<span class="corr" title='[巳&gt;已]'>已</span>示寂于紫竹林矣。予深悼而弔之其室中<a 
name="0715a23" id="0715a23"></a>有千輻佛地二子。彙師生平法語著作。名紫竹林集。<a 
name="0715a24" id="0715a24"></a>以請余曰此吾師生平之骨髓。師意不欲人序。故闕<a 
name="0715a25" id="0715a25"></a>如也師獨推重和上。和上俄至則此感應道交。甚為<a 
name="0715a26" id="0715a26"></a>奇特。末後光明。不待和上發揮之而誰望乎。余謂紫<a 
name="0715a27" id="0715a27"></a>竹言教。久信海內。何用更贅但師之法語著作。皆從<a 
name="0715a28" id="0715a28"></a>胸中流出。稱性而談所謂言與心親。行與道合。非世<a 
name="0715a29" id="0715a29"></a>人揣摩摹擬之辭翰。與浮言過實者。所可比也。有能<a 
name="0715a30" id="0715a30"></a>讀此集知其意句。嚗嚗落處。則亦可從此悟入心性<a 
name="0715b01" id="0715b01"></a>之密。恩逾父母矣。法乳所流。寧有窮哉。</p></div><a 
name="0715b02" id="0715b02"></a><div class="xu"><p style="margin-left: 3em"><span class="headname">重刻證道歌註頌序</span></p><a 
name="0715b03" id="0715b03"></a><p style="text-indent: 0em; margin-left: 0em"><span class="linehead"></span>還丹一粒。點銕成金。至理一言。轉凡成聖。此惟吾宗<a 
name="0715b04" id="0715b04"></a>門。足以當之。故予嘗令學人熟讀寶誌公十二時歌。<a 
name="0715b05" id="0715b05"></a>傅大士心王銘。三祖信心銘。永嘉證道歌。石頭參同<a 
name="0715b06" id="0715b06"></a>契。雲巖寶鏡三昧。諸著作。參研久之。自能隨事觸機<a 
name="0715b07" id="0715b07"></a>頓入圓明玅性。何則此諸祖如大醫王。從曠劫來。遍<a 
name="0715b08" id="0715b08"></a>採奇異方藥。修煉微玅靈丹。末法之人何幸遇此。如<a 
name="0715b09" id="0715b09"></a>靈丹在口。但能信而吞之。便足起死回生轉凡成聖。<a 
name="0715b10" id="0715b10"></a>豈非證道歌中。所謂粉骨碎身未足酬。一句了然超<a 
name="0715b11" id="0715b11"></a>百億乎。世人以諸祖無有法嗣。又孰知愈於有法嗣<a 
name="0715b12" id="0715b12"></a>者之法乳益深乎。吾弟子姚愚谷。嘗隨予廬山圓通。<a 
name="0715b13" id="0715b13"></a>偶得竺源禪師所註頌證道歌。不啻如獲髻珠。深為<a 
name="0715b14" id="0715b14"></a>秘惜。去年攜來金陵質顓大師贊其梓行。亦自於林<a 
name="0715b15" id="0715b15"></a>中剃落。改號千輻。今復乞予序其流通之意。予曰善<a 
name="0715b16" id="0715b16"></a>哉。從上諸祖不吝修證之勞。以自受用者施於末法。<a 
name="0715b17" id="0715b17"></a>而末法自惟。將何以報深恩。今子廣為流通何嘗非<a 
name="0715b18" id="0715b18"></a>析骨<span class="corr" title='[剌&gt;刺]'>刺</span>血之意乎。雖然。莫將容易得。便作等閒看。惟<a 
name="0715b19" id="0715b19"></a>真琉瓶。能盛獅乳。其他則裂也。醍醐毒藥。辨之者誰。<a 
name="0715b20" id="0715b20"></a>往往一等癡狂。拾得古人現成快活之句。以為<span class="corr" title='[巳&gt;己]'>己</span>得。<a 
name="0715b21" id="0715b21"></a>更不思所謂證道。果證何道乎。果能證到絕學無為<a 
name="0715b22" id="0715b22"></a>不求妄想不求真乎。果能證到縱遇刀鋒常坦坦假<a 
name="0715b23" id="0715b23"></a>饒毒藥也閒閒乎。若不能親悟親證古人證道所在。<a 
name="0715b24" id="0715b24"></a>直須生大慚愧始得竺源禪師機用縱橫殺活自在。<a 
name="0715b25" id="0715b25"></a>雖能箭上加尖。未免平地陷虎。不惜性命漢子。到遮<a 
name="0715b26" id="0715b26"></a>裏也須別能破圍斬將。始有出身活路。</p></div><a 
name="0715b27" id="0715b27"></a><div class="xu"><p style="margin-left: 3em"><span class="headname">重刻悲華經序</span></p><a 
name="0715b28" id="0715b28"></a><p style="text-indent: 0em; margin-left: 0em"><span class="linehead"></span>予昔在穎州。同鹿門西公嘗談釋迦牟尼佛。悲誓宏<a 
name="0715b29" id="0715b29"></a>深堪忍此五濁惡世說難信法。行難行事。更令眾生<a 
name="0715b30" id="0715b30"></a>捨此方業苦。取諸佛淨土。其於極樂彌陀獨為詳切<a 
name="0715c01" id="0715c01"></a>六方諸佛同稱希有予意諸佛。亦當有說娑婆世界。<a 
name="0715c02" id="0715c02"></a>釋迦牟尼佛悲願經。專以呵責彼土諸菩薩弟子。毋<a 
name="0715c03" id="0715c03"></a>貪著勝玅境界。生娑婆親覲釋迦。即此濁惡心境成<a 
name="0715c04" id="0715c04"></a>就六度萬行。而取正覺。予欲代彌陀說釋迦牟尼佛<a 
name="0715c05" id="0715c05"></a>經。以互相酬唱不亦更顯發乎。西公大笑曰。此即夢<a 
name="0715c06" id="0715c06"></a>筆和上本願經也。相與撫掌作一法喜。今唐宜之居<a 
name="0715c07" id="0715c07"></a>士。一見悲華經。即勸請流通耿二憶居士。即捐資重<a 
name="0715c08" id="0715c08"></a>刻。固知寶藏如來。與寶海梵志。一枝悲華。照十方剎。<a 
name="0715c09" id="0715c09"></a>曾未昧滅也。又安知非寶海梵志。悲願所加被。而分<a 
name="0715c10" id="0715c10"></a>身揚化。與予互為證明乎。二居士既深信此經。肯自<a 
name="0715c11" id="0715c11"></a>擯棄其心。而不於生死海中作度人舟乎。顧宜之居<a 
name="0715c12" id="0715c12"></a>士。猶有出入生死海中未易遊行之懼。予曰二乘人<a 
name="0715c13" id="0715c13"></a>以生死菩提為二。以涉生死為破戒。大士以生死菩<a 
name="0715c14" id="0715c14"></a>提為不二。以捨生死為破戒。蓋大士以度生為行捨<a 
name="0715c15" id="0715c15"></a>生死海。是捨諸佛菩薩之行願也。又從何而得證此<a 
name="0715c16" id="0715c16"></a>功德莊嚴哉。不特出世法如此。即處世大聖人。以天<a 
name="0715c17" id="0715c17"></a>下之溺為<span class="corr" title='[巳&gt;己]'>己</span>溺。天下之饑為<span class="corr" title='[巳&gt;己]'>己</span>饑。有一不被堯舜之<a 
name="0715c18" id="0715c18"></a>澤者。如<span class="corr" title='[巳&gt;己]'>己</span>推而內諸溝中。萬方有罪。罪在朕躬。天下<a 
name="0715c19" id="0715c19"></a>有道。吾不與易。此皆大菩薩之悲願。決非獨善其身<a 
name="0715c20" id="0715c20"></a>之小賢可比也。至於教外別傳全機大用。如洞宗禮<a 
name="0715c21" id="0715c21"></a>絕百僚之尊貴墮不斷聲色之隨墮。披毛戴角之類<a 
name="0715c22" id="0715c22"></a>墮超超乎千聖不傳之密。何嘗非悲華心之所發哉。<a 
name="0715c23" id="0715c23"></a>惟悟入此宗乃能三墮縱橫。人境互奪。正偏玅協。玄<a 
name="0715c24" id="0715c24"></a>要同時。又孰謂宗教之不足以互相發明哉。真參實<a 
name="0715c25" id="0715c25"></a>悟之徒。尤當速速細讀此經。則佛祖之恩酬報有地<a 
name="0715c26" id="0715c26"></a>矣。</p></div><a 
name="0715c27" id="0715c27"></a><div class="xu"><p style="margin-left: 3em"><span class="headname">釋門真孝錄序</span></p><a 
name="0715c28" id="0715c28"></a><p style="text-indent: 0em; margin-left: 0em"><span class="linehead"></span>天地生人。人孝天地。受中以生。苟不自覺。又何效焉。<a 
name="0715c29" id="0715c29"></a>大小聖凡。惟反本者覺而化之。有以五欲自覺覺親<a 
name="0715c30" id="0715c30"></a>以及人者。此俗孝效在三途也。有以五戒自覺覺親<a 
name="0716a01" id="0716a01"></a>以及人者。此常孝效在人天也。有以十善自覺覺親<a 
name="0716a02" id="0716a02"></a>以及人者。此淨孝效在釋梵也。<span class="corr" title='[巳&gt;已]'>已</span>上三孝。世間覺也。<a 
name="0716a03" id="0716a03"></a>六凡以未出分段。生死尚昧于妄覺也。有以諦緣自<a 
name="0716a04" id="0716a04"></a>覺覺親以及人者。此勝孝效在二乘也。有以六度自<a 
name="0716a05" id="0716a05"></a>覺覺親以及人者。此等孝效在大乘也。有以性靈自<a 
name="0716a06" id="0716a06"></a>覺覺親以及人者。此玅孝效在佛祖也。<span class="corr" title='[巳&gt;已]'>已</span>上三孝。出<a 
name="0716a07" id="0716a07"></a>世覺也。四聖以能出變易生死證悟于正覺也。以世<a 
name="0716a08" id="0716a08"></a>間覺論。則人之有身。本於父母。惟孝父母。則能成生<a 
name="0716a09" id="0716a09"></a>身立身之事。以出世覺論。人之知孝。本於師法。惟孝<a 
name="0716a10" id="0716a10"></a>師法。則能成入世出世之事。故戒經先以孝順父母<a 
name="0716a11" id="0716a11"></a>師僧孝順至道之法為宗旨。此正發明世法。出世法<a 
name="0716a12" id="0716a12"></a>為大覺之真孝也。捨此生身生法之本。孰能成此立<a 
name="0716a13" id="0716a13"></a>身出世之大孝哉。今年禮雲棲塔時建公以張夢宅<a 
name="0716a14" id="0716a14"></a>居士所集釋門真孝錄示予。予讀之不勝擊節曰。此<a 
name="0716a15" id="0716a15"></a>真吾意中事也。而居士先得之矣。居士素皈依雲棲<a 
name="0716a16" id="0716a16"></a>大師。受菩薩大戒。深喜古航法兄報親庵之制。以為<a 
name="0716a17" id="0716a17"></a>盡善。今集佛祖經論真孝之法以自覺覺親以覺人。<a 
name="0716a18" id="0716a18"></a>一心行持怵然四顧可不謂能覺世間出世間之孝<a 
name="0716a19" id="0716a19"></a>子。而自取其至效者乎。予喜其有同然之舉。因為之<a 
name="0716a20" id="0716a20"></a>序。</p></div></div>
<hr>【經文資訊】嘉興藏第 34 冊 No. B311 天界覺浪盛禪師全錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1cfd.html?index=J34nB311" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB311_021 by HTTrack Website Copier/3.x [XR&CO'2014], Tue, 07 Jun 2016 07:13:06 GMT -->
</html>
