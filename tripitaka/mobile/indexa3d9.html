<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T15n0634_004 by HTTrack Website Copier/3.x [XR&CO'2014], Tue, 07 Jun 2016 06:47:45 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=359771927&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT15n0634&amp;utmp=%2Fmobile%2Findex.php%3Findex%3DT15n0634_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2f20.html?index=T15n0634_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第15冊<br/>No.634 佛說大乘智印經 (5卷)<br/>【宋 智吉祥等譯】<br/>第 4 卷</p>
	<a href="indexdccb.html?index=T15n0634_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T15">
<div class="root" id="0634" sutra_name="佛說大乘智印經" sutra_juan="[卷4]">　
<a 
name="0482a23" id="0482a23"></a><a 
name="0482a24" id="0482a24"></a><a 
name="0482a25" id="0482a25"></a><p><span class="juanname">佛說大乘智印經卷第四<span class="note">(第五同卷)</span></span></p><a 
name="0482a26" id="0482a26"></a><a 
name="0482a27" id="0482a27"></a><p style="margin-left: 4em"><span class="byline">西天三藏寶法大師賜紫沙門<a 
name="0482a28" id="0482a28"></a>智吉祥等奉　詔譯</span></p><a 
name="0482a29" id="0482a29"></a><p style="text-indent: 0em; margin-left: 0em"><span class="linehead"></span>爾時會中有頻婆娑王，其王夫人名賢吉祥，<a 
name="0482b01" id="0482b01"></a>亦名酤胝金光——阿闍世王是彼所生——從座而<a 
name="0482b02" id="0482b02"></a>起，五體投地，禮如來足。如是禮已，雙膝踞地，<a 
name="0482b03" id="0482b03"></a>長跪合掌，色相怡悅，以妙音聲讚歎佛德。復<a 
name="0482b04" id="0482b04"></a>以百千無價眾寶、微妙衣服奉上世尊以為供<a 
name="0482b05" id="0482b05"></a>養。復以五百七寶之華散虛空中，成華雲蓋，<a 
name="0482b06" id="0482b06"></a>遍覆眾會。時賢吉祥作是種種諸供養已，而<a 
name="0482b07" id="0482b07"></a>白佛言：「世尊！我念未來濁惡世中，諸有情類<a 
name="0482b08" id="0482b08"></a>信根薄劣，煩惱增多。我願於彼信解、受持此<a 
name="0482b09" id="0482b09"></a>三摩地最勝法門。若見有人書寫、受持、聽聞、<a 
name="0482b10" id="0482b10"></a>讀誦、為人演說、開示導化，展轉流通，使不斷<a 
name="0482b11" id="0482b11"></a>絕，普令見聞而生信解，精進修習。如是之人<a 
name="0482b12" id="0482b12"></a>名為法器，我當於彼受持之者，歡喜讚歎，親<a 
name="0482b13" id="0482b13"></a>近承事，供給所須飲食、衣服、臥具、醫藥，諸供<a 
name="0482b14" id="0482b14"></a>養具令無歉乏。復以大乘甚深之法更令悟<a 
name="0482b15" id="0482b15"></a>入，令彼所住大乘種性，速得成熟於阿耨多<a 
name="0482b16" id="0482b16"></a>羅三藐三菩提法；不妄分別是空、不空，了知<a 
name="0482b17" id="0482b17"></a>諸法離言執故；隨悟隨學，不生戲論。為護正<a 
name="0482b18" id="0482b18"></a>法，於諸身命無所&#x608B;惜，況復世間資生之物、<a 
name="0482b19" id="0482b19"></a>增益煩惱、生死之具！唯當修學如是殊勝三<a 
name="0482b20" id="0482b20"></a>摩地法！」作是語已，退坐一面。</p><p style="text-indent: 0em; margin-left: 0em"><span class="linehead"></span>時頻婆娑王後<a 
name="0482b21" id="0482b21"></a>宮八千婇女，聞如是說，各各發起阿耨多羅<a 
name="0482b22" id="0482b22"></a>三藐三菩提心，而皆願樂無上大乘，欲學安<a 
name="0482b23" id="0482b23"></a>住如是殊勝三摩地門，各從座起，合掌恭敬，<a 
name="0482b24" id="0482b24"></a>頭面作禮，而白佛言：「世尊！我等咸當於後未<a 
name="0482b25" id="0482b25"></a>來末世之中，受持如是甚深、圓滿、微妙之法，<a 
name="0482b26" id="0482b26"></a>及願守護、供養受持之者！」</p><p style="text-indent: 0em; margin-left: 0em"><span class="linehead"></span>時摩竭國烏波索<a 
name="0482b27" id="0482b27"></a>迦、烏波斯迦六十萬眾，見是事已，咸皆歡喜，<a 
name="0482b28" id="0482b28"></a>亦各發起阿耨多羅三藐三菩提心，於此智<a 
name="0482b29" id="0482b29"></a>印三摩地法深心隨喜，作是願言：「我等亦願<a 
name="0482c01" id="0482c01"></a>於後未來濁惡世中，於是妙法圓滿護持！」</p><p style="text-indent: 0em; margin-left: 0em"><span class="linehead"></span>爾<a 
name="0482c02" id="0482c02"></a>時世尊知彼摩竭陀國烏波索迦、烏波斯迦，<a 
name="0482c03" id="0482c03"></a>并賢吉祥酤胝金光夫人，與後宮婇女八千<a 
name="0482c04" id="0482c04"></a>人等，心口所願，信解受持如是妙法，長時修<a 
name="0482c05" id="0482c05"></a>習無間、無斷，知諸佛果從此法生，示現歡喜，<a 
name="0482c06" id="0482c06"></a>忻然微笑。緣是笑故，有百千種微妙色光從<a 
name="0482c07" id="0482c07"></a>佛口出，所謂青、黃、赤、白及頗胝迦，種種色相<a 
name="0482c08" id="0482c08"></a>普遍世界。其中眾生&#x89A9;此光明離諸驚怖，摧<a 
name="0482c09" id="0482c09"></a>伏一切煩惱魔怨。其光上照至有頂天，日、月<a 
name="0482c10" id="0482c10"></a>光明所不照處悉皆通徹，下至一切諸大地<a 
name="0482c11" id="0482c11"></a>獄及諸惡趣，苦惱休息，穢惡悉除，皆得清淨。<a 
name="0482c12" id="0482c12"></a>其光迴旋還至佛所，右繞千匝，覆世尊頂，隱<a 
name="0482c13" id="0482c13"></a>而不現。</p><p style="text-indent: 0em; margin-left: 0em"><span class="linehead"></span>爾時賢吉祥酤胝金光夫人見是光<a 
name="0482c14" id="0482c14"></a>已，不知如來放光義利，復從座起，整肅衣容，<a 
name="0482c15" id="0482c15"></a>恭敬合掌，雙膝長跪，頂禮世尊，精勤三業，讚<a 
name="0482c16" id="0482c16"></a>歎佛德，而說偈言：</p><a 
name="0482c17" id="0482c17"></a><p><span class="lg">「佛德差別無邊際，　　三界最勝無與等，<a 
name="0482c18" id="0482c18"></a><br>　如華開敷正芬芳，　　似月印空已圓滿。<a 
name="0482c19" id="0482c19"></a><br>　佛心平等離憂喜，　　云何今者現微笑？<a 
name="0482c20" id="0482c20"></a><br>　我今仰測笑因緣，　　應當演說微妙法。<a 
name="0482c21" id="0482c21"></a><br>　具足安樂十力尊，　　處眾猶如星中月，<a 
name="0482c22" id="0482c22"></a><br>　所說言辭義味豐，　　為諸世界眾生眼。<a 
name="0482c23" id="0482c23"></a><br>　法如一雨無差別，　　隨諸根性令生解，<a 
name="0482c24" id="0482c24"></a><br>　梵音清徹福無邊，　　凡在聽聞皆歡喜。<a 
name="0482c25" id="0482c25"></a><br>　由是聞法勝因緣，　　得未曾有諸快樂，<a 
name="0482c26" id="0482c26"></a><br>　願佛為作師子吼，　　蠲除種種諸報業。<a 
name="0482c27" id="0482c27"></a><br>　眾生聞法皆悅可，　　隨喜平等諸義味，<a 
name="0482c28" id="0482c28"></a><br>　自他見聞及受持，　　應根應時能解了。<a 
name="0482c29" id="0482c29"></a><br>　由茲開發菩提心，　　悉於所聞生尊重，<a 
name="0483a01" id="0483a01"></a><br>　八種圓滿無漏音，　　普應無邊諸性欲。<a 
name="0483a02" id="0483a02"></a><br>　一切說法功德中，　　相應諸數無違背，<a 
name="0483a03" id="0483a03"></a><br>　令諸受化諸有情，　　悟入聞持心堅固。<a 
name="0483a04" id="0483a04"></a><br>　不為煩惱嬈其心，　　使於所得無退轉，<a 
name="0483a05" id="0483a05"></a><br>　受持禁戒眾律儀，　　縱遇違緣悉能忍。<a 
name="0483a06" id="0483a06"></a><br>　遠離塵勞無眾苦，　　身心安住寂滅樂，<a 
name="0483a07" id="0483a07"></a><br>　於此菩提勝行中，　　思惟修作常精進。<a 
name="0483a08" id="0483a08"></a><br>　佛身猶如妙金山，　　亦如寶塔光明聚，<a 
name="0483a09" id="0483a09"></a><br>　蓮華出水正開敷，　　凡是見聞悉瞻仰。<a 
name="0483a10" id="0483a10"></a><br>　如師子王遊戲時，　　吼大音聲伏眾獸，<a 
name="0483a11" id="0483a11"></a><br>　惟願演是笑因緣，　　令我眾會除疑惑。<a 
name="0483a12" id="0483a12"></a><br>　佛於諸法得自在，　　契合無相真實理，<a 
name="0483a13" id="0483a13"></a><br>　令差別性諸有情，　　各各三業淨無垢。<a 
name="0483a14" id="0483a14"></a><br>　不捨眾生常護持，　　令轉善因獲勝果，<a 
name="0483a15" id="0483a15"></a><br>　十方世界諸眾生，　　聞已思惟正修作。<a 
name="0483a16" id="0483a16"></a><br>　摧伏一切煩惱熱，　　如飲甘露心清涼，<a 
name="0483a17" id="0483a17"></a><br>　如來所有說法聲，　　世間眾音莫能比。<a 
name="0483a18" id="0483a18"></a><br>　琵琶笙笛及角貝，　　箜篌鼓瑟妙歌唱，<a 
name="0483a19" id="0483a19"></a><br>　桴擊犍椎及鐃鈸，　　如是諸樂共振作，<a 
name="0483a20" id="0483a20"></a><br>　命命頻伽及鸚鵡，　　如是眾鳥皆和鳴，<a 
name="0483a21" id="0483a21"></a><br>　佛發微妙柔軟音，　　眾音相共莫能比。<a 
name="0483a22" id="0483a22"></a><br>　此十方眾來集會，　　毀持好惡心差別，<a 
name="0483a23" id="0483a23"></a><br>　惟願方便隨宜說，　　調伏彼中<span class="gaiji">[怡-台+龍]<!--gaiji,,1[怡-台+龍],2&#x22931;,3--></span>悷者，<a 
name="0483a24" id="0483a24"></a><br>　咸使悛革不善心，　　普圓無邊勝善願。<a 
name="0483a25" id="0483a25"></a><br>　彼從酤胝剎土來，　　為聞世尊說法故，<a 
name="0483a26" id="0483a26"></a><br>　願今領悟正法音，　　離諸怖畏獲安樂。<a 
name="0483a27" id="0483a27"></a><br>　惟願世尊雨法雨，　　慈悲演說無上法，<a 
name="0483a28" id="0483a28"></a><br>　冀能圓滿無漏音，　　究竟得成菩提果。」</span></p><a 
name="0483a29" id="0483a29"></a><p style="text-indent: 0em; margin-left: 0em"><span class="linehead"></span>爾時世尊聞是賢吉祥酤胝金光夫人說是偈<a 
name="0483b01" id="0483b01"></a>已，復於眾會而說偈言：</p><a 
name="0483b02" id="0483b02"></a><p><span class="lg">「我於無量世，　　殑伽沙劫中，<a 
name="0483b03" id="0483b03"></a><br>　時有大法王，　　名無相福光。<a 
name="0483b04" id="0483b04"></a><br>　佛壽極長遠，　　七十六酤胝，<a 
name="0483b05" id="0483b05"></a><br>　化諸四天下；　　彼土聲聞眾，<a 
name="0483b06" id="0483b06"></a><br>　其數無有量；　　以智印法門，<a 
name="0483b07" id="0483b07"></a><br>　引導眾生類。　　時有轉輪王，<a 
name="0483b08" id="0483b08"></a><br>　號名曰勝慧，　　王有二夫人，<a 
name="0483b09" id="0483b09"></a><br>　一名曰帝幢，　　其次號日光。<a 
name="0483b10" id="0483b10"></a><br>　聞是智印門，　　晝夜常精進，<a 
name="0483b11" id="0483b11"></a><br>　勤修諸善業，　　於一酤胝年；<a 
name="0483b12" id="0483b12"></a><br>　護持正法眼，　　經六十酤胝；<a 
name="0483b13" id="0483b13"></a><br>　為師導眾類，　　已於三十億。<a 
name="0483b14" id="0483b14"></a><br>　無量諸佛所，　　積集諸功德，<a 
name="0483b15" id="0483b15"></a><br>　無量世界中，　　法眼常救護。<a 
name="0483b16" id="0483b16"></a><br>　三十殑伽沙，　　未來世諸佛，<a 
name="0483b17" id="0483b17"></a><br>　於彼彼世間，　　平等普護持，<a 
name="0483b18" id="0483b18"></a><br>　如是正法眼，　　皆令不斷絕。<a 
name="0483b19" id="0483b19"></a><br>　時彼勝慧王，　　今阿&#x95A6;佛是。<a 
name="0483b20" id="0483b20"></a><br>　彼會清淨眾，　　夫人與眷屬，<a 
name="0483b21" id="0483b21"></a><br>　各各同俱生，　　如是佛國土。<a 
name="0483b22" id="0483b22"></a><br>　護法心不怠，　　復於後後時，<a 
name="0483b23" id="0483b23"></a><br>　轉彼女人身，　　得成於男子，<a 
name="0483b24" id="0483b24"></a><br>　即生於無量，　　安樂佛世界。<a 
name="0483b25" id="0483b25"></a><br>　如今末世中，　　唯汝賢吉祥，<a 
name="0483b26" id="0483b26"></a><br>　能護如來法，　　任持不破壞。<a 
name="0483b27" id="0483b27"></a><br>　應以菩提心，　　普遍諸佛剎，<a 
name="0483b28" id="0483b28"></a><br>　正法欲盡時，　　一切皆救護。<a 
name="0483b29" id="0483b29"></a><br>　使彼覺法人，　　同生安樂國，<a 
name="0483c01" id="0483c01"></a><br>　坐千葉蓮華，　　得諸佛相好，<a 
name="0483c02" id="0483c02"></a><br>　莊嚴皆具足。　　既生彼土已，<a 
name="0483c03" id="0483c03"></a><br>　復供養諸佛，　　末後當次第，<a 
name="0483c04" id="0483c04"></a><br>　於彼莊嚴劫，　　得成無上道。<a 
name="0483c05" id="0483c05"></a><br>　以阿耨菩提，　　轉授諸人天，<a 
name="0483c06" id="0483c06"></a><br>　令發無上心，　　同守護正法。<a 
name="0483c07" id="0483c07"></a><br>　彼土離魔怨，　　及以三毒業，<a 
name="0483c08" id="0483c08"></a><br>　不生諸罪戾，　　諸惡悉無有。<a 
name="0483c09" id="0483c09"></a><br>　不處於胎臟，　　清淨而化生，<a 
name="0483c10" id="0483c10"></a><br>　與無數菩薩，　　皆集於此會。<a 
name="0483c11" id="0483c11"></a><br>　無有諸聲聞，　　亦不聞名字，<a 
name="0483c12" id="0483c12"></a><br>　遠離諸惡緣，　　常修菩提行。<a 
name="0483c13" id="0483c13"></a><br>　捨名聞利養，　　不戀著親昵，<a 
name="0483c14" id="0483c14"></a><br>　捐棄身命財，　　饒益有情類。<a 
name="0483c15" id="0483c15"></a><br>　方便為說法，　　普令生信解，<a 
name="0483c16" id="0483c16"></a><br>　若有能修習，　　佛無上菩提。<a 
name="0483c17" id="0483c17"></a><br>　安住此法中，　　不求世間樂，<a 
name="0483c18" id="0483c18"></a><br>　如說而修行，　　普遍諸佛土，<a 
name="0483c19" id="0483c19"></a><br>　常生恭敬心，　　護持諸佛法。<a 
name="0483c20" id="0483c20"></a><br>　有懷嫉&#x59AC;者，　　應當密護持，<a 
name="0483c21" id="0483c21"></a><br>　以大憐憫心，　　教誡諸有情，<a 
name="0483c22" id="0483c22"></a><br>　令如是修學，　　咸離諸苦厄。<a 
name="0483c23" id="0483c23"></a><br>　如我往昔時，　　為求菩提故，<a 
name="0483c24" id="0483c24"></a><br>　於酤胝劫中，　　捨頭目髓腦，<a 
name="0483c25" id="0483c25"></a><br>　珍寶及妻兒，　　一切無愛戀。<a 
name="0483c26" id="0483c26"></a><br>　若於我法中，　　不能生諦信，<a 
name="0483c27" id="0483c27"></a><br>　雖剃髮染衣，　　愚忘真實相，<a 
name="0483c28" id="0483c28"></a><br>　貪求名譽財，　　為利養說法，<a 
name="0483c29" id="0483c29"></a><br>　親近不律儀，　　廢受持讀誦，<a 
name="0484a01" id="0484a01"></a><br>　雖欲學沙門，　　有失沙門行。」<a 
name="0484a02" id="0484a02"></a><br>　佛說是語時，　　是會人天眾，<a 
name="0484a03" id="0484a03"></a><br>　有八十酤胝，　　咸生悲憫心，<a 
name="0484a04" id="0484a04"></a><br>　念彼如是人，　　當沈淪惡趣，<a 
name="0484a05" id="0484a05"></a><br>　同作如是言：　　「我願於未來，<a 
name="0484a06" id="0484a06"></a><br>　以菩提心力，　　平等普護持。」<a 
name="0484a07" id="0484a07"></a><br>　作如是語已，　　三千大千界，<a 
name="0484a08" id="0484a08"></a><br>　悉皆大震動，　　諸天雨眾華。<a 
name="0484a09" id="0484a09"></a><br>　於是國土中，　　荊棘及便穢，<a 
name="0484a10" id="0484a10"></a><br>　以此勝因緣，　　一切皆除滅，<a 
name="0484a11" id="0484a11"></a><br>　無異於諸天，　　周遍悉清淨。<a 
name="0484a12" id="0484a12"></a><br>　於未來世中，　　有人聞如是，<a 
name="0484a13" id="0484a13"></a><br>　摩訶衍曩者，　　得最勝慧命。<a 
name="0484a14" id="0484a14"></a><br>　十方天人眾，　　歡喜咸恭敬，<a 
name="0484a15" id="0484a15"></a><br>　讚歎大乘經，　　種種諸妙義。<a 
name="0484a16" id="0484a16"></a><br>　一切諸龍王，　　夜叉羅剎眾，<a 
name="0484a17" id="0484a17"></a><br>　捨除毒惡心，　　皆恭敬供養。<a 
name="0484a18" id="0484a18"></a><br>　若末世有情，　　得聞此最上，<a 
name="0484a19" id="0484a19"></a><br>　甚深智印經，　　而能信解者，<a 
name="0484a20" id="0484a20"></a><br>　其人所得福，　　今略為譬喻。<a 
name="0484a21" id="0484a21"></a><br>　如似殑伽沙，　　為佛國土數，<a 
name="0484a22" id="0484a22"></a><br>　滿中盛珍寶，　　悉施供養佛，<a 
name="0484a23" id="0484a23"></a><br>　修如是勝行，　　過殑伽沙劫，<a 
name="0484a24" id="0484a24"></a><br>　其所得功德，　　不如聞於此，<a 
name="0484a25" id="0484a25"></a><br>　無上智印門，　　開導復演說，<a 
name="0484a26" id="0484a26"></a><br>　所獲過於彼，　　無量無邊數。<a 
name="0484a27" id="0484a27"></a><br>　是福無形相，　　非有為心知。<a 
name="0484a28" id="0484a28"></a><br>　若因聞佛說，　　微妙智印法，<a 
name="0484a29" id="0484a29"></a><br>　發生菩提心，　　與諸法相應，<a 
name="0484b01" id="0484b01"></a><br>　依佛所宣說，　　如說而修行；<a 
name="0484b02" id="0484b02"></a><br>　又於末世中，　　勤觀察護念，<a 
name="0484b03" id="0484b03"></a><br>　樂於空寂處，　　一心求解脫，<a 
name="0484b04" id="0484b04"></a><br>　積集無數量，　　勝善諸功德。<a 
name="0484b05" id="0484b05"></a><br>　常以三種戒，　　教授諸有情，<a 
name="0484b06" id="0484b06"></a><br>　愛護憐憫心，　　如母念其子，<a 
name="0484b07" id="0484b07"></a><br>　歡喜柔軟音，　　教令離怨賊。<a 
name="0484b08" id="0484b08"></a><br>　於佛正法中，　　不生顛倒想，<a 
name="0484b09" id="0484b09"></a><br>　自他皆饒益，　　速令至正覺。<a 
name="0484b10" id="0484b10"></a><br>　若於三摩地，　　廣大智印門，<a 
name="0484b11" id="0484b11"></a><br>　能書寫受持，　　讀誦正開演，<a 
name="0484b12" id="0484b12"></a><br>　展轉授眾生，　　自他得開解，<a 
name="0484b13" id="0484b13"></a><br>　亦令俱獲得，　　勝善諸果報，<a 
name="0484b14" id="0484b14"></a><br>　言議與思惟，　　皆悉不能及，<a 
name="0484b15" id="0484b15"></a><br>　是人咸得生，　　諸佛安樂國。<a 
name="0484b16" id="0484b16"></a><br>　世尊見彼已，　　而生親善想，<a 
name="0484b17" id="0484b17"></a><br>　憐憫心護持，　　歡喜而攝受。</span></p><a 
name="0484b18" id="0484b18"></a><p style="text-indent: 0em; margin-left: 0em"><span class="linehead"></span>爾時彌勒菩薩摩訶薩白佛言：「世尊！有幾乘<a 
name="0484b19" id="0484b19"></a>性人而能受持此三摩地智印法門，於彼未<a 
name="0484b20" id="0484b20"></a>來世之中護持正法，於是正法而生愛樂，能<a 
name="0484b21" id="0484b21"></a>於如來祕密甚深智印法門而生信解、好樂<a 
name="0484b22" id="0484b22"></a>修行？」</p><p style="text-indent: 0em; margin-left: 0em"><span class="linehead"></span>于時世尊語彌勒菩薩摩訶薩言：「彼五<a 
name="0484b23" id="0484b23"></a>濁時惡世眾生，諸苦逼惱不可稱數，唯有菩<a 
name="0484b24" id="0484b24"></a>薩於此惡世荷負正法而生信解，如是之人<a 
name="0484b25" id="0484b25"></a>甚為希有。而彼末世諸眾生等常聞&#x9B2A;諍、妄<a 
name="0484b26" id="0484b26"></a>言、綺語，或壞善根，於此智印最勝法門所有<a 
name="0484b27" id="0484b27"></a>言說不能解了。唯有菩薩於是五濁惡世之<a 
name="0484b28" id="0484b28"></a>中法欲滅時，於苦眾生慈念、憐憫，以諸方便<a 
name="0484b29" id="0484b29"></a>饒益、攝受。如是諸人苦惱所逼，若無菩薩接<a 
name="0484c01" id="0484c01"></a>化、引導，即於深法不能信解、受持、讀誦。」</p><p style="text-indent: 0em; margin-left: 0em"><span class="linehead"></span>於是<a 
name="0484c02" id="0484c02"></a>彌勒菩薩摩訶薩白佛言：「善哉！世尊！意為憐<a 
name="0484c03" id="0484c03"></a>憫、安樂有情，宣說如是甘露妙法，令彼未來<a 
name="0484c04" id="0484c04"></a>一切眾生得是義利，生悲感心，愛樂修習。若<a 
name="0484c05" id="0484c05"></a>彼菩薩得是法門，隨順如來最上勝行，堅固<a 
name="0484c06" id="0484c06"></a>趣求，無有破壞無上道心，速能證得阿耨多<a 
name="0484c07" id="0484c07"></a>羅三藐三菩提，契佛道中，相應勝行而不退<a 
name="0484c08" id="0484c08"></a>捨。」</p><p style="text-indent: 0em; margin-left: 0em"><span class="linehead"></span>爾時世尊復語彌勒菩薩摩訶薩言：「若有<a 
name="0484c09" id="0484c09"></a>菩薩已於往昔百世尊所親近恭敬，承事供<a 
name="0484c10" id="0484c10"></a>養，發菩提心，種種善根，植眾德本，於彼未<a 
name="0484c11" id="0484c11"></a>來濁惡世中，於此廣大無上菩提甚深妙義<a 
name="0484c12" id="0484c12"></a>未能信解，於此廣大智印法門不能悟入。復<a 
name="0484c13" id="0484c13"></a>次，彌勒！若有菩薩於往昔中千世尊所發菩<a 
name="0484c14" id="0484c14"></a>提心，親近恭敬，種種善根，植種德本，如是菩<a 
name="0484c15" id="0484c15"></a>薩於彼未來五濁世中雖遇善友，發菩提心，<a 
name="0484c16" id="0484c16"></a>而於廣大智印法門微妙義理未能悟解，數<a 
name="0484c17" id="0484c17"></a>起疑惑，不生愛樂，不能受持、讀誦、書寫、流通，<a 
name="0484c18" id="0484c18"></a>亦復不能為人演說，令生信解。復次，彌勒！復<a 
name="0484c19" id="0484c19"></a>有菩薩於往昔中，經百千佛發菩提心，種諸<a 
name="0484c20" id="0484c20"></a>善根，植眾德本，於彼未來濁惡世中雖遇善<a 
name="0484c21" id="0484c21"></a>友，發菩提心，於此廣大甚深最上智印法門信<a 
name="0484c22" id="0484c22"></a>解微劣，於深遠義未能悟入，亦復不能受持、<a 
name="0484c23" id="0484c23"></a>讀誦、為人稱讚及與講說如是無上廣大菩<a 
name="0484c24" id="0484c24"></a>提甚深義利。復次，彌勒！若有菩薩乃至往昔<a 
name="0484c25" id="0484c25"></a>於一酤胝佛所發菩提心，種諸善根，植眾德<a 
name="0484c26" id="0484c26"></a>本，彼於未來末世之中雖遇善友，發菩提心，<a 
name="0484c27" id="0484c27"></a>於此廣大微妙最勝智印法門雖復聽聞、書<a 
name="0484c28" id="0484c28"></a>寫、讀誦、好樂受持，於甚深義未能解了，不能<a 
name="0484c29" id="0484c29"></a>為人分別解說，於第一義大菩提心未能印<a 
name="0485a01" id="0485a01"></a>定，於此智印三摩地門無所了悟。復次，彌勒！<a 
name="0485a02" id="0485a02"></a>若有菩薩於彼往昔三十酤胝諸世尊所發菩<a 
name="0485a03" id="0485a03"></a>提心，種諸善根，植眾德本，彼於未來末世之<a 
name="0485a04" id="0485a04"></a>中雖遇善友，發菩提心，聞此廣大智印法門，<a 
name="0485a05" id="0485a05"></a>亦能聽聞、讀誦、受持、書寫、流通、為人演說，然<a 
name="0485a06" id="0485a06"></a>於智印三摩地法無決定心任持、印可，不能<a 
name="0485a07" id="0485a07"></a>成就真實義利。</p><p style="text-indent: 0em; margin-left: 0em"><span class="linehead"></span>「復次，彌勒！若有菩薩於八十<a 
name="0485a08" id="0485a08"></a>酤胝諸世尊所聞此最上三摩地法，如說修<a 
name="0485a09" id="0485a09"></a>行，復能化利諸有情類，悉令信受，於是佛所<a 
name="0485a10" id="0485a10"></a>發菩提心，種諸善根，植眾德本，於彼未來末<a 
name="0485a11" id="0485a11"></a>世之中菩提心力，聞是廣大甚深智印無上<a 
name="0485a12" id="0485a12"></a>法門而能解了、受持、讀誦、書寫、流通、為人解<a 
name="0485a13" id="0485a13"></a>說，深心愛樂，堪任護持，令速圓滿。於是微妙<a 
name="0485a14" id="0485a14"></a>三摩地門正解了已，於一切法悉皆通達。復<a 
name="0485a15" id="0485a15"></a>於無上菩提、廣大法中離諸分別，摧伏一切<a 
name="0485a16" id="0485a16"></a>諸惡魔怨，破壞一切不善業障，無量劫中隨<a 
name="0485a17" id="0485a17"></a>有所造諸苦因行，於未來世當受報者，皆得<a 
name="0485a18" id="0485a18"></a>解脫。又於往昔造不善因，至後惡世法欲滅<a 
name="0485a19" id="0485a19"></a>時，善心微劣，破壞正法，樂著外道、世俗言教，<a 
name="0485a20" id="0485a20"></a>增長戲論，行非法行，出無義言，不擇高下，多<a 
name="0485a21" id="0485a21"></a>所貪求諸惡有情，見不恭敬，輕慢凌辱，於自<a 
name="0485a22" id="0485a22"></a>所須一切乏少。如是苦因由此一生證悟勝<a 
name="0485a23" id="0485a23"></a>法大功德力，皆得除滅。復由往昔親近供養<a 
name="0485a24" id="0485a24"></a>如上所說一切諸佛所集善根，於彼未來末<a 
name="0485a25" id="0485a25"></a>世之中發菩提心，而能任持是三摩地最勝<a 
name="0485a26" id="0485a26"></a>法門，離諸苦縛，得不退轉，三業堅固，不生散<a 
name="0485a27" id="0485a27"></a>亂，精進趣求菩提聖果。</p><p style="text-indent: 0em; margin-left: 0em"><span class="linehead"></span>「復次，彌勒！若諸菩薩<a 
name="0485a28" id="0485a28"></a>於往昔中造不善業，應墮惡道，於彼未來末<a 
name="0485a29" id="0485a29"></a>世之中法欲滅時，聞是法門，好樂受持，以是<a 
name="0485b01" id="0485b01"></a>因緣或以病苦怖畏交煎，先世罪業即得除<a 
name="0485b02" id="0485b02"></a>滅。諸根不具，受諸苦惱；生邪見家，顓愚聚會；<a 
name="0485b03" id="0485b03"></a>生下賤家，為人所使；生貧窮家，衣食歉乏；生<a 
name="0485b04" id="0485b04"></a>慳貪家，不能拯濟；若有所說，人不信受；王法<a 
name="0485b05" id="0485b05"></a>所加，怨敵會遇；親知厭棄，心多憂惱；慈悲法<a 
name="0485b06" id="0485b06"></a>會而多障阻；縱欲說法，人不樂聞；所欲資生<a 
name="0485b07" id="0485b07"></a>飲食、衣服、臥具、醫藥及看視人，不逢惠施；貧<a 
name="0485b08" id="0485b08"></a>窮親附，豪富棄捐；或被惡人來相嬈亂、憎嫉、<a 
name="0485b09" id="0485b09"></a>殘害；所修善法不能增長；或於夢中見諸惡<a 
name="0485b10" id="0485b10"></a>相。以是輕微諸苦逼迫，先世罪業即得消滅。<a 
name="0485b11" id="0485b11"></a>業障滅已，設遇苦緣及諸怨賊不能為害；與<a 
name="0485b12" id="0485b12"></a>魔相隨雖不遠離，而能了知諸魔境界；於諸<a 
name="0485b13" id="0485b13"></a>名聞及與利養心不愛樂；為人親近及以恭敬、<a 
name="0485b14" id="0485b14"></a>尊重、讚歎不以為喜；修諸善行，惠施有情，不<a 
name="0485b15" id="0485b15"></a>生慳吝而求解脫；守護尸羅，無所毀壞；修忍<a 
name="0485b16" id="0485b16"></a>辱行，饒益有情，拔苦與樂；修精進行，策勵三<a 
name="0485b17" id="0485b17"></a>業，勤求眾善，離諸惡欲；修習禪定，散亂不生；<a 
name="0485b18" id="0485b18"></a>以大智慧悟諸法性；方便願力利樂有情；聞<a 
name="0485b19" id="0485b19"></a>無量法，心無忘失；修種種善，為利有情；於世<a 
name="0485b20" id="0485b20"></a>樂果不生希望；令諸眾生速登彼岸。</p><p style="text-indent: 0em; margin-left: 0em"><span class="linehead"></span>「復次，彌<a 
name="0485b21" id="0485b21"></a>勒！彼諸菩薩曾於往昔百世尊所發菩提心，<a 
name="0485b22" id="0485b22"></a>真實平等，種種善根，植眾德本，離諸苦縛。由<a 
name="0485b23" id="0485b23"></a>為末世諸惡眾生而來惱害，不能於此信解、修<a 
name="0485b24" id="0485b24"></a>習，何況末世諸惡眾生，不種善根，迷惑散亂<a 
name="0485b25" id="0485b25"></a>而能覺悟！是故末世諸不善人，於此最勝甚<a 
name="0485b26" id="0485b26"></a>深之法不能信受、如理修學。</p><p style="text-indent: 0em; margin-left: 0em"><span class="linehead"></span>「復次，彌勒！若諸<a 
name="0485b27" id="0485b27"></a>菩薩能於是法深生信解，志意堅固，被忍辱<a 
name="0485b28" id="0485b28"></a>鎧，降伏諸魔，長時修行，保護任持，不生退屈，<a 
name="0485b29" id="0485b29"></a>廣大智慧、無量善法從此法生，一心希求無<a 
name="0485c01" id="0485c01"></a>上菩提，念念相應，堅固不捨。復於未來敷演<a 
name="0485c02" id="0485c02"></a>妙義，精進不倦，究竟護持是三摩地最上法<a 
name="0485c03" id="0485c03"></a>門，了達一切善惡事業，安住法中勤修眾<a 
name="0485c04" id="0485c04"></a>行。」</p><a 
name="0485c05" id="0485c05"></a><p><span class="juanname">佛說大乘智印經卷第四</span></p>
<hr>【經文資訊】大正藏第 15 冊 No. 0634 佛說大乘智印經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，CBETA 自行掃瞄辨識，釋振溥法師提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6aa8-2.html?index=T15n0634" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T15n0634_004 by HTTrack Website Copier/3.x [XR&CO'2014], Tue, 07 Jun 2016 06:47:45 GMT -->
</html>
