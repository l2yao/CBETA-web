<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J36nB365_001 by HTTrack Website Copier/3.x [XR&CO'2014], Tue, 07 Jun 2016 07:13:32 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1147389043&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ36nB365&amp;utmp=%2Fmobile%2Findex.php%3Findex%3DJ36nB365_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第36冊<br/>No.B365 石璞質禪師語錄 (2卷)<br/>【清 超質說　明嵩等編】<br/>第 1 卷</p>
	<a href="indexb2e4.html?index=J36nB365_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J36">
<div class="root" id="B365" sutra_name="石璞質禪師語錄" sutra_juan="[卷1]">　
<a 
name="0813a01" id="0813a01"></a><div class="xu"><div class="xu"><p style="margin-left: 3em"><span class="headname">敘</span></p><a 
name="0813a02" id="0813a02"></a><p style="text-indent: 0em; margin-left: 0em"><span class="linehead"></span>南宗之盛赫赫古今其中賢聖間氣而<a 
name="0813a03" id="0813a03"></a>生者不一其地不一其人自分派以後<a 
name="0813a04" id="0813a04"></a>高建法幢設施迥別從上追溯各出英<a 
name="0813a05" id="0813a05"></a>靈漢不少也迨後密雲祖翁中興臨濟<a 
name="0813a06" id="0813a06"></a>一宗大振奔走四方袖子霞蒸川湧往<a 
name="0813a07" id="0813a07"></a>往出而為人者堪作人天眼目如十日<a 
name="0813a08" id="0813a08"></a>並明普天無遁照也州之古塘香林寺<a 
name="0813a09" id="0813a09"></a>先年佛古老和尚手自誅茅刱成叢席<a 
name="0813a10" id="0813a10"></a>適遇石公大師機下相契遂成水乳之<a 
name="0813a11" id="0813a11"></a>合入室印可師迺閩籍性聰穎少即出<a 
name="0813a12" id="0813a12"></a>塵其根性猛利洵為宿德再來余於往<a 
name="0813a13" id="0813a13"></a>歲請石公繼席香林閱十餘年撐持門<a 
name="0813a14" id="0813a14"></a>庭飲冰茹櫱甘之如飴其嚴凝之氣凜<a 
name="0813a15" id="0813a15"></a>不可犯故能行人之不能行忍人之不<a 
name="0813a16" id="0813a16"></a>能忍今開堂說法煆煉禪侶鍼下見血<a 
name="0813a17" id="0813a17"></a>不輕放過獨展太白家風痛棒之下能<a 
name="0813a18" id="0813a18"></a>翻身者當識婆心之太切也其機緣問<a 
name="0813b01" id="0813b01"></a>答錄久盈笥將付剞劂流通於世當為<a 
name="0813b02" id="0813b02"></a>法門之模楷後學之金鑑予莊沐展讀<a 
name="0813b03" id="0813b03"></a>掃盡前人窠臼字字本性流出昔始祖<a 
name="0813b04" id="0813b04"></a>不立文字兮明金針示人不爭於筆鋒<a 
name="0813b05" id="0813b05"></a>墨瀋之間今此之矢口而出者言乃希<a 
name="0813b06" id="0813b06"></a>聲句皆見諦仍與少室面壁玄旨無二<a 
name="0813b07" id="0813b07"></a>無別慨茲法末之秋中流砥柱全賴石<a 
name="0813b08" id="0813b08"></a>公一肩以荷之云不揣而為之序。</p><a 
name="0813b09" id="0813b09"></a><p style="text-indent: 2em; margin-left: 0em"><span class="linehead"></span>時<br><a 
name="0813b10" id="0813b10"></a>大清康熙二十二年歲次癸亥仲春之<a 
name="0813b11" id="0813b11"></a>吉旦前奉<br><a 
name="0813b12" id="0813b12"></a>敕整飭關南道<span class="corr" title='[陜&gt;陝]'>陝</span>西按察使司副使婁江<a 
name="0813b13" id="0813b13"></a>法弟錢廣居薰沐拜撰</p></div><a 
name="0813b14" id="0813b14"></a><a 
name="0813b15" id="0813b15"></a><a 
name="0813b16" id="0813b16"></a><a 
name="0813b17" id="0813b17"></a><a 
name="0813b18" id="0813b18"></a><a 
name="0813c01" id="0813c01"></a><p style="margin-left: 3em"><span class="headname">香林石璞和尚語錄序</span></p><a 
name="0813c02" id="0813c02"></a><p style="text-indent: 0em; margin-left: 0em"><span class="linehead"></span>昔大雄氏恒河說法接引人天<a 
name="0813c03" id="0813c03"></a>而獨於最上一乘不立文字滅<a 
name="0813c04" id="0813c04"></a>度以後中五百歲而摩騰竺法<a 
name="0813c05" id="0813c05"></a>蘭以經入中國華人始聞其言<a 
name="0813c06" id="0813c06"></a>後五百歲而菩提達磨以法入<a 
name="0813c07" id="0813c07"></a>中國華人始傳其心此禪與教<a 
name="0813c08" id="0813c08"></a>所由分也慧可大師親受達磨<a 
name="0813c09" id="0813c09"></a>真印燈燈相續遂及南嶽清源<a 
name="0813c10" id="0813c10"></a>嗣後判為臨濟等五宗各依源<a 
name="0813c11" id="0813c11"></a>流並有著述要皆匯三藏而啟<a 
name="0813c12" id="0813c12"></a>覺門非若後世瞎究盲參僅拾<a 
name="0813c13" id="0813c13"></a>先哲一二唾餘謂面壁以來直<a 
name="0813c14" id="0813c14"></a>指明心見性之義舉盡於此也<a 
name="0813c15" id="0813c15"></a>願臨濟一宗傑出溈仰諸宗之<a 
name="0814a01" id="0814a01"></a>上密祖又以利根篤行蔚然中<a 
name="0814a02" id="0814a02"></a>興大轉法輪聚一時僧象人龍<a 
name="0814a03" id="0814a03"></a>咸歸陶鑄即今剎竿林立洵能<a 
name="0814a04" id="0814a04"></a>摻金篦而灑甘露者必推臨濟<a 
name="0814a05" id="0814a05"></a>後人吾婁古塘禪院自佛古老<a 
name="0814a06" id="0814a06"></a>和尚披榛創建拮据捋茶遂成<a 
name="0814a07" id="0814a07"></a>香林叢席閩中石公禪師以夙<a 
name="0814a08" id="0814a08"></a>生法器遍參諸方尊宿了徹大<a 
name="0814a09" id="0814a09"></a>事因緣浮杯來斯在佛老人位<a 
name="0814a10" id="0814a10"></a>下機鋒乍交即示拈華之契適<a 
name="0814a11" id="0814a11"></a>佛老順世石公應州人請嗣主<a 
name="0814a12" id="0814a12"></a>法席十餘年來擔承大事煆煉<a 
name="0814a13" id="0814a13"></a>學人慧劍慈航皆非時賢所能<a 
name="0814a14" id="0814a14"></a>辦白椎之下所記問答積久成<a 
name="0814a15" id="0814a15"></a>遍將壽之棗梨埤益論藏屬余<a 
name="0814b01" id="0814b01"></a>數語弁之簡瑞余幼從先君子<a 
name="0814b02" id="0814b02"></a>獲見四方大善知識頗知皈嚮<a 
name="0814b03" id="0814b03"></a>禪宗然久羈塵鞅未窺幽鍵石<a 
name="0814b04" id="0814b04"></a>公深造所至何足以知之特以<a 
name="0814b05" id="0814b05"></a>支許過從見其操履精純鉗錘<a 
name="0814b06" id="0814b06"></a>迅疾聊述其大略如此若夫指<a 
name="0814b07" id="0814b07"></a>之與月是一是二息心了義之<a 
name="0814b08" id="0814b08"></a>士讀香林語錄者能自得之也。</p><a 
name="0814b09" id="0814b09"></a><p style="text-indent: 0em; margin-left: 0em"><span class="linehead"></span>康熙癸亥清和上澣<br><a 
name="0814b10" id="0814b10"></a>賜進士第左春坊左贊善兼翰<a 
name="0814b11" id="0814b11"></a>林院檢討前翰林院編修加<a 
name="0814b12" id="0814b12"></a>一級乙卯山東正主考<br><a 
name="0814b13" id="0814b13"></a>欽點內弘文院庶吉士法弟王<a 
name="0814b14" id="0814b14"></a>掞拜題</p></div><a 
name="0814b15" id="0814b15"></a><a 
name="0814c01" id="0814c01"></a><p><span class="juanname">石璞質禪師語錄卷之一</span></p><a 
name="0814c02" id="0814c02"></a><p style="margin-left: 4em"><span class="byline">嗣法門人明嵩等編</span></p><a 
name="0814c03" id="0814c03"></a><p style="margin-left: 2em"><span class="headname">住姑蘇太倉州香林禪院</span></p><a 
name="0814c04" id="0814c04"></a><p style="text-indent: 0em; margin-left: 0em"><span class="linehead"></span>師於康熙壬子年拜掃先老和尚塔受眾檀護堅留<a 
name="0814c05" id="0814c05"></a>繼席至壬<span class="corr" title='[戍&gt;戌]'>戌</span>冬朔日復受闔州紳衿護法山主居士<a 
name="0814c06" id="0814c06"></a>暨諸山尊宿兩序等請就院開堂。</p><a 
name="0814c07" id="0814c07"></a><p style="text-indent: 0em; margin-left: 0em"><span class="linehead"></span>指法座云毘盧正印拈向一邊須彌燈王退身無路<a 
name="0814c08" id="0814c08"></a>且道是甚麼人行履處八面起清風一步高一步。</p><a 
name="0814c09" id="0814c09"></a><p style="text-indent: 0em; margin-left: 0em"><span class="linehead"></span>拈香云者瓣香德越乾坤明逾日月爇向爐中端為<a 
name="0814c10" id="0814c10"></a>祝延<br><a 
name="0814c11" id="0814c11"></a>今上皇帝聖躬萬歲萬歲萬萬歲恭願歡聲震沸仰<a 
name="0814c12" id="0814c12"></a>帝道之遐昌瑞氣奔騰祝龍樓之永固者瓣香不是<a 
name="0814c13" id="0814c13"></a>補袞仲山亦非調羹傅說爇向爐中奉為滿朝文武<a 
name="0814c14" id="0814c14"></a>闔州尊官護法紳衿檀那居士伏願福海增深永作<a 
name="0814c15" id="0814c15"></a>天庭之鼎鼐壽山益峻長為佛國之垣屏者瓣香皮<a 
name="0814c16" id="0814c16"></a>穿骨露尚遭獰拳膽喪魂驚猶喫痛棒直得冤讎深<a 
name="0814c17" id="0814c17"></a>結怨恨難消爇向爐中耑為即此堂上開山第一代<a 
name="0814c18" id="0814c18"></a>傳臨濟正宗三十二世佛古先師老和尚用酬法乳<a 
name="0814c19" id="0814c19"></a>之恩遂<span class="corr" title='[歛&gt;斂]'>斂</span>衣就座獅林和尚白槌云法筵龍象眾當<a 
name="0814c20" id="0814c20"></a>觀第一義師云十年繼住事如麻豈敢當陽更撒沙<a 
name="0814c21" id="0814c21"></a>只為先師未了事勉攜楖栗驗龍蛇驀卓拄杖喝一<a 
name="0814c22" id="0814c22"></a>喝云還有拏雲攫霧者麼試奮迅驚群看僧問法幢<a 
name="0814c23" id="0814c23"></a>高豎爐&#x97B4;弘開本分鉗錘鎔凡鑄聖忽有箇不落凡<a 
name="0814c24" id="0814c24"></a>聖底人和尚作麼生煆煉師云焦頭爛額也不知進<a 
name="0814c25" id="0814c25"></a>云滹沱密旨專為流通因甚又道向瞎驢邊滅卻師<a 
name="0814c26" id="0814c26"></a>云吾常於此切進云昔日三聖興化二大老一箇逢<a 
name="0814c27" id="0814c27"></a>人即出一箇逢人即不出未審還有優劣也無師云<a 
name="0814c28" id="0814c28"></a>分身兩處看進云出群須是英靈漢敵勝還他獅子<a 
name="0814c29" id="0814c29"></a>兒師云汝試哮吼看問宗風大振即不問煉凡煆聖<a 
name="0814c30" id="0814c30"></a>事如何師卓拄杖云要識真金火裏看進云行解相<a 
name="0815a01" id="0815a01"></a>應虎驟龍驤不落第二義又作麼生觀師打云這裏<a 
name="0815a02" id="0815a02"></a>薦取進云與麼則浩歸性海波濤闊無數魚龍棒下<a 
name="0815a03" id="0815a03"></a>分師云一任跳躍問電激雷奔鋒鋩別轉轉則不無<a 
name="0815a04" id="0815a04"></a>如何是日日新又日新底句師云鼻孔從來向下垂<a 
name="0815a05" id="0815a05"></a>進云恁麼則燈籠與露柱交參佛殿與山門鬥額去<a 
name="0815a06" id="0815a06"></a>也師云甚處得者消息來問十年把住乾坤失色今<a 
name="0815a07" id="0815a07"></a>日放開海嶽光輝只如紅爐烈燄還許學人轉身也<a 
name="0815a08" id="0815a08"></a>無師云許你是箇漢進云喝散白雲歸遠岫挽回明<a 
name="0815a09" id="0815a09"></a>月照婁江師云莫打葛藤好問潑天門戶八字打開<a 
name="0815a10" id="0815a10"></a>湧地家珍和盤托出意旨如何師云圓陀陀光爍爍<a 
name="0815a11" id="0815a11"></a>進云建法幢立宗旨一句又作麼生師云倚天長劍<a 
name="0815a12" id="0815a12"></a>逼人寒僧打圓相云從上正脈流通無出於此師云<a 
name="0815a13" id="0815a13"></a>是何言歟居士問龍象交參即且置冷灰荳爆時如<a 
name="0815a14" id="0815a14"></a>何師云逼塞虛空進云即此可以轉凡入聖可以點<a 
name="0815a15" id="0815a15"></a>鐵成金師云只恐不是玉士喝師云亂喝作麼問坐<a 
name="0815a16" id="0815a16"></a>斷千差當陽一句請師宣師云天高群象正海闊百<a 
name="0815a17" id="0815a17"></a>川朝進云主賓道合正令全提因齋慶讚一句又作<a 
name="0815a18" id="0815a18"></a>麼生師云雲從龍風從虎問鵰弓高掛海晏河清祝<a 
name="0815a19" id="0815a19"></a>聖開堂說何法要師云堯風蕩蕩舜日熙熙進云古<a 
name="0815a20" id="0815a20"></a>人道祖師心印狀似鐵牛之機去即印住住即印破<a 
name="0815a21" id="0815a21"></a>設若不印不住又作麼生師云無孔鐵鎚當面擲進<a 
name="0815a22" id="0815a22"></a>云如何是祖師心印師云穿過髑髏進云如何是鐵<a 
name="0815a23" id="0815a23"></a>牛之機師云擉破眼睛僧喝云蹉過了也師云果然<a 
name="0815a24" id="0815a24"></a>乃云達磨不來東土二祖不往西天箇箇眉橫鼻直<a 
name="0815a25" id="0815a25"></a>討甚祖意西傳苟能於此領略得去便可縱橫自在<a 
name="0815a26" id="0815a26"></a>出沒卷舒坐斷報化佛頭揭開頂門正眼孤迥迥峭<a 
name="0815a27" id="0815a27"></a>巍巍魔外潛蹤狐狼絕跡所以道通身是眼見不及<a 
name="0815a28" id="0815a28"></a>通身是耳聞不徹通身是口說不著通身是心鑑不<a 
name="0815a29" id="0815a29"></a>出無一物不為妙用無一法不是宗乘先師面目現<a 
name="0815a30" id="0815a30"></a>在太白風規儼然不用安排拍拍是令不求伴侶步<a 
name="0815b01" id="0815b01"></a>步相隨旃檀林裏旃檀獅子窟中獅子正恁麼時斬<a 
name="0815b02" id="0815b02"></a>新條令祝聖開堂一句作麼生道四海浪平龍睡穩<a 
name="0815b03" id="0815b03"></a>九天雲靜鶴飛高復舉寶壽開堂三聖推出一僧壽<a 
name="0815b04" id="0815b04"></a>便打三聖云與麼為人瞎卻鎮州一城人眼去在師<a 
name="0815b05" id="0815b05"></a>云諸方尊宿盡道二大老與奪縱橫發揚臨濟心髓<a 
name="0815b06" id="0815b06"></a>殊不知遞相賣弄笑殺傍觀今日設有人出來質上<a 
name="0815b07" id="0815b07"></a>座只緩緩向他道無汝喫棒分不惟此話大行且要<a 
name="0815b08" id="0815b08"></a>開卻天下人眼去在何也黃金自有黃金價終不和<a 
name="0815b09" id="0815b09"></a>沙賣與人復白椎云諦觀法王法法王法如是下座。</p><a 
name="0815b10" id="0815b10"></a><p style="text-indent: 0em; margin-left: 0em"><span class="linehead"></span>結制知浴耕雲領錢觀察大可暨眾護法設齋請上<a 
name="0815b11" id="0815b11"></a>堂結制安禪古今舊例炭熱爐紅無處迴避三世諸<a 
name="0815b12" id="0815b12"></a>佛立地聽火燄明明說實義且道說箇甚麼猛烈堆<a 
name="0815b13" id="0815b13"></a>中彩鳳飛一片清風動天地復舉天童密老和尚開<a 
name="0815b14" id="0815b14"></a>爐云太白山中儘有柴一株不許眾人搬老僧不是<a 
name="0815b15" id="0815b15"></a>多護惜為要諸人徹骨寒師云密祖和尚雖是徹底<a 
name="0815b16" id="0815b16"></a>婆心未免太慳吝生質上座則不然香林寺裏實無<a 
name="0815b17" id="0815b17"></a>柴日日買來任意搬山僧不是多狼藉為免諸人徹<a 
name="0815b18" id="0815b18"></a>骨寒雖然忽若寒熱俱忘一句如何話會卓拄杖云<a 
name="0815b19" id="0815b19"></a>頂<span class="gaiji">[寧*頁]<!--gaiji,,1[寧*頁],2&#x29573;,3--></span>亞豎摩醯眼天上人間不可陪。</p><a 
name="0815b20" id="0815b20"></a><p style="text-indent: 0em; margin-left: 0em"><span class="linehead"></span>請兩序小參毘贊叢林流通正脈若不是睦州楊岐<a 
name="0815b21" id="0815b21"></a>諸大士爭得黃檗慈明二遠祖道滿天下續燄聯芳<a 
name="0815b22" id="0815b22"></a>安貼家邦頭頭具足龍袖拂開全體現象王行處絕<a 
name="0815b23" id="0815b23"></a>狐蹤諸兄弟古人雖然如是簡點將來也只得扶起<a 
name="0815b24" id="0815b24"></a>一半且道那一半&#x807B;卓拄杖喝一喝下座。</p><a 
name="0815b25" id="0815b25"></a><p style="text-indent: 0em; margin-left: 0em"><span class="linehead"></span>七期晚參問眾古人道悟即不無爭奈落在第二頭<a 
name="0815b26" id="0815b26"></a>既然如是因甚又要入堂打七維那云不因漁父引<a 
name="0815b27" id="0815b27"></a>爭得見波濤師云只道得一半乃云香林寺裏人打<a 
name="0815b28" id="0815b28"></a>七天下禪流毛骨寒額爛腿酸成底事看來也是太<a 
name="0815b29" id="0815b29"></a>無端豎拂子云且道是諸人無端是山僧無端擲下<a 
name="0815b30" id="0815b30"></a>云無端無端復舉古香林澄遠禪師因僧問如何是<a 
name="0815c01" id="0815c01"></a>西來的的大意遠云坐久成勞師云諸公還識得古<a 
name="0815c02" id="0815c02"></a>人落處麼縱饒識得祖意分明徹骨徹髓更須買草<a 
name="0815c03" id="0815c03"></a>鞋行腳始得倘問新香林如何是西來的的大意驀<a 
name="0815c04" id="0815c04"></a>頭便棒若是箇漢自然如龍得水似虎靠山直令覓<a 
name="0815c05" id="0815c05"></a>其坐處了不可得說甚麼勞與不勞喝一喝。</p><a 
name="0815c06" id="0815c06"></a><p style="text-indent: 0em; margin-left: 0em"><span class="linehead"></span>晚參舉雲門云若說真如解脫菩提涅槃是燒楓香<a 
name="0815c07" id="0815c07"></a>供養汝若說佛說祖是燒黃熟香供養汝若說超佛<a 
name="0815c08" id="0815c08"></a>越祖之談是燒餅香供養汝皈依佛法僧下去愚菴<a 
name="0815c09" id="0815c09"></a>及禪師云雲門氣宇如王卻作座主見解普慈道若<a 
name="0815c10" id="0815c10"></a>說真如解脫菩提涅槃是將黑荳換汝眼睛若說佛<a 
name="0815c11" id="0815c11"></a>說祖是將木患子換汝眼睛若說超佛越祖之談是<a 
name="0815c12" id="0815c12"></a>將魚目換汝眼睛皈依佛法僧下去師云愚菴老漢<a 
name="0815c13" id="0815c13"></a>笑破雲門是箇座主殊不知自<span class="corr" title='[巳&gt;己]'>己</span>隨邪逐惡亦成箇<a 
name="0815c14" id="0815c14"></a>副講了也香林這裏終不與麼有時江邊垂釣引出<a 
name="0815c15" id="0815c15"></a>赤尾長腮有時松下科頭任我臥雲嘯月栽田博飯<a 
name="0815c16" id="0815c16"></a>渴飲饑餐若是說佛說祖超佛越祖并及真如解脫<a 
name="0815c17" id="0815c17"></a>菩提涅槃總不敢動著一絲毫何故百味珍饈雖美<a 
name="0815c18" id="0815c18"></a>食看來不中飽中餐。</p><a 
name="0815c19" id="0815c19"></a><p style="text-indent: 0em; margin-left: 0em"><span class="linehead"></span>彌陀誕日小參今朝十一月十七門外寒風太凜冽<a 
name="0815c20" id="0815c20"></a>彌陀原不此日生癡人多向西邊覓縱饒覓到三十<a 
name="0815c21" id="0815c21"></a>三天之外乃至極樂蓮邦那邊更那邊親見草樹禽<a 
name="0815c22" id="0815c22"></a>魚樓臺池沼悉皆念佛念法念僧翻身細看將來總<a 
name="0815c23" id="0815c23"></a>離不得這裏且道者裏是甚麼所在驀卓拄杖喝一<a 
name="0815c24" id="0815c24"></a>喝復舉長慶因僧問眾手淘金誰是得者慶云有伎<a 
name="0815c25" id="0815c25"></a>倆者得僧云學人還得也無慶云太遠在師云大小<a 
name="0815c26" id="0815c26"></a>長慶誤賺人不少香林不然眾手淘金誰是得者只<a 
name="0815c27" id="0815c27"></a>向他道無伎倆者得又云學人還得也無太近在。</p><a 
name="0815c28" id="0815c28"></a><p style="text-indent: 0em; margin-left: 0em"><span class="linehead"></span>冬至兩序請上堂僧問一陽來復萬象昭回林下衲<a 
name="0815c29" id="0815c29"></a>僧全無巴鼻未審還有不涉寒暑迭遷者麼師云箇<a 
name="0815c30" id="0815c30"></a>箇眉毛橫八字進云將謂和尚不恁麼道師云不妨<a 
name="0816a01" id="0816a01"></a>疑著進云天寒人寒滴水滴凍因甚又道石筍抽條<a 
name="0816a02" id="0816a02"></a>冰河發燄師云不是一番寒徹骨爭得梅花撲鼻香<a 
name="0816a03" id="0816a03"></a>進云即今因齋慶讚畢竟如何話會師云端坐受供<a 
name="0816a04" id="0816a04"></a>養施主常安樂進云恁麼則性海波深龍睡穩心王<a 
name="0816a05" id="0816a05"></a>不動自昇平師云阿誰不願問言前廌得猶是滯殼<a 
name="0816a06" id="0816a06"></a>迷封句下精通未免觸途狂見去此二途請師直指<a 
name="0816a07" id="0816a07"></a>師云中間薦取進云無人知此意令我憶南泉師云<a 
name="0816a08" id="0816a08"></a>是甚麼意僧喝師云不勞再勘問十方同聚會箇箇<a 
name="0816a09" id="0816a09"></a>學無為意旨如何師云頭頂天腳踏地進云此是選<a 
name="0816a10" id="0816a10"></a>佛場心空及第歸又作麼生師云綠水青山全體現<a 
name="0816a11" id="0816a11"></a>森羅萬象笑顏開進云陰消陽長尋常事荳爆寒灰<a 
name="0816a12" id="0816a12"></a>始出群師云好箇消息問適來掃塔今又上堂只如<a 
name="0816a13" id="0816a13"></a>盡十方世界是箇先老人塔未審和尚從何處掃起<a 
name="0816a14" id="0816a14"></a>師卓拄杖云一任觀瞻進云驀地相逢有何言句師<a 
name="0816a15" id="0816a15"></a>云一堂風冷澹千古意分明進云雲裏撥開金鳳子<a 
name="0816a16" id="0816a16"></a>杖頭敲出玉麒麟師打云切莫眼花問憶昔高峰有<a 
name="0816a17" id="0816a17"></a>六問請師直指示當人師云祖師無此語進云大徹<a 
name="0816a18" id="0816a18"></a>底人本脫生死因甚命根不斷師云家無小使不成<a 
name="0816a19" id="0816a19"></a>君子進云佛祖公案只是一箇道理因甚有明與不<a 
name="0816a20" id="0816a20"></a>明師云無鬚鎖子兩頭搖進云大修行人當遵佛行<a 
name="0816a21" id="0816a21"></a>因甚不守毘尼師云大象不遊免徑進云杲日當空<a 
name="0816a22" id="0816a22"></a>無所不照因甚被片雲遮卻師云一道神光萬境閒<a 
name="0816a23" id="0816a23"></a>進云人人有箇影子寸步不離因甚踏不著師云用<a 
name="0816a24" id="0816a24"></a>踏作麼進云盡大地是箇火坑得何三昧不被燒卻<a 
name="0816a25" id="0816a25"></a>師云金不博金進云六語<span class="corr" title='[巳&gt;已]'>已</span>蒙明指示天童的旨請<a 
name="0816a26" id="0816a26"></a>師宣師云陣雲橫海上拔劍攪龍門進云與麼則佛<a 
name="0816a27" id="0816a27"></a>祖機關無處著陰陽未判又如何師舉拂子云能為<a 
name="0816a28" id="0816a28"></a>萬象主不逐四時凋問至節全彰即且置如何是臨<a 
name="0816a29" id="0816a29"></a>濟宗師云奔雷走電進云如何是雲門宗師云紅旗<a 
name="0816a30" id="0816a30"></a>閃爍進云如何是曹洞宗師云君臣道合進云如何<a 
name="0816b01" id="0816b01"></a>是溈仰宗師云父慈子孝進云如何是法眼宗師云<a 
name="0816b02" id="0816b02"></a>滿目青山進云恁麼則燈傳太白孤風峻萬象森羅<a 
name="0816b03" id="0816b03"></a>盡點頭師云閒言語乃云洞山掇退果子桌慈明揭<a 
name="0816b04" id="0816b04"></a>榜僧堂前不逐四時暗消長豈隨四序亂推遷於此<a 
name="0816b05" id="0816b05"></a>明得便見漢宮添一絲之線魯觀書五色之雲石筍<a 
name="0816b06" id="0816b06"></a>抽條冰河發燄寒灰荳爆鐵樹華開拈起庭前枯柏<a 
name="0816b07" id="0816b07"></a>枝卻是波斯底鼻孔其或未然縱使群陰都剝盡何<a 
name="0816b08" id="0816b08"></a>曾親見一陽來復舉僧問古德一陽來復日長一線<a 
name="0816b09" id="0816b09"></a>未審佛法長多少德云長一線後有古德云一線長<a 
name="0816b10" id="0816b10"></a>師云古人恁般答話非特不能離卻窠臼亦乃賺殺<a 
name="0816b11" id="0816b11"></a>多少人向長短裏胡猜亂卜設有問香林佛法長多<a 
name="0816b12" id="0816b12"></a>少和聲便打因甚如此全憑者箇沒意智截斷古今<a 
name="0816b13" id="0816b13"></a>爛葛藤連卓拄杖下座。</p><a 
name="0816b14" id="0816b14"></a><p style="text-indent: 0em; margin-left: 0em"><span class="linehead"></span>晚參舉藥山久不陞堂一日院主白云大眾久思和<a 
name="0816b15" id="0816b15"></a>尚示誨山云教打鐘著大眾方集山便下座歸方丈<a 
name="0816b16" id="0816b16"></a>院主隨問和尚既許為大眾說法因甚一言不施山<a 
name="0816b17" id="0816b17"></a>云經有經師論有論師爭怪得老僧翠巖芝云藥山<a 
name="0816b18" id="0816b18"></a>下座院主當初怪不為說法可謂誤他三軍天童傑<a 
name="0816b19" id="0816b19"></a>云翠巖只具一隻眼殊不知藥山歸方丈正是勞他<a 
name="0816b20" id="0816b20"></a>三軍師云藥山久不陞堂心不負人院主請為說法<a 
name="0816b21" id="0816b21"></a>面無慚色堪笑翠巖天童二尊宿說甚麼誤他勞他<a 
name="0816b22" id="0816b22"></a>頂門總未免失卻一隻眼爭似香林這裏實無法可<a 
name="0816b23" id="0816b23"></a>說大眾雖思示誨亦無法可聞人平不語水平不流<a 
name="0816b24" id="0816b24"></a>且道還有為人處也無擊拂子云若是咬人獅子子<a 
name="0816b25" id="0816b25"></a>何須牙上更安牙。</p><a 
name="0816b26" id="0816b26"></a><p style="text-indent: 0em; margin-left: 0em"><span class="linehead"></span>臘月朔日為新戒付衣都寺耕雲領居士張德升金<a 
name="0816b27" id="0816b27"></a>文保徐振南設齋請上堂僧問朝遊東土暮西天先<a 
name="0816b28" id="0816b28"></a>說毘尼後說禪禪律二門都坐斷當陽的旨請師宣<a 
name="0816b29" id="0816b29"></a>師云缽盂兩度濕進云如何是一喝如金剛王寶劍<a 
name="0816b30" id="0816b30"></a>師云乾坤失色進云如何是一喝如踞地獅子師云<a 
name="0816c01" id="0816c01"></a>百獸潛蹤進云如何是一喝如探竿影草師云穿過<a 
name="0816c02" id="0816c02"></a>髑髏進云如何是一喝不作一喝用師云過者邊著<a 
name="0816c03" id="0816c03"></a>進云選佛若無如是眼宗風那得到如今師云賴汝<a 
name="0816c04" id="0816c04"></a>流傳問獅王哮吼動地驚天別轉毘尼是何消息師<a 
name="0816c05" id="0816c05"></a>云莫向千華臺邊覓進云以好心來到菩薩所又作<a 
name="0816c06" id="0816c06"></a>麼生師云猶是臺邊覓千華進云與麼則凜凜威風<a 
name="0816c07" id="0816c07"></a>全正令婁江獨占一枝新師云逢人切莫錯舉問眼<a 
name="0816c08" id="0816c08"></a>生三角頭峭五嶽不與麼來時如何師云站過一邊<a 
name="0816c09" id="0816c09"></a>進云正與麼來時如何師云腳跟下痛與三十進云<a 
name="0816c10" id="0816c10"></a>神秀道時時勤拂拭勿使惹塵埃為甚不得五祖衣<a 
name="0816c11" id="0816c11"></a>缽師云只為分明極翻令所得遲進云洞山言直饒<a 
name="0816c12" id="0816c12"></a>道本來無一物也不合得未審嫡傳衣缽在甚麼處<a 
name="0816c13" id="0816c13"></a>師云遍界不曾藏進云大庾嶺頭提不起分明只在<a 
name="0816c14" id="0816c14"></a>一毫端師云切忌重說偈言問盡大地是箇戲場盡<a 
name="0816c15" id="0816c15"></a>十方有情無情若聖若凡是個戲子未審誰是看戲<a 
name="0816c16" id="0816c16"></a>者師云問取盡大地人進云一拳拳倒太虛空一踢<a 
name="0816c17" id="0816c17"></a>踢翻四大海且道是何手眼師云絡索不少進云終<a 
name="0816c18" id="0816c18"></a>日忙忙那事無妨如何是那事師云搬磚弄瓦進云<a 
name="0816c19" id="0816c19"></a>識得那事乾坤收不得賢聖覓無門未審此人還盡<a 
name="0816c20" id="0816c20"></a>善也未師云正好喫棒進云早知燈是火飯熟<span class="corr" title='[巳&gt;已]'>已</span>多<a 
name="0816c21" id="0816c21"></a>時師云猶嫌少在金居士問即心即佛非心非佛即<a 
name="0816c22" id="0816c22"></a>心非心則且置如何是佛師云申申如也夭夭如也<a 
name="0816c23" id="0816c23"></a>進云如何是即心即佛師云仰不愧於天進云如何<a 
name="0816c24" id="0816c24"></a>是非心非佛師云俯不怍於人進云弟子佛也不做<a 
name="0816c25" id="0816c25"></a>仙也不做百花叢裏過一葉不沾身未審還了當也<a 
name="0816c26" id="0816c26"></a>未師云欲窮千里目更上一層樓進云恁麼則一粒<a 
name="0816c27" id="0816c27"></a>粟中藏世界半升鐺內煮乾坤師云直饒是呂真人<a 
name="0816c28" id="0816c28"></a>也須見過黃龍始得乃云斬釘截鐵大巧若拙本無<a 
name="0816c29" id="0816c29"></a>全提豈有妙訣鵠白烏本玄松直棘自曲堪笑千華<a 
name="0816c30" id="0816c30"></a>盧舍那放出寶光成多說且道說箇甚麼咄復舉楊<a 
name="0817a01" id="0817a01"></a>岐因僧問天得一清地得一寧衲僧得一堪作甚麼<a 
name="0817a02" id="0817a02"></a>岐云缽盂口向天又問洞山時時勤拂拭勿使惹塵<a 
name="0817a03" id="0817a03"></a>埃為甚不得衣缽山云直饒道本來無一物也不合<a 
name="0817a04" id="0817a04"></a>得他衣缽師云楊岐富嫌千口少洞山貧恨一身多<a 
name="0817a05" id="0817a05"></a>總不若草堂清禪師頌云七百僧中選一人本來無<a 
name="0817a06" id="0817a06"></a>物便相親夜傳衣缽曹溪去鐵樹華開正值春大眾<a 
name="0817a07" id="0817a07"></a>還見祖師衣缽麼卓拄杖云誰道渠儂無一物卻能<a 
name="0817a08" id="0817a08"></a>平地起波濤喝一喝下座。</p><a 
name="0817a09" id="0817a09"></a><p style="text-indent: 0em; margin-left: 0em"><span class="linehead"></span>說戒知客文光含章師同子良張居士設齋請上堂<a 
name="0817a10" id="0817a10"></a>僧問大事未明時如何師云春風開竹戶進云大事<a 
name="0817a11" id="0817a11"></a>已明時如何師云夜雨滴花心進云古人道大事未<a 
name="0817a12" id="0817a12"></a>明如喪考妣因甚<span class="corr" title='[巳&gt;已]'>已</span>明亦如喪考妣師云前箭猶輕<a 
name="0817a13" id="0817a13"></a>後箭深進云一切波羅提木叉看來也是眼中沙師<a 
name="0817a14" id="0817a14"></a>云未信你在新戒問未入香林門早<span class="corr" title='[巳&gt;已]'>已</span>具足了因甚<a 
name="0817a15" id="0817a15"></a>六祖大師特地受戒作麼師云不得中郎鑒還同野<a 
name="0817a16" id="0817a16"></a>舍薪進云此戒原是我千佛世尊相傳底只如高沙<a 
name="0817a17" id="0817a17"></a>彌不守毘尼又作麼生師云大抵還他肌骨好不搽<a 
name="0817a18" id="0817a18"></a>紅粉也風流進云龍生金鳳子衝破碧琉璃師云且<a 
name="0817a19" id="0817a19"></a>會取波羅提木叉金居士問牛頭未見四祖時如何<a 
name="0817a20" id="0817a20"></a>師云通身瑞彩進云見後如何師云赤體條條進云<a 
name="0817a21" id="0817a21"></a>見與未見即且置如何是戒師云縛他得麼進云如<a 
name="0817a22" id="0817a22"></a>何是定師云亂他得麼進云如何是慧師云瞞他得<a 
name="0817a23" id="0817a23"></a>麼進云弟子今日將此三學信受奉行去也師云向<a 
name="0817a24" id="0817a24"></a>你道總不得問城東老母與佛同生不欲見佛時如<a 
name="0817a25" id="0817a25"></a>何師云得風流處且風流進云既然如是因甚十指<a 
name="0817a26" id="0817a26"></a>掌中總皆是佛師云官不容針私通車馬乃云豎拂<a 
name="0817a27" id="0817a27"></a>拈椎敲床下喝雖是現成沒處安著德山臨濟站過<a 
name="0817a28" id="0817a28"></a>一邊外道天魔無由摸索更說甚麼丹霞燒木佛普<a 
name="0817a29" id="0817a29"></a>化搖木鐸盧行者卓卓丁丁高沙彌灑灑落落總屬<a 
name="0817a30" id="0817a30"></a>黃葉止兒啼未免千錯與萬錯是汝諸人還知落處<a 
name="0817b01" id="0817b01"></a>也無若也知得便見盡十方是沙門一隻眼盡大地<a 
name="0817b02" id="0817b02"></a>是沙門一隻腳跟角忽生春腳尖活鱍鱍其或未然<a 
name="0817b03" id="0817b03"></a>且向波羅提木叉上說持說犯說脩說證寒梅破玉<a 
name="0817b04" id="0817b04"></a>顯盧舍那之本源翠竹篩金露優波離之具足且道<a 
name="0817b05" id="0817b05"></a>優波離尊者具足箇甚麼拈拄杖顧左右云莫是者<a 
name="0817b06" id="0817b06"></a>箇麼擲下云認著依然猶自縛喝一喝下座。</p><a 
name="0817b07" id="0817b07"></a><p style="text-indent: 0em; margin-left: 0em"><span class="linehead"></span>臘八圓戒知浴耕雲領居士毛煥如倪奉泉等設齋<a 
name="0817b08" id="0817b08"></a>請上堂僧問大覺世尊睹星悟道設有不睹明星未<a 
name="0817b09" id="0817b09"></a>審還悟否師云切忌從他覓進云大地眾生既有如<a 
name="0817b10" id="0817b10"></a>來智慧德相因甚不悟師云眼裏怕著沙進云與麼<a 
name="0817b11" id="0817b11"></a>則寒梅笑破冰霜臉萬紫千紅總是春師云莫作等<a 
name="0817b12" id="0817b12"></a>閒看問懸崖撒手自肯承當絕後再甦欺君不得如<a 
name="0817b13" id="0817b13"></a>何是懸崖撒手處師云名不得進云如何是自肯承<a 
name="0817b14" id="0817b14"></a>當處師云狀不得進云如何是絕後再甦處師云收<a 
name="0817b15" id="0817b15"></a>不得進云如何是欺君不得處師云覷不得進云世<a 
name="0817b16" id="0817b16"></a>尊道我於四十九年說法未曾道著一字且道禪律<a 
name="0817b17" id="0817b17"></a>二門從甚處得來師云東西十萬南北八千進云恁<a 
name="0817b18" id="0817b18"></a>麼則一花開五葉結果自然成師云卻被闍黎道著<a 
name="0817b19" id="0817b19"></a>問無端走入鬧籃來一點明星是禍胎明星未見時<a 
name="0817b20" id="0817b20"></a>如何師云明如日進云見著明星時如何師云黑似<a 
name="0817b21" id="0817b21"></a>漆進云有一人道黃面老子夜半成道正是喚奴作<a 
name="0817b22" id="0817b22"></a>郎未審還諦當也無師云正好痛與三十進云堪憐<a 
name="0817b23" id="0817b23"></a>夜夜明星現誰肯向伊行處行師云情知你跳不出<a 
name="0817b24" id="0817b24"></a>問未離兜率已降皇宮未出母胎度人已畢因甚又<a 
name="0817b25" id="0817b25"></a>向正覺山前方稱悟道師云為憐三尺子不惜兩莖<a 
name="0817b26" id="0817b26"></a>眉問睹星也是見空花檢點將來未到家如何是到<a 
name="0817b27" id="0817b27"></a>家一句師云向老瞿曇未出母胎時薦取進云既道<a 
name="0817b28" id="0817b28"></a>天上天下惟我獨尊未審在雪山悟箇什麼師云兩<a 
name="0817b29" id="0817b29"></a>眼對兩眼金居士問瞿曇失卻眼睛時雪裏梅花只<a 
name="0817b30" id="0817b30"></a>一枝失卻眼睛即不問雪山未到時如何師云有水<a 
name="0817c01" id="0817c01"></a>皆含月進云<span class="corr" title='[巳&gt;已]'>已</span>到雪山時如何師云無山不帶雲進<a 
name="0817c02" id="0817c02"></a>云忽睹明星大悟時如何師云眼中添翳進云玉鎖<a 
name="0817c03" id="0817c03"></a>金關都掣斷毘盧頂上鼓煙塵師云是何消息乃云<a 
name="0817c04" id="0817c04"></a>六載辛勤自活埋何曾親睹明星來無明妄想通身<a 
name="0817c05" id="0817c05"></a>是迷悟依然撥不開復舉元叟端禪師云未到雪山<a 
name="0817c06" id="0817c06"></a>腳跟下好與三十既到雪山腳跟下好與三十夜見<a 
name="0817c07" id="0817c07"></a>明星腳跟下好與三十更有三十山僧自喫釋迦老<a 
name="0817c08" id="0817c08"></a>子無分何也有功者賞師云元叟老漢好一條鐵棒<a 
name="0817c09" id="0817c09"></a>爭奈打伊不著質上座則不然未到雪山好與三拜<a 
name="0817c10" id="0817c10"></a>既到雪山好與三拜夜見明星好與三拜其餘有功<a 
name="0817c11" id="0817c11"></a>無功者妄想智慧者設齋受供者拈提喫棒者總與<a 
name="0817c12" id="0817c12"></a>普禮三拜忽有箇漢出來道長老恁麼作禮是何心<a 
name="0817c13" id="0817c13"></a>行便與喝出云多口阿師三十棒自領出去卓拄杖<a 
name="0817c14" id="0817c14"></a>下座。</p><a 
name="0817c15" id="0817c15"></a><p style="text-indent: 0em; margin-left: 0em"><span class="linehead"></span>請獅子林俍菴和尚立僧陞座打衝浪鯨鯢縱摩天<a 
name="0817c16" id="0817c16"></a>俊鶻立人天標準為法社弘規凌爍古今橫行湖海<a 
name="0817c17" id="0817c17"></a>一言之外奪驪龍項下之珠半句之中捋猛虎鬚邊<a 
name="0817c18" id="0817c18"></a>之寶群狐任彼滿乾坤哮吼一聲都腦裂大眾事是<a 
name="0817c19" id="0817c19"></a>恁麼事人須恁麼人乃豎拂子云還識得恁麼人麼<a 
name="0817c20" id="0817c20"></a>若也識得山僧未舉以前早向這裏展大機顯大用<a 
name="0817c21" id="0817c21"></a>發揮從上家風勦絕今時露布師子林中纔踞地婁<a 
name="0817c22" id="0817c22"></a>東江上奮全威若也未識爐&#x97B4;之所鈍鐵猶多同申<a 
name="0817c23" id="0817c23"></a>懇請普震雷音。</p><a 
name="0817c24" id="0817c24"></a><p style="text-indent: 0em; margin-left: 0em"><span class="linehead"></span>晚參喫粥了也已落二三洗缽盂去翻成造作更問<a 
name="0817c25" id="0817c25"></a>如何無繩自縛所以密菴遠祖云我這裏也無禪到<a 
name="0817c26" id="0817c26"></a>汝參也無道到汝學也無錢到汝使也無好食到汝<a 
name="0817c27" id="0817c27"></a>喫只有劈胸一拳汝若參得透盡未來際受用無窮<a 
name="0817c28" id="0817c28"></a>看他古人直如鸞鳳沖霄不留其跡羚羊挂角那覓<a 
name="0817c29" id="0817c29"></a>乎蹤只是不合以一拳鈍置人不少香林者裏一味<a 
name="0817c30" id="0817c30"></a>尋嘗終不引蔓牽枝自彰醜拙諸兄弟還見麼但憑<a 
name="0818a01" id="0818a01"></a>古道如弦直自有清風廓九垓。</p><a 
name="0818a02" id="0818a02"></a><p style="text-indent: 0em; margin-left: 0em"><span class="linehead"></span>除夜小參一年三百六十日今宵正是好時節門外<a 
name="0818a03" id="0818a03"></a>雪消春到來明眼衲僧瞥未瞥忽若瞥萬法自平沉<a 
name="0818a04" id="0818a04"></a>千差原合轍歲去與年來更無甚奇特若未瞥夜暗<a 
name="0818a05" id="0818a05"></a>晝還明隨他亂移易雪老冰枯時敢保猶未徹縱使<a 
name="0818a06" id="0818a06"></a>庭前花早開看來依舊自狼藉復舉北禪賢禪師歲<a 
name="0818a07" id="0818a07"></a>夜云年窮歲盡無可與諸人分歲老僧烹一頭露地<a 
name="0818a08" id="0818a08"></a>白牛炊黍米飯煮野菜羹燒榾柮火大家喫了唱村<a 
name="0818a09" id="0818a09"></a>田樂何故免見倚他門戶傍他墻剛被時人喚作郎<a 
name="0818a10" id="0818a10"></a>師云北禪不善烹牛幾乎和贓捉敗香林今夜無可<a 
name="0818a11" id="0818a11"></a>與諸人分歲擬欲烹露地白牛獨角泥牛未免墮在<a 
name="0818a12" id="0818a12"></a>北禪窠臼裏又欲炊無米飯唱無聲曲殘羹餿飯有<a 
name="0818a13" id="0818a13"></a>誰肯喫正當此際燈籠拜辭舊歲露柱擬賀新年又<a 
name="0818a14" id="0818a14"></a>且如何話會擊拂子云但得胸中無滯礙縱橫何處<a 
name="0818a15" id="0818a15"></a>不風光喝一喝下座。</p><a 
name="0818a16" id="0818a16"></a><p style="text-indent: 0em; margin-left: 0em"><span class="linehead"></span>元旦上堂僧問昨日是舊今朝是新截斷兩頭請師<a 
name="0818a17" id="0818a17"></a>別道師云雪消寒谷後風暖上林初進云但願春風<a 
name="0818a18" id="0818a18"></a>齊著力一時吹入我門來師云要只絡索作麼乃云<a 
name="0818a19" id="0818a19"></a>千歲老兒顏似玉萬年童子鬢如絲天垂瑞彩頭頭<a 
name="0818a20" id="0818a20"></a>合地湧禎祥處處宜木雞報曉鳴深谷金鳳迎春出<a 
name="0818a21" id="0818a21"></a>碧池少室真宗承續燄滹沱正脈賴提持寒暑不能<a 
name="0818a22" id="0818a22"></a>侵其體乾坤豈得蓋藏伊且道伊是阿誰卓拄杖喝<a 
name="0818a23" id="0818a23"></a>一喝云坐斷中天紅日近堂堂不惜兩莖眉下座。</p><a 
name="0818a24" id="0818a24"></a><p style="text-indent: 0em; margin-left: 0em"><span class="linehead"></span>元宵小參今朝正月半萬事休打算燈月放光明普<a 
name="0818a25" id="0818a25"></a>請大家看且道看箇甚麼本光歷劫誰人無莫被燃<a 
name="0818a26" id="0818a26"></a>燈暗惑亂喝一喝。</p><a 
name="0818a27" id="0818a27"></a><p style="text-indent: 0em; margin-left: 0em"><span class="linehead"></span>獅子林俍菴和尚領當湖檀越韓澹崖法姪復園王<a 
name="0818a28" id="0818a28"></a>文學居士黃秀宇姜叔儀暨徒文燦設齋請上堂敲<a 
name="0818a29" id="0818a29"></a>唱雙行風生滿座主賓互換月印千江不必寶鏡當<a 
name="0818a30" id="0818a30"></a>軒自照魔軍之窟穴何須靈蛇在握直除異見之稠<a 
name="0818b01" id="0818b01"></a>林真風普扇十洲春從此堯天光不夜雖然只如百<a 
name="0818b02" id="0818b02"></a>丈得大機黃檗得大用更有一人得箇甚麼卓拄杖<a 
name="0818b03" id="0818b03"></a>云獅王踞地奮全威萬里群狐皆遠避復舉曹山寂<a 
name="0818b04" id="0818b04"></a>禪師因米和尚至未相見遂坐卻禪床山不出米便<a 
name="0818b05" id="0818b05"></a>去後主事問和尚禪床為什麼被別人坐卻山云去<a 
name="0818b06" id="0818b06"></a>後卻還來未幾米果回與山相見師云曹山暗地自<a 
name="0818b07" id="0818b07"></a>瞞米老腳跟未穩若是香林待他問長老禪床為甚<a 
name="0818b08" id="0818b08"></a>麼被別人坐卻<span class="gaiji">[仁-二+(陋-(阿-可))]<!--gaiji,,1[仁-二+(陋-(阿-可))],2,3--></span>與驀面喝出何故春色更無山隔<a 
name="0818b09" id="0818b09"></a>斷天光直與水相連。</p><a 
name="0818b10" id="0818b10"></a><p style="text-indent: 0em; margin-left: 0em"><span class="linehead"></span>解制清軍廳幬函胡護法設齋請上堂梅開庾嶺雪<a 
name="0818b11" id="0818b11"></a>老江天是向上句世尊拈花迦葉微笑是向下句於<a 
name="0818b12" id="0818b12"></a>此明得便知去年原不曾結今朝亦不曾解逆順卷<a 
name="0818b13" id="0818b13"></a>舒縱橫自在直下如獅子兒哮吼一聲狐狼野犴一<a 
name="0818b14" id="0818b14"></a>時屏跡其或未然縱饒聞早便歸去爭似從來不出<a 
name="0818b15" id="0818b15"></a>門復舉龍牙禪師云天下名山到因腳辛苦年深與<a 
name="0818b16" id="0818b16"></a>襪著而今老大不能行手裏把柄破木杓東山演祖<a 
name="0818b17" id="0818b17"></a>云白雲則不然腳也不能著草鞋手也不能把木杓<a 
name="0818b18" id="0818b18"></a>端坐受供養施主常安樂師云龍牙雖有兩腳天下<a 
name="0818b19" id="0818b19"></a>名山何曾踏著演祖縱踞名山草鞋木杓大小短長<a 
name="0818b20" id="0818b20"></a>亦不知是什麼做的檢點將來猶欠一著慚愧質上<a 
name="0818b21" id="0818b21"></a>座又復不然草鞋踏破幾江山愛把箍篱作木杓施<a 
name="0818b22" id="0818b22"></a>主安樂事無窮一句明明道不著畢竟如何豎拂子<a 
name="0818b23" id="0818b23"></a>云開眼也著合眼也著。</p><a 
name="0818b24" id="0818b24"></a><p style="text-indent: 0em; margin-left: 0em"><span class="linehead"></span>師誕日金雪菴程雪堂二居士設齋請上堂僧問近<a 
name="0818b25" id="0818b25"></a>代尊宿云黃而老瞿曇是吾最小子未審此意如何<a 
name="0818b26" id="0818b26"></a>師云未是極則處進云瞿曇未降皇宮時如何師云<a 
name="0818b27" id="0818b27"></a>天上天下稱獨尊進云已降時如何師云無人識得<a 
name="0818b28" id="0818b28"></a>渠進云後到雪山悟道又作麼生師云泥裏重洗土<a 
name="0818b29" id="0818b29"></a>進云秖如和尚今日大誕與老瞿曇相去多少師喝<a 
name="0818b30" id="0818b30"></a>云上座還知山僧落處麼進云將此身心奉塵剎是<a 
name="0818c01" id="0818c01"></a>則名為報佛恩師云須是恁麼人始得雪菴居士問<a 
name="0818c02" id="0818c02"></a>一花五葉秀嫩桂兩枝新續燄聯芳事還須是箇人<a 
name="0818c03" id="0818c03"></a>如何是一花五葉秀師云何處不芬芳進云如何是<a 
name="0818c04" id="0818c04"></a>嫩桂兩枝新師云不令人見轉風流進云續燄聯芳<a 
name="0818c05" id="0818c05"></a>事還須是箇人又作麼生師云分明記取進云弟子<a 
name="0818c06" id="0818c06"></a>今日虔誠請法於中欲分一分恭祝和尚金剛壽量<a 
name="0818c07" id="0818c07"></a>得麼師云也不消得進云只將日月為天眼指出須<a 
name="0818c08" id="0818c08"></a>彌作壽山師云重說偈言乃云今朝二月初三日瑞<a 
name="0818c09" id="0818c09"></a>鳳祥麟齊畢集咸思長老說生緣那識滿口道不出<a 
name="0818c10" id="0818c10"></a>雖然只得拖泥帶水向山僧父母未生以前凡不收<a 
name="0818c11" id="0818c11"></a>聖不管天不能蓋地不能載處露箇消息去也乃舉<a 
name="0818c12" id="0818c12"></a>拂子召大眾云還見麼昨日雨滋三草秀斯晨春瑞<a 
name="0818c13" id="0818c13"></a>上林花一枝欲結黃金子一朵初抽白玉芽極平坦<a 
name="0818c14" id="0818c14"></a>頗堪誇越格生機彌宇宙滔天活路走龍蛇喝一喝<a 
name="0818c15" id="0818c15"></a>下座。</p><a 
name="0818c16" id="0818c16"></a><p style="text-indent: 0em; margin-left: 0em"><span class="linehead"></span>新安鄰祑御青呂二護法啟建延齡道場為母吳太<a 
name="0818c17" id="0818c17"></a>夫人五袟誕晨設齋請上堂圓融行布行布圓融轉<a 
name="0818c18" id="0818c18"></a>大法輪饒益四眾豎拂子云信為道元功德母長養<a 
name="0818c19" id="0818c19"></a>一切諸善根即此一信早已帝網交羅重重顯現了<a 
name="0818c20" id="0818c20"></a>也乃至所陳供養悉如華嚴會上具足優婆夷安置<a 
name="0818c21" id="0818c21"></a>一器涌無量寶萬方來者早已滿足了也但於其中<a 
name="0818c22" id="0818c22"></a>不得作佛想不得作非佛想不得作放光動地想不<a 
name="0818c23" id="0818c23"></a>得作非放光動地想不得作奇特殊勝想不得作非<a 
name="0818c24" id="0818c24"></a>奇特殊勝想何以故舉一法而法法全彰明一機而<a 
name="0818c25" id="0818c25"></a>機機頓赴臣忠子孝夫賢婦貞百福雲臻千祥霧集<a 
name="0818c26" id="0818c26"></a>且因齋慶祝一句又作麼生道卓拄杖云一念普觀<a 
name="0818c27" id="0818c27"></a>無量劫不須指出古須彌。</p><a 
name="0818c28" id="0818c28"></a><p style="text-indent: 0em; margin-left: 0em"><span class="linehead"></span>壬<span class="corr" title='[戍&gt;戌]'>戌</span>季春孝子鄰祑御青率孝眷等為封翁呂公請<a 
name="0818c29" id="0818c29"></a>就廣陵對靈小參儒釋之道出乎平常語默動靜脫<a 
name="0818c30" id="0818c30"></a>體全彰恭惟麗農呂翁大護法黃山達士婁水高人<a 
name="0819a01" id="0819a01"></a>穆穆蕭蕭具陶公之風度磊磊落落振呂祖之真宗<a 
name="0819a02" id="0819a02"></a>其在儒也則儒苑之著龜其在佛也則佛門之牆塹<a 
name="0819a03" id="0819a03"></a>處夫婦如琴如瑟教子孫如鳳如麟福德雙全名行<a 
name="0819a04" id="0819a04"></a>兼至所以道處處真處處真塵塵悉是本來人凜凜<a 
name="0819a05" id="0819a05"></a>仁風藏不住行看蘭玉靄家聲直得獨步大方元無<a 
name="0819a06" id="0819a06"></a>他鄉之隔橫身三界詎有塵土之殊昔年全體與麼<a 
name="0819a07" id="0819a07"></a>來恍似浮雲之出岫今朝端坐與麼去亦如皎月之<a 
name="0819a08" id="0819a08"></a>行空雖然來無所來去無所去正當五七之期孝子<a 
name="0819a09" id="0819a09"></a>慇懃申請舉揚般若且道封翁大士畢竟在甚麼處<a 
name="0819a10" id="0819a10"></a>豎拂子云漢地不收秦不管倒騎白鶴上揚州。</p>
<hr>【經文資訊】嘉興藏第 36 冊 No. B365 石璞質禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6b5e.html?index=J36nB365" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J36nB365_001 by HTTrack Website Copier/3.x [XR&CO'2014], Tue, 07 Jun 2016 07:13:32 GMT -->
</html>
