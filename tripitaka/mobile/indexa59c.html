<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J38nB427_001 by HTTrack Website Copier/3.x [XR&CO'2014], Tue, 07 Jun 2016 07:15:37 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1508576530&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ38nB427&amp;utmp=%2Fmobile%2Findex.php%3Findex%3DJ38nB427_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第38冊<br/>No.B427 青城竹浪生禪師語錄 (7卷)<br/>【清 徹生說　如鵬等編（依駒本印）】<br/>第 1 卷</p>
	<a href="indexd4db.html?index=J38nB427_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J38">
<div class="root" id="B427" sutra_name="青城竹浪生禪師語錄" sutra_juan="[卷1]">　
<a 
name="0863a01" id="0863a01"></a><div class="xu"><div class="xu"><p style="margin-left: 3em"><span class="headname">青城山鳳林寺竹浪生禪師語錄序</span></p><a 
name="0863a02" id="0863a02"></a><p style="text-indent: 0em; margin-left: 0em"><span class="linehead"></span>摘蘆已前盡大地人均是無事漢坐于良知府中渡<a 
name="0863a03" id="0863a03"></a>江<span class="corr" title='[巳&gt;已]'>已</span>後面壁嵩山寶惜珍藏不知鈍躓了多少人家<a 
name="0863a04" id="0863a04"></a>男女由茲群豪蜂起以致一箭落雙鵰而有一箭射<a 
name="0863a05" id="0863a05"></a>一群者大鑒之下五傳而臨濟德山加以痛棒熱喝<a 
name="0863a06" id="0863a06"></a>不分皂白活埋人于千尺井底今浪和尚自受老人<a 
name="0863a07" id="0863a07"></a>缽袋之後入青城山廿有餘祀衣草食木洗月燒枯<a 
name="0863a08" id="0863a08"></a>初有不出人前之語辛酉佛誕日老人七旬有二手<a 
name="0863a09" id="0863a09"></a>劄命歸昭覺以繼席焉余亦奉　簡蜀臬會同于千<a 
name="0863a10" id="0863a10"></a>松樹下接談間儼如舊識訝云原是舊時人不改舊<a 
name="0863a11" id="0863a11"></a>時行履每見上堂小參法語接物利生機辯峻捷大<a 
name="0863a12" id="0863a12"></a>有古人風概不亞諸方尊宿復示山中钁頭邊歇涼<a 
name="0863a13" id="0863a13"></a>處書葉劃瓦之句披閱之餘如飲甘露坐清涼池盪<a 
name="0863a14" id="0863a14"></a>淨塵襟渾超世表余撫掌而嘆曰此老不說隔夜禪<a 
name="0863a15" id="0863a15"></a>亦不畫蛇添足白湯湯沒意味絕&#x9D6E;啄勿棲泊設有<a 
name="0863a16" id="0863a16"></a>緇素請益者驀伸足云此是新鮮佛法是汝等安身<a 
name="0863a17" id="0863a17"></a>立命處若會得與正覺山前老漢無二無別若或未<a 
name="0863a18" id="0863a18"></a>然復收足云還我話頭來其作用如是用劍刃上事<a 
name="0863a19" id="0863a19"></a>接人直下逼生蛇化龍篤愛搔人痒處不容謦欬眨<a 
name="0863a20" id="0863a20"></a>得眼來已落第二機也康熙癸亥九秋余特　旨內<a 
name="0863a21" id="0863a21"></a>陞有門人翼雲如鵰者持稿問序余從行車中抽茆<a 
name="0863a22" id="0863a22"></a>錐子聊贅數言弁其簡端乃喝風罵雨之儔弗敢旁<a 
name="0863a23" id="0863a23"></a>綴一辭未敢云序。</p><p style="text-indent: 1em; margin-left: 0em"><span class="linehead"></span>時<br><a 
name="0863a24" id="0863a24"></a>康熙癸亥菊月賜進士第通議大夫四川等處提刑<a 
name="0863a25" id="0863a25"></a>按察使司按察使特　擢內陞紹興塗山法弟胡昇<a 
name="0863a26" id="0863a26"></a>猷拜撰</p></div><a 
name="0863a27" id="0863a27"></a><a 
name="0863a28" id="0863a28"></a><a 
name="0863a29" id="0863a29"></a><a 
name="0863a30" id="0863a30"></a><a 
name="0863b01" id="0863b01"></a><a 
name="0863b02" id="0863b02"></a><a 
name="0863b03" id="0863b03"></a><a 
name="0863b04" id="0863b04"></a><a 
name="0863b05" id="0863b05"></a><a 
name="0863b06" id="0863b06"></a><a 
name="0863b07" id="0863b07"></a><a 
name="0863b08" id="0863b08"></a><a 
name="0863b09" id="0863b09"></a><a 
name="0863b10" id="0863b10"></a><a 
name="0863b11" id="0863b11"></a><div class="xu"><p style="margin-left: 3em"><span class="headname">序</span></p><a 
name="0863b12" id="0863b12"></a><p style="text-indent: 0em; margin-left: 0em"><span class="linehead"></span>調御師云但有言說都無實義孔子曰天何言哉四<a 
name="0863b13" id="0863b13"></a>時行百物生其義一也然摘葉止啼敲鐘謝響廣長<a 
name="0863b14" id="0863b14"></a>有舌不妨嚼破虛空芥子指迷悠然遍滿法界燈燈<a 
name="0863b15" id="0863b15"></a>相續照去無明從來久矣所貴鐵漢當臺著手便判<a 
name="0863b16" id="0863b16"></a>豎人天眼目絕聖凡蹊徑善乎吾師丈老人有言此<a 
name="0863b17" id="0863b17"></a>間無隔宿禪與人參旨哉法兄竹浪和尚當少年時<a 
name="0863b18" id="0863b18"></a>便飽法乳閱遍三藏胸中不留一字閉關涵養向丈<a 
name="0863b19" id="0863b19"></a>老人紅爐裏翻身鼻孔下垂遂秉拂主昭覺三載大<a 
name="0863b20" id="0863b20"></a>振宗風奪拄杖予拄杖因人施作無孔笛無絃琴震<a 
name="0863b21" id="0863b21"></a>醒聾瞶又于青城山建立道場法筵宏邃雲門餅趙<a 
name="0863b22" id="0863b22"></a>州茶聽人餐飲攪長河為酥酪擊海鯉而傾盆洵稱<a 
name="0863b23" id="0863b23"></a>沒量大人座下衲子私集上堂語錄欲以壽世予謂<a 
name="0863b24" id="0863b24"></a>和尚終日喫飯未嘗咬著一粒米和尚掃之大眾存<a 
name="0863b25" id="0863b25"></a>之未為不可遂援筆而弁其首。</p><a 
name="0863b26" id="0863b26"></a><p style="text-indent: 1em; margin-left: 0em"><span class="linehead"></span>時<br><a 
name="0863b27" id="0863b27"></a>康熙己<span class="corr" title='[已&gt;巳]'>巳</span>歲陽月之吉涪溪法弟徹中和南題</p></div><a 
name="0863b28" id="0863b28"></a><a 
name="0863b29" id="0863b29"></a><a 
name="0863b30" id="0863b30"></a><a 
name="0863c01" id="0863c01"></a><div class="xu"><p style="margin-left: 3em"><span class="headname">序</span></p><a 
name="0863c02" id="0863c02"></a><p style="text-indent: 0em; margin-left: 0em"><span class="linehead"></span>鳳林竹浪法姪繼昭覺吾兄法席有年又建青城鳳<a 
name="0863c03" id="0863c03"></a>林前後幾二十載提唱宗乘舉其綱要都從自己胸<a 
name="0863c04" id="0863c04"></a>襟流出并不依倚一物脫體瀟灑結制上堂頌古偈<a 
name="0863c05" id="0863c05"></a>句頗繁亦不喜人記錄其語有門人羲哲羲奇穎參<a 
name="0863c06" id="0863c06"></a>等竊積成冊癸酉冬因奉吾兄之命東下鋟錦江禪<a 
name="0863c07" id="0863c07"></a>燈道經華嵒哲奇二子持以見示余讀之多所發藥<a 
name="0863c08" id="0863c08"></a>視其所長猶不僅此至于躬行楷式衛護法門牢堅<a 
name="0863c09" id="0863c09"></a>慧命擔當猶力余遂爾叮嚀哲奇應宜災棗其庶幾<a 
name="0863c10" id="0863c10"></a>乎雙桂門庭不致寥寂也故序。</p><a 
name="0863c11" id="0863c11"></a><p style="text-indent: 1em; margin-left: 0em"><span class="linehead"></span>時<br><a 
name="0863c12" id="0863c12"></a>康熙癸酉冬長至日華嵒拙叔聖可德玉題</p></div><a 
name="0863c13" id="0863c13"></a><a 
name="0863c14" id="0863c14"></a><a 
name="0863c15" id="0863c15"></a><a 
name="0863c16" id="0863c16"></a><a 
name="0863c17" id="0863c17"></a><a 
name="0863c18" id="0863c18"></a><a 
name="0863c19" id="0863c19"></a><a 
name="0863c20" id="0863c20"></a><a 
name="0863c21" id="0863c21"></a><div class="xu"><p style="margin-left: 3em"><span class="headname">序</span></p><a 
name="0863c22" id="0863c22"></a><p style="text-indent: 0em; margin-left: 0em"><span class="linehead"></span>青城鳳林竹浪和尚與余同出昭覺之門向西<span title="未知的文字">▆</span>繞<a 
name="0863c23" id="0863c23"></a>關三載踢脫鉤欄持個&#x922F;斧子直入西山鳳林與遠<a 
name="0863c24" id="0863c24"></a>公之故址為鄰寺廢已久破落荒涼于是卓標卑以<a 
name="0863c25" id="0863c25"></a>自牧數歷秋霜華弊鼎新豁然模範道價日增洞徹<a 
name="0863c26" id="0863c26"></a>十虛每于罅隙之間刀耕之暇拈提機要雙放雙收<a 
name="0863c27" id="0863c27"></a>目為向上三昧隨色摩尼固是騰今耀古掣轉頹綱<a 
name="0863c28" id="0863c28"></a>正謂祖令當行殺活全彰還丹一粒點鐵成金而四<a 
name="0863c29" id="0863c29"></a>方衲子駢臻履跡始終鉗鎚而俾學者翻轉面皮策<a 
name="0863c30" id="0863c30"></a>懈怠為精進礪根本為慧幢揭示樞機隨宜展演未<a 
name="0864a01" id="0864a01"></a>嘗間歇繩以本分接人為道為珍遐邇傾心緇素嚮<a 
name="0864a02" id="0864a02"></a>化風高玅諾施平等慈廢席斬新頓成寶所鐘鳴谷<a 
name="0864a03" id="0864a03"></a>響冠絕一時昭覺老人年登七旬有二灑然退息撫<a 
name="0864a04" id="0864a04"></a>提藩泉列大護法延迴昭覺代塵三制張羅鸑鷟垂<a 
name="0864a05" id="0864a05"></a>釣鯨鯢而鉤針穩蜜不容滲漏凡舉揚法會與佛祖<a 
name="0864a06" id="0864a06"></a>衲僧為孽為讎去縛解粘巧盡拙出宗通眼活拈砒<a 
name="0864a07" id="0864a07"></a>霜化作醍醐照用齊行掀瓦礫鎔成珍饌縱橫無礙<a 
name="0864a08" id="0864a08"></a>作用如斯謂是其人有得法上首如鵬持二會語欲<a 
name="0864a09" id="0864a09"></a>下嘉禾剞劂流通徵余為序展閱三復若風林碧渚<a 
name="0864a10" id="0864a10"></a>地闊天空俾森羅萬象無得諱藏明鏡當臺莫逃影<a 
name="0864a11" id="0864a11"></a>質吾師晚年得人孤峻青出于藍能碎古佛心髓信<a 
name="0864a12" id="0864a12"></a>托臨濟佳珍有不可攖之鋒卓卓超越偉偉端莊近<a 
name="0864a13" id="0864a13"></a>其精采望風斂衽誰敢針頭覓鐵庶幾悟祖五百餘<a 
name="0864a14" id="0864a14"></a>稔之倫風不墜耳余秖得向虛空釘橛為缽盂安柄<a 
name="0864a15" id="0864a15"></a>今所序者惟序吾弟之行履若生佛已前一段大事<a 
name="0864a16" id="0864a16"></a>因緣請明眼者代一轉語。</p><a 
name="0864a17" id="0864a17"></a><p style="text-indent: 1em; margin-left: 0em"><span class="linehead"></span>時<br><a 
name="0864a18" id="0864a18"></a>康熙癸酉九秋昭覺愚兄佛冤徹綱沐手拜撰</p></div><a 
name="0864a19" id="0864a19"></a><a 
name="0864a20" id="0864a20"></a><a 
name="0864a21" id="0864a21"></a><a 
name="0864a22" id="0864a22"></a><a 
name="0864a23" id="0864a23"></a><a 
name="0864a24" id="0864a24"></a><a 
name="0864a25" id="0864a25"></a><a 
name="0864a26" id="0864a26"></a><a 
name="0864a27" id="0864a27"></a><a 
name="0864a28" id="0864a28"></a><a 
name="0864a29" id="0864a29"></a><a 
name="0864a30" id="0864a30"></a><a 
name="0864b01" id="0864b01"></a><div class="xu"><p style="margin-left: 3em"><span class="headname">序</span></p><a 
name="0864b02" id="0864b02"></a><p style="text-indent: 0em; margin-left: 0em"><span class="linehead"></span>粵維教外別傳實非文字之學鍛聖煉凡須是惡<span title="未知的文字">▆</span><a 
name="0864b03" id="0864b03"></a>鉗錘整頓初機妙在師嚴如竹浪禪師參遍諸方仍<a 
name="0864b04" id="0864b04"></a>歸昭覺于丈和尚麈拂之下而獲妙諦受托之後隱<a 
name="0864b05" id="0864b05"></a>逸青城初誓不出人前有時孤峰頂上目視雲霄絕<a 
name="0864b06" id="0864b06"></a>塵絕跡為懶瓚亮座主之儔有時十字街頭逢場作<a 
name="0864b07" id="0864b07"></a>戲離相離名乃政黃牛端獅子之輩灑灑落落不挂<a 
name="0864b08" id="0864b08"></a>寸絲以山林為終老之區殊覺康熙辛酉丈和尚年<a 
name="0864b09" id="0864b09"></a>登耄齡有二意欲罷釣退閒偕當道宰官紳衿緇素<a 
name="0864b10" id="0864b10"></a>手命三復恭迎繼席祖庭迫不得已持莖白棒歸來<a 
name="0864b11" id="0864b11"></a>樹插竿于威鳳山間俾一切世人偷心死盡懸赤幟<a 
name="0864b12" id="0864b12"></a>于駟馬礄頭令十方龍象望風相靡秉吹毛劍誰敢<a 
name="0864b13" id="0864b13"></a>攖鋒用殺活機那堪覿面鉗錘嚴密水洩不通雙放<a 
name="0864b14" id="0864b14"></a>雙收頻開樓閣大有逕庭不近人情余自<span class="corr" title='[已&gt;己]'>己</span>酉秋試<a 
name="0864b15" id="0864b15"></a>得造昭覺方炙法體獲領嘉談恍如舊識別後而趨<a 
name="0864b16" id="0864b16"></a>宦海甲<span class="corr" title='[戍&gt;戌]'>戌</span>春復奇覯楚江舟中偕遊吳越有門人翼<a 
name="0864b17" id="0864b17"></a>雲羲哲自行囊中抽出師之佳稿見示余讀之不欲<a 
name="0864b18" id="0864b18"></a>釋手喟然曰嘗閱宗門中有臨濟德山用此機要接<a 
name="0864b19" id="0864b19"></a>物利生師之作略不亞先輩不謬為他家兒孫紹續<a 
name="0864b20" id="0864b20"></a>淵源中興法運代有其人見師或出或處動為則而<a 
name="0864b21" id="0864b21"></a>言為法胸中陶陶然不留一個元字腳茲不昧訂約<a 
name="0864b22" id="0864b22"></a>于三生石上謹贅數言于篇杪所謂不立語言文字<a 
name="0864b23" id="0864b23"></a>直指人心見性成佛之旨非但余不能述一辭饒古<a 
name="0864b24" id="0864b24"></a>今明哲到者裏結舌有分余不敢向虛空釘橛也。</p><a 
name="0864b25" id="0864b25"></a><p style="text-indent: 1em; margin-left: 0em"><span class="linehead"></span>時<br><a 
name="0864b26" id="0864b26"></a>康熙甲<span class="corr" title='[戍&gt;戌]'>戌</span>上元之吉原任貴州貴陽府修文縣知縣<a 
name="0864b27" id="0864b27"></a>前四川順慶府寶城<span class="corr" title='[已&gt;己]'>己</span>酉科舉人法弟張天鳳沐<a 
name="0864b28" id="0864b28"></a>手謹書</p></div></div><a 
name="0864b29" id="0864b29"></a><a 
name="0864b30" id="0864b30"></a><a 
name="0864c01" id="0864c01"></a><a 
name="0864c02" id="0864c02"></a><a 
name="0864c03" id="0864c03"></a><a 
name="0864c04" id="0864c04"></a><a 
name="0864c05" id="0864c05"></a><a 
name="0864c06" id="0864c06"></a><a 
name="0864c07" id="0864c07"></a><a 
name="0864c08" id="0864c08"></a><a 
name="0864c09" id="0864c09"></a><a 
name="0864c10" id="0864c10"></a><a 
name="0864c11" id="0864c11"></a><p style="margin-left: 2em"><span class="headname">青城山鳳林寺竹浪生禪師語錄目次</span></p><a 
name="0864c12" id="0864c12"></a><ul><li>卷第一<a 
name="0864c13" id="0864c13"></a><ul><li>序</li><a 
name="0864c14" id="0864c14"></a><li>上堂</li></ul></li><a 
name="0864c15" id="0864c15"></a><li>卷第二<a 
name="0864c16" id="0864c16"></a><ul><li>上堂</li></ul></li><a 
name="0864c17" id="0864c17"></a><li>卷第三<a 
name="0864c18" id="0864c18"></a><ul><li>小參</li><a 
name="0864c19" id="0864c19"></a><li>開示</li><a 
name="0864c20" id="0864c20"></a><li>書問</li><a 
name="0864c21" id="0864c21"></a><li>文</li></ul></li><a 
name="0864c22" id="0864c22"></a><li>卷第四<a 
name="0864c23" id="0864c23"></a><ul><li>頌古</li><a 
name="0864c24" id="0864c24"></a><li>分燈</li><a 
name="0864c25" id="0864c25"></a><li>贊</li><a 
name="0864c26" id="0864c26"></a><li>機緣</li><a 
name="0864c27" id="0864c27"></a><li>歌</li><a 
name="0864c28" id="0864c28"></a><li>四威儀</li><a 
name="0864c29" id="0864c29"></a><li>行繇</li></ul></li><a 
name="0864c30" id="0864c30"></a><li>卷第五<a 
name="0865a01" id="0865a01"></a><ul><li>詩偈</li></ul></li><a 
name="0865a02" id="0865a02"></a><li>卷第六<a 
name="0865a03" id="0865a03"></a><ul><li>法語</li><a 
name="0865a04" id="0865a04"></a><li>佛事</li></ul></li><a 
name="0865a05" id="0865a05"></a><li>卷第七<a 
name="0865a06" id="0865a06"></a><ul><li>源流拈頌</li></ul></li></ul><a 
name="0865a07" id="0865a07"></a><a 
name="0865a08" id="0865a08"></a><a 
name="0865a09" id="0865a09"></a><a 
name="0865a10" id="0865a10"></a><p style="text-indent: 0em; margin-left: 0em"><span class="linehead"></span>目次終</p><a 
name="0865a11" id="0865a11"></a><a 
name="0865a12" id="0865a12"></a><a 
name="0865a13" id="0865a13"></a><a 
name="0865a14" id="0865a14"></a><a 
name="0865a15" id="0865a15"></a><a 
name="0865a16" id="0865a16"></a><a 
name="0865a17" id="0865a17"></a><a 
name="0865a18" id="0865a18"></a><a 
name="0865a19" id="0865a19"></a><a 
name="0865a20" id="0865a20"></a><a 
name="0865a21" id="0865a21"></a><a 
name="0865a22" id="0865a22"></a><a 
name="0865a23" id="0865a23"></a><a 
name="0865a24" id="0865a24"></a><a 
name="0865a25" id="0865a25"></a><a 
name="0865a26" id="0865a26"></a><a 
name="0865a27" id="0865a27"></a><a 
name="0865a28" id="0865a28"></a><a 
name="0865a29" id="0865a29"></a><a 
name="0865a30" id="0865a30"></a><a 
name="0865b01" id="0865b01"></a><p><span class="juanname">青城山鳳林寺竹浪生禪師語錄卷第一</span></p><a 
name="0865b02" id="0865b02"></a><p style="margin-left: 4em"><span class="byline">嗣法門人如鵬等編</span></p><a 
name="0865b03" id="0865b03"></a><p style="margin-left: 2em"><span class="headname">上堂</span></p><a 
name="0865b04" id="0865b04"></a><p style="text-indent: 0em; margin-left: 0em"><span class="linehead"></span>辛酉四月初一于鳳林寺受本師手劄及撫臺杭愛<a 
name="0865b05" id="0865b05"></a>提臺何傅藩臺劉顯第臬臺胡昇猷府尊佟世雍總<a 
name="0865b06" id="0865b06"></a>戎王洪仁縣公王鼎臣錦官文武護法同門法兄懶<a 
name="0865b07" id="0865b07"></a>石佛冤問潮都綱司恆一併諸山及檀信等啟請主<a 
name="0865b08" id="0865b08"></a>昭覺上堂詣座云無水不藏波無山不戴雲師資授<a 
name="0865b09" id="0865b09"></a>受木本水源拈帖云見麼者個是我本師及當道尊<a 
name="0865b10" id="0865b10"></a>官紳衿士庶同門法兄于無量劫前積功累德實證<a 
name="0865b11" id="0865b11"></a>親修底逗到今時各各打開無盡寶藏從三昧海中<a 
name="0865b12" id="0865b12"></a>流出言言金石字字珠璣命生上座回昭覺鼎峙化<a 
name="0865b13" id="0865b13"></a>門其中真風奧旨非心所測仍請表白當陽剖露宣<a 
name="0865b14" id="0865b14"></a>畢便陞座水谷禪師白椎云法筵龍象眾當觀第一<a 
name="0865b15" id="0865b15"></a>義乃云熏風初展萬卉齊彰旭日騰輝心光普映如<a 
name="0865b16" id="0865b16"></a>斯現成何勞特地山野于此卓錫六載餐霞服霧矢<a 
name="0865b17" id="0865b17"></a>志山林卑以自牧蓋為本師七十有二公案未完手<a 
name="0865b18" id="0865b18"></a>翰下頒忖思志劣未敢應承復煩水谷天湛二法姪<a 
name="0865b19" id="0865b19"></a>率眾來山敬遵慈旨不敢違命憶昔古德云去是住<a 
name="0865b20" id="0865b20"></a>時因住是去時果去住與果因無可無不可敢問大<a 
name="0865b21" id="0865b21"></a>眾去即是住即是良久云若無人判斷秪得兵隨印<a 
name="0865b22" id="0865b22"></a>轉將逐符行結椎云諦觀法王法法王法如是。</p><p style="text-indent: 0em; margin-left: 0em"><span class="linehead"></span>佛誕<a 
name="0865b23" id="0865b23"></a>入院　山門義不是路禮亦非門八字打開任意縱<a 
name="0865b24" id="0865b24"></a>橫所以道十方無碧落四面亦無門以拄杖擊門限<a 
name="0865b25" id="0865b25"></a>云猶有者個在新長老今日到來有條扳條無條扳<a 
name="0865b26" id="0865b26"></a>例便入。</p><a 
name="0865b27" id="0865b27"></a><p style="text-indent: 0em; margin-left: 0em"><span class="linehead"></span>古佛　同類非身雖身非類兜率宮中別來錦官國<a 
name="0865b28" id="0865b28"></a>裏重會不妨笑裏有刀第恐泥中有<span class="corr" title='[剌&gt;刺]'>刺</span>好將布袋緊<a 
name="0865b29" id="0865b29"></a>牢拴無智人前莫漏洩。</p><a 
name="0865b30" id="0865b30"></a><p style="text-indent: 0em; margin-left: 0em"><span class="linehead"></span>韋馱　分身百億應化三洲剎剎塵塵賴公弘護現<a 
name="0865c01" id="0865c01"></a>將軍身魔黨潛伏示菩薩面正法久住。</p><a 
name="0865c02" id="0865c02"></a><p style="text-indent: 0em; margin-left: 0em"><span class="linehead"></span>佛殿　本不識汝名人人云是佛及我親到來千足<a 
name="0865c03" id="0865c03"></a>與萬足我若禮你大同流俗若不禮你彼此同住咄<a 
name="0865c04" id="0865c04"></a>二千六百餘年惹得多少人東卜西卜。</p><a 
name="0865c05" id="0865c05"></a><p style="text-indent: 0em; margin-left: 0em"><span class="linehead"></span>伽藍　靈山別後似久非久驀匝相逢元是舊友此<a 
name="0865c06" id="0865c06"></a>大梵剎賴公固守。</p><a 
name="0865c07" id="0865c07"></a><p style="text-indent: 0em; margin-left: 0em"><span class="linehead"></span>祖師　你者一夥老胡捏怪無端卻將教外別傳之<a 
name="0865c08" id="0865c08"></a>旨不顧本錢捏扁搓圓咄。</p><a 
name="0865c09" id="0865c09"></a><p style="text-indent: 0em; margin-left: 0em"><span class="linehead"></span>方丈　據此室行此令魔佛人天來乞命不是格外<a 
name="0865c10" id="0865c10"></a>提持亦非世諦可論山僧不順人情正要諸人露些<a 
name="0865c11" id="0865c11"></a>本分當日上堂詣座云泥蓮岸邊拾得底幾乎翻成<a 
name="0865c12" id="0865c12"></a>滯貨四十九年所說者古今未曾道著末後人天眾<a 
name="0865c13" id="0865c13"></a>前拈花總是全提殺活若無迦葉破顏也是一場&#x61E1;<a 
name="0865c14" id="0865c14"></a><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>不肖兒孫不用者些絡索便陞拈香云此瓣香爇<a 
name="0865c15" id="0865c15"></a>向爐中端為祝延今上<br><a 
name="0865c16" id="0865c16"></a>皇帝聖躬萬歲萬萬歲欽願邊邦寧靜四海晏清逸<a 
name="0865c17" id="0865c17"></a>民野老共樂昇平次拈云此瓣香奉為本省文武尊<a 
name="0865c18" id="0865c18"></a>官紳衿士庶伏願股肱王室柱石法門再拈云此瓣<a 
name="0865c19" id="0865c19"></a>香耑為傳臨濟正宗第三十二世上丈下雪本師醉<a 
name="0865c20" id="0865c20"></a>和尚用酬法乳<span class="corr" title='[歛&gt;斂]'>斂</span>衣就座大慈懶和尚白椎云法筵<a 
name="0865c21" id="0865c21"></a>龍象眾當觀第一義乃云拈花有旨降誕無生有旨<a 
name="0865c22" id="0865c22"></a>則遞代相承無生則法身常住若要正眼流通務在<a 
name="0865c23" id="0865c23"></a>大家力助所以道孤掌不浪鳴兩手鳴摑摑生上座<a 
name="0865c24" id="0865c24"></a>自違本院策蹇青城株守雲阿以息餘喘不覺六稔<a 
name="0865c25" id="0865c25"></a>慈旨三復命回祖席助揚法化兼奉闔省當道尊官<a 
name="0865c26" id="0865c26"></a>及同門各出手命迫不得已勉強歸來今日乃吾佛<a 
name="0865c27" id="0865c27"></a>世尊降誕之辰欲為現前四眾說無生法既曰無生<a 
name="0865c28" id="0865c28"></a>焉有說耶驀拈拄杖云十年于此曾為客次補今朝<a 
name="0865c29" id="0865c29"></a>作主人賴有金湯撐化日法門信起振家聲卓拄杖<a 
name="0865c30" id="0865c30"></a>下座。</p><a 
name="0866a01" id="0866a01"></a><p style="text-indent: 0em; margin-left: 0em"><span class="linehead"></span>洪仁王總戎為父道臻誕辰請上堂僧問月臨千江<a 
name="0866a02" id="0866a02"></a>那個是本源師云歲寒蒼翠期松柏進云忽遇迅風<a 
name="0866a03" id="0866a03"></a>競浪時如何棲止師云鯨波汩汩演三車進云乞師<a 
name="0866a04" id="0866a04"></a>指個泊舟處師卓拄杖云會麼僧禮拜乃云杲日當<a 
name="0866a05" id="0866a05"></a>空物無私照法眼圓明洞徹十方雀噪鴉鳴乃觀音<a 
name="0866a06" id="0866a06"></a>之教體水綠山青悉文殊之境界頭頭顯露真常法<a 
name="0866a07" id="0866a07"></a>法咸輝本有正與麼時與藥師如來同一鼻孔把手<a 
name="0866a08" id="0866a08"></a>並行十二願海應時具足即此轉凡成聖報國忠君<a 
name="0866a09" id="0866a09"></a>獲壽無疆介爾景福天恩地恩君恩親恩一時報畢<a 
name="0866a10" id="0866a10"></a>今日因齋慶贊是我總戎洪仁大檀護為太翁道臻<a 
name="0866a11" id="0866a11"></a>老先生嶽降之辰輿蓋來山營齋俵嚫敦請山僧登<a 
name="0866a12" id="0866a12"></a>此寶華王座舉揚個事用酬罔極且積慶延齡一句<a 
name="0866a13" id="0866a13"></a>作麼生道靠拄杖云若無天岸麒麟子怎得流芳百<a 
name="0866a14" id="0866a14"></a>世香。</p><a 
name="0866a15" id="0866a15"></a><p style="text-indent: 0em; margin-left: 0em"><span class="linehead"></span>薦嚴請上堂金風方扇火向西流地軸回還天樞運<a 
name="0866a16" id="0866a16"></a>轉赤帝于斯剛收律令恭逢地官赦罪良辰百艸頭<a 
name="0866a17" id="0866a17"></a>邊玉露垂珠萬木叢中和鳴天籟此個時節海內衲<a 
name="0866a18" id="0866a18"></a>僧縱橫自在天下人子報本之時今日是我鼎臣王<a 
name="0866a19" id="0866a19"></a>護法懷香入山建盂蘭大會追薦先嚴虔請山僧登<a 
name="0866a20" id="0866a20"></a>此猊座轉大法輪示真實相若存若亡均為兩利驀<a 
name="0866a21" id="0866a21"></a>呈拄杖召大眾云即今仙遊皇清誥封驃騎將軍瑞<a 
name="0866a22" id="0866a22"></a>軒王老先生洎西逝聯枝老幼先靈在拄杖頭上現<a 
name="0866a23" id="0866a23"></a>神變相動地放光異口同音便道諸惡莫作眾善奉<a 
name="0866a24" id="0866a24"></a>行但淨<span class="corr" title='[巳&gt;己]'>己</span>意是諸佛教此是大人住世時東征西討<a 
name="0866a25" id="0866a25"></a>南攻北伐六十餘稔收拾得底來借山僧拄杖鼻孔<a 
name="0866a26" id="0866a26"></a>出氣垂訓後裔若論明明不昧了了常知坐斷十方<a 
name="0866a27" id="0866a27"></a>證無生忍一段大事因緣猶如萬里望崖洲何故<span class="gaiji">[妳-女+口]<!--gaiji,,1[妳-女+口],2,3--></span><a 
name="0866a28" id="0866a28"></a>寸刃不施歌九五大勳高豎作瑤墀。</p><a 
name="0866a29" id="0866a29"></a><p style="text-indent: 0em; margin-left: 0em"><span class="linehead"></span>辛酉冬結制上堂拈香此瓣香爇向爐中耑為祝延<a 
name="0866a30" id="0866a30"></a>今上<br><a 
name="0866b01" id="0866b01"></a>皇帝聖躬萬歲萬萬歲欽願化展羲皇河清海晏干<a 
name="0866b02" id="0866b02"></a>戈末息八表無虞滿朝文武高尚伊周精忠崇德次<a 
name="0866b03" id="0866b03"></a>拈云此一瓣香奉為本省當道尊官現前期主撫臺<a 
name="0866b04" id="0866b04"></a>杭公大護法願祿位高陞股肱王室末後拈云此瓣<a 
name="0866b05" id="0866b05"></a>香敬為上丈下雪本師大和尚以酬報莫報之恩祝<a 
name="0866b06" id="0866b06"></a>無祝之壽上首白椎竟問向上宗旨即不問老人壽<a 
name="0866b07" id="0866b07"></a>量有幾何師云沙界莫能該進云恁麼則銕笛橫吹<a 
name="0866b08" id="0866b08"></a>金剛不壞師云贊嘆有分問如何是第一義諦師云<a 
name="0866b09" id="0866b09"></a>鐘鼓分明進云恁麼則金聲振出千松碧祖庭春動<a 
name="0866b10" id="0866b10"></a>起潛龍師云頂門上再亞一隻乃云擊碎虛空還他<a 
name="0866b11" id="0866b11"></a><span class="gaiji">[渀-卉+文]<!--gaiji,,1[渀-卉+文],2,3--></span>量大人手段社印高提讓我臨濟兒孫聞聲悟道<a 
name="0866b12" id="0866b12"></a>見色明心乃二乘人境界若約向上一路本無名狀<a 
name="0866b13" id="0866b13"></a>奚假形聲千聖出頭正眼難窺所以道把住則乾坤<a 
name="0866b14" id="0866b14"></a>失色放行則海水騰波敢問大眾把住好放行好若<a 
name="0866b15" id="0866b15"></a>無人判斷山僧向第二義門出身去也今朝乃水官<a 
name="0866b16" id="0866b16"></a>解厄之日諸方結制之期是我本師七十三齡之辰<a 
name="0866b17" id="0866b17"></a>以拄杖右邊卓云山河大地一切眾生乃至百八煩<a 
name="0866b18" id="0866b18"></a>惱一時解脫左邊卓云十方法界情與無情眉毛廝<a 
name="0866b19" id="0866b19"></a>結中間卓云三世諸佛諸大菩薩乃至蚑行蠕動一<a 
name="0866b20" id="0866b20"></a>時乘悲願力示現受生與我本師老人同一鼻孔把<a 
name="0866b21" id="0866b21"></a>手並行只如諸方輻湊四眾景從又作麼生靠拄杖<a 
name="0866b22" id="0866b22"></a>云千峰勢到嶽邊止萬派聲歸海上消。</p><a 
name="0866b23" id="0866b23"></a><p style="text-indent: 0em; margin-left: 0em"><span class="linehead"></span>佛冤法兄請上堂諸佛慧命列祖宗猷天下老和尚<a 
name="0866b24" id="0866b24"></a>紀綱行腳衲僧衣線下事拈拂子云盡被昭覺拂子<a 
name="0866b25" id="0866b25"></a>一串穿卻舉起則動地放光一為無量放下則萬機<a 
name="0866b26" id="0866b26"></a>寢削無量為一不舉不放理事混融乃佛乃祖各居<a 
name="0866b27" id="0866b27"></a>本位人人腳踏實地個個鼻孔遼天今日是我法兄<a 
name="0866b28" id="0866b28"></a>佛翁和尚不遠百里而來營齋供眾請登曲彔木床<a 
name="0866b29" id="0866b29"></a>舉揚佛法提挈後昆秖得勉強遵崇依模畫樣若論<a 
name="0866b30" id="0866b30"></a>佛法二字一大藏教詮註不破今古知識未曾道著<a 
name="0866c01" id="0866c01"></a>生上座與麼道可中若個具眼衲僧出來道長老你<a 
name="0866c02" id="0866c02"></a>得恁麼強悍到者裏秖得無理可伸退身有分且道<a 
name="0866c03" id="0866c03"></a>其中意旨如何良久擊禪床云天上有星皆拱北人<a 
name="0866c04" id="0866c04"></a>間無水不潮東。</p><a 
name="0866c05" id="0866c05"></a><p style="text-indent: 0em; margin-left: 0em"><span class="linehead"></span>請古字佛冤和尚上堂摩醯正眼洞徹十虛迦陵仙<a 
name="0866c06" id="0866c06"></a>音遍周沙界拈拄杖打○云者個是摩醯正眼復卓<a 
name="0866c07" id="0866c07"></a>云者個是迦陵仙音中下之機對境還迷直饒聞見<a 
name="0866c08" id="0866c08"></a>分明不無觸途成滯恁麼則橫揩日月不恁麼則豎<a 
name="0866c09" id="0866c09"></a>抹乾坤恁麼中有不恁麼該羅萬有不恁麼中卻恁<a 
name="0866c10" id="0866c10"></a>麼山僧口門窄不能下註腳仰勞大眾同詣我法兄<a 
name="0866c11" id="0866c11"></a>和尚前耑請陞座與諸人道破。</p><a 
name="0866c12" id="0866c12"></a><p style="text-indent: 0em; margin-left: 0em"><span class="linehead"></span>太慈懶和尚請上堂問如何是背塵合覺師云好鳥<a 
name="0866c13" id="0866c13"></a>背人鳴進云如何是背覺合塵師云孤峰當面卓乃<a 
name="0866c14" id="0866c14"></a>云大造無私其奈春先梅吐玉大位不居卻有一人<a 
name="0866c15" id="0866c15"></a>在上頭拈拂子云何如山僧拂子一味平常乾坤不<a 
name="0866c16" id="0866c16"></a>能蓋載寒暑詎得變遷語其靜也風吹不入雨打不<a 
name="0866c17" id="0866c17"></a>溼日月息威光山川失鍾秀百億須彌盧無邊香水<a 
name="0866c18" id="0866c18"></a>海頭頭爾法法爾皆失本名渾是一枚拂子教中道<a 
name="0866c19" id="0866c19"></a>惟此一事實餘二則非真拂一拂云放開一線風行<a 
name="0866c20" id="0866c20"></a>艸偃左右逢源七通八達上至非非想下及金剛際<a 
name="0866c21" id="0866c21"></a>塵塵爾剎剎爾隨事立名千差萬別所以道法隨法<a 
name="0866c22" id="0866c22"></a>行法幢隨處建立又怎如吾兄懶和尚為一大事因<a 
name="0866c23" id="0866c23"></a>緣出現于世襟懷秦國山川袖統昆明日月懸肘後<a 
name="0866c24" id="0866c24"></a>靈符握吹毛寶劍衲僧拱手歸降龍象望風<span class="corr" title='[歛&gt;斂]'>斂</span>衽末<a 
name="0866c25" id="0866c25"></a>後歸來省覲老人卓錫大聖慈寺有時孤峰獨立俯<a 
name="0866c26" id="0866c26"></a>視大方絕塵絕跡有時十字街頭逢場作戲離相離<a 
name="0866c27" id="0866c27"></a>名今日營齋俵嚫兼命陞座爛打葛藤播揚家醜祖<a 
name="0866c28" id="0866c28"></a>師道一佛出世千佛擁衛一花開敷萬花周匝積殊<a 
name="0866c29" id="0866c29"></a>勝因作奇特事作麼生是奇特事喝云諸人耳在一<a 
name="0866c30" id="0866c30"></a>聲中一聲徹入諸人耳。</p><a 
name="0867a01" id="0867a01"></a><p style="text-indent: 0em; margin-left: 0em"><span class="linehead"></span>解制上堂問如何是十五已前事師云不得離我者<a 
name="0867a02" id="0867a02"></a>裏進云如何是十五已後事師云不得住我者裏進<a 
name="0867a03" id="0867a03"></a>云不著前後不著中間時如何師云墮坑落塹居士<a 
name="0867a04" id="0867a04"></a>問和尚陞座說法兩堂雲水作家個個爪牙具足解<a 
name="0867a05" id="0867a05"></a>制作麼賞罰師云西溪水滸聲進云賞罰且止如何<a 
name="0867a06" id="0867a06"></a>是賓中賓師云且喜居士入門來進云如何是賓中<a 
name="0867a07" id="0867a07"></a>主師云座上只一人進云如何是主中主師卓拄杖<a 
name="0867a08" id="0867a08"></a>云會麼進云如何是主中賓師云覿面不相親進云<a 
name="0867a09" id="0867a09"></a>賓主分明透網鯨鱗作麼吩咐師云雷門布鼓挂當<a 
name="0867a10" id="0867a10"></a>軒進云恁麼則搖頭擺尾去也師云且漫行恐人不<a 
name="0867a11" id="0867a11"></a>肯乃云寶劍揮空天魔膽喪摩竭陀國親行此合落<a 
name="0867a12" id="0867a12"></a>在昭覺手裏符到奉行作麼生說個奉行底道理呈<a 
name="0867a13" id="0867a13"></a>拄杖云秖憑者個橫當宇宙豎抹乾坤倒弄顛拈超<a 
name="0867a14" id="0867a14"></a>今邁古有時將丈六金身作一莖艸用有時將一莖<a 
name="0867a15" id="0867a15"></a>艸作丈六金身用舉藥山解制云兄弟家東去西去<a 
name="0867a16" id="0867a16"></a>向萬里無寸艸處去有者道出門便是艸又有道未<a 
name="0867a17" id="0867a17"></a>出門亦是艸漫漫地者一夥老古錐用心不臧俾一<a 
name="0867a18" id="0867a18"></a>切人在艸裏輥何也<span class="gaiji">[妳-女+口]<!--gaiji,,1[妳-女+口],2,3--></span>兄弟家東去西去固束腰包<a 
name="0867a19" id="0867a19"></a>緊俏艸鞋且道與古人行腳是同是別最上一機頻<a 
name="0867a20" id="0867a20"></a>履踐挐雲攫霧任周旋。</p><a 
name="0867a21" id="0867a21"></a><p style="text-indent: 0em; margin-left: 0em"><span class="linehead"></span>昇宇張居士鵬九毛居士請上堂金風微扇玉露垂<a 
name="0867a22" id="0867a22"></a>珠寒暑迭遷韶華代卸不是神通妙用亦非法爾如<a 
name="0867a23" id="0867a23"></a>然原來時節不相饒光陰如箭急驀拈拄杖云惟有<a 
name="0867a24" id="0867a24"></a>者個秦地不收漢地不管不資雨露豈涉暑寒無去<a 
name="0867a25" id="0867a25"></a>無來無變無易不滅不生不動不靜非虛非實非如<a 
name="0867a26" id="0867a26"></a>非異能為萬象主不逐四時凋所以道目前無法意<a 
name="0867a27" id="0867a27"></a>在目前不是目前法非耳目所到復卓云大眾委悉<a 
name="0867a28" id="0867a28"></a>麼十法界二十五有一切眾生艸木叢林頑石土塊<a 
name="0867a29" id="0867a29"></a>不動道場齊登覺岸而證真常今張毛二居士各傾<a 
name="0867a30" id="0867a30"></a>囊橐剪吳綾裁蜀錦磨棱合縫與立嵒法弟造椹服<a 
name="0867b01" id="0867b01"></a>援闔家眷屬于無相福田中植如意因結如意果乃<a 
name="0867b02" id="0867b02"></a>請山僧打爛葛藤圓滿一樁勝事且維摩默然文殊<a 
name="0867b03" id="0867b03"></a>贊善此意如何嘉珍不假從他覓只要當人直下看<a 
name="0867b04" id="0867b04"></a>壬戌冬結制上堂問春回夏度秋去冬來四時不息<a 
name="0867b05" id="0867b05"></a>韶華代卸且道西來大意還卸也無師云今日一通<a 
name="0867b06" id="0867b06"></a>好雨進云遷與不遷且置向上宗乘事若何師云普<a 
name="0867b07" id="0867b07"></a>天下人霑潤澤問上無佛道可成下無眾生可度獅<a 
name="0867b08" id="0867b08"></a>子兒向甚麼處安身立命師云四棱著地進云即今<a 
name="0867b09" id="0867b09"></a>鐘鼓分明人天交接因甚爪牙不露師云緊防性命<a 
name="0867b10" id="0867b10"></a>乃云光透三千界明暗莫能該智出聖凡情形名總<a 
name="0867b11" id="0867b11"></a>不立不墮有無階詎落于諸數。</p><a 
name="0867b12" id="0867b12"></a><p style="text-indent: 0em; margin-left: 0em"><span class="linehead"></span>元旦上堂真風未扇凡聖不容三艸二木各不相知<a 
name="0867b13" id="0867b13"></a>纔展機輪光吞萬象情與無情列界分疆惟有沒量<a 
name="0867b14" id="0867b14"></a>大人別資一路入林不動艸入水不興波有時放也<a 
name="0867b15" id="0867b15"></a>日月齊明十方通暢有時收也乾坤黯黑水泄不通<a 
name="0867b16" id="0867b16"></a>不放不收依前平帖帖地若是伶俐衲僧向頂<span class="gaiji">[寧*頁]<!--gaiji,,1[寧*頁],2&#x29573;,3--></span>上<a 
name="0867b17" id="0867b17"></a>著眼得路便行擺脫羇縻歸家穩坐元來成佛舊矣<a 
name="0867b18" id="0867b18"></a>不假外求復聽一偈一戛徽音曲調長難同角徵羽<a 
name="0867b19" id="0867b19"></a>宮商于中微妙無人和喚轉三陽映八荒。</p><a 
name="0867b20" id="0867b20"></a><p style="text-indent: 0em; margin-left: 0em"><span class="linehead"></span>解制上堂東勝神洲考鐘伐鼓西牛賀州側耳擎拳<a 
name="0867b21" id="0867b21"></a>北俱盧洲白椎念贊南閻浮提解制上堂驚起燈籠<a 
name="0867b22" id="0867b22"></a>露柱異口同音便道萬法是心光諸緣惟性曉本無<a 
name="0867b23" id="0867b23"></a>迷悟人秖要今日了即今四眾臨筵人天交接心心<a 
name="0867b24" id="0867b24"></a>相注眼眼相觀了個甚麼豐干不向呂公說跛鱉無<a 
name="0867b25" id="0867b25"></a>端固執迷。</p><a 
name="0867b26" id="0867b26"></a><p style="text-indent: 0em; margin-left: 0em"><span class="linehead"></span>誕日上堂僧問未離兜率已降皇宮未出母胎度人<a 
name="0867b27" id="0867b27"></a>已畢是否師云是進云今日和尚誕辰與先聖是同<a 
name="0867b28" id="0867b28"></a>是別師云一字兩頭垂進云恁麼則先聖後聖其義<a 
name="0867b29" id="0867b29"></a>不忒師云不勞贊嘆乃云佛祖關鉗拈提不起衲僧<a 
name="0867b30" id="0867b30"></a>機要了無向背有時凝然湛寂針劄不入有時動轉<a 
name="0867c01" id="0867c01"></a>施為萬別千差拈拂子云若向者一毫頭上薦得根<a 
name="0867c02" id="0867c02"></a>源始信悟不由師名同正覺坐斷報化佛頭擊碎聖<a 
name="0867c03" id="0867c03"></a>凡窠窟往復無際動靜一如所以道盡法界身本無<a 
name="0867c04" id="0867c04"></a>出沒大悲願力示有去來<span class="gaiji">[囗@力]<!--gaiji,,1[囗@力],2&#x361E;,3--></span>一聲下座。</p><a 
name="0867c05" id="0867c05"></a><p style="text-indent: 0em; margin-left: 0em"><span class="linehead"></span>盂蘭會上堂天步南旋金曜西轉二儀合轍萬卉隕<a 
name="0867c06" id="0867c06"></a>初此個時節山河大地各輝本有艸木叢林齊露真<a 
name="0867c07" id="0867c07"></a>常驀拈拄杖云惟有者個世界未成先有此物世界<a 
name="0867c08" id="0867c08"></a>壞時此物不壞不隨四序流轉詎逐寒暑變遷所謂<a 
name="0867c09" id="0867c09"></a>有物先天地無形本寂寥能為萬象主不逐四時凋<a 
name="0867c10" id="0867c10"></a>明眼衲僧不入第二門不起第二見太陽門下日日<a 
name="0867c11" id="0867c11"></a>三秋明月堂前時時九夏脫或未然依前頂天履地<a 
name="0867c12" id="0867c12"></a>鼻直眼橫從少至老秖是個張上座時值中元<span class="corr" title='[隹&gt;佳]'>佳</span>節<a 
name="0867c13" id="0867c13"></a>佛制盂蘭藩臺劉護法輿蓋親臨設無遮大會追薦<a 
name="0867c14" id="0867c14"></a>普天下佛子成佛已竟驀召眾云且道居何國上打<a 
name="0867c15" id="0867c15"></a>麵還他州土麥唱歌須是帝鄉人。</p><a 
name="0867c16" id="0867c16"></a><p style="text-indent: 0em; margin-left: 0em"><span class="linehead"></span>癸亥秋昭覺退院歸青城舊隱上堂紹祖三齡建法<a 
name="0867c17" id="0867c17"></a>幢慵將世味立封疆綱維提挈魚龍逐<span class="corr" title='[塵&gt;麈]'>麈</span>拂聊撝獅<a 
name="0867c18" id="0867c18"></a>象藏幸爾滹沱源未竭神州法運正當陽余今矢忘<a 
name="0867c19" id="0867c19"></a>居林下仍復裁雲補毳裳。</p><a 
name="0867c20" id="0867c20"></a><p style="text-indent: 0em; margin-left: 0em"><span class="linehead"></span>甲子崇慶州青城山鳳林寺豎經樓正寰洪居士請<a 
name="0867c21" id="0867c21"></a>上堂白雲清淺普賢家風竹樹短長文殊境界溪聲<a 
name="0867c22" id="0867c22"></a>鳥語觀音禁門沒量大人到者裏無著腳處眾中還<a 
name="0867c23" id="0867c23"></a>有不甘者麼其或未然鳳林為伊出氣驀呈拄杖云<a 
name="0867c24" id="0867c24"></a>者個將三千大千世界一口吞卻看他三措大向甚<a 
name="0867c25" id="0867c25"></a>麼處安身立命如斯說話也是為他閑事長無明舉<a 
name="0867c26" id="0867c26"></a>世尊于布髮掩泥處指云此處宜建梵剎時帝釋將<a 
name="0867c27" id="0867c27"></a>一莖艸插地云建梵剎竟世尊贊云善哉善哉你看<a 
name="0867c28" id="0867c28"></a>者一夥老古錐只可于無智人前賣俏誑惑癡聾鳳<a 
name="0867c29" id="0867c29"></a>林欲建梵剎袖領十方檀信各發囊金諸山尊宿赤<a 
name="0867c30" id="0867c30"></a>手相扶取大面之松六頂之柏眼眼相看心心相注<a 
name="0868a01" id="0868a01"></a>同一境界隕首證盟且道與古人還有優劣也無良<a 
name="0868a02" id="0868a02"></a>久云十年瓢笠挂青城紺殿岑樓越樣新法運漫隨<a 
name="0868a03" id="0868a03"></a>王化入頻敲毒鼓振家聲。</p><a 
name="0868a04" id="0868a04"></a><p style="text-indent: 0em; margin-left: 0em"><span class="linehead"></span>乙丑營經縣樂道菴恒耀首座豎殿請上堂密運玄<a 
name="0868a05" id="0868a05"></a>機乃真人境界綸音初展露格外風規放大人相圓<a 
name="0868a06" id="0868a06"></a>褁十虛撾塗毒鼓群魔膽喪山河大地常轉法輪明<a 
name="0868a07" id="0868a07"></a>暗色空合談般若頭頭顯露法法齊彰卓拄杖云若<a 
name="0868a08" id="0868a08"></a>向拄杖頭上薦得根源就路還家不動腳跟而登覺<a 
name="0868a09" id="0868a09"></a>岸坐微塵裏轉大法輪如或未然別資一路今古由<a 
name="0868a10" id="0868a10"></a>來建梵宮惟憑赤手巧施工功成果滿檀林鬱瓜瓞<a 
name="0868a11" id="0868a11"></a>聯芳繼象龍。</p><a 
name="0868a12" id="0868a12"></a><p style="text-indent: 0em; margin-left: 0em"><span class="linehead"></span>丙寅鳳林寺豎大殿上堂大位不居我國晏然大功<a 
name="0868a13" id="0868a13"></a>不宰處事而嚴大道無名附物而靈大法無從應時<a 
name="0868a14" id="0868a14"></a>而通眾中有識時節者麼三世諸佛以此時節樹大<a 
name="0868a15" id="0868a15"></a>法幢擊大法鼓吹大法螺演大法義山僧應此時節<a 
name="0868a16" id="0868a16"></a>初開爐&#x97B4;魔佛齊烹始懸赤幟開人天正眼提持臨<a 
name="0868a17" id="0868a17"></a>濟機要拽轉頹風拈弄德山消息挽回法運即不無<a 
name="0868a18" id="0868a18"></a>只如今日鎮寰洪公茂白廖公各傾囊金建大功業<a 
name="0868a19" id="0868a19"></a>兼誘緇素同上青城鼎新佛殿永垂不朽一句作麼<a 
name="0868a20" id="0868a20"></a>生道更聽一頌齊伸赤手破天荒緇素于斯建法幢<a 
name="0868a21" id="0868a21"></a>一片新風吹大野從茲千古漫流芳。</p><a 
name="0868a22" id="0868a22"></a><p style="text-indent: 0em; margin-left: 0em"><span class="linehead"></span>戊辰青城開爐真鑄真亨王居士請上堂拈香云此<a 
name="0868a23" id="0868a23"></a>瓣香在天垂象在地成形入水不騰波入林不動艸<a 
name="0868a24" id="0868a24"></a>端為祝延今上<br><a 
name="0868a25" id="0868a25"></a>皇帝聖躬萬歲萬萬歲欽願佛化王化齊行金輪法<a 
name="0868a26" id="0868a26"></a>輪共轉次拈云此香高而無上廣不可及淵而無下<a 
name="0868a27" id="0868a27"></a>深莫可測任性縱橫能變能化爇向爐中奉為當道<a 
name="0868a28" id="0868a28"></a>尊官及本州紳衿士庶現前請主伏願扈衛王室金<a 
name="0868a29" id="0868a29"></a>湯末祚再拈云拈起乾坤增瑞通貫古今放下十方<a 
name="0868a30" id="0868a30"></a>黯黑消息全無第二回拈出爇向爐中供養昭覺上<a 
name="0868b01" id="0868b01"></a>丈下雪本師醉和尚用酬法乳伏願壽等須彌德逾<a 
name="0868b02" id="0868b02"></a>滄海龍象之宗人天正眼<span class="corr" title='[歛&gt;斂]'>斂</span>衣就座雲徹法姪白椎<a 
name="0868b03" id="0868b03"></a>竟乃云峰巒疊翠竹樹陳祥碧澗雲生霜花競秀元<a 
name="0868b04" id="0868b04"></a>來現成公案何勞掘地討天若是此中人須行此中<a 
name="0868b05" id="0868b05"></a>事若行此中事須是此中人卓拄杖云都向者裏薦<a 
name="0868b06" id="0868b06"></a>取。</p><a 
name="0868b07" id="0868b07"></a><p style="text-indent: 0em; margin-left: 0em"><span class="linehead"></span>至節上堂問如何是冬至以前事師云群陰剝盡進<a 
name="0868b08" id="0868b08"></a>云如何是冬至以後事師云一陽來復問如何是背<a 
name="0868b09" id="0868b09"></a>塵合覺師云風暖鳥聲碎進云如何是背覺合塵師<a 
name="0868b10" id="0868b10"></a>云日高花影重問如何是父母未生前本來面目師<a 
name="0868b11" id="0868b11"></a>云頂<span class="gaiji">[寧*頁]<!--gaiji,,1[寧*頁],2&#x29573;,3--></span>上七叉八篆進云如何是父母生後事師云<a 
name="0868b12" id="0868b12"></a>腳跟下橫三豎四僧禮拜乃云機輪轉處草木楊眉<a 
name="0868b13" id="0868b13"></a>坐斷當陽乾坤失色語其動也遍周法界語其靜也<a 
name="0868b14" id="0868b14"></a>泯跡潛蹤所以道先天而天弗違後天而奉天時若<a 
name="0868b15" id="0868b15"></a>以世諦流布讓伊有分若約正眼流通則不然驀拈<a 
name="0868b16" id="0868b16"></a>拄杖云看木上座如何行履百萬億須彌盧百萬億<a 
name="0868b17" id="0868b17"></a>日月百萬億四大部洲百萬億香水海一口吞卻且<a 
name="0868b18" id="0868b18"></a>盈虛消息向甚麼處流轉諸佛眾生何處安身立命<a 
name="0868b19" id="0868b19"></a>卓拄杖下座。</p><a 
name="0868b20" id="0868b20"></a><p style="text-indent: 0em; margin-left: 0em"><span class="linehead"></span>真瑞孫居士入山辦齋請上堂參贊化育老僧亦須<a 
name="0868b21" id="0868b21"></a>扶樹微陽還知麼律管灰飛萬彙萌梅梢吐玉柳垂<a 
name="0868b22" id="0868b22"></a>金霜花炯炯鋪平地六雪霏霏<span class="gaiji">[雨/弗]<!--gaiji,,1[雨/弗],2&#x29095;,3--></span>翠岑地軸右旋六<a 
name="0868b23" id="0868b23"></a>耦盡天樞左轉一奇生吾家有個住山句不屬陽收<a 
name="0868b24" id="0868b24"></a>不屬陰內有一句有殺有活有縱有奪若辯得出始<a 
name="0868b25" id="0868b25"></a>知日行南至其或未然依前冬至寒食百單五。</p><a 
name="0868b26" id="0868b26"></a><p style="text-indent: 0em; margin-left: 0em"><span class="linehead"></span>佛成道日上堂真風纔扇萬籟皆惺至化初行海天<a 
name="0868b27" id="0868b27"></a>一色大道無名遇緣即宗如天普蓋似地普擎頗奈<a 
name="0868b28" id="0868b28"></a>吾人自昧所以釋迦如來捨金輪之寶位子夜逾城<a 
name="0868b29" id="0868b29"></a>于正覺山中六年苦行忽睹明星了明心地大眾古<a 
name="0868b30" id="0868b30"></a>時天地日月星辰與今時天地日月星辰未曾差別<a 
name="0868c01" id="0868c01"></a>人人皆見為甚麼二千六百年前只悟得個釋迦直<a 
name="0868c02" id="0868c02"></a>至如今不曾悟得一個半個汝等要見明星麼以拂<a 
name="0868c03" id="0868c03"></a>子向空點云參。</p><a 
name="0868c04" id="0868c04"></a><p style="text-indent: 0em; margin-left: 0em"><span class="linehead"></span>上堂心珠朗耀亙古恒明性海汪洋纖塵不涉湛寂<a 
name="0868c05" id="0868c05"></a>凝然本無形狀動靜二相了然不生光灼灼平帖帖<a 
name="0868c06" id="0868c06"></a>今乃元旦首期欲作一家燕賞請三世諸佛及十二<a 
name="0868c07" id="0868c07"></a>類眾生以金剛輪際為灶空輪為釜水輪為量三草<a 
name="0868c08" id="0868c08"></a>二木作薪風輪為炊須彌盧作飯香水海為羹地輪<a 
name="0868c09" id="0868c09"></a>為桌且道向甚麼處鋪設舉拂子云仍向山僧拂子<a 
name="0868c10" id="0868c10"></a>一毫頭上鋪設不寬不窄無剩無餘無言童子出來<a 
name="0868c11" id="0868c11"></a>吹無孔笛彈沒絃琴唱無生曲奏無生樂拂云還見<a 
name="0868c12" id="0868c12"></a>麼擊云還聞麼諸佛眾生異口同音道我適會供養<a 
name="0868c13" id="0868c13"></a>今復還親覲。</p><a 
name="0868c14" id="0868c14"></a><p style="text-indent: 0em; margin-left: 0em"><span class="linehead"></span>解制上堂問如何是青城體師云主山高案山低進<a 
name="0868c15" id="0868c15"></a>云如何是青城用師云晨昏鐘鼓分明進云體用雙<a 
name="0868c16" id="0868c16"></a>彰時如何師云我沒氣力僧擬議師打出問如何是<a 
name="0868c17" id="0868c17"></a>百尺竿頭重進步師云我者裏一尺也無僧禮拜師<a 
name="0868c18" id="0868c18"></a>笑云龜毛拂子長丈二蔥嶺傳來落鳳林喝一喝。</p><a 
name="0868c19" id="0868c19"></a><p style="text-indent: 0em; margin-left: 0em"><span class="linehead"></span>誕日上堂問如何是萬仞峰頭重進步師云不露頂<a 
name="0868c20" id="0868c20"></a>僧進步云是某甲安身處麼師云亦任鑽龜打瓦乃<a 
name="0868c21" id="0868c21"></a>云最初一句把斷封疆末後一機不通凡聖青山無<a 
name="0868c22" id="0868c22"></a>透路海水不揚波去就一源死生同域驀拈拄杖云<a 
name="0868c23" id="0868c23"></a>承斯恩力三世諸佛得之隨宜施設各建道場有權<a 
name="0868c24" id="0868c24"></a>有實談空談有付之自然而今落在生上座手裏逗<a 
name="0868c25" id="0868c25"></a>到今朝五十四年是我母難之辰且道報恩一句如<a 
name="0868c26" id="0868c26"></a>何通信良久拽拄杖下座。</p><a 
name="0868c27" id="0868c27"></a><p style="text-indent: 0em; margin-left: 0em"><span class="linehead"></span>佛誕上堂道本圓融觸處皆通道本無言一氣溷元<a 
name="0868c28" id="0868c28"></a>道本無體匙挑不起道本無知接物應機還識應機<a 
name="0868c29" id="0868c29"></a>麼卓拄杖云于此薦得古今無異轍聖凡沒兩般世<a 
name="0868c30" id="0868c30"></a>尊云天上天下惟我獨尊是則也是正眼看來漏逗<a 
name="0869a01" id="0869a01"></a>不少若是靈利衲僧直饒祥徵萬載瑞應千齡亦是<a 
name="0869a02" id="0869a02"></a>堂前生瑞艸何故喏二千六百年來許多血氣男兒<a 
name="0869a03" id="0869a03"></a>出他綣繢不得。</p><a 
name="0869a04" id="0869a04"></a><a 
name="0869a05" id="0869a05"></a><a 
name="0869a06" id="0869a06"></a><a 
name="0869a07" id="0869a07"></a><a 
name="0869a08" id="0869a08"></a><a 
name="0869a09" id="0869a09"></a><a 
name="0869a10" id="0869a10"></a><p><span class="juanname">青城山鳳林寺竹浪生禪師語錄卷第一終</span></p>
<hr>【經文資訊】嘉興藏第 38 冊 No. B427 青城竹浪生禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexa2e1.html?index=J38nB427" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J38nB427_001 by HTTrack Website Copier/3.x [XR&CO'2014], Tue, 07 Jun 2016 07:15:37 GMT -->
</html>
