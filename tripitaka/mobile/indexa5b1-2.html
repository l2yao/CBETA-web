<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T17n0759_001 by HTTrack Website Copier/3.x [XR&CO'2014], Tue, 07 Jun 2016 06:48:12 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2019619448&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT17n0759&amp;utmp=%2Fmobile%2Findex.php%3Findex%3DT17n0759_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第17冊<br/>No.759 佛說較量壽命經 (1卷)<br/>【宋 天息災譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T17">
<div class="root" id="0759" sutra_name="佛說較量壽命經" sutra_juan="[卷1]">　
<a 
name="0601a01" id="0601a01"></a><a 
name="0601a02" id="0601a02"></a><p style="margin-left: 2em"><span class="juannum">No. 759</span></p><a 
name="0601a03" id="0601a03"></a><p><span class="juanname">佛說較量壽命經</span></p><a 
name="0601a04" id="0601a04"></a><a 
name="0601a05" id="0601a05"></a><p style="margin-left: 4em"><span class="byline">西天中印度惹爛&#x99C4;囉國<a 
name="0601a06" id="0601a06"></a>密林寺三藏明教大師賜紫<a 
name="0601a07" id="0601a07"></a>沙門臣天息災奉　詔譯</span></p><a 
name="0601a08" id="0601a08"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時世尊在舍衛國祇樹給孤獨<a 
name="0601a09" id="0601a09"></a>園。</p><p style="text-indent: 0em; margin-left: 0em"><span class="linehead"></span>爾時，世尊告苾芻眾言：「眾生壽命較量長<a 
name="0601a10" id="0601a10"></a>短，汝等諦聽。」</p><p style="text-indent: 0em; margin-left: 0em"><span class="linehead"></span>諸苾芻言：「世尊！我等樂聞。」</p><a 
name="0601a11" id="0601a11"></a><p style="text-indent: 0em; margin-left: 0em"><span class="linehead"></span>爾時，善逝為諸苾芻說眾生壽命較量等事。<a 
name="0601a12" id="0601a12"></a>諸苾芻眾聞此語已，歡喜踊躍，重白佛言：「世<a 
name="0601a13" id="0601a13"></a>尊！唯願演說。」</p><a 
name="0601a14" id="0601a14"></a><p style="text-indent: 0em; margin-left: 0em"><span class="linehead"></span>爾時，世尊告諸苾芻言：「善哉善哉，汝應諦聽，<a 
name="0601a15" id="0601a15"></a>今為汝說。無間地獄壽命中劫餘，上七種地<a 
name="0601a16" id="0601a16"></a>獄壽命短長不等。苾芻當知，此是地獄壽命<a 
name="0601a17" id="0601a17"></a>較量劫數，受苦畢已然後命終。</p><p style="text-indent: 0em; margin-left: 0em"><span class="linehead"></span>「苾芻應知，人<a 
name="0601a18" id="0601a18"></a>中三十晝夜，餓鬼趣中為一晝夜。以彼三十<a 
name="0601a19" id="0601a19"></a>晝夜成彼一月，以彼十二月成彼一年，以彼<a 
name="0601a20" id="0601a20"></a>長年算數五百，彼餓鬼中方滿壽命。若四大<a 
name="0601a21" id="0601a21"></a>洲較量算數，北洲千歲，西、東二洲如次減半，<a 
name="0601a22" id="0601a22"></a>南洲不定——劫初無量，末後十歲，中間無定。」</p><p style="text-indent: 0em; margin-left: 0em"><span class="linehead"></span>爾<a 
name="0601a23" id="0601a23"></a>時，世尊重說頌曰：</p><a 
name="0601a24" id="0601a24"></a><p><span class="lg">「眾合常苦惱，　　業報脣喉乾、<a 
name="0601a25" id="0601a25"></a><br>　身毛皆&#x7AEA;立、　　腹廣大如山、<a 
name="0601a26" id="0601a26"></a><br>　髮亂恒覆體、　　針口細如鋒、<a 
name="0601a27" id="0601a27"></a><br>　面目皆擘裂、　　飢瘦露形容、<a 
name="0601a28" id="0601a28"></a><br>　朱髮覆自體、　　露現於骨節、<a 
name="0601a29" id="0601a29"></a><br>　飲惡頸髑髏、　　常啼哭奔走。<a 
name="0601b01" id="0601b01"></a><br>　彼受飢渴苦，　　困乏恒逼惱，<a 
name="0601b02" id="0601b02"></a><br>　苦啼哭聲高，　　自作須自受。<a 
name="0601b03" id="0601b03"></a><br>　貪、瞋違順生，　　惡業因自造，<a 
name="0601b04" id="0601b04"></a><br>　此罪業障熟，　　餓鬼趣中受。<a 
name="0601b05" id="0601b05"></a><br>　東勝身洲人，　　二百五十歲；<a 
name="0601b06" id="0601b06"></a><br>　西俱陀尼洲，　　壽命年五百；<a 
name="0601b07" id="0601b07"></a><br>　北俱盧洲生，　　壽命定千歲；<a 
name="0601b08" id="0601b08"></a><br>　南洲壽無定，　　後十初叵量。」</span></p><a 
name="0601b09" id="0601b09"></a><p style="text-indent: 0em; margin-left: 0em"><span class="linehead"></span>時諸苾芻白佛言：「世尊！云何北俱盧洲壽命<a 
name="0601b10" id="0601b10"></a>千歲，然後命終？」</p><a 
name="0601b11" id="0601b11"></a><p style="text-indent: 0em; margin-left: 0em"><span class="linehead"></span>爾時，世尊告諸苾芻：「當知北俱盧洲皆無我<a 
name="0601b12" id="0601b12"></a>執，無有分別，因行十善，定壽千歲，從此命<a 
name="0601b13" id="0601b13"></a>終，往生天上。如是，北俱盧洲壽命千歲，然後<a 
name="0601b14" id="0601b14"></a>命終。」</p><p style="text-indent: 0em; margin-left: 0em"><span class="linehead"></span>爾時，世尊而說頌曰：</p><a 
name="0601b15" id="0601b15"></a><p><span class="lg">「貧窮苦有情，　　愛盜他財物，<a 
name="0601b16" id="0601b16"></a><br>　善事不曾修，　　卑賤他所使。<a 
name="0601b17" id="0601b17"></a><br>　富貴有大財，　　資生皆具足，<a 
name="0601b18" id="0601b18"></a><br>　金玉及僮僕，　　斯人作善事。<a 
name="0601b19" id="0601b19"></a><br>　修十善業因，　　得大富貴果，<a 
name="0601b20" id="0601b20"></a><br>　現受北俱盧，　　快樂生天上。<a 
name="0601b21" id="0601b21"></a><br>　北俱盧洲人，　　世間最快樂，<a 
name="0601b22" id="0601b22"></a><br>　過去修施因，　　劫樹妙衣果；<a 
name="0601b23" id="0601b23"></a><br>　彼無寒、熱苦，　　亦無諸病惱，<a 
name="0601b24" id="0601b24"></a><br>　色相妙端嚴，　　過去因修施；<a 
name="0601b25" id="0601b25"></a><br>　福勝難破壞，　　粳米自然生，<a 
name="0601b26" id="0601b26"></a><br>　清淨色純白，　　過去因修施；<a 
name="0601b27" id="0601b27"></a><br>　北俱盧洲生，　　摩尼珠照曜，<a 
name="0601b28" id="0601b28"></a><br>　飲食思念成，　　過去因修施；<a 
name="0601b29" id="0601b29"></a><br>　彼洲最安樂，　　妙藥恒熾盛，<a 
name="0601c01" id="0601c01"></a><br>　色、香、味具足，　　過去因修施；<a 
name="0601c02" id="0601c02"></a><br>　彼洲無菜茹，　　恒食香稻米，<a 
name="0601c03" id="0601c03"></a><br>　一受食無盡，　　過去因修施；<a 
name="0601c04" id="0601c04"></a><br>　阿藍梅&#x83D3;樹，　　從座食不起，<a 
name="0601c05" id="0601c05"></a><br>　枝落&#x83D3;更生，　　過去因修施；<a 
name="0601c06" id="0601c06"></a><br>　彼水八功德，　　飲時無病惱，<a 
name="0601c07" id="0601c07"></a><br>　安樂腹無傷，　　過去因修施；<a 
name="0601c08" id="0601c08"></a><br>　園林受快樂，　　妙音恒聽聞，<a 
name="0601c09" id="0601c09"></a><br>　適悅常無盡，　　過去因修施；<a 
name="0601c10" id="0601c10"></a><br>　劫樹人皆愛，　　安樂雨塗香，<a 
name="0601c11" id="0601c11"></a><br>　風香無有盡，　　過去因修施；<a 
name="0601c12" id="0601c12"></a><br>　妓樂、妙華香、　　衣服、嚴身具，<a 
name="0601c13" id="0601c13"></a><br>　思念即隨心，　　過去因修施；<a 
name="0601c14" id="0601c14"></a><br>　香草及林巒，　　柔軟皆廣大，<a 
name="0601c15" id="0601c15"></a><br>　愛樂常遊戲，　　過去因修施；<a 
name="0601c16" id="0601c16"></a><br>　彼恒共歡娛，　　瞋忿常不起，<a 
name="0601c17" id="0601c17"></a><br>　無我復無貪，　　過去因修施；<a 
name="0601c18" id="0601c18"></a><br>　每夜至更初，　　微微降細雨，<a 
name="0601c19" id="0601c19"></a><br>　去塵地皆淨，　　過去因修施；<a 
name="0601c20" id="0601c20"></a><br>　子長母不識，　　命終時無憂，<a 
name="0601c21" id="0601c21"></a><br>　彼絕貪愛心，　　過去因修施；<a 
name="0601c22" id="0601c22"></a><br>　慈母產嬰兒，　　在道棄皆去，<a 
name="0601c23" id="0601c23"></a><br>　飲乳涌指流，　　過去因修施；<a 
name="0601c24" id="0601c24"></a><br>　命終時皆棄，　　悲慟無纖毫，<a 
name="0601c25" id="0601c25"></a><br>　飛禽遷淨地，　　過去因修施；<a 
name="0601c26" id="0601c26"></a><br>　莊嚴普覆遍，　　歌舞皆嬉戲，<a 
name="0601c27" id="0601c27"></a><br>　適意而快樂，　　過去因修施；<a 
name="0601c28" id="0601c28"></a><br>　彼洲人壽命，　　盡皆滿千歲，<a 
name="0601c29" id="0601c29"></a><br>　中夭彼全無，　　過去因修施；<a 
name="0602a01" id="0602a01"></a><br>　彼受福最勝，　　平等亦無異，<a 
name="0602a02" id="0602a02"></a><br>　命終往生天，　　過去因修施。」</span></p><a 
name="0602a03" id="0602a03"></a><p style="text-indent: 0em; margin-left: 0em"><span class="linehead"></span>爾時，佛告諸苾芻言：「此閻浮提壽命無定，始<a 
name="0602a04" id="0602a04"></a>從十歲，乃至百千萬歲壽命無量。苾芻應知，<a 
name="0602a05" id="0602a05"></a>閻浮提人今壽百年，中夭無定。苾芻當知，閻<a 
name="0602a06" id="0602a06"></a>浮提人長壽百年，苦多樂少。</p><p style="text-indent: 0em; margin-left: 0em"><span class="linehead"></span>「復次，苾芻！此洲<a 
name="0602a07" id="0602a07"></a>雖壽百年，乃有十位：一者、&#x56A9;魯，眠臥無知，二<a 
name="0602a08" id="0602a08"></a>者、俱摩嚕，作戲解生，三者、與&#x56A9;，樂著欲境，四、<a 
name="0602a09" id="0602a09"></a>末羅鍐，勤修其業，五者、&#x9262;羅枳穰，智辯有殊，<a 
name="0602a10" id="0602a10"></a>六者、悉蜜栗帝，曉了記憶，七者、悉體&#x89A9;，正安<a 
name="0602a11" id="0602a11"></a>自行，八者、尾嚕，國王愍恤，九者、沒<span class="gaiji">[口*栗]<!--gaiji,,1[口*栗],2&#x35DA;,3--></span>兔，色朽<a 
name="0602a12" id="0602a12"></a>力微，十者、孽多俞，數百歲命終。</p><p style="text-indent: 0em; margin-left: 0em"><span class="linehead"></span>「復次，苾芻！未<a 
name="0602a13" id="0602a13"></a>終百年，時有三際，所謂寒、熱及雨，亦名三時。<a 
name="0602a14" id="0602a14"></a>未終百年，及十二月得三際名：四月寒際、四<a 
name="0602a15" id="0602a15"></a>月熱際、四月雨際。復次，百年未終，十二月內<a 
name="0602a16" id="0602a16"></a>有二十四半月。百年未終，內有八月寒際、八<a 
name="0602a17" id="0602a17"></a>月熱際、八月雨際。復次，百年之中，十二月內<a 
name="0602a18" id="0602a18"></a>有三十六晝夜，月內有十二寒際時、十二熱<a 
name="0602a19" id="0602a19"></a>際時、十二雨際時。復次，千年之中，十二月內<a 
name="0602a20" id="0602a20"></a>有三十六晝夜月，內有七十二千度食，其中<a 
name="0602a21" id="0602a21"></a>而有喫食及不喫食時，所謂瞋怒時、苦惱時、<a 
name="0602a22" id="0602a22"></a>路行時、清齋時、急務時、睡眠時、醉悶時，此<a 
name="0602a23" id="0602a23"></a>皆不食；復有得食不食，亦有不得亦不食，如<a 
name="0602a24" id="0602a24"></a>是食及不食——彼食之內略說得食——乃有七十<a 
name="0602a25" id="0602a25"></a>二千遍食。</p><p style="text-indent: 0em; margin-left: 0em"><span class="linehead"></span>「復次，苾芻！此閻浮提如上所說，及<a 
name="0602a26" id="0602a26"></a>從乳母食、一月、半月、晝夜及年、喫食時及不<a 
name="0602a27" id="0602a27"></a>食時，約中間說。」</p><p style="text-indent: 0em; margin-left: 0em"><span class="linehead"></span>爾時，佛告諸苾芻言：「我說人<a 
name="0602a28" id="0602a28"></a>中壽命五十歲，四大王天成一晝夜，以彼晝<a 
name="0602a29" id="0602a29"></a>夜成彼一月，十二月成年，以彼長年壽命五<a 
name="0602b01" id="0602b01"></a>百，彼算人間晝夜壽命當九十洛叉，然後命<a 
name="0602b02" id="0602b02"></a>終。以彼四大王天五百歲壽命成等活地獄<a 
name="0602b03" id="0602b03"></a>為一晝夜，彼以三十晝夜成彼一月，以彼十<a 
name="0602b04" id="0602b04"></a>二月成彼一年，以彼長年算數五百為等活<a 
name="0602b05" id="0602b05"></a>大地獄中有情壽命。以彼五百年當四大王<a 
name="0602b06" id="0602b06"></a>天五百四十洛叉，即當人間比較算數計一<a 
name="0602b07" id="0602b07"></a>萬六千二百俱胝年，彼等活大地獄中壽命<a 
name="0602b08" id="0602b08"></a>方盡。」</p><p style="text-indent: 0em; margin-left: 0em"><span class="linehead"></span>爾時，世尊即說伽陀曰：</p><a 
name="0602b09" id="0602b09"></a><p><span class="lg">「惡業身具三、　　口業惡有四、<a 
name="0602b10" id="0602b10"></a><br>　意三業亦然，　　罪畢苦方出。<a 
name="0602b11" id="0602b11"></a><br>　等活地獄中，　　惡業同皆入，<a 
name="0602b12" id="0602b12"></a><br>　萬六千二百，　　俱胝恒受苦。<a 
name="0602b13" id="0602b13"></a><br>　生彼地獄中，　　冤家互相殺，<a 
name="0602b14" id="0602b14"></a><br>　死已復重穌，　　業盡苦方出。」</span></p><a 
name="0602b15" id="0602b15"></a><p style="text-indent: 0em; margin-left: 0em"><span class="linehead"></span>爾時，佛告諸苾芻言：「人間一百年，彼忉利天<a 
name="0602b16" id="0602b16"></a>成一晝夜，以彼三十晝夜成彼一月，以彼十<a 
name="0602b17" id="0602b17"></a>二月成彼一年，忉利天中壽命一千歲。以彼<a 
name="0602b18" id="0602b18"></a>天中一千年較量人間算數當一十八俱胝<a 
name="0602b19" id="0602b19"></a>年，彼天此後命終。」</p><p style="text-indent: 0em; margin-left: 0em"><span class="linehead"></span>爾時，佛告諸苾芻言：「彼天<a 
name="0602b20" id="0602b20"></a>壽命一千歲，當彼黑繩大地獄中成一晝夜，<a 
name="0602b21" id="0602b21"></a>彼以三十晝夜成月及年，彼大地獄中壽命<a 
name="0602b22" id="0602b22"></a>一千歲，以彼一千年較量算數即當人間三<a 
name="0602b23" id="0602b23"></a>萬二千四百俱胝年，彼黑繩大地獄中然後<a 
name="0602b24" id="0602b24"></a>命終。」</p><p style="text-indent: 0em; margin-left: 0em"><span class="linehead"></span>爾時，世尊即說頌曰：</p><a 
name="0602b25" id="0602b25"></a><p><span class="lg">「憎嫌師、父母，　　毀謗佛、聲聞，<a 
name="0602b26" id="0602b26"></a><br>　破壞和合人，　　黑繩受大苦。<a 
name="0602b27" id="0602b27"></a><br>　惡業親自作，　　地獄苦須受，<a 
name="0602b28" id="0602b28"></a><br>　迴避免無由，　　業盡方始出。」</span></p><a 
name="0602b29" id="0602b29"></a><p style="text-indent: 0em; margin-left: 0em"><span class="linehead"></span>爾時，佛告諸苾芻言：「人間二百年，彼夜摩天<a 
name="0602c01" id="0602c01"></a>為一晝夜，以彼晝夜三十日成月，十二月成<a 
name="0602c02" id="0602c02"></a>年，彼夜摩天壽命二千歲，彼當人間算數計<a 
name="0602c03" id="0602c03"></a>三十六俱胝年較量壽命，彼天然後命終。又<a 
name="0602c04" id="0602c04"></a>以彼天壽二千歲為眾合大地獄中成一晝<a 
name="0602c05" id="0602c05"></a>夜，以彼三十晝夜成彼一月，以彼十二月成<a 
name="0602c06" id="0602c06"></a>彼一年，彼眾合大地獄中壽命二千歲，較量<a 
name="0602c07" id="0602c07"></a>彼處算數即當人間計三萬二千四百俱胝<a 
name="0602c08" id="0602c08"></a>年，彼地獄中然後命終。」</p><p style="text-indent: 0em; margin-left: 0em"><span class="linehead"></span>爾時，世尊即說頌<a 
name="0602c09" id="0602c09"></a>曰：</p><a 
name="0602c10" id="0602c10"></a><p><span class="lg">「三種不善業，　　眾合地獄生；<a 
name="0602c11" id="0602c11"></a><br>　善三業不修，　　牛、羊、鹿殘害。<a 
name="0602c12" id="0602c12"></a><br>　&#x732A;狗及非人，　　眾合互相殺，<a 
name="0602c13" id="0602c13"></a><br>　苦因苦處生，　　業盡方始出。」</span></p><a 
name="0602c14" id="0602c14"></a><p style="text-indent: 0em; margin-left: 0em"><span class="linehead"></span>爾時，佛告諸苾芻言：「人間四百年為彼&#x89A9;史<a 
name="0602c15" id="0602c15"></a>多天成一晝夜，以彼三十晝夜成彼一月及<a 
name="0602c16" id="0602c16"></a>年，彼&#x89A9;史多天壽命四千歲，當人間算數計<a 
name="0602c17" id="0602c17"></a>七十二俱胝年，彼天壽量然後命終。以彼天<a 
name="0602c18" id="0602c18"></a>中壽四千歲，為叫喚大地獄中成一晝夜，以<a 
name="0602c19" id="0602c19"></a>彼三十晝夜成月及年，彼叫喚大地獄中壽<a 
name="0602c20" id="0602c20"></a>四千歲，當&#x89A9;史多天四千三百二十俱胝年，<a 
name="0602c21" id="0602c21"></a>彼當人間一十二萬九千六百俱胝年，彼叫<a 
name="0602c22" id="0602c22"></a>喚大地獄中然後命終。」</p><p style="text-indent: 0em; margin-left: 0em"><span class="linehead"></span>爾時，世尊即說頌曰：</p><a 
name="0602c23" id="0602c23"></a><p><span class="lg">「殺生造極惡，　　叫喚恒受罪，<a 
name="0602c24" id="0602c24"></a><br>　作惡虛誑人，　　業盡苦方出。」</span></p><a 
name="0602c25" id="0602c25"></a><p style="text-indent: 0em; margin-left: 0em"><span class="linehead"></span>爾時，佛告諸苾芻言：「人間八百年為彼樂變<a 
name="0602c26" id="0602c26"></a>化天成一晝夜，以彼三十日成月，十二月成<a 
name="0602c27" id="0602c27"></a>年比較算數，彼樂變化天壽命八千歲，比較<a 
name="0602c28" id="0602c28"></a>人間計一百四十四俱胝年，彼天然後命終。<a 
name="0602c29" id="0602c29"></a>又以彼天壽命八千歲，比較大叫喚大地獄<a 
name="0603a01" id="0603a01"></a>中成一晝夜，以彼三十晝夜成月及年，彼大<a 
name="0603a02" id="0603a02"></a>叫喚大地獄中壽命八千歲比較算數，即當<a 
name="0603a03" id="0603a03"></a>人間二十五萬九千俱胝年較量彼壽，然後<a 
name="0603a04" id="0603a04"></a>命終。」</p><p style="text-indent: 0em; margin-left: 0em"><span class="linehead"></span>爾時，世尊即說頌曰：</p><a 
name="0603a05" id="0603a05"></a><p><span class="lg">「我見及貪欲、　　謗法罪最深，<a 
name="0603a06" id="0603a06"></a><br>　作惡并蓋纏，　　生大叫喚中。<a 
name="0603a07" id="0603a07"></a><br>　叫喚大地獄，　　身毛皆&#x7AEA;立，<a 
name="0603a08" id="0603a08"></a><br>　喫飲火焰燒，　　迴避禁難出。<a 
name="0603a09" id="0603a09"></a><br>　虛誑、愛殺生，　　劍輪狗、鶖、鳥，<a 
name="0603a10" id="0603a10"></a><br>　食髓老鐵烏，　　殘害<span class="gaiji">[馬*展]<!--gaiji,,1[馬*展],2&#x29947;,3--></span>無免。」</span></p><a 
name="0603a11" id="0603a11"></a><p style="text-indent: 0em; margin-left: 0em"><span class="linehead"></span>爾時，佛告諸苾芻言：「若人間一千六百年，為<a 
name="0603a12" id="0603a12"></a>他化自在天成一晝夜，以彼三十晝夜成月，<a 
name="0603a13" id="0603a13"></a>十二月成年比較算數，彼他化自在天壽命<a 
name="0603a14" id="0603a14"></a>一萬六千歲，比較算數當人間二百八十八<a 
name="0603a15" id="0603a15"></a>俱胝年，彼天然後命終。又以彼天一萬六千<a 
name="0603a16" id="0603a16"></a>歲比較炎熱大地獄中成一晝夜，以彼三十<a 
name="0603a17" id="0603a17"></a>晝夜成月，十二月成年，彼炎熱大地獄中壽<a 
name="0603a18" id="0603a18"></a>命一萬六千歲，較量算數當人間六十萬八<a 
name="0603a19" id="0603a19"></a>千四百俱胝年，彼地獄中然後命終。」</p><p style="text-indent: 0em; margin-left: 0em"><span class="linehead"></span>爾時，世<a 
name="0603a20" id="0603a20"></a>尊即說頌曰：</p><a 
name="0603a21" id="0603a21"></a><p><span class="lg">「惱亂於父母、　　沙門、婆羅門，<a 
name="0603a22" id="0603a22"></a><br>　善業不修習，　　恒受炎熱苦。<a 
name="0603a23" id="0603a23"></a><br>　誑惑諸眾生，　　炎熱地獄受，<a 
name="0603a24" id="0603a24"></a><br>　所作惡不亡，　　業盡方此出。」</span></p><a 
name="0603a25" id="0603a25"></a><p style="text-indent: 0em; margin-left: 0em"><span class="linehead"></span>爾時，世尊告苾芻言：「汝應諦聽，較量算數&#x75B1;<a 
name="0603a26" id="0603a26"></a>地獄等眾生壽命。」</p><p style="text-indent: 0em; margin-left: 0em"><span class="linehead"></span>時諸苾芻白佛言：「善逝！我<a 
name="0603a27" id="0603a27"></a>等樂聞、受持、憶念，唯願演說此&#x75B1;地獄有情<a 
name="0603a28" id="0603a28"></a>壽命比較長短。」</p><p style="text-indent: 0em; margin-left: 0em"><span class="linehead"></span>爾時，世尊告苾芻曰：「善哉，善<a 
name="0603a29" id="0603a29"></a>哉。吾今為汝分別演說此&#x75B1;地獄壽命之事。<a 
name="0603b01" id="0603b01"></a>積聚胡麻滿一婆訶可容二十佉梨，彼有天<a 
name="0603b02" id="0603b02"></a>人百年一粒，二十佉梨一一捻盡，彼&#x75B1;地獄<a 
name="0603b03" id="0603b03"></a>壽命方滿。</p><p style="text-indent: 0em; margin-left: 0em"><span class="linehead"></span>「復次，苾芻！我說眾生壽命較量，又<a 
name="0603b04" id="0603b04"></a>如&#x75B1;裂之中壽命二十婆訶胡麻，如是阿吒<a 
name="0603b05" id="0603b05"></a><span class="gaiji">[舀*鳥]<!--gaiji,,1[舀*鳥],2&#x2A14E;,3--></span>中壽命四十婆訶麻、賀賀凡中壽命六十<a 
name="0603b06" id="0603b06"></a>婆訶麻、護護凡中壽命八十婆訶麻、青蓮華<a 
name="0603b07" id="0603b07"></a>中壽命一百婆訶麻、紅蓮華中壽命一百二<a 
name="0603b08" id="0603b08"></a>十婆訶麻、如是於大紅蓮華中壽命一百四<a 
name="0603b09" id="0603b09"></a>十婆訶麻，一一之中滿圌胡麻，百年一粒除<a 
name="0603b10" id="0603b10"></a>去，胡麻粒粒皆盡，彼諸有情方滿壽命。</p><p style="text-indent: 0em; margin-left: 0em"><span class="linehead"></span>「如<a 
name="0603b11" id="0603b11"></a>是，苾芻！舍利子、大目健連及天壽等并諸<a 
name="0603b12" id="0603b12"></a>眷屬，若復有人心行暴惡，自身當墮此大地<a 
name="0603b13" id="0603b13"></a>獄。是故，苾芻！應如是知。若復有人身患焦<a 
name="0603b14" id="0603b14"></a>瘦，不生瞋恚，心不輕慢，是故，苾芻！智者如<a 
name="0603b15" id="0603b15"></a>是應當修覺。」</p><p style="text-indent: 0em; margin-left: 0em"><span class="linehead"></span>爾時，世尊即說頌曰：</p><a 
name="0603b16" id="0603b16"></a><p><span class="lg">「若人發惡言，　　毀他如刀斧、<a 
name="0603b17" id="0603b17"></a><br>　劍輪斬其身，　　皆從自口出，<a 
name="0603b18" id="0603b18"></a><br>　毀謗於賢善，　　稱讚復歡喜，<a 
name="0603b19" id="0603b19"></a><br>　&#x9B2A;諍結宿冤，　　死入地獄疾。<a 
name="0603b20" id="0603b20"></a><br>　資財他所有，　　&#x9B2A;諍生嫉&#x59AC;，<a 
name="0603b21" id="0603b21"></a><br>　惱彼不安樂，　　當受&#x75B1;裂苦。<a 
name="0603b22" id="0603b22"></a><br>　毀謗於善逝，　　意悅生歡喜，<a 
name="0603b23" id="0603b23"></a><br>　百千&#x75B1;裂劫，　　恒受地獄苦。<a 
name="0603b24" id="0603b24"></a><br>　發惡身、口、意，　　毀謗諸賢聖，<a 
name="0603b25" id="0603b25"></a><br>　五百三十六，　　&#x75B1;劫恒受苦。<a 
name="0603b26" id="0603b26"></a><br>　廣作業無邊，　　罪犯及虛誑，<a 
name="0603b27" id="0603b27"></a><br>　長劫地獄中，　　業盡後方出。」</span></p><a 
name="0603b28" id="0603b28"></a><p style="text-indent: 0em; margin-left: 0em"><span class="linehead"></span>復次，佛告諸苾芻等：「此極炎熱大地獄中有<a 
name="0603b29" id="0603b29"></a>情壽命，壽半中劫較量算數，然後命終。」</p><p style="text-indent: 0em; margin-left: 0em"><span class="linehead"></span>爾時，<a 
name="0603c01" id="0603c01"></a>世尊即說頌曰：</p><a 
name="0603c02" id="0603c02"></a><p><span class="lg">「恒作惡業因，　　愛樂安樂果，<a 
name="0603c03" id="0603c03"></a><br>　遠離於人、天，　　當生炎熱獄。<a 
name="0603c04" id="0603c04"></a><br>　打罵師、父母、　　沙門、婆羅門，<a 
name="0603c05" id="0603c05"></a><br>　邪見斷善根，　　極熱受大苦。」</span></p><a 
name="0603c06" id="0603c06"></a><p style="text-indent: 0em; margin-left: 0em"><span class="linehead"></span>復次，佛告諸苾芻言：「彼之阿鼻大地獄中較<a 
name="0603c07" id="0603c07"></a>量壽命此後命終，若提婆達多及於一切愚<a 
name="0603c08" id="0603c08"></a>迷之人，於如來處而發惡心、破壞塔寺、焚燒<a 
name="0603c09" id="0603c09"></a>經像、出佛身血、殺阿羅漢，驅役苾芻、苾芻尼<a 
name="0603c10" id="0603c10"></a>等，命終必墮阿鼻大地獄中，受苦無窮。」</p><p style="text-indent: 0em; margin-left: 0em"><span class="linehead"></span>爾時，<a 
name="0603c11" id="0603c11"></a>世尊即說頌曰：</p><a 
name="0603c12" id="0603c12"></a><p><span class="lg">「毀謗三乘教、　　殺聖阿羅漢、<a 
name="0603c13" id="0603c13"></a><br>　愚癡毀求法，　　獲報無間罪。<a 
name="0603c14" id="0603c14"></a><br>　刺竹果自壞，　　惡業惡趣生，<a 
name="0603c15" id="0603c15"></a><br>　如是放逸罪，　　阿鼻地獄受。」</span></p><a 
name="0603c16" id="0603c16"></a><p style="text-indent: 0em; margin-left: 0em"><span class="linehead"></span>爾時，佛告諸苾芻言：「梵眾天中壽命半劫，此<a 
name="0603c17" id="0603c17"></a>後命終。苾芻應知，梵輔天中壽命一劫，然後<a 
name="0603c18" id="0603c18"></a>命終；大梵天中壽命一劫半，然後命終。苾芻<a 
name="0603c19" id="0603c19"></a>應知，少光天中壽命二劫，然後命終；無量光<a 
name="0603c20" id="0603c20"></a>天壽命四劫，然後命終；極光淨天壽命八劫，<a 
name="0603c21" id="0603c21"></a>然後命終。苾芻應知，少靜天中壽命十六劫，<a 
name="0603c22" id="0603c22"></a>然後命終；若無量靜天壽命三十二劫，然後<a 
name="0603c23" id="0603c23"></a>命終；若遍靜天壽命六十四劫，然後命終。苾<a 
name="0603c24" id="0603c24"></a>芻應知，若無雲天壽命一百二十五劫，此後<a 
name="0603c25" id="0603c25"></a>命終；若福生天壽命二百五十劫，然後命終；<a 
name="0603c26" id="0603c26"></a>若廣果天壽命五百劫，然後命終；若無想天<a 
name="0603c27" id="0603c27"></a>壽命亦然。苾芻應知，若無煩天壽命一千劫，<a 
name="0603c28" id="0603c28"></a>然後命終；無熱天中壽命二千劫，然後命終。<a 
name="0603c29" id="0603c29"></a>苾芻應知，善現天中壽命四千劫，此後命終；<a 
name="0604a01" id="0604a01"></a>若善見天壽命八千劫，此後命終；若色究竟<a 
name="0604a02" id="0604a02"></a>天壽命一萬六千劫，然後命終。</p><p style="text-indent: 0em; margin-left: 0em"><span class="linehead"></span>「苾芻應知，空<a 
name="0604a03" id="0604a03"></a>無邊處有情壽命二萬大劫，然後命終；識無<a 
name="0604a04" id="0604a04"></a>邊處壽命四萬大劫，此後命終；無所有處壽<a 
name="0604a05" id="0604a05"></a>命六萬大劫，此後命終；若非想非非想處有<a 
name="0604a06" id="0604a06"></a>情壽命八萬大劫，然後命終。」</p><a 
name="0604a07" id="0604a07"></a><p style="text-indent: 0em; margin-left: 0em"><span class="linehead"></span>爾時，佛告諸苾芻言：「如是，乃至在阿鼻大地<a 
name="0604a08" id="0604a08"></a>獄中，乃至非想非非想處，輪迴如此。苾芻應<a 
name="0604a09" id="0604a09"></a>知，如是輪迴五趣有情往來不息，現有生、異、<a 
name="0604a10" id="0604a10"></a>滅三種之相。苾芻當知，如是三種迴輪之<a 
name="0604a11" id="0604a11"></a>性，少分之中不可愛樂、亦不可羨，於一剎<a 
name="0604a12" id="0604a12"></a>那，而非久住。何以故？苾芻當知，所謂苦性<a 
name="0604a13" id="0604a13"></a>故，不可愛樂。如是少穢，何況多穢？如是少<a 
name="0604a14" id="0604a14"></a>穢，不可愛樂、亦不可羨。彼一剎那而非究<a 
name="0604a15" id="0604a15"></a>竟。何以故？苾芻應知，輪迴之苦不可愛樂。若<a 
name="0604a16" id="0604a16"></a>有愚迷、寡聞眾生輪迴五趣，往來不息，輪<a 
name="0604a17" id="0604a17"></a>迴之行常不捨離，不能出於地獄中苦，亦不<a 
name="0604a18" id="0604a18"></a>能出餓鬼中苦，恒墮惡趣。是故，苾芻應如是<a 
name="0604a19" id="0604a19"></a>學：如是輪迴大苦不應愛樂。苾芻當知，策懃<a 
name="0604a20" id="0604a20"></a>精進，斷滅輪迴。」</p><p style="text-indent: 0em; margin-left: 0em"><span class="linehead"></span>爾時，世尊說此法已，彼諸苾<a 
name="0604a21" id="0604a21"></a>芻等一心歡喜，信受奉行。</p><a 
name="0604a22" id="0604a22"></a><p><span class="juanname">佛說較量壽命經</span></p>
<hr>【經文資訊】大正藏第 17 冊 No. 0759 佛說較量壽命經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安、廖予慈大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb144.html?index=T17n0759" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T17n0759_001 by HTTrack Website Copier/3.x [XR&CO'2014], Tue, 07 Jun 2016 06:48:12 GMT -->
</html>
