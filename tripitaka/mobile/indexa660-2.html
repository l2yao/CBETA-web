<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T30n1579_033 by HTTrack Website Copier/3.x [XR&CO'2014], Tue, 07 Jun 2016 06:53:14 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=516201207&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT30n1579&amp;utmp=%2Fmobile%2Findex.php%3Findex%3DT30n1579_033&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index01dd.html?index=T30n1579_032" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第30冊<br/>No.1579 瑜伽師地論 (100卷)<br/>【彌勒菩薩說  唐 玄奘譯】<br/>第 33 卷</p>
	<a href="index0a13.html?index=T30n1579_034" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T30">
<div class="root" id="1579" sutra_name="瑜伽師地論" sutra_juan="[卷33]">　
<a 
name="0465a21" id="0465a21"></a><a 
name="0465a22" id="0465a22"></a><a 
name="0465a23" id="0465a23"></a><p><span class="juanname">瑜伽師地論卷第三十三<a 
name="0465a24" id="0465a24"></a><a 
name="0465a25" id="0465a25"></a><p style="margin-left: 4em"><span class="byline">彌勒菩薩說</span></p><a 
name="0465a26" id="0465a26"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0465a27" id="0465a27"></a>本地分中聲聞地第十三第四瑜伽處之一</span></p><a 
name="0465a28" id="0465a28"></a><p style="text-indent: 0em; margin-left: 0em"><span class="linehead"></span>復次此嗢&#x62D5;南曰。</p><a 
name="0465a29" id="0465a29"></a><p>　<span class="lg">七作意離欲　　及諸定廣辯<a 
name="0465b01" id="0465b01"></a><br>　二定五神通　　生差別諸相<a 
name="0465b02" id="0465b02"></a><br>　觀察於諸諦　　如實而通達<a 
name="0465b03" id="0465b03"></a><br>　廣分別於修　　究竟為其後</span></p><a 
name="0465b04" id="0465b04"></a><p style="text-indent: 0em; margin-left: 0em"><span class="linehead"></span>已得作意諸瑜伽師。已入如是少分樂斷。<a 
name="0465b05" id="0465b05"></a>從此已後唯有二趣更無所餘。何等為二。<a 
name="0465b06" id="0465b06"></a>一者世間。二出世間。彼初修業諸瑜伽師。由<a 
name="0465b07" id="0465b07"></a>此作意或念我當往世間趣。或念我當往<a 
name="0465b08" id="0465b08"></a>出世趣。復多修習如是作意。如如於此極<a 
name="0465b09" id="0465b09"></a>多修習。如是如是所有輕安心一境性。經<a 
name="0465b10" id="0465b10"></a>歷彼彼日夜等位轉復增廣。若此作意堅固<a 
name="0465b11" id="0465b11"></a>相續強盛而轉。發起清淨所緣勝解。於奢摩<a 
name="0465b12" id="0465b12"></a>他品及毘&#x9262;舍那品善取其相。彼於爾時<a 
name="0465b13" id="0465b13"></a>或樂往世間道發起加行。或樂往出世道<a 
name="0465b14" id="0465b14"></a>發起加行。</p><p style="text-indent: 0em; margin-left: 0em"><span class="linehead"></span>問此中幾種補特伽羅。即於現<a 
name="0465b15" id="0465b15"></a>法樂往世間道發起加行。非出世道。答<a 
name="0465b16" id="0465b16"></a>略有四種補特伽羅。何等為四。一一切外<a 
name="0465b17" id="0465b17"></a>道。二於正法中根性羸劣先修止行。三根<a 
name="0465b18" id="0465b18"></a>性雖利善根未熟。四一切菩薩樂當來世<a 
name="0465b19" id="0465b19"></a>證大菩提非於現法。如是四種補特伽羅。<a 
name="0465b20" id="0465b20"></a>於現法中樂往世間道發起加行。此樂<a 
name="0465b21" id="0465b21"></a>往世間道發起加行者。復有二種。一者具<a 
name="0465b22" id="0465b22"></a>縛。謂諸異生。二不具縛。謂諸有學。此復云<a 
name="0465b23" id="0465b23"></a>何。謂先於欲界觀為&#x9E81;性。於初靜慮若定<a 
name="0465b24" id="0465b24"></a>若生觀為靜性。發起加行離欲界欲。如是<a 
name="0465b25" id="0465b25"></a>乃至發起加行離無所有處欲。當知亦爾。<a 
name="0465b26" id="0465b26"></a>又依靜慮等能引無想定等及發五神通<a 
name="0465b27" id="0465b27"></a>等。</p><p style="text-indent: 0em; margin-left: 0em"><span class="linehead"></span>又即依此若生若相皆當廣說。為離<a 
name="0465b28" id="0465b28"></a>欲界欲勤修觀行諸瑜伽師。由七作意方<a 
name="0465b29" id="0465b29"></a>能獲得離欲界欲。何等名為七種作意。謂<a 
name="0465c01" id="0465c01"></a>了相作意。勝解作意。遠離作意。攝樂作意。<a 
name="0465c02" id="0465c02"></a>觀察作意。加行究竟作意。加行究竟果作意。<a 
name="0465c03" id="0465c03"></a>云何名為了相作意。謂若作意能正覺了欲<a 
name="0465c04" id="0465c04"></a>界&#x9E81;相初靜慮靜相。云何覺了欲界&#x9E81;相。謂<a 
name="0465c05" id="0465c05"></a>正尋思欲界六事。何等為六。一義。二事。三<a 
name="0465c06" id="0465c06"></a>相。四品。五時。六理。云何尋思諸欲&#x9E81;義。<a 
name="0465c07" id="0465c07"></a>謂正尋思如是諸欲有多過患有多損惱。<a 
name="0465c08" id="0465c08"></a>有多疫癘有多災害。於諸欲中多過患義。<a 
name="0465c09" id="0465c09"></a>廣說乃至多災害義。是名&#x9E81;義。云何尋思諸<a 
name="0465c10" id="0465c10"></a>欲&#x9E81;事。謂正尋思於諸欲中有內貪欲。於<a 
name="0465c11" id="0465c11"></a>諸欲中有外貪欲。云何尋思諸欲自相。謂<a 
name="0465c12" id="0465c12"></a>正尋思此為煩惱欲此為事欲。此復三種。<a 
name="0465c13" id="0465c13"></a>謂順樂受處。順苦受處。順不苦不樂受處。<a 
name="0465c14" id="0465c14"></a>順樂受處是貪欲依處。是想心倒依處。順苦<a 
name="0465c15" id="0465c15"></a>受處是瞋恚依處。是忿恨依處。順不苦不樂<a 
name="0465c16" id="0465c16"></a>受處是愚癡依處。是覆惱誑諂無慚無愧依<a 
name="0465c17" id="0465c17"></a>處。是見倒依處。即正尋思如是諸欲極惡<a 
name="0465c18" id="0465c18"></a>諸受之所隨逐。極惡煩惱之所隨逐。是名<a 
name="0465c19" id="0465c19"></a>尋思諸欲自相。云何尋思諸欲共相。謂正<a 
name="0465c20" id="0465c20"></a>尋思此一切欲。生苦老苦廣說乃至求不得<a 
name="0465c21" id="0465c21"></a>苦等所隨逐等所隨縛。諸受欲者於圓滿<a 
name="0465c22" id="0465c22"></a>欲驅迫而轉。亦未解脫生等法故。雖彼諸<a 
name="0465c23" id="0465c23"></a>欲勝妙圓滿而暫時有。是名尋思諸欲共<a 
name="0465c24" id="0465c24"></a>相。云何尋思諸欲&#x9E81;品。謂正尋思如是諸欲<a 
name="0465c25" id="0465c25"></a>皆墮黑品。猶如骨鎖如凝血肉。如草炬火<a 
name="0465c26" id="0465c26"></a>如一分炭火。如大毒蛇如夢所見。如假借<a 
name="0465c27" id="0465c27"></a>得諸莊嚴具。如樹端果。追求諸欲諸有情<a 
name="0465c28" id="0465c28"></a>類。於諸欲中受追求所作苦。受防護所<a 
name="0465c29" id="0465c29"></a>作苦。受親愛失壞所作苦。受無厭足所<a 
name="0466a01" id="0466a01"></a>作苦。受不自在所作苦。受惡行所作苦。如<a 
name="0466a02" id="0466a02"></a>是一切如前應知。如世尊說。習近諸欲<a 
name="0466a03" id="0466a03"></a>有五過患。謂彼諸欲極少滋味。多諸苦惱多<a 
name="0466a04" id="0466a04"></a>諸過患。又彼諸欲於習近時。能令無厭<a 
name="0466a05" id="0466a05"></a>能令無足能令無滿。又彼諸欲常為諸佛<a 
name="0466a06" id="0466a06"></a>及佛弟子。賢善正行正至善士。以無量門<a 
name="0466a07" id="0466a07"></a>呵責毀呰。又彼諸欲於習近時。能令諸結積<a 
name="0466a08" id="0466a08"></a>集增長。又彼諸欲於習近時。我說無有<a 
name="0466a09" id="0466a09"></a>惡不善業而不作者。如是諸欲令無厭足<a 
name="0466a10" id="0466a10"></a>多所共有。是非法行惡行之因增長欲愛。智<a 
name="0466a11" id="0466a11"></a>者所離速趣消滅依託眾緣。是諸放逸危<a 
name="0466a12" id="0466a12"></a>亡之地。無常虛偽妄失之法。猶如幻化誑<a 
name="0466a13" id="0466a13"></a>惑愚夫。若現法欲若後法欲。若天上欲若人<a 
name="0466a14" id="0466a14"></a>中欲。一切皆是魔之所行魔之所住。於是<a 
name="0466a15" id="0466a15"></a>處所能生無量依意所起惡不善法。所謂<a 
name="0466a16" id="0466a16"></a>貪瞋及憤諍等。於聖弟子正修學時能為<a 
name="0466a17" id="0466a17"></a>障礙。由如是等差別因緣。如是諸欲多分<a 
name="0466a18" id="0466a18"></a>墮在黑品所攝。是名尋思諸欲&#x9E81;品。云何<a 
name="0466a19" id="0466a19"></a>尋思諸欲&#x9E81;時。謂正尋思如是諸欲去來今<a 
name="0466a20" id="0466a20"></a>世。於常常時於恒恒時。多諸過患多諸損<a 
name="0466a21" id="0466a21"></a>惱。多諸疫癘多諸災害。是名尋思諸欲&#x9E81;<a 
name="0466a22" id="0466a22"></a>時。云何尋思諸欲&#x9E81;理。謂正尋思如是諸<a 
name="0466a23" id="0466a23"></a>欲。由大資糧由大追求由大劬勞。及由種<a 
name="0466a24" id="0466a24"></a>種無量差別工巧業處。方能招集生起增長。<a 
name="0466a25" id="0466a25"></a>又彼諸欲雖善生起。雖善增長。一切多為<a 
name="0466a26" id="0466a26"></a>外攝受事。謂父母妻子奴婢作使親友眷屬。<a 
name="0466a27" id="0466a27"></a>或為對治。自內有色&#x9E81;重四大。糜飯長養常<a 
name="0466a28" id="0466a28"></a>須覆蔽沐浴按摩。壞斷離散消滅法身。隨<a 
name="0466a29" id="0466a29"></a>所生起種種苦惱。食能對治諸飢渴苦。衣<a 
name="0466b01" id="0466b01"></a>能對治諸寒熱苦。及能覆蔽可慚羞處。臥<a 
name="0466b02" id="0466b02"></a>具能治諸勞睡苦。及能對治經行住苦。病緣<a 
name="0466b03" id="0466b03"></a>醫藥能治病苦。是故諸欲唯能對治隨所生<a 
name="0466b04" id="0466b04"></a>起種種苦惱。不應染著而受用之。唯應正<a 
name="0466b05" id="0466b05"></a>念。譬如重病所逼切人。為除病故服雜穢<a 
name="0466b06" id="0466b06"></a>藥。又彼諸欲有至教量證有&#x9E81;相。又彼諸<a 
name="0466b07" id="0466b07"></a>欲如是如是所有&#x9E81;相。我亦於內現智見<a 
name="0466b08" id="0466b08"></a>轉。又彼諸欲有比度量知有&#x9E81;相。又彼諸<a 
name="0466b09" id="0466b09"></a>欲從無始來本性&#x9E81;穢成就。法性難思。法性<a 
name="0466b10" id="0466b10"></a>不應思議。不應分別。是名尋思諸欲&#x9E81;<a 
name="0466b11" id="0466b11"></a>理。如是名為由六種事覺了欲界諸欲&#x9E81;<a 
name="0466b12" id="0466b12"></a>相。復能覺了初靜慮中所有靜相。謂欲界中<a 
name="0466b13" id="0466b13"></a>一切&#x9E81;性。於初靜慮皆無所有。由離欲界<a 
name="0466b14" id="0466b14"></a>諸&#x9E81;性故。初靜慮中說有靜性。是名覺了<a 
name="0466b15" id="0466b15"></a>初靜慮中所有靜相。即由如是定地作意。<a 
name="0466b16" id="0466b16"></a>於欲界中了為&#x9E81;相。於初靜慮了為靜相。<a 
name="0466b17" id="0466b17"></a>是故名為了相作意。即此作意當言猶為<a 
name="0466b18" id="0466b18"></a>聞思間雜。彼既如是如理尋思。了知諸欲是<a 
name="0466b19" id="0466b19"></a>其&#x9E81;相。知初靜慮是其靜相。從此已後超<a 
name="0466b20" id="0466b20"></a>過聞思唯用修行。於所緣相發起勝解。修<a 
name="0466b21" id="0466b21"></a>奢摩他毘&#x9262;舍那。既修習已如所尋思。&#x9E81;相<a 
name="0466b22" id="0466b22"></a>靜相數起勝解。如是名為勝解作意。即此<a 
name="0466b23" id="0466b23"></a>勝解善修善習善多修習為因緣故。最初生<a 
name="0466b24" id="0466b24"></a>起斷煩惱道。即所生起斷煩惱道俱行作<a 
name="0466b25" id="0466b25"></a>意。此中說名遠離作意。由能最初斷於欲<a 
name="0466b26" id="0466b26"></a>界先所應斷諸煩惱故。及能除遣彼煩惱<a 
name="0466b27" id="0466b27"></a>品&#x9E81;重性故。從是已後愛樂於斷愛樂遠<a 
name="0466b28" id="0466b28"></a>離。於諸斷中見勝功德。觸證少分遠離喜<a 
name="0466b29" id="0466b29"></a>樂。於時時間欣樂作意而深慶悅。於時時<a 
name="0466c01" id="0466c01"></a>間厭離作意而深厭患。為欲除遣惛沈睡<a 
name="0466c02" id="0466c02"></a>眠掉舉等故。如是名為攝樂作意。彼由如<a 
name="0466c03" id="0466c03"></a>是樂斷樂修。正修加行善品任持。欲界所<a 
name="0466c04" id="0466c04"></a>繫諸煩惱纏。若行若住不復現行。便作是<a 
name="0466c05" id="0466c05"></a>念。我今為有於諸欲中貪欲煩惱不覺知<a 
name="0466c06" id="0466c06"></a>耶。為無有耶。為審觀察如是事故隨於<a 
name="0466c07" id="0466c07"></a>一種可愛淨相作意思惟。猶未永斷諸隨<a 
name="0466c08" id="0466c08"></a>眠。故思惟如是淨妙相時。便復發起隨習<a 
name="0466c09" id="0466c09"></a>近心趣習近心臨習近心。不能住捨。不能<a 
name="0466c10" id="0466c10"></a>厭毀制伏違逆。彼作是念。我於諸欲猶未<a 
name="0466c11" id="0466c11"></a>解脫其心。猶未正得解脫。我心仍為諸<a 
name="0466c12" id="0466c12"></a>行制伏。如水被持。未為法性之所制伏。<a 
name="0466c13" id="0466c13"></a>我今復應為欲永斷餘隨眠故。正勤安<a 
name="0466c14" id="0466c14"></a>住樂斷樂修。如是名為觀察作意。從此倍<a 
name="0466c15" id="0466c15"></a>更樂斷樂修修奢摩他毘&#x9262;舍那。鄭重觀<a 
name="0466c16" id="0466c16"></a>察修習對治。時時觀察先所已斷。由是因<a 
name="0466c17" id="0466c17"></a>緣從欲界繫一切煩惱心得離繫。此由暫<a 
name="0466c18" id="0466c18"></a>時伏斷方便。非是畢竟永害種子。當於爾<a 
name="0466c19" id="0466c19"></a>時初靜慮地前加行道已得究竟一切煩惱<a 
name="0466c20" id="0466c20"></a>對治。作意已得生起。是名加行究竟作意。<a 
name="0466c21" id="0466c21"></a>從此無間由是因緣證入根本初靜慮定。<a 
name="0466c22" id="0466c22"></a>即此根本初靜慮定俱行作意。名加行究竟<a 
name="0466c23" id="0466c23"></a>果作意。又於遠離攝樂作意現在轉時。能<a 
name="0466c24" id="0466c24"></a>適悅身離生喜樂。於時時間微薄現前。加<a 
name="0466c25" id="0466c25"></a>行究竟作意轉時。即彼喜樂轉復增廣。於時<a 
name="0466c26" id="0466c26"></a>時間深重現前。加行究竟果作意轉時。離<a 
name="0466c27" id="0466c27"></a>生喜樂遍諸身分。無不充滿無有間隙。<a 
name="0466c28" id="0466c28"></a>彼於爾時遠離諸欲。遠離一切惡不善法。<a 
name="0466c29" id="0466c29"></a>有尋有伺離生喜樂。於初靜慮圓滿五支具<a 
name="0467a01" id="0467a01"></a>足安住。名住欲界對治修果。名隨證得<a 
name="0467a02" id="0467a02"></a>離欲界欲。又了相作意。於所應斷能正了<a 
name="0467a03" id="0467a03"></a>知。於所應得能正了知。為斷應斷為得<a 
name="0467a04" id="0467a04"></a>應得。心生希願勝解作意。為斷為得正<a 
name="0467a05" id="0467a05"></a>發加行。遠離作意。能捨所有上品煩惱。攝<a 
name="0467a06" id="0467a06"></a>樂作意。能捨所有中品煩惱。觀察作意。能<a 
name="0467a07" id="0467a07"></a>於所得離增上慢安住其心。加行究竟作<a 
name="0467a08" id="0467a08"></a>意能捨所有下品煩惱。加行究竟果作意。能<a 
name="0467a09" id="0467a09"></a>正領受彼諸作意善修習果。又若了相作<a 
name="0467a10" id="0467a10"></a>意。若勝解作意。總名隨順作意厭壞對治<a 
name="0467a11" id="0467a11"></a>俱行。若遠離作意。若加行究竟作意。總名對<a 
name="0467a12" id="0467a12"></a>治作意斷對治俱行。若攝樂作意。名對治作<a 
name="0467a13" id="0467a13"></a>意及順清淨作意。若觀察作意。名順觀察<a 
name="0467a14" id="0467a14"></a>作意。如是其餘四種作意當知攝入六作意<a 
name="0467a15" id="0467a15"></a>中。謂隨順作意。對治作意。順清淨作意。順觀<a 
name="0467a16" id="0467a16"></a>察作意如初靜慮定有七種作意。如是第<a 
name="0467a17" id="0467a17"></a>二第三第四靜慮定。及空無邊處。識無邊處。<a 
name="0467a18" id="0467a18"></a>無所有處。非想非非想處定。當知各有七<a 
name="0467a19" id="0467a19"></a>種作意。若於有尋有伺初靜慮地覺了&#x9E81;<a 
name="0467a20" id="0467a20"></a>相。於無尋無伺第二靜慮地覺了靜相。為<a 
name="0467a21" id="0467a21"></a>欲證入第二靜慮。應知是名了相作意。謂<a 
name="0467a22" id="0467a22"></a>已證入初靜慮定。已得初靜慮者。於諸尋<a 
name="0467a23" id="0467a23"></a>伺觀為&#x9E81;性能正了知。若在定地。於緣最<a 
name="0467a24" id="0467a24"></a>初率爾而起。&#x6031;務行境。&#x9E81;意言性。是名為<a 
name="0467a25" id="0467a25"></a>尋。即於彼緣隨彼而起隨彼而行。徐歷行<a 
name="0467a26" id="0467a26"></a>境。細意言性。是名為伺。又正了知如是尋<a 
name="0467a27" id="0467a27"></a>伺是心法性。心生時生。共有相應同一緣<a 
name="0467a28" id="0467a28"></a>轉。又正了知如是尋伺依內而生外處所<a 
name="0467a29" id="0467a29"></a>攝。又正了知如是一切過去未來現在所<a 
name="0467b01" id="0467b01"></a>攝。從因而生。從緣而生。或增或減不久安<a 
name="0467b02" id="0467b02"></a>住暫時而有率爾現前。令心躁擾令心散<a 
name="0467b03" id="0467b03"></a>動不靜行轉。求上地時苦住隨逐。是故皆<a 
name="0467b04" id="0467b04"></a>是黑品所攝隨逐諸欲。離生喜樂少分勝利。<a 
name="0467b05" id="0467b05"></a>隨所在地自性。能令有如是相。於常常時<a 
name="0467b06" id="0467b06"></a>於恒恒時。有尋有伺心行所緣。躁擾而轉不<a 
name="0467b07" id="0467b07"></a>得寂靜。以如是等種種行相。於諸尋伺<a 
name="0467b08" id="0467b08"></a>覺了&#x9E81;相。又正了知弟二靜慮無尋無伺。如<a 
name="0467b09" id="0467b09"></a>是一切所說&#x9E81;相皆無所有。是故宣說第二<a 
name="0467b10" id="0467b10"></a>靜慮有其靜相。彼諸&#x9E81;相皆遠離故。為欲<a 
name="0467b11" id="0467b11"></a>證入第二靜慮。隨其所應其餘作意如前<a 
name="0467b12" id="0467b12"></a>應知。如是乃至為欲證入非想非非想處<a 
name="0467b13" id="0467b13"></a>定。於地地中隨其所應。當知皆有七種作<a 
name="0467b14" id="0467b14"></a>意。又彼&#x9E81;相遍在一切下地皆有。下從欲<a 
name="0467b15" id="0467b15"></a>界展轉上至無所有處。當知&#x9E81;相略有二<a 
name="0467b16" id="0467b16"></a>種。謂諸下地苦住增上。望上所住不寂靜<a 
name="0467b17" id="0467b17"></a>故。及諸壽量時分短促。望上壽量轉減少<a 
name="0467b18" id="0467b18"></a>故。此二&#x9E81;相由前六事。如其所應當正尋<a 
name="0467b19" id="0467b19"></a>思。隨彼彼地樂離欲時。如其所應於次<a 
name="0467b20" id="0467b20"></a>上地尋思靜相。漸次乃至證得加行究竟果<a 
name="0467b21" id="0467b21"></a>作意。</p><a 
name="0467b22" id="0467b22"></a><p style="text-indent: 0em; margin-left: 0em"><span class="linehead"></span>復次此中離欲者。欲有二種。一者煩惱欲。二<a 
name="0467b23" id="0467b23"></a>者事欲。離有二種。一者相應離。二者境界<a 
name="0467b24" id="0467b24"></a>離。離惡不善法者。煩惱欲因所生種種惡<a 
name="0467b25" id="0467b25"></a>不善法。即身惡行語惡行等。持杖持刀&#x9B2A;<a 
name="0467b26" id="0467b26"></a>訟諍競。諂誑詐偽起妄語等。由斷彼故說<a 
name="0467b27" id="0467b27"></a>名為離惡不善法。有尋有伺者。由於尋伺<a 
name="0467b28" id="0467b28"></a>未見過失。自地猶有對治欲界諸善尋伺。<a 
name="0467b29" id="0467b29"></a>是故說名有尋有伺。所言離者。謂已<span class="corr" title='[獄&gt;獲] cf.【麗】'>獲</span>得<a 
name="0467c01" id="0467c01"></a>加行究竟作意故。所言生者。由此為因由<a 
name="0467c02" id="0467c02"></a>此為緣。無間所生故名離生。言喜樂者。<a 
name="0467c03" id="0467c03"></a>謂已獲得所希求義。及於喜中未見過<a 
name="0467c04" id="0467c04"></a>失。一切&#x9E81;重已除遣故。及已獲得廣大輕安。<a 
name="0467c05" id="0467c05"></a>身心調暢有堪能故。說名喜樂。所言初者。<a 
name="0467c06" id="0467c06"></a>謂從欲界最初上進。創首獲得依順次數。<a 
name="0467c07" id="0467c07"></a>說名為初。言靜慮者。於一所緣繫念寂靜<a 
name="0467c08" id="0467c08"></a>正審思慮。故名靜慮。言具足者。謂已獲得<a 
name="0467c09" id="0467c09"></a>加行究竟果作意故。言安住者。謂於後時<a 
name="0467c10" id="0467c10"></a>由所修習多成辦故。得隨所樂得無艱<a 
name="0467c11" id="0467c11"></a>難得無梗&#x6F81;。於靜慮定其心晝夜能正隨<a 
name="0467c12" id="0467c12"></a>順。趣向臨入隨所欲樂。乃至七日七夜能正<a 
name="0467c13" id="0467c13"></a>安住。故名安住。復次於有尋有伺三摩地<a 
name="0467c14" id="0467c14"></a>相。心能棄捨。於無尋無伺三摩地相。繫念安<a 
name="0467c15" id="0467c15"></a>住。於諸&#x6031;務所行境界。能正遠離。於不&#x6031;<a 
name="0467c16" id="0467c16"></a>務所行境界安住。其心一味寂靜極寂靜<a 
name="0467c17" id="0467c17"></a>轉。是故說言尋伺寂靜故。內等淨故。又彼<a 
name="0467c18" id="0467c18"></a>即於無尋無伺三摩地中。串修習故。超過<a 
name="0467c19" id="0467c19"></a>尋伺有間缺位。能正獲得無間缺位。是故說<a 
name="0467c20" id="0467c20"></a>言心一趣故。無尋無伺者。一切尋伺悉皆斷<a 
name="0467c21" id="0467c21"></a>故。所言定者。謂已獲得加行究竟作意故。<a 
name="0467c22" id="0467c22"></a>所言生者。由此為因由此為緣無間所生<a 
name="0467c23" id="0467c23"></a>故。名定生。言喜樂者。謂已獲得所希求<a 
name="0467c24" id="0467c24"></a>義。又於喜中未見過失有欣有喜。一切<a 
name="0467c25" id="0467c25"></a>尋伺初靜慮地諸煩惱品所有&#x9E81;重皆遠離。<a 
name="0467c26" id="0467c26"></a>故能對治彼廣大輕安。身心調柔有堪能樂<a 
name="0467c27" id="0467c27"></a>所隨逐故。名有喜樂。依順次數此為第<a 
name="0467c28" id="0467c28"></a>二。如是一切如前應知。復次彼於喜相<a 
name="0467c29" id="0467c29"></a>深見過失。是故說言於喜離欲。又於爾<a 
name="0468a01" id="0468a01"></a>時遠離二種亂心災患。能於離喜第三靜<a 
name="0468a02" id="0468a02"></a>慮攝持其心。第二靜慮已離尋伺。今於此<a 
name="0468a03" id="0468a03"></a>中復離於喜。是故說言安住於捨。如是二<a 
name="0468a04" id="0468a04"></a>法能擾亂心障無間捨。初靜慮中有尋伺<a 
name="0468a05" id="0468a05"></a>故。令無間捨不自在轉。第二靜慮由有喜<a 
name="0468a06" id="0468a06"></a>故。令無間捨不自在轉。是故此捨初二靜慮<a 
name="0468a07" id="0468a07"></a>說名無有。由是因緣修靜慮者。第三靜慮<a 
name="0468a08" id="0468a08"></a>方名有捨。由有捨故。如如安住所有正念。<a 
name="0468a09" id="0468a09"></a>如是如是彼喜俱行想及作意不復現行。若<a 
name="0468a10" id="0468a10"></a>復於此第三靜慮不善修故。或時失念。彼<a 
name="0468a11" id="0468a11"></a>喜俱行想及作意時復現行。尋即速疾以慧<a 
name="0468a12" id="0468a12"></a>通達能正了知。隨所生起能不忍受。方便<a 
name="0468a13" id="0468a13"></a>棄捨除遣變吐。心住上捨。是故說有正念<a 
name="0468a14" id="0468a14"></a>正知。彼於爾時住如是捨。正念正知親近<a 
name="0468a15" id="0468a15"></a>修習。多修習故令心踊躍。俱行喜受便得除<a 
name="0468a16" id="0468a16"></a>滅。離喜寂靜最極寂靜。與喜相違心受生<a 
name="0468a17" id="0468a17"></a>起。彼於爾時色身意身領納受樂及輕安<a 
name="0468a18" id="0468a18"></a>樂。是故說言有身受樂。第三靜慮已下諸<a 
name="0468a19" id="0468a19"></a>地。無如是樂及無間捨。第三靜慮已上諸<a 
name="0468a20" id="0468a20"></a>地。此無間捨雖復可得而無有樂。下地樂<a 
name="0468a21" id="0468a21"></a>捨俱無有故。上地有捨而無樂故。是故說<a 
name="0468a22" id="0468a22"></a>言於是處所謂第三靜慮。諸聖宣說謂依<a 
name="0468a23" id="0468a23"></a>於此已得安住。補特伽羅。具足捨念及以<a 
name="0468a24" id="0468a24"></a>正知。住身受樂。第三靜慮具足安住。言諸<a 
name="0468a25" id="0468a25"></a>聖者。謂佛世尊及佛弟子。</p><a 
name="0468a26" id="0468a26"></a><p style="text-indent: 0em; margin-left: 0em"><span class="linehead"></span>復次此中對治種類勢相似故。略不宣說樂<a 
name="0468a27" id="0468a27"></a>斷對治。但說對治所作樂斷。何等名為此中<a 
name="0468a28" id="0468a28"></a>對治。所謂捨念及以正知。由即於此數修<a 
name="0468a29" id="0468a29"></a>習故。便能棄捨令不出離第三靜慮。第三<a 
name="0468b01" id="0468b01"></a>靜慮地中勝樂。是故說言由樂斷故。修靜<a 
name="0468b02" id="0468b02"></a>慮者即於爾時所有苦樂皆得超越。由是<a 
name="0468b03" id="0468b03"></a>因緣若先所斷若今所斷。總集說言樂斷<a 
name="0468b04" id="0468b04"></a>苦斷。先喜憂沒。謂入第四靜慮定時樂受斷<a 
name="0468b05" id="0468b05"></a>故。入第二靜慮定時苦受斷故。入第三靜<a 
name="0468b06" id="0468b06"></a>慮定時喜受沒故。入初靜慮定時憂受沒<a 
name="0468b07" id="0468b07"></a>故。今於此中且約苦樂二受斷故。說有所<a 
name="0468b08" id="0468b08"></a>餘非苦樂受。是故說言彼於爾時不苦不<a 
name="0468b09" id="0468b09"></a>樂。從初靜慮一切下地災患已斷。謂尋伺<a 
name="0468b10" id="0468b10"></a>喜樂入息出息。由彼斷故此中捨念清淨鮮<a 
name="0468b11" id="0468b11"></a>白。由是因緣正入第四靜慮定時心住無<a 
name="0468b12" id="0468b12"></a>動。一切動亂皆悉遠離。是故說言捨念清淨。<a 
name="0468b13" id="0468b13"></a>第四等言如前所說初靜慮等。應知其相。<a 
name="0468b14" id="0468b14"></a>復次以於虛空起勝解故。所有青黃赤白<a 
name="0468b15" id="0468b15"></a>等。相應顯色想。由不顯現故。及厭離欲<a 
name="0468b16" id="0468b16"></a>故。皆能超越。是故說言色想出過故。由不<a 
name="0468b17" id="0468b17"></a>顯現超越彼想以為因故。所有種種眾多<a 
name="0468b18" id="0468b18"></a>品類。因諸顯色和合積集。有障礙想皆得<a 
name="0468b19" id="0468b19"></a>除遣。是故說言有對想滅沒故。由遠離彼<a 
name="0468b20" id="0468b20"></a>想以為因故。所有於彼種種聚中差別想<a 
name="0468b21" id="0468b21"></a>轉。謂飲食瓶衣乘莊嚴具城舍軍園山林等<a 
name="0468b22" id="0468b22"></a>想。於是一切不作意轉。是故說言種種想<a 
name="0468b23" id="0468b23"></a>不作意故。除遣如是有色有對種種想已。<a 
name="0468b24" id="0468b24"></a>起無邊相虛空勝解。是故說言入無邊空。<a 
name="0468b25" id="0468b25"></a>由已超過近分加行究竟作意。入上根本加<a 
name="0468b26" id="0468b26"></a>行究竟果作意定。是故說言空無邊處具足<a 
name="0468b27" id="0468b27"></a>安住。當知此中依於近分乃至未入上<a 
name="0468b28" id="0468b28"></a>根本定。唯緣虛空。若已得入上根本定。亦<a 
name="0468b29" id="0468b29"></a>緣虛空。亦緣自地所有諸蘊。又近分中亦<a 
name="0468c01" id="0468c01"></a>緣下地所有諸蘊。復次若由此識於無邊<a 
name="0468c02" id="0468c02"></a>空發起勝解。當知此識無邊空相勝解相<a 
name="0468c03" id="0468c03"></a>應。若有欲入識無邊處。先捨虛空無邊處<a 
name="0468c04" id="0468c04"></a>想。即於彼識次起無邊行相勝解。</p><a 
name="0468c05" id="0468c05"></a><p style="text-indent: 0em; margin-left: 0em"><span class="linehead"></span>爾時超過近分根本空無邊處。是故說言超<a 
name="0468c06" id="0468c06"></a>過一切空無邊處入無邊識。由彼超過識<a 
name="0468c07" id="0468c07"></a>無邊處所有近分乃至加行究竟作意。入上<a 
name="0468c08" id="0468c08"></a>根本加行究竟果作意定。是故說言識無邊<a 
name="0468c09" id="0468c09"></a>處具足安住。復次從識無邊處求上進時。<a 
name="0468c10" id="0468c10"></a>離其識外更求餘境都無所得。謂諸所有<a 
name="0468c11" id="0468c11"></a>或色非色相應境性。彼求境界無所得時。<a 
name="0468c12" id="0468c12"></a>超過近分及以根本識無邊處。發起都無餘<a 
name="0468c13" id="0468c13"></a>境勝解。此則名為於無所有假想勝解。即於<a 
name="0468c14" id="0468c14"></a>如是假想勝解多修習故。便能超過無所有<a 
name="0468c15" id="0468c15"></a>處一切近分乃至加行究竟作意。入彼根本<a 
name="0468c16" id="0468c16"></a>加行究竟果作意定。是故說言超過一切識<a 
name="0468c17" id="0468c17"></a>無邊處。無少所有無所有處具足安住。復<a 
name="0468c18" id="0468c18"></a>次從無所有處求上進時。由於無所有處<a 
name="0468c19" id="0468c19"></a>想起&#x9E81;想故。便能棄捨無所有處想。由是<a 
name="0468c20" id="0468c20"></a>因緣先入無所有處定時。超過一切有所<a 
name="0468c21" id="0468c21"></a>有想。今復超過無所有想。是故說言非有<a 
name="0468c22" id="0468c22"></a>想。謂或有所有想。或無所有想非無想。謂<a 
name="0468c23" id="0468c23"></a>非如無想及滅盡定一切諸想皆悉滅盡。唯<a 
name="0468c24" id="0468c24"></a>有微細想緣無相境轉。是故說言非想非<a 
name="0468c25" id="0468c25"></a>非想。即於此處起勝解時。超過一切近分<a 
name="0468c26" id="0468c26"></a>根本無所有處。及非想非非想處近分乃至<a 
name="0468c27" id="0468c27"></a>加行究竟作意。入彼根本加行究竟果作意<a 
name="0468c28" id="0468c28"></a>定。是故說言超過一切無所有處。於非想<a 
name="0468c29" id="0468c29"></a>非非想處具足安住。復次此中入靜慮定<a 
name="0469a01" id="0469a01"></a>時。其身相狀如處室中。入無色定。時其身<a 
name="0469a02" id="0469a02"></a>相狀如處虛空。當知此中由奢摩他相。安<a 
name="0469a03" id="0469a03"></a>住上捨勤修加行。</p><a 
name="0469a04" id="0469a04"></a><p style="text-indent: 0em; margin-left: 0em"><span class="linehead"></span>復次依靜慮等當知能入二無心定。一者<a 
name="0469a05" id="0469a05"></a>無想定。二者滅盡定。無想定者。唯諸異生由<a 
name="0469a06" id="0469a06"></a>棄背想作意方便能入。滅盡定者。唯諸聖<a 
name="0469a07" id="0469a07"></a>者由止息想受作意方便能入。如是二定。<a 
name="0469a08" id="0469a08"></a>由二作意方便能入。謂無想定。由棄背想<a 
name="0469a09" id="0469a09"></a>作意以為上首。勤修加行漸次能入。若滅<a 
name="0469a10" id="0469a10"></a>盡定。由從非想非非想處。欲求上進暫時<a 
name="0469a11" id="0469a11"></a>止息所緣作意以為上首。勤修加行漸次<a 
name="0469a12" id="0469a12"></a>能入。若諸異生作如是念。諸想如病諸想<a 
name="0469a13" id="0469a13"></a>如癰諸想如箭。唯有無想寂靜微妙攝受。<a 
name="0469a14" id="0469a14"></a>如是背想作意。於所生起一切想中。精勤<a 
name="0469a15" id="0469a15"></a>修習不念作意。由此修習為因緣故。加行<a 
name="0469a16" id="0469a16"></a>道中是有心位。入定無間心不復轉。如是<a 
name="0469a17" id="0469a17"></a>出離想作意。為先已離遍淨貪未離廣果<a 
name="0469a18" id="0469a18"></a>貪諸心心法滅。是名無想定。由是方便<a 
name="0469a19" id="0469a19"></a>證得此定。若諸聖者已得非想非非想處。<a 
name="0469a20" id="0469a20"></a>復欲暫時住寂靜住。從非有想非無想處<a 
name="0469a21" id="0469a21"></a>心求上進。心上進時求上所緣竟無所得。<a 
name="0469a22" id="0469a22"></a>無所得故滅而不轉。如是有學已離無所<a 
name="0469a23" id="0469a23"></a>有處貪。或阿羅漢求暫住想作意。為先諸心<a 
name="0469a24" id="0469a24"></a>心法滅。是名滅盡定。由是方便證得此定。<a 
name="0469a25" id="0469a25"></a>復次依止靜慮發五通等。</p><p style="text-indent: 0em; margin-left: 0em"><span class="linehead"></span>云何能發。謂靜<a 
name="0469a26" id="0469a26"></a>慮者。已得根本清淨靜慮。即以如是清淨<a 
name="0469a27" id="0469a27"></a>靜慮為所依止。於五通增上正法。聽聞受<a 
name="0469a28" id="0469a28"></a>持令善究竟。謂於神境通。宿住通。天耳通。<a 
name="0469a29" id="0469a29"></a>死生智通。心差別通等。作意思惟。復由定地<a 
name="0469b01" id="0469b01"></a>所起作意。了知於義了知於法。由了知<a 
name="0469b02" id="0469b02"></a>義了知法故。如是如是修治其心。由此<a 
name="0469b03" id="0469b03"></a>修習多修習故。有時有分發生修果五神<a 
name="0469b04" id="0469b04"></a>通等。又即如是了知於義了知於法。為欲<a 
name="0469b05" id="0469b05"></a>引發諸神通等修十二想。何等十二。一輕<a 
name="0469b06" id="0469b06"></a>舉想。二柔軟想。三空界想。四身心符順想。五<a 
name="0469b07" id="0469b07"></a>勝解想。六先所受行次第隨念想。七種種品<a 
name="0469b08" id="0469b08"></a>類集會音聲想。八光明色相想。九煩惱所<a 
name="0469b09" id="0469b09"></a>作色變異想。十解脫想。十一勝處想。十二<a 
name="0469b10" id="0469b10"></a>遍處想。輕舉想者。謂由此想於身發起<a 
name="0469b11" id="0469b11"></a>輕舉勝解。如&#x59AC;羅綿或如疊絮或似風輪。<a 
name="0469b12" id="0469b12"></a>發起如是輕勝解已。由勝解作意於彼彼<a 
name="0469b13" id="0469b13"></a>處飄轉其身。謂從床上飄置几上。復從几<a 
name="0469b14" id="0469b14"></a>上飄置床上。如是從床飄置草座。復從<a 
name="0469b15" id="0469b15"></a>草座飄置於床。柔軟想者。謂由此想於身<a 
name="0469b16" id="0469b16"></a>發起柔軟勝解。或如綿囊或如毛毳或如<a 
name="0469b17" id="0469b17"></a>熟練。此柔軟想長養攝受前輕舉想。於攝<a 
name="0469b18" id="0469b18"></a>受時。令輕舉想增長廣大。空界想者。謂由<a 
name="0469b19" id="0469b19"></a>此想先於自身發起輕舉柔軟二勝解已。<a 
name="0469b20" id="0469b20"></a>隨所欲往若於中間有諸色聚能為障<a 
name="0469b21" id="0469b21"></a>礙。爾時便起勝解作意。於彼色中作空勝<a 
name="0469b22" id="0469b22"></a>解能無礙往。身心符順想者。謂由此想或<a 
name="0469b23" id="0469b23"></a>以其心符順於身。或以其身符順於心。由<a 
name="0469b24" id="0469b24"></a>此令身轉轉輕舉。轉轉柔軟。轉轉堪任。轉<a 
name="0469b25" id="0469b25"></a>轉光潔。隨順於心繫屬於心依心而轉。勝<a 
name="0469b26" id="0469b26"></a>解想者。謂由此想遠作近解近作遠解。&#x9E81;<a 
name="0469b27" id="0469b27"></a>作細解細作&#x9E81;解。地作水解水作地解。如<a 
name="0469b28" id="0469b28"></a>是一一差別大種展轉相作。廣如變化所作<a 
name="0469b29" id="0469b29"></a>勝解。或色變化或聲變化。由此五想修習成<a 
name="0469c01" id="0469c01"></a>滿。領受種種妙神境通。或從一身示現多<a 
name="0469c02" id="0469c02"></a>身。謂由現化勝解想故。或從多身示現一<a 
name="0469c03" id="0469c03"></a>身。謂由隱化勝解想故。或以其身於諸牆<a 
name="0469c04" id="0469c04"></a>壁垣城等類厚障隔事。直過無礙或於其地<a 
name="0469c05" id="0469c05"></a>出沒如水。或於其水斷流往返履上如地。<a 
name="0469c06" id="0469c06"></a>或如飛鳥結加趺坐騰颺虛空。或於廣大<a 
name="0469c07" id="0469c07"></a>威德勢力日月光輪以手捫摸。或以其身<a 
name="0469c08" id="0469c08"></a>乃至梵世自在迴轉。當知如是種種神變。皆<a 
name="0469c09" id="0469c09"></a>由輕舉柔軟空界身心符順想所攝受勝解<a 
name="0469c10" id="0469c10"></a>想故。隨其所應一切能作。此中以身於其<a 
name="0469c11" id="0469c11"></a>梵世。略有二種自在迴轉。一者往來自在迴<a 
name="0469c12" id="0469c12"></a>轉。二於梵世諸四大種一分造色如其所樂<a 
name="0469c13" id="0469c13"></a>隨勝解力自在迴轉。先所受行次第隨念<a 
name="0469c14" id="0469c14"></a>想者。謂由此想從童子位迄至于今。隨<a 
name="0469c15" id="0469c15"></a>憶念轉自在無礙。隨彼彼位若行若住若<a 
name="0469c16" id="0469c16"></a>坐若臥。廣說一切先所受行。隨其&#x9E81;略次<a 
name="0469c17" id="0469c17"></a>第無越憶念了知。於此修習多修習故證得<a 
name="0469c18" id="0469c18"></a>修果。於無量種宿世所住。廣說乃至所有行<a 
name="0469c19" id="0469c19"></a>相所有宣說皆能隨念。種種品類集會音聲<a 
name="0469c20" id="0469c20"></a>想者。謂由此想遍於彼彼村邑聚落。或長<a 
name="0469c21" id="0469c21"></a>者眾或邑義眾或餘大眾。或廣長處或家或<a 
name="0469c22" id="0469c22"></a>室。種種品類諸眾集會。所出種種雜類音聲。<a 
name="0469c23" id="0469c23"></a>名諠譟聲。或於大河眾流激湍波浪音聲。<a 
name="0469c24" id="0469c24"></a>善取其相。以修所成定地作意。於諸天人<a 
name="0469c25" id="0469c25"></a>若遠若近聖非聖聲。力勵聽採。於此修習多<a 
name="0469c26" id="0469c26"></a>修習故。證得修果清淨天耳。由是能聞人間<a 
name="0469c27" id="0469c27"></a>天上若遠若近一切音聲。光明色相想者。謂<a 
name="0469c28" id="0469c28"></a>於如前所說種種諸光明相。極善取已。即<a 
name="0469c29" id="0469c29"></a>於彼相作意思惟。又於種種諸有情類善<a 
name="0470a01" id="0470a01"></a>不善等業用差別。善取其相。即於彼相作<a 
name="0470a02" id="0470a02"></a>意思惟。是名光明色相想。於此修習多修習<a 
name="0470a03" id="0470a03"></a>故。證得修果死生智通。由是清淨天眼通<a 
name="0470a04" id="0470a04"></a>故。見諸有情廣說乃至身壞已後往生善趣<a 
name="0470a05" id="0470a05"></a>天世間中。煩惱所作色變異想者。謂由此想<a 
name="0470a06" id="0470a06"></a>於貪恚癡忿恨覆惱誑諂慳嫉。及以憍害無<a 
name="0470a07" id="0470a07"></a>慚無愧諸餘煩惱。及隨煩惱纏繞其心。諸<a 
name="0470a08" id="0470a08"></a>有情類種種色位色相變異。解了分別。如是<a 
name="0470a09" id="0470a09"></a>色類有貪欲者。有色分位色相變異。謂諸<a 
name="0470a10" id="0470a10"></a>根躁擾諸根掉舉言常含笑。如是色類有瞋<a 
name="0470a11" id="0470a11"></a>恚者。有色分位色相變異。謂面恒顰蹙語<a 
name="0470a12" id="0470a12"></a>音謇&#x6F81;言常變色。如是色類有愚癡者。有<a 
name="0470a13" id="0470a13"></a>色分位色相變異。謂多分瘖&#x7602;事義闇昧言<a 
name="0470a14" id="0470a14"></a>不辯了語多下里。由如是等行相流類。<a 
name="0470a15" id="0470a15"></a>廣說乃至無慚愧等所纏繞者。有色分位色<a 
name="0470a16" id="0470a16"></a>相變異。善取其相。復於彼相作意思惟。於<a 
name="0470a17" id="0470a17"></a>此修習多修習故。發生修果心差別智。由<a 
name="0470a18" id="0470a18"></a>此智故於他有情。補特伽羅隨所尋思隨<a 
name="0470a19" id="0470a19"></a>所伺察心意識等皆如實知。解脫勝處遍<a 
name="0470a20" id="0470a20"></a>處想者。如前三摩呬多地應知修相。由於<a 
name="0470a21" id="0470a21"></a>此想親近修習多修習故。能引最勝諸聖神<a 
name="0470a22" id="0470a22"></a>通。若變事通若化事通若勝解通。及能引<a 
name="0470a23" id="0470a23"></a>發無諍願智四無礙解。謂法無礙解。義無<a 
name="0470a24" id="0470a24"></a>礙解辭無礙解。辯無礙解等種種功德。又<a 
name="0470a25" id="0470a25"></a>聖非聖二神境通有差別者。謂聖神通隨<a 
name="0470a26" id="0470a26"></a>所變事。隨所化事。隨所勝解。一切皆能<a 
name="0470a27" id="0470a27"></a>如實成辦。無有改異堪任有用。非聖神<a 
name="0470a28" id="0470a28"></a>通不能如是。猶如幻化唯可觀見不堪<a 
name="0470a29" id="0470a29"></a>受用。當知如是十二種想。親近修習多<a 
name="0470b01" id="0470b01"></a>修習故。隨其所應便能引發五種神通。<a 
name="0470b02" id="0470b02"></a>及能引發不共。異生如其所應諸聖功<a 
name="0470b03" id="0470b03"></a>德。</p><a 
name="0470b04" id="0470b04"></a><p style="text-indent: 0em; margin-left: 0em"><span class="linehead"></span>復次此中於初靜慮下中上品善修習已。隨<a 
name="0470b05" id="0470b05"></a>其所應當生梵眾天梵輔天大梵天眾同分<a 
name="0470b06" id="0470b06"></a>中。於第二靜慮下中上品善修習已。隨其<a 
name="0470b07" id="0470b07"></a>所應當生少光天無量光天極光淨天眾<a 
name="0470b08" id="0470b08"></a>同分中。於第三靜慮下中上品善修習已。<a 
name="0470b09" id="0470b09"></a>隨其所應當生少淨天無量淨天遍淨天眾<a 
name="0470b10" id="0470b10"></a>同分中。於第四靜慮下中上品善修習已。<a 
name="0470b11" id="0470b11"></a>隨其所應當生無雲天福生天廣果天眾同<a 
name="0470b12" id="0470b12"></a>分中。若不還者。以無漏第四靜慮。間雜熏<a 
name="0470b13" id="0470b13"></a>修有漏第四靜慮。即於此中下品中品上品<a 
name="0470b14" id="0470b14"></a>上勝品上極品善修習已。隨其所應當生<a 
name="0470b15" id="0470b15"></a>五淨居天眾同分中。謂無煩無熱善現善見<a 
name="0470b16" id="0470b16"></a>色究竟天。若於空處識處無所有處非想非<a 
name="0470b17" id="0470b17"></a>非想處下中上品。善修習已。當生空處識<a 
name="0470b18" id="0470b18"></a>處無所有處非想非非想處隨行天眾同分<a 
name="0470b19" id="0470b19"></a>中。由彼諸天無有形色。是故亦無處所差<a 
name="0470b20" id="0470b20"></a>別。然住所作有其差別。於無想定善修習<a 
name="0470b21" id="0470b21"></a>已。當生無想有情天眾同分中。</p><a 
name="0470b22" id="0470b22"></a><p style="text-indent: 0em; margin-left: 0em"><span class="linehead"></span>復次此中云何應知離欲者相。謂離欲者。<a 
name="0470b23" id="0470b23"></a>身業安住諸根無動。威儀進止無有躁擾。<a 
name="0470b24" id="0470b24"></a>於一威儀能經時久不多驚懼。終不數數<a 
name="0470b25" id="0470b25"></a>易脫威儀。言詞柔軟言詞寂靜。不樂諠雜<a 
name="0470b26" id="0470b26"></a>不樂眾集。言語安詳。眼見色已唯覺了<a 
name="0470b27" id="0470b27"></a>色。不因覺了而起色貪。如是耳聞聲已。<a 
name="0470b28" id="0470b28"></a>鼻嗅香已舌&#x751E;味已身覺觸已。唯覺了聲<a 
name="0470b29" id="0470b29"></a>乃至其觸。不因覺了而起聲貪乃至觸貪。<a 
name="0470c01" id="0470c01"></a>能無所畏。覺慧幽深輕安廣大身心隱密。無<a 
name="0470c02" id="0470c02"></a>有貪婪無有憤發。能有堪忍。不為種<a 
name="0470c03" id="0470c03"></a>種欲尋思等諸惡尋思擾亂其心。如是等類<a 
name="0470c04" id="0470c04"></a>當知名為離欲者相。</p><a 
name="0470c05" id="0470c05"></a><p><span class="juanname">瑜伽師地論卷第三十三</span></p>
<hr>【經文資訊】大正藏第 30 冊 No. 1579 瑜伽師地論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，維習安大德提供，西蓮淨苑輸入，惠敏法師提供之科判<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexebe0.html?index=T30n1579" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T30n1579_033 by HTTrack Website Copier/3.x [XR&CO'2014], Tue, 07 Jun 2016 06:53:14 GMT -->
</html>
