<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T11n0310_117 by HTTrack Website Copier/3.x [XR&CO'2014], Tue, 07 Jun 2016 06:46:53 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=233991493&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT11n0310&amp;utmp=%2Fmobile%2Findex.php%3Findex%3DT11n0310_117&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexdb33.html?index=T11n0310_116" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第11冊<br/>No.310 大寶積經 (120卷)<br/>【唐 菩提流志譯】<br/>第 117 卷</p>
	<a href="index1b03.html?index=T11n0310_118" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T11">
<div class="root" id="0310" sutra_name="大寶積經" sutra_juan="[卷117]">　
<a 
name="0657a06" id="0657a06"></a><a 
name="0657a07" id="0657a07"></a><a 
name="0657a08" id="0657a08"></a><p><span class="juanname">大寶積經卷第一百一十七</span></p><a 
name="0657a09" id="0657a09"></a><a 
name="0657a10" id="0657a10"></a><p style="margin-left: 4em"><span class="byline">西晉三藏竺法護譯</span></p><a 
name="0657a11" id="0657a11"></a><p style="margin-left: 2em"><span class="headname">寶髻菩薩會第四十七之一</span></p><a 
name="0657a12" id="0657a12"></a><p style="text-indent: 0em; margin-left: 0em"><span class="linehead"></span>聞如是：</p><p style="text-indent: 0em; margin-left: 0em"><span class="linehead"></span>一時佛在羅閱祇靈鷲山，與大比丘<a 
name="0657a13" id="0657a13"></a>眾四萬二千，菩薩八萬四千俱，各從十方諸<a 
name="0657a14" id="0657a14"></a>佛世界而來集會，皆已通達一生補處，得無<a 
name="0657a15" id="0657a15"></a>所著無所罣礙，從勇猛伏三昧出生，獲上蓮<a 
name="0657a16" id="0657a16"></a>花三昧、金剛道場三昧、善堅住三昧、淳淑修<a 
name="0657a17" id="0657a17"></a>三昧、幢英王三昧、金剛三昧、淨德事三昧，<a 
name="0657a18" id="0657a18"></a>分別權行，皆得親近諸佛之法。在佛樹下多<a 
name="0657a19" id="0657a19"></a>所降伏度諸魔界，而得建立諸佛之土。逮<a 
name="0657a20" id="0657a20"></a>成無盡所說總持，得知眾生一切根原，以妙<a 
name="0657a21" id="0657a21"></a>辯才可悅諸心，為師子步猛無所畏。若入眾<a 
name="0657a22" id="0657a22"></a>會，應順時宜宣文字句成就諸行，則以威相<a 
name="0657a23" id="0657a23"></a>而自嚴飾。捨於世財棄諸外道，功勳顯布聲<a 
name="0657a24" id="0657a24"></a>徹十方。諸佛諮嗟德不可量，悉從布施持戒<a 
name="0657a25" id="0657a25"></a>忍辱精進一心智慧而成，從無數劫百千那<a 
name="0657a26" id="0657a26"></a>術修治道業。&#x89A9;見一切眾生之疾，應病與藥<a 
name="0657a27" id="0657a27"></a>皆令瘳愈。入於深妙明緣起法，以捨斷滅有<a 
name="0657a28" id="0657a28"></a>常之事。其行清淨志無瑕穢，心性鮮明開化<a 
name="0657a29" id="0657a29"></a>群生，各各攝護令得其所，曉了教誨意得自<a 
name="0657b01" id="0657b01"></a>在。勢力堅強不毀慈心，信戒聞施慚愧智慧，<a 
name="0657b02" id="0657b02"></a>具足七財欲化眾生，以善方便現處閑居。所<a 
name="0657b03" id="0657b03"></a>用修力善誓諸願，聖德無量心如虛空。其名<a 
name="0657b04" id="0657b04"></a>曰：光觀菩薩、常明曜菩薩、光世音菩薩、大勢<a 
name="0657b05" id="0657b05"></a>至菩薩、師子意菩薩、師子步菩薩、師子雷音<a 
name="0657b06" id="0657b06"></a>菩薩、尊意菩薩、金剛意菩薩、金剛步菩薩、金<a 
name="0657b07" id="0657b07"></a>剛幢菩薩、金剛志菩薩、步不動&#x8FF9;菩薩、獨步<a 
name="0657b08" id="0657b08"></a>世菩薩、善明菩薩、蓮花目菩薩、蓮花淨菩薩、<a 
name="0657b09" id="0657b09"></a>寶淨菩薩、&#x920E;鎖菩薩、寶幢菩薩、寶事菩薩、<a 
name="0657b10" id="0657b10"></a>寶印手菩薩、德曜王菩薩、淨王菩薩、執離意<a 
name="0657b11" id="0657b11"></a>王菩薩、電光嚴菩薩、虛空藏菩薩、濡音菩<a 
name="0657b12" id="0657b12"></a>薩、雨音菩薩、不離音菩薩、意淨菩薩、電音<a 
name="0657b13" id="0657b13"></a>菩薩、解縛菩薩等，十六正士溥首之等，六十<a 
name="0657b14" id="0657b14"></a>聖士眾香首等，三十有二清淨行士慈氏之<a 
name="0657b15" id="0657b15"></a>等，皆是賢劫諸菩薩也。降魔天子、淨復淨<a 
name="0657b16" id="0657b16"></a>天子、善妙天子、賢護天子、獲勝天子、意勝<a 
name="0657b17" id="0657b17"></a>天子、寂化音天子、善思天子，等類二萬，皆<a 
name="0657b18" id="0657b18"></a>悉大乘。四天王天、帝釋、忍&#x8FF9;梵天、魔子導<a 
name="0657b19" id="0657b19"></a>師、濡美天子，并餘諸天、龍神、揵沓&#x60D2;、阿須<a 
name="0657b20" id="0657b20"></a>倫、迦留羅、真陀羅、摩&#x777A;勒等及人非人，不可稱<a 
name="0657b21" id="0657b21"></a>計。</p><p style="text-indent: 0em; margin-left: 0em"><span class="linehead"></span>彼時世尊與無央數百千之眾眷屬圍遶<a 
name="0657b22" id="0657b22"></a>而為說經，坐大清淨師子之床，勇猛無畏為<a 
name="0657b23" id="0657b23"></a>師子吼，如日普照若月盛明如火消冥。其座<a 
name="0657b24" id="0657b24"></a>暉赫威光巍巍，超踰釋梵。佛身特顯，猶須<a 
name="0657b25" id="0657b25"></a>彌山現于大海。所說經典上中意語靡不妙<a 
name="0657b26" id="0657b26"></a>善，義美具足究竟清淨，常修梵行廣演恩慈。<a 
name="0657b27" id="0657b27"></a>宣菩薩行講菩薩法，所當遵修名曰淨行。</p><p style="text-indent: 0em; margin-left: 0em"><span class="linehead"></span>爾<a 
name="0657b28" id="0657b28"></a>時東方去此佛國九百二十萬佛土，世界名<a 
name="0657b29" id="0657b29"></a>善變，其佛號淨住如來、至真、等正覺，現在說<a 
name="0657c01" id="0657c01"></a>法。時佛左右有一菩薩，名羅陀&#x96A3;那朱<span class="note">(晉曰寶髻)</span>，<a 
name="0657c02" id="0657c02"></a>與八千菩薩俱，於其佛土忽然不現，至此忍<a 
name="0657c03" id="0657c03"></a>界住于梵天。以一寶蓋覆斯三千大千忍土，<a 
name="0657c04" id="0657c04"></a>普雨天華其色若干。在於梵天而說頌曰：</p><a 
name="0657c05" id="0657c05"></a><p><span class="lg">「諸天人民獲善利，　　心願見佛釋師子，<a 
name="0657c06" id="0657c06"></a><br>　為消惱熱諸俗事，　　心願堅固志佛道。<a 
name="0657c07" id="0657c07"></a><br>　無數菩薩如江沙，　　以精進力行超越，<a 
name="0657c08" id="0657c08"></a><br>　降伏魔眾億百千，　　得成佛道離垢憂。<a 
name="0657c09" id="0657c09"></a><br>　吾從東方而發來，　　其世界名曰善變，<a 
name="0657c10" id="0657c10"></a><br>　在彼淨住佛左右，　　欲得稽首釋師子。<a 
name="0657c11" id="0657c11"></a><br>　假使有人欲聽法，　　若&#x89A9;十方諸菩薩，<a 
name="0657c12" id="0657c12"></a><br>　設欲歸禮彼世尊，　　速疾來到靈鷲山。<a 
name="0657c13" id="0657c13"></a><br>　諸導師眾難得遇，　　經典之要甚難值，<a 
name="0657c14" id="0657c14"></a><br>　人身難得及閑暇，　　篤信禁戒誠亦難。<a 
name="0657c15" id="0657c15"></a><br>　假使今時造德本，　　則見眾生處邪冥，<a 
name="0657c16" id="0657c16"></a><br>　便能開心令滅度，　　速行俱詣於最勝。<a 
name="0657c17" id="0657c17"></a><br>　若欲解棄三惡道，　　獲致安隱天人處，<a 
name="0657c18" id="0657c18"></a><br>　逮得無為消生死，　　則當往詣無等倫。<a 
name="0657c19" id="0657c19"></a><br>　為良醫王施甘露，　　尊猶導師示正路，<a 
name="0657c20" id="0657c20"></a><br>　彼為法王執尊寶，　　降伏一切眾生趣。」</span></p><a 
name="0657c21" id="0657c21"></a><p style="text-indent: 0em; margin-left: 0em"><span class="linehead"></span>於時寶髻說斯頌已，以此頌音告于三千大<a 
name="0657c22" id="0657c22"></a>千世界。賢者舍利弗聞說斯頌，前白佛言：<a 
name="0657c23" id="0657c23"></a>「唯然世尊！此妙頌義為從何出？」</p><p style="text-indent: 0em; margin-left: 0em"><span class="linehead"></span>佛言：「東方<a 
name="0657c24" id="0657c24"></a>去此九百二十萬佛界名善變，佛號淨住如<a 
name="0657c25" id="0657c25"></a>來、至真、等正覺，現在說法。其佛左右有菩薩<a 
name="0657c26" id="0657c26"></a>名寶髻，與八千菩薩俱到此忍界欲來見佛，<a 
name="0657c27" id="0657c27"></a>稽首問訊咨受經典，并欲見十方諸會菩薩，<a 
name="0657c28" id="0657c28"></a>故住梵天說此頌耳。斯頌之音普<span class="corr" title='[間&gt;聞]'>聞</span>三千大<a 
name="0657c29" id="0657c29"></a>千世界，令無央數眾生之類殖眾德本，俱來<a 
name="0658a01" id="0658a01"></a>詣佛。」</p><p style="text-indent: 0em; margin-left: 0em"><span class="linehead"></span>於是寶髻與八千菩薩及無央數諸天<a 
name="0658a02" id="0658a02"></a>子眾周匝圍遶，鼓百千伎、雨諸妙花、演大<a 
name="0658a03" id="0658a03"></a>光明動三千界，往詣佛所稽首足下，各遶七<a 
name="0658a04" id="0658a04"></a>匝正住佛前，八千菩薩亦復如是，諸天子眾<a 
name="0658a05" id="0658a05"></a>悉皆侍從。寶髻菩薩前白佛言：「唯然世尊！淨<a 
name="0658a06" id="0658a06"></a>住如來敬問無量，所志康寧，住於輕便，勢力<a 
name="0658a07" id="0658a07"></a>安乎？蒙天中天鄙身詣此，願垂恩慈，為諸菩<a 
name="0658a08" id="0658a08"></a>薩大士之眾，班宣道教所當應行。菩薩住此，<a 
name="0658a09" id="0658a09"></a>得究竟成具足清淨，而普被服一切德鎧，積<a 
name="0658a10" id="0658a10"></a>累眾善平等之行，淨修其身。皆見一切群生<a 
name="0658a11" id="0658a11"></a>所念，觀其相行而隨開化，則以智慧為淫<a 
name="0658a12" id="0658a12"></a>怒癡而講說法，令致妙行。若有眾人住於邪<a 
name="0658a13" id="0658a13"></a>法，便為演示平等之教。為諸如來所見覆蓋，<a 
name="0658a14" id="0658a14"></a>眾生之類皆得蒙賴，一切諸魔不能得便，逮<a 
name="0658a15" id="0658a15"></a>&#x89A9;諸佛無所罣礙。敢可遵修皆成如來清淨<a 
name="0658a16" id="0658a16"></a>之行。如此之義何因致乎？」</p><a 
name="0658a17" id="0658a17"></a><p style="text-indent: 0em; margin-left: 0em"><span class="linehead"></span>佛告寶髻：「善哉善哉。族姓子！乃問如來如此<a 
name="0658a18" id="0658a18"></a>之義。諦聽諦聽善思念之，吾當解說諸菩薩<a 
name="0658a19" id="0658a19"></a>等所行清淨。」寶髻菩薩與諸大眾受教而聽。</p><a 
name="0658a20" id="0658a20"></a><p style="text-indent: 0em; margin-left: 0em"><span class="linehead"></span>佛告族姓子：「菩薩有四事法，所行清淨。何謂<a 
name="0658a21" id="0658a21"></a>為四？一曰行度無極，二曰常當遵修諸佛道<a 
name="0658a22" id="0658a22"></a>品，三曰具足神通，四曰開化眾生；是為四。行<a 
name="0658a23" id="0658a23"></a>度無極，所可勸助靡不周普入眾德本。道品<a 
name="0658a24" id="0658a24"></a>法者，遊于大慈，曉了應時慧之所入。具神通<a 
name="0658a25" id="0658a25"></a>者，分別人民心念所行善惡之業。化眾生者，<a 
name="0658a26" id="0658a26"></a>大哀堅固，明識志性之所歸趣。」</p><a 
name="0658a27" id="0658a27"></a><p style="text-indent: 0em; margin-left: 0em"><span class="linehead"></span>佛告族姓子：「何謂菩薩施度無極所行清淨？<a 
name="0658a28" id="0658a28"></a>謂所可習慳貪之心，皆棄捐之習布施心。已<a 
name="0658a29" id="0658a29"></a>能放捨壞於貪懿瑕穢之事，興勸布施，一切<a 
name="0658b01" id="0658b01"></a>所有惠而不&#x608B;。彼行施已，而於四事不造若<a 
name="0658b02" id="0658b02"></a>干。何謂為四？一曰眾生之類無有若干，二曰<a 
name="0658b03" id="0658b03"></a>一切經法不各各異，三曰所可勸助亦無差<a 
name="0658b04" id="0658b04"></a>別，四曰志性所施亦無若干。彼何謂於諸眾<a 
name="0658b05" id="0658b05"></a>生無有若干？不興此念：『吾當施某、不施於甲。<a 
name="0658b06" id="0658b06"></a>施某福多、施甲福少。厚施於某、薄施於甲。好<a 
name="0658b07" id="0658b07"></a>供施某、趣施於甲。常當施某、時一施甲。親自<a 
name="0658b08" id="0658b08"></a>斟酌授與於某、不自勞身授與於甲。盡用施<a 
name="0658b09" id="0658b09"></a>某、粗施於甲。此人奉戒、斯人毀禁。此人眾祐、<a 
name="0658b10" id="0658b10"></a>斯人寡祐。此人能畢眾祐之德、斯人不能。此<a 
name="0658b11" id="0658b11"></a>人修正、斯人行邪。此人奉行平等之業、斯人<a 
name="0658b12" id="0658b12"></a>墮落反邪之業。』」</p><p style="text-indent: 0em; margin-left: 0em"><span class="linehead"></span>佛言：「如是族姓子！菩薩布施，<a 
name="0658b13" id="0658b13"></a>皆當棄捐如是輩心，修平等志不懷若干。常<a 
name="0658b14" id="0658b14"></a>念眾生等心應之，而以開化平意識戒，慈悲<a 
name="0658b15" id="0658b15"></a>喜護無所遺忘。所謂等者，猶如虛空都無增<a 
name="0658b16" id="0658b16"></a>減，是謂眾生無有若干。」</p><p style="text-indent: 0em; margin-left: 0em"><span class="linehead"></span>佛告寶髻：「何謂諸法<a 
name="0658b17" id="0658b17"></a>不各各異？假使說法而宣平等，亦不念言：<a 
name="0658b18" id="0658b18"></a>『奉修法者吾當與經、不能順法則不授也。若<a 
name="0658b19" id="0658b19"></a>使普備一切法者吾當與之、不能具法吾不<a 
name="0658b20" id="0658b20"></a>與也。』欲興道教行法施者，施於凡夫不謂<span class="corr" title='[捐&gt;損]'>損</span><a 
name="0658b21" id="0658b21"></a>耗、施於聖賢不謂長益。又計諸法本悉清<a 
name="0658b22" id="0658b22"></a>淨等無差特，以是之故所施當等。是於諸法<a 
name="0658b23" id="0658b23"></a>不各各異。彼所施與供養之具，有所勸助亦<a 
name="0658b24" id="0658b24"></a>無若干。若布施時不作此念：『吾當獲福，望於<a 
name="0658b25" id="0658b25"></a>帝釋梵天人位。』不願國主豪尊長者，亦不慕<a 
name="0658b26" id="0658b26"></a>求色聲香味細滑之法，不志饒財珍寶重貨<a 
name="0658b27" id="0658b27"></a>眷屬侍從，亦不貪羨五趣生死。所周旋處，不<a 
name="0658b28" id="0658b28"></a>求聲聞緣覺之乘。敢可所施則用志求無上<a 
name="0658b29" id="0658b29"></a>正真之道。是謂勸助而不差別。諸可放捨，志<a 
name="0658c01" id="0658c01"></a>性在道無差特心，合會別離初無增減，不望<a 
name="0658c02" id="0658c02"></a>相報，唯欲開度諸不及者越于彼岸。其心質<a 
name="0658c03" id="0658c03"></a>朴而無諛諂，懷抱篤信內性淳淑，未曾悔<a 
name="0658c04" id="0658c04"></a>變。施所珍愛其心歡喜，若有來求意能惠與<a 
name="0658c05" id="0658c05"></a>益用悅豫。是族姓子志性所施亦不別異，斯<a 
name="0658c06" id="0658c06"></a>謂菩薩施度無極無有若干。」</p><a 
name="0658c07" id="0658c07"></a><p style="text-indent: 0em; margin-left: 0em"><span class="linehead"></span>佛言：「復有八事，棄捐邪徑行布施業。何謂為<a 
name="0658c08" id="0658c08"></a>八？不見吾我、不見有人、不見有壽、不見斷<a 
name="0658c09" id="0658c09"></a>滅、不&#x89A9;有常、不住三處、不見無處。若布施<a 
name="0658c10" id="0658c10"></a>者，則當嚴淨於是八事。菩薩布施，棄四住<a 
name="0658c11" id="0658c11"></a>業。何謂為四？一曰捨於非法，則以經典開化<a 
name="0658c12" id="0658c12"></a>凡夫；二曰捨聲聞意，志于大道；三曰捨緣覺<a 
name="0658c13" id="0658c13"></a>法，修於平等；四曰遠於止處諸所倚著。是為<a 
name="0658c14" id="0658c14"></a>四。當復離於四事思想。何謂為四？一曰常<a 
name="0658c15" id="0658c15"></a>想，二曰安想，三曰淨想，四曰我想；是為四。<a 
name="0658c16" id="0658c16"></a>復有四事，為清淨施。何謂為四？一曰身淨，<a 
name="0658c17" id="0658c17"></a>二曰言淨，三曰心淨，四曰性淨；是為四。復有<a 
name="0658c18" id="0658c18"></a>三事施，越諸罣礙。何謂為三？一曰捨於悕望，<a 
name="0658c19" id="0658c19"></a>二曰棄捐懷恨，三曰離於小乘；是為三。復有<a 
name="0658c20" id="0658c20"></a>三事，捨於應施離諸恐懼。何謂為三？一曰貢<a 
name="0658c21" id="0658c21"></a>高，二曰輕慢，三曰魔業；是為三。復有四施以<a 
name="0658c22" id="0658c22"></a>法見印。何謂為四？一曰內空，二曰外空，三曰<a 
name="0658c23" id="0658c23"></a>人空，四曰道空；是為四。復有四施專惟精進。<a 
name="0658c24" id="0658c24"></a>何謂為四？一曰飽滿眾生，二曰具足諸佛之<a 
name="0658c25" id="0658c25"></a>法，三曰備悉成就相好嚴容，四曰淨治佛土；<a 
name="0658c26" id="0658c26"></a>是為四事。復有四施心常不捨。何謂為四？一<a 
name="0658c27" id="0658c27"></a>曰意常念道，二曰常欲見佛，三曰修于大慈，<a 
name="0658c28" id="0658c28"></a>四曰滅除眾生塵勞之穢；是為四。復有三施<a 
name="0658c29" id="0658c29"></a>嚴淨道場。何謂為三？一曰淨我，二曰淨人，三<a 
name="0659a01" id="0659a01"></a>曰至道場淨；是為三。復有四施所與清淨。何<a 
name="0659a02" id="0659a02"></a>謂為四？一曰以慧布施，二曰則能可悅眾生<a 
name="0659a03" id="0659a03"></a>之心，三曰曉了勸助，四曰明解觀察經典；是<a 
name="0659a04" id="0659a04"></a>為四。」佛告族姓子：「是為菩薩所可修法，施度<a 
name="0659a05" id="0659a05"></a>無極致清淨行。」</p><a 
name="0659a06" id="0659a06"></a><p style="text-indent: 0em; margin-left: 0em"><span class="linehead"></span>佛告族姓子：「菩薩行戒度無極，有一事致于<a 
name="0659a07" id="0659a07"></a>清淨。何謂為一？解菩薩心而無等倫，其心超<a 
name="0659a08" id="0659a08"></a>過一切世間最尊無比，越諸聲聞緣覺之意，<a 
name="0659a09" id="0659a09"></a>心能降伏一切諸魔，入於眾生所至名德為<a 
name="0659a10" id="0659a10"></a>無量寶，諸遵習法普有所護心未曾忘；是為<a 
name="0659a11" id="0659a11"></a>一。復有二事，戒度無極為清淨行。何謂為<a 
name="0659a12" id="0659a12"></a>二？一曰常懷慈愍無害眾生，二曰心志於道<a 
name="0659a13" id="0659a13"></a>調柔性行；是為二。復有三事戒無極淨。何謂<a 
name="0659a14" id="0659a14"></a>為三？一曰身淨，淨身三事戒無闕漏究竟備<a 
name="0659a15" id="0659a15"></a>悉；二曰言淨，一切所說無有諛諂；三曰意淨，<a 
name="0659a16" id="0659a16"></a>蠲除諸穢貪欲危害。是為三。復有四事戒無<a 
name="0659a17" id="0659a17"></a>極淨。何謂為四？一曰其戒清淨，二曰奉禁<a 
name="0659a18" id="0659a18"></a>不毀，三曰以此戒法教化眾生，四曰見持戒<a 
name="0659a19" id="0659a19"></a>人敬之如佛；是為四。復有五事戒無極淨。何<a 
name="0659a20" id="0659a20"></a>謂為五；一曰不歎己身，二曰不毀他人，三曰<a 
name="0659a21" id="0659a21"></a>捨聲聞志，四曰離緣覺意，五曰無所貪著；是<a 
name="0659a22" id="0659a22"></a>為五。復有六事戒無極淨。何謂為六？一曰常<a 
name="0659a23" id="0659a23"></a>念於佛不毀禁戒，二曰常念經法順修其行，<a 
name="0659a24" id="0659a24"></a>三曰常念聖眾不違佛教，四曰常念於施普<a 
name="0659a25" id="0659a25"></a>捨塵欲，五曰常念禁戒不復貪慕一切五趣，<a 
name="0659a26" id="0659a26"></a>六曰常念諸天宣眾德本；是為六。復有七事<a 
name="0659a27" id="0659a27"></a>戒無極淨。何謂為七？一曰篤信樂諸佛法，二<a 
name="0659a28" id="0659a28"></a>曰常自念慚為眾重任，三曰念愧思道品法<a 
name="0659a29" id="0659a29"></a>而不自大，四曰仁和不惱彼我，五曰無害畏<a 
name="0659b01" id="0659b01"></a>於後世殃罪之患，六曰不煩擾人止心憂慼，<a 
name="0659b02" id="0659b02"></a>七曰見諸眾生在苦惱者而愍哀之；是為七。<a 
name="0659b03" id="0659b03"></a>復有八事戒無極淨。何謂為八？一曰無有諛<a 
name="0659b04" id="0659b04"></a>諂，二曰無希冀心，三曰不貪利養，四曰捨於<a 
name="0659b05" id="0659b05"></a>慳懿無所依倚，五曰己身所有而知止足，六<a 
name="0659b06" id="0659b06"></a>曰行賢聖禪具足澹怕，七曰處於閑居不惜<a 
name="0659b07" id="0659b07"></a>身命，八曰樂於獨處遠離眾會好於道法、畏<a 
name="0659b08" id="0659b08"></a>懼三界不取無為；是為八。復有九事戒無極<a 
name="0659b09" id="0659b09"></a>淨。何謂為九？一曰無所趣律教化眾生而令<a 
name="0659b10" id="0659b10"></a>得度，二曰稍漸習定修治其原，三曰令心究<a 
name="0659b11" id="0659b11"></a>竟不懷惱熱，四曰求於靜漠止心所念，五曰<a 
name="0659b12" id="0659b12"></a>習行威儀禮節之正，六曰超度禁戒不見己<a 
name="0659b13" id="0659b13"></a>身，七曰未曾欺惑愍哀群生具足大乘，八曰<a 
name="0659b14" id="0659b14"></a>究竟成就戒法之業使不缺漏，九曰心常懷<a 
name="0659b15" id="0659b15"></a>念勸助德本；是為九。復有十事戒無極淨。<a 
name="0659b16" id="0659b16"></a>何謂為十？一曰淨身三事；二曰淨口四事；三<a 
name="0659b17" id="0659b17"></a>曰淨意三事；四曰念棄諛諂；志性質直而<a 
name="0659b18" id="0659b18"></a>不細碎；五曰心性普入靡不蒙度；六曰一切<a 
name="0659b19" id="0659b19"></a>所覺而知節限，愍哀為本悉解諸結；七曰心<a 
name="0659b20" id="0659b20"></a>無剛&#x9795;，教化眾生悉調和業；八曰常修己身，<a 
name="0659b21" id="0659b21"></a>見諸等類恂恂恭敬；九曰於諸眾祐勸示法<a 
name="0659b22" id="0659b22"></a>事；十曰奉以衣食使離世業。是為十。復有二<a 
name="0659b23" id="0659b23"></a>事戒無極淨。何謂為二？一曰有毀辱者，寧失<a 
name="0659b24" id="0659b24"></a>身命終不毀戒，不興想念、不慕財業；二曰無<a 
name="0659b25" id="0659b25"></a>所周旋亦不貪求，一切諸法戒空無像。復有<a 
name="0659b26" id="0659b26"></a>二事。何謂為二？一曰內淨，除諸衰入；二曰<a 
name="0659b27" id="0659b27"></a>外淨，捨諸境界。是為二。復有二事：一曰淨其<a 
name="0659b28" id="0659b28"></a>道心，解自然相故；二曰戒品清淨，無諸相故。」<a 
name="0659b29" id="0659b29"></a>佛告族姓子：「是為菩薩戒度無極清淨之行。」</p><a 
name="0659c01" id="0659c01"></a><p style="text-indent: 0em; margin-left: 0em"><span class="linehead"></span>佛告族姓子：「何謂菩薩忍度無極所行清淨？<a 
name="0659c02" id="0659c02"></a>若罵詈者默而不報，是口清淨。若撾捶者受<a 
name="0659c03" id="0659c03"></a>而不校，是身清淨。若瞋恚者哀而不慍，是心<a 
name="0659c04" id="0659c04"></a>清淨。若毀辱者而不懷恨，是性清淨。又若聞<a 
name="0659c05" id="0659c05"></a>人發&#x9E81;獷辭，以護眾生不興忿恨。設有刀杖<a 
name="0659c06" id="0659c06"></a>加身瓦石打擲，護於後世而不懷害。節節解<a 
name="0659c07" id="0659c07"></a>身不以憂慼，將順道故。見人求乞不起瞋<a 
name="0659c08" id="0659c08"></a>恚，濟四恩故。發于慈心不惱恚者，親佛道<a 
name="0659c09" id="0659c09"></a>故。造悲哀心，具足願故。功勳流布莫不奉命，<a 
name="0659c10" id="0659c10"></a>多所愍故。仁心德稱所可布施，為道法行棄<a 
name="0659c11" id="0659c11"></a>魔天故。又念佛道而行忍辱，成佛身故。若念<a 
name="0659c12" id="0659c12"></a>覺意而行忍辱，具十力故。若念於惠而行忍<a 
name="0659c13" id="0659c13"></a>辱，欲備三達無罣礙故。設念愍傷而行忍辱，<a 
name="0659c14" id="0659c14"></a>成大慈故。念度虛妄而行忍辱，究大哀故。念<a 
name="0659c15" id="0659c15"></a>如師子無恐懼者而行忍辱，無所畏故。念<a 
name="0659c16" id="0659c16"></a>無見頂而行忍辱處於眾生，不自大故。念具<a 
name="0659c17" id="0659c17"></a>相好而行忍辱，普欲救濟一切世故。具諸佛<a 
name="0659c18" id="0659c18"></a>法而行忍辱，成通慧故。」</p><p style="text-indent: 0em; margin-left: 0em"><span class="linehead"></span>佛告族姓子：「有二事<a 
name="0659c19" id="0659c19"></a>法淨忍辱力：一曰精修道業，二曰合集義<a 
name="0659c20" id="0659c20"></a>力。彼所可言，若能忍辱身心無倚，是集義<a 
name="0659c21" id="0659c21"></a>力。於一切法而無所著行忍辱者，是修道義。<a 
name="0659c22" id="0659c22"></a>有淨忍者能忍眾生，了知無人堪任諸法，<a 
name="0659c23" id="0659c23"></a>悉為澹怕，是為淨忍。所以者何？於彼亦無<a 
name="0659c24" id="0659c24"></a>可忍及與非忍，於一切法無所逮得，乃名曰<a 
name="0659c25" id="0659c25"></a>忍。計於忍者亦不可獲，於一切法無所著者，<a 
name="0659c26" id="0659c26"></a>乃名曰忍。其無所倚忍無處所，不受諸法是<a 
name="0659c27" id="0659c27"></a>曰為忍，不以所取為忍辱也。其有不計我人<a 
name="0659c28" id="0659c28"></a>壽命之法，是曰忍辱。不著身命，察如牆壁瓦<a 
name="0659c29" id="0659c29"></a>石之數，乃曰為忍也。」</p><p style="text-indent: 0em; margin-left: 0em"><span class="linehead"></span>佛告族姓子：「菩薩有二<a 
name="0660a01" id="0660a01"></a>忍：一曰曉了身分散事，二曰明識諸法皆悉<a 
name="0660a02" id="0660a02"></a>本無乃成忍辱。是為菩薩忍度無極行清淨<a 
name="0660a03" id="0660a03"></a>也。」</p><a 
name="0660a04" id="0660a04"></a><p style="text-indent: 0em; margin-left: 0em"><span class="linehead"></span>佛告族姓子：「何謂菩薩進度無極為清淨行？<a 
name="0660a05" id="0660a05"></a>不捨道心，所可興業未曾怯弱，常遵勤修而<a 
name="0660a06" id="0660a06"></a>不睡寐，不離德本積累功德，不以退還於度<a 
name="0660a07" id="0660a07"></a>無極。若造行者方便求法，堪任為人講說經<a 
name="0660a08" id="0660a08"></a>典，護于正法多所度脫，不厭大慧開化眾生，<a 
name="0660a09" id="0660a09"></a>嚴淨佛土度于小乘，具足本願究竟聖慧。未<a 
name="0660a10" id="0660a10"></a>曾違失施戒博聞，親近權慧已至福家，當以<a 
name="0660a11" id="0660a11"></a>何意勉濟群生令無憍慢，是謂精進。彼何謂<a 
name="0660a12" id="0660a12"></a>淨？若曉了身猶如影響，所言柔軟識不以倦，<a 
name="0660a13" id="0660a13"></a>其慧究竟而心淨寂，明於所行永不可盡，分<a 
name="0660a14" id="0660a14"></a>別諸滅以慧消化，而成一心慧無所起。彼以<a 
name="0660a15" id="0660a15"></a>三事離於精進：一曰倚著因緣，二曰行顛倒<a 
name="0660a16" id="0660a16"></a>事，三曰望想之滅。若於三界無所倚著，是為<a 
name="0660a17" id="0660a17"></a>精進。復有三事。何謂為三？眼無所著，不倚於<a 
name="0660a18" id="0660a18"></a>色不貪於識。耳聲識、鼻香識、舌味識、身煖<a 
name="0660a19" id="0660a19"></a>識、意法識，亦復如是悉無所著。彼無所受亦<a 
name="0660a20" id="0660a20"></a>無所習，故曰精進。無施不慳、無戒不犯、無忍<a 
name="0660a21" id="0660a21"></a>不諍、無進不殆、無禪不亂、無智不愚，不造<a 
name="0660a22" id="0660a22"></a>德本亦無不善，不求佛道不得聲聞緣覺之<a 
name="0660a23" id="0660a23"></a>地，其無所行亦無不行，則便逮成二精進淨。<a 
name="0660a24" id="0660a24"></a>何謂二？一曰內無所住興諸因緣，二曰捨於<a 
name="0660a25" id="0660a25"></a>外見眾想諸識；是為二精進。復有二淨。何謂<a 
name="0660a26" id="0660a26"></a>二淨？一曰於內寂定，二曰不遊於外亦無放<a 
name="0660a27" id="0660a27"></a>逸；是為二淨。其根精進，於諸所行而無所行<a 
name="0660a28" id="0660a28"></a>亦不輕戲，是為菩薩進度無極清淨之行。」</p><a 
name="0660a29" id="0660a29"></a><p style="text-indent: 0em; margin-left: 0em"><span class="linehead"></span>佛告族姓子：「何謂菩薩寂度無極清淨之行？<a 
name="0660b01" id="0660b01"></a>慇懃合集一心之事，觀所應察而以正受。彼<a 
name="0660b02" id="0660b02"></a>若一心禪不著色，棄<span class="corr" title='[損&gt;捐]'>捐</span>痛痒思想生死識。彼<a 
name="0660b03" id="0660b03"></a>若禪者，不著眼耳鼻舌身意識。彼若禪者，不<a 
name="0660b04" id="0660b04"></a>貪色聲香味細軟法。彼若禪者，不著地水火<a 
name="0660b05" id="0660b05"></a>風空，不著帝釋日月梵天尊豪之位，不著欲<a 
name="0660b06" id="0660b06"></a>色無色之界，不倚今世及與後世，不住於身<a 
name="0660b07" id="0660b07"></a>亦無所處，不倚言辭心不疲懈，悉無所住無<a 
name="0660b08" id="0660b08"></a>卒無暴，不住邊際得無所念。彼若禪者，不計<a 
name="0660b09" id="0660b09"></a>有身、不興諸見、不貪我人壽命、不見微妙可<a 
name="0660b10" id="0660b10"></a>不可事、不見斷滅不&#x89A9;無常、不見生滅有處<a 
name="0660b11" id="0660b11"></a>無處。彼若禪者，亦不永盡眾漏之源，不著<a 
name="0660b12" id="0660b12"></a>諸佛，不入寂滅果證之跡，亦不長處於無所<a 
name="0660b13" id="0660b13"></a>行。若行禪者，一心解空不以空為證，求於無<a 
name="0660b14" id="0660b14"></a>相無願，不以無相無願為證。被大德鎧行無<a 
name="0660b15" id="0660b15"></a>極慈住於大哀，一切具足奉行空事。何謂具<a 
name="0660b16" id="0660b16"></a>足行空？不想布施持戒忍辱精進一心智慧，不<a 
name="0660b17" id="0660b17"></a>想善權諸所開化，不想慈悲喜護，亦不悕望<a 
name="0660b18" id="0660b18"></a>入於聖慧。不想道心有所觀察，不想志性意<a 
name="0660b19" id="0660b19"></a>有所應，不想四恩慧施仁愛，利人等利一切<a 
name="0660b20" id="0660b20"></a>救濟。不想其意安詳而有所存，不想意止、意<a 
name="0660b21" id="0660b21"></a>斷、神足、根、力、覺意及八由行。不想寂默而觀<a 
name="0660b22" id="0660b22"></a>察法，不想調定柔濡之行，不想慚愧有所羞<a 
name="0660b23" id="0660b23"></a>恥，常住佛道未曾斷絕。隨法眼教執於炬曜，<a 
name="0660b24" id="0660b24"></a>從聖眾戒常修鮮潔，立觀眾生成就佛身，以<a 
name="0660b25" id="0660b25"></a>德莊嚴而從世雄，聞具足音奉佛三昧，獲於<a 
name="0660b26" id="0660b26"></a>正覺神足之辯，受十種力住無所畏，逮於微<a 
name="0660b27" id="0660b27"></a>妙十八不共諸佛之法，不與聲聞緣覺合同。<a 
name="0660b28" id="0660b28"></a>拔去止處諸欲塵穢，不離神通開導眾生，四<a 
name="0660b29" id="0660b29"></a>分別辯精進明了，現世度世之法教化眾生。<a 
name="0660c01" id="0660c01"></a>與眾超異質直出家，度於駛水而過泛流，斷<a 
name="0660c02" id="0660c02"></a>諸所有所可住處，自然靜寞法教澹怕，觀<a 
name="0660c03" id="0660c03"></a>於身法無所貪愛，志於佛法了自然想。越諸<a 
name="0660c04" id="0660c04"></a>住行默口言辭，有所說者常宣佛語，以此至<a 
name="0660c05" id="0660c05"></a>誠消滅常然開化眾生。是曰具足行空。」</p><p style="text-indent: 0em; margin-left: 0em"><span class="linehead"></span>佛告<a 
name="0660c06" id="0660c06"></a>族姓子：「譬若三千大千世界所有人民悉為<a 
name="0660c07" id="0660c07"></a>畫師，各有所習，巧能不同、所善不等，或工畫<a 
name="0660c08" id="0660c08"></a>屋宅不工畫體，或便摸者不能博彩，或工於<a 
name="0660c09" id="0660c09"></a>手足巧於耳目，或頭首不端身形姝好，或有<a 
name="0660c10" id="0660c10"></a>不能。所習各異，或能可人或不可人，所知殊<a 
name="0660c11" id="0660c11"></a>別容貌不同。王盡召畫師，應時皆至。王令<a 
name="0660c12" id="0660c12"></a>畫作三界諸形，而告之曰：『各自畫像以持示<a 
name="0660c13" id="0660c13"></a>吾。』皆合眾師聚於一處，各各畫形。一師最上<a 
name="0660c14" id="0660c14"></a>悉得其體。族姓子！所憶云何？為能普備諸所<a 
name="0660c15" id="0660c15"></a>能不？」</p><p style="text-indent: 0em; margin-left: 0em"><span class="linehead"></span>答曰：「唯能。」</p><p style="text-indent: 0em; margin-left: 0em"><span class="linehead"></span>佛言：「借引為喻，當解斯義。<a 
name="0660c16" id="0660c16"></a>如一畫師悉圖諸形，各各得體不失其旨。其<a 
name="0660c17" id="0660c17"></a>學此法亦復如是，慇懃精進淨修梵行逮成<a 
name="0660c18" id="0660c18"></a>佛法，以一正行悉具眾事。由此之故，具足空<a 
name="0660c19" id="0660c19"></a>行靡所不達，便得成就一切佛道，皆除塵欲<a 
name="0660c20" id="0660c20"></a>顛倒眾想，貢高自大不樂放逸，雖處眾穢不<a 
name="0660c21" id="0660c21"></a>與合同，是謂菩薩具足空行。」說是語時，八千<a 
name="0660c22" id="0660c22"></a>菩薩普備空行。逮得法忍。「是為菩薩寂度無<a 
name="0660c23" id="0660c23"></a>極清淨之行。」</p><p style="text-indent: 0em; margin-left: 0em"><span class="linehead"></span>佛告族姓子：「何謂菩薩智度無<a 
name="0660c24" id="0660c24"></a>極清淨之行？有十二事為清淨行。何等十二？<a 
name="0660c25" id="0660c25"></a>見於過去慧無罣礙，見於當來慧無罣礙，見<a 
name="0660c26" id="0660c26"></a>於現在慧無罣礙，有為無為皆能曉了，一切<a 
name="0660c27" id="0660c27"></a>世間所有術藝，當可造業明解度世，分別說<a 
name="0660c28" id="0660c28"></a>於真諦之義。知其所習宣其本末，一切眾生<a 
name="0660c29" id="0660c29"></a>諸根所趣，柔劣明達中容之人，去來之慧無<a 
name="0661a01" id="0661a01"></a>所罣礙，其聖巍巍超逾世智。悉見眾生志性<a 
name="0661a02" id="0661a02"></a>所行、形色變異，難解難逮深奧之義，消化諸<a 
name="0661a03" id="0661a03"></a>見。離於眾邪諸所住處罣礙之事，入于聖慧<a 
name="0661a04" id="0661a04"></a>普周眾生入於法慧。明解聖藏義之所歸，了<a 
name="0661a05" id="0661a05"></a>真所入。其明所照無所錯亂亦無所礙，觀察<a 
name="0661a06" id="0661a06"></a>時節所樂無量，所見諸事咸皆了了無所違<a 
name="0661a07" id="0661a07"></a>失。覺識誠諦實不滅盡，彼所觀察一切無拒，<a 
name="0661a08" id="0661a08"></a>以用一行而無所行。皆見眾生之所奉行威<a 
name="0661a09" id="0661a09"></a>儀禮節，世間人民心志所趣菩薩悉見。不離<a 
name="0661a10" id="0661a10"></a>於世而皆超度諸世境界，尚未成就佛之土<a 
name="0661a11" id="0661a11"></a>地皆越一切所作因緣，開化眾生過於諸行<a 
name="0661a12" id="0661a12"></a>而普究竟眾德之行，廣度一切因緣心行。皆<a 
name="0661a13" id="0661a13"></a>見眾生心之所念，護世間法莫不周遍，不捨<a 
name="0661a14" id="0661a14"></a>世俗所行信入眾生之念，計其智慧無有卒<a 
name="0661a15" id="0661a15"></a>暴，不犯巇嶮諸根寂定，未曾疲懈不以為亂。<a 
name="0661a16" id="0661a16"></a>永觀聖慧常與德合，詣於佛樹而坐道場，降<a 
name="0661a17" id="0661a17"></a>伏眾魔捨於外道，行有所受聖曜普徹亦無<a 
name="0661a18" id="0661a18"></a>所取。大聖所逮得諸佛住可悅眾生，悉見<a 
name="0661a19" id="0661a19"></a>定慧普入眾義，一切諸法皆為同味，執權方<a 
name="0661a20" id="0661a20"></a>便智度無極，越於彼岸不可限量。此乃名曰<a 
name="0661a21" id="0661a21"></a>智度無極。皆能曉了一切因緣，所興眾想、瑞<a 
name="0661a22" id="0661a22"></a>應怪變、心行所念，令得過度，是則名曰度於<a 
name="0661a23" id="0661a23"></a>彼岸。又計此慧有二清淨：一曰無礙慧想清<a 
name="0661a24" id="0661a24"></a>淨之行，二曰嚴淨，莫能有人當其慧相。復<a 
name="0661a25" id="0661a25"></a>有二淨：一曰淨除顛倒，二曰淨去諸見。又彼<a 
name="0661a26" id="0661a26"></a>菩薩所行智慧靡不普入，聖明備悉，曉了眾<a 
name="0661a27" id="0661a27"></a>生達識經典。其菩薩者以此智慧解無所有，<a 
name="0661a28" id="0661a28"></a>皆入勞塵親化愛欲。在諸所生處于諸界，建<a 
name="0661a29" id="0661a29"></a>立智慧遊諸境土皆了境界，誠諦智慧不度<a 
name="0661b01" id="0661b01"></a>彼此不處中間。其慧普入，見於十方無所罣<a 
name="0661b02" id="0661b02"></a>礙，用無蔭蔽致無邊際。見誠諦慧，明曉一切<a 
name="0661b03" id="0661b03"></a>諸法本末部黨時節，已能識別真諦智慧，義<a 
name="0661b04" id="0661b04"></a>之所歸無應不應、無合無別、無懈無進、不<a 
name="0661b05" id="0661b05"></a>雙不隻，計於諸法亦無應合。</p><p style="text-indent: 0em; margin-left: 0em"><span class="linehead"></span>「又族姓子！菩薩<a 
name="0661b06" id="0661b06"></a>若行智慧事者，以慧為舍則成福堂，篤信名<a 
name="0661b07" id="0661b07"></a>德道法之室，住於總持分別智辯，一切備<a 
name="0661b08" id="0661b08"></a>悉具足慧事。是族姓子！菩薩奉修智度無極<a 
name="0661b09" id="0661b09"></a>清淨之行。」說此語已，彼時會中二萬二千人<a 
name="0661b10" id="0661b10"></a>皆發無上正真道意，八千菩薩逮得無所從<a 
name="0661b11" id="0661b11"></a>生法忍，五千比丘漏盡意解，一萬天子遠<a 
name="0661b12" id="0661b12"></a>塵離垢諸法眼淨。時諸天子舉聲歎曰：「若有<a 
name="0661b13" id="0661b13"></a>眾生逮得聞是諸度無極清淨之行道法門<a 
name="0661b14" id="0661b14"></a>者，則為諸佛所見授記。何況有聞能奉受持<a 
name="0661b15" id="0661b15"></a>諷讀誦，行如上教乎！」</p><p style="text-indent: 0em; margin-left: 0em"><span class="linehead"></span>佛告寶髻：「何謂菩薩佛<a 
name="0661b16" id="0661b16"></a>道品法清淨之行？自觀其身知本無身是為<a 
name="0661b17" id="0661b17"></a>意止，則以二事而立其志。何謂為二？一曰察<a 
name="0661b18" id="0661b18"></a>於荒穢，二曰觀清淨行。何謂荒穢？此身無常<a 
name="0661b19" id="0661b19"></a>積滿不淨，是身薄力劣而無勢，是身化立如<a 
name="0661b20" id="0661b20"></a>傾危屋。何謂觀淨？吾當以此不淨之身精勤<a 
name="0661b21" id="0661b21"></a>解空，得如來身法身。法身巍巍德身無限，為<a 
name="0661b22" id="0661b22"></a>諸眾生示現色像悅可一切。是族姓子！觀身<a 
name="0661b23" id="0661b23"></a>二事以立其意。又族姓子！菩薩觀身了無身<a 
name="0661b24" id="0661b24"></a>已，得淨二法。何謂為二？一見無常，二察有<a 
name="0661b25" id="0661b25"></a>常。是身無常不得久立，老病俱合會當歸死。<a 
name="0661b26" id="0661b26"></a>已達此義，不用身故而造邪業，以不會身則<a 
name="0661b27" id="0661b27"></a>修堅要、行三堅法：一曰身要，二曰命要，三<a 
name="0661b28" id="0661b28"></a>曰財要。此身無常，一切眾生以為貴重，何所<a 
name="0661b29" id="0661b29"></a>益乎？當行愍傷。何謂身要？身不犯惡，謙卑<a 
name="0661c01" id="0661c01"></a>恭順稽首博智。何謂命要？歸命三寶，奉修十<a 
name="0661c02" id="0661c02"></a>德六度四等。何謂財要？捐已布施給諸貧乏。<a 
name="0661c03" id="0661c03"></a>身非我有，口之所言皆多有失，從致諛諂&#x9E81;<a 
name="0661c04" id="0661c04"></a>辭不正。用是之故，悉棄此行不復為非。已見<a 
name="0661c05" id="0661c05"></a>無身不保壽命，假使被害不犯惡事。曉身非<a 
name="0661c06" id="0661c06"></a>常為分離法，不犯非宜，一切所有施無所貪。<a 
name="0661c07" id="0661c07"></a>已解無身，所獲善德功勳顯著不可稱限。何<a 
name="0661c08" id="0661c08"></a>謂有常？設使觀身了無身者，以時攝取心所<a 
name="0661c09" id="0661c09"></a>了慧，勸一切智不違佛教，不失法言不壞聖<a 
name="0661c10" id="0661c10"></a>眾，勸化群黎執御人民，是謂有常。所以言<a 
name="0661c11" id="0661c11"></a>常，不可盡故。所言無盡，謂無為也。與道合同，<a 
name="0661c12" id="0661c12"></a>無終無始玄妙永存，此謂無為。其無為者乃<a 
name="0661c13" id="0661c13"></a>為常耳。菩薩在彼，以諸德本觀諸通慧至於<a 
name="0661c14" id="0661c14"></a>無為，是謂有常。所以言常，以空無相無願之<a 
name="0661c15" id="0661c15"></a>故。修菩薩道常奉空行，觀於無相不著無願，<a 
name="0661c16" id="0661c16"></a>普具一切精進之行，是謂有常。所言常者謂<a 
name="0661c17" id="0661c17"></a>如虛空。菩薩等心如空無異無有思想，如是<a 
name="0661c18" id="0661c18"></a>行者乃為菩薩是謂有常無上正真。」</p><a 
name="0661c19" id="0661c19"></a><p style="text-indent: 0em; margin-left: 0em"><span class="linehead"></span>佛告族姓子：「菩薩觀身了本無身，則曰意止。<a 
name="0661c20" id="0661c20"></a>一切人身皆悉本空，以解身空意無所著，觀<a 
name="0661c21" id="0661c21"></a>眾生身立在佛身。當作是觀，若如來身無有<a 
name="0661c22" id="0661c22"></a>諸漏，吾身亦然。察於諸法，奉行道義不失佛<a 
name="0661c23" id="0661c23"></a>教。得無漏身而觀眾生分別諸相，以無漏身<a 
name="0661c24" id="0661c24"></a>無漏清淨本際亦淨。如其德本興立諸行，勸<a 
name="0661c25" id="0661c25"></a>助德本亦無諸漏，以能逮成無漏法者能住<a 
name="0661c26" id="0661c26"></a>諸漏。何謂諸漏？一曰欲漏，二曰有漏，三曰見<a 
name="0661c27" id="0661c27"></a>漏。彼斷欲漏，設生欲界開化眾生。若斷有<a 
name="0661c28" id="0661c28"></a>漏，遊在生死於諸所受教授人民。又見漏者，<a 
name="0661c29" id="0661c29"></a>則是無明癡冥之漏。菩薩於彼精進不懈，究<a 
name="0662a01" id="0662a01"></a>竟精進拔其根原。彼若觀身奉修意止，超度<a 
name="0662a02" id="0662a02"></a>往古諸不應行，離於眾穢而遵澹怕，乃為<a 
name="0662a03" id="0662a03"></a>觀身便無所度，亦無所生則無所為，乃為觀<a 
name="0662a04" id="0662a04"></a>身。假使觀已不見有身亦無所察，捨於貪身<a 
name="0662a05" id="0662a05"></a>不計吾我，已無吾我則無所貪，已無所貪則<a 
name="0662a06" id="0662a06"></a>無所諍，已無所諍則無殃釁，已無殃釁逮得<a 
name="0662a07" id="0662a07"></a>法忍，已得法忍則無所歸，已無所歸則無卒<a 
name="0662a08" id="0662a08"></a>暴，已無卒暴不住自大則住於法，已住法者<a 
name="0662a09" id="0662a09"></a>不行非法。順法行者常與法俱，修道法者則<a 
name="0662a10" id="0662a10"></a>逮法慈，已受法慈則聞法音，已行法音不聞<a 
name="0662a11" id="0662a11"></a>界音，已寂界音便逮三昧，而已正受則觀審<a 
name="0662a12" id="0662a12"></a>諦，已觀審諦則無所想，已無所想則無所作，<a 
name="0662a13" id="0662a13"></a>已無所作則無非作，已於諸作無作非作致<a 
name="0662a14" id="0662a14"></a>正真法便等諸法。已等諸法，便逮通慧一切<a 
name="0662a15" id="0662a15"></a>之智。是族姓子！菩薩觀身了本無身意止行<a 
name="0662a16" id="0662a16"></a>淨。」</p><a 
name="0662a17" id="0662a17"></a><p style="text-indent: 0em; margin-left: 0em"><span class="linehead"></span>佛告族姓子：「何謂菩薩痛痒意止？謂觀痛痒<a 
name="0662a18" id="0662a18"></a>本無痛痒，乃為意止。&#x89A9;諸苦痛，皆見眾生諸<a 
name="0662a19" id="0662a19"></a>在患難，為之雨淚逮成大哀。作是惟念：『眾人<a 
name="0662a20" id="0662a20"></a>在惱，若得安者乃無痛痒。』則為斷除一切危<a 
name="0662a21" id="0662a21"></a>害。乃致觀痛知本無痛，意止所行已滅痛痒，<a 
name="0662a22" id="0662a22"></a>為諸群生被大德鎧，先自消身非法之行，亦<a 
name="0662a23" id="0662a23"></a>不想念滅已痛痒。若有遭痛，普為一切執御<a 
name="0662a24" id="0662a24"></a>大哀，為示永安長消眾患。為貪欲人興發大<a 
name="0662a25" id="0662a25"></a>哀，先除己貪不為欲縛，設身遇苦不以為難。<a 
name="0662a26" id="0662a26"></a>為瞋恚人興發大哀斷己恚結，彼則觀見不<a 
name="0662a27" id="0662a27"></a>苦不樂之痛痒也。為愚行人興發大哀滅已<a 
name="0662a28" id="0662a28"></a>癡縛，彼觀痛樂則無所著，消壞諸結而自由<a 
name="0662a29" id="0662a29"></a>安。若得苦痛不以憂慼，捨諸有為，則能遵修<a 
name="0662b01" id="0662b01"></a>令無苦樂以壞愚癡。若遇樂痛無所積聚，若<a 
name="0662b02" id="0662b02"></a>遭眾患了身非常，觀苦痛痒察痛無我。彼觀<a 
name="0662b03" id="0662b03"></a>樂痛修行安隱，其觀苦痛則為瘡病，以是之<a 
name="0662b04" id="0662b04"></a>故名曰不樂不苦。設使觀見諸所有安皆<a 
name="0662b05" id="0662b05"></a>歸無常。其有眾苦，計於苦者不苦不樂，則亦<a 
name="0662b06" id="0662b06"></a>無我。菩薩若見諸安樂事，明識一切本則無<a 
name="0662b07" id="0662b07"></a>安，是觀痛痒。知痛無本適起尋滅，曉了諸<a 
name="0662b08" id="0662b08"></a>法不得久存，察於萬物焰生忽沒，視一切法<a 
name="0662b09" id="0662b09"></a>所生如影，從何所來而尋散滅？觀諸法本如<a 
name="0662b10" id="0662b10"></a>瞻手掌，從何所來去至何所？即便了之，無所<a 
name="0662b11" id="0662b11"></a>從來去無所至。以觀諸法不以為患，普見一<a 
name="0662b12" id="0662b12"></a>切篤信休息，因此成道。以成於道，亦無所得<a 
name="0662b13" id="0662b13"></a>不復退還。所以者何？以能逮見一切眾人根<a 
name="0662b14" id="0662b14"></a>本所興則求滅盡，不為己身而求滅也。是族<a 
name="0662b15" id="0662b15"></a>姓子！菩薩大士善權方便，執御大哀觀於痛<a 
name="0662b16" id="0662b16"></a>痒，了本無痛意止之行。消諸所見，明識於<a 
name="0662b17" id="0662b17"></a>此，不以遇於三界諸痛滅取證際也。彼於<a 
name="0662b18" id="0662b18"></a>眾痛觀佛歎本，曉了諸痛寂默恬澹，本無所<a 
name="0662b19" id="0662b19"></a>有亦無遭患永無遭患。諸法皆空離於吾我，<a 
name="0662b20" id="0662b20"></a>徒見合會依於因緣，悉無有主亦無吾我，捨<a 
name="0662b21" id="0662b21"></a>諸所見無所長育。彼觀如是則真諦見。因緣<a 
name="0662b22" id="0662b22"></a>所合皆不可得，已不可得便作是察如因緣<a 
name="0662b23" id="0662b23"></a>空，從是興立諸法亦空。已達空義，乃為觀痛<a 
name="0662b24" id="0662b24"></a>本無痛痒，為意止也。所謂寂寞，身澹怕故，<a 
name="0662b25" id="0662b25"></a>選擇諸義道聖慧，是族姓子！菩薩觀身痛痒<a 
name="0662b26" id="0662b26"></a>了本無痛意止淨行。」</p><p style="text-indent: 0em; margin-left: 0em"><span class="linehead"></span>佛告族姓子：「菩薩觀<a 
name="0662b27" id="0662b27"></a>心了本無心為意止行，立於道心以得立心，<a 
name="0662b28" id="0662b28"></a>以己意慧求其心本，不見內心不見外心不<a 
name="0662b29" id="0662b29"></a>住內外。察其心本不見五陰，無諸種無諸入，<a 
name="0662c01" id="0662c01"></a>其心寂定。求其持處從何所起？則更思惟心<a 
name="0662c02" id="0662c02"></a>從緣起。尋復思惟其心為異，因緣異乎？<a 
name="0662c03" id="0662c03"></a>即復自了。設因緣異其心異者，則有二心；設<a 
name="0662c04" id="0662c04"></a>使因緣是心、心是因緣，以是之故心不見心。<a 
name="0662c05" id="0662c05"></a>計於心者非不見心，猶如虛偽，無實諸塵住<a 
name="0662c06" id="0662c06"></a>於虛空。利刀傷指本時為瘡，指瘡已差無所<a 
name="0662c07" id="0662c07"></a>患苦。如是族姓子！心亦如是，由是之故心不<a 
name="0662c08" id="0662c08"></a>見心。心所見者則無所見，應觀如是心所住<a 
name="0662c09" id="0662c09"></a>處，亦不起罪不見斷滅，不念常存亦無有身。<a 
name="0662c10" id="0662c10"></a>身如牆壁，因緣不亂不離愍傷，亦不有是亦<a 
name="0662c11" id="0662c11"></a>不有異，是為心也。持心如是。心動為法，心無<a 
name="0662c12" id="0662c12"></a>所住亦無所行，心不可見心相自然。作是曉<a 
name="0662c13" id="0662c13"></a>了，所見若茲不離所見，其心寂然明識無本，<a 
name="0662c14" id="0662c14"></a>是為菩薩觀心無心為意止也。</p><p style="text-indent: 0em; margin-left: 0em"><span class="linehead"></span>「又族姓子！設<a 
name="0662c15" id="0662c15"></a>心不起而不可見，則無有想無應不應，亦無<a 
name="0662c16" id="0662c16"></a>輕慢則不放逸，是為觀心知本無心為意止<a 
name="0662c17" id="0662c17"></a>也。又如心無色，其因緣合及與辯才亦復如<a 
name="0662c18" id="0662c18"></a>是。德本無色，如心無為德亦無色，所勸道<a 
name="0662c19" id="0662c19"></a>心亦復無色。設使道心及與勸助無有形色，<a 
name="0662c20" id="0662c20"></a>道亦如是悉無所有，是故言曰如其心者行<a 
name="0662c21" id="0662c21"></a>亦如之。計若勸助道心亦如，如其道心人心<a 
name="0662c22" id="0662c22"></a>本淨亦復如是。道心本淨，一切諸法亦復<a 
name="0662c23" id="0662c23"></a>如斯。如此心者曉了普入，是為菩薩觀心無<a 
name="0662c24" id="0662c24"></a>心為意止也。眾患所惱未曾停住，猶如獼猴<a 
name="0662c25" id="0662c25"></a>及河駛水，亦若油燈光曜所出忽然遠遊，<a 
name="0662c26" id="0662c26"></a>無有身形而易退轉，貪&#x608B;諸界六情之患以<a 
name="0662c27" id="0662c27"></a>為屋宅，須臾變異各隨所應。心無有處而獨<a 
name="0662c28" id="0662c28"></a>遊行，無有堅要亦無不要寂然獨觀，是謂觀<a 
name="0662c29" id="0662c29"></a>心無心意止清淨。心所入慧心之法界，慧心<a 
name="0663a01" id="0663a01"></a>所住其明本淨鮮潔無穢。知心真諦心了現<a 
name="0663a02" id="0663a02"></a>在，目之所見心法平等，慧亦如心心等三世，<a 
name="0663a03" id="0663a03"></a>已能平等便知真正，心慧自然無能護持觀<a 
name="0663a04" id="0663a04"></a>不可見，是謂觀心無心為意止也。計其本淨<a 
name="0663a05" id="0663a05"></a>則為自然，心亦本淨了眾生心，以心淨故開<a 
name="0663a06" id="0663a06"></a>化人民為其說法，以能解知己心自然，一切<a 
name="0663a07" id="0663a07"></a>眾生亦復自然。若能分別心如是者，見其心<a 
name="0663a08" id="0663a08"></a>相而為說法。如心相自然，眾生心相自然如<a 
name="0663a09" id="0663a09"></a>此，若能達斯相者，為其說法己心則空，眾生<a 
name="0663a10" id="0663a10"></a>之心亦復為空。已解此空為其說法，等御己<a 
name="0663a11" id="0663a11"></a>心。若能等御而為說法己身則等，已等己心<a 
name="0663a12" id="0663a12"></a>則等眾生，已等眾生則等諸法，已等諸法則<a 
name="0663a13" id="0663a13"></a>等諸佛。曉此真諦，不令其心離於貪欲不處<a 
name="0663a14" id="0663a14"></a>於欲。心已止者，則入法界趣於自然，心無<a 
name="0663a15" id="0663a15"></a>所住於法無動。是謂菩薩觀心無心意止清<a 
name="0663a16" id="0663a16"></a>淨。」</p><a 
name="0663a17" id="0663a17"></a><p style="text-indent: 0em; margin-left: 0em"><span class="linehead"></span>佛告族姓子：「菩薩觀法知本無法為意止行，<a 
name="0663a18" id="0663a18"></a>即自念言：『法起則起、法滅則滅，計於本末亦<a 
name="0663a19" id="0663a19"></a>無我身，人壽有命人與非人生老病死終沒<a 
name="0663a20" id="0663a20"></a>所趣，於此諸法諸法合會。因其合會而為習<a 
name="0663a21" id="0663a21"></a>俗，設無緣合則無有此，從其習樂因成緣會，<a 
name="0663a22" id="0663a22"></a>則興善本及與惡本，以歸無常無有緣會，不<a 
name="0663a23" id="0663a23"></a>從無習而起諸法。』彼觀如是曉了諸法，見所<a 
name="0663a24" id="0663a24"></a>歸趣亦無所有，空無相無願所作功德及無<a 
name="0663a25" id="0663a25"></a>功德，彼諸所行如幻無常，當奉精進設興因<a 
name="0663a26" id="0663a26"></a>緣。有十尊行極上無蓋，除去因緣志于大法。<a 
name="0663a27" id="0663a27"></a>何謂為十？身淨無穢，諸相種好無能見頂。超<a 
name="0663a28" id="0663a28"></a>度一切諸所侵枉，志性清淨具足十事。其<a 
name="0663a29" id="0663a29"></a>心清淨具足正行，六十億音口之所說可悅<a 
name="0663b01" id="0663b01"></a>眾生。其心淨者常懷慈仁，愍念一切無所<a 
name="0663b02" id="0663b02"></a>加害。其意常定未曾有亂，辯才清淨，有所講<a 
name="0663b03" id="0663b03"></a>說應于法義，辯不可盡。大慈清淨，勸化眾<a 
name="0663b04" id="0663b04"></a>生一切令樂泥洹之界。大哀清淨，無央數劫<a 
name="0663b05" id="0663b05"></a>不厭生死。淨十種力，曉了眾生根原所念各<a 
name="0663b06" id="0663b06"></a>各不同。清淨無畏分別執御，無央數法眾生<a 
name="0663b07" id="0663b07"></a>積聚，欲具諸佛不共之法。去來今慧三世無<a 
name="0663b08" id="0663b08"></a>礙，諸佛法淨用能自在，歸聖慧故；是為十。<a 
name="0663b09" id="0663b09"></a>彼已逮此尊妙極上無蓋大法十事之行，稱<a 
name="0663b10" id="0663b10"></a>量思惟不以厭倦，積累功勳而不毀墮，無德<a 
name="0663b11" id="0663b11"></a>之行慇懃精進。何謂諸法根原所來令無處<a 
name="0663b12" id="0663b12"></a>所？度於所住諸宿塵勞，已曉萬物一切無常，<a 
name="0663b13" id="0663b13"></a>便能興成無常三昧。得是定者無堅要想不<a 
name="0663b14" id="0663b14"></a>亂三昧，從其本願示所向生，來有所入而復<a 
name="0663b15" id="0663b15"></a>出生，則以班宣功德之行開化眾生。是族姓<a 
name="0663b16" id="0663b16"></a>子！菩薩大士善權方便，普說經典觀於諸法，<a 
name="0663b17" id="0663b17"></a>達本無法為意止也。其有致道遵修經典，若<a 
name="0663b18" id="0663b18"></a>能曉了道品之法，不作眾善不見有常，亦無<a 
name="0663b19" id="0663b19"></a>所著不除惡法，道心所見所在無斷，亦不計<a 
name="0663b20" id="0663b20"></a>常不墮斷滅。若有菩薩棄捐見常斷滅之事，<a 
name="0663b21" id="0663b21"></a>執心平等而無所住處於中間。何謂中間？不<a 
name="0663b22" id="0663b22"></a>應念行，無明眾冥悉除去此，是謂中間。無有<a 
name="0663b23" id="0663b23"></a>教令無可誨授，無言無說，是謂中間。取要言<a 
name="0663b24" id="0663b24"></a>之，無明、行、識、名色、六入、觸、痛、愛、取、有、生、老病<a 
name="0663b25" id="0663b25"></a>死憂慼之患，惱無可會皆已除盡，是謂中間。<a 
name="0663b26" id="0663b26"></a>其所教者無有智慧亦無處所，是謂中間。其<a 
name="0663b27" id="0663b27"></a>中間者，無有驛使亦無遣者。如是宿處計彼<a 
name="0663b28" id="0663b28"></a>所有，無有教令無訓誨者，計是本末不可決<a 
name="0663b29" id="0663b29"></a>了，未有所處不可捉持則無所著，寂寞澹<a 
name="0663c01" id="0663c01"></a>怕忽然已滅，是謂中間。譬族姓子！呼響所<a 
name="0663c02" id="0663c02"></a>出無有處所，其趣親近音生於對，若見諦者<a 
name="0663c03" id="0663c03"></a>墮於真偽，是為中間。無言無說，彼則無見亦<a 
name="0663c04" id="0663c04"></a>無所處。如是族姓子！所因興發識色之事及<a 
name="0663c05" id="0663c05"></a>所教令，所因合成從二緣對，其中間者無教<a 
name="0663c06" id="0663c06"></a>無說，是謂中間。因緣合成不用義理，其義理<a 
name="0663c07" id="0663c07"></a>者則不可得，其不可得則不重來，其不重來<a 
name="0663c08" id="0663c08"></a>是謂中間。又計我者則了無我滅寂於此，於<a 
name="0663c09" id="0663c09"></a>我不我自然清淨，是處中間計人壽命，於人<a 
name="0663c10" id="0663c10"></a>壽命而無所見清淨自然，是謂中間。於想無<a 
name="0663c11" id="0663c11"></a>想而無想樂，是謂中間。所興顛倒所得之事<a 
name="0663c12" id="0663c12"></a>而無所有，是為中間。虛妄愚癡至誠之教悉<a 
name="0663c13" id="0663c13"></a>不可得，是謂中間。此岸彼際消化己身令<a 
name="0663c14" id="0663c14"></a>無所著，有為無為不行諸習，是謂中間。蠲除<a 
name="0663c15" id="0663c15"></a>生死而去泥洹悉無言教，是處中間。」</p><a 
name="0663c16" id="0663c16"></a><p style="text-indent: 0em; margin-left: 0em"><span class="linehead"></span>佛告族姓子：「其觀於法了法本無為意止者，<a 
name="0663c17" id="0663c17"></a>不壞法界其意自然而得意止。彼導法界曉<a 
name="0663c18" id="0663c18"></a>了諸法，計其法界及與人界，於彼法界亦無<a 
name="0663c19" id="0663c19"></a>所壞不毀人界，人界法界此二事者等如空<a 
name="0663c20" id="0663c20"></a>界。彼以一界普見諸法，以慧眼見，則用法界<a 
name="0663c21" id="0663c21"></a>觀佛所行。假使有人不選擇法彼則無見，以<a 
name="0663c22" id="0663c22"></a>是之故諸法若干，見無本法不觀若干。若以<a 
name="0663c23" id="0663c23"></a>觀法見本無者，不肉眼見、不天眼見、不慧眼<a 
name="0663c24" id="0663c24"></a>見。所以者何？計使眼者，不受於想不肉眼<a 
name="0663c25" id="0663c25"></a>見，彼眼不墮生死之行。若以天眼無所見者，<a 
name="0663c26" id="0663c26"></a>不用彼眼行於放逸。若以慧眼無所見者，彼<a 
name="0663c27" id="0663c27"></a>為觀法了法本無，普見諸法無有處所法無<a 
name="0663c28" id="0663c28"></a>所住，已見諸法無所住者則行法意，便不違<a 
name="0663c29" id="0663c29"></a>失往古所誓，是為菩薩隨諸佛教而自立意，<a 
name="0664a01" id="0664a01"></a>敢可觀察深妙之法不捨道心諸通慧矣。是<a 
name="0664a02" id="0664a02"></a>為族姓子菩薩大士觀本無法意止淨行。」</p><a 
name="0664a03" id="0664a03"></a><p style="text-indent: 0em; margin-left: 0em"><span class="linehead"></span>佛告族姓子：「是四意止行四精進。何謂為四？<a 
name="0664a04" id="0664a04"></a>觀身無身，棄捐計實不淨為淨顛倒之想。觀<a 
name="0664a05" id="0664a05"></a>痛無痛，棄苦為樂顛倒之想。觀心無心，蠲除<a 
name="0664a06" id="0664a06"></a>無常計有常想。觀法無法，捨遠無我為我想<a 
name="0664a07" id="0664a07"></a>者。於四顛倒而修平等則無所著。菩薩若<a 
name="0664a08" id="0664a08"></a>能行平等者，則能清淨一切諸行。菩薩奉此<a 
name="0664a09" id="0664a09"></a>平等清淨微妙行者便逮法忍，名四意斷亦<a 
name="0664a10" id="0664a10"></a>得法忍。何謂意斷清淨？行者講說道法，以此<a 
name="0664a11" id="0664a11"></a>因緣善本法行自然隨順，不從惡本不發瑕<a 
name="0664a12" id="0664a12"></a>穢，諸不善本萌牙未生不令興起，為奉精<a 
name="0664a13" id="0664a13"></a>進。諸惡適起非法之事尋便滅之，為修精<a 
name="0664a14" id="0664a14"></a>進。諸善法事未興起者，勸令發生。以興善<a 
name="0664a15" id="0664a15"></a>法益加精進，令其具足不使忘失，為行精進。<a 
name="0664a16" id="0664a16"></a>又復菩薩本行淨業能自制護，不失善法得<a 
name="0664a17" id="0664a17"></a>自在住，漸稍長育顯揚善法，善法已興不復<a 
name="0664a18" id="0664a18"></a>忘失。彼族姓子如是行淨此四意斷，其菩<a 
name="0664a19" id="0664a19"></a>薩行心得自在不亂精進，其淨垢濁不與俱<a 
name="0664a20" id="0664a20"></a>合，清淨無垢不違佛慧，則從道教行于大哀，<a 
name="0664a21" id="0664a21"></a>心心相見&#x89A9;其所念，不失精進已行平等，曰<a 
name="0664a22" id="0664a22"></a>得意斷。所以者何？從等安祥不用反邪，以<a 
name="0664a23" id="0664a23"></a>因安祥不從反邪，便逮意斷平等三昧。已得<a 
name="0664a24" id="0664a24"></a>三昧，名曰平等四意斷也。」</p><a 
name="0664a25" id="0664a25"></a><p style="text-indent: 0em; margin-left: 0em"><span class="linehead"></span>佛告族姓子：「若能修行此四意斷，則能奉行<a 
name="0664a26" id="0664a26"></a>具四神足。斷除貪欲奉行精進，則令道心靜<a 
name="0664a27" id="0664a27"></a>然無穢所思薄&#x5C20;，已去非法則逮輕便，致成<a 
name="0664a28" id="0664a28"></a>大哀精進輕舉。獲權方便已誡輕舉，因是之<a 
name="0664a29" id="0664a29"></a>故成四神足，昇于道堂得四自在。何謂為四？<a 
name="0664b01" id="0664b01"></a>於壽自在，已得長命由已無限，在短命中<a 
name="0664b02" id="0664b02"></a>具無量壽勸化眾生，在長命中聽省說法，或<a 
name="0664b03" id="0664b03"></a>有厭倦現於短命，使渴仰法慇懃求義，在在<a 
name="0664b04" id="0664b04"></a><span class="corr" title='[諸&gt;所] cf.【麗】'>所</span>生天上人間，各得自在於其壽命。是為第<a 
name="0664b05" id="0664b05"></a>一逮得自在。又族姓子！身口自在，其人身<a 
name="0664b06" id="0664b06"></a>口逮致由己，心不倚身逮意現形，隨其容貌<a 
name="0664b07" id="0664b07"></a>而示色像，因其眾生威儀禮節體之好醜長<a 
name="0664b08" id="0664b08"></a>短善惡，思惟正定以何律儀而可開化？菩<a 
name="0664b09" id="0664b09"></a>薩<span class="corr" title='[即&gt;則] cf.【麗】【磧砂】'>則</span>從變其形貌，坐起進止發意之頃，化一<a 
name="0664b10" id="0664b10"></a>切人蚑行喘息人物之士，身形顏色皆為一<a 
name="0664b11" id="0664b11"></a>類而為說法。是為第二而得自在。又復於法<a 
name="0664b12" id="0664b12"></a>而得自在，在於三界執御度世之正典不行<a 
name="0664b13" id="0664b13"></a>俗法，則隨習俗普現變化，亦不捨遠度世之<a 
name="0664b14" id="0664b14"></a>慧，亦無所失至無礙慧深奧之道、十二緣起<a 
name="0664b15" id="0664b15"></a>因緣之法而見迷惑。若生天上及與世間，隨<a 
name="0664b16" id="0664b16"></a>其語言令無數人皆隨律教，從其所好上中<a 
name="0664b17" id="0664b17"></a>下願各得其所，所得自在巍巍如斯。是為第<a 
name="0664b18" id="0664b18"></a>三而得自在。又有菩薩建立其心使得由已，<a 
name="0664b19" id="0664b19"></a>其自在者攝三千大千世界諸有大海合入<a 
name="0664b20" id="0664b20"></a>一海而建立之，亦無往來而現變化。三千世<a 
name="0664b21" id="0664b21"></a>界諸須彌山立為一山，使四天王及忉利天<a 
name="0664b22" id="0664b22"></a>不知合散去來所趣。因而現變三千世界，而<a 
name="0664b23" id="0664b23"></a>為建立諸有民人計皆知數樹木華實，令虛<a 
name="0664b24" id="0664b24"></a>空中滿其水火，或化眾寶，從其所變而建立<a 
name="0664b25" id="0664b25"></a>之。已能建立，發意之頃靡不蒙度，忽然如故。<a 
name="0664b26" id="0664b26"></a>是為第四而得自在。又族姓子！菩薩以是四<a 
name="0664b27" id="0664b27"></a>神足行而自修立，與十方佛共俱言談，坐起<a 
name="0664b28" id="0664b28"></a>經行不離左右，與諸釋梵及四天王、天、龍、鬼<a 
name="0664b29" id="0664b29"></a>神、揵沓&#x60D2;、阿須倫、迦留羅、真陀羅、摩休勒、人<a 
name="0664c01" id="0664c01"></a>與非人一切眾生，俱共相隨談言說事，坐起<a 
name="0664c02" id="0664c02"></a>行步。所以者何？菩薩神足微妙巍巍卓然有<a 
name="0664c03" id="0664c03"></a>異。往古修行善法之義，無有缺漏因獲致此。<a 
name="0664c04" id="0664c04"></a>何謂神足往古修行善法之義？輕便其身恭<a 
name="0664c05" id="0664c05"></a>敬尊長，奉事眾祐趨走給使不以為難，謙卑<a 
name="0664c06" id="0664c06"></a>下意不懷自大，口說善言悅可眾人莫不敬<a 
name="0664c07" id="0664c07"></a>愛，自歸稽首禮節備悉，言行相應其心輕便，<a 
name="0664c08" id="0664c08"></a>不懷慢恣無危害意。彼修謙恭自伏其意，聽<a 
name="0664c09" id="0664c09"></a>受尊言順教跪拜，執心柔軟而制其志，精進<a 
name="0664c10" id="0664c10"></a>修行未曾捨離。其人具足戒之禮節，身所造<a 
name="0664c11" id="0664c11"></a>行與眾殊特，心不懈慢亦不放逸。從其貪<a 
name="0664c12" id="0664c12"></a>欲而起瑕穢瞋恚愚癡<span class="corr" title='[身&gt;心] cf.【麗】'>心</span>，蠲除此已無有貪<a 
name="0664c13" id="0664c13"></a>嫉。饕餮自除，志性不起，則病瘳愈度於眾<a 
name="0664c14" id="0664c14"></a>事。所負重擔由因羸劣而致此患，陰蓋眾事<a 
name="0664c15" id="0664c15"></a>為去其擔。五事所受施以恩惠依橋道度，<a 
name="0664c16" id="0664c16"></a>以大船度四瀆具，度一切眾生之類越於泛<a 
name="0664c17" id="0664c17"></a>流。有所開化超然有異，亂者正之、逸者定之、<a 
name="0664c18" id="0664c18"></a>癖者立之、毀者笑之，不礙迴波決諸狐疑，<a 
name="0664c19" id="0664c19"></a>所說殊異安諸動搖。救念諸界覺諸不寤，所<a 
name="0664c20" id="0664c20"></a>可愛重每以惠施後無所悔。將濟眾生勸<a 
name="0664c21" id="0664c21"></a>助道意，若見他人積累德本代其歡喜。未<a 
name="0664c22" id="0664c22"></a>曾歎己為身獲安，見他人安歡悅善之。易養<a 
name="0664c23" id="0664c23"></a>知足不望他利，愛樂出家勸人出學。修大弘<a 
name="0664c24" id="0664c24"></a>慈常懷道心，等怨親友樂如虛空。見疲極者<a 
name="0664c25" id="0664c25"></a>設以車乘，則以無畏加於眾生。見學問者敬<a 
name="0664c26" id="0664c26"></a>之如佛，其未學者不以輕慢。其貧匱者施以<a 
name="0664c27" id="0664c27"></a>財業，若疾病者救以醫藥令得濟命。見救護<a 
name="0664c28" id="0664c28"></a>者為行恩報而以孝順，行禁戒者能自修慎。<a 
name="0664c29" id="0664c29"></a>供養事之不失其意，無恭恪者勸救濟之度<a 
name="0665a01" id="0665a01"></a>於世法。所經遊行不犯諸惡，於諸世事而無<a 
name="0665a02" id="0665a02"></a>所著奉行諸德。是族姓子！修諸神足微妙巍<a 
name="0665a03" id="0665a03"></a>巍，持行如是不失神足，常與其俱至成佛道。<a 
name="0665a04" id="0665a04"></a>是為菩薩神足淨行。」</p><a 
name="0665a05" id="0665a05"></a><p><span class="juanname">大寶積經卷第一百一十七</span></p>
<hr>【經文資訊】大正藏第 11 冊 No. 0310 大寶積經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，CBETA 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index81ae.html?index=T11n0310" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T11n0310_117 by HTTrack Website Copier/3.x [XR&CO'2014], Tue, 07 Jun 2016 06:46:53 GMT -->
</html>
