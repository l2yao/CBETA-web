<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T22n1421_011 by HTTrack Website Copier/3.x [XR&CO'2014], Tue, 07 Jun 2016 06:51:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1144810367&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT22n1421&amp;utmp=%2Fmobile%2Findex.php%3Findex%3DT22n1421_011&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index27a9-2.html?index=T22n1421_010" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第22冊<br/>No.1421 彌沙塞部和醯五分律 (30卷)<br/>【劉宋 佛陀什共竺道生等譯】<br/>第 11 卷</p>
	<a href="indexeff8.html?index=T22n1421_012" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T22">
<div class="root" id="1421" sutra_name="彌沙塞部和醯五分律" sutra_juan="[卷11]">　
<a 
name="0077b21" id="0077b21"></a><a 
name="0077b22" id="0077b22"></a><a 
name="0077b23" id="0077b23"></a><p><span class="juanname">五分律卷第十一<span class="note">(彌沙塞)</span></span></p><a 
name="0077b24" id="0077b24"></a><a 
name="0077b25" id="0077b25"></a><p style="margin-left: 4em"><span class="byline">宋罽賓三藏佛陀什<a 
name="0077b26" id="0077b26"></a>共竺道生等譯</span></p><a 
name="0077b27" id="0077b27"></a><p style="margin-left: 3em"><span class="headname">第二分初尼律波羅夷法</span></p><a 
name="0077b28" id="0077b28"></a><p style="text-indent: 0em; margin-left: 0em"><span class="linehead"></span>佛在舍衛城。爾時長老優波離問佛：「世尊已<a 
name="0077b29" id="0077b29"></a>為諸比丘結戒：『若比丘，共諸比丘同學戒法，<a 
name="0077c01" id="0077c01"></a>戒羸不捨行婬法，乃至共畜生，是比丘得波<a 
name="0077c02" id="0077c02"></a>羅夷，不共住。』是戒我當云何持？為應作一部<a 
name="0077c03" id="0077c03"></a>僧持、二部僧持？」佛言：「應作二部僧持。從今是<a 
name="0077c04" id="0077c04"></a>戒應如是說：</p><p style="text-indent: 0em; margin-left: 0em"><span class="linehead"></span>「若比丘尼，共諸比丘尼同學戒<a 
name="0077c05" id="0077c05"></a>法，戒羸不捨，隨意行婬，乃至共畜生，是比丘<a 
name="0077c06" id="0077c06"></a>尼得波羅夷，不共住。」</p><p style="text-indent: 0em; margin-left: 0em"><span class="linehead"></span>爾時長老優波離復問<a 
name="0077c07" id="0077c07"></a>佛：「世尊已為諸比丘結戒：『若比丘，若聚落、若<a 
name="0077c08" id="0077c08"></a>空地，盜心不與取，乃至不共住。』我當云何持？」<a 
name="0077c09" id="0077c09"></a>佛言：「應作二部僧持。從今是戒應如是說：</p><p style="text-indent: 0em; margin-left: 0em"><span class="linehead"></span>「若<a 
name="0077c10" id="0077c10"></a>比丘尼，若聚落、若空地，盜心不與取。若王、若<a 
name="0077c11" id="0077c11"></a>大臣，若捉、若縛、若殺、若擯，語言：『汝賊！汝癡！』<a 
name="0077c12" id="0077c12"></a>是比丘尼得波羅夷，不共住。」</p><p style="text-indent: 0em; margin-left: 0em"><span class="linehead"></span>爾時優波離復<a 
name="0077c13" id="0077c13"></a>問佛：「世尊已為諸比丘結戒：『若比丘，若人、若<a 
name="0077c14" id="0077c14"></a>似人，若自殺，乃至不共住。』我當云何持？」佛言：<a 
name="0077c15" id="0077c15"></a>「應作二部僧持。從今是戒應如是說：</p><p style="text-indent: 0em; margin-left: 0em"><span class="linehead"></span>「若比丘<a 
name="0077c16" id="0077c16"></a>尼，若人、若似人，若自殺、若與刀藥殺、若教<a 
name="0077c17" id="0077c17"></a>人殺、若教人自殺，譽死、讚死：『咄！人用惡活為？<a 
name="0077c18" id="0077c18"></a>死勝生。』作是心，隨心殺；如是種種因緣，彼<a 
name="0077c19" id="0077c19"></a>因是死，是比丘尼得波羅夷，不共住。」</p><p style="text-indent: 0em; margin-left: 0em"><span class="linehead"></span>爾時優<a 
name="0077c20" id="0077c20"></a>波離復問佛：「世尊已為諸比丘結戒：『若比丘，<a 
name="0077c21" id="0077c21"></a>不知、不見過人法，乃至不共住。』我當云何持？」<a 
name="0077c22" id="0077c22"></a>佛言：「應作二部僧持。從今是戒應如是說：</p><p style="text-indent: 0em; margin-left: 0em"><span class="linehead"></span>「若<a 
name="0077c23" id="0077c23"></a>比丘尼，不知、不見過人法，聖利滿足，自稱我<a 
name="0077c24" id="0077c24"></a>如是知，如是見。是比丘尼後時，若問、若不問，<a 
name="0078a01" id="0078a01"></a>為出罪，求清淨故，作是言：『我不知言知、不見<a 
name="0078a02" id="0078a02"></a>言見，虛誑妄語。』除增上慢，是比丘尼得波羅<a 
name="0078a03" id="0078a03"></a>夷，不共住。」</p><p style="text-indent: 0em; margin-left: 0em"><span class="linehead"></span>爾時毘舍佉婿，名鹿子。鹿子敬毘<a 
name="0078a04" id="0078a04"></a>舍佉，猶如敬母，時人遂名為毘舍佉鹿子母。<a 
name="0078a05" id="0078a05"></a>其孫名尸利跋，尸利跋常繫念於偷羅難陀比<a 
name="0078a06" id="0078a06"></a>丘尼，後請比丘尼僧，偷羅難陀託病不往，共<a 
name="0078a07" id="0078a07"></a>一小沙彌尼坐守僧房。時到，比丘尼僧皆詣<a 
name="0078a08" id="0078a08"></a>其家，尸利跋手自下食，問言：「偷羅難陀何故<a 
name="0078a09" id="0078a09"></a>不來？」詣比丘尼答言：「以其病，僧差守房，是故<a 
name="0078a10" id="0078a10"></a>不來。」彼下上坐食已，便馳往問：「何所患苦？」答<a 
name="0078a11" id="0078a11"></a>言：「骨節皆痛！」彼即為按摩。比丘尼言：「聽汝<a 
name="0078a12" id="0078a12"></a>處處按摩，但不得行欲！」既按摩已，問言：「汝須<a 
name="0078a13" id="0078a13"></a>何物？」答言：「我須乾棗。」便買與之。比丘尼以<a 
name="0078a14" id="0078a14"></a>手捧棗，問言：「汝見是乾棗不？」答言：「見！」比丘<a 
name="0078a15" id="0078a15"></a>尼言：「若人繫心於不可行欲處，神明乾縮亦<a 
name="0078a16" id="0078a16"></a>如此也！」於是尸利跋與此比丘尼種種身相<a 
name="0078a17" id="0078a17"></a>觸已，便出。諸比丘尼食還，入門遙見，咸疑<a 
name="0078a18" id="0078a18"></a>已共偷羅難陀作不淨行，問言：「汝已破梵行耶？」<a 
name="0078a19" id="0078a19"></a>答言：「我不破梵行，唯與男子身相觸耳！」小沙<a 
name="0078a20" id="0078a20"></a>彌尼亦云：「如此！」諸比丘尼種種呵責言：「佛種<a 
name="0078a21" id="0078a21"></a>種毀訾與男子身相觸，種種讚歎不觸男子<a 
name="0078a22" id="0078a22"></a>身！汝今云何作此惡事？」訶已，往到佛所，以事<a 
name="0078a23" id="0078a23"></a>白佛。佛以是事集二部僧，問偷羅難陀：「汝實<a 
name="0078a24" id="0078a24"></a>爾不？」答言：「實爾。世尊！」佛如上種種訶責已，告<a 
name="0078a25" id="0078a25"></a>諸比丘：「以十利故，今為諸比丘尼結戒，從今<a 
name="0078a26" id="0078a26"></a>是戒應如是說：</p><p style="text-indent: 0em; margin-left: 0em"><span class="linehead"></span>「若比丘尼，欲盛變心，受男子<a 
name="0078a27" id="0078a27"></a>種種摩觸：髮際已下，膝已上，肘已後。是比丘<a 
name="0078a28" id="0078a28"></a>尼得波羅夷，不共住。」</p><p style="text-indent: 0em; margin-left: 0em"><span class="linehead"></span>比丘尼者：白四羯磨受<a 
name="0078a29" id="0078a29"></a>具足戒。</p><p style="text-indent: 0em; margin-left: 0em"><span class="linehead"></span>釋欲盛變心已下，如比丘觸女人身<a 
name="0078b01" id="0078b01"></a>戒中說。</p><p style="text-indent: 0em; margin-left: 0em"><span class="linehead"></span>爾時諸比丘尼，受男子捉手、捉衣、<a 
name="0078b02" id="0078b02"></a>共期、獨共行、獨共住、獨共語、獨共一座坐、身親<a 
name="0078b03" id="0078b03"></a>近男子，以此欲染心，不復樂道，或有反俗及<a 
name="0078b04" id="0078b04"></a>作外道者。</p><p style="text-indent: 0em; margin-left: 0em"><span class="linehead"></span>時偷羅難陀比丘尼，著新染衣，摩<a 
name="0078b05" id="0078b05"></a>拭身體，畫治眉目，往多人處。有諸男子捉其<a 
name="0078b06" id="0078b06"></a>手，捉其衣言：「汝手柔軟好，汝衣細滑好！」諸長<a 
name="0078b07" id="0078b07"></a>老比丘尼見，種種呵責，以事白佛。佛以是<a 
name="0078b08" id="0078b08"></a>事集二部僧，問諸比丘尼：「汝等實作上八法<a 
name="0078b09" id="0078b09"></a>不？」答言：「實爾。世尊！」佛種種呵責已，告諸比丘：<a 
name="0078b10" id="0078b10"></a>「今為諸比丘尼結戒，從今是戒應如是說：</p><p style="text-indent: 0em; margin-left: 0em"><span class="linehead"></span>「若<a 
name="0078b11" id="0078b11"></a>比丘尼，欲盛變心，受男子捉手、捉衣、共期、獨<a 
name="0078b12" id="0078b12"></a>共行、獨共住、獨共語、獨共一座坐、身親近男<a 
name="0078b13" id="0078b13"></a>子。八法具者，是比丘尼得波羅夷，不共住。」</p><a 
name="0078b14" id="0078b14"></a><p style="text-indent: 0em; margin-left: 0em"><span class="linehead"></span>捉手者：從肘已前。</p><p style="text-indent: 0em; margin-left: 0em"><span class="linehead"></span>捉衣者：身所著衣。</p><p style="text-indent: 0em; margin-left: 0em"><span class="linehead"></span>共期<a 
name="0078b15" id="0078b15"></a>者：期至某處行婬法、或摩觸身，往到彼。</p><p style="text-indent: 0em; margin-left: 0em"><span class="linehead"></span>獨共<a 
name="0078b16" id="0078b16"></a>行者：獨共男子一道行。</p><p style="text-indent: 0em; margin-left: 0em"><span class="linehead"></span>獨共住者：獨共男子<a 
name="0078b17" id="0078b17"></a>一處住。</p><p style="text-indent: 0em; margin-left: 0em"><span class="linehead"></span>獨共語者：獨共男子一處語。</p><p style="text-indent: 0em; margin-left: 0em"><span class="linehead"></span>獨共一<a 
name="0078b18" id="0078b18"></a>座坐者：獨共男子一床上坐。</p><p style="text-indent: 0em; margin-left: 0em"><span class="linehead"></span>身親近男子者：<a 
name="0078b19" id="0078b19"></a>共一座坐時，身轉就男子。</p><p style="text-indent: 0em; margin-left: 0em"><span class="linehead"></span>若犯捉手，乃至身<a 
name="0078b20" id="0078b20"></a>轉就男子，一一皆偷羅遮；若犯七事，雖已隨<a 
name="0078b21" id="0078b21"></a>悔，後犯一事滿八，亦成波羅夷。</p><p style="text-indent: 0em; margin-left: 0em"><span class="linehead"></span>式叉摩那、沙<a 
name="0078b22" id="0078b22"></a>彌尼，突吉羅。</p><a 
name="0078b23" id="0078b23"></a><p style="text-indent: 0em; margin-left: 0em"><span class="linehead"></span>爾時闡陀比丘數數犯罪：上床、下床皆不如<a 
name="0078b24" id="0078b24"></a>法，數數食，別眾食，非時入聚落不白善比丘；<a 
name="0078b25" id="0078b25"></a>比丘僧與作不見罪羯磨。其姊比丘尼名優<a 
name="0078b26" id="0078b26"></a>蹉，來往共語，及與衣食。諸比丘尼見，語言：「姊<a 
name="0078b27" id="0078b27"></a>妹！此比丘，比丘僧已和合與作不見罪羯磨。<a 
name="0078b28" id="0078b28"></a>諸比丘已不共住、不共事、不共語。汝今云何<a 
name="0078b29" id="0078b29"></a>來往共語，與其衣食？」優蹉言：「此是我弟！我若<a 
name="0078c01" id="0078c01"></a>不視，誰當視者？」諸長老比丘尼種種呵責，以<a 
name="0078c02" id="0078c02"></a>事白佛。佛以是事集二部僧，問優蹉：「汝實爾<a 
name="0078c03" id="0078c03"></a>不？」答言：「實爾。世尊！」佛種種呵責已，告諸比丘：<a 
name="0078c04" id="0078c04"></a>「應令一比丘尼與優蹉親善者往屏處諫：『汝<a 
name="0078c05" id="0078c05"></a>莫隨順僧羯磨不見罪比丘！』若受者善；若不<a 
name="0078c06" id="0078c06"></a>受，應眾多比丘尼往諫，若受者善；若復不受，<a 
name="0078c07" id="0078c07"></a>復應比丘尼僧往諫。」諸比丘受教&#x52C5;，諸比丘<a 
name="0078c08" id="0078c08"></a>尼令一比丘尼往諫，乃至比丘尼僧往諫，皆<a 
name="0078c09" id="0078c09"></a>不受。諸長老比丘尼以事白佛。佛以是事集<a 
name="0078c10" id="0078c10"></a>二部僧，種種遙呵責優蹉已，告諸比丘：「今為<a 
name="0078c11" id="0078c11"></a>諸比丘尼結戒，從今是戒應如是說：</p><p style="text-indent: 0em; margin-left: 0em"><span class="linehead"></span>「若比丘<a 
name="0078c12" id="0078c12"></a>尼，知僧如法與比丘作不見罪羯磨，諸比丘不<a 
name="0078c13" id="0078c13"></a>共住、不共事、不共語，而隨順之。諸比丘尼語<a 
name="0078c14" id="0078c14"></a>是比丘尼：『姊妹！此比丘，比丘僧已作不見罪<a 
name="0078c15" id="0078c15"></a>羯磨，諸比丘不共住、不共事、不共語，汝莫隨<a 
name="0078c16" id="0078c16"></a>順！』如是諫，堅持不捨；應第二、第三諫。第二、第<a 
name="0078c17" id="0078c17"></a>三諫，捨是事善；不捨者，是比丘尼得波羅夷，<a 
name="0078c18" id="0078c18"></a>不共住。」</p><p style="text-indent: 0em; margin-left: 0em"><span class="linehead"></span>餘皆如調達破僧中說。不犯亦如彼<a 
name="0078c19" id="0078c19"></a>說。</p><p style="text-indent: 0em; margin-left: 0em"><span class="linehead"></span>爾時修休摩比丘尼、婆頗比丘尼，常共行<a 
name="0078c20" id="0078c20"></a>止，後婆頗命過，修休摩為之悲泣。諸比丘尼<a 
name="0078c21" id="0078c21"></a>語言：「汝莫如是！一切有為，悉皆磨滅；如佛所<a 
name="0078c22" id="0078c22"></a>說，恩愛別離，無長存者。若有為法不壞、不散，無<a 
name="0078c23" id="0078c23"></a>有是處！」修休摩言：「我今不復為其啼哭！何以<a 
name="0078c24" id="0078c24"></a>故？彼生時，不修梵行！」諸比丘尼問言：「汝云何<a 
name="0078c25" id="0078c25"></a>知？」答言：「彼與我共行，親見與男子行婬欲事。」<a 
name="0078c26" id="0078c26"></a>諸比丘尼訶責言：「汝云何生時覆藏其罪，死<a 
name="0078c27" id="0078c27"></a>乃發露？」諸長老比丘尼種種訶責，以事白佛。<a 
name="0078c28" id="0078c28"></a>佛以是事集二部僧，問修休摩：「汝實爾不？」答<a 
name="0078c29" id="0078c29"></a>言：「實爾。世尊！」佛種種呵責已，告諸比丘：「今為<a 
name="0079a01" id="0079a01"></a>諸比丘尼結戒，從今是戒應如是說：</p><p style="text-indent: 0em; margin-left: 0em"><span class="linehead"></span>「若比丘<a 
name="0079a02" id="0079a02"></a>尼，見比丘尼犯波羅夷，覆藏。彼比丘尼後時，<a 
name="0079a03" id="0079a03"></a>若在、若死、若遠行、若被擯、若罷道、若形變，作<a 
name="0079a04" id="0079a04"></a>是語：『我先親見其犯波羅夷。』是比丘尼得波<a 
name="0079a05" id="0079a05"></a>羅夷，不共住。」</p><p style="text-indent: 0em; margin-left: 0em"><span class="linehead"></span>覆藏：從晨朝至初夜初分，時時<a 
name="0079a06" id="0079a06"></a>皆突吉羅；從初夜初分至明相未出，時時皆<a 
name="0079a07" id="0079a07"></a>偷羅遮；至明相出，波羅夷。</p><p style="text-indent: 0em; margin-left: 0em"><span class="linehead"></span>式叉摩那、沙彌尼，<a 
name="0079a08" id="0079a08"></a>突吉羅。</p><p style="text-indent: 0em; margin-left: 0em"><span class="linehead"></span>若欲說，而無比丘尼未得說；若入大<a 
name="0079a09" id="0079a09"></a>捨定，及八難起，皆不犯。</p><p style="text-indent: 0em; margin-left: 0em"><span class="linehead"></span>八難者：一、病；二、王；三、<a 
name="0079a10" id="0079a10"></a>賊；四、水；五、火；六、衣&#x9262;；七、命；八、梵行<span class="note">(八重法竟)</span>。</p><a 
name="0079a11" id="0079a11"></a><p style="margin-left: 3em"><span class="headname">五分律第二分之二尼律僧殘法</span></p><a 
name="0079a12" id="0079a12"></a><p style="text-indent: 0em; margin-left: 0em"><span class="linehead"></span>爾時長老優波離問佛：「世尊已為諸比丘結<a 
name="0079a13" id="0079a13"></a>戒：『若比丘行媒法，乃至一交會，僧伽婆尸沙。』<a 
name="0079a14" id="0079a14"></a>我當云何持？」佛言：「應作二部僧持。從今是戒<a 
name="0079a15" id="0079a15"></a>應如是說：</p><p style="text-indent: 0em; margin-left: 0em"><span class="linehead"></span>「若比丘尼，行媒法，若為私通事，持<a 
name="0079a16" id="0079a16"></a>男意至女邊，持女意至男邊，乃至一交會。是<a 
name="0079a17" id="0079a17"></a>比丘尼初犯僧伽婆尸沙，可悔過。」</p><a 
name="0079a18" id="0079a18"></a><p style="text-indent: 0em; margin-left: 0em"><span class="linehead"></span>長老優波離又問：「世尊已為諸比丘結戒：『若<a 
name="0079a19" id="0079a19"></a>比丘，自不如法，惡瞋故，以無根波羅夷謗無<a 
name="0079a20" id="0079a20"></a>波羅夷比丘，乃至僧伽婆尸沙。』我當云何持？」<a 
name="0079a21" id="0079a21"></a>佛言：「應作二部僧持。從今是戒應如是說：</p><p style="text-indent: 0em; margin-left: 0em"><span class="linehead"></span>「若<a 
name="0079a22" id="0079a22"></a>比丘尼，自不如法，惡瞋故，以無根波羅夷謗<a 
name="0079a23" id="0079a23"></a>無波羅夷比丘尼，欲破彼梵行。是比丘尼後<a 
name="0079a24" id="0079a24"></a>時，若問、若不問，言：『我是事無根，住瞋故謗。』是<a 
name="0079a25" id="0079a25"></a>比丘尼初犯僧伽婆尸沙，可悔過。」</p><a 
name="0079a26" id="0079a26"></a><p style="text-indent: 0em; margin-left: 0em"><span class="linehead"></span>長老優波離又問佛：「世尊已為諸比丘結戒：<a 
name="0079a27" id="0079a27"></a>『若比丘，自不如法，惡瞋故，於異分中取片、若<a 
name="0079a28" id="0079a28"></a>似片，乃至僧伽婆尸沙。』我當云何持？」佛言：「應<a 
name="0079a29" id="0079a29"></a>作二部僧持。從今是戒應如是說：</p><p style="text-indent: 0em; margin-left: 0em"><span class="linehead"></span>「若比丘尼，<a 
name="0079b01" id="0079b01"></a>自不如法，惡瞋故，於異分中取片、若似片，作<a 
name="0079b02" id="0079b02"></a>波羅夷謗無波羅夷比丘尼，欲破彼梵行。是<a 
name="0079b03" id="0079b03"></a>比丘尼後時，若問、若不問，言：『我是事異分中<a 
name="0079b04" id="0079b04"></a>取片、若似片，住瞋故，謗是比丘尼。』初犯僧伽<a 
name="0079b05" id="0079b05"></a>婆尸沙，可悔過。」</p><a 
name="0079b06" id="0079b06"></a><p style="text-indent: 0em; margin-left: 0em"><span class="linehead"></span>爾時諸釋共作是要：「我等不與庶姓婚姻，<a 
name="0079b07" id="0079b07"></a>若有犯者當重罪之！」時釋種黑離車女喪夫，<a 
name="0079b08" id="0079b08"></a>夫弟欲取為婦，彼女不從，如是三返，誓不<a 
name="0079b09" id="0079b09"></a>相許，便作是念：「彼女必有外通意，我當殺之！」<a 
name="0079b10" id="0079b10"></a>便託為兄作會，語言：「為汝夫作會，汝來行<a 
name="0079b11" id="0079b11"></a>香！」彼女便往到已，飲酒令醉，共行不淨，然<a 
name="0079b12" id="0079b12"></a>後以爪摑傷其肉，告官司言：「黑離車女是我<a 
name="0079b13" id="0079b13"></a>婦，今與外人私通！」官即遣收。彼女醉醒，自見<a 
name="0079b14" id="0079b14"></a>身體處處傷破，作是念：「此人必當見殺！」便叛<a 
name="0079b15" id="0079b15"></a>走向舍衛城，到比丘尼所出家學道。官收不<a 
name="0079b16" id="0079b16"></a>得，知向舍衛城，便作移書與波斯匿王言：「我<a 
name="0079b17" id="0079b17"></a>國女人犯罪應死，叛入彼國可送還我！若彼<a 
name="0079b18" id="0079b18"></a>有罪人叛來我國，亦當送之。」時波斯匿王即問<a 
name="0079b19" id="0079b19"></a>左右：「有此女人入我國不？」答言：「有！諸比丘尼<a 
name="0079b20" id="0079b20"></a>已度為道。王先有令：若我國內有犯比丘、比<a 
name="0079b21" id="0079b21"></a>丘尼者，當與重罪。今已出家，無敢毀辱者。」王<a 
name="0079b22" id="0079b22"></a>便報移書言：「實有此女來入我國，今已出家，<a 
name="0079b23" id="0079b23"></a>不可追罪。若有餘事，敬如來示！」諸釋便譏訶<a 
name="0079b24" id="0079b24"></a>言：「凡有此罪，不復得治，亂我國矣！諸比丘尼<a 
name="0079b25" id="0079b25"></a>無復可度、不可度者，何道之有？無沙門行，破<a 
name="0079b26" id="0079b26"></a>沙門法！」諸長老比丘尼聞，種種訶責，以事白<a 
name="0079b27" id="0079b27"></a>佛。佛以是事集二部僧，問諸比丘尼：「汝等實<a 
name="0079b28" id="0079b28"></a>爾不？」答言：「實爾。世尊！」佛種種訶責已，告諸比<a 
name="0079b29" id="0079b29"></a>丘，今為諸比丘尼結戒，從今是戒應如是說：</p><a 
name="0079c01" id="0079c01"></a><p style="text-indent: 0em; margin-left: 0em"><span class="linehead"></span>「若比丘尼，知有罪女，度為比丘尼者，是比丘<a 
name="0079c02" id="0079c02"></a>尼初犯僧伽婆尸沙，可悔過。」</p><p style="text-indent: 0em; margin-left: 0em"><span class="linehead"></span>復有諸賊女、偷<a 
name="0079c03" id="0079c03"></a>女、應死女，諸居士言：「若能出家，我當活汝！」便<a 
name="0079c04" id="0079c04"></a>求出家，即白諸比丘尼：「願見度脫！」諸比丘尼<a 
name="0079c05" id="0079c05"></a>言：「佛未聽我等度如汝輩。」以事白佛，佛以是<a 
name="0079c06" id="0079c06"></a>事集二部僧，告諸比丘：「若主聽者，聽比丘尼<a 
name="0079c07" id="0079c07"></a>度之。從今是戒應如是說：</p><p style="text-indent: 0em; margin-left: 0em"><span class="linehead"></span>「若比丘尼，知有罪<a 
name="0079c08" id="0079c08"></a>女，主不聽，而度者，是比丘尼初犯僧伽婆尸<a 
name="0079c09" id="0079c09"></a>沙，可悔過。」</p><p style="text-indent: 0em; margin-left: 0em"><span class="linehead"></span>復有犯罪女，不得於佛法出家，便<a 
name="0079c10" id="0079c10"></a>入外道。諸居士後見，有言：「此是我等犯罪女，<a 
name="0079c11" id="0079c11"></a>當奪其外道衣服！」或有言：「外道出家已是重<a 
name="0079c12" id="0079c12"></a>罰，自可宜去！」即便放之。此諸女等，後來投<a 
name="0079c13" id="0079c13"></a>諸比丘尼，作是言：「姊妹！我等本非不敬信佛<a 
name="0079c14" id="0079c14"></a>法，於外道出家。諸姊妹不肯見度，逼不獲已，<a 
name="0079c15" id="0079c15"></a>入外道耳！我等所畏，今已見聽出家，願見愍<a 
name="0079c16" id="0079c16"></a>度！」諸比丘尼不知云何？以是白佛。佛以是事<a 
name="0079c17" id="0079c17"></a>集二部僧，告諸比丘：「若有罪女先已出家，今<a 
name="0079c18" id="0079c18"></a>聽度之！從今是戒應如是說：</p><p style="text-indent: 0em; margin-left: 0em"><span class="linehead"></span>「若比丘尼，知有<a 
name="0079c19" id="0079c19"></a>罪女，主不聽度為道，除先出家。是比丘尼<a 
name="0079c20" id="0079c20"></a>初犯僧伽婆尸沙，可悔過。」</p><p style="text-indent: 0em; margin-left: 0em"><span class="linehead"></span>有罪者：若犯姦，若<a 
name="0079c21" id="0079c21"></a>偷盜，是名有罪。</p><p style="text-indent: 0em; margin-left: 0em"><span class="linehead"></span>主者：殺活所由，是名為主。</p><a 
name="0079c22" id="0079c22"></a><p style="text-indent: 0em; margin-left: 0em"><span class="linehead"></span>若比丘尼，發心度此女，及方便乃至集僧，三<a 
name="0079c23" id="0079c23"></a>羯磨未竟，皆突吉羅。三羯磨竟，和尚，僧伽婆<a 
name="0079c24" id="0079c24"></a>尸沙；餘尼師僧，皆偷羅遮。</p><a 
name="0079c25" id="0079c25"></a><p style="text-indent: 0em; margin-left: 0em"><span class="linehead"></span>爾時優蹉比丘尼數數犯罪：上床、下床皆不<a 
name="0079c26" id="0079c26"></a>如法，數數食，別眾食，非時入他家，比丘尼僧<a 
name="0079c27" id="0079c27"></a>與作不見罪擯。時偷羅難陀比丘尼知優蹉<a 
name="0079c28" id="0079c28"></a>心未調伏，不敬順僧，便不隨眾，自與眷屬，於<a 
name="0079c29" id="0079c29"></a>界外為其解擯。彼比丘尼既得解擯，倍更<a 
name="0080a01" id="0080a01"></a>憍慢，不敬眾僧。諸長老比丘尼見，種種訶責，<a 
name="0080a02" id="0080a02"></a>以事白佛。佛以是事集二部僧，問偷羅難陀：<a 
name="0080a03" id="0080a03"></a>「汝實爾不？」答言：「實爾。世尊！」佛種種訶責已，告<a 
name="0080a04" id="0080a04"></a>諸比丘：「今為諸比丘尼結戒，從今是戒應如<a 
name="0080a05" id="0080a05"></a>是說：</p><p style="text-indent: 0em; margin-left: 0em"><span class="linehead"></span>「若比丘尼，知僧如法擯比丘尼，比丘尼<a 
name="0080a06" id="0080a06"></a>心未調伏，不隨順僧，自與眷屬，於界外解其<a 
name="0080a07" id="0080a07"></a>擯者，是比丘尼初犯僧伽婆尸沙，可悔過。」</p><a 
name="0080a08" id="0080a08"></a><p style="text-indent: 0em; margin-left: 0em"><span class="linehead"></span>欲解擯及方便，乃至三羯磨未竟，皆突吉羅。<a 
name="0080a09" id="0080a09"></a>三羯磨竟，羯磨師，僧伽婆尸沙；餘僧，皆偷羅<a 
name="0080a10" id="0080a10"></a>遮。</p><a 
name="0080a11" id="0080a11"></a><p style="text-indent: 0em; margin-left: 0em"><span class="linehead"></span>爾時諸比丘尼獨行道路，諸白衣見，調弄作<a 
name="0080a12" id="0080a12"></a>&#x9E81;惡婬欲語，或捉捫摸，或欲共為不淨行。</p><p style="text-indent: 0em; margin-left: 0em"><span class="linehead"></span>復<a 
name="0080a13" id="0080a13"></a>有眾多比丘尼與估客伴行，偷羅難陀見一<a 
name="0080a14" id="0080a14"></a>男子心生染著，漸遲在後。諸比丘尼語言：「汝<a 
name="0080a15" id="0080a15"></a>何不速行及伴？此處可畏，勿為惡人之所剝<a 
name="0080a16" id="0080a16"></a>脫！」答言：「汝見後來人不？」諸比丘尼言：「見！」偷羅<a 
name="0080a17" id="0080a17"></a>難陀言：「我見此人，心甚樂著！」諸比丘尼呵責<a 
name="0080a18" id="0080a18"></a>言：「汝云何於行路中，染著男子？」</p><p style="text-indent: 0em; margin-left: 0em"><span class="linehead"></span>復有眾多比<a 
name="0080a19" id="0080a19"></a>丘尼渡河取牛屎，既渡，水漲不得還，為賊抄<a 
name="0080a20" id="0080a20"></a>掠。</p><p style="text-indent: 0em; margin-left: 0em"><span class="linehead"></span>復有諸比丘尼獨宿，失衣&#x9262;、破梵行。諸長<a 
name="0080a21" id="0080a21"></a>老比丘尼見聞，種種呵責，具以白佛。佛以是<a 
name="0080a22" id="0080a22"></a>事集二部僧，問諸比丘尼：「汝等實爾不？」答言：<a 
name="0080a23" id="0080a23"></a>「實爾。世尊！」佛種種呵責已，告諸比丘：「今為諸<a 
name="0080a24" id="0080a24"></a>比丘尼結戒，從今是戒應如是說：</p><p style="text-indent: 0em; margin-left: 0em"><span class="linehead"></span>「若比丘尼，<a 
name="0080a25" id="0080a25"></a>獨行，獨宿，獨渡水，於道中獨在後染著男子，<a 
name="0080a26" id="0080a26"></a>是比丘尼初犯僧伽婆尸沙，可悔過。」</p><p style="text-indent: 0em; margin-left: 0em"><span class="linehead"></span>時有諸<a 
name="0080a27" id="0080a27"></a>比丘尼在路行，有疑恐怖，便走向聚落至親<a 
name="0080a28" id="0080a28"></a>里家。復有諸比丘尼行路疲極，又有老病，不<a 
name="0080a29" id="0080a29"></a>能相及；或有小水、或有橋船，不敢獨渡；或有<a 
name="0080b01" id="0080b01"></a>宿處，畏諸男子，不敢獨於餘處宿。諸比丘尼<a 
name="0080b02" id="0080b02"></a>不知云何？以事白佛。佛以是事集二部僧，告<a 
name="0080b03" id="0080b03"></a>諸比丘：「有因緣聽隨意獨去。從今是戒應如<a 
name="0080b04" id="0080b04"></a>是說：</p><p style="text-indent: 0em; margin-left: 0em"><span class="linehead"></span>「若比丘尼，獨行，獨宿，獨渡水，於道中獨<a 
name="0080b05" id="0080b05"></a>在後染著男子，除因緣，是比丘尼初犯僧伽婆<a 
name="0080b06" id="0080b06"></a>尸沙，可悔過。因緣者：恐怖走時，老病疲極不<a 
name="0080b07" id="0080b07"></a>及伴時，水狹淺、有橋船處，畏男子處，是名因<a 
name="0080b08" id="0080b08"></a>緣。」</p><p style="text-indent: 0em; margin-left: 0em"><span class="linehead"></span>若獨行無聚落處，半由旬；若有聚落處，從<a 
name="0080b09" id="0080b09"></a>一聚落至一聚落，皆僧伽婆尸沙。</p><p style="text-indent: 0em; margin-left: 0em"><span class="linehead"></span>若在後，遙<a 
name="0080b10" id="0080b10"></a>見比丘尼，不聞聲；或聞聲，不見形，皆突吉羅。</p><p style="text-indent: 0em; margin-left: 0em"><span class="linehead"></span>若<a 
name="0080b11" id="0080b11"></a>不見、不聞，僧伽婆尸沙。</p><p style="text-indent: 0em; margin-left: 0em"><span class="linehead"></span>若獨渡水，水廣十肘，<a 
name="0080b12" id="0080b12"></a>深半髀，僧伽婆尸沙；若減，突吉羅。</p><p style="text-indent: 0em; margin-left: 0em"><span class="linehead"></span>若宿時，應<a 
name="0080b13" id="0080b13"></a>使手相及；若不相及，初夜及中夜，偷羅遮；明<a 
name="0080b14" id="0080b14"></a>相出，僧伽婆尸沙。</p><p style="text-indent: 0em; margin-left: 0em"><span class="linehead"></span>式叉摩那、沙彌尼，突吉羅。</p><a 
name="0080b15" id="0080b15"></a><p style="text-indent: 0em; margin-left: 0em"><span class="linehead"></span>爾時有一長者以宅布施比丘僧，比丘僧與<a 
name="0080b16" id="0080b16"></a>比丘尼眾貿安陀林。末利夫人後以王園施<a 
name="0080b17" id="0080b17"></a>比丘尼僧，比丘尼僧壞前所貿處屋，於王園<a 
name="0080b18" id="0080b18"></a>更起，先處便成空地。</p><p style="text-indent: 0em; margin-left: 0em"><span class="linehead"></span>時施宅長者子作是念：<a 
name="0080b19" id="0080b19"></a>「我父昔以施僧，僧與比丘尼貿。今諸比丘尼<a 
name="0080b20" id="0080b20"></a>不復住中，我可還取，於中耕種。」即便取之。諸<a 
name="0080b21" id="0080b21"></a>比丘尼語言：「汝莫取僧地！」答言：「我父雖以<a 
name="0080b22" id="0080b22"></a>施僧，僧不復用，應還屬我！」諸比丘尼言：「我<a 
name="0080b23" id="0080b23"></a>等不捨此地，勿使詣官言汝，更大輸物！」彼不<a 
name="0080b24" id="0080b24"></a>肯還，即詣官言之，便大輸物。諸居士見，譏訶<a 
name="0080b25" id="0080b25"></a>言：「云何此比丘尼詣官言人，使大失物？此<a 
name="0080b26" id="0080b26"></a>輩受彼供養，猶尚言之，況於餘人！無沙門行，<a 
name="0080b27" id="0080b27"></a>破沙門法！」諸長老比丘尼聞，種種訶責，以事<a 
name="0080b28" id="0080b28"></a>白佛。佛以是事集二部僧，問諸比丘尼：「汝等<a 
name="0080b29" id="0080b29"></a>實爾不？」答言：「實爾。世尊！」佛種種訶責已，告諸<a 
name="0080c01" id="0080c01"></a>比丘：「今為諸比丘尼結戒，從今是戒應如是<a 
name="0080c02" id="0080c02"></a>說：</p><p style="text-indent: 0em; margin-left: 0em"><span class="linehead"></span>「若比丘尼，詣官言人，是比丘尼初犯僧伽<a 
name="0080c03" id="0080c03"></a>婆尸沙，可悔過。」</p><p style="text-indent: 0em; margin-left: 0em"><span class="linehead"></span>若比丘尼，為人輕倰，應語其<a 
name="0080c04" id="0080c04"></a>父母；若無父母，應語其親族；若無親族，應語<a 
name="0080c05" id="0080c05"></a>比丘、比丘尼、優婆塞、優婆夷。若比丘、比丘尼<a 
name="0080c06" id="0080c06"></a>有勢力，不援護者，突吉羅。</p><p style="text-indent: 0em; margin-left: 0em"><span class="linehead"></span>語時應云：「彼輕倰<a 
name="0080c07" id="0080c07"></a>我。」</p><p style="text-indent: 0em; margin-left: 0em"><span class="linehead"></span>「為我訶諫！」不應言之。</p><p style="text-indent: 0em; margin-left: 0em"><span class="linehead"></span>若詣官言人，一<a 
name="0080c08" id="0080c08"></a>往返，一僧伽婆尸沙。</p><p style="text-indent: 0em; margin-left: 0em"><span class="linehead"></span>式叉摩那、沙彌尼，突吉<a 
name="0080c09" id="0080c09"></a>羅。</p><a 
name="0080c10" id="0080c10"></a><p style="text-indent: 0em; margin-left: 0em"><span class="linehead"></span>爾時有一估客喪婦，作是念：「我今當於何處<a 
name="0080c11" id="0080c11"></a>求索好婦？」時旃茶修摩那比丘尼，有弟子名<a 
name="0080c12" id="0080c12"></a>修摩，色貌殊特，彼見生染著心，作是念：「以<a 
name="0080c13" id="0080c13"></a>食誘之，或可得果。」便語言：「汝若須酥、油、蜜、石<a 
name="0080c14" id="0080c14"></a>蜜、蒲闍尼、佉闍尼，皆從我取。」彼比丘尼即便<a 
name="0080c15" id="0080c15"></a>往取。既相狎習，便問比丘尼言：「汝知我與汝<a 
name="0080c16" id="0080c16"></a>食意不？」答言：「汝為求福故，與我食。」彼言：「不以<a 
name="0080c17" id="0080c17"></a>此事！我喪失婦，見汝清修，甚相貪樂，能降意<a 
name="0080c18" id="0080c18"></a>不？」答言：「不能！」其人復言：「與我作婦，當以奇珍<a 
name="0080c19" id="0080c19"></a>相與，衣服極麗，飲食隨時，要令無乏。」亦答<a 
name="0080c20" id="0080c20"></a>如初。餘估客見，便助迫&#x8107;言：「汝若不欲為<a 
name="0080c21" id="0080c21"></a>他作婦，何故受他飲食？若必不能，當奪汝衣<a 
name="0080c22" id="0080c22"></a>&#x9262;！」或復有言：「速遣令去，勿使人聞！若王得知，<a 
name="0080c23" id="0080c23"></a>必重治我等！」諸居士聞，譏呵言：「云何比丘尼<a 
name="0080c24" id="0080c24"></a>受他染著男子飲食？此輩無沙門行，破沙門<a 
name="0080c25" id="0080c25"></a>法！」諸長老比丘尼聞，種種訶責，以事白佛。佛<a 
name="0080c26" id="0080c26"></a>以是事集二部僧，問修摩比丘尼：「汝實爾不？」<a 
name="0080c27" id="0080c27"></a>答言：「實爾。世尊！」佛種種訶責已，告諸比丘：「今<a 
name="0080c28" id="0080c28"></a>為諸比丘尼結戒，從今是戒應如是說：</p><p style="text-indent: 0em; margin-left: 0em"><span class="linehead"></span>「若比<a 
name="0080c29" id="0080c29"></a>丘尼，受他染著心男子飲食，是比丘尼初犯僧<a 
name="0081a01" id="0081a01"></a>伽婆尸沙，可悔過。」</p><p style="text-indent: 0em; margin-left: 0em"><span class="linehead"></span>有諸男子請比丘尼前食<a 
name="0081a02" id="0081a02"></a>後食，於中生染著心。諸比丘尼知不敢受，以<a 
name="0081a03" id="0081a03"></a>事白佛。佛以是事集二部僧，告諸比丘：「若比<a 
name="0081a04" id="0081a04"></a>丘尼無染著心，受他染著心男子飲食，犯僧<a 
name="0081a05" id="0081a05"></a>伽婆尸沙，無有是處。從今是戒應如是說：</p><p style="text-indent: 0em; margin-left: 0em"><span class="linehead"></span>「若<a 
name="0081a06" id="0081a06"></a>比丘尼，有染著心，受他染著心男子飲食，是<a 
name="0081a07" id="0081a07"></a>比丘尼初犯僧伽婆尸沙，可悔過。」</p><p style="text-indent: 0em; margin-left: 0em"><span class="linehead"></span>復有一比<a 
name="0081a08" id="0081a08"></a>丘尼有染著心，從一染著心男子受飲食，受<a 
name="0081a09" id="0081a09"></a>已生疑：「我將無犯僧伽婆尸沙！」即持歸與餘<a 
name="0081a10" id="0081a10"></a>比丘尼，餘比丘尼問：「此美飲食，汝何故不噉？」<a 
name="0081a11" id="0081a11"></a>具以事答，餘比丘尼言：「汝所畏，我亦應畏！」以<a 
name="0081a12" id="0081a12"></a>事白佛。佛以是事集二部僧，告諸比丘：「若比<a 
name="0081a13" id="0081a13"></a>丘尼有染著心，自手受染著心男子食；不食<a 
name="0081a14" id="0081a14"></a>而與他食，皆不犯。從今是戒應如是說：</p><p style="text-indent: 0em; margin-left: 0em"><span class="linehead"></span>「若比<a 
name="0081a15" id="0081a15"></a>丘尼有染著心，自手受染著心男子食食，是<a 
name="0081a16" id="0081a16"></a>比丘尼初犯僧伽婆尸沙，可悔過。」</p><p style="text-indent: 0em; margin-left: 0em"><span class="linehead"></span>式叉摩那、<a 
name="0081a17" id="0081a17"></a>沙彌尼，突吉羅。</p><a 
name="0081a18" id="0081a18"></a><p style="text-indent: 0em; margin-left: 0em"><span class="linehead"></span>爾時彼估客復作是念：「我先以食誘彼比丘<a 
name="0081a19" id="0081a19"></a>尼，日月淺近是以不果？今當更以食誘引，久<a 
name="0081a20" id="0081a20"></a>意或迴！」便到其所語言：「我先虛戲，遂至不遜，<a 
name="0081a21" id="0081a21"></a>願受我悔過！從今如先從我取食。」彼比丘尼<a 
name="0081a22" id="0081a22"></a>言：「止，止！男子！汝先惱我，使佛苦責，為諸比<a 
name="0081a23" id="0081a23"></a>丘尼結戒。今日何應再見點辱？」彼比丘尼<a 
name="0081a24" id="0081a24"></a>和尚語言：「汝先能得多美飲食，今何故不復<a 
name="0081a25" id="0081a25"></a>能得？」答言：「彼人先惱觸我，佛因制戒，不敢復<a 
name="0081a26" id="0081a26"></a>取！」和尚復言：「汝但莫生染著，取食何苦？若<a 
name="0081a27" id="0081a27"></a>他生染著，何豫汝事？」彼比丘尼嫌訶和尚言：<a 
name="0081a28" id="0081a28"></a>「佛種種毀訾親近男子，讚歎遠離。云何教我<a 
name="0081a29" id="0081a29"></a>取染著心男子飲食？」諸比丘尼聞，訶責彼師<a 
name="0081b01" id="0081b01"></a>言：「云何教弟子受染著心男子食？」種種呵責<a 
name="0081b02" id="0081b02"></a>已，以事白佛。佛以是事集二部僧，問旃荼修<a 
name="0081b03" id="0081b03"></a>摩那：「汝實爾不？」答言：「實爾。世尊！」佛種種訶責<a 
name="0081b04" id="0081b04"></a>已，告諸比丘：「今為諸比丘尼結戒，從今是戒<a 
name="0081b05" id="0081b05"></a>應如是說：</p><p style="text-indent: 0em; margin-left: 0em"><span class="linehead"></span>「若比丘尼，教他比丘尼作是語：『汝<a 
name="0081b06" id="0081b06"></a>但莫生染著，受染著男子飲食何苦？』是比丘<a 
name="0081b07" id="0081b07"></a>尼初犯僧伽婆尸沙，可悔過。」</p><p style="text-indent: 0em; margin-left: 0em"><span class="linehead"></span>若作此教，語語<a 
name="0081b08" id="0081b08"></a>僧伽婆尸沙。</p><p style="text-indent: 0em; margin-left: 0em"><span class="linehead"></span>式叉摩那、沙彌尼，突吉羅。</p><a 
name="0081b09" id="0081b09"></a><p style="text-indent: 0em; margin-left: 0em"><span class="linehead"></span>優波離又問：「世尊已為諸比丘結戒：『若比丘，<a 
name="0081b10" id="0081b10"></a>為破和合僧懃方便，乃至僧伽婆尸沙。』我當<a 
name="0081b11" id="0081b11"></a>云何持？」佛言：「當作二部僧持。從今是戒應如<a 
name="0081b12" id="0081b12"></a>是說：</p><p style="text-indent: 0em; margin-left: 0em"><span class="linehead"></span>「若比丘尼，為破和合僧懃方便，諸比丘<a 
name="0081b13" id="0081b13"></a>尼語是比丘尼：『汝莫為破和合僧懃方便，當<a 
name="0081b14" id="0081b14"></a>與僧和合，僧和合故，歡喜無諍，一心一學，如<a 
name="0081b15" id="0081b15"></a>水乳合，共弘師教，安樂行。』如是諫，堅持不捨，<a 
name="0081b16" id="0081b16"></a>應第二、第三諫。第二、第三諫，捨是事善；不捨<a 
name="0081b17" id="0081b17"></a>者，是比丘尼三諫，犯僧伽婆尸沙，可悔過。」</p><a 
name="0081b18" id="0081b18"></a><p style="text-indent: 0em; margin-left: 0em"><span class="linehead"></span>優波離又問：「世尊已為諸比丘結戒：『若比丘，<a 
name="0081b19" id="0081b19"></a>助破和合僧，乃至僧伽婆尸沙。』我當云何持？」<a 
name="0081b20" id="0081b20"></a>佛言：「應作二部僧持。從今是戒應如是說：</p><p style="text-indent: 0em; margin-left: 0em"><span class="linehead"></span>「若<a 
name="0081b21" id="0081b21"></a>比丘尼，助破和合僧，若一、若二、若眾多，語諸<a 
name="0081b22" id="0081b22"></a>比丘尼言：『是比丘尼所說，是知說，非不知說；<a 
name="0081b23" id="0081b23"></a>說法，不說非法；說律，不說非律，皆是我等心<a 
name="0081b24" id="0081b24"></a>所忍樂。』諸比丘尼語是比丘尼：『汝莫作是語：<a 
name="0081b25" id="0081b25"></a>「是比丘尼所說，是知說，非不知說；說法，不說<a 
name="0081b26" id="0081b26"></a>非法；說律，不說非律，皆是我等心所忍樂。」何<a 
name="0081b27" id="0081b27"></a>以故？是比丘尼非知說、非說法、非說律。汝莫<a 
name="0081b28" id="0081b28"></a>樂助破和合僧，當樂助和合僧。僧和合故，歡<a 
name="0081b29" id="0081b29"></a>喜無諍，一心一學，如水乳合，共弘師教，安樂<a 
name="0081c01" id="0081c01"></a>行。』如是諫，堅持不捨，應第二、第三諫。第二、第<a 
name="0081c02" id="0081c02"></a>三諫，捨是事善；不捨者，是比丘尼三諫，犯僧<a 
name="0081c03" id="0081c03"></a>伽婆尸沙，可悔過。」</p><a 
name="0081c04" id="0081c04"></a><p style="text-indent: 0em; margin-left: 0em"><span class="linehead"></span>優波離又問：「世尊已為諸比丘結戒：『若比丘，<a 
name="0081c05" id="0081c05"></a>惡性，難共語，與諸比丘同學戒經，數數犯罪，<a 
name="0081c06" id="0081c06"></a>乃至僧伽婆尸沙。』我當云何持？」佛言：「當作二<a 
name="0081c07" id="0081c07"></a>部僧持。從今是戒應如是說：</p><p style="text-indent: 0em; margin-left: 0em"><span class="linehead"></span>「若比丘尼，惡性，<a 
name="0081c08" id="0081c08"></a>難共語，與諸比丘尼同學戒經，數數犯罪。諸<a 
name="0081c09" id="0081c09"></a>比丘尼如法如律諫其所犯，答言：『阿姨！汝<a 
name="0081c10" id="0081c10"></a>莫語我若好、若惡；我亦不以好、惡語汝。』諸比<a 
name="0081c11" id="0081c11"></a>丘尼復語言：『汝莫作自我不可共語！汝當為<a 
name="0081c12" id="0081c12"></a>諸比丘尼說如法語，諸比丘尼亦當為汝說<a 
name="0081c13" id="0081c13"></a>如法語；如是展轉相教，轉相出罪，成如來眾。』<a 
name="0081c14" id="0081c14"></a>如是諫，堅持不捨，應第二、第三諫；第二、第三<a 
name="0081c15" id="0081c15"></a>諫，捨是事善；若不捨者，是比丘尼三諫，犯僧<a 
name="0081c16" id="0081c16"></a>伽婆尸沙，可悔過。」</p><a 
name="0081c17" id="0081c17"></a><p style="text-indent: 0em; margin-left: 0em"><span class="linehead"></span>優波離又問：「世尊已為諸比丘結戒：『若比丘，<a 
name="0081c18" id="0081c18"></a>依聚落住，行惡行、污他家，乃至僧伽婆尸沙。』<a 
name="0081c19" id="0081c19"></a>我當云何持？」佛言：「當作二部僧持。從今是戒<a 
name="0081c20" id="0081c20"></a>應如是說：</p><p style="text-indent: 0em; margin-left: 0em"><span class="linehead"></span>「若比丘尼，依聚落住，行惡行、污他<a 
name="0081c21" id="0081c21"></a>家。行惡行，皆見聞知；污他家，亦見聞知。諸比<a 
name="0081c22" id="0081c22"></a>丘尼語是比丘尼：『汝行惡行、污他家。行惡行，<a 
name="0081c23" id="0081c23"></a>皆見聞知；污他家，亦見聞知。汝出去，不應是<a 
name="0081c24" id="0081c24"></a>中住！』彼比丘尼言：『諸阿姨隨愛恚癡畏。何以<a 
name="0081c25" id="0081c25"></a>故？有如是等同罪比丘尼，有驅者、有不驅者。』<a 
name="0081c26" id="0081c26"></a>諸比丘尼復語言：『汝莫作是語：「諸阿姨隨愛<a 
name="0081c27" id="0081c27"></a>恚癡畏，有如是等同罪比丘尼，有驅者、有不<a 
name="0081c28" id="0081c28"></a>驅者。」汝行惡行、污他家。行惡行，皆見聞知；污<a 
name="0081c29" id="0081c29"></a>他家，亦見聞知，汝捨是隨愛恚癡畏語。汝出<a 
name="0082a01" id="0082a01"></a>去，不應是中住。』如是諫，堅持不捨，應第二、第<a 
name="0082a02" id="0082a02"></a>三諫。第二、第三諫，捨是事善；不捨者，是比丘<a 
name="0082a03" id="0082a03"></a>尼三諫，犯僧伽婆尸沙，可悔過。」</p><a 
name="0082a04" id="0082a04"></a><p style="text-indent: 0em; margin-left: 0em"><span class="linehead"></span>爾時修休摩比丘尼、婆頗比丘尼，共作惡行，<a 
name="0082a05" id="0082a05"></a>有惡名聲，更相覆罪，觸惱眾僧。諸比丘尼語<a 
name="0082a06" id="0082a06"></a>言：「汝等作惡行，有惡名聲。汝相遠離，捨是作<a 
name="0082a07" id="0082a07"></a>惡觸惱僧事，於佛法中增廣，得安樂住！」二比<a 
name="0082a08" id="0082a08"></a>丘尼言：「我等不作惡行，無惡名聲，亦不觸惱<a 
name="0082a09" id="0082a09"></a>眾僧。此中有餘二比丘尼，共作惡行，有惡名<a 
name="0082a10" id="0082a10"></a>聲，觸惱眾僧。」諸比丘尼言：「汝等莫作是語！何<a 
name="0082a11" id="0082a11"></a>以故？此中無有餘二比丘尼作惡惱僧，唯有<a 
name="0082a12" id="0082a12"></a>汝等。可相遠離，捨是作惡觸惱僧事，於佛法<a 
name="0082a13" id="0082a13"></a>中增廣，得安樂住！」如是諫，堅持不捨，諸比丘<a 
name="0082a14" id="0082a14"></a>尼以事白佛。佛以是事集二部僧，問彼二比<a 
name="0082a15" id="0082a15"></a>丘尼：「汝等實爾不？」答言：「實爾。世尊！」佛種種呵<a 
name="0082a16" id="0082a16"></a>責已，告諸比丘：「應令一比丘尼，與彼二比丘<a 
name="0082a17" id="0082a17"></a>尼親善者，往屏處諫。若受者善；若不受，應眾<a 
name="0082a18" id="0082a18"></a>多比丘尼往諫，若受者善；若不受，應比丘尼<a 
name="0082a19" id="0082a19"></a>僧往諫。」諸比丘受教，即&#x52C5;諸比丘尼往諫，三<a 
name="0082a20" id="0082a20"></a>返皆不受。諸長老比丘尼種種呵責，以事白<a 
name="0082a21" id="0082a21"></a>佛。佛以是事集二部僧，種種遙訶責彼二比<a 
name="0082a22" id="0082a22"></a>丘尼已，告諸比丘：「今為諸比丘尼結戒，從今<a 
name="0082a23" id="0082a23"></a>是戒應如是說：</p><p style="text-indent: 0em; margin-left: 0em"><span class="linehead"></span>「若二比丘尼，共作惡行，有惡<a 
name="0082a24" id="0082a24"></a>名聲，更相覆罪，觸惱眾僧。諸比丘尼語言：『汝<a 
name="0082a25" id="0082a25"></a>二比丘尼作惡行，有惡名聲，更相覆罪，觸惱眾<a 
name="0082a26" id="0082a26"></a>僧。汝相遠離，捨是作惡觸惱僧事，於佛法中<a 
name="0082a27" id="0082a27"></a>增廣，得安樂住！』彼二比丘尼言：『我等不作惡<a 
name="0082a28" id="0082a28"></a>行，無惡名聲，不相覆罪，不觸惱僧。此中有餘<a 
name="0082a29" id="0082a29"></a>二比丘尼，共作惡行，觸惱眾僧。』諸比丘尼復<a 
name="0082b01" id="0082b01"></a>語言：『莫作是語！何以故？此中更無餘二比丘<a 
name="0082b02" id="0082b02"></a>尼作惡惱僧，唯有汝等。可相遠離，捨是作惡，<a 
name="0082b03" id="0082b03"></a>觸惱僧事，於佛法中增廣，得安樂住！』如是諫，<a 
name="0082b04" id="0082b04"></a>堅<span class="corr" title='[時&gt;持]'>持</span>不捨，應第二、第三諫。第二、第三諫，捨是<a 
name="0082b05" id="0082b05"></a>事善；不捨者，是比丘尼三諫，犯僧伽婆尸沙，<a 
name="0082b06" id="0082b06"></a>可悔過。」</p><p style="text-indent: 0em; margin-left: 0em"><span class="linehead"></span>更相覆罪者：若僧伽婆尸沙、若偷羅<a 
name="0082b07" id="0082b07"></a>遮、若波逸提、若波羅提提舍尼、若突吉羅、若不<a 
name="0082b08" id="0082b08"></a>護口。</p><p style="text-indent: 0em; margin-left: 0em"><span class="linehead"></span>惱僧者：若布薩、若自恣、若諸羯磨，皆如<a 
name="0082b09" id="0082b09"></a>調達破僧中說。</p><p style="text-indent: 0em; margin-left: 0em"><span class="linehead"></span>式叉摩那、沙彌尼，突吉羅。</p><a 
name="0082b10" id="0082b10"></a><p style="text-indent: 0em; margin-left: 0em"><span class="linehead"></span>爾時修休摩比丘尼、婆頗比丘尼，共作惡行，<a 
name="0082b11" id="0082b11"></a>有惡名聲，乃至於佛法中增廣，得安樂住，亦<a 
name="0082b12" id="0082b12"></a>如上說。二比丘尼言：「我等不作惡行，亦不觸<a 
name="0082b13" id="0082b13"></a>惱眾僧。僧見我等羸弱，輕易我故，作如是語！」<a 
name="0082b14" id="0082b14"></a>諸比丘尼復言：「汝等莫作是語！何以故？僧<a 
name="0082b15" id="0082b15"></a>不見汝羸弱，輕易汝等。汝等自作惡行，觸惱<a 
name="0082b16" id="0082b16"></a>眾僧，可相遠離，捨是作惡，觸惱僧事，於佛法<a 
name="0082b17" id="0082b17"></a>中增廣，得安樂住！」如是諫，堅持不捨。諸長老<a 
name="0082b18" id="0082b18"></a>比丘尼訶責，乃至今為諸比丘尼結戒，亦如<a 
name="0082b19" id="0082b19"></a>上說。「從今是戒應如是說：</p><p style="text-indent: 0em; margin-left: 0em"><span class="linehead"></span>「若二比丘尼，共作<a 
name="0082b20" id="0082b20"></a>惡行，有惡名聲，更相覆罪，觸惱眾僧。諸比丘<a 
name="0082b21" id="0082b21"></a>尼語言：『汝二比丘尼莫共作惡行，有惡名<a 
name="0082b22" id="0082b22"></a>聲，更相覆罪，觸惱眾僧。汝相遠離，捨是作惡<a 
name="0082b23" id="0082b23"></a>觸惱僧事，於佛法中增廣，得安樂住！』二比丘<a 
name="0082b24" id="0082b24"></a>尼言：『我等不作惡行，無惡名聲，不相覆罪，不<a 
name="0082b25" id="0082b25"></a>觸惱僧。僧<span class="corr" title='[是&gt;見]'>見</span>我等羸弱，輕易我故，作如是語！』<a 
name="0082b26" id="0082b26"></a>諸比丘尼復言：『莫作是語！何以故？僧不見汝<a 
name="0082b27" id="0082b27"></a>羸弱，輕易汝等！汝等可相遠離，捨是作惡觸<a 
name="0082b28" id="0082b28"></a>惱僧事，於佛法中增廣，得安樂住！』如是諫，堅<a 
name="0082b29" id="0082b29"></a>持不捨，應第二、第三諫。第二、第三諫，捨是事<a 
name="0082c01" id="0082c01"></a>善；不捨者，是比丘尼三諫，犯僧伽婆尸沙，可<a 
name="0082c02" id="0082c02"></a>悔過。」餘如上說。</p><p style="text-indent: 0em; margin-left: 0em"><span class="linehead"></span>式叉摩那、沙彌尼，突吉羅。</p><a 
name="0082c03" id="0082c03"></a><p style="text-indent: 0em; margin-left: 0em"><span class="linehead"></span>爾時闡陀母名修摩那，為人惡性，時人遂號<a 
name="0082c04" id="0082c04"></a>為旃荼修摩那；好共他&#x9B2A;，僧斷其事，便言僧<a 
name="0082c05" id="0082c05"></a>隨愛恚癡畏，諸比丘尼語言：「汝莫好共他&#x9B2A;，<a 
name="0082c06" id="0082c06"></a>莫作是語：『僧隨愛恚癡畏！』何以故？僧不隨愛<a 
name="0082c07" id="0082c07"></a>恚癡畏。汝捨是語，於佛法中增廣，得安樂住！」<a 
name="0082c08" id="0082c08"></a>如是諫，堅持不捨，乃至今為諸比丘尼結戒，<a 
name="0082c09" id="0082c09"></a>亦如上說。「從今是戒應如是說：</p><p style="text-indent: 0em; margin-left: 0em"><span class="linehead"></span>「若比丘尼，好<a 
name="0082c10" id="0082c10"></a>共他&#x9B2A;，僧斷其事，便言僧隨愛恚癡畏，諸比<a 
name="0082c11" id="0082c11"></a>丘尼語言：『汝莫好共他&#x9B2A;，莫作是語：「僧隨愛<a 
name="0082c12" id="0082c12"></a>恚癡畏。」何以故？僧不隨愛恚癡畏，汝等捨是<a 
name="0082c13" id="0082c13"></a>語，於佛法中增廣，得安樂住！』如是諫，堅持不<a 
name="0082c14" id="0082c14"></a>捨，應第二、第三諫。第二、第三諫，捨是事善；不<a 
name="0082c15" id="0082c15"></a>捨者，是比丘尼三諫，犯僧伽婆尸沙，可悔過。」<a 
name="0082c16" id="0082c16"></a>餘如上說。</p><a 
name="0082c17" id="0082c17"></a><p style="text-indent: 0em; margin-left: 0em"><span class="linehead"></span>爾時旃荼修摩那比丘尼好共他&#x9B2A;，僧斷其<a 
name="0082c18" id="0082c18"></a>事，便瞋恚言：「我捨佛、捨法、捨僧、捨戒作外道。<a 
name="0082c19" id="0082c19"></a>餘沙門、婆羅門，亦學戒、亦慚愧，我當於彼淨<a 
name="0082c20" id="0082c20"></a>修梵行！」諸比丘尼語言：「汝莫好共他&#x9B2A;，莫作<a 
name="0082c21" id="0082c21"></a>是語：『我捨佛，乃至於彼淨修梵行！』何以故？餘<a 
name="0082c22" id="0082c22"></a>沙門、婆羅門，無學戒、無慚愧，汝云何於彼得<a 
name="0082c23" id="0082c23"></a>修梵行？汝捨是惡見，於佛法中增廣，得安樂<a 
name="0082c24" id="0082c24"></a>住！」如是諫，堅持不捨，乃至今為諸比丘尼結<a 
name="0082c25" id="0082c25"></a>戒，亦如上說。「從今是戒應如是說：</p><p style="text-indent: 0em; margin-left: 0em"><span class="linehead"></span>「若比丘尼，<a 
name="0082c26" id="0082c26"></a>好共他&#x9B2A;，僧斷其事，便言：『我捨佛、捨法、捨僧、<a 
name="0082c27" id="0082c27"></a>捨戒作外道。餘沙門、婆羅門，亦學戒、亦慚愧，<a 
name="0082c28" id="0082c28"></a>我當於彼淨修梵行！』諸比丘尼語言：『汝莫好<a 
name="0082c29" id="0082c29"></a>共他&#x9B2A;，莫作是語：「我捨佛法僧！」何以故？餘<a 
name="0083a01" id="0083a01"></a>沙門、婆羅門，無學戒、無慚愧，汝云何於彼得<a 
name="0083a02" id="0083a02"></a>修梵行？汝捨是惡見，於佛法中增廣，得安樂<a 
name="0083a03" id="0083a03"></a>住！』如是諫，堅持不捨，應第二、第三諫。第二、第<a 
name="0083a04" id="0083a04"></a>三諫，捨是事善；不捨者，是比丘尼三諫已，<a 
name="0083a05" id="0083a05"></a>犯僧伽婆尸沙，可悔過。」餘如上說<span class="note">(僧殘竟)</span>。</p>◎<a 
name="0083a06" id="0083a06"></a><p><span class="juanname">五分律卷第十一</span></p>
<hr>【經文資訊】大正藏第 22 冊 No. 1421 彌沙塞部和醯五分律<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，南林尼僧苑提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexbb19.html?index=T22n1421" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T22n1421_011 by HTTrack Website Copier/3.x [XR&CO'2014], Tue, 07 Jun 2016 06:51:41 GMT -->
</html>
