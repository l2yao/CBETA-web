<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T55n2145_010 by HTTrack Website Copier/3.x [XR&CO'2014], Tue, 07 Jun 2016 07:01:27 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1613414256&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT55n2145&amp;utmp=%2Fmobile%2Findex.php%3Findex%3DT55n2145_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index231c-2.html?index=T55n2145_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第55冊<br/>No.2145 出三藏記集 (15卷)<br/>【梁 僧祐撰】<br/>第 10 卷</p>
	<a href="index83be.html?index=T55n2145_011" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T55">
<div class="root" id="2145" sutra_name="出三藏記集" sutra_juan="[卷10]">　
<div class="xu"><a 
name="0069a01" id="0069a01"></a><div class="xu"><a 
name="0069a02" id="0069a02"></a><p><span class="juanname">出三藏記集序卷第十</span></p><a 
name="0069a03" id="0069a03"></a><a 
name="0069a04" id="0069a04"></a><p style="margin-left: 4em"><span class="byline">釋僧祐撰</span></p><a 
name="0069a05" id="0069a05"></a><ul><li>道地經序第一　道安法師</li><a 
name="0069a06" id="0069a06"></a><li>沙彌十慧章句序第二　嚴佛調作</li><a 
name="0069a07" id="0069a07"></a><li>十法句義經序第三　道安法師</li><a 
name="0069a08" id="0069a08"></a><li>三十七品序第四　曇無蘭作</li><a 
name="0069a09" id="0069a09"></a><li>舍利弗阿毘曇序第五　道摽法師</li><a 
name="0069a10" id="0069a10"></a><li>僧伽羅剎經序第六　未詳作者</li><a 
name="0069a11" id="0069a11"></a><li>僧伽羅剎集經後記第七　未詳作者</li><a 
name="0069a12" id="0069a12"></a><li>婆須蜜經序第八　未詳作者</li><a 
name="0069a13" id="0069a13"></a><li>阿毘曇序第九　道安法師</li><a 
name="0069a14" id="0069a14"></a><li>阿毘曇心序第十　未詳作者</li><a 
name="0069a15" id="0069a15"></a><li>阿毘曇心序第十一　慧遠法師</li><a 
name="0069a16" id="0069a16"></a><li>三法度記第十二　慧遠法師</li><a 
name="0069a17" id="0069a17"></a><li>三法度記第十三　出經後記</li><a 
name="0069a18" id="0069a18"></a><li>八揵度阿毘曇根揵度後別記第十四<a 
name="0069a19" id="0069a19"></a>　未詳作者</li><a 
name="0069a20" id="0069a20"></a><li>十四卷鞞婆沙序第十五　道安法師</li><a 
name="0069a21" id="0069a21"></a><li>六十卷毘婆沙序第十六　道挻法師</li><a 
name="0069a22" id="0069a22"></a><li>雜阿毘曇心序第十七　未詳作者</li><a 
name="0069a23" id="0069a23"></a><li>後出雜心序第十八　焦鏡法師</li><a 
name="0069a24" id="0069a24"></a><li>大智釋論序第十九　叡法師作</li><a 
name="0069a25" id="0069a25"></a><li>大智論記第二十　出論後記</li><a 
name="0069a26" id="0069a26"></a><li>大智論抄序第二十一　慧遠法師</li></ul><a 
name="0069a27" id="0069a27"></a><div class="xu"><p style="margin-left: 4em"><span class="headname">道地經序第一</span></p><p style="margin-left: 4em"><span class="byline">釋道安</span></p><a 
name="0069a28" id="0069a28"></a><p style="text-indent: 0em; margin-left: 0em"><span class="linehead"></span>夫道地者。應真之玄堂。升仙之奧室也。無本<a 
name="0069a29" id="0069a29"></a>之城杳然難陵矣。無為之牆邈然難踰矣。微<a 
name="0069b01" id="0069b01"></a>門妙闥少<span class="gaiji">[門@視]<!--gaiji,,1[門@視],2&#x28DB3;,3--></span>其庭者也。蓋為器也。猶海與行<a 
name="0069b02" id="0069b02"></a>者。日酌之而不竭。返精者無數而不滿。其為<a 
name="0069b03" id="0069b03"></a>像也。含弘靜泊綿綿若存。寂寥無言。辯之者<a 
name="0069b04" id="0069b04"></a>幾矣。恍惚無行。求矣漭乎其難測。聖人有以<a 
name="0069b05" id="0069b05"></a>見因華可以成實。&#x89A9;末可以達本。乃為布不<a 
name="0069b06" id="0069b06"></a>言之教。陳無轍之軌。闡止啟觀式成定諦髦<a 
name="0069b07" id="0069b07"></a>彥六雙率由斯路歸精谷神於乎<span class="corr" title='[羡&gt;羨]'>羨</span>矣。夫地<a 
name="0069b08" id="0069b08"></a>也者。苞潤施毓稼穡以成。鏐鐐瓊琛罔弗以<a 
name="0069b09" id="0069b09"></a>載。有喻止觀莫近於此。故曰道地也。昔在眾<a 
name="0069b10" id="0069b10"></a>祜三達遐鑒。八音四辯共奕敷化。識病而<a 
name="0069b11" id="0069b11"></a>療聲典難算。至如來善逝而大訓絕。五百無<a 
name="0069b12" id="0069b12"></a>著遷而靈教乖。於是有三藏沙門。厥名眾護。<a 
name="0069b13" id="0069b13"></a>仰惟諸行布在群籍。俯愍發進不能悉洽。<a 
name="0069b14" id="0069b14"></a>祖述眾經撰要約行。目其次序以為一部二<a 
name="0069b15" id="0069b15"></a>十七章。其於行也。要猶人首與可終身載。<a 
name="0069b16" id="0069b16"></a>不可須臾下。猶氣息與可終身通。不可須臾<a 
name="0069b17" id="0069b17"></a>閉。息閉則命殞。首下則身殪。若行者暫去斯<a 
name="0069b18" id="0069b18"></a>法姦宄之匿入矣。有開士世高者。安息王元<a 
name="0069b19" id="0069b19"></a>子也。禪國高讓納萬乘位。剋明畯德改容<a 
name="0069b20" id="0069b20"></a>修道。越境流化爰適此邦。其所傳訓淵微優<a 
name="0069b21" id="0069b21"></a>邃。又折護所集者七章譯為漢文。音近雅質<a 
name="0069b22" id="0069b22"></a>敦兮若撲。或變質從文。或因質不飾。皇矣<a 
name="0069b23" id="0069b23"></a>世高審得厥旨。夫絕愛原滅榮冀息馳騁。莫<a 
name="0069b24" id="0069b24"></a>先於止。了癡惑達九道見身幻。莫首於觀。大<a 
name="0069b25" id="0069b25"></a>聖以是達五根登無漏。揚美化易頑俗。莫先<a 
name="0069b26" id="0069b26"></a>於正。靡不由茲也。真可謂盛德大業。至矣<a 
name="0069b27" id="0069b27"></a>哉。行自五陰盡于成壞。則是苦諦漏盡之&#x8FF9;<a 
name="0069b28" id="0069b28"></a>也。神足章者。則是禪思五通之要也。五十五<a 
name="0069b29" id="0069b29"></a>觀者。則是四非常度三結之本也。人之處世<a 
name="0069c01" id="0069c01"></a>曚昧未<span class="corr" title='[袪&gt;祛]'>祛</span>。熙熙甘色如饗大牢。由處穢海<a 
name="0069c02" id="0069c02"></a>幽厄九月。既生迍邅羅遘百凶。尋旋老死<a 
name="0069c03" id="0069c03"></a>嬰苦萬端。漂溺五流莫能自返。聖人深見以<a 
name="0069c04" id="0069c04"></a>為苦證遊神八路長陟永安。專精稽古則逸<a 
name="0069c05" id="0069c05"></a>樂若此。開情縱欲則酸毒若彼。二道顯著宜<a 
name="0069c06" id="0069c06"></a>順所從。石以淬碎剝堅截剛。素質精深五<a 
name="0069c07" id="0069c07"></a>色炳燦。由是論之。可不勉哉。予生不辰值皇<a 
name="0069c08" id="0069c08"></a>綱紐絕。玁狁猾夏山左蕩沒。避難濩澤師殞<a 
name="0069c09" id="0069c09"></a>友折。周爰諮謀顧靡所詢。時雁門沙門支曇<a 
name="0069c10" id="0069c10"></a>講鄴都沙門竺僧輔。此二仁者。聰明有融。信<a 
name="0069c11" id="0069c11"></a>而好古。冒嶮遠至得與酬酢。尋章察句造此<a 
name="0069c12" id="0069c12"></a>訓傳。怖權與進者暫可微寤。蚊蚋奮翼以<a 
name="0069c13" id="0069c13"></a>助隨嵐。蟻壟增封嵩岳之頂。豈其能益於高<a 
name="0069c14" id="0069c14"></a>猛哉。探頤奧邈惟八輩難之。況末學小子<a 
name="0069c15" id="0069c15"></a>庶幾茲哉。然天竺聖邦道岨遼遠。幽見硯儒<a 
name="0069c16" id="0069c16"></a>少來周化。先哲既逝來聖未至。進退狼跋咨<a 
name="0069c17" id="0069c17"></a>嗟涕洟。故作章句申己丹赤。冀諸神通照我<a 
name="0069c18" id="0069c18"></a>喁喁。必枉靈趾燭謬正闕也。</p></div><a 
name="0069c19" id="0069c19"></a><div class="xu"><p style="margin-left: 4em"><span class="headname">沙彌十慧章句序第二</span></p><a 
name="0069c20" id="0069c20"></a><p style="margin-left: 4em"><span class="byline">嚴阿祇梨浮調所造</span></p><a 
name="0069c21" id="0069c21"></a><p style="text-indent: 0em; margin-left: 0em"><span class="linehead"></span>昔在佛世經法未記。言出尊口弟子誦習。辭<a 
name="0069c22" id="0069c22"></a>約而義博記鮮而妙深。佛既泥曰微言永<a 
name="0069c23" id="0069c23"></a>絕。猶穀水消竭日月隕墜。於是眾賢共使阿<a 
name="0069c24" id="0069c24"></a>難演其所聞。凡所著出十二部經。其後高明<a 
name="0069c25" id="0069c25"></a>各為注說。章句解故或以十數。有菩薩者。出<a 
name="0069c26" id="0069c26"></a>自安息。字世高。韜弘稽古靡經不綜。愍俗童<a 
name="0069c27" id="0069c27"></a>矇示以橋梁。於是漢邦敷宣佛法。凡厥所出<a 
name="0069c28" id="0069c28"></a>數百萬言或以口解。或以文傳。唯沙彌十慧<a 
name="0069c29" id="0069c29"></a>未聞深說。夫十者數之終。慧者道之本也。物<a 
name="0070a01" id="0070a01"></a>非數不定。行非道不度。其文郁郁其用亹亹。<a 
name="0070a02" id="0070a02"></a>廣彌三界近觀諸身。調以不敏得充賢次。學<a 
name="0070a03" id="0070a03"></a>未浹聞行未中四。夙羅<span class="gaiji">凶<!--gaiji,凶,1[歹*凶],2&#x239D1;,3--></span>咎遘和上憂。長<a 
name="0070a04" id="0070a04"></a>無過庭善誘之教。悲窮自潛無所繫心。於是<a 
name="0070a05" id="0070a05"></a>發憤忘食因閑歷思。遂作十慧章句。不敢自<a 
name="0070a06" id="0070a06"></a>專事喻眾經。上以達道德下以慰己志。創奧<a 
name="0070a07" id="0070a07"></a>博尚之賢不足留意。未升堂室者。可以啟<a 
name="0070a08" id="0070a08"></a>矇焉。</p></div><a 
name="0070a09" id="0070a09"></a><div class="xu"><p style="margin-left: 4em"><span class="headname">十法句義經序第三</span></p><p style="margin-left: 4em"><span class="byline">道安法師</span></p><a 
name="0070a10" id="0070a10"></a><p style="text-indent: 0em; margin-left: 0em"><span class="linehead"></span>夫有欲之激百轉千化搖蕩成教。亦何得一<a 
name="0070a11" id="0070a11"></a>端乎。是故正覺因心所遷。即名為經。邪止名<a 
name="0070a12" id="0070a12"></a>正。亂止名定。方圓隨器合散從俗。隨器故因<a 
name="0070a13" id="0070a13"></a>質而立名。從俗故緣對而授藥。立名無常。名<a 
name="0070a14" id="0070a14"></a>則神道矣。授藥無常。藥則感而通故矣。即已<a 
name="0070a15" id="0070a15"></a>不器又通其故。則諸行氾然因法而結也。二<a 
name="0070a16" id="0070a16"></a>三至十存乎其人。病有眾寡以人為目耳。譬<a 
name="0070a17" id="0070a17"></a>藥分劑有單有複。診脈視色投藥緣疾。法參<a 
name="0070a18" id="0070a18"></a>相成。不其然乎。自佛即幽。阿難所傳分為三<a 
name="0070a19" id="0070a19"></a>藏。纂乎前緒部別諸經。小乘則為阿含。四行<a 
name="0070a20" id="0070a20"></a>中阿含者數之藏府也。阿毘曇者數之苑藪<a 
name="0070a21" id="0070a21"></a>也。其在赤澤碩儒通人。不學阿毘曇者。蓋闕<a 
name="0070a22" id="0070a22"></a>如也。夫造舟而濟者。其體也安。粹數而立者。<a 
name="0070a23" id="0070a23"></a>其業也美。是故般若啟卷必數了諸法平數<a 
name="0070a24" id="0070a24"></a>以成經。斯乃眾經之喉衿。為道之樞極也。可<a 
name="0070a25" id="0070a25"></a>不務乎。可不務乎。於戲前徒不忘玄數者。<a 
name="0070a26" id="0070a26"></a>秋露子也。于茲繼武有自來矣。篤斯業者或<a 
name="0070a27" id="0070a27"></a>不成也。爰晉土者。世高其俊也。偉哉數學淵<a 
name="0070a28" id="0070a28"></a>源流清。抱德惠和播馨此域。安雖希高&#x8FF9;末<a 
name="0070a29" id="0070a29"></a>由也已。然旋焉周焉滅焉修焉。未墜地也。<a 
name="0070b01" id="0070b01"></a>并一不惑以成積習。移志蹈遠。移質緣以高<a 
name="0070b02" id="0070b02"></a>尚。欲疲不能也。人亦有言。曰聖人也者人情<a 
name="0070b03" id="0070b03"></a>之積也。聖由積靡爐錘之間。惡可已乎。經<a 
name="0070b04" id="0070b04"></a>之大例皆異說同行。異說者明夫一行之歸<a 
name="0070b05" id="0070b05"></a>致。同行者其要不可相無則行必俱行。全其<a 
name="0070b06" id="0070b06"></a>歸致則同處而不新。不新故頓至而不惑。俱<a 
name="0070b07" id="0070b07"></a>行故。叢萃而不迷也。所謂知異知同。是乃大<a 
name="0070b08" id="0070b08"></a>通。既同既異。是謂大備也。以此察之。義焉<a 
name="0070b09" id="0070b09"></a>廋哉。義焉廋哉。夫玄覽莫美乎同異。而得<a 
name="0070b10" id="0070b10"></a>其門者或寡矣。明白莫過乎辯數。而入其室<a 
name="0070b11" id="0070b11"></a>者鮮矣。昔嚴調撰十慧章句。康僧會集六度<a 
name="0070b12" id="0070b12"></a>要目每尋其&#x8FF9;欣有寤焉。然猶有闕久行未<a 
name="0070b13" id="0070b13"></a>錄者。今抄而第之。名曰十法句義。若其常行<a 
name="0070b14" id="0070b14"></a>之注解。若昔未集之貽後。同我之倫儻可察<a 
name="0070b15" id="0070b15"></a>焉。</p></div><a 
name="0070b16" id="0070b16"></a><div class="xu"><p style="margin-left: 4em"><span class="headname">三十七品經序第四</span></p><p style="margin-left: 4em"><span class="byline">沙門竺曇無蘭撰</span></p><a 
name="0070b17" id="0070b17"></a><p style="text-indent: 0em; margin-left: 0em"><span class="linehead"></span>三十七品者。三世諸佛之舟輿。聲聞古佛<a 
name="0070b18" id="0070b18"></a>亦皆乘之而得度。三界眾生靡不載之。故經<a 
name="0070b19" id="0070b19"></a>曰。大乘道之輿。一切度天人。然則三十七品。<a 
name="0070b20" id="0070b20"></a>或離或合。在一增四法。有四意止四神足無<a 
name="0070b21" id="0070b21"></a>四意斷。五法則有五根五力。七法無七覺意。<a 
name="0070b22" id="0070b22"></a>八法而有八等。則為五經也。依如此比當應<a 
name="0070b23" id="0070b23"></a>為七經。如此則離也。而諸經多合唯一增爾<a 
name="0070b24" id="0070b24"></a>耳。中阿鋡身意止有安般出入息事。將是行<a 
name="0070b25" id="0070b25"></a>四意止時。有亂意起者。執對行藥也。又諸經<a 
name="0070b26" id="0070b26"></a>三十七品文辭不同。余因閑戲尋省諸經。撮<a 
name="0070b27" id="0070b27"></a>採事備辭巧便者。差次條貫伏其位。使經體<a 
name="0070b28" id="0070b28"></a>不毀。而事有異同者得顯于義。又以三昧連<a 
name="0070b29" id="0070b29"></a>之乎末。以具泥洹四十品五根中。云四禪四<a 
name="0070c01" id="0070c01"></a>諦有目無文。故復屬之於後。令始涉者攬之<a 
name="0070c02" id="0070c02"></a>易悟。不亦佳乎。又以諸經之異者注于句<a 
name="0070c03" id="0070c03"></a>末。</p><a 
name="0070c04" id="0070c04"></a><p style="text-indent: 0em; margin-left: 0em"><span class="linehead"></span>小安般三十七品後。則次止觀律法義。次三<a 
name="0070c05" id="0070c05"></a>十七品後。次四諦小十二門後。次三向爾為<a 
name="0070c06" id="0070c06"></a>泥洹四十品。止觀四諦成道之行不可以相<a 
name="0070c07" id="0070c07"></a>無也。是故集止觀三三昧四禪四諦。繫之於<a 
name="0070c08" id="0070c08"></a>三十七品後。欲令行者覽之易見而其行也。<a 
name="0070c09" id="0070c09"></a>序二百六十五字。本二千六百八十五字。子<a 
name="0070c10" id="0070c10"></a>二千九百七十字。凡五千九百二字。除後六<a 
name="0070c11" id="0070c11"></a>行八十字不在計中。晉泰元二十一年歲在<a 
name="0070c12" id="0070c12"></a>丙申六月沙門竺曇無蘭在楊州謝鎮西寺撰。</p></div><a 
name="0070c13" id="0070c13"></a><div class="xu"><p style="margin-left: 4em"><span class="headname">舍利弗阿毘曇序第五</span></p><p style="margin-left: 4em"><span class="byline">釋道摽</span></p><a 
name="0070c14" id="0070c14"></a><p style="text-indent: 0em; margin-left: 0em"><span class="linehead"></span>阿毘曇秦言無比法。出自八音。亞聖所述。作<a 
name="0070c15" id="0070c15"></a>之雖簡成命曲備重微曠濟神要莫比。真祇<a 
name="0070c16" id="0070c16"></a>洹之微風。反流之宏趣。然佛後闇昧競執異<a 
name="0070c17" id="0070c17"></a>津。或有我有法。或無我有法。乖忤純風虧<a 
name="0070c18" id="0070c18"></a>矇聖道。有舍利弗。玄哲高悟神貫翼從。德<a 
name="0070c19" id="0070c19"></a>備左面智參照來。其人以為。是非之越。大猷<a 
name="0070c20" id="0070c20"></a>將隱。既曰像法。任之益滯。是以敢於佛前所<a 
name="0070c21" id="0070c21"></a>聞經法。親承即集先巡堤防。謙抑邪流助宣<a 
name="0070c22" id="0070c22"></a>法化故其為經也。先立章以崇本。後廣演以<a 
name="0070c23" id="0070c23"></a>明義之體四焉。問分也。非問分也。攝相應分<a 
name="0070c24" id="0070c24"></a>也。厚分也。問者。寄言扣擊明夫應會。非問<a 
name="0070c25" id="0070c25"></a>分者。假韻默通惟宣法相。攝相應分者。總<a 
name="0070c26" id="0070c26"></a>括自他釋非相無。厚分者。遠述因緣以彰<a 
name="0070c27" id="0070c27"></a>性空。性空彰則反迷至矣。非相無則相與用<a 
name="0070c28" id="0070c28"></a>矣。法相宣則邪觀息矣。應會明則極無遺矣。<a 
name="0070c29" id="0070c29"></a>四體圓足二諦義備。故稱無比法也。此經於<a 
name="0071a01" id="0071a01"></a>先出阿毘曇。雖文言融通而旨格各異。又載<a 
name="0071a02" id="0071a02"></a>自空以明宗極。故能取貴於當時。而垂軌於<a 
name="0071a03" id="0071a03"></a>千載。明典振於遠維。四眾率爾同仰。是使<a 
name="0071a04" id="0071a04"></a>殉有者<span class="corr" title='[袪&gt;祛]'>祛</span>妄見之惑。向化者起即隆之動<a 
name="0071a05" id="0071a05"></a>苕苕焉。故冥宗之貴緒也。亹亹焉。故歸輪<a 
name="0071a06" id="0071a06"></a>之所契也。此經標明曩代靈液西畛。純教<a 
name="0071a07" id="0071a07"></a>彌於閬風。玄問扇於東嶺。惟秦天王&#x51B2;資<a 
name="0071a08" id="0071a08"></a>叡聖。冥根樹於既往。實相結於皇極。王德應<a 
name="0071a09" id="0071a09"></a>符闡揚三寶。聞茲典誥夢想思攬。雖曰悠<a 
name="0071a10" id="0071a10"></a>邈感之愈勤。會天竺沙門曇摩崛多曇摩耶<a 
name="0071a11" id="0071a11"></a>舍等。義學來遊。秦王既契宿心相與辯明<a 
name="0071a12" id="0071a12"></a>經理。起清言於名教之域。散眾微於自無之<a 
name="0071a13" id="0071a13"></a>境。超超然誠韻外之致。愔愔然覆美稱之實。<a 
name="0071a14" id="0071a14"></a>於是詔令傳譯。然承華天哲道嗣聖躬。玄味<a 
name="0071a15" id="0071a15"></a>遠流妙度淵極。特體明旨遂讚其事。經師本<a 
name="0071a16" id="0071a16"></a>雖闇誦誠宜謹備。以秦弘始九年命書梵文。<a 
name="0071a17" id="0071a17"></a>至十年尋應令出。但以經趣微遠。非徒關<a 
name="0071a18" id="0071a18"></a>言所契。苟彼此不相悟直委之譯人者。恐津<a 
name="0071a19" id="0071a19"></a>梁之要未盡於善。停至十六年。經師漸閑秦<a 
name="0071a20" id="0071a20"></a>語。令自宣譯。皇儲親管理味言意兼了復所<a 
name="0071a21" id="0071a21"></a>向盡。然後筆受。即復內逆止討其煩重領其<a 
name="0071a22" id="0071a22"></a>指歸。故令文之者修飾。義之者掇潤。并挍<a 
name="0071a23" id="0071a23"></a>至十七年訖。若乃文外之功勝契之妙。誠非<a 
name="0071a24" id="0071a24"></a>所階未之能詳。並求之眾經。考之諸論。新異<a 
name="0071a25" id="0071a25"></a>之美自宣之於文。惟法住之實如有表裏。<a 
name="0071a26" id="0071a26"></a>然原其大體有無兼用。微文淵富義旨顯灼。<a 
name="0071a27" id="0071a27"></a>斯誠有部之永塗。大乘之靡趣。先達之所宗。<a 
name="0071a28" id="0071a28"></a>後進之可仰。標以近質綜不及遠。情未能已<a 
name="0071a29" id="0071a29"></a>猥參斯典。悕感之誠脫復微序。謶望賢哲<a 
name="0071b01" id="0071b01"></a>以知其鄙。</p></div><a 
name="0071b02" id="0071b02"></a><div class="xu"><p style="margin-left: 4em"><span class="headname">僧伽羅剎經序第六<span class="note">(秦言眾護)</span></span></p><p style="margin-left: 4em"><span class="byline">未詳作者</span></p><a 
name="0071b03" id="0071b03"></a><p style="text-indent: 0em; margin-left: 0em"><span class="linehead"></span>僧伽羅剎者。須賴國人也。佛去世後七百年<a 
name="0071b04" id="0071b04"></a>生此國。出家學道遊教諸邦。至揵陀越土甄<a 
name="0071b05" id="0071b05"></a>陀。罽賓王師焉。高明絕世多所述作。此土<a 
name="0071b06" id="0071b06"></a>修行經大道地經。其所集也。又著此經憲章。<a 
name="0071b07" id="0071b07"></a>世尊自始成道迄于淪虛。行無巨細必因事<a 
name="0071b08" id="0071b08"></a>而演。遊化夏坐莫不曲備。雖普燿本行度世<a 
name="0071b09" id="0071b09"></a>諸經載佛起居。至諸為密。今攬斯經。所<a 
name="0071b10" id="0071b10"></a>寤復多矣。傳其將終。我若立根得力大士誠<a 
name="0071b11" id="0071b11"></a>不虛者。立斯樹下手授其葉而棄此身。使那<a 
name="0071b12" id="0071b12"></a>羅延力大象之勢無能移余如毛髮也。正使<a 
name="0071b13" id="0071b13"></a>就耶惟者當不燋此葉。言然之後便即立終。<a 
name="0071b14" id="0071b14"></a>罽戒王自臨而不能動。遂以巨&#x7D59;象挽未<a 
name="0071b15" id="0071b15"></a>始能搖。即就耶惟炎葉不傷。尋升兜術與彌<a 
name="0071b16" id="0071b16"></a>勒大士高談。彼宮將補佛處賢劫第八。以建<a 
name="0071b17" id="0071b17"></a>元二十年。罽賓沙門僧伽跋澄。齎此經本來<a 
name="0071b18" id="0071b18"></a>詣長安。武威太守趙文業請令出焉。佛念為<a 
name="0071b19" id="0071b19"></a>譯。慧嵩筆受。正值慕容作難於近郊。然譯出<a 
name="0071b20" id="0071b20"></a>不襄。余與法和對檢定之。十一月三十日乃<a 
name="0071b21" id="0071b21"></a>了也。此年出中阿含六十卷。增一阿含四十<a 
name="0071b22" id="0071b22"></a>六卷。伐鼓擊析之中而出斯百五卷。窮通<a 
name="0071b23" id="0071b23"></a>不改其恬詎非先師之故&#x8FF9;乎。</p></div><a 
name="0071b24" id="0071b24"></a><div class="xu"><p style="margin-left: 4em"><span class="headname">僧伽羅剎集經後記第七</span></p><p style="margin-left: 4em"><span class="byline">未詳作者</span></p><a 
name="0071b25" id="0071b25"></a><p style="text-indent: 0em; margin-left: 0em"><span class="linehead"></span>大秦建元二十年十一月三十日。罽賓比丘<a 
name="0071b26" id="0071b26"></a>僧伽跋澄。於長安石羊寺口誦此經。及毘婆<a 
name="0071b27" id="0071b27"></a>沙佛圖羅剎翻譯。秦言未精。沙門釋道安朝<a 
name="0071b28" id="0071b28"></a>賢趙文業。研覈理趣每存妙盡。遂至留連。至<a 
name="0071b29" id="0071b29"></a>二十一年二月九日方訖。且婆須蜜經及曇<a 
name="0071c01" id="0071c01"></a>摩難提口誦增一阿含并幻網經。使佛念為<a 
name="0071c02" id="0071c02"></a>譯人。念迺學通內外才辯多奇。常疑西域言<a 
name="0071c03" id="0071c03"></a>繁質謂此土好華。每存瑩飾文句滅其繁長<a 
name="0071c04" id="0071c04"></a>安公趙郎之所深疾。窮挍考定務在典骨。<a 
name="0071c05" id="0071c05"></a>既方俗不同。許其五失胡本。出此以外毫<a 
name="0071c06" id="0071c06"></a>不可差。五失如安公大品序所載。余既預眾<a 
name="0071c07" id="0071c07"></a>末。聊記卷後。使知釋趙為法之至。</p></div><a 
name="0071c08" id="0071c08"></a><div class="xu"><p style="margin-left: 4em"><span class="headname">婆須蜜集序第八</span></p><p style="margin-left: 4em"><span class="byline">未詳作者</span></p><a 
name="0071c09" id="0071c09"></a><p style="text-indent: 0em; margin-left: 0em"><span class="linehead"></span>婆須蜜菩薩大士。次繼彌勒作佛。名師子如<a 
name="0071c10" id="0071c10"></a>來也。從釋迦文降生鞞提國。為大婆羅門梵<a 
name="0071c11" id="0071c11"></a>摩瑜子。厥名&#x6B1D;多羅。父命觀佛。尋侍四月。<a 
name="0071c12" id="0071c12"></a>具&#x89A9;相表威變容止。還白所見。父得不還。已<a 
name="0071c13" id="0071c13"></a>出家學道改字須蜜。佛般涅槃後。遊教周&#x59AC;<a 
name="0071c14" id="0071c14"></a>國槃奈國。高才蓋世奔逸絕塵。集斯經焉。<a 
name="0071c15" id="0071c15"></a>於七品為一犍度。盡十三揵度。其所集<a 
name="0071c16" id="0071c16"></a>也後四品一揵度訓釋佛偈也。凡十一品十<a 
name="0071c17" id="0071c17"></a>四揵度也。該羅深廣與阿毘曇並興。外國傍<a 
name="0071c18" id="0071c18"></a>通大乘特明盡漏。博涉十法。百行之能事畢<a 
name="0071c19" id="0071c19"></a>矣。尋之漭然。猶滄海之無涯。可不謂之廣乎<a 
name="0071c20" id="0071c20"></a>陟之瞠爾。猶崑岳之無頂。可不謂之高乎。寶<a 
name="0071c21" id="0071c21"></a>渚極目。猶夜光之珍。巖岫舉睫。猶天智<a 
name="0071c22" id="0071c22"></a>之玉。磬乎富也。何過此經。外國升高座者<a 
name="0071c23" id="0071c23"></a>未墜於地也。集斯經已入三昧定。如彈指頃。<a 
name="0071c24" id="0071c24"></a>神升兜術彌&#x59AC;路。彌&#x59AC;路刀利及僧伽羅剎<a 
name="0071c25" id="0071c25"></a>適彼天宮。斯二三君子皆次補處人也。彌&#x59AC;<a 
name="0071c26" id="0071c26"></a>路刀利者。光炎如來也。僧伽羅剎者。柔仁<a 
name="0071c27" id="0071c27"></a>佛也。茲四大士集乎一堂。對揚權智賢聖默<a 
name="0071c28" id="0071c28"></a>然。洋洋盈耳。不亦樂乎罽賓沙門僧伽跋澄。<a 
name="0071c29" id="0071c29"></a>以秦建元二十年。轉此經一部來詣長安。武<a 
name="0072a01" id="0072a01"></a>威太守趙政文業者。學不厭士也。求令出之。<a 
name="0072a02" id="0072a02"></a>佛念譯傳。跋澄難陀揥婆三人執胡本。慧<a 
name="0072a03" id="0072a03"></a>嵩筆受。以三月五日出。至七月十三日乃訖。<a 
name="0072a04" id="0072a04"></a>胡本十二千首盧也。余與法和對挍修飾武<a 
name="0072a05" id="0072a05"></a>威少多潤色。此經說三乘為九品。特善修<a 
name="0072a06" id="0072a06"></a>行。以止觀逕十六最悉。每尋上人之高韻。未<a 
name="0072a07" id="0072a07"></a>&#x751E;不忘臭味也。恨<span class="gaiji">[門@視]<!--gaiji,,1[門@視],2&#x28DB3;,3--></span>數仞之門。晚懼失其<a 
name="0072a08" id="0072a08"></a>宗廟之美百官之富也。</p></div><a 
name="0072a09" id="0072a09"></a><div class="xu"><p style="margin-left: 4em"><span class="headname">阿毘曇序第九</span></p><p style="margin-left: 4em"><span class="byline">釋道安</span></p><a 
name="0072a10" id="0072a10"></a><p style="text-indent: 0em; margin-left: 0em"><span class="linehead"></span>阿毘曇者。秦言大法也。眾祜有以見道果<a 
name="0072a11" id="0072a11"></a>之至賾。擬性形容執乎真像。謂之大也。有以<a 
name="0072a12" id="0072a12"></a>道慧之至齊。觀如司南察乎一相。謂之法。故<a 
name="0072a13" id="0072a13"></a>曰大法也。中阿含世尊責優陀耶曰。汝致詰<a 
name="0072a14" id="0072a14"></a>阿毘曇乎。夫然。佛以身子五法為大阿毘曇<a 
name="0072a15" id="0072a15"></a>也<span class="note">(戒定慧名無漏也)</span>佛般涅槃後。迦旃延<span class="note">(義第一也)</span>以十二部<a 
name="0072a16" id="0072a16"></a>經浩博難究。撰其大法為一部八揵度四十<a 
name="0072a17" id="0072a17"></a>四品也。其為經也。富莫上焉。邃莫加焉。要道<a 
name="0072a18" id="0072a18"></a>無行而不由。可不謂之富乎。至德無妙而不<a 
name="0072a19" id="0072a19"></a>出。可不謂之邃乎。富邃洽備故。故能微顯闡<a 
name="0072a20" id="0072a20"></a>幽也。其說智也周。其說根也密。其說禪也<a 
name="0072a21" id="0072a21"></a>悉。其說道也具。周則二八用各適時。密則<a 
name="0072a22" id="0072a22"></a>二十迭為賓主。悉則昧淨遍遊其門。具則利<a 
name="0072a23" id="0072a23"></a>鈍各別其所以。故為高座者所咨嗟。三藏者<a 
name="0072a24" id="0072a24"></a>所鼓舞也。其身毒來諸沙門。莫不祖述此經<a 
name="0072a25" id="0072a25"></a>憲章鞞婆沙詠歌有餘味者也。然乃在大荒<a 
name="0072a26" id="0072a26"></a>之外。&#x8471;嶺之表。雖欲從之未由見也。以建<a 
name="0072a27" id="0072a27"></a>元十九年。罽賓沙門僧迦禘婆。誦此經甚利。<a 
name="0072a28" id="0072a28"></a>來詣長安。比丘釋法和請令出之。佛念譯傳。<a 
name="0072a29" id="0072a29"></a>慧力僧茂筆受。和理其指歸。自四月二十日<a 
name="0072b01" id="0072b01"></a>出。至十月二十三日乃訖。其人檢挍譯人頗<a 
name="0072b02" id="0072b02"></a>雜義辭。龍蛇同淵金&#x936E;共肆者。彬彬如也。和<a 
name="0072b03" id="0072b03"></a>撫然恨之。余亦深謂不可。遂令更出。夙夜匪<a 
name="0072b04" id="0072b04"></a>懈四十六日而得盡定。損可損者四卷焉。至<a 
name="0072b05" id="0072b05"></a>於事須懸解起盡之處。皆為細其下。胡本<a 
name="0072b06" id="0072b06"></a>十五千七十二首盧<span class="note">(四十八萬二千三百四言)</span>秦語十九萬五<a 
name="0072b07" id="0072b07"></a>千二百五十言。其人忘因緣一品。云言數可<a 
name="0072b08" id="0072b08"></a>與十門等也。周攬斯經。有碩人所尚者三<a 
name="0072b09" id="0072b09"></a>焉。以高座者尚其博。以盡漏者尚其要。以研<a 
name="0072b10" id="0072b10"></a>機者尚其密。密者龍象翹鼻鳴不造耳。非人<a 
name="0072b11" id="0072b11"></a>中之至恬。其孰能與於此也。要者八忍九斷<a 
name="0072b12" id="0072b12"></a>巨細畢載。非人中之至練。其孰能致於此也。<a 
name="0072b13" id="0072b13"></a>博者眾微眾妙六八曲備。非人中之至懿。其<a 
name="0072b14" id="0072b14"></a>熟能綜於此也。其將來諸學者遊槃於其中。<a 
name="0072b15" id="0072b15"></a>何求而不得乎。</p></div><a 
name="0072b16" id="0072b16"></a><div class="xu"><p style="margin-left: 4em"><span class="headname">阿毘曇心序第十</span></p><p style="margin-left: 4em"><span class="byline">未詳作者</span></p><a 
name="0072b17" id="0072b17"></a><p style="text-indent: 0em; margin-left: 0em"><span class="linehead"></span>釋和尚昔在關中。令鳩摩羅跋提出此經。其<a 
name="0072b18" id="0072b18"></a>人不閑晉語。似偈本難譯遂隱而不傳至於<a 
name="0072b19" id="0072b19"></a>斷章直云修&#x59AC;路。及見提婆。乃知有此偈。<a 
name="0072b20" id="0072b20"></a>以偈檢前所出。又多首尾隱沒互相涉入。譯<a 
name="0072b21" id="0072b21"></a>人所不能傳者。彬彬然。是以勸令更出。以<a 
name="0072b22" id="0072b22"></a>晉泰元十六年歲在單閼貞于重光。其年冬<a 
name="0072b23" id="0072b23"></a>於尋陽南山精舍。提婆自執胡經。先誦本<a 
name="0072b24" id="0072b24"></a>文。然後乃譯為晉語。比丘道慈筆受。至來年<a 
name="0072b25" id="0072b25"></a>秋。復重與提婆挍正。以為定本。時眾僧上座<a 
name="0072b26" id="0072b26"></a>竺僧根支僧純等八十人。地主江州刺史王<a 
name="0072b27" id="0072b27"></a>凝之。優婆塞西陽太守任固之。為檀越。並共<a 
name="0072b28" id="0072b28"></a>勸佐而興立焉。</p></div><a 
name="0072b29" id="0072b29"></a><div class="xu"><p style="margin-left: 4em"><span class="headname">阿毘曇心序第十一</span></p><p style="margin-left: 4em"><span class="byline">釋慧遠</span></p><a 
name="0072c01" id="0072c01"></a><p style="text-indent: 0em; margin-left: 0em"><span class="linehead"></span>阿毘曇心者。三藏之要頌。詠歌之微言。管統<a 
name="0072c02" id="0072c02"></a>眾經領其宗會。故作者以心為名焉。有出家<a 
name="0072c03" id="0072c03"></a>開士。字曰法勝。淵識遠覽極深研機。龍潛<a 
name="0072c04" id="0072c04"></a>赤澤獨有其明。其人以為阿毘曇經。源流廣<a 
name="0072c05" id="0072c05"></a>大難卒尋究。非贍智宏才。莫能畢綜。是以探<a 
name="0072c06" id="0072c06"></a>其幽致別撰斯部。始自界品訖于問論。凡二<a 
name="0072c07" id="0072c07"></a>百五十偈。以為要解。號之曰心。其頌聲也。<a 
name="0072c08" id="0072c08"></a>擬象天樂若雲籥自發。儀形群品觸物有<a 
name="0072c09" id="0072c09"></a>寄。若乃一吟一詠。狀鳥步獸行也。一弄一<a 
name="0072c10" id="0072c10"></a>引。類乎物情也。情與類遷。則聲隨九變而成<a 
name="0072c11" id="0072c11"></a>歌氣與數合。則音協律呂而俱作。拊之金石。<a 
name="0072c12" id="0072c12"></a>則百獸率舞。奏之管絃。則人神同感。斯乃窮<a 
name="0072c13" id="0072c13"></a>音聲之妙會。極自然之眾趣。不可勝言者<a 
name="0072c14" id="0072c14"></a>矣。又其為經標偈以立本。述本以廣義。先弘<a 
name="0072c15" id="0072c15"></a>內以明外。譬由根而尋條。可謂美發於中暢<a 
name="0072c16" id="0072c16"></a>於四枝者也。發中之道要有三焉。一謂顯法<a 
name="0072c17" id="0072c17"></a>相以明本。二謂定己性於自然。三謂心法之<a 
name="0072c18" id="0072c18"></a>生必俱遊而同感。俱遊必同於感。則照數會<a 
name="0072c19" id="0072c19"></a>之相因。己性定於自然。則達至當之有極。法<a 
name="0072c20" id="0072c20"></a>相顯於真境。則知迷情之可反。心本明於三<a 
name="0072c21" id="0072c21"></a>觀。則&#x89A9;玄路之可遊。然後練神達思水鏡六<a 
name="0072c22" id="0072c22"></a>府。洗心淨慧擬跡聖門。尋相因之數。即有以<a 
name="0072c23" id="0072c23"></a>悟無。推至當之極。動而入微矣。罽賓沙門僧<a 
name="0072c24" id="0072c24"></a>伽提婆。少翫茲文味之彌久。兼宗匠本正關<a 
name="0072c25" id="0072c25"></a>入神要其人情悟所參。亦已涉其津矣。會遇<a 
name="0072c26" id="0072c26"></a>來遊。因請令譯。提婆乃手執胡本口宣晉<a 
name="0072c27" id="0072c27"></a>言。臨文誡懼一章三復。遠亦實而重之。敬<a 
name="0072c28" id="0072c28"></a>慎無違。然方言殊韻難以曲盡。儻或失當俟<a 
name="0072c29" id="0072c29"></a>之來賢。幸諸明哲正其大謬晉太元十六年<a 
name="0073a01" id="0073a01"></a>出。</p></div><a 
name="0073a02" id="0073a02"></a><div class="xu"><p style="margin-left: 4em"><span class="headname">三法度序第十二</span></p><p style="margin-left: 4em"><span class="byline">釋慧遠法師</span></p><a 
name="0073a03" id="0073a03"></a><p style="text-indent: 0em; margin-left: 0em"><span class="linehead"></span>三法度經者。蓋出四阿含。四阿含則三藏之<a 
name="0073a04" id="0073a04"></a>契經。十二部之淵府也。以三法為統。以覺法<a 
name="0073a05" id="0073a05"></a>為道。開而當名變而彌廣。法雖三焉。而類無<a 
name="0073a06" id="0073a06"></a>不盡。覺雖一焉。而智無不周。觀諸法而會<a 
name="0073a07" id="0073a07"></a>其要。辯眾流而同其原。斯乃始涉之鴻漸。<a 
name="0073a08" id="0073a08"></a>舊學之華苑也。有應真大人。厥號山賢。恬思<a 
name="0073a09" id="0073a09"></a>閑宇智周變通。感達識之先覺。愍後矇之<a 
name="0073a10" id="0073a10"></a>未悟。故撰此三法。因而名云。目德品暨于所<a 
name="0073a11" id="0073a11"></a>依。凡三章九真度。斯其所作也。其後有大乘<a 
name="0073a12" id="0073a12"></a>居士。字僧伽。先以為山賢所集雖辭旨高簡。<a 
name="0073a13" id="0073a13"></a>然其文猶隱。故仍前人章句為之訓傳演散<a 
name="0073a14" id="0073a14"></a>本文以廣其義顯發事類以弘其美。幽讚之<a 
name="0073a15" id="0073a15"></a>功於斯乃盡。自茲而後道光于世其教行焉。<a 
name="0073a16" id="0073a16"></a>於是振錫取足者。仰玄風而高。蹈禪思入<a 
name="0073a17" id="0073a17"></a>微者。挹清流而洗心。高座談對之士。擬之而<a 
name="0073a18" id="0073a18"></a>後言。博識淵有之賓。由之而贍聞也。有遊<a 
name="0073a19" id="0073a19"></a>方沙門。出自罽賓。姓瞿曇氏。字僧伽提婆。昔<a 
name="0073a20" id="0073a20"></a>在本國豫聞斯道。邪翫神趣懷佩以遊。其<a 
name="0073a21" id="0073a21"></a>人雖不親承二賢之音旨。而諷味三藏之遺<a 
name="0073a22" id="0073a22"></a>言。志在分德誨人不惓。每至講論嗟詠有餘。<a 
name="0073a23" id="0073a23"></a>遠與同集勸令宣譯。提婆於是自執胡經。轉<a 
name="0073a24" id="0073a24"></a>為晉言。雖音不曲盡而文不害意。依實去華<a 
name="0073a25" id="0073a25"></a>務存其本。自昔漢興逮及有晉。道俗名賢並<a 
name="0073a26" id="0073a26"></a>參懷聖典。其中弘通佛教者。傳譯甚眾。或文<a 
name="0073a27" id="0073a27"></a>過其意。或理勝其辭。以此考彼殆兼先典。後<a 
name="0073a28" id="0073a28"></a>來賢哲若能參通晉胡善譯方言。幸復詳其<a 
name="0073a29" id="0073a29"></a>大歸以裁厥中焉。</p></div><a 
name="0073b01" id="0073b01"></a><div class="xu"><p style="margin-left: 4em"><span class="headname">三法度經記第十三</span></p><p style="margin-left: 4em"><span class="byline">出經後</span></p><a 
name="0073b02" id="0073b02"></a><p style="text-indent: 0em; margin-left: 0em"><span class="linehead"></span>比丘釋僧伽。先志願大乘。學三藏摩訶鞞耶<a 
name="0073b03" id="0073b03"></a>伽蘭。兼通一切書。記此三法度三品九真度<a 
name="0073b04" id="0073b04"></a>撰說出此經持此福祐一切眾生。令從苦<a 
name="0073b05" id="0073b05"></a>得安見諦解脫。</p></div><a 
name="0073b06" id="0073b06"></a><div class="xu"><p style="margin-left: 4em"><span class="headname">八揵度阿毘曇根揵度後別記第十四</span></p><a 
name="0073b07" id="0073b07"></a><p style="margin-left: 4em"><span class="byline">未詳作者</span></p><a 
name="0073b08" id="0073b08"></a><p style="text-indent: 0em; margin-left: 0em"><span class="linehead"></span>斯經序曰。其人忘因緣一品。故闕文焉。近自<a 
name="0073b09" id="0073b09"></a>罽賓沙門曇摩卑。闇之來經密川僧伽揥<a 
name="0073b10" id="0073b10"></a>婆譯出。此品八揵度文具也。而卑云。八揵<a 
name="0073b11" id="0073b11"></a>度是體耳。別有六足。可自百萬言。卑誦二足。<a 
name="0073b12" id="0073b12"></a>今無譯可出。慨恨良深。泰元十五年正月十<a 
name="0073b13" id="0073b13"></a>九日。於揚州瓦官佛圖記。</p></div><a 
name="0073b14" id="0073b14"></a><div class="xu"><p style="margin-left: 4em"><span class="headname">鞞婆沙序第十五<span class="note">(十四卷者)</span></span></p><p style="margin-left: 4em"><span class="byline">釋道安法師</span></p><a 
name="0073b15" id="0073b15"></a><p style="text-indent: 0em; margin-left: 0em"><span class="linehead"></span>阿難所出十二部經。於九十日中佛意三昧<a 
name="0073b16" id="0073b16"></a>之所傳也。其後別其逕至小乘法為四阿含。<a 
name="0073b17" id="0073b17"></a>阿難之功於斯而已。迦栴延子撮其要行。引<a 
name="0073b18" id="0073b18"></a>經訓釋為阿毘曇四十四品。要約婉顯外國<a 
name="0073b19" id="0073b19"></a>重之。優波離裁之所由為毘尼。與阿毘曇四<a 
name="0073b20" id="0073b20"></a>阿含並為三藏。身毒甚珍。未墜於地也。其後<a 
name="0073b21" id="0073b21"></a>曇摩多羅剎集修行。亦大行於世也。又有三<a 
name="0073b22" id="0073b22"></a>羅漢。一名尸陀槃尼。二名達悉。三名鞞羅尼。<a 
name="0073b23" id="0073b23"></a>撰鞞婆沙廣引聖證。言輒據古釋阿毘曇焉。<a 
name="0073b24" id="0073b24"></a>其所引據。皆是大士真人佛印印者也。達悉<a 
name="0073b25" id="0073b25"></a>迷而近煩。鞞羅要而近略。尸陀最折中焉。其<a 
name="0073b26" id="0073b26"></a>在身毒登無畏座。僧中唱言。何莫由斯道也。<a 
name="0073b27" id="0073b27"></a>其經猶大海與深廣浩汗千寶出焉。猶崑岳<a 
name="0073b28" id="0073b28"></a>與嵬峨幽藹百珍之藪。資生之徒於焉斯在。<a 
name="0073b29" id="0073b29"></a>茲經如是。何求而不有乎。有祕書郎趙政文<a 
name="0073c01" id="0073c01"></a>業者。好古索隱之士也。常聞外國尤重此經。<a 
name="0073c02" id="0073c02"></a>思存想見。然乃在崑岳之右艽野之西。眇<a 
name="0073c03" id="0073c03"></a>爾絕域末由也已。會建元十九年。罽賓沙<a 
name="0073c04" id="0073c04"></a>門僧伽跋澄。諷誦此經四十二處。是尸陀槃<a 
name="0073c05" id="0073c05"></a>尼所撰者也。來至長安。趙郎飢虛在往求令<a 
name="0073c06" id="0073c06"></a>出焉。其國沙門曇無難提筆受為梵文。弗圖<a 
name="0073c07" id="0073c07"></a>羅剎譯傳敏智筆受為此秦言。趙郎正義。起<a 
name="0073c08" id="0073c08"></a>盡自四月出。至八月二十九日乃訖。胡本<a 
name="0073c09" id="0073c09"></a>一萬一千七百五十二首盧長五字也。凡三<a 
name="0073c10" id="0073c10"></a>十七萬六千六十四言也。秦語為十六五千<a 
name="0073c11" id="0073c11"></a>九百七十五字。經本甚多其人忘失。唯四十<a 
name="0073c12" id="0073c12"></a>事。是釋阿毘曇十門之本。而分十五事為小<a 
name="0073c13" id="0073c13"></a>品迴著前。以二十五事為大品而著後。此大<a 
name="0073c14" id="0073c14"></a>小二品全無所損。其後二處是忘失之遺者。<a 
name="0073c15" id="0073c15"></a>令第而次之。趙郎謂譯人曰。爾雅有釋古釋<a 
name="0073c16" id="0073c16"></a>言者明古今不同也。昔來出經者。多嫌胡<a 
name="0073c17" id="0073c17"></a>言方質而改適今俗。此政所不取也。何者。傳<a 
name="0073c18" id="0073c18"></a>胡為秦。以不開方言求知辭趣耳。何嫌文<a 
name="0073c19" id="0073c19"></a>質。文質是時幸勿易之。經之巧質有自來矣。<a 
name="0073c20" id="0073c20"></a>唯傳事不盡。乃譯人之咎耳。眾咸稱善。斯真<a 
name="0073c21" id="0073c21"></a>實言也。遂案本而傳不令有損言遊字時改<a 
name="0073c22" id="0073c22"></a>倒句。餘盡實錄也。余欣秦土忽有此經。挈海<a 
name="0073c23" id="0073c23"></a>移岳奄在茲域。載玩載詠欲疲不能。遂佐對<a 
name="0073c24" id="0073c24"></a>挍一月四日。然後乃知大方之家富。昔見之<a 
name="0073c25" id="0073c25"></a>至夾也。恨八九之年方<span class="gaiji">[門@視]<!--gaiji,,1[門@視],2&#x28DB3;,3--></span>其牖耳。願欲求<a 
name="0073c26" id="0073c26"></a>如意珠者。必牢莊強伴勿令不周倉若之<a 
name="0073c27" id="0073c27"></a>實者也。</p></div><a 
name="0073c28" id="0073c28"></a><div class="xu"><p style="margin-left: 4em"><span class="headname">毘婆沙經序第十六<span class="note">(六十卷者)</span></span></p><p style="margin-left: 4em"><span class="byline">釋道梴作</span></p><a 
name="0073c29" id="0073c29"></a><p style="text-indent: 0em; margin-left: 0em"><span class="linehead"></span>毘婆沙者。蓋是三藏之指歸。九部之司南。司<a 
name="0074a01" id="0074a01"></a>南既准則群迷革正。指歸既宣則邪輪輟駕。<a 
name="0074a02" id="0074a02"></a>自釋迦遷暉六百餘載。時北天竺有五百應<a 
name="0074a03" id="0074a03"></a>真。以為靈燭久潛神炬落耀。含生昏喪重夢<a 
name="0074a04" id="0074a04"></a>方始。雖法勝迦旃延撰阿毘曇以拯頹運。而<a 
name="0074a05" id="0074a05"></a>後進之賢尋其宗致。儒墨競搆是非紛然。故<a 
name="0074a06" id="0074a06"></a>乃澄神玄觀搜簡法相。造毘婆沙抑正眾說。<a 
name="0074a07" id="0074a07"></a>或即其殊辨。或標之銓評。理致淵曠文蹄&#x8276;<a 
name="0074a08" id="0074a08"></a>博。使西域勝達之士莫不資之以鏡心。覽之<a 
name="0074a09" id="0074a09"></a>以朗識。而冥瀾潛灑將洽殊方。然理不虛<a 
name="0074a10" id="0074a10"></a>運。弘之由人。大沮渠河西王者。天懷遐廓標<a 
name="0074a11" id="0074a11"></a>誠沖寄。雖&#x8FF9;纏紛務而神棲玄境。用能丘豁<a 
name="0074a12" id="0074a12"></a>廓廟館第林野。是使淵叟投竿巖逸來廷。息<a 
name="0074a13" id="0074a13"></a>心昇堂玄客入室。誠詣既著理感不期。有沙<a 
name="0074a14" id="0074a14"></a>門道泰才敏自天&#x51B2;氣&#x758E;朗。博關奇趣遠參<a 
name="0074a15" id="0074a15"></a>異言。往以漢土方等既備幽宗粗暢。其所未<a 
name="0074a16" id="0074a16"></a>練唯三藏九部。故杖策冒嶮。爰至&#x8471;西。綜<a 
name="0074a17" id="0074a17"></a>攬梵文義承高旨。并獲其胡本十萬餘偈。<a 
name="0074a18" id="0074a18"></a>既達涼境。王即欲令宣譯。然懼環中之固將<a 
name="0074a19" id="0074a19"></a>或未盡。所以側席虛衿企矚明勝。時有天竺<a 
name="0074a20" id="0074a20"></a>沙門浮陀跋摩。周流敷化會至涼境。其人開<a 
name="0074a21" id="0074a21"></a>悟淵博神懷深邃。研味鑽仰喻不可測。遂以<a 
name="0074a22" id="0074a22"></a>乙丑之歲四月中旬。於涼城內苑閑豫宮寺。<a 
name="0074a23" id="0074a23"></a>請令傳譯理味。沙門智嵩道朗等三百餘人。<a 
name="0074a24" id="0074a24"></a>考文詳義。務存本旨。除煩即實質而不野。<a 
name="0074a25" id="0074a25"></a>王親屢迴御駕陶其幽趣。使文當理詣斥言<a 
name="0074a26" id="0074a26"></a>有寄。至丁卯歲七月上旬都訖。通一百卷。會<a 
name="0074a27" id="0074a27"></a>涼城覆沒淪湮遐境。所出經本零落殆盡。今<a 
name="0074a28" id="0074a28"></a>涼王信向發中深探幽趣。故每至新異悕仰<a 
name="0074a29" id="0074a29"></a>寄聞。其年歲首更寫已出本六十卷。今送<a 
name="0074b01" id="0074b01"></a>至宋臺宣布。未聞庶令日新之美敞於當時。<a 
name="0074b02" id="0074b02"></a>福祚之興垂于來葉。挻以後緣得參聽末。欣<a 
name="0074b03" id="0074b03"></a>遇之誠竊不自默。粗列時事以貽來哲。</p></div><a 
name="0074b04" id="0074b04"></a><div class="xu"><p style="margin-left: 4em"><span class="headname">雜阿毘曇心序第十七</span></p><p style="margin-left: 4em"><span class="byline">未詳作者</span></p><a 
name="0074b05" id="0074b05"></a><p style="text-indent: 0em; margin-left: 0em"><span class="linehead"></span>如來泥洹數百年後。有尊者法勝。於佛所說<a 
name="0074b06" id="0074b06"></a>經藏之中。抄集事要為二百五十偈。號阿毘<a 
name="0074b07" id="0074b07"></a>曇心。其後復有尊者達摩多羅攬其所製。以<a 
name="0074b08" id="0074b08"></a>為文體不足理有所遺。乃更搜採眾經。復為<a 
name="0074b09" id="0074b09"></a>三百五十偈。補其所闕號曰雜心。新舊偈本<a 
name="0074b10" id="0074b10"></a>凡有六百篇。第之數則有十一品。篇號仍舊<a 
name="0074b11" id="0074b11"></a>為稱。唯有擇品一品。全異於先。尊者多羅復<a 
name="0074b12" id="0074b12"></a>即自廣引諸論敷演其義。事無不列列無不<a 
name="0074b13" id="0074b13"></a>辯。微言玄旨於是昭著。自茲之後。道隆於<a 
name="0074b14" id="0074b14"></a>世。涉學之士莫不寶之以為美談。於宋元嘉<a 
name="0074b15" id="0074b15"></a>三年。徐州刺史太原王仲德。請外國沙門伊<a 
name="0074b16" id="0074b16"></a>葉波羅。於彭城出之。擇品之半及論品一品。<a 
name="0074b17" id="0074b17"></a>有緣事起不得出竟。元嘉八年。復有天竺法<a 
name="0074b18" id="0074b18"></a>師名求那跋摩。得斯陀含道。善練茲經來遊<a 
name="0074b19" id="0074b19"></a>楊都。更從挍定諮詳大義。余不以闇短廁在<a 
name="0074b20" id="0074b20"></a>二集之末。輒記所聞以訓章句。庶於攬者<a 
name="0074b21" id="0074b21"></a>有過半之益耳。</p></div><a 
name="0074b22" id="0074b22"></a><div class="xu"><p style="margin-left: 4em"><span class="headname">後出雜心序第十八</span></p><p style="margin-left: 4em"><span class="byline">焦鏡法師</span></p><a 
name="0074b23" id="0074b23"></a><p style="text-indent: 0em; margin-left: 0em"><span class="linehead"></span>昔如來泥洹之後。於秦漢之間。有尊者法勝。<a 
name="0074b24" id="0074b24"></a>造阿毘曇心本。凡有二百五十偈。以為十品。<a 
name="0074b25" id="0074b25"></a>後至晉中興之世。復有尊者達摩多羅。更增<a 
name="0074b26" id="0074b26"></a>三百五十偈。以為十一品。號曰雜心。十品篇<a 
name="0074b27" id="0074b27"></a>目仍舊為名。唯別立擇品篇以為異耳。位序<a 
name="0074b28" id="0074b28"></a>品次依四諦為義。界品直說法相。以擬苦諦。<a 
name="0074b29" id="0074b29"></a>行業使三品多論生死之本以擬習諦。賢聖<a 
name="0074c01" id="0074c01"></a>所說斷結證滅之義。以擬滅諦。智定二品多<a 
name="0074c02" id="0074c02"></a>說無漏之道。以擬道諦。自後諸品雜明上事。<a 
name="0074c03" id="0074c03"></a>更無別體也。於宋元嘉十一年甲戌之歲。有<a 
name="0074c04" id="0074c04"></a>外國沙門。名曰三藏。觀化遊此。其人先於大<a 
name="0074c05" id="0074c05"></a>國綜習斯經。於是眾僧請令出之。即以其年<a 
name="0074c06" id="0074c06"></a>九月。於宋都長干寺集諸學士。法師雲公譯<a 
name="0074c07" id="0074c07"></a>語。法師觀公筆受。考挍治定。周年乃訖鏡以<a 
name="0074c08" id="0074c08"></a>不才謬豫聽末。雖思不及玄而時有淺解。<a 
name="0074c09" id="0074c09"></a>今謹率所聞以示後生。至於析中以俟明哲。<a 
name="0074c10" id="0074c10"></a>於會稽始寧山徐支江精舍撰訖。</p></div><a 
name="0074c11" id="0074c11"></a><div class="xu"><p style="margin-left: 4em"><span class="headname">大智釋論序第十九</span></p><p style="margin-left: 4em"><span class="byline">釋僧叡</span></p><a 
name="0074c12" id="0074c12"></a><p style="text-indent: 0em; margin-left: 0em"><span class="linehead"></span>夫萬有本於生生而生。生者無生。變化兆於<a 
name="0074c13" id="0074c13"></a>物始而始。始者無始。然則無生無始物之性<a 
name="0074c14" id="0074c14"></a>也。生始不動於性。而萬有陳於外。悔&#x608B;生<a 
name="0074c15" id="0074c15"></a>於內者。其唯邪思乎。正覺有以見邪思之自<a 
name="0074c16" id="0074c16"></a>起。故阿含為之作。知滯有之由惑。故般若為<a 
name="0074c17" id="0074c17"></a>之照。然而照本希夷津涯浩汗。理超文表趣<a 
name="0074c18" id="0074c18"></a>絕思境。以言求之則乖其深。以智測之則失<a 
name="0074c19" id="0074c19"></a>其旨。二乘所以顛沛於三藏。新學所以曝鱗<a 
name="0074c20" id="0074c20"></a>於龍門者。不其然乎。是以馬鳴起於正法之<a 
name="0074c21" id="0074c21"></a>餘。龍樹生於像法之末。正餘易弘。故直振其<a 
name="0074c22" id="0074c22"></a>遺風。瑩拂而已。像末多端。故乃寄跡凡夫示<a 
name="0074c23" id="0074c23"></a>悟物以漸。又假照龍宮以朗搜玄之慧。託聞<a 
name="0074c24" id="0074c24"></a>幽祕以窮微言之妙。爾乃憲章智典作茲釋<a 
name="0074c25" id="0074c25"></a>論。其開夷路也。則令大乘之駕方軌而直入。<a 
name="0074c26" id="0074c26"></a>其辨實相也則使妄見之惑不遠而自復。其<a 
name="0074c27" id="0074c27"></a>為論也。初辭擬之必標眾異以盡美矣。成之<a 
name="0074c28" id="0074c28"></a>終則舉無執以盡善。釋所不盡則立論以明<a 
name="0074c29" id="0074c29"></a>之。論其未辨則寄折中以定之。使靈篇無難<a 
name="0075a01" id="0075a01"></a>喻之章。千載悟作者之旨。信若人之功矣。有<a 
name="0075a02" id="0075a02"></a>究摩羅耆婆法師者。少播聰慧之問長集<a 
name="0075a03" id="0075a03"></a>奇拔之譽。才舉則亢標萬里。言發則英辯榮<a 
name="0075a04" id="0075a04"></a>枯。常杖茲論焉淵鏡憑高致以明宗。以秦<a 
name="0075a05" id="0075a05"></a>弘始三年歲次星紀十二月二十日。自姑臧<a 
name="0075a06" id="0075a06"></a>至長安。秦王虛衿既已蘊在昔見之心。豈徒<a 
name="0075a07" id="0075a07"></a>則悅而已。晤言相對則淹留終日。研微造盡<a 
name="0075a08" id="0075a08"></a>則窮年忘惓。又以晤言之功雖深。而恨獨得<a 
name="0075a09" id="0075a09"></a>之心不曠。造盡之要雖玄。而惜津梁之勢未<a 
name="0075a10" id="0075a10"></a>普。遂以莫逆之懷。相與弘兼忘之惠。乃集京<a 
name="0075a11" id="0075a11"></a>師義業沙門。命公卿賞契之士。五百餘人。集<a 
name="0075a12" id="0075a12"></a>於渭濱逍遙園堂。鸞輿佇駕於洪涘。禁禦息<a 
name="0075a13" id="0075a13"></a>警於林間。躬攬玄章。考正名於胡本。諮通<a 
name="0075a14" id="0075a14"></a>律要。坦夷路於來踐。經本既定。乃出此釋<a 
name="0075a15" id="0075a15"></a>論。論之略本有十萬偈。偈有三十二字。并三<a 
name="0075a16" id="0075a16"></a>百二十萬言。胡夏既乖。又有煩簡之異。三<a 
name="0075a17" id="0075a17"></a>分除二得此百卷。於大智三十萬言。玄章婉<a 
name="0075a18" id="0075a18"></a>旨朗然可見。歸途直達無復惑趣之疑。以文<a 
name="0075a19" id="0075a19"></a>求之無間然矣。故天竺傳云。像正之末微<a 
name="0075a20" id="0075a20"></a>馬鳴龍樹。道學之門其淪湑溺喪矣。其故何<a 
name="0075a21" id="0075a21"></a>耶。寔由二未契微邪法用盛。虛言與實教並<a 
name="0075a22" id="0075a22"></a>興。嶮徑與夷路爭<span class="gaiji">[跳-兆+(轍-車)]<!--gaiji,,1[跳-兆+(轍-車)],2&#x2814A;,3--></span>。始進者化之而流離。<a 
name="0075a23" id="0075a23"></a>向道者惑之而播越。非二匠其孰與正之。是<a 
name="0075a24" id="0075a24"></a>以天竺諸國為之立廟宗之若佛。又稱而詠<a 
name="0075a25" id="0075a25"></a>之曰。智慧日已頹斯人令再曜。世昏寢已久。<a 
name="0075a26" id="0075a26"></a>斯人悟令覺。若然者真可謂功格十地道牟<a 
name="0075a27" id="0075a27"></a>補處者矣。傳而稱之。不亦宜乎。幸哉此中鄙<a 
name="0075a28" id="0075a28"></a>之外忽得全有此論胡文委曲皆如初品。法<a 
name="0075a29" id="0075a29"></a>師以秦人好簡故裁而略之。若備譯其文。將<a 
name="0075b01" id="0075b01"></a>近千有餘卷。法師於秦語大格。唯識一法<a 
name="0075b02" id="0075b02"></a>方言。殊好猶隔而未通。苟言不相喻則情無<a 
name="0075b03" id="0075b03"></a>由比。不比之情則不可以託悟懷於文表。不<a 
name="0075b04" id="0075b04"></a>喻之言亦何得委殊塗於一致。理固然矣。進<a 
name="0075b05" id="0075b05"></a>欲停筆爭是。則挍競終日卒無所成。退欲簡<a 
name="0075b06" id="0075b06"></a>而便之。則負傷手穿鑿之譏以二三。唯案譯<a 
name="0075b07" id="0075b07"></a>而書。都不備飾。幸冀明悟之賢。略其文而<a 
name="0075b08" id="0075b08"></a>挹其玄也。</p></div><a 
name="0075b09" id="0075b09"></a><div class="xu"><p style="margin-left: 4em"><span class="headname">大智論記第二十</span></p><p style="margin-left: 4em"><span class="byline">出論後</span></p><a 
name="0075b10" id="0075b10"></a><p style="text-indent: 0em; margin-left: 0em"><span class="linehead"></span>究摩羅耆婆法師。以秦弘始三年歲在辛丑<a 
name="0075b11" id="0075b11"></a>十二月二十日。至常安。四年夏於逍遙園中<a 
name="0075b12" id="0075b12"></a>西門閤上。為姚天王出釋論。七年十二月二<a 
name="0075b13" id="0075b13"></a>十七日乃訖。其中兼出經本禪經戒律百論<a 
name="0075b14" id="0075b14"></a>禪法要解。向五十萬言。并此釋論一百五十<a 
name="0075b15" id="0075b15"></a>萬言。論初品三十四卷。解釋一品。是全論其<a 
name="0075b16" id="0075b16"></a>本二品已下法師略之取其要。足以開釋文<a 
name="0075b17" id="0075b17"></a>意而已。不復備其廣釋。得此百卷。若盡出之。<a 
name="0075b18" id="0075b18"></a>將十倍於此。</p></div><a 
name="0075b19" id="0075b19"></a><div class="xu"><p style="margin-left: 4em"><span class="headname">大智論抄序第二十一</span></p><p style="margin-left: 4em"><span class="byline">釋慧遠作</span></p><a 
name="0075b20" id="0075b20"></a><p style="text-indent: 0em; margin-left: 0em"><span class="linehead"></span>夫宗極無為以設位。而聖人成其能。昏明<a 
name="0075b21" id="0075b21"></a>代謝以開運。而盛衰合其變。是故知嶮易相<a 
name="0075b22" id="0075b22"></a>推理有行藏。屈申相感數有往復。由之以觀。<a 
name="0075b23" id="0075b23"></a>雖冥樞潛應圓景無窮。不能均四象之推移<a 
name="0075b24" id="0075b24"></a>一其會通。況時命紛謬世道交淪。而不深根<a 
name="0075b25" id="0075b25"></a>固蔕寧極以待哉。若達開塞之有運時來非<a 
name="0075b26" id="0075b26"></a>由遇。則正覺之道不虛凝於物表。弘教之情<a 
name="0075b27" id="0075b27"></a>亦漸可識矣。有大乘高士。厥號龍樹。生于天<a 
name="0075b28" id="0075b28"></a>竺。出自梵種。積誠曩代契心在茲。接九百<a 
name="0075b29" id="0075b29"></a>之運。撫頹薄之會。悲蒙俗之茫昧。蹈險跡而<a 
name="0075c01" id="0075c01"></a>弗&#x608B;。於是卷陰衡門雲翔赤澤。慨文明之未<a 
name="0075c02" id="0075c02"></a>發。思忽躍而勿用。乃喟然嘆曰。重夜方昏。<a 
name="0075c03" id="0075c03"></a>非熒燭之能照。雖白日寢光。猶可繼以朗<a 
name="0075c04" id="0075c04"></a>月。遂自誓落簪表容玄服。隱居林澤守閑行<a 
name="0075c05" id="0075c05"></a>禪。靖慮研微思通過半。因而悟曰。聞之於前<a 
name="0075c06" id="0075c06"></a>論。大方無垠。或有出乎其外者。俄而迴步雪<a 
name="0075c07" id="0075c07"></a>山。啟神明以訊志。將歷古仙之所遊。忽遇<a 
name="0075c08" id="0075c08"></a>沙門於巖下。請質所疑。始知有方等之學。及<a 
name="0075c09" id="0075c09"></a>至龍宮。要藏祕典靡不管綜。滯根既拔。則名<a 
name="0075c10" id="0075c10"></a>冠道位德備三忍。然後開九津於重淵。朋鱗<a 
name="0075c11" id="0075c11"></a>族而俱遊。學徒如林英彥必集。由是外道高<a 
name="0075c12" id="0075c12"></a>其風。名士服其致。大乘之業於茲復隆矣。其<a 
name="0075c13" id="0075c13"></a>人以般若經為靈府妙門宗一之道。三乘十<a 
name="0075c14" id="0075c14"></a>二部由之而出。故尤重焉。然斯經幽奧厥趣<a 
name="0075c15" id="0075c15"></a>難明。自非達學&#x5C20;得其歸。故敘夫體統辨其<a 
name="0075c16" id="0075c16"></a>深致。若意在文外而理蘊於辭。輒寄之賓主。<a 
name="0075c17" id="0075c17"></a>假自疑以起對。名曰問論。其為要也。發軫中<a 
name="0075c18" id="0075c18"></a>衢啟惑智門。以無當為實無照為宗。無當則<a 
name="0075c19" id="0075c19"></a>神凝於所趣。無照則智寂於所行。寂以行智<a 
name="0075c20" id="0075c20"></a>則群邪革慮。是非息焉。神以凝趣則二諦同<a 
name="0075c21" id="0075c21"></a>軌。玄<span class="gaiji">[跳-兆+(轍-車)]<!--gaiji,,1[跳-兆+(轍-車)],2&#x2814A;,3--></span>一焉。非夫正覺之靈撫法輪而再<a 
name="0075c22" id="0075c22"></a>轉。孰能振大業於將頹。紐遺綱之落緒。令<a 
name="0075c23" id="0075c23"></a>微言絕而復嗣。玄音輟而復詠哉。雖弗獲與<a 
name="0075c24" id="0075c24"></a>若人並世。叩津聞道。至於研味之際。未嘗<a 
name="0075c25" id="0075c25"></a>不一章三復欣於有遇。其中可以開蒙朗照。<a 
name="0075c26" id="0075c26"></a>水鏡萬法。固非常智之所辨請略而言。生塗<a 
name="0075c27" id="0075c27"></a>兆於無始之境。變化搆於倚伏之場。咸生於<a 
name="0075c28" id="0075c28"></a>未有而有滅於既有而無。推而盡之。則知有<a 
name="0075c29" id="0075c29"></a>無迴謝於一法。相待而非原。生滅兩行於一<a 
name="0076a01" id="0076a01"></a>化。映空而無主。於是乃即之以成觀。反鑒以<a 
name="0076a02" id="0076a02"></a>求宗。鑒明則塵累不止。而儀像可&#x89A9;。觀深則<a 
name="0076a03" id="0076a03"></a>悟徹入微而名實俱玄。將尋其要必先於此。<a 
name="0076a04" id="0076a04"></a>然後非有非無之談。方可得而言。嘗試論之。<a 
name="0076a05" id="0076a05"></a>有而在有者。有於有者也。無而在無者。無於<a 
name="0076a06" id="0076a06"></a>無者也。有有則非有。無無則非無。何以知其<a 
name="0076a07" id="0076a07"></a>然。無性之性謂之法性。法性無性。因緣以之<a 
name="0076a08" id="0076a08"></a>生。生緣無自相。雖有而常無。常無非絕有。猶<a 
name="0076a09" id="0076a09"></a>火傳而不息。夫然則法無異趣。始末淪虛。畢<a 
name="0076a10" id="0076a10"></a>竟同爭有無交歸矣。故遊其樊者。心不待慮<a 
name="0076a11" id="0076a11"></a>智無所緣。不滅相而寂。不修定而閑。不神<a 
name="0076a12" id="0076a12"></a>遇以斯通焉。識空空之為玄。斯其至也。斯<a 
name="0076a13" id="0076a13"></a>其極也。過此以往。莫之或知。又論之為體。位<a 
name="0076a14" id="0076a14"></a>始無方而不可詰。觸類多變而不可窮。或開<a 
name="0076a15" id="0076a15"></a>遠理以發興。或導近習以入深。或闔殊塗於<a 
name="0076a16" id="0076a16"></a>一法而弗雜。或闢百慮於同相而不分。此以<a 
name="0076a17" id="0076a17"></a>絕夫疊凡之談而無敵於天下者也。爾乃博<a 
name="0076a18" id="0076a18"></a>引眾經以贍其辭。暢發義音以弘其美。美盡<a 
name="0076a19" id="0076a19"></a>則智無不周。辭博則廣大悉備。是故登其涯<a 
name="0076a20" id="0076a20"></a>而無津。挹其流而弗竭汪汪焉莫測其量。洋<a 
name="0076a21" id="0076a21"></a>洋焉莫比其盛。雖百川灌河。未足語其辯矣。<a 
name="0076a22" id="0076a22"></a>雖涉海求源。未足窮其邃矣。若然者非夫淵<a 
name="0076a23" id="0076a23"></a>識曠度。孰能與之潛躍。非夫越名反數。孰能<a 
name="0076a24" id="0076a24"></a>與之澹漠。非夫洞幽入冥。孰能與之&#x51B2;泊哉。<a 
name="0076a25" id="0076a25"></a>有高座沙門。字曰童壽。宏才博見智周群籍。<a 
name="0076a26" id="0076a26"></a>翫服斯論佩之彌久。雖神悟發中必待感而<a 
name="0076a27" id="0076a27"></a>應。于時秦主姚王。敬樂大法招集名學。以隆<a 
name="0076a28" id="0076a28"></a>三寶。德洽殊俗化流西域。是使其人聞風而<a 
name="0076a29" id="0076a29"></a>至。既達關右。即勸令宣譯。童壽以此論深廣<a 
name="0076b01" id="0076b01"></a>難卒精究。因方言易省。故約本以為百卷。計<a 
name="0076b02" id="0076b02"></a>所遺落殆過參倍。而文藻之士猶以為繁。咸<a 
name="0076b03" id="0076b03"></a>累於博罕既其實。譬大羹不和雖味非珍。神<a 
name="0076b04" id="0076b04"></a>珠內映雖寶非用。信言不美固有自來矣。若<a 
name="0076b05" id="0076b05"></a>遂令正典隱於榮華。玄樸虧於小成。則百家<a 
name="0076b06" id="0076b06"></a>競辨九流爭川。方將幽淪長夜。背日月而昏<a 
name="0076b07" id="0076b07"></a>逝。不亦悲乎。於是靜尋所由。以求其本。則知<a 
name="0076b08" id="0076b08"></a>聖人依方設訓。文質殊體。若以文應質則疑<a 
name="0076b09" id="0076b09"></a>者眾。以質應文則悅者寡。是以化行天竺。辭<a 
name="0076b10" id="0076b10"></a>樸而義微。言近而旨遠。義微則隱昧無象。旨<a 
name="0076b11" id="0076b11"></a>遠則幽緒莫尋。故令翫常訓者牽於近習。束<a 
name="0076b12" id="0076b12"></a>名教者或於未聞。若開易進之路則階藉<a 
name="0076b13" id="0076b13"></a>有由。曉漸悟之方則始涉有津。遠於是簡繁<a 
name="0076b14" id="0076b14"></a>理穢以詳其中。令質文有體義無所越。輒依<a 
name="0076b15" id="0076b15"></a>經立本繫以問論。正其位分使類各有屬。謹<a 
name="0076b16" id="0076b16"></a>與同止諸僧。共別撰以為集要。凡二十卷。雖<a 
name="0076b17" id="0076b17"></a>不足增暉聖典。庶無大謬。如其未允請俟來<a 
name="0076b18" id="0076b18"></a>哲。</p><a 
name="0076b19" id="0076b19"></a><p><span class="juanname">出三藏記集序卷第十</span></p></div></div></div>
<hr>【經文資訊】大正藏第 55 冊 No. 2145 出三藏記集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1e33.html?index=T55n2145" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T55n2145_010 by HTTrack Website Copier/3.x [XR&CO'2014], Tue, 07 Jun 2016 07:01:27 GMT -->
</html>
