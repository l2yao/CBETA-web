<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T31n1596_002 by HTTrack Website Copier/3.x [XR&CO'2014], Tue, 07 Jun 2016 06:53:23 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1810443201&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT31n1596&amp;utmp=%2Fmobile%2Findex.php%3Findex%3DT31n1596_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index304f.html?index=T31n1596_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第31冊<br/>No.1596 攝大乘論釋論 (10卷)<br/>【世親菩薩造  隋 笈多共行矩等譯】<br/>第 2 卷</p>
	<a href="index3254.html?index=T31n1596_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T31">
<div class="root" id="1596" sutra_name="攝大乘論釋論" sutra_juan="[卷2]">　
<a 
name="0276a04" id="0276a04"></a><a 
name="0276a05" id="0276a05"></a><a 
name="0276a06" id="0276a06"></a><p><span class="juanname">攝大乘論釋論卷第二<a 
name="0276a07" id="0276a07"></a><a 
name="0276a08" id="0276a08"></a><p style="margin-left: 4em"><span class="byline">世親菩薩造</span></p><a 
name="0276a09" id="0276a09"></a><p style="margin-left: 4em"><span class="byline">隋天竺三藏笈多共行矩等譯</span></p><a 
name="0276a10" id="0276a10"></a>應知依止勝相勝語第一之二</span></p><a 
name="0276a11" id="0276a11"></a><p style="margin-left: 3em"><span class="headname">相章第四</span></p><a 
name="0276a12" id="0276a12"></a><p style="text-indent: 0em; margin-left: 0em"><span class="linehead"></span>論曰。成立此識相云何可見。略說有二種。<a 
name="0276a13" id="0276a13"></a>一成立自相。二成立因相。三成立果相。於中<a 
name="0276a14" id="0276a14"></a>阿梨耶識為自相。一切染法熏習。已為彼<a 
name="0276a15" id="0276a15"></a>生因。攝持種子相應故。於中因相者。是諸<a 
name="0276a16" id="0276a16"></a>染法。此阿梨耶識如彼一切種子。一切時現<a 
name="0276a17" id="0276a17"></a>起為因故。於中成立果相者。此阿梨耶識以<a 
name="0276a18" id="0276a18"></a>彼諸染法。無始已來熏習。力得生故。</p><p style="text-indent: 0em; margin-left: 0em"><span class="linehead"></span>釋曰。<a 
name="0276a19" id="0276a19"></a>以如是等別名。說阿梨耶識於此別說。未知<a 
name="0276a20" id="0276a20"></a>其相故。說阿梨耶識自相因相果相等。於中<a 
name="0276a21" id="0276a21"></a>自相者。一切染法熏習緣故。識有生彼功能<a 
name="0276a22" id="0276a22"></a>勝異。顯示識體有此功能故。攝持種子相應<a 
name="0276a23" id="0276a23"></a>者。彼一切染法熏習已。即為彼法生因故。<a 
name="0276a24" id="0276a24"></a>言攝持種子。彼熏習與彼勝能合故名相應。<a 
name="0276a25" id="0276a25"></a>即此自相一切染法熏習已。為彼得生因攝<a 
name="0276a26" id="0276a26"></a>持種子相應識。為諸染法熏習已得勝功能。<a 
name="0276a27" id="0276a27"></a>能為彼生因。此是阿梨耶識因相。於中始從<a 
name="0276a28" id="0276a28"></a>成立果相。乃至言無始來熏習力故得生者。<a 
name="0276a29" id="0276a29"></a>為諸法熏習已。此識得生。攝持無始熏習故<a 
name="0276b01" id="0276b01"></a>名果相。</p><a 
name="0276b02" id="0276b02"></a><p style="margin-left: 3em"><span class="headname">熏習章第五</span></p><a 
name="0276b03" id="0276b03"></a><p style="text-indent: 0em; margin-left: 0em"><span class="linehead"></span>論曰。復次何者熏習。此熏習名復何所名。與<a 
name="0276b04" id="0276b04"></a>彼法共生共滅。已能為彼法生因。此是所因<a 
name="0276b05" id="0276b05"></a>義。譬如胡麻。以華熏之胡麻與華同生同滅。<a 
name="0276b06" id="0276b06"></a>以胡麻中有彼華香生因故能生香。又如欲<a 
name="0276b07" id="0276b07"></a>等行熏習。欲等與心同生同滅。已後為欲等<a 
name="0276b08" id="0276b08"></a>生因。又如多聞。有多聞熏習思念所聞與心<a 
name="0276b09" id="0276b09"></a>同生同滅。已為彼記錄生因。由攝持熏習故。<a 
name="0276b10" id="0276b10"></a>說名持法者。應知阿梨耶識有如此道理。</p><a 
name="0276b11" id="0276b11"></a><p style="text-indent: 0em; margin-left: 0em"><span class="linehead"></span>釋曰。彼法者即前染法。同生同滅已後為彼<a 
name="0276b12" id="0276b12"></a>生因者。謂還與彼染法為因體。</p><a 
name="0276b13" id="0276b13"></a><p style="margin-left: 3em"><span class="headname">不一不異章第六</span></p><a 
name="0276b14" id="0276b14"></a><p style="text-indent: 0em; margin-left: 0em"><span class="linehead"></span>論曰。復次阿梨耶識中彼染法種子為分分<a 
name="0276b15" id="0276b15"></a>別住。為無差別。無別物體於識中住。亦非不<a 
name="0276b16" id="0276b16"></a>異。然阿梨耶識如此而生。有勝功能能生彼<a 
name="0276b17" id="0276b17"></a>法。說名一切種子識。</p><p style="text-indent: 0em; margin-left: 0em"><span class="linehead"></span>釋曰。阿梨耶識中。彼<a 
name="0276b18" id="0276b18"></a>染法種子為分分別住。為無差別耶。若爾何<a 
name="0276b19" id="0276b19"></a>失。此諸種子若有分分差別。阿梨耶識亦應<a 
name="0276b20" id="0276b20"></a>有分分差別。又阿梨耶識剎那滅義不成。由<a 
name="0276b21" id="0276b21"></a>分分差別故。又善惡法所熏習即成善惡種<a 
name="0276b22" id="0276b22"></a>子體。然此是無記故。若無分分云何言多。<a 
name="0276b23" id="0276b23"></a>此義不成。是故二俱有過。無別物體於識中<a 
name="0276b24" id="0276b24"></a>住亦非不異。乃至名一切種子識者。於中言<a 
name="0276b25" id="0276b25"></a>非別非不別者。為離如前所說過失故。如<a 
name="0276b26" id="0276b26"></a>此而生者。謂如其種類而生。生彼有勝能者。<a 
name="0276b27" id="0276b27"></a>生諸染法時。與勝能相應故。亦以生彼有勝<a 
name="0276b28" id="0276b28"></a>能故。說名一切種子識。此中有譬。如麥種子<a 
name="0276b29" id="0276b29"></a>於生芽有能。得為種子。若陳久若火損能<a 
name="0276c01" id="0276c01"></a>生麥果功能便壞。麥相如本。功力壞故非復<a 
name="0276c02" id="0276c02"></a>種子。阿梨耶識亦爾。有生一切法功能。由與<a 
name="0276c03" id="0276c03"></a>功能相應故。說名一切種子識。</p><a 
name="0276c04" id="0276c04"></a><p style="margin-left: 3em"><span class="headname">更互為因果章第七</span></p><a 
name="0276c05" id="0276c05"></a><p style="text-indent: 0em; margin-left: 0em"><span class="linehead"></span>論曰。復次阿梨耶識與諸染法同時互為因。<a 
name="0276c06" id="0276c06"></a>云何可見。譬如然燈焰及炷生與燒同時為<a 
name="0276c07" id="0276c07"></a>因。又如蘆束更互相持同時不倒故。識與諸<a 
name="0276c08" id="0276c08"></a>法亦爾更互為因應知。如成立阿梨耶識為染<a 
name="0276c09" id="0276c09"></a>法因。染法為阿梨耶識因亦爾。餘因緣不可<a 
name="0276c10" id="0276c10"></a>得故。</p><p style="text-indent: 0em; margin-left: 0em"><span class="linehead"></span>釋曰。復次阿梨耶識與諸染法同時<a 
name="0276c11" id="0276c11"></a>互為因。云何可見者。以譬喻顯示。猶如然燈<a 
name="0276c12" id="0276c12"></a>焰。與炷一剎那同時互為因。以依炷故焰得<a 
name="0276c13" id="0276c13"></a>生。即炷為焰生因。即彼剎那焰能燒炷。即焰<a 
name="0276c14" id="0276c14"></a>為炷燒因。此即顯示俱有因義。由因現住。即<a 
name="0276c15" id="0276c15"></a>見果生故。從如阿梨耶識為染法因。染法為<a 
name="0276c16" id="0276c16"></a>阿梨耶識因亦爾。乃至餘因緣不可得故者。<a 
name="0276c17" id="0276c17"></a>此言顯示阿梨耶識與諸染法更互為因。亦<a 
name="0276c18" id="0276c18"></a>即顯示因緣故。</p><a 
name="0276c19" id="0276c19"></a><p style="margin-left: 3em"><span class="headname">因果別不別章第八</span></p><a 
name="0276c20" id="0276c20"></a><p style="text-indent: 0em; margin-left: 0em"><span class="linehead"></span>論曰。云何熏習。無異無種種。得為有異有種<a 
name="0276c21" id="0276c21"></a>種諸法作因。譬如以縷種種結衣。當時無種<a 
name="0276c22" id="0276c22"></a>種可見。若入染器已。則有無量種雜色相貌。<a 
name="0276c23" id="0276c23"></a>於衣上顯現。阿梨耶識亦爾。為種種熏習所<a 
name="0276c24" id="0276c24"></a>薰。於熏時無種種異。若生果染器現前時則<a 
name="0276c25" id="0276c25"></a>有無量種種法相貌顯現。</p><p style="text-indent: 0em; margin-left: 0em"><span class="linehead"></span>釋曰。云何熏習無<a 
name="0276c26" id="0276c26"></a>異。無種種得為有異有種種作因者。如此道<a 
name="0276c27" id="0276c27"></a>理即以譬喻顯示。如衣以縷多種結時。無種<a 
name="0276c28" id="0276c28"></a>種相貌可見。若置染器已。則有種種相可見。<a 
name="0276c29" id="0276c29"></a>阿梨耶識亦爾。譬如衣生果。如染器故名生<a 
name="0277a01" id="0277a01"></a>果。染器置者緣所攝故。熏習時未有種種。至<a 
name="0277a02" id="0277a02"></a>於果時則為無量相貌因體。諸法顯現如衣<a 
name="0277a03" id="0277a03"></a>已染。</p><a 
name="0277a04" id="0277a04"></a><p style="margin-left: 3em"><span class="headname">緣生章第九</span></p><a 
name="0277a05" id="0277a05"></a><p style="text-indent: 0em; margin-left: 0em"><span class="linehead"></span>論曰。此緣生於大乘中微細最深。略說有<a 
name="0277a06" id="0277a06"></a>二種緣生。一自體分。二愛非愛分。於中<a 
name="0277a07" id="0277a07"></a>由阿梨耶識故諸法生起。此是自體分緣生。與<a 
name="0277a08" id="0277a08"></a>種種自體分為緣故。復有十二支緣生。是<a 
name="0277a09" id="0277a09"></a>愛非愛分。為善趣惡趣可愛不可愛種種身<a 
name="0277a10" id="0277a10"></a>分緣故。</p><p style="text-indent: 0em; margin-left: 0em"><span class="linehead"></span>釋曰。此於大乘中微細最深者。於<a 
name="0277a11" id="0277a11"></a>中凡夫智不能知故微細。阿羅漢等不能測<a 
name="0277a12" id="0277a12"></a>故最深。於中略說有二種者。此是立門自體<a 
name="0277a13" id="0277a13"></a>分愛非愛分以此二種緣生。名解釋。由阿梨<a 
name="0277a14" id="0277a14"></a>耶識故者。謂阿梨耶識為因故諸法得生。此<a 
name="0277a15" id="0277a15"></a>名自體分。謂與種種類身分為因故若說無<a 
name="0277a16" id="0277a16"></a>明等此是愛非愛分。何以故。由為種種愛非<a 
name="0277a17" id="0277a17"></a>愛身分因故。</p><a 
name="0277a18" id="0277a18"></a><p style="text-indent: 0em; margin-left: 0em"><span class="linehead"></span>論曰。若於阿梨耶識中迷第一緣生。或執自<a 
name="0277a19" id="0277a19"></a>性為因。或執宿作為因。或執自在天變化為<a 
name="0277a20" id="0277a20"></a>因。或執我為因。或執無因緣。復次若迷第二<a 
name="0277a21" id="0277a21"></a>緣生執我作者受者。譬如眾多生盲丈夫未<a 
name="0277a22" id="0277a22"></a>曾見象。或復有人以象示之。有觸象鼻者。有<a 
name="0277a23" id="0277a23"></a>觸牙者。有觸耳者。有觸尾者。有觸&#x811A;者。有觸<a 
name="0277a24" id="0277a24"></a>脊者。有人問之象為何相。或復答言。猶如犁<a 
name="0277a25" id="0277a25"></a>柄或言如杵。或言如箕。或言如木桶。或言如<a 
name="0277a26" id="0277a26"></a><span class="gaiji">&#x7B92;<!--gaiji,帚,1[竺-二+帚],2&#x7B92;,3--></span>。或言如石山。作如此說。如是如是。不解二<a 
name="0277a27" id="0277a27"></a>種緣生。無明生盲者。或執自性。或說宿作。或<a 
name="0277a28" id="0277a28"></a>說自在變化。或說我作。或說無因。或執作<a 
name="0277a29" id="0277a29"></a>者。或執受者。由不識阿梨耶識體相及因相<a 
name="0277b01" id="0277b01"></a>果相故。如不識象體若略說阿梨耶識。即果<a 
name="0277b02" id="0277b02"></a>報識一切種子識是其體相。由攝持三界中<a 
name="0277b03" id="0277b03"></a>一切身一切趣故。</p><p style="text-indent: 0em; margin-left: 0em"><span class="linehead"></span>釋曰。或言宿作因者。由<a 
name="0277b04" id="0277b04"></a>不許有現在士夫力因故。如是等生盲眾生<a 
name="0277b05" id="0277b05"></a>以譬喻顯示。無明生盲者。謂十二支緣生<a 
name="0277b06" id="0277b06"></a>中最初無明。由無明故名為生盲。不解阿梨<a 
name="0277b07" id="0277b07"></a>耶識體相。因相果相故者。如前所立阿梨耶<a 
name="0277b08" id="0277b08"></a>識體相說名體相。所立因相名因相。所立果<a 
name="0277b09" id="0277b09"></a>相名果相。於此不解由無明力不解阿梨耶<a 
name="0277b10" id="0277b10"></a>識自體分故。執自性等五因為諸法因。由不<a 
name="0277b11" id="0277b11"></a>解第二愛非愛分故。執我為作者受者。於中<a 
name="0277b12" id="0277b12"></a>因者。一切法熏習。於阿梨耶識中有故。果者。<a 
name="0277b13" id="0277b13"></a>即是諸法所熏故。果報識一切種子是。其體<a 
name="0277b14" id="0277b14"></a>相者。由得身成熟名果報故。一切法種子者。<a 
name="0277b15" id="0277b15"></a>即是熏習已名種子故。一切趣者謂五趣故。<a 
name="0277b16" id="0277b16"></a>一切身者。謂趣趣中同類不同類種種身故。<a 
name="0277b17" id="0277b17"></a>已說阿梨耶識為一切法種子。欲明了。彼種<a 
name="0277b18" id="0277b18"></a>子體故。以偈顯示。</p><a 
name="0277b19" id="0277b19"></a><p style="text-indent: 0em; margin-left: 0em"><span class="linehead"></span>論曰。此中有偈。</p><a 
name="0277b20" id="0277b20"></a><p>　<span class="lg">外內不明二　　世數第一義<a 
name="0277b21" id="0277b21"></a><br>　此一切種子　　當知有六種<a 
name="0277b22" id="0277b22"></a><br>　剎那及俱有　　與彼相隨轉<a 
name="0277b23" id="0277b23"></a><br>　決定及待緣　　亦引生自果<a 
name="0277b24" id="0277b24"></a><br>　堅無記可熏　　與能熏相合<a 
name="0277b25" id="0277b25"></a><br>　異此不可熏　　是為熏習相<a 
name="0277b26" id="0277b26"></a><br>　六識無相合　　三差別相違<a 
name="0277b27" id="0277b27"></a><br>　二念不俱有　　餘生例應爾<a 
name="0277b28" id="0277b28"></a><br>　此外內種子　　有生及有引<a 
name="0277b29" id="0277b29"></a><br>　枯死由引因　　自體後邊滅</span></p><a 
name="0277c01" id="0277c01"></a><p style="text-indent: 0em; margin-left: 0em"><span class="linehead"></span>釋曰。以外內不明二等五偈顯之。於中外者。<a 
name="0277c02" id="0277c02"></a>謂穀子等。內謂阿梨耶識。不明者。外種子不<a 
name="0277c03" id="0277c03"></a>可記義故。二者阿梨耶識有善有不善故。復<a 
name="0277c04" id="0277c04"></a>有別義。以染污清淨為二。世數者。外法但<a 
name="0277c05" id="0277c05"></a>以世數說為種子。何以故。亦以阿梨耶識變<a 
name="0277c06" id="0277c06"></a>異有故。第一義者唯阿梨耶識為彼諸法種<a 
name="0277c07" id="0277c07"></a>子。此諸法種子有六種。剎那者。此二種子無<a 
name="0277c08" id="0277c08"></a>間生滅故。若常則不得為種子。以一切時如<a 
name="0277c09" id="0277c09"></a>本無差別故。俱有者。非過去非未來非別處。<a 
name="0277c10" id="0277c10"></a>若此時種子有。即此時果生故。與彼相隨轉<a 
name="0277c11" id="0277c11"></a>者。阿梨耶識隨轉乃至對治道生。外種子乃<a 
name="0277c12" id="0277c12"></a>至根未壞及果熟。決定者。以種子決定故。非<a 
name="0277c13" id="0277c13"></a>一切故。一切得生各自決定。若此種子還此<a 
name="0277c14" id="0277c14"></a>物生。待緣者。非一切時一切生故。於何處何<a 
name="0277c15" id="0277c15"></a>時得其生緣。即彼處彼時生故。亦引生自果<a 
name="0277c16" id="0277c16"></a>者。自種子能引生自果故。如阿梨耶識還引<a 
name="0277c17" id="0277c17"></a>生阿梨耶識。穀等引生穀等。如是等六種顯<a 
name="0277c18" id="0277c18"></a>種子生果義。此熏習相今當顯示。堅者。由堅<a 
name="0277c19" id="0277c19"></a>故可熏。不如風動風不能持熏習。由熏習不<a 
name="0277c20" id="0277c20"></a>能隨風轉至一由旬故。若瞻波迦華所熏油。<a 
name="0277c21" id="0277c21"></a>香風隨轉至百由旬外。無記者。謂無記氣。<a 
name="0277c22" id="0277c22"></a>如蒜不可熏以臭故。香亦如是不可熏故。若<a 
name="0277c23" id="0277c23"></a>無記物則可熏。可熏者。若可熏物則受熏非<a 
name="0277c24" id="0277c24"></a>不可熏。如金銀石等並不可熏。若能攝持熏<a 
name="0277c25" id="0277c25"></a>習者。乃可得熏。謂衣等所應熏物。與能熏相<a 
name="0277c26" id="0277c26"></a>合者。若相合則可熏。非不相合故。相合者。謂<a 
name="0277c27" id="0277c27"></a>無間共生故。若異不可熏者。異者。謂異阿梨<a 
name="0277c28" id="0277c28"></a>耶識。非此異識能受熏。以離阿梨耶識餘識<a 
name="0277c29" id="0277c29"></a>不可熏故。以是阿梨耶識中具剎那等諸義。<a 
name="0278a01" id="0278a01"></a>謂剎那滅故。與生起識俱有故。乃至對治道<a 
name="0278a02" id="0278a02"></a>生所有生死中相隨轉故。由決定為善惡等<a 
name="0278a03" id="0278a03"></a>因故。福非福不動行。待緣於善惡趣成熟<a 
name="0278a04" id="0278a04"></a>故。以阿梨識與如是等。功能相應故得受<a 
name="0278a05" id="0278a05"></a>熏。應須成立諸生起識不合道理。六識無相<a 
name="0278a06" id="0278a06"></a>合者。諸識動轉故。三差別相違者。一一識各<a 
name="0278a07" id="0278a07"></a>各依止生。各各攀緣各各作意。復有別義。謂<a 
name="0278a08" id="0278a08"></a>諸識各別相故。譬喻者。說前念得熏後念。為<a 
name="0278a09" id="0278a09"></a>遮此義故。</p><a 
name="0278a10" id="0278a10"></a><p style="text-indent: 0em; margin-left: 0em"><span class="linehead"></span>論云。二剎那不俱。無有二剎那並起義。若同<a 
name="0278a11" id="0278a11"></a>生同滅熏習乃得住。若言雖不相合。然所生<a 
name="0278a12" id="0278a12"></a>之識相類而生故。得相熏者。餘生例應爾故。<a 
name="0278a13" id="0278a13"></a>謂諸別相者。亦應得爾。如眼等諸根同以淨<a 
name="0278a14" id="0278a14"></a>色為相。應得相熏。應作此說。以眼根淨色與<a 
name="0278a15" id="0278a15"></a>耳淨色其類同故。彼諸淨色應更互相熏。雖<a 
name="0278a16" id="0278a16"></a>淨色是同處所。各別不言相熏者。識雖同<a 
name="0278a17" id="0278a17"></a>類。何得相熏。如彼所說二種種子。謂外及內<a 
name="0278a18" id="0278a18"></a>俱有生因及引因。於中外種子生因者。乃至<a 
name="0278a19" id="0278a19"></a>果熟。內種子生因者。乃至命盡。外種子引因<a 
name="0278a20" id="0278a20"></a>者。熟已未種。內種子引因者。死後屍骸。由引<a 
name="0278a21" id="0278a21"></a>因故多時住。若此二種子唯有生因。既離彼<a 
name="0278a22" id="0278a22"></a>因即應失滅。無有多時相續住義。若言剎那<a 
name="0278a23" id="0278a23"></a>傳傳轉故。前剎那為後剎那因者。則無有滅<a 
name="0278a24" id="0278a24"></a>時。以有滅故。當知必有引因。此二種子引因<a 
name="0278a25" id="0278a25"></a>者。譬如引弓為箭遠至因。</p><a 
name="0278a26" id="0278a26"></a><p style="text-indent: 0em; margin-left: 0em"><span class="linehead"></span>論曰。此內種子不類外種子。故復說偈。</p><a 
name="0278a27" id="0278a27"></a><p>　<span class="lg">外種無熏習　　內種則不然<a 
name="0278a28" id="0278a28"></a><br>　聞等無熏習　　果生非道理<a 
name="0278a29" id="0278a29"></a><br>　已作及未作　　失得相違過<a 
name="0278b01" id="0278b01"></a><br>　外種內為緣　　以內熏故生</span></p><a 
name="0278b02" id="0278b02"></a><p style="text-indent: 0em; margin-left: 0em"><span class="linehead"></span>復次其餘生起識。於一切身及趣。為受用者<a 
name="0278b03" id="0278b03"></a>應知。</p><p style="text-indent: 0em; margin-left: 0em"><span class="linehead"></span>釋曰。於中一切身及趣為受用者者。<a 
name="0278b04" id="0278b04"></a>謂於彼中受用生故。由於受用中有故。名受<a 
name="0278b05" id="0278b05"></a>用者。此義以中邊差別阿含顯示。</p><a 
name="0278b06" id="0278b06"></a><p style="text-indent: 0em; margin-left: 0em"><span class="linehead"></span>論曰。如中邊差別論說。</p><a 
name="0278b07" id="0278b07"></a><p>　<span class="lg">第一謂緣識　　第二受用識<a 
name="0278b08" id="0278b08"></a><br>　諸心法所扶　　了別此受用</span></p><a 
name="0278b09" id="0278b09"></a><p style="text-indent: 0em; margin-left: 0em"><span class="linehead"></span>釋曰。此二識復有更互為因果。阿含謂阿毘<a 
name="0278b10" id="0278b10"></a>達磨修多羅偈說。</p><a 
name="0278b11" id="0278b11"></a><p style="text-indent: 0em; margin-left: 0em"><span class="linehead"></span>論曰。此二種識亦更互為緣。如阿毘達磨修<a 
name="0278b12" id="0278b12"></a>多羅偈說。</p><a 
name="0278b13" id="0278b13"></a><p>　<span class="lg">諸法依識住　　識依法亦爾<a 
name="0278b14" id="0278b14"></a><br>　各各互為因　　亦恒互為果</span></p><a 
name="0278b15" id="0278b15"></a><p style="text-indent: 0em; margin-left: 0em"><span class="linehead"></span>釋曰。各各互為因者。阿梨耶識於一切時為<a 
name="0278b16" id="0278b16"></a>諸法生因。亦恒互為果者。若阿梨耶識為因<a 
name="0278b17" id="0278b17"></a>則諸法為果。諸法為因則阿梨耶識為果。</p><a 
name="0278b18" id="0278b18"></a><p style="margin-left: 3em"><span class="headname">四緣章第十</span></p><a 
name="0278b19" id="0278b19"></a><p style="text-indent: 0em; margin-left: 0em"><span class="linehead"></span>論曰。於第一緣生中諸法與識更互為因緣<a 
name="0278b20" id="0278b20"></a>者。於第二緣生中復是何緣是增上緣。又此<a 
name="0278b21" id="0278b21"></a>六識幾緣所生。謂增上緣緣緣次第緣。如是<a 
name="0278b22" id="0278b22"></a>等三種緣生。謂窮生死愛非愛趣受用等。具<a 
name="0278b23" id="0278b23"></a>有四緣。</p><p style="text-indent: 0em; margin-left: 0em"><span class="linehead"></span>釋曰。此三緣生。窮生死愛非愛受<a 
name="0278b24" id="0278b24"></a>用具有四緣等者。於第一緣生中。阿梨耶識<a 
name="0278b25" id="0278b25"></a>與諸熏習法為因緣。第二緣生中。無明等是<a 
name="0278b26" id="0278b26"></a>增上緣。由無明增上故。行得生如是等。復次<a 
name="0278b27" id="0278b27"></a>六種識說名受用緣生者。具有三緣生。於中<a 
name="0278b28" id="0278b28"></a>眼識增上緣者。謂眼。緣緣者。謂色。次第緣<a 
name="0278b29" id="0278b29"></a>者。謂前滅識緣。次第生識。若前識不捨處。則<a 
name="0278c01" id="0278c01"></a>後識不得生。耳等諸識類爾。</p><a 
name="0278c02" id="0278c02"></a><p style="margin-left: 3em"><span class="headname">煩惱染章第十一</span></p><a 
name="0278c03" id="0278c03"></a><p style="text-indent: 0em; margin-left: 0em"><span class="linehead"></span>論曰。如是成立阿梨耶識別名及相。云何得<a 
name="0278c04" id="0278c04"></a>知如此別名及相。唯說阿梨耶識不說生起<a 
name="0278c05" id="0278c05"></a>識。若離所成立阿梨耶識。染淨皆不得成。所<a 
name="0278c06" id="0278c06"></a>謂煩惱染業染生染並不成。世出世淨亦不<a 
name="0278c07" id="0278c07"></a>成。云何煩惱染不成。以六識身中煩惱及隨<a 
name="0278c08" id="0278c08"></a>煩惱所熏習種子皆不得成。如眼識與欲等<a 
name="0278c09" id="0278c09"></a>煩惱隨煩惱共生共滅。即此眼識為彼熏成<a 
name="0278c10" id="0278c10"></a>種子非餘。即此眼識若滅已。餘識間生熏習<a 
name="0278c11" id="0278c11"></a>及熏習所依止皆不可得。以無有故眼識先<a 
name="0278c12" id="0278c12"></a>滅餘識間生。無有與欲俱生義。以過去故不<a 
name="0278c13" id="0278c13"></a>得成。如已謝之業果報生不成就。又修與欲<a 
name="0278c14" id="0278c14"></a>俱生眼識所有熏習不成。此熏習亦不在欲<a 
name="0278c15" id="0278c15"></a>中。以欲依止於識故。又不堅住亦不在餘識<a 
name="0278c16" id="0278c16"></a>中。以諸識各別依止故。又不同生滅故。亦不<a 
name="0278c17" id="0278c17"></a>在自體中。以自體無二識俱生滅故。是故欲<a 
name="0278c18" id="0278c18"></a>等煩惱隨煩惱。熏習眼識不得成。識熏習識<a 
name="0278c19" id="0278c19"></a>亦不成。如眼識所餘轉識亦不成。如其相應<a 
name="0278c20" id="0278c20"></a>知。</p><p style="text-indent: 0em; margin-left: 0em"><span class="linehead"></span>釋曰。如是已說阿梨耶識眾名。及成立<a 
name="0278c21" id="0278c21"></a>其相。今欲成立此二。於阿梨耶識中非餘識<a 
name="0278c22" id="0278c22"></a>故。以道理顯示。如眼識與欲等煩惱共生共<a 
name="0278c23" id="0278c23"></a>滅。即此眼識為彼熏成種子非餘者。於中即<a 
name="0278c24" id="0278c24"></a>此者。謂眼識。彼者。謂貪等成種子者。謂為<a 
name="0278c25" id="0278c25"></a>因故。非餘者。謂非耳識等故。餘識所聞者。<a 
name="0278c26" id="0278c26"></a>謂耳識等隔絕等。熏習者。謂貪等習氣故。熏<a 
name="0278c27" id="0278c27"></a>習依止者。謂眼識故與貪俱生者。謂與貪等<a 
name="0278c28" id="0278c28"></a>同時生起。以過去故為因不成。如已謝之<a 
name="0278c29" id="0278c29"></a>業。果報更生不得成就。此亦如是不可成就。<a 
name="0279a01" id="0279a01"></a>復有毘婆沙師作此執。欲令過去為有。然彼<a 
name="0279a02" id="0279a02"></a>過去者但有名。所目義不可得。何以故。若<a 
name="0279a03" id="0279a03"></a>法是有云何過去。是故彼執果不成以無熏<a 
name="0279a04" id="0279a04"></a>習故。又彼眼識與欲俱生。熏習不成者。謂即<a 
name="0279a05" id="0279a05"></a>此與欲俱生。眼識自熏習尚不得成。以此眼<a 
name="0279a06" id="0279a06"></a>識持熏習生欲等。云何可成。亦不在欲中者。<a 
name="0279a07" id="0279a07"></a>謂眼識熏習在於欲中無有成義。何以故。以<a 
name="0279a08" id="0279a08"></a>欲依止眼識故。又不堅住故。亦不在餘識中<a 
name="0279a09" id="0279a09"></a>者。謂耳識等由依止別異故。正以依止別異<a 
name="0279a10" id="0279a10"></a>故。則不得有同生滅眼識自依眼。耳識自依<a 
name="0279a11" id="0279a11"></a>耳。如是乃至意識自依止意。以各各別處。別<a 
name="0279a12" id="0279a12"></a>識熏習別識不成。亦不在自體中者。謂眼識<a 
name="0279a13" id="0279a13"></a>不得即熏彼眼識。無二眼識俱生故。既無二<a 
name="0279a14" id="0279a14"></a>識同生。則無同生同滅。以如是道理故。眼<a 
name="0279a15" id="0279a15"></a>識中欲等煩惱隨煩惱熏習不成。乃至眼識<a 
name="0279a16" id="0279a16"></a>熏習眼識亦不得成。</p><a 
name="0279a17" id="0279a17"></a><p style="text-indent: 0em; margin-left: 0em"><span class="linehead"></span>論曰。復次從無想天以上。彼地退此間生。煩<a 
name="0279a18" id="0279a18"></a>惱隨煩惱所染。初識生時此無種子而生。以<a 
name="0279a19" id="0279a19"></a>熏習及依止並已過去無有故。</p><p style="text-indent: 0em; margin-left: 0em"><span class="linehead"></span>釋曰。初者<a 
name="0279a20" id="0279a20"></a>謂最先起識。無種子而生者。謂無因生故。熏<a 
name="0279a21" id="0279a21"></a>習及依止者。謂心及煩惱習氣。</p><a 
name="0279a22" id="0279a22"></a><p style="text-indent: 0em; margin-left: 0em"><span class="linehead"></span>論曰。復次對治煩惱識生時。一切世間識皆<a 
name="0279a23" id="0279a23"></a>滅。若無阿梨耶識。煩惱隨煩惱種子。在對<a 
name="0279a24" id="0279a24"></a>治識中不成自體。解脫不得與煩惱同生同<a 
name="0279a25" id="0279a25"></a>滅。若於後時世間識生。離欲心。不有彼依<a 
name="0279a26" id="0279a26"></a>止及習氣久已謝滅。若離阿梨耶識應無種<a 
name="0279a27" id="0279a27"></a>子而生。是故離阿梨耶識。煩惱隨煩惱皆不<a 
name="0279a28" id="0279a28"></a>成故。</p><p style="text-indent: 0em; margin-left: 0em"><span class="linehead"></span>釋曰。對治煩惱識生時。一切世間識<a 
name="0279a29" id="0279a29"></a>皆滅者。謂六識皆滅故。煩惱隨煩惱種子<a 
name="0279b01" id="0279b01"></a>在對治識中不成者。謂以對治識為因。生世<a 
name="0279b02" id="0279b02"></a>間識不成故。彼於後時者。謂於出世心後。依<a 
name="0279b03" id="0279b03"></a>止及熏習者。謂依止即是識熏習。即是煩惱<a 
name="0279b04" id="0279b04"></a>隨煩惱所熏習等。無種子者。謂離阿梨耶無<a 
name="0279b05" id="0279b05"></a>因而生。於中煩惱即是染污。以是義故。煩惱<a 
name="0279b06" id="0279b06"></a>染不得成。</p><a 
name="0279b07" id="0279b07"></a><p style="margin-left: 3em"><span class="headname">業染章第十二</span></p><a 
name="0279b08" id="0279b08"></a><p style="text-indent: 0em; margin-left: 0em"><span class="linehead"></span>論曰。云何業染不成。行緣識不成。此不有故。<a 
name="0279b09" id="0279b09"></a>取緣有亦不成。</p><p style="text-indent: 0em; margin-left: 0em"><span class="linehead"></span>釋曰。今復顯業染不成相。<a 
name="0279b10" id="0279b10"></a>云何不成。行緣識不成。故福非福不動行生<a 
name="0279b11" id="0279b11"></a>已謝滅。離阿梨耶識何處安置熏習。六識身<a 
name="0279b12" id="0279b12"></a>不能攝持熏習。此義煩惱染污中已說。此不<a 
name="0279b13" id="0279b13"></a>有故者。謂行緣識不成故。取緣有亦不成。何<a 
name="0279b14" id="0279b14"></a>以故。有因緣故。諸行熏識由取力故。熏習成<a 
name="0279b15" id="0279b15"></a>滿變為有故。於中業即染名為業染。又由業<a 
name="0279b16" id="0279b16"></a>故有染名業染。是故業染不成。</p><a 
name="0279b17" id="0279b17"></a><p style="margin-left: 3em"><span class="headname">生染章第十三</span></p><a 
name="0279b18" id="0279b18"></a><p style="text-indent: 0em; margin-left: 0em"><span class="linehead"></span>論曰。云何生染不成。結生不成故。若於不靜<a 
name="0279b19" id="0279b19"></a>地。墮住中有。意以染污意識結生。此染污<a 
name="0279b20" id="0279b20"></a>意識於中有中滅。識於母胎中與迦羅邏和<a 
name="0279b21" id="0279b21"></a>合。若唯是意識和合受生。和合生已依止此<a 
name="0279b22" id="0279b22"></a>識。於母胎中意識轉生。即是於母胎中二意<a 
name="0279b23" id="0279b23"></a>識同處並生。彼和合受生意識。不可成立。為<a 
name="0279b24" id="0279b24"></a>意識一切時依止染污故。如意識所緣境此<a 
name="0279b25" id="0279b25"></a>不可得故。設令此意識與赤白和合。為即<a 
name="0279b26" id="0279b26"></a>此和合意識是一切種子。為依止此識生餘<a 
name="0279b27" id="0279b27"></a>識。為一切種子。若即彼和合識是一切種子<a 
name="0279b28" id="0279b28"></a>者。即是阿梨耶識。汝自安置別名以為意<a 
name="0279b29" id="0279b29"></a>識。若以依止生識為一切種子者。不以彼所<a 
name="0279c01" id="0279c01"></a>依因體為一切種子者。無有道理以是義故<a 
name="0279c02" id="0279c02"></a>得成就此和合識非意識。但是果報識。是一<a 
name="0279c03" id="0279c03"></a>切種子故。</p><p style="text-indent: 0em; margin-left: 0em"><span class="linehead"></span>釋曰。離阿梨耶識。生染污不成。<a 
name="0279c04" id="0279c04"></a>今當顯示此義。結生不成者。謂得自身不成<a 
name="0279c05" id="0279c05"></a>故。不靜地者謂欲界。墮者謂命終。染污意<a 
name="0279c06" id="0279c06"></a>識者。意識與煩惱俱故。受生者攝取自身故。<a 
name="0279c07" id="0279c07"></a>彼染污意識攀緣生有故。中有即滅。和合者<a 
name="0279c08" id="0279c08"></a>一相同成壞故。謂意識與赤白和合故。依止<a 
name="0279c09" id="0279c09"></a>和合意識生餘意識。二識俱有者。謂一時即<a 
name="0279c10" id="0279c10"></a>有和合意識。及依此所生別意識。二識一時<a 
name="0279c11" id="0279c11"></a>俱有故。又彼和合意識不可成立為意識。何<a 
name="0279c12" id="0279c12"></a>以故。一切時染污為依止故。彼和合意識。以<a 
name="0279c13" id="0279c13"></a>欲等煩惱染污意為依止。攀緣生有。是染污<a 
name="0279c14" id="0279c14"></a>故。依止於此故名染污。為依止此已住胎識。<a 
name="0279c15" id="0279c15"></a>不以染污為依止。以報體無記故。如意識所<a 
name="0279c16" id="0279c16"></a>攀緣。此不可得故者。意識攀緣則可得所謂<a 
name="0279c17" id="0279c17"></a>諸法。此和合識無有攀緣。是故不可成就。此<a 
name="0279c18" id="0279c18"></a>為意識。</p><a 
name="0279c19" id="0279c19"></a><p style="text-indent: 0em; margin-left: 0em"><span class="linehead"></span>論曰。復次結生已攝持色根。若異果報識無<a 
name="0279c20" id="0279c20"></a>可得義。其餘諸識各別依止。又不堅住故。然<a 
name="0279c21" id="0279c21"></a>諸色根無識不成。</p><p style="text-indent: 0em; margin-left: 0em"><span class="linehead"></span>釋曰。結生已者。謂已得<a 
name="0279c22" id="0279c22"></a>身故。若異者。謂捨阿梨耶識已。餘六識各別<a 
name="0279c23" id="0279c23"></a>處故。動轉故如眼識唯定依止眼。如是耳等<a 
name="0279c24" id="0279c24"></a>餘識各自依止。耳等色根亦爾。若無阿梨耶<a 
name="0279c25" id="0279c25"></a>識。此諸識各各攝持自依止根者。此等諸識<a 
name="0279c26" id="0279c26"></a>動轉故有時不在無攝持。眼等諸根即應爛<a 
name="0279c27" id="0279c27"></a>壞。</p><a 
name="0279c28" id="0279c28"></a><p style="text-indent: 0em; margin-left: 0em"><span class="linehead"></span>論曰。識與名色更互相依。如蘆束相依住。此<a 
name="0279c29" id="0279c29"></a>義不成故。</p><p style="text-indent: 0em; margin-left: 0em"><span class="linehead"></span>釋曰。今欲顯示此不成義。如世<a 
name="0280a01" id="0280a01"></a>尊說。識為名色緣。名色為識緣。於中識為名<a 
name="0280a02" id="0280a02"></a>緣者。名謂六識身。即說名非色四聚。色者即<a 
name="0280a03" id="0280a03"></a>是迦羅邏。名色所緣之識。若無阿梨耶識。<a 
name="0280a04" id="0280a04"></a>何者是耶。由依止名色故。得剎那傳傳相續。<a 
name="0280a05" id="0280a05"></a>轉生不斷。</p><a 
name="0280a06" id="0280a06"></a><p style="text-indent: 0em; margin-left: 0em"><span class="linehead"></span>論曰。若離果報識所有眾生識食不成。離此<a 
name="0280a07" id="0280a07"></a>果報識六識中隨一識。於三界所有眾生中。<a 
name="0280a08" id="0280a08"></a>食事不成故。</p><p style="text-indent: 0em; margin-left: 0em"><span class="linehead"></span>釋曰。此言顯示識食不成義。<a 
name="0280a09" id="0280a09"></a>世尊說四種食。一摶二觸三意思四識。摶者<a 
name="0280a10" id="0280a10"></a>變成為相。既變已能作攝持身利益事。觸者<a 
name="0280a11" id="0280a11"></a>境界相。如色等境界唯以見等。即能為身利<a 
name="0280a12" id="0280a12"></a>益事。意思者憶念為相。但以憶念為身利益<a 
name="0280a13" id="0280a13"></a>事。如渴者見水得不死故。識者攝持為相。由<a 
name="0280a14" id="0280a14"></a>此攝持故身得住。若無此識即同死屍臭爛。<a 
name="0280a15" id="0280a15"></a>是故應知識亦名食。由能作身利益事故。於<a 
name="0280a16" id="0280a16"></a>中觸食者六識身。意思者憶念心。既說識<a 
name="0280a17" id="0280a17"></a>食故知更有別識。又如重睡無心及悶絕滅<a 
name="0280a18" id="0280a18"></a>定等。六識身滅爾。更有何者持身得不爛壞。<a 
name="0280a19" id="0280a19"></a>阿梨耶識若捨離時。身則爛壞故。</p><a 
name="0280a20" id="0280a20"></a><p style="text-indent: 0em; margin-left: 0em"><span class="linehead"></span>論曰。若從此退已於上靜地生。以染污不靜<a 
name="0280a21" id="0280a21"></a>意識結彼生。此不靜染污心。於彼地中。若<a 
name="0280a22" id="0280a22"></a>離阿梨耶識。種子不可得。</p><p style="text-indent: 0em; margin-left: 0em"><span class="linehead"></span>釋曰。前已說不<a 
name="0280a23" id="0280a23"></a>靜地結生不成。靜地不成。今當顯示此處。以<a 
name="0280a24" id="0280a24"></a>染污識結彼生。若於靜地亦以染污不靜結<a 
name="0280a25" id="0280a25"></a>彼生。染污者以彼地煩惱所染故。彼地煩惱<a 
name="0280a26" id="0280a26"></a>者。謂著定味等。此染污即在不靜地。此人<a 
name="0280a27" id="0280a27"></a>於不靜地死。既死已彼上地心云何現前。既<a 
name="0280a28" id="0280a28"></a>不現前云何得結彼生。是故決定應有阿梨<a 
name="0280a29" id="0280a29"></a>耶識。由有無始時彼地熏習心在。由此熏習<a 
name="0280b01" id="0280b01"></a>彼心現前得結彼生故。</p><a 
name="0280b02" id="0280b02"></a><p style="text-indent: 0em; margin-left: 0em"><span class="linehead"></span>論曰。設令生無色界。所有染污及善心。若離<a 
name="0280b03" id="0280b03"></a>一切種子果報識。此染污及善心。應無種子<a 
name="0280b04" id="0280b04"></a>及住處故。</p><p style="text-indent: 0em; margin-left: 0em"><span class="linehead"></span>釋曰。生無色界者。謂解脫色界。<a 
name="0280b05" id="0280b05"></a>染污及善心者。謂樂三摩提味。無種子及無<a 
name="0280b06" id="0280b06"></a>住處者。謂無因及無依止。更有別義。若無<a 
name="0280b07" id="0280b07"></a>種子何因而生。若無住處云何得依止住。彼<a 
name="0280b08" id="0280b08"></a>心為阿梨耶識攝持故。從自種子生。即依止<a 
name="0280b09" id="0280b09"></a>此識。由有依止故得相續住。</p><a 
name="0280b10" id="0280b10"></a><p style="text-indent: 0em; margin-left: 0em"><span class="linehead"></span>論曰。若即於彼界中出世心現前。所餘世間<a 
name="0280b11" id="0280b11"></a>心滅盡。便應滅離彼趣。</p><p style="text-indent: 0em; margin-left: 0em"><span class="linehead"></span>釋曰。即於彼中若<a 
name="0280b12" id="0280b12"></a>出世心現前。唯除此出世心。其餘皆是世間<a 
name="0280b13" id="0280b13"></a>心。彼諸世間心皆不有故。便斷彼趣。即是<a 
name="0280b14" id="0280b14"></a>不由功用得無餘涅槃。既無此理故。離阿梨<a 
name="0280b15" id="0280b15"></a>耶識不成。</p><a 
name="0280b16" id="0280b16"></a><p style="text-indent: 0em; margin-left: 0em"><span class="linehead"></span>論曰。若生非想非非想中。依無所有處。出<a 
name="0280b17" id="0280b17"></a>世間心現前。即應捨離二趣。此出世識不依<a 
name="0280b18" id="0280b18"></a>止非想非非想趣。亦不依止無所有處趣。依<a 
name="0280b19" id="0280b19"></a>止涅槃處亦不成。</p><p style="text-indent: 0em; margin-left: 0em"><span class="linehead"></span>釋曰。若於非想非非想<a 
name="0280b20" id="0280b20"></a>處生。有時依無所有處。出世心現前。以彼<a 
name="0280b21" id="0280b21"></a>處心明利故。非想非非想處心鈍故。於明利<a 
name="0280b22" id="0280b22"></a>心處。修出世心現前。彼出世心依止。第一第<a 
name="0280b23" id="0280b23"></a>二趣並不成。以此二地皆世間故。又別地生<a 
name="0280b24" id="0280b24"></a>別地心現前依止二趣亦不成。由身有餘故。<a 
name="0280b25" id="0280b25"></a>若此心以涅槃為依止亦不成。以如是等三<a 
name="0280b26" id="0280b26"></a>種依止既不成。若離阿梨耶識。此出世心住<a 
name="0280b27" id="0280b27"></a>於何處。</p><a 
name="0280b28" id="0280b28"></a><p style="text-indent: 0em; margin-left: 0em"><span class="linehead"></span>論曰。若人造善造惡於捨命時。若離阿梨耶<a 
name="0280b29" id="0280b29"></a>識。或上或下次第身冷不得成。是故若離一<a 
name="0280c01" id="0280c01"></a>切種子果報識。生染污亦不成。</p><p style="text-indent: 0em; margin-left: 0em"><span class="linehead"></span>釋曰。於中<a 
name="0280c02" id="0280c02"></a>造善造惡。則有從上從下。身冷不同。以造善<a 
name="0280c03" id="0280c03"></a>者上昇。為惡者下墜。是故若不許有阿梨耶<a 
name="0280c04" id="0280c04"></a>識為攝持者。云何得如此身即隨冷。由阿梨<a 
name="0280c05" id="0280c05"></a>耶識為攝持者故。或上或下次第放捨。隨所<a 
name="0280c06" id="0280c06"></a>捨處則為死屍故。得身冷。</p><a 
name="0280c07" id="0280c07"></a><p><span class="juanname">攝大乘論釋論卷第二</span></p>
<hr>【經文資訊】大正藏第 31 冊 No. 1596 攝大乘論釋論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexc422.html?index=T31n1596" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T31n1596_002 by HTTrack Website Copier/3.x [XR&CO'2014], Tue, 07 Jun 2016 06:53:23 GMT -->
</html>
