<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T30n1579_020 by HTTrack Website Copier/3.x [XR&CO'2014], Tue, 07 Jun 2016 06:53:13 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1225564715&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT30n1579&amp;utmp=%2Fmobile%2Findex.php%3Findex%3DT30n1579_020&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index66d0-2.html?index=T30n1579_019" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第30冊<br/>No.1579 瑜伽師地論 (100卷)<br/>【彌勒菩薩說  唐 玄奘譯】<br/>第 20 卷</p>
	<a href="indexce38-2.html?index=T30n1579_021" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T30">
<div class="root" id="1579" sutra_name="瑜伽師地論" sutra_juan="[卷20]">　
<a 
name="0388b03" id="0388b03"></a><a 
name="0388b04" id="0388b04"></a><a 
name="0388b05" id="0388b05"></a><p><span class="juanname">瑜伽師地論卷第二十<a 
name="0388b06" id="0388b06"></a><a 
name="0388b07" id="0388b07"></a><p style="margin-left: 4em"><span class="byline">彌勒菩薩說</span></p><a 
name="0388b08" id="0388b08"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0388b09" id="0388b09"></a>本地分中修所成地第十二</span></p><a 
name="0388b10" id="0388b10"></a><p style="text-indent: 0em; margin-left: 0em"><span class="linehead"></span>已說思所成地。云何修所成地。謂略由四<a 
name="0388b11" id="0388b11"></a>處。當知普攝修所成地。何等四處。一者修<a 
name="0388b12" id="0388b12"></a>處所。二者修因緣。三者修瑜伽。四者修果。如<a 
name="0388b13" id="0388b13"></a>是四處七支所攝。何等為七。一生圓滿。二<a 
name="0388b14" id="0388b14"></a>聞正法圓滿。三涅槃為上首。四能熟解脫<a 
name="0388b15" id="0388b15"></a>慧之成熟。五修習對治。六世間一切種清淨。<a 
name="0388b16" id="0388b16"></a>七出世間一切種清淨。如此四處七支所攝。<a 
name="0388b17" id="0388b17"></a>普聖教義廣說應知。依善說法毘奈耶中。一<a 
name="0388b18" id="0388b18"></a>切學處皆得圓滿。</p><a 
name="0388b19" id="0388b19"></a><p style="text-indent: 0em; margin-left: 0em"><span class="linehead"></span>云何生圓滿。當知略有十種。謂依內有五。<a 
name="0388b20" id="0388b20"></a>依外有五。總依內外合有十種。云何生圓<a 
name="0388b21" id="0388b21"></a>滿中依內有五。謂眾同分圓滿。處所圓滿。<a 
name="0388b22" id="0388b22"></a>依止圓滿。無業障圓滿。無信解障圓滿。眾<a 
name="0388b23" id="0388b23"></a>同分圓滿者。謂如有一生在人中。得丈夫<a 
name="0388b24" id="0388b24"></a>身男根成就。處所圓滿者。謂如有一生在<a 
name="0388b25" id="0388b25"></a>人中。又處中國不生邊地。謂於是處有<a 
name="0388b26" id="0388b26"></a>四眾行。謂苾芻苾芻尼近事男近事女。不生<a 
name="0388b27" id="0388b27"></a>達須篾戾車中。謂於是處無四眾行。亦無<a 
name="0388b28" id="0388b28"></a>賢聖正至正行諸善丈夫。依止圓滿者。謂如<a 
name="0388b29" id="0388b29"></a>有一生處中國。不缺眼耳隨一支分。性不<a 
name="0388c01" id="0388c01"></a>頑<span class="corr" title='[囂&gt;嚚]'>嚚</span>亦不瘖&#x7602;。堪能解了善說惡說所有<a 
name="0388c02" id="0388c02"></a>法義。無業障圓滿者。謂如有一。依止圓<a 
name="0388c03" id="0388c03"></a>滿。於五無間隨一業障。不自造作不教他<a 
name="0388c04" id="0388c04"></a>作。若有作此於現身中必非證得賢聖法<a 
name="0388c05" id="0388c05"></a>器。無信解障圓滿者。謂如有一必不成就<a 
name="0388c06" id="0388c06"></a>五無間業。不於惡處而生信解。不於惡<a 
name="0388c07" id="0388c07"></a>處發清淨心。謂於種種邪天處所。及於種<a 
name="0388c08" id="0388c08"></a>種外道處所。由彼前生於佛聖教善說法處<a 
name="0388c09" id="0388c09"></a>修習淨信長時相續。由此因緣。於今生中<a 
name="0388c10" id="0388c10"></a>唯於聖處。發生信解起清淨心云何生圓<a 
name="0388c11" id="0388c11"></a>滿中依外有五。謂大師圓滿。世俗正法施設<a 
name="0388c12" id="0388c12"></a>圓滿。勝義正法隨轉圓滿。正行不滅圓滿。隨<a 
name="0388c13" id="0388c13"></a>順資緣圓滿。大師圓滿者。謂即彼補特伽羅<a 
name="0388c14" id="0388c14"></a>具內五種生圓滿已。復得值遇大師出世。<a 
name="0388c15" id="0388c15"></a>所謂如來應正等覺。一切知者。一切見者。於<a 
name="0388c16" id="0388c16"></a>一切境得無障礙。世俗正法施設圓滿者。<a 
name="0388c17" id="0388c17"></a>謂即彼補特伽羅值佛出世。又廣開示善不<a 
name="0388c18" id="0388c18"></a>善法有罪無罪。廣說乃至諸緣生法及廣分<a 
name="0388c19" id="0388c19"></a>別。謂契經。應頌。記別。諷誦。自說。緣起。譬<a 
name="0388c20" id="0388c20"></a>喻。本事。本生。方廣。希法。及與論議。勝義正<a 
name="0388c21" id="0388c21"></a>法隨轉圓滿者。謂即大師善為開示俗正法<a 
name="0388c22" id="0388c22"></a>已。諸弟子眾依此正法。復得他人為說隨<a 
name="0388c23" id="0388c23"></a>順教誡教授。修三十七菩提分法。得沙門<a 
name="0388c24" id="0388c24"></a>果。於沙門果證得圓滿。又能證得展轉勝<a 
name="0388c25" id="0388c25"></a>上增長廣大所有功德。正行不滅圓滿者。謂<a 
name="0388c26" id="0388c26"></a>佛世尊雖般涅槃。而俗正法猶住未滅。勝義<a 
name="0388c27" id="0388c27"></a>正法未隱未斷。隨順資緣圓滿者。謂即四<a 
name="0388c28" id="0388c28"></a>種受用正法。因緣現前受用正法。諸有正信<a 
name="0388c29" id="0388c29"></a>長者居士婆羅門等。知彼受用正法而轉<a 
name="0389a01" id="0389a01"></a>恐乏資緣退失如是所受正法。是故慇懃<a 
name="0389a02" id="0389a02"></a>奉施種種衣服飲食諸坐臥具病緣醫藥供<a 
name="0389a03" id="0389a03"></a>身什物。如是十種名依內外生圓滿。即此<a 
name="0389a04" id="0389a04"></a>十種生圓滿名修瑜伽處所。由此所依所建<a 
name="0389a05" id="0389a05"></a>立處為依止故。證得如來諸弟子眾所有<a 
name="0389a06" id="0389a06"></a>聖法。如是聖法略有二種一有學法。二無<a 
name="0389a07" id="0389a07"></a>學法。今此義中意取無學所有聖法。謂無學<a 
name="0389a08" id="0389a08"></a>正見。廣說乃至。無學正智。何以故。由諸有<a 
name="0389a09" id="0389a09"></a>學雖有聖法。而相續中非聖煩惱之所隨<a 
name="0389a10" id="0389a10"></a>逐現可得故。如是初支生圓滿廣聖教義<a 
name="0389a11" id="0389a11"></a>有此十種。除此更無餘生圓滿若過若增。</p><a 
name="0389a12" id="0389a12"></a><p style="text-indent: 0em; margin-left: 0em"><span class="linehead"></span>云何聞正法圓滿。謂若正說法若正聞法。二<a 
name="0389a13" id="0389a13"></a>種總名聞正法圓滿。又正說法略有二種。<a 
name="0389a14" id="0389a14"></a>所謂隨順及無染污。廣說當知有二十種。<a 
name="0389a15" id="0389a15"></a>如菩薩地當說。又正聞法略有四種。一遠<a 
name="0389a16" id="0389a16"></a>離憍傲。二遠離輕蔑。三遠離怯弱。四遠離<a 
name="0389a17" id="0389a17"></a>散亂。遠離如是四種過失而聽法者。名正<a 
name="0389a18" id="0389a18"></a>聞法。當知廣說有十六種。亦如菩薩地中<a 
name="0389a19" id="0389a19"></a>當說。</p><a 
name="0389a20" id="0389a20"></a><p style="text-indent: 0em; margin-left: 0em"><span class="linehead"></span>云何涅槃為上首。謂如來弟子依生圓滿轉<a 
name="0389a21" id="0389a21"></a>時。如先所說相而聽聞正法。唯以涅槃<a 
name="0389a22" id="0389a22"></a>而為上首。唯求涅槃唯緣涅槃而聽聞<a 
name="0389a23" id="0389a23"></a>法。不為引他令信於己。不為利養恭敬<a 
name="0389a24" id="0389a24"></a>稱譽。又緣涅槃而聽法者。有十法轉。涅<a 
name="0389a25" id="0389a25"></a>槃為首。謂依止有餘依涅槃界及無餘依涅<a 
name="0389a26" id="0389a26"></a>槃界。當知依止有餘依涅槃界。有九法轉。<a 
name="0389a27" id="0389a27"></a>涅槃為首。依止無餘依涅槃界。有一法轉。<a 
name="0389a28" id="0389a28"></a>涅槃為首。謂以聞所成慧為因。於道道果<a 
name="0389a29" id="0389a29"></a>涅槃起三種信解。一信實有性。二信有功<a 
name="0389b01" id="0389b01"></a>德。三信己有能得樂方便。如是信解生已。<a 
name="0389b02" id="0389b02"></a>為欲成辦思所成智。身心遠離憒鬧而住。<a 
name="0389b03" id="0389b03"></a>遠離障蓋諸惡尋思。依止此故便能趣入<a 
name="0389b04" id="0389b04"></a>善決定義思所成智。依止此故又能趣入<a 
name="0389b05" id="0389b05"></a>無間殷重二修方便。由此次第乃至證得修<a 
name="0389b06" id="0389b06"></a>所成智。依止此故見生死過失發起勝解。<a 
name="0389b07" id="0389b07"></a>見涅槃功德發起勝解。由串修故入諦現<a 
name="0389b08" id="0389b08"></a>觀。先得見道有學解脫已。得見&#x8FF9;。於上修<a 
name="0389b09" id="0389b09"></a>道由數習故。更復證得無學解脫。由證此<a 
name="0389b10" id="0389b10"></a>故解脫圓滿。即此解脫圓滿名有餘依涅槃<a 
name="0389b11" id="0389b11"></a>界。即此涅槃以為上首。令前九法次第修<a 
name="0389b12" id="0389b12"></a>習而得圓滿。當知即此解脫圓滿。以無餘<a 
name="0389b13" id="0389b13"></a>依涅槃界而為上首。如是涅槃為首聽聞<a 
name="0389b14" id="0389b14"></a>正法。當知獲得五種勝利。何等為五。謂聽<a 
name="0389b15" id="0389b15"></a>聞法時饒益自他。修正行時饒益自他。及<a 
name="0389b16" id="0389b16"></a>能證得眾苦邊際。若說法師為此義故宣<a 
name="0389b17" id="0389b17"></a>說正法。其聽法者即以此意而聽正法。是<a 
name="0389b18" id="0389b18"></a>故此時名饒益他。又以善心聽聞正法。便<a 
name="0389b19" id="0389b19"></a>能領受所說法義甚深上味。因此證得廣<a 
name="0389b20" id="0389b20"></a>大歡喜。又能引發出離善根。是故此時能自<a 
name="0389b21" id="0389b21"></a>饒益。若有正修法隨法行大師。為欲建立<a 
name="0389b22" id="0389b22"></a>正法。方便示現成正等覺。云何令彼正修行<a 
name="0389b23" id="0389b23"></a>轉。故彼修習正法行時。即是法爾供養大<a 
name="0389b24" id="0389b24"></a>師。是故說此名饒益他。因此正行堪能<a 
name="0389b25" id="0389b25"></a>證得寂靜清涼。唯有餘依涅槃之界。是故說<a 
name="0389b26" id="0389b26"></a>此能自饒益。若無餘依涅槃界中般涅槃時。<a 
name="0389b27" id="0389b27"></a>名為證得眾苦邊際。是名涅槃以為上首<a 
name="0389b28" id="0389b28"></a>聽聞正法所得勝利。如是名為涅槃為首。<a 
name="0389b29" id="0389b29"></a>所有廣義除此更無若過若增。</p><a 
name="0389c01" id="0389c01"></a><p style="text-indent: 0em; margin-left: 0em"><span class="linehead"></span>云何能熟解脫慧之成熟。謂毘&#x9262;舍那支<a 
name="0389c02" id="0389c02"></a>成熟故。亦名慧成熟。奢摩他支成熟故。亦<a 
name="0389c03" id="0389c03"></a>名慧成熟。所以者何。定心中慧於所知境<a 
name="0389c04" id="0389c04"></a>清淨轉故。又毘&#x9262;舍那支最初必用善友為<a 
name="0389c05" id="0389c05"></a>依。奢摩他支尸羅圓滿之所攝受。又依善<a 
name="0389c06" id="0389c06"></a>友之所攝受。於所知境真實性中有覺了<a 
name="0389c07" id="0389c07"></a>欲。依尸羅圓滿之所攝受。於增上尸羅毀<a 
name="0389c08" id="0389c08"></a>犯淨戒現行非法壞軌範中。若諸有智同<a 
name="0389c09" id="0389c09"></a>梵行者。由見聞疑或舉其罪。或令憶念或<a 
name="0389c10" id="0389c10"></a>令隨學。於爾所時堪忍譏論。又依所知真<a 
name="0389c11" id="0389c11"></a>實覺了欲故。愛樂聽聞。依樂聞故便發請<a 
name="0389c12" id="0389c12"></a>問依請問故。聞昔未聞甚深法義。數數聽<a 
name="0389c13" id="0389c13"></a>聞無間斷故。於彼法義轉得明淨。又能除<a 
name="0389c14" id="0389c14"></a>遣先所生疑。如是覺慧轉明淨故。於諸世間<a 
name="0389c15" id="0389c15"></a>所有盛事。能見過患深心厭離。如是厭心<a 
name="0389c16" id="0389c16"></a>善作意故。於彼一切世間盛事不生願樂。<a 
name="0389c17" id="0389c17"></a>彼由如是於諸世間增上生道無願心故。<a 
name="0389c18" id="0389c18"></a>為欲斷除諸惡趣法。心生正願。又為修<a 
name="0389c19" id="0389c19"></a>集能對治彼所有善法。修集一切煩惱對<a 
name="0389c20" id="0389c20"></a>治所有善法。為欲證得彼對治果。亦為自<a 
name="0389c21" id="0389c21"></a>心得清淨故。心生正願。如是十種能熟解<a 
name="0389c22" id="0389c22"></a>脫慧成熟法。如先所說漸次能令解脫圓<a 
name="0389c23" id="0389c23"></a>滿。又隨次第已說三支。謂聞正法圓滿。涅<a 
name="0389c24" id="0389c24"></a>槃為上首。能熟解脫慧之成熟。如是三支<a 
name="0389c25" id="0389c25"></a>廣聖教義。謂十十種。除此更無若過若增。<a 
name="0389c26" id="0389c26"></a>又此三支當知即是修瑜伽因緣。何以故。<a 
name="0389c27" id="0389c27"></a>由依此次第此因此緣。修習瑜伽方得成<a 
name="0389c28" id="0389c28"></a>滿。謂依聞正法圓滿。涅槃為上首。能熟解<a 
name="0389c29" id="0389c29"></a>脫慧成熟故。</p><a 
name="0390a01" id="0390a01"></a><p style="text-indent: 0em; margin-left: 0em"><span class="linehead"></span>云何修習對治。當知略說於三位中有十<a 
name="0390a02" id="0390a02"></a>種修習瑜伽所對治法。云何三位。一在家位。<a 
name="0390a03" id="0390a03"></a>二出家位。三遠離閑居修瑜伽位。云何十種<a 
name="0390a04" id="0390a04"></a>修習瑜伽所對治法。謂在家位中於諸妻室<a 
name="0390a05" id="0390a05"></a>有婬欲相應貪。於餘親屬及諸財寶有受<a 
name="0390a06" id="0390a06"></a>用相應愛。如是名為處在家位所對治法。<a 
name="0390a07" id="0390a07"></a>由此障礙於一切種不能出離。設得出<a 
name="0390a08" id="0390a08"></a>家由此尋思之所擾動。為障礙故不生<a 
name="0390a09" id="0390a09"></a>喜樂。如是二種所對治法。隨其次第修不<a 
name="0390a10" id="0390a10"></a>淨想修無常想。當知是彼修習對治。又出<a 
name="0390a11" id="0390a11"></a>家者於出家位中。時時略有四種所作。一常<a 
name="0390a12" id="0390a12"></a>方便修善法所作。謂我於諸法常方便修<a 
name="0390a13" id="0390a13"></a>為依止故。當能制伏隨愛味樂一切心識。<a 
name="0390a14" id="0390a14"></a>又能如實覺了苦性。二於無戲論涅槃信<a 
name="0390a15" id="0390a15"></a>解愛樂所作。謂我當於無戲論涅槃心無退<a 
name="0390a16" id="0390a16"></a>轉不生憂慮。謂我我今者何所在耶。三於<a 
name="0390a17" id="0390a17"></a>時時中遊行聚落乞食所作。謂我乞食受<a 
name="0390a18" id="0390a18"></a>用為因。身得久住有力調適。常能方便修<a 
name="0390a19" id="0390a19"></a>諸善法。四於遠離處安住所作。謂若愛樂<a 
name="0390a20" id="0390a20"></a>與諸在家及出家眾雜居住者。便有種種<a 
name="0390a21" id="0390a21"></a>世間相應見聞受用諸散亂事。勿我於彼<a 
name="0390a22" id="0390a22"></a>正審觀察。心一境位當作障礙。於此<a 
name="0390a23" id="0390a23"></a>四種所作事中。當知有四所對治法。於初<a 
name="0390a24" id="0390a24"></a>所作有嬾墮懈怠。於第二所作有薩迦耶<a 
name="0390a25" id="0390a25"></a>見。於第三所作有愛味貪。於第四所作有<a 
name="0390a26" id="0390a26"></a>世間種種樂欲貪愛。如是四種所對治法。如<a 
name="0390a27" id="0390a27"></a>其次第亦有四種修習對治。一於無常修<a 
name="0390a28" id="0390a28"></a>習苦想。二於眾苦修無我想。三於飲食修<a 
name="0390a29" id="0390a29"></a>厭逆想。四於一切世間修不可樂想。又於<a 
name="0390b01" id="0390b01"></a>遠離閑居方便作意位中。當知略有四種所<a 
name="0390b02" id="0390b02"></a>治。何等為四。一於奢摩他毘&#x9262;舍那品。有<a 
name="0390b03" id="0390b03"></a>闇昧心。二於諸定有隨愛味。三於生有隨<a 
name="0390b04" id="0390b04"></a>動相心。四推後後日顧待餘時。隨不死尋<a 
name="0390b05" id="0390b05"></a>不能熾然勤修方便。如是四種所對治法。<a 
name="0390b06" id="0390b06"></a>當知亦有四種修習對治。一修光明想。二<a 
name="0390b07" id="0390b07"></a>修離欲想。三修滅想。四修死想。又不淨想<a 
name="0390b08" id="0390b08"></a>略有二種。一思擇力攝。二修習力攝。思擇力<a 
name="0390b09" id="0390b09"></a>攝不淨想中。當知五法為所對治。何等為<a 
name="0390b10" id="0390b10"></a>五。一親近母邑。二處顯失念。三居隱放逸。<a 
name="0390b11" id="0390b11"></a>四通處隱顯由串習力。五雖勤方便修習<a 
name="0390b12" id="0390b12"></a>不淨而作意錯亂。謂不觀不淨隨淨相轉。<a 
name="0390b13" id="0390b13"></a>如是名為作意錯亂。修習力攝不淨想中。當<a 
name="0390b14" id="0390b14"></a>知七法為所對治。何等為七。謂本所作事<a 
name="0390b15" id="0390b15"></a>心散亂性。本所作事趣作用性。方便作意不<a 
name="0390b16" id="0390b16"></a>善巧性。由不恭敬勤請問故。又由不能<a 
name="0390b17" id="0390b17"></a>守根門故。雖處空閑猶有種種染污尋思。<a 
name="0390b18" id="0390b18"></a>擾亂其心。又於飲食不知量故。身不調<a 
name="0390b19" id="0390b19"></a>適。又為尋思所擾亂故。不樂遠離內心寂<a 
name="0390b20" id="0390b20"></a>靜奢摩他定。又由彼身不調適故。不能善<a 
name="0390b21" id="0390b21"></a>修毘&#x9262;舍那。不能如實觀察諸法。如是一<a 
name="0390b22" id="0390b22"></a>切所對治法。當知總說一門十二一門十四。<a 
name="0390b23" id="0390b23"></a>又即如是所對治法。能治白法還有爾所。<a 
name="0390b24" id="0390b24"></a>於修二種不淨想中。當知多有所作。又<a 
name="0390b25" id="0390b25"></a>於無常所修苦想。略有六種所對治法。何<a 
name="0390b26" id="0390b26"></a>等為六。一於未生善法最初應生。而有嬾<a 
name="0390b27" id="0390b27"></a>墮。二於已生善法應住。不忘修習圓滿倍<a 
name="0390b28" id="0390b28"></a>令增廣所有懈怠。三於恭敬師長往請問<a 
name="0390b29" id="0390b29"></a>中。不恒相續。四於恒修善法常隨師轉。<a 
name="0390c01" id="0390c01"></a>遠離淨信。五由遠離淨信不能常修。六於<a 
name="0390c02" id="0390c02"></a>內放逸。由放逸故於常修習諸善法中。<a 
name="0390c03" id="0390c03"></a>不恒隨轉。如是六種所對治法。還有六法<a 
name="0390c04" id="0390c04"></a>能為對治多有所作。與此相違。應知其相。<a 
name="0390c05" id="0390c05"></a>又光明想緣多光明以為境界。如三摩呬<a 
name="0390c06" id="0390c06"></a>多地中已說。今此義中意辯緣法光明以<a 
name="0390c07" id="0390c07"></a>為境界修光明想。謂如所聞已得究竟<a 
name="0390c08" id="0390c08"></a>不忘念法。名法光明。與彼俱行彼相應想。<a 
name="0390c09" id="0390c09"></a>應知名光明想。何以故。真實能令心闇昧<a 
name="0390c10" id="0390c10"></a>者。謂方便修止觀品時。於諸法中所有忘<a 
name="0390c11" id="0390c11"></a>念。與此相違。當知即是光明。又第一義思<a 
name="0390c12" id="0390c12"></a>所成慧及修所成慧俱光明想。有十一法為<a 
name="0390c13" id="0390c13"></a>所對治。云何十一。謂思所成慧俱光明想有<a 
name="0390c14" id="0390c14"></a>四法。修所成慧俱光明想有七法。如是所治<a 
name="0390c15" id="0390c15"></a>合有十一。思所成慧俱光明想有四法者。<a 
name="0390c16" id="0390c16"></a>一不善觀察故。不善決定故。於所思惟<a 
name="0390c17" id="0390c17"></a>有疑隨逐。二住於夜分嬾惰懈怠故。多習<a 
name="0390c18" id="0390c18"></a>睡眠故虛度時分。三住於晝分習近邪惡<a 
name="0390c19" id="0390c19"></a>食故身不調柔。不能隨順諦觀諸法。四與<a 
name="0390c20" id="0390c20"></a>在家出家共相雜住。於隨所聞所究竟法。<a 
name="0390c21" id="0390c21"></a>不能如理作意思惟。如是疑隨逐故。障礙<a 
name="0390c22" id="0390c22"></a>能遣疑因緣故。此四種法是思所成慧俱光<a 
name="0390c23" id="0390c23"></a>明想之所對治。令思所成若智若見不得<a 
name="0390c24" id="0390c24"></a>清淨。何等名為修所成慧俱光明想所治七<a 
name="0390c25" id="0390c25"></a>法。一依舉相修。極勇精進所對治法。二依<a 
name="0390c26" id="0390c26"></a>止相修。極劣精進所對治法。三依捨相修。<a 
name="0390c27" id="0390c27"></a>貪著定味與愛俱行所有喜悅。四於般涅<a 
name="0390c28" id="0390c28"></a>槃心懷恐怖。與瞋恚俱其心怯弱二所治<a 
name="0390c29" id="0390c29"></a>法。五即依如是方便作意。於法精勤論議<a 
name="0391a01" id="0391a01"></a>決擇。於立破門多生言論相續不捨。此於<a 
name="0391a02" id="0391a02"></a>寂靜正思惟時能為障礙。六於色聲香味觸<a 
name="0391a03" id="0391a03"></a>中。不如正理執取相好。不正尋思令心<a 
name="0391a04" id="0391a04"></a>散亂。七於不應思處強攝其心思擇諸<a 
name="0391a05" id="0391a05"></a>法。如是七種是修所成慧俱光明想所對治<a 
name="0391a06" id="0391a06"></a>法。極能障礙修所成慧俱光明想。令修所成<a 
name="0391a07" id="0391a07"></a>若知若見不清淨轉。此所治法還有十一。<a 
name="0391a08" id="0391a08"></a>與此相違。能對治法。能斷於彼。當知亦令<a 
name="0391a09" id="0391a09"></a>思修所成若知若見清淨而轉。又正方便修<a 
name="0391a10" id="0391a10"></a>諸想者。有能斷滅所治法欲。又於所治現<a 
name="0391a11" id="0391a11"></a>行法中。心不染著速令斷滅。又能多住能<a 
name="0391a12" id="0391a12"></a>對治法。斷滅一切所對治法。如是三法隨<a 
name="0391a13" id="0391a13"></a>逐一切對治修故。名多所作。如是名為修<a 
name="0391a14" id="0391a14"></a>習對治。此修對治當知即是修習瑜伽。此<a 
name="0391a15" id="0391a15"></a>第五支修習對治廣聖教義。當知唯有如是<a 
name="0391a16" id="0391a16"></a>十相。除此更無若過若增。</p><a 
name="0391a17" id="0391a17"></a><p style="text-indent: 0em; margin-left: 0em"><span class="linehead"></span>云何世間一切種清淨。當知略有三種。一<a 
name="0391a18" id="0391a18"></a>得三摩地。二三摩地圓滿。三三摩地自在。此<a 
name="0391a19" id="0391a19"></a>中最初有二十種得三摩地所對治法。能令<a 
name="0391a20" id="0391a20"></a>不得勝三摩地。何等二十。一有不樂斷同<a 
name="0391a21" id="0391a21"></a>梵行者為伴過失。二伴雖有德然能宣說修<a 
name="0391a22" id="0391a22"></a>定方便。師有過失。謂顛倒說修定方便。三<a 
name="0391a23" id="0391a23"></a>師雖有德然於所說修定方便。其能聽者欲<a 
name="0391a24" id="0391a24"></a>樂羸劣心散亂故。不能領受過失。四其能<a 
name="0391a25" id="0391a25"></a>聽者雖有樂欲屬耳而聽。然闇鈍故。覺慧<a 
name="0391a26" id="0391a26"></a>劣故。不能領受過失。五雖有智德。然是<a 
name="0391a27" id="0391a27"></a>愛行多求利養恭敬過失。六多分憂愁難養<a 
name="0391a28" id="0391a28"></a>難滿不知喜足過失。七即由如是增上力<a 
name="0391a29" id="0391a29"></a>故。多諸事務過失。八雖無此失然有懈怠<a 
name="0391b01" id="0391b01"></a>嬾惰故。棄捨加行過失。九雖無此失然<a 
name="0391b02" id="0391b02"></a>有為他種種障礙生起過失。十雖無此失<a 
name="0391b03" id="0391b03"></a>然有於寒熱等苦不能堪忍過失。十一雖<a 
name="0391b04" id="0391b04"></a>無此失然有慢恚過故。不能領受教誨<a 
name="0391b05" id="0391b05"></a>過失。十二雖無此失然有於教顛倒思惟<a 
name="0391b06" id="0391b06"></a>過失。十三雖無此失然。於所受教有忘<a 
name="0391b07" id="0391b07"></a>念過失。十四雖無此失然有在家出家雜<a 
name="0391b08" id="0391b08"></a>住過失。十五雖無此失然有受用五失相<a 
name="0391b09" id="0391b09"></a>應臥具過失。五失相應臥具。應知如聲聞<a 
name="0391b10" id="0391b10"></a>地當說。十六雖無此失然於遠離處不守<a 
name="0391b11" id="0391b11"></a>護諸根故。有不正尋思過失。十七雖無此<a 
name="0391b12" id="0391b12"></a>失然由食不平等故。有身沈重無所堪<a 
name="0391b13" id="0391b13"></a>能過失。十八雖無此失然性多睡眠。有多<a 
name="0391b14" id="0391b14"></a>睡眠隨煩惱現行過失。十九雖無此失然<a 
name="0391b15" id="0391b15"></a>不先修行奢摩他品故。於內心寂止遠離<a 
name="0391b16" id="0391b16"></a>中有不欣樂過失。二十雖無此失然先不<a 
name="0391b17" id="0391b17"></a>修行毘&#x9262;舍那品故。於增上慧法毘&#x9262;舍<a 
name="0391b18" id="0391b18"></a>那如實觀中有不欣樂過失。如是二十種法。<a 
name="0391b19" id="0391b19"></a>是奢摩他毘&#x9262;舍那品證得心一境性之所<a 
name="0391b20" id="0391b20"></a>對治。又此二十種所對治法。略由四相於<a 
name="0391b21" id="0391b21"></a>所生起三摩地中。堪能為障。何等為四。<a 
name="0391b22" id="0391b22"></a>一於三摩地方便不善巧故。二於一切修<a 
name="0391b23" id="0391b23"></a>定方便全無加行故。三顛倒加行故。四加<a 
name="0391b24" id="0391b24"></a>行縵緩故。此三摩地所對治法有二十種白<a 
name="0391b25" id="0391b25"></a>法對治。與此相違。應知其相。由此能斷所<a 
name="0391b26" id="0391b26"></a>對治法多所作故。疾疾能得正住其心證<a 
name="0391b27" id="0391b27"></a>三摩地。又得此三摩地。當知即是得初靜<a 
name="0391b28" id="0391b28"></a>慮近分定。未至位所攝。又此得三摩地相違<a 
name="0391b29" id="0391b29"></a>法。及得三摩地隨順法。廣聖教義當知唯<a 
name="0391c01" id="0391c01"></a>有此二十種。除此更無若過若增。由此因<a 
name="0391c02" id="0391c02"></a>緣依初世間一切種清淨。於此正法補特<a 
name="0391c03" id="0391c03"></a>伽羅得三摩地。已善宣說已善開示。</p><a 
name="0391c04" id="0391c04"></a><p style="text-indent: 0em; margin-left: 0em"><span class="linehead"></span>復次如是已得三摩地者。於此少小殊勝<a 
name="0391c05" id="0391c05"></a>定中。不生喜足。於勝三摩地圓滿。更起求<a 
name="0391c06" id="0391c06"></a>願。又即於彼見勝功德。又由求願見勝功<a 
name="0391c07" id="0391c07"></a>德。為求彼故勇猛精進策勵而住。又彼於<a 
name="0391c08" id="0391c08"></a>色相應愛味俱行煩惱。非能一切皆永斷故。<a 
name="0391c09" id="0391c09"></a>名非得勝。又非於彼諸善法中皆勤修故。<a 
name="0391c10" id="0391c10"></a>名他所勝。又於廣大淨天生處無有沈沒。<a 
name="0391c11" id="0391c11"></a>又彼無能陵篾於己下劣信解增上力故。<a 
name="0391c12" id="0391c12"></a>又彼如是心無沈沒。於定所緣境界法中。<a 
name="0391c13" id="0391c13"></a>即先所得止舉捨相。無間殷重方便修故。隨<a 
name="0391c14" id="0391c14"></a>順而轉。又彼如是隨法相轉數入數出。為<a 
name="0391c15" id="0391c15"></a>欲證得速疾通慧。依定圓滿樂聞正法。<a 
name="0391c16" id="0391c16"></a>故於時時中慇懃請問。又依如是三摩地<a 
name="0391c17" id="0391c17"></a>圓滿故。於正方便根本定攝內心奢摩他。證<a 
name="0391c18" id="0391c18"></a>得遠離愛樂。又證得法毘&#x9262;舍那。如是觀察<a 
name="0391c19" id="0391c19"></a>熾然明淨所有愛樂。當知齊此已能證入根<a 
name="0391c20" id="0391c20"></a>本靜慮。如是名為三摩地圓滿。又此三摩地<a 
name="0391c21" id="0391c21"></a>圓滿廣聖教義。當知唯有如是十相。除此<a 
name="0391c22" id="0391c22"></a>更無若過若增。</p><a 
name="0391c23" id="0391c23"></a><p style="text-indent: 0em; margin-left: 0em"><span class="linehead"></span>復次雖已證得根本三摩地故。名三摩地<a 
name="0391c24" id="0391c24"></a>圓滿。其心猶為三摩地生愛味。慢見疑無<a 
name="0391c25" id="0391c25"></a>明等諸隨煩惱之所染污。未名圓滿清淨鮮<a 
name="0391c26" id="0391c26"></a>白。為令如是諸隨煩惱不現行故。為練<a 
name="0391c27" id="0391c27"></a>心故為調心故。彼作是思。我應當證心自<a 
name="0391c28" id="0391c28"></a>在性定自在性。於四處所以二十二相應<a 
name="0391c29" id="0391c29"></a>善觀察。謂自誓受下劣形相威儀眾具。又自<a 
name="0392a01" id="0392a01"></a>誓受禁制尸羅。又自誓受精勤無間修習善<a 
name="0392a02" id="0392a02"></a>法。若有為斷一切苦惱受此三處。應正<a 
name="0392a03" id="0392a03"></a>觀察眾苦隨逐。由剃除鬚髮故。捨俗形好<a 
name="0392a04" id="0392a04"></a>故。著壞色衣故。應自觀察形色異人。如<a 
name="0392a05" id="0392a05"></a>是名為觀察誓受下劣形相。於行住坐臥<a 
name="0392a06" id="0392a06"></a>語默等中。不隨欲行制伏憍慢往趣他家。<a 
name="0392a07" id="0392a07"></a>審正觀察遊行乞食。如是名為觀察誓受下<a 
name="0392a08" id="0392a08"></a>劣威儀。又正觀察從他獲得。無所畜積諸<a 
name="0392a09" id="0392a09"></a>供身具。如是名為觀察誓受下劣眾具。由<a 
name="0392a10" id="0392a10"></a>此五相。當知是名初處觀察。又善說法毘<a 
name="0392a11" id="0392a11"></a>奈耶中。諸出家者所受尸羅。略捨二事之<a 
name="0392a12" id="0392a12"></a>所顯現。一者棄捨父母妻子。奴婢僕使。朋<a 
name="0392a13" id="0392a13"></a>友眷屬。財穀珍寶等所顯。二者棄捨歌舞<a 
name="0392a14" id="0392a14"></a>倡伎。笑戲歡娛。遊從掉逸。親愛聚會。種種<a 
name="0392a15" id="0392a15"></a>世事之所顯現。又彼安住尸羅律儀。不由<a 
name="0392a16" id="0392a16"></a>犯戒私自懇責。亦不為彼同梵行者以法<a 
name="0392a17" id="0392a17"></a>呵擯。有犯尸羅而不輕舉。若於尸羅有<a 
name="0392a18" id="0392a18"></a>所缺犯。由此因緣。便自懇責。若同梵行以<a 
name="0392a19" id="0392a19"></a>法呵擯。即便如法而自悔除。於能舉罪同<a 
name="0392a20" id="0392a20"></a>梵行者。心無恚恨無損無惱而自修治。由<a 
name="0392a21" id="0392a21"></a>此五相。是名於第二處觀察。如是尸羅善<a 
name="0392a22" id="0392a22"></a>圓滿已。應以五相精勤方便修諸善品。謂<a 
name="0392a23" id="0392a23"></a>時時間諮受讀誦論量決擇勤修善品。如是<a 
name="0392a24" id="0392a24"></a>乃應受他信施。又樂遠離以正方便修諸<a 
name="0392a25" id="0392a25"></a>作意。又復晝夜於退分勝分二法。知斷修<a 
name="0392a26" id="0392a26"></a>習。又於生死見大過失。又於涅槃見勝功<a 
name="0392a27" id="0392a27"></a>德。由此五相。是名第三處觀察。如是精勤<a 
name="0392a28" id="0392a28"></a>修善品者。略為四苦之所隨逐。謂於四沙<a 
name="0392a29" id="0392a29"></a>門果。未能隨有所證故。猶為惡趣苦所隨<a 
name="0392b01" id="0392b01"></a>逐。體是生老病死法故。為內壞苦之所隨<a 
name="0392b02" id="0392b02"></a>逐。一切所愛離別法故。為愛壞苦之所隨<a 
name="0392b03" id="0392b03"></a>逐。自業所作故一切苦因之所隨逐。彼為如<a 
name="0392b04" id="0392b04"></a>是四苦隨逐。應以七相審正觀察。由此七<a 
name="0392b05" id="0392b05"></a>相是名第四處觀察。彼於如是四處。以二<a 
name="0392b06" id="0392b06"></a>十二相正觀察時。便生如是如理作意。謂<a 
name="0392b07" id="0392b07"></a>我為求如是事故。誓受下劣形相威儀及<a 
name="0392b08" id="0392b08"></a>資身具。誓受禁戒。誓受精勤。常修善法。而<a 
name="0392b09" id="0392b09"></a>我今者於四種苦為脫何等。若我如是自<a 
name="0392b10" id="0392b10"></a>策自勵誓受三處。猶為四苦常所隨逐未<a 
name="0392b11" id="0392b11"></a>得解脫。我今不應為苦隨逐。未於勝定<a 
name="0392b12" id="0392b12"></a>獲得自在。中路止息或復退屈。如是精勤如<a 
name="0392b13" id="0392b13"></a>理作意。乃得名為出家之想及沙門想。彼<a 
name="0392b14" id="0392b14"></a>於圓滿修多方便以為依止。由世間道<a 
name="0392b15" id="0392b15"></a>證得三摩地圓滿故。於煩惱斷猶未證得。<a 
name="0392b16" id="0392b16"></a>復依樂斷常勤修習。又彼已得善世間道。<a 
name="0392b17" id="0392b17"></a>數數為得三摩地自在故。依止樂修無間<a 
name="0392b18" id="0392b18"></a>而轉。又於正信長者居士婆羅門等。獲得種<a 
name="0392b19" id="0392b19"></a>種利養恭敬。而不依此利養恭敬而生貪<a 
name="0392b20" id="0392b20"></a>著。亦不於他利養恭敬。及餘不信婆羅門等<a 
name="0392b21" id="0392b21"></a>對面背面諸不可意身業語業現行事中。心<a 
name="0392b22" id="0392b22"></a>生憤恚。又復於彼無損害心。又愛慢見無<a 
name="0392b23" id="0392b23"></a>明疑惑種種定中諸隨煩惱不復現行。善守<a 
name="0392b24" id="0392b24"></a>念住。又非證得勝奢摩他。即以如是奢摩<a 
name="0392b25" id="0392b25"></a>他故。謂己一切所作已辦。亦不向他說己<a 
name="0392b26" id="0392b26"></a>所證。彼由如是樂斷樂修。心無貪恚。正念<a 
name="0392b27" id="0392b27"></a>現前離增上慢。於諸衣服隨宜獲得便生<a 
name="0392b28" id="0392b28"></a>喜足。如於衣服。於餘飲食臥具等喜足。當<a 
name="0392b29" id="0392b29"></a>知亦爾。又正了知而為受用。謂如是等諸<a 
name="0392c01" id="0392c01"></a>資生具。但為治身令不敗壞。暫止饑渴<a 
name="0392c02" id="0392c02"></a>攝受梵行。廣說乃至。於食知量。彼由如是<a 
name="0392c03" id="0392c03"></a>正修行故。於三摩地獲得自在。依止彼故<a 
name="0392c04" id="0392c04"></a>其心清白。無有瑕穢離隨煩惱。廣說乃至。<a 
name="0392c05" id="0392c05"></a>獲得不動。能引一切勝神通慧。是名三摩<a 
name="0392c06" id="0392c06"></a>地自在。此三摩地自在廣義。當知唯有如<a 
name="0392c07" id="0392c07"></a>所說相。除此更無若過若增。又先所說得三<a 
name="0392c08" id="0392c08"></a>摩地。若中所說三摩地圓滿。及今所說三摩<a 
name="0392c09" id="0392c09"></a>地自在。總名無上世間一切種清淨。當知此<a 
name="0392c10" id="0392c10"></a>清淨唯在正法非諸外道。</p><a 
name="0392c11" id="0392c11"></a><p style="text-indent: 0em; margin-left: 0em"><span class="linehead"></span>云何出世間一切種清淨。當知略有五種。何<a 
name="0392c12" id="0392c12"></a>等為五。一入聖諦現觀。二入聖諦現觀已<a 
name="0392c13" id="0392c13"></a>離諸障礙。三入聖諦現觀已為欲證得速<a 
name="0392c14" id="0392c14"></a>疾通慧。作意思惟諸歡喜事。四修習如所<a 
name="0392c15" id="0392c15"></a>得道。五證得極清淨道及果功德。</p><a 
name="0392c16" id="0392c16"></a><p style="text-indent: 0em; margin-left: 0em"><span class="linehead"></span>云何入聖諦現觀。謂有如來諸弟子眾。已<a 
name="0392c17" id="0392c17"></a>善修習世間清淨。知長夜中由妙五欲積<a 
name="0392c18" id="0392c18"></a>集其心。食所持故長養其心。於彼諸欲生<a 
name="0392c19" id="0392c19"></a>愛樂故。而於諸欲深見過患。於上勝境<a 
name="0392c20" id="0392c20"></a>見寂靜德。彼於戲論界易可安住。謂於世<a 
name="0392c21" id="0392c21"></a>間一切種清淨。於無戲論界。難可安住。謂<a 
name="0392c22" id="0392c22"></a>於出世間一切種清淨。是故於彼厭惡而住。<a 
name="0392c23" id="0392c23"></a>非不厭惡。又此住正法者。於無戲論涅槃<a 
name="0392c24" id="0392c24"></a>界中。心樂安住樂欲證得。由闕沙門果證<a 
name="0392c25" id="0392c25"></a>增上力故。於己雜染相應。心生厭患。於己<a 
name="0392c26" id="0392c26"></a>清淨不相應。心生厭患。於己雜染相應過<a 
name="0392c27" id="0392c27"></a>患。心生厭患。於己清淨不相應過患。心生<a 
name="0392c28" id="0392c28"></a>厭患。於己清淨見難成辦。心生厭患。此中<a 
name="0392c29" id="0392c29"></a>略有三種雜染相應。一未調未順而死雜染<a 
name="0393a01" id="0393a01"></a>相應。二死已當墮煩惱大坑雜染相應。三<a 
name="0393a02" id="0393a02"></a>由彼煩惱自在力故。現行種種惡不善業。<a 
name="0393a03" id="0393a03"></a>往有怖處雜染相應。彼觀己身闕沙門果<a 
name="0393a04" id="0393a04"></a>證。由彼闕故與三種雜染相應。如是觀已<a 
name="0393a05" id="0393a05"></a>心生厭患。當知清淨不相應亦有三種。一<a 
name="0393a06" id="0393a06"></a>諸煩惱斷究竟涅槃名無怖處。二能證此。謂<a 
name="0393a07" id="0393a07"></a>依增上心學善心三摩地。三能證此。於增<a 
name="0393a08" id="0393a08"></a>上慧學正見所攝微妙聖道。彼觀己身與此<a 
name="0393a09" id="0393a09"></a>三種清淨不相應故。心生厭患。當知雜染<a 
name="0393a10" id="0393a10"></a>相應過患亦有三種。一老病死苦根本之生。<a 
name="0393a11" id="0393a11"></a>二自性苦生無暇處。三一切處生無常性。<a 
name="0393a12" id="0393a12"></a>彼觀己身有此三種雜染相應過患。心生<a 
name="0393a13" id="0393a13"></a>厭患。當知清淨不相應過患有五種。一於<a 
name="0393a14" id="0393a14"></a>邊地生未能止息。二於惡道生未能止<a 
name="0393a15" id="0393a15"></a>息。三於在家眾諸無間業未能偃塞。四於<a 
name="0393a16" id="0393a16"></a>出家眾無量見趣未不相應。五雖由世間<a 
name="0393a17" id="0393a17"></a>道乃至有頂若定若生。而於無初後際生<a 
name="0393a18" id="0393a18"></a>死流轉。未作邊際。彼觀自身有此五種清<a 
name="0393a19" id="0393a19"></a>淨不相應過患。心生厭患。於己清淨見難<a 
name="0393a20" id="0393a20"></a>成辦。當知亦有五種。一若捨不為不能自<a 
name="0393a21" id="0393a21"></a>作故。二於所餘事非請他為能成辦故。<a 
name="0393a22" id="0393a22"></a>三決定應作故由於自心未令清淨必於<a 
name="0393a23" id="0393a23"></a>眾苦不得解脫成吉祥性。四非於惡業<a 
name="0393a24" id="0393a24"></a>現在不作。即說彼為已作清淨。即名已得<a 
name="0393a25" id="0393a25"></a>於現見法永離熾燃無對治道。先所造作<a 
name="0393a26" id="0393a26"></a>惡不善業必不壞故。五由彼清淨學無學道<a 
name="0393a27" id="0393a27"></a>證得所顯故。彼觀清淨。由此五相難可成<a 
name="0393a28" id="0393a28"></a>辦。心生厭患。又復發起堅固精進。為欲證<a 
name="0393a29" id="0393a29"></a>得。彼由觀見雜染清淨相應不相應故。心<a 
name="0393b01" id="0393b01"></a>生厭患。又由觀見雜染清淨相應不相應過<a 
name="0393b02" id="0393b02"></a>患故。心生怖畏。又於清淨證得及雜染斷<a 
name="0393b03" id="0393b03"></a>滅中。有嬾惰懈怠故。心便遮止。又由作意<a 
name="0393b04" id="0393b04"></a>思惟彼相故心生厭患。即於此相多所<a 
name="0393b05" id="0393b05"></a>作故。心極厭患。如厭患極厭患。怖畏極怖<a 
name="0393b06" id="0393b06"></a>畏遮止極遮止。當知亦爾。如是彼以由厭<a 
name="0393b07" id="0393b07"></a>俱行想。於五處所。以二十種相作意思惟<a 
name="0393b08" id="0393b08"></a>故。名善修治。復有五因。二十種相之所攝<a 
name="0393b09" id="0393b09"></a>受。令於愛盡寂滅涅槃速疾多住。心無退<a 
name="0393b10" id="0393b10"></a>轉亦無憂慮。謂我我今者為何所在。何等<a 
name="0393b11" id="0393b11"></a>五因。一由通達作意故。謂由如是通達作<a 
name="0393b12" id="0393b12"></a>意。無間必能趣入正性離生。入諦現觀證<a 
name="0393b13" id="0393b13"></a>聖智見。二由所依故。謂由依此所依無<a 
name="0393b14" id="0393b14"></a>間必能趣入正性離生。餘如前說。三由入<a 
name="0393b15" id="0393b15"></a>境界門故。謂由緣此入境界門。必能趣入<a 
name="0393b16" id="0393b16"></a>正性離生。餘如前說。四由攝受資糧故。謂<a 
name="0393b17" id="0393b17"></a>由此攝受資糧。必能趣入正性離生。餘如<a 
name="0393b18" id="0393b18"></a>前說。五由攝受方便故。謂由攝受如是方<a 
name="0393b19" id="0393b19"></a>便。必能趣入正性離生。乃至廣說。如是五<a 
name="0393b20" id="0393b20"></a>因當知依諦現觀逆次因說。非順次因。依<a 
name="0393b21" id="0393b21"></a>最勝因。如先說事。逆次說故。謂於空無願<a 
name="0393b22" id="0393b22"></a>無相加行中。於隨入作意。微細現行有間無<a 
name="0393b23" id="0393b23"></a>間隨轉我慢俱行心相。能障現觀作意正通<a 
name="0393b24" id="0393b24"></a>達故。既通達已於作意俱行心任運轉中。<a 
name="0393b25" id="0393b25"></a>能善棄捨令無間滅。依無間滅心由新所<a 
name="0393b26" id="0393b26"></a>起作意。以無常等行如實思惟。由此作意<a 
name="0393b27" id="0393b27"></a>修習多修習故。所緣能緣平等平等智生。彼<a 
name="0393b28" id="0393b28"></a>於爾時能障現觀我慢亂心便永斷滅。證<a 
name="0393b29" id="0393b29"></a>得心一境性。便自思惟。我已證得心一境性。<a 
name="0393c01" id="0393c01"></a>如實了知。當知是名由通達作意故入諦<a 
name="0393c02" id="0393c02"></a>現觀。又若先以世間道得三摩地亦得圓<a 
name="0393c03" id="0393c03"></a>滿。亦得自在。彼或於入三摩地相。謂由此<a 
name="0393c04" id="0393c04"></a>故入三摩地。或於住三摩地相。謂由此故<a 
name="0393c05" id="0393c05"></a>住三摩地。或於出三摩地相。謂由此故出<a 
name="0393c06" id="0393c06"></a>三摩地。於此諸相作意思惟。安住其心入<a 
name="0393c07" id="0393c07"></a>諦現觀。若得三摩地而未圓滿。亦未自在。<a 
name="0393c08" id="0393c08"></a>彼或思惟止相。或思惟舉相。或思惟捨相。<a 
name="0393c09" id="0393c09"></a>安住其心入諦現觀。如是當知由所依故<a 
name="0393c10" id="0393c10"></a>其心安住。又有二法。於修現觀極為障礙。<a 
name="0393c11" id="0393c11"></a>何等為二。一不正尋思所作擾亂心不安<a 
name="0393c12" id="0393c12"></a>靜。二於所知事其心顛倒。為欲對治如是<a 
name="0393c13" id="0393c13"></a>障礙。當知有二種於所緣境安住其心。謂<a 
name="0393c14" id="0393c14"></a>為對治第一障故。修阿那波那念。為對治<a 
name="0393c15" id="0393c15"></a>第二障故。修諸念住。如是當知由入境<a 
name="0393c16" id="0393c16"></a>界門故其心安住。又於妙五欲樂習近者。<a 
name="0393c17" id="0393c17"></a>於聖法毘奈耶非所行處。若於隨宜所得<a 
name="0393c18" id="0393c18"></a>衣服飲食諸坐臥具。便生喜足。隨所獲得<a 
name="0393c19" id="0393c19"></a>利養恭敬。制伏其心。謂依妙五欲。不由所<a 
name="0393c20" id="0393c20"></a>得利養恭敬。心便堅住。由此因緣。遠離一<a 
name="0393c21" id="0393c21"></a>切非所行處。既遠離已依諸念住樂斷樂<a 
name="0393c22" id="0393c22"></a>修。於晝夜分時時觀察自他所有衰盛等<a 
name="0393c23" id="0393c23"></a>事。心生厭患。又復修習佛隨念等令心清<a 
name="0393c24" id="0393c24"></a>淨。又復安住諸聖種中。如是當知由資<a 
name="0393c25" id="0393c25"></a>糧故。其心安住。此依最勝資糧道說。又彼<a 
name="0393c26" id="0393c26"></a>如是資糧住已。為修相應作意加行故。有<a 
name="0393c27" id="0393c27"></a>二種加行方便。何等為二。一自於契經阿毘<a 
name="0393c28" id="0393c28"></a>達磨。讀誦受持修正作意。於蘊等事令極<a 
name="0393c29" id="0393c29"></a>善巧。二依他師教。所謂大師。鄔波柁耶。阿<a 
name="0394a01" id="0394a01"></a>遮利耶。於時時間教授教誡攝受依止。又正<a 
name="0394a02" id="0394a02"></a>加行作意思惟。當知是名第三方便。此正加<a 
name="0394a03" id="0394a03"></a>行作意思惟。名正加行。此中義者。謂尸羅淨<a 
name="0394a04" id="0394a04"></a>所有作意。名正加行作意思惟。彼自思惟尸<a 
name="0394a05" id="0394a05"></a>羅清淨。故。無悔惱。無悔惱故。便生歡喜。<a 
name="0394a06" id="0394a06"></a>廣說乃至。心入正定。是故宣說此正加行作<a 
name="0394a07" id="0394a07"></a>意思惟。名心住方便。由如是方便故心速<a 
name="0394a08" id="0394a08"></a>安住。彼於爾時由此五因二十種相。攝持<a 
name="0394a09" id="0394a09"></a>其心。於愛盡寂滅涅槃界中。令善安住。無<a 
name="0394a10" id="0394a10"></a>復退轉心無驚怖。謂我我今者何所在耶。當<a 
name="0394a11" id="0394a11"></a>於如是心安住時。應知已名入諦現觀。如<a 
name="0394a12" id="0394a12"></a>是名入聖諦現觀。又此聖諦現觀義廣說<a 
name="0394a13" id="0394a13"></a>應知。謂心厭患相有二十種。心安住相亦二<a 
name="0394a14" id="0394a14"></a>十種。除此更無若過若增。</p><a 
name="0394a15" id="0394a15"></a><p style="text-indent: 0em; margin-left: 0em"><span class="linehead"></span>云何入聖諦現觀已離諸障礙。當知此障<a 
name="0394a16" id="0394a16"></a>略有二種。一行處障。二住處障。行處障者。<a 
name="0394a17" id="0394a17"></a>謂如聖弟子或與眾同居。隨其生起僧所<a 
name="0394a18" id="0394a18"></a>作事。棄捨善品數與眾會。或復安住常乞<a 
name="0394a19" id="0394a19"></a>食法而愛重飲食。或兼二處。好樂營為衣<a 
name="0394a20" id="0394a20"></a>&#x9262;等事。或為讀誦經典而好樂談話。或居<a 
name="0394a21" id="0394a21"></a>夜分而樂著睡眠。或居晝分樂王賊等雜<a 
name="0394a22" id="0394a22"></a>染言論。或於是處有親戚交遊談謔等住。<a 
name="0394a23" id="0394a23"></a>而於是處不樂遠離。謂長夜數習與彼共<a 
name="0394a24" id="0394a24"></a>居增上力故。或復樂與第二共住。諸如是<a 
name="0394a25" id="0394a25"></a>等名行處障。住處障者。謂處空閑修奢摩<a 
name="0394a26" id="0394a26"></a>他毘&#x9262;舍那。總名為住。依奢摩他毘&#x9262;舍<a 
name="0394a27" id="0394a27"></a>那。當知復有四種障礙。一毘&#x9262;舍那支不隨<a 
name="0394a28" id="0394a28"></a>順性。二奢摩他支不隨順性。三彼俱品念不<a 
name="0394a29" id="0394a29"></a>隨順性。四處所不隨順性。若謂己聰明而<a 
name="0394b01" id="0394b01"></a>生高舉。不從他聞順觀正法。是名毘&#x9262;舍<a 
name="0394b02" id="0394b02"></a>那支不隨順性。若不安靜身語意行。躁動輕<a 
name="0394b03" id="0394b03"></a>舉數犯尸羅生憂悔等。乃至不得心善安<a 
name="0394b04" id="0394b04"></a>住。當知是名奢摩他支不隨順性。若有忘<a 
name="0394b05" id="0394b05"></a>念增上力故。於沈掉等諸隨煩惱心不遮<a 
name="0394b06" id="0394b06"></a>護。當知是名彼俱品念不隨順性。若有習<a 
name="0394b07" id="0394b07"></a>近五失相應諸坐臥具。當知是名處所不順<a 
name="0394b08" id="0394b08"></a>隨性。或於晝分多諸諠逸。於夜分中多蚊<a 
name="0394b09" id="0394b09"></a>虻等眾苦所觸。又多怖畏多諸災厲。眾具<a 
name="0394b10" id="0394b10"></a>匱乏不可愛樂。惡友攝持無諸善友。諸如<a 
name="0394b11" id="0394b11"></a>是等名住處障。又此二障當知總有二種<a 
name="0394b12" id="0394b12"></a>因緣能為遠離。一多諸定樂。二多諸思擇。<a 
name="0394b13" id="0394b13"></a>多諸定樂應知略有六種。謂若有已得三<a 
name="0394b14" id="0394b14"></a>摩地而未圓滿未得自在。彼應修習止舉<a 
name="0394b15" id="0394b15"></a>捨三種善巧。由此發生多諸定樂。若有於<a 
name="0394b16" id="0394b16"></a>三摩地已得圓滿亦得自在。彼應修習入<a 
name="0394b17" id="0394b17"></a>住出定三種善巧。由此發生多諸定樂。云何<a 
name="0394b18" id="0394b18"></a>名為多諸思擇。謂勝善慧名為思擇。由此<a 
name="0394b19" id="0394b19"></a>慧故。於晝夜分自己所有善法增長如實<a 
name="0394b20" id="0394b20"></a>了知。不善法增長如實了知。善法衰退如實<a 
name="0394b21" id="0394b21"></a>了知。不善法衰退如實了知。又彼如於晝<a 
name="0394b22" id="0394b22"></a>夜。若行若住。習近衣服飲食命緣。由習近<a 
name="0394b23" id="0394b23"></a>故。不善法增長善法衰退。或善法增長不善<a 
name="0394b24" id="0394b24"></a>法衰退。皆如實了知。即此思擇為依止故。<a 
name="0394b25" id="0394b25"></a>於所生起諸不善法。由不堅著方便道理。<a 
name="0394b26" id="0394b26"></a>驅擯遠離。於諸善法能勤修習如是二處<a 
name="0394b27" id="0394b27"></a>十種善巧。於二處所十一種障能令斷滅。<a 
name="0394b28" id="0394b28"></a>隨所生起即便遠離。如是名為遠離障礙。<a 
name="0394b29" id="0394b29"></a>又此遠離障礙義。廣說應知如所說相。除<a 
name="0394c01" id="0394c01"></a>此更無若過若增。</p><a 
name="0394c02" id="0394c02"></a><p style="text-indent: 0em; margin-left: 0em"><span class="linehead"></span>云何入聖諦現觀已。為欲證得速疾通慧。<a 
name="0394c03" id="0394c03"></a>作意思惟諸歡喜事。謂聖弟子已見聖諦已<a 
name="0394c04" id="0394c04"></a>得證淨。即以證淨為依止故。於佛法僧<a 
name="0394c05" id="0394c05"></a>勝功德田作意思惟發生歡喜。又依自增<a 
name="0394c06" id="0394c06"></a>上生事及決定勝事。謂己身財寶所證盛事。<a 
name="0394c07" id="0394c07"></a>作意思惟發生歡喜。又依無嫉。如於自身<a 
name="0394c08" id="0394c08"></a>於他亦爾。又依知恩。謂有恩者。念大師<a 
name="0394c09" id="0394c09"></a>恩作意思惟。發生歡喜。由依彼故。遠離眾<a 
name="0394c10" id="0394c10"></a>苦及與苦因。引發眾樂及與樂因。如是思<a 
name="0394c11" id="0394c11"></a>惟隨順修道歡喜事故。便能證得速疾通慧。<a 
name="0394c12" id="0394c12"></a>又此思惟隨順修道歡喜事義。廣說應知<a 
name="0394c13" id="0394c13"></a>如所說相。除此更無若過若增。</p><a 
name="0394c14" id="0394c14"></a><p style="text-indent: 0em; margin-left: 0em"><span class="linehead"></span>云何修習如所得道。謂彼如是所生廣大<a 
name="0394c15" id="0394c15"></a>無罪歡喜溉灌其心。為趣究竟於現法中<a 
name="0394c16" id="0394c16"></a>心極思慕。彼由如是心生思慕。出離樂欲<a 
name="0394c17" id="0394c17"></a>數數現行。謂我何當能具足住如是聖處。<a 
name="0394c18" id="0394c18"></a>如阿羅漢所具足住。如是欲樂生已。發勤<a 
name="0394c19" id="0394c19"></a>精進無間常委。於三十七菩提分法方便勤<a 
name="0394c20" id="0394c20"></a>修。又彼如是勤精進故。不與在家出家眾<a 
name="0394c21" id="0394c21"></a>相雜住。習近邊際諸坐臥具。心樂遠離。又彼<a 
name="0394c22" id="0394c22"></a>如是發生欲樂。發勤精進。樂遠離已不生<a 
name="0394c23" id="0394c23"></a>喜足。謂於少分殊勝所證。心無喜足。於諸<a 
name="0394c24" id="0394c24"></a>善法轉上轉勝轉微妙處悕求而住。由此四<a 
name="0394c25" id="0394c25"></a>法攝受修道。極善攝受。即此四種修道為<a 
name="0394c26" id="0394c26"></a>依。如先所說諸歡喜事所生歡喜。彼於爾<a 
name="0394c27" id="0394c27"></a>時修得圓滿最極損減方便道理。煩惱斷<a 
name="0394c28" id="0394c28"></a>故。獲得殊勝所證法故。亦令喜悅修得圓<a 
name="0394c29" id="0394c29"></a>滿。又修所斷惑品&#x9E81;重已遠離故。獲得輕安。<a 
name="0395a01" id="0395a01"></a>輕安故。生身心清涼。極所攝受。如是二種<a 
name="0395a02" id="0395a02"></a>修得圓滿。又此有學金剛喻定到究竟故。修<a 
name="0395a03" id="0395a03"></a>得圓滿。是名修習如所得道。又此修習如<a 
name="0395a04" id="0395a04"></a>所得道義。廣說應知。謂四種法為依止故。<a 
name="0395a05" id="0395a05"></a>能令五法修習圓滿。除此更無若過若增。</p><a 
name="0395a06" id="0395a06"></a><p style="text-indent: 0em; margin-left: 0em"><span class="linehead"></span>云何證得極清淨道及果功德。謂於三位。樂<a 
name="0395a07" id="0395a07"></a>位苦位不苦不樂位。為諸煩惱之所隨眠<a 
name="0395a08" id="0395a08"></a>有二種補特伽羅。多分所顯。一者異生。二者<a 
name="0395a09" id="0395a09"></a>有學。又有二種能發起雜染品。一者取雜<a 
name="0395a10" id="0395a10"></a>染品。二者行雜染品。即為斷此二雜染品。<a 
name="0395a11" id="0395a11"></a>入善說法毘奈耶時。能為障礙所有煩惱。<a 
name="0395a12" id="0395a12"></a>此諸煩惱能為隨眠。深遠入心。又能發生<a 
name="0395a13" id="0395a13"></a>種種諸苦。若能於此無餘永斷。名為證得<a 
name="0395a14" id="0395a14"></a>極淨道果。又十無學支所攝五無學蘊。所謂<a 
name="0395a15" id="0395a15"></a>戒蘊。定蘊。慧蘊。解脫蘊。解脫。知見蘊。名<a 
name="0395a16" id="0395a16"></a>極清淨道。又由證得此極淨道。離十過失<a 
name="0395a17" id="0395a17"></a>住聖所住。云何名為十種過失。所謂依外<a 
name="0395a18" id="0395a18"></a>諸欲所有愁歎。憂苦。種種惱亂。苦苦相應過<a 
name="0395a19" id="0395a19"></a>失。又有依內不護諸根過失。由不護諸<a 
name="0395a20" id="0395a20"></a>根故。生愁歎等。又有愛味樂住過失。又有<a 
name="0395a21" id="0395a21"></a>行住放逸過失。又有外道不共即彼各別邪<a 
name="0395a22" id="0395a22"></a>見所起語言。尋思。追求三種過失。又有依<a 
name="0395a23" id="0395a23"></a>靜慮邊際過失。又有緣起所攝發起取雜染<a 
name="0395a24" id="0395a24"></a>品過失。又有發起行雜染品過失。若於如<a 
name="0395a25" id="0395a25"></a>是十種過失永不相應。唯有最後身所任<a 
name="0395a26" id="0395a26"></a>持。第二餘身畢竟不起。於最寂靜涅槃界<a 
name="0395a27" id="0395a27"></a>中。究竟安住。一切有情乃至上生第一有<a 
name="0395a28" id="0395a28"></a>者。於彼一切所有有情得為最勝。是故說<a 
name="0395a29" id="0395a29"></a>名住聖所住。以能遠離十種過失。又能安<a 
name="0395b01" id="0395b01"></a>住聖所住處故。名功德。又若彼果若極淨道<a 
name="0395b02" id="0395b02"></a>若彼功德。如是一切總略說名證得極清淨<a 
name="0395b03" id="0395b03"></a>道及果功德。又此證得極清淨道及果功德<a 
name="0395b04" id="0395b04"></a>義。廣說應知如所說相。除此更無若過若<a 
name="0395b05" id="0395b05"></a>增。若得如是最上無學諸聖法者。如是聖<a 
name="0395b06" id="0395b06"></a>法相應之心。於妙五欲極為厭背。無異熟<a 
name="0395b07" id="0395b07"></a>故後更不續。若世間心雖復已斷猶得現<a 
name="0395b08" id="0395b08"></a>行。彼於後時任運而滅。又煩惱道後有業<a 
name="0395b09" id="0395b09"></a>道。於現法中已永斷絕。由彼絕故當來苦<a 
name="0395b10" id="0395b10"></a>道更不復轉。由此因果永滅盡故。即名苦<a 
name="0395b11" id="0395b11"></a>邊。更無所餘無上無勝。此中若入聖諦現<a 
name="0395b12" id="0395b12"></a>觀。若離障礙。若為證得速疾通慧。作意思<a 
name="0395b13" id="0395b13"></a>惟諸歡喜事。若修習如所得道。若證得極<a 
name="0395b14" id="0395b14"></a>清淨道及果功德。如是名為出世間一切種<a 
name="0395b15" id="0395b15"></a>清淨。又此出世間一切種清淨義。廣說應知<a 
name="0395b16" id="0395b16"></a>如所說相。除此更無若過若增。如是若先<a 
name="0395b17" id="0395b17"></a>所說世間一切種清淨。若此所說出世間一<a 
name="0395b18" id="0395b18"></a>切種清淨。</p><p style="text-indent: 0em; margin-left: 0em"><span class="linehead"></span>總略為一說名修果。如是如先<a 
name="0395b19" id="0395b19"></a>所說。若修處所若修因緣。若修瑜伽若修果。<a 
name="0395b20" id="0395b20"></a>一切總說為修所成地。</p><a 
name="0395b21" id="0395b21"></a><p><span class="juanname">瑜伽師地論卷第二十</span></p>
<hr>【經文資訊】大正藏第 30 冊 No. 1579 瑜伽師地論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，維習安大德提供，西蓮淨苑輸入，惠敏法師提供之科判<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexebe0.html?index=T30n1579" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T30n1579_020 by HTTrack Website Copier/3.x [XR&CO'2014], Tue, 07 Jun 2016 06:53:13 GMT -->
</html>
