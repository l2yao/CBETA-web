<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T29n1562_030 by HTTrack Website Copier/3.x [XR&CO'2014], Tue, 07 Jun 2016 06:53:04 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=786337725&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT29n1562&amp;utmp=%2Fmobile%2Findex.php%3Findex%3DT29n1562_030&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexaa31.html?index=T29n1562_029" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第29冊<br/>No.1562 阿毘達磨順正理論 (80卷)<br/>【尊者眾賢造  唐 玄奘譯】<br/>第 30 卷</p>
	<a href="index3a67-2.html?index=T29n1562_031" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T29">
<div class="root" id="1562" sutra_name="阿毘達磨順正理論" sutra_juan="[卷30]">　
<a 
name="0509b01" id="0509b01"></a><a 
name="0509b02" id="0509b02"></a><p><span class="juanname">阿毘達磨順正理論卷第三十</span></p><a 
name="0509b03" id="0509b03"></a><a 
name="0509b04" id="0509b04"></a><p style="margin-left: 4em"><span class="byline">尊者眾賢造</span></p><a 
name="0509b05" id="0509b05"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0509b06" id="0509b06"></a><p style="margin-left: 3em"><span class="headname">辯緣起品第三之十</span></p><a 
name="0509b07" id="0509b07"></a><p style="text-indent: 0em; margin-left: 0em"><span class="linehead"></span>已辯緣起。即於此中。就位差別。分成四有。中<a 
name="0509b08" id="0509b08"></a>生本死。如前已釋。善等差別。三界有無。今當<a 
name="0509b09" id="0509b09"></a>略辯。頌曰。</p><a 
name="0509b10" id="0509b10"></a><p>　<span class="lg">於四種有中　　生有唯染污<a 
name="0509b11" id="0509b11"></a><br>　由自地煩惱　　餘三無色三</span></p><a 
name="0509b12" id="0509b12"></a><p style="text-indent: 0em; margin-left: 0em"><span class="linehead"></span>論曰。於四有中。生有唯染。決定非善。無覆無<a 
name="0509b13" id="0509b13"></a>記。由何等惑。一切煩惱。諸煩惱染諸生有耶。<a 
name="0509b14" id="0509b14"></a>不爾云何。但由自地。謂生此地。唯由此地中。<a 
name="0509b15" id="0509b15"></a>一切煩惱。生有成染污。諸煩惱中。無一煩惱<a 
name="0509b16" id="0509b16"></a>於結生位。無潤功能。然諸結生。唯煩惱力。非<a 
name="0509b17" id="0509b17"></a>由纏垢。所以者何。以自力行悔覆纏等。要由<a 
name="0509b18" id="0509b18"></a>思擇。方現起故。然此位中。身心昧劣。要任運<a 
name="0509b19" id="0509b19"></a>惑。方可現行。唯有隨眠。數習力勝。故諸煩<a 
name="0509b20" id="0509b20"></a>惱。能數現行。於結生時。任運現起。諸纏及<a 
name="0509b21" id="0509b21"></a>垢。數習力劣。非不思擇。而得現前。是故結<a 
name="0509b22" id="0509b22"></a>生。非諸纏垢。有餘師說。我慢我愛。諸有情<a 
name="0509b23" id="0509b23"></a>類。數數現行。結生位中。隨一現起行相微<a 
name="0509b24" id="0509b24"></a>細不捨相續。故染生有。唯此二能。此二非無。<a 
name="0509b25" id="0509b25"></a>然非唯此。聖結生有。此不行故。亦有現起。無<a 
name="0509b26" id="0509b26"></a>有愛故。此慢及愛。我見所資。或有希求。我斷<a 
name="0509b27" id="0509b27"></a>滅者。故非此二。皆數現行。由此極成。但由自<a 
name="0509b28" id="0509b28"></a>地諸煩惱力。染污生有。餘中有等。一一通三。<a 
name="0509b29" id="0509b29"></a>謂彼皆通善染無記。應知中有。初續剎那。亦<a 
name="0509c01" id="0509c01"></a>必染污。猶如生有。如是四有。何界所繫。欲色<a 
name="0509c02" id="0509c02"></a>具四。無色唯三。非無色業感中有果。辯中有<a 
name="0509c03" id="0509c03"></a>中。已具思擇有情於此。四種有中。由何而<a 
name="0509c04" id="0509c04"></a>住。頌曰。</p><a 
name="0509c05" id="0509c05"></a><p>　<span class="lg">有情由食住　　段欲體唯三<a 
name="0509c06" id="0509c06"></a><br>　非色不能益　　自根解脫故<a 
name="0509c07" id="0509c07"></a><br>　觸思識三食　　有漏通三界<a 
name="0509c08" id="0509c08"></a><br>　意成及求生　　食香中有起<a 
name="0509c09" id="0509c09"></a><br>　前二益此世　　所依及能依<a 
name="0509c10" id="0509c10"></a><br>　後二於當有　　引及起如次</span></p><a 
name="0509c11" id="0509c11"></a><p style="text-indent: 0em; margin-left: 0em"><span class="linehead"></span>論曰。經說世尊自悟一法。正覺正說。謂諸有<a 
name="0509c12" id="0509c12"></a>情。一切無非由食而住。何等為食。食有四種<a 
name="0509c13" id="0509c13"></a>一段。二觸。三思。四識。段有二種。謂細及&#x9E81;。<a 
name="0509c14" id="0509c14"></a>細謂中有食。香為食故。及天劫初食。無變穢<a 
name="0509c15" id="0509c15"></a>故。如油沃砂。散入支故。或細污蟲嬰兒等<a 
name="0509c16" id="0509c16"></a>食。說名為細。翻此為&#x9E81;。如是段食。唯在欲<a 
name="0509c17" id="0509c17"></a>界。離段食貪。生上界故。非上界身。依外緣<a 
name="0509c18" id="0509c18"></a>住。色界雖有能益大種。而非段食。如非妙欲。<a 
name="0509c19" id="0509c19"></a>如色界中。雖有微妙色聲觸境。而不引生增<a 
name="0509c20" id="0509c20"></a>上貪故。不名妙欲。如是雖有最勝微妙能攝<a 
name="0509c21" id="0509c21"></a>益觸。而畢竟無分段吞噉。故非段食。雖非段<a 
name="0509c22" id="0509c22"></a>食攝。而非無食義。如喜雖非四食中攝。而經<a 
name="0509c23" id="0509c23"></a>說為食。以有食義故。如契經言。我食喜食。由<a 
name="0509c24" id="0509c24"></a>喜食久住。如極光淨天。若爾欲界。亦應唯口<a 
name="0509c25" id="0509c25"></a>分段吞噉。方名段食。不爾欲界吞噉為門。餘<a 
name="0509c26" id="0509c26"></a>可相從立此名故。非於色界少有吞噉。可令<a 
name="0509c27" id="0509c27"></a>餘觸從彼為名。是故二界。無相類失。若人生<a 
name="0509c28" id="0509c28"></a>在北俱盧洲。離段吞噉。壽豈斷壞。雖不斷壞。<a 
name="0509c29" id="0509c29"></a>而所依身。形色瘦損。若為存活。若爾如何<a 
name="0510a01" id="0510a01"></a>彼由食住。香等為食。非要吞噉。彼定常嗅如<a 
name="0510a02" id="0510a02"></a>意妙香。或觸可愛風等妙觸。又彼身中。有<a 
name="0510a03" id="0510a03"></a>能益煖。或非欲界皆資段食。亦非段食。定唯<a 
name="0510a04" id="0510a04"></a>欲界從多就勝。故作是言。下有上無。不應為<a 
name="0510a05" id="0510a05"></a>難。然段食體。事別十三。以處總收。唯有三<a 
name="0510a06" id="0510a06"></a>種。謂唯欲界香味觸三。一切皆為段食自體。<a 
name="0510a07" id="0510a07"></a>可成段別而吞噉故。謂以口鼻分分受之。以<a 
name="0510a08" id="0510a08"></a>少從多。故作是說。雖非吞噉。但能益身。令<a 
name="0510a09" id="0510a09"></a>得久住。亦細食攝。猶如影光炎涼塗洗。又劫<a 
name="0510a10" id="0510a10"></a>初位。地味等食。亦名段食。分段受故。又諸<a 
name="0510a11" id="0510a11"></a>飲等。亦名段食。皆可段別而受用故。有餘師<a 
name="0510a12" id="0510a12"></a>說。一切食中。此最為勝。以於攝益根大種中。<a 
name="0510a13" id="0510a13"></a>強而速故。豈不求食為除飢渴。如何飢渴亦<a 
name="0510a14" id="0510a14"></a>名為食。由此二種。亦於根大能增益故。如按<a 
name="0510a15" id="0510a15"></a>摩等。又於飲食。無希欲心。身便瘦損。故二名<a 
name="0510a16" id="0510a16"></a>食。又有飢渴。方名無病。故為食事。此二勝餘<a 
name="0510a17" id="0510a17"></a>色處。應言是段食。不應言是段段別噉故。<a 
name="0510a18" id="0510a18"></a>若爾何故言三處為體。以約食說故。但言三<a 
name="0510a19" id="0510a19"></a>色處何緣不名為食。是不至取根所行故。以<a 
name="0510a20" id="0510a20"></a>契經說。段食非在手中器中。可成食事。要入<a 
name="0510a21" id="0510a21"></a>鼻口。牙齒咀嚼。津液浸潤。進度喉嚨。墮生<a 
name="0510a22" id="0510a22"></a>藏中。漸漸消化。味勢熟德。流諸脈中。攝益<a 
name="0510a23" id="0510a23"></a>諸蟲乃名為食。爾時方得成食事故。若在手<a 
name="0510a24" id="0510a24"></a>器以當為名。如天授名那落迦等。雖彼分段<a 
name="0510a25" id="0510a25"></a>總得食名。而成食時。唯香味觸。爾時唯此為<a 
name="0510a26" id="0510a26"></a>根境故。若總分段。皆名食者。聲不相應。亦應<a 
name="0510a27" id="0510a27"></a>是食。非聲等物在彼段中。可如香等亦名為<a 
name="0510a28" id="0510a28"></a>食。以不相續。無形段故。非無形段。不相續<a 
name="0510a29" id="0510a29"></a>物。能住持身。可成食事。又如何知色處非食。<a 
name="0510b01" id="0510b01"></a>身內攝益根大功能。如香味觸。不別見故。爾<a 
name="0510b02" id="0510b02"></a>時不生彼境識故。且香與味。為食極成。不待<a 
name="0510b03" id="0510b03"></a>成立。見塗洗等。於身攝益。觸有功能。夫食必<a 
name="0510b04" id="0510b04"></a>依味勢熟德。於身損益。思擇是非。形顯俱非<a 
name="0510b05" id="0510b05"></a>味勢熟德。於身損益。無有功能。生自識時。尚<a 
name="0510b06" id="0510b06"></a>不損益自根大種。況入身已。不生自識。能為<a 
name="0510b07" id="0510b07"></a>食事。見日月輪等。能損益眼根。是觸功能。<a 
name="0510b08" id="0510b08"></a>非形顯力。豈不苦樂與識俱生。此二能為損<a 
name="0510b09" id="0510b09"></a>益事故。色處於眼亦為損益。理不應然。眼與<a 
name="0510b10" id="0510b10"></a>明等。應成食故。然彼為境。順苦樂觸。能為食<a 
name="0510b11" id="0510b11"></a>事。色處不然。見安繕那籌等諸色。眼不增損。<a 
name="0510b12" id="0510b12"></a>要至眼中。眼方增損。是故段食定非色處。又<a 
name="0510b13" id="0510b13"></a>與極成香等段食。有共不共差別相故。又諸<a 
name="0510b14" id="0510b14"></a>段食。要進口中。咀嚼令碎。壞其形顯。香味觸<a 
name="0510b15" id="0510b15"></a>增。方成食事。非未咀嚼香味觸增。分明可了。<a 
name="0510b16" id="0510b16"></a>如已咀嚼。故唯香味觸。是真實食體。唯為此<a 
name="0510b17" id="0510b17"></a>三設功勞故。若爾何故。於契經中。稱讚段食。<a 
name="0510b18" id="0510b18"></a>具色香味。為令欣樂。兼讚助緣。如亦讚言。恭<a 
name="0510b19" id="0510b19"></a>敬施與。豈即恭敬。亦名段食。然成段食。具正<a 
name="0510b20" id="0510b20"></a>助緣。如有讚華林具華果影水。豈影與水亦<a 
name="0510b21" id="0510b21"></a>即是林。或此經中。讚所捨受。不言食體。是色<a 
name="0510b22" id="0510b22"></a>香味。又先已說。先說者何。謂以當為名。爾時<a 
name="0510b23" id="0510b23"></a>實非食。讚假名食具色香味。非辯真食。有何<a 
name="0510b24" id="0510b24"></a>相違。又歎食德。非辯食體醫論所言。有可愛<a 
name="0510b25" id="0510b25"></a>飲食。具色香味觸。亦得非體。又舉色相。表<a 
name="0510b26" id="0510b26"></a>香味觸。亦妙可欣。故作是說。經何不讚食具<a 
name="0510b27" id="0510b27"></a>觸邪。讚具色等已說觸故。非有惡觸具妙色<a 
name="0510b28" id="0510b28"></a>等。故有妙觸。不說自成。又唯觸處。是真食<a 
name="0510b29" id="0510b29"></a>體。讚此食體有色香味。故經說食體無缺減。<a 
name="0510c01" id="0510c01"></a>然上座言。所飲噉聚。皆是食體。無別說故諸<a 
name="0510c02" id="0510c02"></a>所飲噉。聚消變時。一切皆能增血肉等。任持<a 
name="0510c03" id="0510c03"></a>相續。令不斷壞。是故一切。皆名為食。彼言非<a 
name="0510c04" id="0510c04"></a>理。所以者何。雖無別說。應別取故。如契經<a 
name="0510c05" id="0510c05"></a>說。業為生因豈此生因。通無漏業。豈餘非<a 
name="0510c06" id="0510c06"></a>業。並非生因。又如經言。非黑非白。無異熟<a 
name="0510c07" id="0510c07"></a>業。能盡諸業。豈如是相業。皆能盡諸業。豈<a 
name="0510c08" id="0510c08"></a>一切業皆是所盡。又如經言。識生住起。應<a 
name="0510c09" id="0510c09"></a>知即是苦生病住老死起義。非無漏識可說<a 
name="0510c10" id="0510c10"></a>此言。如是等經。其例非一。雖無別說。而應別<a 
name="0510c11" id="0510c11"></a>取聚中。若有食相食用。唯應取彼為食非餘<a 
name="0510c12" id="0510c12"></a>故。此因不能證色亦是食。又彼所說。諸所飲<a 
name="0510c13" id="0510c13"></a>噉聚消變時。一切皆能增血肉等。任持相續。<a 
name="0510c14" id="0510c14"></a>令不斷壞。定知如是。應設誠言。既不說因。寧<a 
name="0510c15" id="0510c15"></a>知形顯。於消變位。如香味觸。增血肉等。能任<a 
name="0510c16" id="0510c16"></a>持身。是故食體。唯香味觸。非色不能益自根<a 
name="0510c17" id="0510c17"></a>解脫故。夫名食者。必先資益自根大種。後乃<a 
name="0510c18" id="0510c18"></a>及餘。飲噉色時。於自根大。尚不為益。況能及<a 
name="0510c19" id="0510c19"></a>餘。由彼諸根境各別故。有時見色。生喜樂者。<a 
name="0510c20" id="0510c20"></a>緣色觸生。是食非色。如斯理趣。前已具辯。又<a 
name="0510c21" id="0510c21"></a>不還者。及阿羅漢。解脫食貪。雖見妙食。而不<a 
name="0510c22" id="0510c22"></a>生喜。無所益故。已說段食界繫及體。觸思識<a 
name="0510c23" id="0510c23"></a>三。次當顯示。觸謂根境識三和所生心所。緣<a 
name="0510c24" id="0510c24"></a>起中。已廣思擇。思謂意業。識謂了境。此三唯<a 
name="0510c25" id="0510c25"></a>有漏。通三界皆有。如是四食。體總有十六事。<a 
name="0510c26" id="0510c26"></a>唯後三食。說有漏言。顯香等三。不濫無漏。何<a 
name="0510c27" id="0510c27"></a>緣無漏觸等非食。食謂能牽能資諸有。可厭<a 
name="0510c28" id="0510c28"></a>可斷。愛生長處。無漏雖資他所牽有。而自無<a 
name="0510c29" id="0510c29"></a>有牽有功能。非可厭斷愛生長處。故不建立。<a 
name="0511a01" id="0511a01"></a>在四食中。即由此因。望他界地。雖有漏法。亦<a 
name="0511a02" id="0511a02"></a>非食體。他界地法。雖亦為因。能資現有。而不<a 
name="0511a03" id="0511a03"></a>能作牽後有因。故不名食。諸無漏法。現在前<a 
name="0511a04" id="0511a04"></a>時。雖能為因。資根大種。而不能作牽後有因。<a 
name="0511a05" id="0511a05"></a>雖暫為因資根大種。而但為欲成已勝依。速<a 
name="0511a06" id="0511a06"></a>趣涅槃。永滅諸有。自地有漏。現在前時。資現<a 
name="0511a07" id="0511a07"></a>令增能招後有。由此已釋。段食為因。招後有<a 
name="0511a08" id="0511a08"></a>義。謂觸等食。牽後有時。亦牽當來。內法香<a 
name="0511a09" id="0511a09"></a>等。現內香等。資觸等因。令牽當有。亦能自<a 
name="0511a10" id="0511a10"></a>取當來香等。為等流果。是故段食。與後有因。<a 
name="0511a11" id="0511a11"></a>同一果故。亦能牽有。故名為食。然香味觸。體<a 
name="0511a12" id="0511a12"></a>類有三。謂異熟生。等流長養。由外香等。覺發<a 
name="0511a13" id="0511a13"></a>身中內香味觸。令成食事。故所說食。其理定<a 
name="0511a14" id="0511a14"></a>成。云何應知。觸思識食。俱時而起。事用有<a 
name="0511a15" id="0511a15"></a>殊。若謂此三事用無別。三食差別應不得成。<a 
name="0511a16" id="0511a16"></a>如一摶中具香味觸。用別難知。故立一段食<a 
name="0511a17" id="0511a17"></a>名。觸等用別。不應同彼。共不共知。有差別<a 
name="0511a18" id="0511a18"></a>故。如香味觸。世共同知。是一食性。觸等不<a 
name="0511a19" id="0511a19"></a>爾。又觸思識。體用微細。故別分三。香等不<a 
name="0511a20" id="0511a20"></a>爾。又雖俱起。隨一增故。果現行時。非無差<a 
name="0511a21" id="0511a21"></a>別。是故三體差別極成。如契經說。食有四種。<a 
name="0511a22" id="0511a22"></a>能令部多有情安住。及能資益諸求生者。言<a 
name="0511a23" id="0511a23"></a>部多者。顯已生義。諸趣生已。皆謂已生。復<a 
name="0511a24" id="0511a24"></a>說求生。為何所目。此目中有。由佛世尊以<a 
name="0511a25" id="0511a25"></a>五種名說中有故。何等為五。一者意成。從意<a 
name="0511a26" id="0511a26"></a>生故。是牽引業。所引果義。若爾此應有太<a 
name="0511a27" id="0511a27"></a>過失。不爾。中有不攬外緣精血等物以成身<a 
name="0511a28" id="0511a28"></a>故。二者求生。多喜尋察當生處故。生謂生有。<a 
name="0511a29" id="0511a29"></a>中有多求趣生有處。三者食香身資香食。往<a 
name="0511b01" id="0511b01"></a>生處故。四者中有。死生二有中間有故。五者<a 
name="0511b02" id="0511b02"></a>名起。死有無間。支體無缺。身頓起故。或復對<a 
name="0511b03" id="0511b03"></a>向當生決定。暫時起故。如契經說。有壞自體。<a 
name="0511b04" id="0511b04"></a>起有壞世間生起謂中有。又經說有補特伽<a 
name="0511b05" id="0511b05"></a>羅。已斷起結。未斷生結。何緣說食唯有四<a 
name="0511b06" id="0511b06"></a>種。一切有為。皆有食用。經說涅槃。亦有食<a 
name="0511b07" id="0511b07"></a>故。如契經說。涅槃有食。所謂覺支。雖諸有<a 
name="0511b08" id="0511b08"></a>為。皆有食用。而就勝說。謂大仙尊。為所化<a 
name="0511b09" id="0511b09"></a>者。就資有勝。唯說四食。如契經說。二因二<a 
name="0511b10" id="0511b10"></a>緣。能生正見。非淨戒等。於正見生。無因緣<a 
name="0511b11" id="0511b11"></a>用。四食勝用。其相云何。謂初二食。能益此<a 
name="0511b12" id="0511b12"></a>身。所依能依。後之二食。能引當有。能起當<a 
name="0511b13" id="0511b13"></a>有。如次資益引起色名二種有身。故立四食<a 
name="0511b14" id="0511b14"></a>所依。謂色即有根身。能依謂名。即心心所。<a 
name="0511b15" id="0511b15"></a>此中段食。資益所依。以有根身由此住故。此<a 
name="0511b16" id="0511b16"></a>中觸食資益能依。以心心所由此活故。如是<a 
name="0511b17" id="0511b17"></a>二食。於已生有。資益功能。最為殊勝。思為引<a 
name="0511b18" id="0511b18"></a>業。識為種子。引起當有。謂由業故。能引當<a 
name="0511b19" id="0511b19"></a>來。名色二有。業既引已。愛潤識種。能令當有<a 
name="0511b20" id="0511b20"></a>名色身起。故契經說。業為生因。愛為起因。如<a 
name="0511b21" id="0511b21"></a>是二食。於未生有。引起功能。最為殊勝。故唯<a 
name="0511b22" id="0511b22"></a>說此四種為食。此四食中。後二如生母。生未<a 
name="0511b23" id="0511b23"></a>生故。前二如養母。養已生故。次第異者。舉現<a 
name="0511b24" id="0511b24"></a>見生因果差別。為顯名色二有無始。故說前<a 
name="0511b25" id="0511b25"></a>際不可了知。謂如此生已起名色。為依引起。<a 
name="0511b26" id="0511b26"></a>感餘生業。愛所潤識。能為種故。令當來世名<a 
name="0511b27" id="0511b27"></a>色果起。如是此生所有名色。以次前世名色<a 
name="0511b28" id="0511b28"></a>為依。所引諸業。愛潤識種。為因故起。即彼前<a 
name="0511b29" id="0511b29"></a>生所依名色。復以前世名色為依。所引諸業。<a 
name="0511c01" id="0511c01"></a>愛潤識種。為因故起。如是展轉。前前為依。<a 
name="0511c02" id="0511c02"></a>是故名色二有無始。或諸眾生。有三種別。一<a 
name="0511c03" id="0511c03"></a>偏愛樂。現可愛境。二多希求。當可愛境。三<a 
name="0511c04" id="0511c04"></a>於諸境。起處中捨。段食總益此三眾生。觸食<a 
name="0511c05" id="0511c05"></a>別益愛現境者。思食別益希當境者。識食別<a 
name="0511c06" id="0511c06"></a>益處中捨者。故唯說此四種為食。有說。受為<a 
name="0511c07" id="0511c07"></a>生死根本。段食是受所受境界。觸食是受所<a 
name="0511c08" id="0511c08"></a>領近因。思是遠因。識是所依。故唯說此四種<a 
name="0511c09" id="0511c09"></a>為食。或復段食。能長境貪。長養諸根及大種<a 
name="0511c10" id="0511c10"></a>故。如是境貪。能廣於觸和合三事。令生觸故。<a 
name="0511c11" id="0511c11"></a>觸能引受。是所領故。受復能作希望思因。為<a 
name="0511c12" id="0511c12"></a>受希望境及生故。希望思力。令愛增廣。由思<a 
name="0511c13" id="0511c13"></a>欣樂虛妄樂故。愛能潤識。令續生有。要染污<a 
name="0511c14" id="0511c14"></a>心。能結生故。識能生起名色有芽。名色由<a 
name="0511c15" id="0511c15"></a>識而生長故。由斯故說。若於段食。斷遍知時。<a 
name="0511c16" id="0511c16"></a>亦斷遍知五妙欲染。若於觸食斷遍知時。亦<a 
name="0511c17" id="0511c17"></a>斷遍知樂等三受。若於思食斷遍知時。亦斷<a 
name="0511c18" id="0511c18"></a>遍知欲等三愛。若於識食斷遍知時。亦斷遍<a 
name="0511c19" id="0511c19"></a>知名色二有。有說。觀此能治四倒。故說四食。<a 
name="0511c20" id="0511c20"></a>由不觀察段等四種。如次能起淨樂常我四<a 
name="0511c21" id="0511c21"></a>種顛倒。經說四食。能令部多有情安住及能<a 
name="0511c22" id="0511c22"></a>資益。諸求生者。此示四食能資居止三有眾<a 
name="0511c23" id="0511c23"></a>生。謂居生有本有中有。如其次第。除居死有。<a 
name="0511c24" id="0511c24"></a>居死有中。食無能故。言部多者。謂居生有。食<a 
name="0511c25" id="0511c25"></a>持生有。故說令安。意顯生有。唯一念故。要由<a 
name="0511c26" id="0511c26"></a>食持。方能牽後。言有情者。謂居本有。居本有<a 
name="0511c27" id="0511c27"></a>中。可共言說。異非情故。名為有情。食持本有<a 
name="0511c28" id="0511c28"></a>故說令住。住謂當位相續不斷。言求生者。謂<a 
name="0511c29" id="0511c29"></a>居中有。居中有中。求生有故。食持中有。令<a 
name="0512a01" id="0512a01"></a>趣當生。不可迴轉。故名資益。或復眾生略有<a 
name="0512a02" id="0512a02"></a>三種。一具煩惱。二離煩惱。三餘煩惱。具煩惱<a 
name="0512a03" id="0512a03"></a>者。名為部多。於五趣中。數數生故。食能持彼。<a 
name="0512a04" id="0512a04"></a>故說令安。正觀既闕。無求出心。於生死中。情<a 
name="0512a05" id="0512a05"></a>安止故。如闕眼者。無行動心。隨其所居。而安<a 
name="0512a06" id="0512a06"></a>止故。離煩惱者。名為有情。唯世俗說有情數<a 
name="0512a07" id="0512a07"></a>故。食能持彼。故說令住。如眾緣力持故壞車。<a 
name="0512a08" id="0512a08"></a>暫往餘方。故名為住。餘煩惱者。名為求生。<a 
name="0512a09" id="0512a09"></a>容有希求。當來合故。和合生有。其義無別。<a 
name="0512a10" id="0512a10"></a>餘煩惱者。容有希求。乃至行盡生有身故。食<a 
name="0512a11" id="0512a11"></a>能持彼。故言資益。謂資益彼。至行盡位。或有<a 
name="0512a12" id="0512a12"></a>情類。略有二種。所謂已生將生差別。諸已生<a 
name="0512a13" id="0512a13"></a>者。名部多有情。諸將生者。唯說為求生。諸已<a 
name="0512a14" id="0512a14"></a>生者。復有二種。一者受用先行業果。名為部<a 
name="0512a15" id="0512a15"></a>多。二者受用現士用果。名為有情。由先世食。<a 
name="0512a16" id="0512a16"></a>令現身中色力樂辯。壽得安立。由現世食。<a 
name="0512a17" id="0512a17"></a>唯令現身。相續無斷。故說名住。或令安者。唯<a 
name="0512a18" id="0512a18"></a>令不壞。言令住者。令成士用。持將生者。令<a 
name="0512a19" id="0512a19"></a>趣正生。故言資益。諸求生者。有說。部多求<a 
name="0512a20" id="0512a20"></a>生各別。為簡別故。說有情言。以說非情亦有<a 
name="0512a21" id="0512a21"></a>食故。如契經說。我說大海。及大河等。悉皆有<a 
name="0512a22" id="0512a22"></a>食。為簡彼故。顯此所明是有情食。非大海等。<a 
name="0512a23" id="0512a23"></a>若爾此言。應成無用。說段食等。簡義已成。<a 
name="0512a24" id="0512a24"></a>非段等食資海等故。唯有情類。有段等食。<a 
name="0512a25" id="0512a25"></a>故有情言。無簡別用。乍可為簡別。說部多<a 
name="0512a26" id="0512a26"></a>言。以部多言中兼顯實義。為欲遮遣。非實有<a 
name="0512a27" id="0512a27"></a>情。執為有情。故作是說。謂諸外道。無明所<a 
name="0512a28" id="0512a28"></a>盲。執諸叢林皆有思慮。有見等故。亦名有情。<a 
name="0512a29" id="0512a29"></a>此亦必應資段食等。為簡彼故。須說實言。如<a 
name="0512b01" id="0512b01"></a>是實言。顯極成義。共許有思慮。謂極成有情。<a 
name="0512b02" id="0512b02"></a>此極成有情。方資段等食。非不共許。思慮有<a 
name="0512b03" id="0512b03"></a>情。何故世尊。不唯略說食有四種。令有情安。<a 
name="0512b04" id="0512b04"></a>部多求生二言何用。豈不已說。為顯已生中<a 
name="0512b05" id="0512b05"></a>有等異。故作是說。但說由食令有情安。於義<a 
name="0512b06" id="0512b06"></a>已周。何勞復說。已生中有差別等義。餘契經<a 
name="0512b07" id="0512b07"></a>中。已作是說。有情無不由食而存。此中為遮<a 
name="0512b08" id="0512b08"></a>謗中有論。及為顯示生有近因。故說部多求<a 
name="0512b09" id="0512b09"></a>生差別。或復勿有謂阿羅漢有學異生。食無<a 
name="0512b10" id="0512b10"></a>差別。故說三句。顯食有殊。謂諸異生。受諸飲<a 
name="0512b11" id="0512b11"></a>食。多由煩惱。諸阿羅漢。受諸飲食。但為支<a 
name="0512b12" id="0512b12"></a>身。諸有學者。受諸飲食。雖多生厭。而有煩<a 
name="0512b13" id="0512b13"></a>惱。為顯諸食。雖並支身有唯應受用。有亦須<a 
name="0512b14" id="0512b14"></a>斷者。故須具顯如是三句。言於段食斷遍知<a 
name="0512b15" id="0512b15"></a>者。前雖說斷未了。是何後說遍知。顯是此斷。<a 
name="0512b16" id="0512b16"></a>或伏緣彼。煩惱名斷。永拔其根。故名遍知。<a 
name="0512b17" id="0512b17"></a>若爾不應作如是說。若於段食。斷遍知時。亦<a 
name="0512b18" id="0512b18"></a>斷遍知五妙欲染。五妙欲染得永斷時。段食<a 
name="0512b19" id="0512b19"></a>由斯可名為斷。雖有此理。而佛為彰俱時斷<a 
name="0512b20" id="0512b20"></a>故。作如是說。以於段食緣縛斷時。五妙欲貪。<a 
name="0512b21" id="0512b21"></a>其體名斷。雖有此理。而不應說段食斷時五<a 
name="0512b22" id="0512b22"></a>欲貪斷。色聲二種。非段食故。此責不然。色聲<a 
name="0512b23" id="0512b23"></a>二種。與段食體同對治故。諸修觀者。厭段食<a 
name="0512b24" id="0512b24"></a>故。遍捨欲界。故作是說。或此中說。五妙欲<a 
name="0512b25" id="0512b25"></a>染。非唯色等五境界貪。若爾是何非賢聖事。<a 
name="0512b26" id="0512b26"></a>說名為欲。不離此界。諸所起貪。說名欲染。色<a 
name="0512b27" id="0512b27"></a>等五境。能順增貪。名五妙欲。此五妙欲所屬<a 
name="0512b28" id="0512b28"></a>之界。亦得此名。此界中貪。依此緣此五妙欲<a 
name="0512b29" id="0512b29"></a>界。故名五妙欲染。此意說言。若段食斷。欲界<a 
name="0512c01" id="0512c01"></a>諸貪皆悉得斷。以此與彼同對治故。非貪斷<a 
name="0512c02" id="0512c02"></a>時段食必斷。段食斷時諸貪必斷。是故契經。<a 
name="0512c03" id="0512c03"></a>作如是說。有釋為顯段食斷言。唯據斷除修<a 
name="0512c04" id="0512c04"></a>所斷染。故說斷五妙欲染言。如是釋言。無<a 
name="0512c05" id="0512c05"></a>深理趣。此中唯說聖道離染。已顯唯斷修所<a 
name="0512c06" id="0512c06"></a>斷故。必無聖道於一時中。雙斷見修二所斷<a 
name="0512c07" id="0512c07"></a>義。謂聖道斷見所斷時緣段食貪。決定未斷。<a 
name="0512c08" id="0512c08"></a>於後正斷段食貪時。見所斷貪。必先已斷。故<a 
name="0512c09" id="0512c09"></a>雖不說斷五妙欲染言。而亦知唯據斷修所<a 
name="0512c10" id="0512c10"></a>斷染。又此簡別。復何所成。縱謂所言段食斷<a 
name="0512c11" id="0512c11"></a>者。亦顯已斷見所斷貪。若如是知。有何過失。<a 
name="0512c12" id="0512c12"></a>如說。觸等斷遍知時。亦斷遍知樂等餘法。是<a 
name="0512c13" id="0512c13"></a>故前釋。於理無違。豈不隨斷觸等一時受愛<a 
name="0512c14" id="0512c14"></a>名色悉皆得斷。何緣如次各別說耶。以有眾<a 
name="0512c15" id="0512c15"></a>生受愛後有。隨於一種深覺過患。為欲令彼<a 
name="0512c16" id="0512c16"></a>速得斷除。如次為說觸等因異。又為成觸等<a 
name="0512c17" id="0512c17"></a>雖同時生。而由果不同故三體別。又為顯食<a 
name="0512c18" id="0512c18"></a>名稱於義。謂所能引故名為食。食誰所引。謂<a 
name="0512c19" id="0512c19"></a>愛所引。經說四食。愛為緣故。食能引誰受愛<a 
name="0512c20" id="0512c20"></a>名色。為顯此義。故作是言。即顯因無果定非<a 
name="0512c21" id="0512c21"></a>有。觸復如何。說名為食。以觸能有攝益用故。<a 
name="0512c22" id="0512c22"></a>受是攝益。體非能攝益。觸能攝益。亦是攝益<a 
name="0512c23" id="0512c23"></a>體。攝益因故。受所領故。非一切思皆是思食。<a 
name="0512c24" id="0512c24"></a>要屬希望。順愛現行。意識相應。乃名為食。故<a 
name="0512c25" id="0512c25"></a>飢饉世。愚癡小兒。望懸砂囊。而得存濟。又世<a 
name="0512c26" id="0512c26"></a>現見。由有希望。力便增長。希望若絕。力便衰<a 
name="0512c27" id="0512c27"></a>微。所為退敗。然契經說。意思食者。顯此唯<a 
name="0512c28" id="0512c28"></a>與意識相應。或為遮思是我德用。經說識食。<a 
name="0512c29" id="0512c29"></a>為第四者。此唯約有段食處說。識能為食。其<a 
name="0513a01" id="0513a01"></a>相云何。了可愛境。能住持身故。若爾云何<a 
name="0513a02" id="0513a02"></a>先作是說。識食能益處中捨者。由彼亦有可<a 
name="0513a03" id="0513a03"></a>愛涅槃。聖道等境。有漏了別。能任持身。故無<a 
name="0513a04" id="0513a04"></a>有過。契經說有四種食食。第二食言。復有何<a 
name="0513a05" id="0513a05"></a>用。為遮食外有能食者。顯離諸食無食者故。<a 
name="0513a06" id="0513a06"></a>由此佛告頗勒具那。我終不說有能食者。佛<a 
name="0513a07" id="0513a07"></a>說四食名愛因緣。云何名為愛因緣義。所希<a 
name="0513a08" id="0513a08"></a>愛事。為食體故。何緣於食。生於希愛。因此發<a 
name="0513a09" id="0513a09"></a>生諸樂受故。緣樂受故。諸愛得生。諸愛已生。<a 
name="0513a10" id="0513a10"></a>執為資具。由食是愛。&#x96A3;近生因。若愛已生。復<a 
name="0513a11" id="0513a11"></a>為資具。是故說食。名愛因緣。豈不食緣亦生<a 
name="0513a12" id="0513a12"></a>於苦。不應但說名愛因緣。如契經言。諸所有<a 
name="0513a13" id="0513a13"></a>苦。一切無不因食而生。理實應然。而愚夫類。<a 
name="0513a14" id="0513a14"></a>顛倒所覆。於苦生因。執為樂因。緣生希愛。或<a 
name="0513a15" id="0513a15"></a>苦所逼。希離愛生。此愛為因。追求飲食。故佛<a 
name="0513a16" id="0513a16"></a>說食。名愛因緣。或復果生能成食事。有漏果<a 
name="0513a17" id="0513a17"></a>苦。說愛為集。是故說食。名愛因緣。若爾無<a 
name="0513a18" id="0513a18"></a>學。應無有食。以無學者愛無有故。或有食者。<a 
name="0513a19" id="0513a19"></a>皆應有愛。此責不然。已簡別故。謂已簡別部<a 
name="0513a20" id="0513a20"></a>多求生。是有愛者。四食於彼。如其次第。安及<a 
name="0513a21" id="0513a21"></a>資益。據彼說食。名愛因緣。故無無學者無食<a 
name="0513a22" id="0513a22"></a>有愛失。或無學食。先愛力引。名愛因緣。亦無<a 
name="0513a23" id="0513a23"></a>有失。謂先愛力。所引發故。今雖離愛。仍求飲<a 
name="0513a24" id="0513a24"></a>食。故有伽他言。非無食有命。又如經說。無明<a 
name="0513a25" id="0513a25"></a>所覆。愛所繫縛。愚夫智者。同得此身。然無阿<a 
name="0513a26" id="0513a26"></a>羅漢有無明愛。失此亦應爾。雖知據此名愛<a 
name="0513a27" id="0513a27"></a>因緣。然說此言。復有何用。為顯諸食能牽後<a 
name="0513a28" id="0513a28"></a>有。諸有愛者。段食亦能為愛因緣。牽後有故。<a 
name="0513a29" id="0513a29"></a>以世尊說四食皆為病癰箭根。老死緣故。此<a 
name="0513b01" id="0513b01"></a>食復為先愛引生。先愛復從先食引起。如是<a 
name="0513b02" id="0513b02"></a>展轉。無始時來。令生死輪旋環不絕。為生厭<a 
name="0513b03" id="0513b03"></a>捨。故說此言。又諸苦生。皆因於食。但由諸食<a 
name="0513b04" id="0513b04"></a>為愛因緣。為捨食緣令苦不起。如欲止病應<a 
name="0513b05" id="0513b05"></a>避病緣。故說此言。深成有用。廣辯食已。今應<a 
name="0513b06" id="0513b06"></a>思擇。於前所說中等四有。生死二有。唯一<a 
name="0513b07" id="0513b07"></a>剎那。於此時中。何識現起。此識復與何受相<a 
name="0513b08" id="0513b08"></a>應。定心無心。得死生不。住何性識。得入涅<a 
name="0513b09" id="0513b09"></a>槃。於命終時。識何處滅。斷末摩者。其體是<a 
name="0513b10" id="0513b10"></a>何。頌曰。</p><a 
name="0513b11" id="0513b11"></a><p>　<span class="lg">斷善根與續　　離染退死生<a 
name="0513b12" id="0513b12"></a><br>　許唯意識中　　死生唯捨受<a 
name="0513b13" id="0513b13"></a><br>　非定無心二　　二無記涅槃<a 
name="0513b14" id="0513b14"></a><br>　漸死足臍心　　最後意識滅<a 
name="0513b15" id="0513b15"></a><br>　下人天不生　　斷末摩水等</span></p><a 
name="0513b16" id="0513b16"></a><p style="text-indent: 0em; margin-left: 0em"><span class="linehead"></span>論曰。斷善續善。離界地染。從離染退。命終受<a 
name="0513b17" id="0513b17"></a>生。此六位中。唯許意識。皆是意識不共法故。<a 
name="0513b18" id="0513b18"></a>五識於此。無有功能。豈不最初結中有位亦<a 
name="0513b19" id="0513b19"></a>唯意識。所說生言。已兼攝彼。非離所說。非此<a 
name="0513b20" id="0513b20"></a>生言能攝結中有。以結中有即中有攝故。已<a 
name="0513b21" id="0513b21"></a>遮中有。生所攝故。契經說有補特伽羅。已斷<a 
name="0513b22" id="0513b22"></a>生結。未斷起結。廣說四句。本論亦顯中有非<a 
name="0513b23" id="0513b23"></a>生。欲界命終。還生欲界。欲有續者。謂欲界<a 
name="0513b24" id="0513b24"></a>沒。還受欲界中有生有。如是等文。極相違害。<a 
name="0513b25" id="0513b25"></a>無相違失。諸經論文。唯據生有。說生言故。中<a 
name="0513b26" id="0513b26"></a>有初念。雖亦名生。而非生有。何相違害。本論<a 
name="0513b27" id="0513b27"></a>亦有以生聲說結中有位。有欲界繫見修所<a 
name="0513b28" id="0513b28"></a>斷。二部諸結。一時獲者。謂上界沒。欲界生<a 
name="0513b29" id="0513b29"></a>時。此等生言。說中有始。以色無色死有無<a 
name="0513c01" id="0513c01"></a>間。頓獲欲界。二部諸結。豈不住彼死有剎那。<a 
name="0513c02" id="0513c02"></a>即獲此結且證中有始亦名生。義得成立。然<a 
name="0513c03" id="0513c03"></a>彼死有。當獲非正。故頌生言。兼攝中有。意識<a 
name="0513c04" id="0513c04"></a>雖具三受相應。而死生時。唯有捨受。正死名<a 
name="0513c05" id="0513c05"></a>死。正生名生。如正笑時說名為笑。不苦樂受。<a 
name="0513c06" id="0513c06"></a>性不明利。順死生時。苦樂二受。性極明利。不<a 
name="0513c07" id="0513c07"></a>順死生。非明利識有死生義。以死生時必昧<a 
name="0513c08" id="0513c08"></a>劣故。由此故說。下三靜慮。唯近分心。有死生<a 
name="0513c09" id="0513c09"></a>理。以根本地無捨受故。雖說在意識得有死<a 
name="0513c10" id="0513c10"></a>生。而非在定心有死生理。非界地別有死生<a 
name="0513c11" id="0513c11"></a>故。設界地同極明利故。由勝加行所引發故。<a 
name="0513c12" id="0513c12"></a>又在定心能攝益故。必由損害方有命終。諸<a 
name="0513c13" id="0513c13"></a>在定心。非染污故。必由染污。方得受生。異地<a 
name="0513c14" id="0513c14"></a>染心。亦攝益故。加行起故。無命終理。異地染<a 
name="0513c15" id="0513c15"></a>心。必勝地攝。何容樂往劣地受生。故彼亦無<a 
name="0513c16" id="0513c16"></a>能受生理。一切異地。淨無記心。加行起故。無<a 
name="0513c17" id="0513c17"></a>命終理。非染污故。無受生理。又非無心有命<a 
name="0513c18" id="0513c18"></a>終義。理相違故。死有二種。或他所害。或任運<a 
name="0513c19" id="0513c19"></a>終。無心位中。他不能害。有殊勝法。任持身<a 
name="0513c20" id="0513c20"></a>故。處無心位。不任運終。入心定能引出心故。<a 
name="0513c21" id="0513c21"></a>謂入心作等無間緣。取依此身心等果法。必<a 
name="0513c22" id="0513c22"></a>無有別法能礙令不生。若所依身。將欲變壞。<a 
name="0513c23" id="0513c23"></a>必定還起屬此身心。方得命終。更無餘理。又<a 
name="0513c24" id="0513c24"></a>有契經。證無心不命終。故契經說。無想有情。<a 
name="0513c25" id="0513c25"></a>由想起已。從彼處沒。非無心位可得受生。必<a 
name="0513c26" id="0513c26"></a>由勝心現所引故。住昧劣位。而受生故。離起<a 
name="0513c27" id="0513c27"></a>煩惱。無受生故。亦有契經。證無心不受生。故<a 
name="0513c28" id="0513c28"></a>契經言。識若不入母胎中者。名色得成羯剌<a 
name="0513c29" id="0513c29"></a>藍不。乃至廣說。雖死有心實通三性。而阿羅<a 
name="0514a01" id="0514a01"></a>漢。必無染心。雖有善心及二無記。而強盛故。<a 
name="0514a02" id="0514a02"></a>不入涅槃。入涅槃心。唯二無記。謂威儀路。或<a 
name="0514a03" id="0514a03"></a>異熟生。若說欲界。有捨異熟。入涅槃心。通二<a 
name="0514a04" id="0514a04"></a>無記。若說欲界。無捨異熟。入涅槃心。但威儀<a 
name="0514a05" id="0514a05"></a>路。必無離受。而獨有心。辯業品中。當廣思<a 
name="0514a06" id="0514a06"></a>擇。劣善何故不入涅槃。以彼善心有異熟故。<a 
name="0514a07" id="0514a07"></a>諸阿羅漢。厭背未來諸異熟果。入涅槃故。若<a 
name="0514a08" id="0514a08"></a>爾住異熟。應不入涅槃。不爾。已簡言厭背未<a 
name="0514a09" id="0514a09"></a>來故。何不厭背現在異熟。知依現異熟永斷<a 
name="0514a10" id="0514a10"></a>諸有故。依現異熟。證無學果。知彼有恩。不<a 
name="0514a11" id="0514a11"></a>說厭患。諸阿羅漢。深厭當生。故命終時。避<a 
name="0514a12" id="0514a12"></a>彼因善。唯二無記。勢力劣故。順於昧劣相續<a 
name="0514a13" id="0514a13"></a>斷心。故入涅槃。唯二無記。眼等諸識。依止<a 
name="0514a14" id="0514a14"></a>色根。尚無方所。況復意識。然約身根滅處說<a 
name="0514a15" id="0514a15"></a>者。若頓死者。意識身根。欻然總滅。非有別<a 
name="0514a16" id="0514a16"></a>處。若漸死者。往下人天。於足齊心。如次識<a 
name="0514a17" id="0514a17"></a>滅。謂墮惡趣。說名往下。彼識最後兩足處滅。<a 
name="0514a18" id="0514a18"></a>若往人趣。識滅於齊。若往天中。識滅心處。<a 
name="0514a19" id="0514a19"></a>諸阿羅漢。說名不生。彼最後心。亦心處滅。有<a 
name="0514a20" id="0514a20"></a>餘師說。彼滅在頂正命終時。於足等處。身根<a 
name="0514a21" id="0514a21"></a>滅故。意識隨滅。臨命終時。身根漸滅。至足<a 
name="0514a22" id="0514a22"></a>等處。欻爾都滅。如以少水置炎石上。漸減<a 
name="0514a23" id="0514a23"></a>漸消。一處都盡。必無同分相續為因。能無間<a 
name="0514a24" id="0514a24"></a>生所趣後有。唯漸命終者。臨命終時。有為斷<a 
name="0514a25" id="0514a25"></a>末摩。苦受所逼。無有別物。名為末摩。然於身<a 
name="0514a26" id="0514a26"></a>中。有異支節。觸便致死。是謂末摩。謂於身<a 
name="0514a27" id="0514a27"></a>中。有別處所。風熱痰盛。所逼切時。極苦受<a 
name="0514a28" id="0514a28"></a>生。即便致死。得末摩稱。如有頌曰。</p><a 
name="0514a29" id="0514a29"></a><p>　<span class="lg">身中有別處　　觸便令命終<a 
name="0514b01" id="0514b01"></a><br>　如青蓮花鬚　　微塵等所觸</span></p><a 
name="0514b02" id="0514b02"></a><p style="text-indent: 0em; margin-left: 0em"><span class="linehead"></span>若水火風。不平緣合。互相乖反。或總或別。<a 
name="0514b03" id="0514b03"></a>勢用增盛。傷害末摩。如以利刀分解支節。<a 
name="0514b04" id="0514b04"></a>因斯引發極苦受生。從此須臾。定當捨命。由<a 
name="0514b05" id="0514b05"></a>茲理故。名斷末摩。非如斬薪說名為斷。如斷<a 
name="0514b06" id="0514b06"></a>無覺。故得斷名。好發語言。譏刺於彼。隨實不<a 
name="0514b07" id="0514b07"></a>實。傷切人心。由此當招斷末摩苦。何緣不說<a 
name="0514b08" id="0514b08"></a>地斷末摩。以無第四內災患故。內三災患。<a 
name="0514b09" id="0514b09"></a>謂風熱痰。水火風增。隨所應起。有說。此似<a 
name="0514b10" id="0514b10"></a>外器三災。此斷末摩。天中非有。然諸天子。將<a 
name="0514b11" id="0514b11"></a>命終時。先有五種小衰相現。一者衣服嚴具。<a 
name="0514b12" id="0514b12"></a>絕可意聲。二者自身光明。欻然昧劣三者於<a 
name="0514b13" id="0514b13"></a>沐浴位。水滴著身。四者本性囂馳。今滯一境。<a 
name="0514b14" id="0514b14"></a>五者眼本凝。寂今數瞬動。此五相現。非定<a 
name="0514b15" id="0514b15"></a>命終。遇勝善緣。猶可轉故。復有五種大衰相<a 
name="0514b16" id="0514b16"></a>現。一者衣染埃塵。二者花鬘萎悴。三者兩腋<a 
name="0514b17" id="0514b17"></a>汗出。四者臭氣入身。五者不樂本座。此五相<a 
name="0514b18" id="0514b18"></a>現。決定命終。設遇強緣。亦不轉故。非此五相<a 
name="0514b19" id="0514b19"></a>諸天皆有。亦非此五一一皆具。總集而說。故<a 
name="0514b20" id="0514b20"></a>言有五。如何得知非一切有。由教理故。教謂<a 
name="0514b21" id="0514b21"></a>經言。三十三天。有時集坐善法堂上。共受法<a 
name="0514b22" id="0514b22"></a>樂。中有天子。福壽俱終。即天眾中。不起于<a 
name="0514b23" id="0514b23"></a>坐。俄然殞沒。都不覺知。經說諸天五衰相現。<a 
name="0514b24" id="0514b24"></a>經五晝夜。然後命終。寧不覺知。不起于坐。<a 
name="0514b25" id="0514b25"></a>理謂衰相。皆是不善圓滿業果。非一切天皆<a 
name="0514b26" id="0514b26"></a>同集此不善業故。世尊於此有情世間生住<a 
name="0514b27" id="0514b27"></a>沒中。建立三聚。何謂三聚。頌曰。</p><a 
name="0514b28" id="0514b28"></a><p>　<span class="lg">正邪不定聚　　聖造無間餘</span></p><a 
name="0514b29" id="0514b29"></a><p style="text-indent: 0em; margin-left: 0em"><span class="linehead"></span>論曰。一正性定聚。二邪性定聚。三不定性聚。<a 
name="0514c01" id="0514c01"></a>何名正性。謂世尊言。貪無餘斷。瞋無餘斷。癡<a 
name="0514c02" id="0514c02"></a>無餘斷。一切煩惱。皆無餘斷。是名正性。何故<a 
name="0514c03" id="0514c03"></a>唯斷。說名正性。謂此永盡邪偽法故。又體是<a 
name="0514c04" id="0514c04"></a>善常智者定愛故。世尊亦說聖道名正性。經<a 
name="0514c05" id="0514c05"></a>說趣入正性離生故。何名邪性。謂有三種。一<a 
name="0514c06" id="0514c06"></a>趣邪性。二業邪性。三見邪性。即是惡趣。五無<a 
name="0514c07" id="0514c07"></a>間業。五不正見。如次為體於二定者。學無學<a 
name="0514c08" id="0514c08"></a>法。五無間業。如其次第。定趣離繫地獄果故。<a 
name="0514c09" id="0514c09"></a>成就此者。得此聚名。即名為聖。造無間者。正<a 
name="0514c10" id="0514c10"></a>脫已脫煩惱縛故。說名為聖。聖是自在離<a 
name="0514c11" id="0514c11"></a>繫縛義。或遠眾惡。故名為聖。獲得畢竟離繫<a 
name="0514c12" id="0514c12"></a>得故。或善所趣。故名為聖。中無間隔。故名無<a 
name="0514c13" id="0514c13"></a>間。好為此因。故名為造。正邪定餘。名不定<a 
name="0514c14" id="0514c14"></a>性。彼待二緣。可成二故。非定屬一。得不定<a 
name="0514c15" id="0514c15"></a>名。</p><a 
name="0514c16" id="0514c16"></a><p><span class="juanname">說一切有部順正理論卷第三十</span></p>
<hr>【經文資訊】大正藏第 29 冊 No. 1562 阿毘達磨順正理論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index61f9.html?index=T29n1562" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T29n1562_030 by HTTrack Website Copier/3.x [XR&CO'2014], Tue, 07 Jun 2016 06:53:04 GMT -->
</html>
