<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X36n0659_020 by HTTrack Website Copier/3.x [XR&CO'2014], Tue, 07 Jun 2016 07:24:44 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=539992842&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX36n0659&amp;utmp=%2Fmobile%2Findex.php%3Findex%3DX36n0659_020&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index290e.html?index=X36n0659_019" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第36冊<br/>No.659 涅槃經會疏 (36卷)<br/>【隋 灌頂撰　唐 湛然再治　日本 本純分會】<br/>第 20 卷</p>
	<a href="indexa17b.html?index=X36n0659_021" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X36">
<div class="root" id="0659" sutra_name="涅槃經會疏" sutra_juan="[卷20]">　
<a 
name="0622b04" id="0622b04"></a><a 
name="0622b05" id="0622b05"></a><a 
name="0622b06" id="0622b06"></a><a 
name="0622b07" id="0622b07"></a><p><span class="juanname">南本大般涅槃經會疏卷第二十</span></p><a 
name="0622b08" id="0622b08"></a><a 
name="0622b09" id="0622b09"></a><p style="text-indent: 0em; margin-left: 0em"><span class="linehead"></span>大般涅槃經高貴德王菩薩品之二<span class="note">(卷第二十)</span></p><a 
name="0622b10" id="0622b10"></a><p style="text-indent: 0em; margin-left: 5em"><span class="linehead"></span>北涼　天竺三藏　曇無讖　譯</p><a 
name="0622b11" id="0622b11"></a><p style="text-indent: 0em; margin-left: 5em"><span class="linehead"></span>晉　沙門　慧嚴　慧觀<a 
name="0622b12" id="0622b12"></a>　謝靈運　重治</p><a 
name="0622b13" id="0622b13"></a><p style="text-indent: 0em; margin-left: 1em"><span class="linehead"></span>德王品之二</p><a 
name="0622b14" id="0622b14"></a><p style="text-indent: 0em; margin-left: 1em"><span class="linehead"></span>起卷德王問若犯重下第二明違因於中為三謂<a 
name="0622b15" id="0622b15"></a>問答領解冶城為六問開善為五問只是三意初<a 
name="0622b16" id="0622b16"></a>兩問四罪次兩問一闡提三一問不定初問四罪<a 
name="0622b17" id="0622b17"></a>者。</p><a 
name="0622b18" id="0622b18"></a><p style="text-indent: 0em; margin-left: 0em"><span class="linehead"></span>光明&#x5FA7;照高貴德王菩薩白佛言世尊若犯重禁謗<a 
name="0622b19" id="0622b19"></a>方等經作五逆罪一闡提等有佛性者是等云何復<a 
name="0622b20" id="0622b20"></a>墮地獄世尊若使是等有佛性者云何復言無常樂<a 
name="0622b21" id="0622b21"></a>我淨。</p><a 
name="0622b22" id="0622b22"></a><p style="text-indent: 0em; margin-left: 1em"><span class="linehead"></span>若有佛性不應墮地獄如其退落佛性不持第二<a 
name="0622b23" id="0622b23"></a>問若有佛性云何復言無常樂我淨若無四德豈<a 
name="0622b24" id="0622b24"></a>有佛性。</p><a 
name="0622c01" id="0622c01"></a><p style="text-indent: 0em; margin-left: 0em"><span class="linehead"></span>世尊若斷善根名一闡提者斷善根時所有佛性云<a 
name="0622c02" id="0622c02"></a>何不斷佛性若斷云何復言常樂我淨如其不斷何<a 
name="0622c03" id="0622c03"></a>故名為一闡提耶。</p><a 
name="0622c04" id="0622c04"></a><p style="text-indent: 0em; margin-left: 1em"><span class="linehead"></span>第三問闡提斷善應斷佛性第四問不斷佛性何<a 
name="0622c05" id="0622c05"></a>名闡提。</p><a 
name="0622c06" id="0622c06"></a><p style="text-indent: 0em; margin-left: 0em"><span class="linehead"></span>世尊犯四重禁名為不定謗方等經作五逆罪及一<a 
name="0622c07" id="0622c07"></a>闡提悉名不定如是等輩若決定者云何得成阿耨<a 
name="0622c08" id="0622c08"></a>多羅三藐三菩提得須陀洹乃至辟支佛亦名不定<a 
name="0622c09" id="0622c09"></a>若須陀洹至辟支佛是決定者亦不應成阿耨多羅<a 
name="0622c10" id="0622c10"></a>三藐三菩提世尊若犯四重不決定者須陀洹乃至<a 
name="0622c11" id="0622c11"></a>辟支佛亦不決定如是不定諸佛如來亦復不定若<a 
name="0622c12" id="0622c12"></a>佛不定涅槃體性亦復不定至一切法亦復不定云<a 
name="0622c13" id="0622c13"></a>何不定若一闡提除一闡提則成佛道諸佛如來亦<a 
name="0622c14" id="0622c14"></a>應如是入涅槃<span class="corr" title='[巳&gt;已]'>已</span>亦應還出不入涅槃若如是者涅<a 
name="0622c15" id="0622c15"></a>槃之性則為不定不決定故當知無有常樂我淨云<a 
name="0622c16" id="0622c16"></a>何說言一闡提等當得涅槃。</p><a 
name="0622c17" id="0622c17"></a><p style="text-indent: 0em; margin-left: 1em"><span class="linehead"></span>第五問四罪與闡提等不定還生菩提涅槃不定<a 
name="0622c18" id="0622c18"></a>還成凡夫難文小廣入涅槃<span class="corr" title='[巳&gt;已]'>已</span>若還出者聖還成<a 
name="0622c19" id="0622c19"></a>凡若爾佛無四德若不爾者闡提亦無成佛之義<a 
name="0622c20" id="0622c20"></a>前難令涅槃無常佛答非無常此中作不定難一<a 
name="0622c21" id="0622c21"></a>切不定則一切無常則涅槃亦是一切之限亦應<a 
name="0622c22" id="0622c22"></a>無常此難難一切人悉令皆轉<span class="note">(云云)</span>。</p><a 
name="0622c23" id="0622c23"></a><p style="text-indent: 0em; margin-left: 1em"><span class="linehead"></span>佛答為兩先歎問次答問初歎問為四一歎現德。</p><a 
name="0622c24" id="0622c24"></a><p style="text-indent: 0em; margin-left: 0em"><span class="linehead"></span>爾時世尊告光明&#x5FA7;照高貴德王菩薩言善哉善哉。</p><a 
name="0623a01" id="0623a01"></a><p style="text-indent: 0em; margin-left: 0em"><span class="linehead"></span>善男子為欲利益無量眾生令得安樂憐憫慈念諸<a 
name="0623a02" id="0623a02"></a>世間故為欲增長發菩提心諸菩薩故作如是問。</p><a 
name="0623a03" id="0623a03"></a><p style="text-indent: 0em; margin-left: 1em"><span class="linehead"></span>二歎往因。</p><a 
name="0623a04" id="0623a04"></a><p style="text-indent: 0em; margin-left: 0em"><span class="linehead"></span>善男子汝<span class="corr" title='[巳&gt;已]'>已</span>親近過去無量諸佛世尊於諸佛所種<a 
name="0623a05" id="0623a05"></a>諸善根久<span class="corr" title='[巳&gt;已]'>已</span>成就菩提功德降伏眾魔令其退散<span class="corr" title='[巳&gt;已]'>已</span><a 
name="0623a06" id="0623a06"></a>教無量無邊眾生悉令得至阿耨多羅三藐三菩提<a 
name="0623a07" id="0623a07"></a>久<span class="corr" title='[巳&gt;已]'>已</span>通達諸佛如來所有甚深祕密之藏<span class="corr" title='[巳&gt;已]'>已</span>問過去<a 
name="0623a08" id="0623a08"></a>無量無邊恒河沙等諸佛世尊如是甚深微密之義。</p><a 
name="0623a09" id="0623a09"></a><p style="text-indent: 0em; margin-left: 1em"><span class="linehead"></span>三歎所問超逾人天。</p><a 
name="0623a10" id="0623a10"></a><p style="text-indent: 0em; margin-left: 0em"><span class="linehead"></span>我都不見一切世間若人若天沙門婆羅門若魔若<a 
name="0623a11" id="0623a11"></a>梵有能咨問如來是義。</p><a 
name="0623a12" id="0623a12"></a><p style="text-indent: 0em; margin-left: 1em"><span class="linehead"></span>四誡聽許說如文。</p><a 
name="0623a13" id="0623a13"></a><p style="text-indent: 0em; margin-left: 0em"><span class="linehead"></span>今當誠心諦聽諦聽吾當為汝分別演說。</p><a 
name="0623a14" id="0623a14"></a><p style="text-indent: 0em; margin-left: 1em"><span class="linehead"></span>善男子一闡提下正答為三一答第五不定問第<a 
name="0623a15" id="0623a15"></a>二答第三斷善問即兼答第一第二罪人問第三<a 
name="0623a16" id="0623a16"></a>重答第五不定問兼答第四問初答第五中三先<a 
name="0623a17" id="0623a17"></a>標。</p><a 
name="0623a18" id="0623a18"></a><p style="text-indent: 0em; margin-left: 0em"><span class="linehead"></span>善男子一闡提者亦不決定。</p><a 
name="0623a19" id="0623a19"></a><p style="text-indent: 0em; margin-left: 1em"><span class="linehead"></span>次答。</p><a 
name="0623a20" id="0623a20"></a><p style="text-indent: 0em; margin-left: 0em"><span class="linehead"></span>若決定者是一闡提終不能得阿耨多羅三藐三菩<a 
name="0623a21" id="0623a21"></a>提。</p><a 
name="0623a22" id="0623a22"></a><p style="text-indent: 0em; margin-left: 1em"><span class="linehead"></span>三結。</p><a 
name="0623a23" id="0623a23"></a><p style="text-indent: 0em; margin-left: 0em"><span class="linehead"></span>以不決定是故能得。</p><a 
name="0623a24" id="0623a24"></a><p style="text-indent: 0em; margin-left: 1em"><span class="linehead"></span>從如汝所言下第二正答第三有三番一約內外<a 
name="0623b01" id="0623b01"></a>二約漏無漏三約常無常。</p><a 
name="0623b02" id="0623b02"></a><p style="text-indent: 0em; margin-left: 0em"><span class="linehead"></span>如汝所言佛性不斷云何一闡提斷善根者善男子<a 
name="0623b03" id="0623b03"></a>善根有二種一者內二者外佛性非內非外以是義<a 
name="0623b04" id="0623b04"></a>故佛性不斷。</p><a 
name="0623b05" id="0623b05"></a><p style="text-indent: 0em; margin-left: 0em"><span class="linehead"></span>復有二種一者有漏二者無漏佛性非有漏非無漏<a 
name="0623b06" id="0623b06"></a>是故不斷。</p><a 
name="0623b07" id="0623b07"></a><p style="text-indent: 0em; margin-left: 0em"><span class="linehead"></span>復有二種一者常二者無常佛性非常非無常是故<a 
name="0623b08" id="0623b08"></a>不斷。</p><a 
name="0623b09" id="0623b09"></a><p style="text-indent: 0em; margin-left: 1em"><span class="linehead"></span>佛性中道非此二邊故不可斷人天是善三途是<a 
name="0623b10" id="0623b10"></a>惡凡法為外聖法為內世間是漏出世無漏有為<a 
name="0623b11" id="0623b11"></a>無常無為是常佛性悉非此之兩邊故不可斷。</p><a 
name="0623b12" id="0623b12"></a><p style="text-indent: 0em; margin-left: 1em"><span class="linehead"></span>若是斷者下兼答第一第二罪人問。</p><a 
name="0623b13" id="0623b13"></a><p style="text-indent: 0em; margin-left: 0em"><span class="linehead"></span>若是斷者則應還得若不還得則名不斷若斷<span class="corr" title='[巳&gt;已]'>已</span>得<a 
name="0623b14" id="0623b14"></a>名一闡提。</p><a 
name="0623b15" id="0623b15"></a><p style="text-indent: 0em; margin-left: 1em"><span class="linehead"></span>彼雖作罪終不斷性明罪不定以不定故得三菩<a 
name="0623b16" id="0623b16"></a>提本取斷<span class="corr" title='[巳&gt;已]'>已</span>名一闡提性非<span class="corr" title='[巳&gt;已]'>已</span>得云何可斷既非<a 
name="0623b17" id="0623b17"></a>定有豈能遮墮答第一問若非定有遣第二問又<a 
name="0623b18" id="0623b18"></a>斷<span class="corr" title='[巳&gt;已]'>已</span>得方名闡提今性非<span class="corr" title='[巳&gt;已]'>已</span>得亦遣第四問。</p><a 
name="0623b19" id="0623b19"></a><p style="text-indent: 0em; margin-left: 1em"><span class="linehead"></span>犯四重下第三重答第五問為三初泛明不定二<a 
name="0623b20" id="0623b20"></a>廣明不定三結不定初文又四一明惡人不定二<a 
name="0623b21" id="0623b21"></a>明諸法不定三明善人不定四明如來不定此即<a 
name="0623b22" id="0623b22"></a>惡人不定也。</p><a 
name="0623b23" id="0623b23"></a><p style="text-indent: 0em; margin-left: 0em"><span class="linehead"></span>犯四重者亦是不定若決定者犯四重禁終不能得<a 
name="0623b24" id="0623b24"></a>阿耨多羅三藐三菩提謗方等經亦復不定若決定<a 
name="0623c01" id="0623c01"></a>者謗正法人終不能得阿耨多羅三藐三菩提作五<a 
name="0623c02" id="0623c02"></a>逆罪亦復不定若決定者五逆之人終不能得阿耨<a 
name="0623c03" id="0623c03"></a>多羅三藐三菩提。</p><a 
name="0623c04" id="0623c04"></a><p style="text-indent: 0em; margin-left: 1em"><span class="linehead"></span>色與色相下第二明諸法不定有法譬初法如文。</p><a 
name="0623c05" id="0623c05"></a><p style="text-indent: 0em; margin-left: 0em"><span class="linehead"></span>色與色相二俱不定香味觸相生相至無明相陰入<a 
name="0623c06" id="0623c06"></a>界相二十五有相四生乃至一切諸法皆亦不定。</p><a 
name="0623c07" id="0623c07"></a><p style="text-indent: 0em; margin-left: 1em"><span class="linehead"></span>次譬中凡三譬三合如文。</p><a 
name="0623c08" id="0623c08"></a><p style="text-indent: 0em; margin-left: 0em"><span class="linehead"></span>善男子譬如幻師在大眾中化作四兵車步象馬作<a 
name="0623c09" id="0623c09"></a>諸瓔珞嚴身之具城邑聚落山林樹木泉池河井於<a 
name="0623c10" id="0623c10"></a>彼眾中有諸小兒無有智慧&#x89A9;見之時悉以為實其<a 
name="0623c11" id="0623c11"></a>中智人知其&#x8657;誑以幻力故惑人眼目。</p><a 
name="0623c12" id="0623c12"></a><p style="text-indent: 0em; margin-left: 0em"><span class="linehead"></span>善男子一切凡夫乃至聲聞辟支佛等於一切法見<a 
name="0623c13" id="0623c13"></a>有定相亦復如是諸佛菩薩於一切法不見定相。</p><a 
name="0623c14" id="0623c14"></a><p style="text-indent: 0em; margin-left: 0em"><span class="linehead"></span>善男子譬如小兒於盛夏月見熱時燄謂之為水有<a 
name="0623c15" id="0623c15"></a>智之人於此熱<span class="gaiji">燄<!--gaiji,燄,1[舀*炎],2&#x269A8;,3--></span>終不生於實水之想但是&#x8657;燄誑<a 
name="0623c16" id="0623c16"></a>人眼目非實是水。</p><a 
name="0623c17" id="0623c17"></a><p style="text-indent: 0em; margin-left: 0em"><span class="linehead"></span>一切凡夫聲聞緣覺見一切法亦復如是悉謂是實<a 
name="0623c18" id="0623c18"></a>諸佛菩薩於一切法不見定相。</p><a 
name="0624a01" id="0624a01"></a><p style="text-indent: 0em; margin-left: 0em"><span class="linehead"></span>善男子譬如山&#x78F5;因聲有響小兒聞之謂是實聲有<a 
name="0624a02" id="0624a02"></a>智之人解無定實但有聲相誑於耳識。</p><a 
name="0624a03" id="0624a03"></a><p style="text-indent: 0em; margin-left: 0em"><span class="linehead"></span>善男子一切凡夫聲聞緣覺於一切法亦復如是見<a 
name="0624a04" id="0624a04"></a>有定相諸菩薩等解了諸法悉無定相是無常相空<a 
name="0624a05" id="0624a05"></a>寂等相無生滅相以是義故菩薩見一切法是無常<a 
name="0624a06" id="0624a06"></a>相善男子亦有定相云何為定常樂我淨在何處耶<a 
name="0624a07" id="0624a07"></a>所謂涅槃。</p><a 
name="0624a08" id="0624a08"></a><p style="text-indent: 0em; margin-left: 1em"><span class="linehead"></span>而言亦有定相謂常樂我淨者為其前難不定云<a 
name="0624a09" id="0624a09"></a>如來入<span class="corr" title='[巳&gt;已]'>已</span>亦應出聖成凡即無常樂今答不爾無<a 
name="0624a10" id="0624a10"></a>定之中亦有定相謂如來常樂我淨故言亦有定<a 
name="0624a11" id="0624a11"></a>相。</p><a 
name="0624a12" id="0624a12"></a><p style="text-indent: 0em; margin-left: 1em"><span class="linehead"></span>須陀洹下第三明善人不定。</p><a 
name="0624a13" id="0624a13"></a><p style="text-indent: 0em; margin-left: 0em"><span class="linehead"></span>善男子須陀洹果亦復不定不決定故經八萬劫得<a 
name="0624a14" id="0624a14"></a>阿耨多羅三藐三菩提心斯陀含果亦復不定不決<a 
name="0624a15" id="0624a15"></a>定故經六萬劫得阿耨多羅三藐三菩提心阿那含<a 
name="0624a16" id="0624a16"></a>果亦復不定不決定故經四萬劫得阿耨多羅三藐<a 
name="0624a17" id="0624a17"></a>三菩提心阿羅漢果亦復不定不決定故經二萬劫<a 
name="0624a18" id="0624a18"></a>得阿耨多羅三藐三菩提心辟支佛道亦復不定不<a 
name="0624a19" id="0624a19"></a>決定故經十千劫得阿耨多羅三藐三菩提心。</p><a 
name="0624a20" id="0624a20"></a><p style="text-indent: 0em; margin-left: 1em"><span class="linehead"></span>如來今於下第四明如來不定。</p><a 
name="0624a21" id="0624a21"></a><p style="text-indent: 0em; margin-left: 0em"><span class="linehead"></span>善男子如來今於拘尸城娑羅雙樹間示現倚臥師<a 
name="0624a22" id="0624a22"></a>子之&#x7240;欲入涅槃令諸未得阿羅漢果眾弟子等及<a 
name="0624a23" id="0624a23"></a>諸力士生大憂苦亦令天人阿修羅乾闥婆迦樓羅<a 
name="0624a24" id="0624a24"></a>緊那羅摩&#x777A;羅伽等大設供養欲使諸人以千端&#x6C0E;<a 
name="0624b01" id="0624b01"></a>纏裹其身七寶為棺盛滿香油積諸香木以火焚之<a 
name="0624b02" id="0624b02"></a>唯除二端不可得燒一者襯身二最在外為諸眾生<a 
name="0624b03" id="0624b03"></a>分散舍利以為八分一切所有聲聞弟子咸言如來<a 
name="0624b04" id="0624b04"></a>入於涅槃當知如來亦不必定入於涅槃何以故如<a 
name="0624b05" id="0624b05"></a>來常住不變易故以是義故如來涅槃亦復不定。</p><a 
name="0624b06" id="0624b06"></a><p style="text-indent: 0em; margin-left: 1em"><span class="linehead"></span>方便道中如來不定法身本地定不為凡是名為<a 
name="0624b07" id="0624b07"></a>定二端不可得燒者兩解一云襯身譬本地在外<a 
name="0624b08" id="0624b08"></a>譬&#x8FF9;應此二不滅二云襯身譬佛智觀機在外譬<a 
name="0624b09" id="0624b09"></a>神通應物物機無窮故神通不盡是故不燒襯衣<a 
name="0624b10" id="0624b10"></a>者非應言親衣此衣在裏名為親衣善男子當知<a 
name="0624b11" id="0624b11"></a>如來下第二廣明不定舊解諸句作一存一亡非<a 
name="0624b12" id="0624b12"></a>鬼至亡法身非非鬼至存應身今謂法應兩分還<a 
name="0624b13" id="0624b13"></a>是定義豈是不定興皇云非鬼法身不定法身則<a 
name="0624b14" id="0624b14"></a>亡非亡非非鬼是應身不定應身則存非存存非<a 
name="0624b15" id="0624b15"></a>存能鬼能非鬼亡非亡能非鬼能鬼今謂皆未免<a 
name="0624b16" id="0624b16"></a>定何者鬼定能非鬼非鬼定能鬼雖言不定亦名<a 
name="0624b17" id="0624b17"></a>為定今明鬼即非鬼亦即非鬼非非鬼非鬼即鬼<a 
name="0624b18" id="0624b18"></a>亦即非鬼非非鬼非鬼非非鬼亦即鬼非鬼是一<a 
name="0624b19" id="0624b19"></a>即三是三即一無一無三一三不定斯則真不定<a 
name="0624b20" id="0624b20"></a>義餘句例然今先唱章門。</p><a 
name="0624b21" id="0624b21"></a><p style="text-indent: 0em; margin-left: 0em"><span class="linehead"></span>善男子當知如來亦復不定如來非天何以故有四<a 
name="0624b22" id="0624b22"></a>種天一者世間天二者生天三者淨天四者義天世<a 
name="0624b23" id="0624b23"></a>間天者如諸國王生天者從四天王乃至非有想非<a 
name="0624b24" id="0624b24"></a>無想天淨天者從須陀洹至辟支佛義天者十住菩<a 
name="0624c01" id="0624c01"></a>薩摩訶薩等以何義故十住菩薩名為義天以能善<a 
name="0624c02" id="0624c02"></a>解諸法義故云何為義見一切法是空義故善男子<a 
name="0624c03" id="0624c03"></a>如來非王亦非四天乃至非有想非無想天從須陀<a 
name="0624c04" id="0624c04"></a>洹至辟支佛十住菩薩以是義故如來非天然諸眾<a 
name="0624c05" id="0624c05"></a>生亦復稱佛為天中天是故如來非天非非天非人<a 
name="0624c06" id="0624c06"></a>非非人非鬼非非鬼非地獄畜生餓鬼非非地獄畜<a 
name="0624c07" id="0624c07"></a>生餓鬼非眾生非非眾生非法非非法非色非非色<a 
name="0624c08" id="0624c08"></a>非長非非長非短非非短非相非非相非心非非心<a 
name="0624c09" id="0624c09"></a>非有漏非無漏非有為非無為非常非無常非幻非<a 
name="0624c10" id="0624c10"></a>非幻非名非非名非定非非定非有非無非說非非<a 
name="0624c11" id="0624c11"></a>說非如來非不如來以是義故如來不定。</p><a 
name="0624c12" id="0624c12"></a><p style="text-indent: 0em; margin-left: 1em"><span class="linehead"></span>次解釋凡二十章門但解十六不釋四門。</p><a 
name="0624c13" id="0624c13"></a><p style="text-indent: 0em; margin-left: 0em"><span class="linehead"></span>善男子何故如來不名世天世天即是諸王如來久<a 
name="0624c14" id="0624c14"></a>於無量劫中<span class="corr" title='[巳&gt;已]'>已</span>捨王位是故非王非非王者如來生<a 
name="0624c15" id="0624c15"></a>於迦毗羅城淨飯王家是故非非王非生天者如來<a 
name="0624c16" id="0624c16"></a>久<span class="corr" title='[巳&gt;已]'>已</span>離諸有故是故非生天非非生天何以故昇兜<a 
name="0624c17" id="0624c17"></a>率天下閻浮提故是故如來非非生天亦非淨天何<a 
name="0624c18" id="0624c18"></a>以故如來非是須陀洹乃至非辟支佛是故如來非<a 
name="0624c19" id="0624c19"></a>是淨天非非淨天何以故世間八法所不能染猶如<a 
name="0624c20" id="0624c20"></a>蓮華不受塵水是故如來非非淨天亦非義天何以<a 
name="0624c21" id="0624c21"></a>故如來非是十住菩薩故是故如來非是義天非非<a 
name="0624c22" id="0624c22"></a>義天何以故如來常修十八空義故是故如來非非<a 
name="0624c23" id="0624c23"></a>義天。</p><a 
name="0624c24" id="0624c24"></a><p style="text-indent: 0em; margin-left: 0em"><span class="linehead"></span>如來非人何以故如來久於無量劫中離人有故是<a 
name="0625a01" id="0625a01"></a>故非人亦非非人何以故生於迦毗羅城故是故非<a 
name="0625a02" id="0625a02"></a>非人。</p><a 
name="0625a03" id="0625a03"></a><p style="text-indent: 0em; margin-left: 0em"><span class="linehead"></span>如來非鬼何以故不害一切眾生故是故非鬼亦非<a 
name="0625a04" id="0625a04"></a>非鬼何以故亦以鬼像化眾生故是故非非鬼。</p><a 
name="0625a05" id="0625a05"></a><p style="text-indent: 0em; margin-left: 0em"><span class="linehead"></span>如來亦非地獄畜生餓鬼何以故如來久離諸惡業<a 
name="0625a06" id="0625a06"></a>故是故非地獄畜生餓鬼亦非非地獄畜生餓鬼何<a 
name="0625a07" id="0625a07"></a>以故如來亦復現受三惡諸趣之身化眾生故是故<a 
name="0625a08" id="0625a08"></a>非非地獄畜生餓鬼。</p><a 
name="0625a09" id="0625a09"></a><p style="text-indent: 0em; margin-left: 0em"><span class="linehead"></span>亦非眾生何以故久<span class="corr" title='[巳&gt;已]'>已</span>捨離眾生性故是故如來非<a 
name="0625a10" id="0625a10"></a>眾生亦非非眾生何以故或時演說眾生相故是故<a 
name="0625a11" id="0625a11"></a>如來非非眾生。</p><a 
name="0625a12" id="0625a12"></a><p style="text-indent: 0em; margin-left: 0em"><span class="linehead"></span>如來非法何以故諸法各各有別異相如來不爾唯<a 
name="0625a13" id="0625a13"></a>有一相是故非法亦非非法何以故如來法界故是<a 
name="0625a14" id="0625a14"></a>故非非法。</p><a 
name="0625a15" id="0625a15"></a><p style="text-indent: 0em; margin-left: 0em"><span class="linehead"></span>如來非色何以故十色入所不攝故是故非色亦非<a 
name="0625a16" id="0625a16"></a>非色何以故身有三十二相八十種好故是故非非<a 
name="0625a17" id="0625a17"></a>色。</p><a 
name="0625a18" id="0625a18"></a><p style="text-indent: 0em; margin-left: 0em"><span class="linehead"></span>如來非長何以故斷諸色故是故非長亦非非長何<a 
name="0625a19" id="0625a19"></a>以故一切世間無有能見頂髻相故是故非非長。</p><a 
name="0625a20" id="0625a20"></a><p style="text-indent: 0em; margin-left: 0em"><span class="linehead"></span>如來非短何以故久<span class="corr" title='[巳&gt;已]'>已</span>遠離憍慢結故是故非短亦<a 
name="0625a21" id="0625a21"></a>非非短何以故為瞿師長者示三尺身故是故非非<a 
name="0625a22" id="0625a22"></a>短。</p><a 
name="0625a23" id="0625a23"></a><p style="text-indent: 0em; margin-left: 1em"><span class="linehead"></span>於第九短非短門中云現三尺身者河西云其家<a 
name="0625a24" id="0625a24"></a>無兒產一子長三尺而死父母悲苦失性佛現兒<a 
name="0625b01" id="0625b01"></a>像父母見子還得本心謂兒言我言汝死汝何處<a 
name="0625b02" id="0625b02"></a>來答言從死處來因緣暫會身屬眾緣四大假合<a 
name="0625b03" id="0625b03"></a>&#x5FA7;觀眾緣何者是身種種說法惑心即斷便現三<a 
name="0625b04" id="0625b04"></a>尺佛身光明色相長者得阿那含。</p><a 
name="0625b05" id="0625b05"></a><p style="text-indent: 0em; margin-left: 0em"><span class="linehead"></span>如來非相何以故久<span class="corr" title='[巳&gt;已]'>已</span>遠離諸相相故是故非相亦<a 
name="0625b06" id="0625b06"></a>非非相何以故善知諸相故是故非非相。</p><a 
name="0625b07" id="0625b07"></a><p style="text-indent: 0em; margin-left: 0em"><span class="linehead"></span>如來非心何以故&#x8657;空相故是故非心亦非非心何<a 
name="0625b08" id="0625b08"></a>以故有十力心法故亦能知他眾生心故是故非非<a 
name="0625b09" id="0625b09"></a>心。</p><a 
name="0625b10" id="0625b10"></a><p style="text-indent: 0em; margin-left: 0em"><span class="linehead"></span>如來非有為何以故常樂我淨故是故非有為亦非<a 
name="0625b11" id="0625b11"></a>無為何以故有來去坐臥示現涅槃故是故非無為。</p><a 
name="0625b12" id="0625b12"></a><p style="text-indent: 0em; margin-left: 0em"><span class="linehead"></span>如來非常何以故身有分故是故非常云何非常以<a 
name="0625b13" id="0625b13"></a>有知故常法無知猶如&#x8657;空如來有知是故非常云<a 
name="0625b14" id="0625b14"></a>何非常有言說故常法無言亦如&#x8657;空如來有言是<a 
name="0625b15" id="0625b15"></a>故無常有姓氏故名曰無常無姓之法乃名為常&#x8657;<a 
name="0625b16" id="0625b16"></a>空常故無有姓氏如來有姓姓瞿曇氏是故無常有<a 
name="0625b17" id="0625b17"></a>父母故名曰無常無父母者乃名曰常&#x8657;空常故無<a 
name="0625b18" id="0625b18"></a>有父母佛有父母是故無常有四威儀名曰無常無<a 
name="0625b19" id="0625b19"></a>四威儀乃名曰常&#x8657;空常故無四威儀佛有四儀是<a 
name="0625b20" id="0625b20"></a>故無常常住之法無有方所&#x8657;空常故無有方所如<a 
name="0625b21" id="0625b21"></a>來出在東天竺地住舍婆提或王舍城是故無常以<a 
name="0625b22" id="0625b22"></a>是義故如來非常亦非非常何以故生永斷故有生<a 
name="0625b23" id="0625b23"></a>之法名曰無常無生之法乃名為常如來無生是故<a 
name="0625b24" id="0625b24"></a>為常常法無姓有姓之法名曰無常如來無生無姓<a 
name="0625c01" id="0625c01"></a>無生無姓故常有常之法&#x5FA7;一切處猶如&#x8657;空無處<a 
name="0625c02" id="0625c02"></a>不有如來亦爾&#x5FA7;一切處是故為常無常之法或言<a 
name="0625c03" id="0625c03"></a>此有或言彼無如來不爾不可說言是處有彼處無<a 
name="0625c04" id="0625c04"></a>是故為常無常之法有時是有有時是無如來不爾<a 
name="0625c05" id="0625c05"></a>有時是有有時是無是故為常常住之法無名無色<a 
name="0625c06" id="0625c06"></a>&#x8657;空常故無名無色如來亦爾無名無色是故為常<a 
name="0625c07" id="0625c07"></a>常住之法無因無果&#x8657;空常故無因無果如來亦爾<a 
name="0625c08" id="0625c08"></a>無因無果是故為常常住之法三世不攝如來亦爾<a 
name="0625c09" id="0625c09"></a>三世不攝是故為常。</p><a 
name="0625c10" id="0625c10"></a><p style="text-indent: 0em; margin-left: 0em"><span class="linehead"></span>如來非幻何以故永斷一切&#x8657;誑心故是故非幻亦<a 
name="0625c11" id="0625c11"></a>非非幻何以故如來或時分此一身為無量身無量<a 
name="0625c12" id="0625c12"></a>之身復為一身山壁直過無有障閡履水如地入地<a 
name="0625c13" id="0625c13"></a>如水行空如地身出煙<span class="gaiji">燄<!--gaiji,燄,1[舀*炎],2&#x269A8;,3--></span>如大火聚雲雷震動其聲<a 
name="0625c14" id="0625c14"></a>可畏或為城邑聚落舍宅山川樹木或作大身或作<a 
name="0625c15" id="0625c15"></a>小身男身女身童男女身是故如來亦非非幻。</p><a 
name="0625c16" id="0625c16"></a><p style="text-indent: 0em; margin-left: 0em"><span class="linehead"></span>如來非定何以故如來於此拘尸城娑羅雙樹間示<a 
name="0625c17" id="0625c17"></a>現入於般涅槃故是故非定亦非非定何以故常樂<a 
name="0625c18" id="0625c18"></a>我淨故是故如來亦非非定。</p><a 
name="0626a01" id="0626a01"></a><p style="text-indent: 0em; margin-left: 1em"><span class="linehead"></span>非漏非無漏是第十二章而最在後釋何故爾佛<a 
name="0626a02" id="0626a02"></a>欲廣釋此章故留在後又私謂諸門之中若漏無<a 
name="0626a03" id="0626a03"></a>漏凡夫聞之多易解故又二初明非有漏其文極<a 
name="0626a04" id="0626a04"></a>廣後明非無漏其文甚少廣略相望亦應可見初<a 
name="0626a05" id="0626a05"></a>非有漏文為二先明三漏後明七漏。</p><a 
name="0626a06" id="0626a06"></a><p style="text-indent: 0em; margin-left: 0em"><span class="linehead"></span>如來非有漏何以故斷三漏故故非有漏三漏者欲<a 
name="0626a07" id="0626a07"></a>界一切煩惱除無明是名欲漏色無色界一切煩惱<a 
name="0626a08" id="0626a08"></a>除無明是名有漏三界無明名無明漏如來永斷是<a 
name="0626a09" id="0626a09"></a>故非漏。</p><a 
name="0626a10" id="0626a10"></a><p style="text-indent: 0em; margin-left: 1em"><span class="linehead"></span>問何不取三界煩惱為三漏而取色無色為有漏<a 
name="0626a11" id="0626a11"></a>通取無明為無明漏答佛說無定或轉三漏以為<a 
name="0626a12" id="0626a12"></a>四流然作三漏者欲重故獨為一色無色小輕故<a 
name="0626a13" id="0626a13"></a>合為一無明是根本通共為一但數家稱為漏落<a 
name="0626a14" id="0626a14"></a>生死論家稱為漏失道理今經意者只是煩惱則<a 
name="0626a15" id="0626a15"></a>名為漏。</p><a 
name="0626a16" id="0626a16"></a><p style="text-indent: 0em; margin-left: 1em"><span class="linehead"></span>復次一切凡夫下第二明七漏一見二思惟三根<a 
name="0626a17" id="0626a17"></a>四惡五親近六受七念前兩是漏體後五是漏緣<a 
name="0626a18" id="0626a18"></a>見是利使思是鈍使根是內五根惡是外惡法近<a 
name="0626a19" id="0626a19"></a>是惡人受是受取色欲等法念是晝夜念念不斷<a 
name="0626a20" id="0626a20"></a>今文無思漏又惡漏作離漏名能離是道所離是<a 
name="0626a21" id="0626a21"></a>惡初解見漏中應具十使但舉疑見者欲明貪瞋<a 
name="0626a22" id="0626a22"></a>癡慢四使通於見思五見及疑但在見諦思惟門<a 
name="0626a23" id="0626a23"></a>中則為慢攝文又二先廣明疑心後別明見使。</p><a 
name="0626a24" id="0626a24"></a><p style="text-indent: 0em; margin-left: 0em"><span class="linehead"></span>復次一切凡夫不見有漏云何凡夫不見有漏一切<a 
name="0626b01" id="0626b01"></a>凡夫於未來世悉有疑心未來世中當得身耶不得<a 
name="0626b02" id="0626b02"></a>身耶過去世中身本有耶為本無耶現在世中是身<a 
name="0626b03" id="0626b03"></a>有耶是身無耶若有我者是色耶非色耶色非色耶<a 
name="0626b04" id="0626b04"></a>非色非非色耶想耶非想耶想非想耶非想非非想<a 
name="0626b05" id="0626b05"></a>耶是身屬他耶不屬他耶屬不屬耶非屬非不屬耶<a 
name="0626b06" id="0626b06"></a>有命無身耶有身無命耶有身有命耶無身無命耶<a 
name="0626b07" id="0626b07"></a>身之與命有常耶無常耶常無常耶非常非無常耶<a 
name="0626b08" id="0626b08"></a>身之與命自在作耶時節作耶無因作耶世性作耶<a 
name="0626b09" id="0626b09"></a>微塵作耶法非法作耶士夫作耶煩惱作耶父母作<a 
name="0626b10" id="0626b10"></a>耶我住心耶住眼中耶&#x5FA7;滿身中耶從何來耶去何<a 
name="0626b11" id="0626b11"></a>至耶誰生耶誰死耶我於過去是婆羅門姓耶是剎<a 
name="0626b12" id="0626b12"></a>利姓耶是毗舍姓耶是首陀姓耶當於未來得何姓<a 
name="0626b13" id="0626b13"></a>耶我此身者過去之時是男身耶是女身耶畜生身<a 
name="0626b14" id="0626b14"></a>耶若我殺生當有罪耶當無罪耶乃至飲酒當有罪<a 
name="0626b15" id="0626b15"></a>耶當無罪耶我自作耶為他作耶我受報耶身受報<a 
name="0626b16" id="0626b16"></a>耶如是疑見無量煩惱覆眾生心。</p><a 
name="0626b17" id="0626b17"></a><p style="text-indent: 0em; margin-left: 1em"><span class="linehead"></span>疑乃非見但疑見相關故言疑見。</p><a 
name="0626b18" id="0626b18"></a><p style="text-indent: 0em; margin-left: 1em"><span class="linehead"></span>生六種心者具列諸見。</p><a 
name="0626b19" id="0626b19"></a><p style="text-indent: 0em; margin-left: 0em"><span class="linehead"></span>因是疑見生六種心決定有我決定無我我見我我<a 
name="0626b20" id="0626b20"></a>見無我無我見我我作我受我知是名邪見如來永<a 
name="0626b21" id="0626b21"></a>拔如是無量見漏根本是故非漏善男子菩薩摩訶<a 
name="0626b22" id="0626b22"></a>薩於大涅槃修聖行者亦得永斷如是諸漏諸佛如<a 
name="0626b23" id="0626b23"></a>來常修聖行是故無漏。</p><a 
name="0626b24" id="0626b24"></a><p style="text-indent: 0em; margin-left: 1em"><span class="linehead"></span>莊嚴云只是五見開邊為斷常故言六開善云決<a 
name="0626c01" id="0626c01"></a>定有我決定無我未是六數但總唱決定從我見<a 
name="0626c02" id="0626c02"></a>我下即是六數一我見我二我見無我三無我見<a 
name="0626c03" id="0626c03"></a>我四我作五我受六我知所言六者一於假我計<a 
name="0626c04" id="0626c04"></a>有真我故言我見我二於假我上計無此我故言<a 
name="0626c05" id="0626c05"></a>我見無我三於陰身上計有真我故言無我見我<a 
name="0626c06" id="0626c06"></a>我作下三種即十六知見中三河西以決定有無<a 
name="0626c07" id="0626c07"></a>為二我見我者本計有我入定之時見妙光明猶<a 
name="0626c08" id="0626c08"></a>如日月即以所見證定有我故言我見我我見無<a 
name="0626c09" id="0626c09"></a>我者計現有我過未無我即斷見外道無我見我<a 
name="0626c10" id="0626c10"></a>謂諸有情悉無有我離五陰外別見有我如麻麥<a 
name="0626c11" id="0626c11"></a>等我作我受者謂始終常有即是常見謂我能作<a 
name="0626c12" id="0626c12"></a>因我能受果及以能知。</p><a 
name="0626c13" id="0626c13"></a><p style="text-indent: 0em; margin-left: 1em"><span class="linehead"></span>從凡夫不能善攝下三釋根漏又三一明凡夫因<a 
name="0626c14" id="0626c14"></a>根起漏二明菩薩不爾三結如來無漏。</p><a 
name="0626c15" id="0626c15"></a><p style="text-indent: 0em; margin-left: 0em"><span class="linehead"></span>善男子凡夫不能善攝五根則有三漏為惡所牽至<a 
name="0626c16" id="0626c16"></a>不善處善男子譬如惡馬其性狠戾能今乘者至險<a 
name="0626c17" id="0626c17"></a>惡處不能善攝此五根者亦復如是令人遠離涅槃<a 
name="0626c18" id="0626c18"></a>善道至諸惡處譬如惡象心未調順有人乘之不隨<a 
name="0626c19" id="0626c19"></a>意去遠離城邑至空曠處不能善攝此五根者亦復<a 
name="0626c20" id="0626c20"></a>如是將人遠離涅槃城邑至於生死曠野之處善男<a 
name="0626c21" id="0626c21"></a>子譬如<span class="gaiji">佞<!--gaiji,佞,1[佞-二+〦],2,3--></span>臣教王作惡五根<span class="gaiji">佞<!--gaiji,佞,1[佞-二+〦],2,3--></span>臣亦復如是常教眾<a 
name="0626c22" id="0626c22"></a>生造無量惡善男子譬如惡子不受師長父母教敕<a 
name="0626c23" id="0626c23"></a>則無惡不造不調五根亦復如是不受師長善言教<a 
name="0626c24" id="0626c24"></a>敕無惡不造善男子凡夫之人不攝五根常為地獄<a 
name="0627a01" id="0627a01"></a>畜生餓鬼之所賊害亦如怨盜害及善人善男子凡<a 
name="0627a02" id="0627a02"></a>夫之人不攝五根馳騁五塵譬如牧牛不善守護犯<a 
name="0627a03" id="0627a03"></a>人苗稼凡夫之人不攝五根常在諸有多受苦惱。</p><a 
name="0627a04" id="0627a04"></a><p style="text-indent: 0em; margin-left: 1em"><span class="linehead"></span>凡夫如文。</p><a 
name="0627a05" id="0627a05"></a><p style="text-indent: 0em; margin-left: 1em"><span class="linehead"></span>菩薩下二明雖復因根不起諸漏。</p><a 
name="0627a06" id="0627a06"></a><p style="text-indent: 0em; margin-left: 0em"><span class="linehead"></span>善男子菩薩摩訶薩修大涅槃行聖行時常能善調<a 
name="0627a07" id="0627a07"></a>守攝五根怖畏貪欲瞋恚愚癡憍慢嫉妒為得一切<a 
name="0627a08" id="0627a08"></a>諸善法故善男子若能善守此五根者則能攝心若<a 
name="0627a09" id="0627a09"></a>能攝心則攝五根譬如有人擁護於王則護國土護<a 
name="0627a10" id="0627a10"></a>國土者則護於王菩薩摩訶薩亦復如是若得聞是<a 
name="0627a11" id="0627a11"></a>大涅槃經則得智慧得智慧故則得專念五根若散<a 
name="0627a12" id="0627a12"></a>念則能止何以故是念慧故善男子如善牧者設牛<a 
name="0627a13" id="0627a13"></a>東西啖他苗稼則便遮止不令犯暴菩薩摩訶薩亦<a 
name="0627a14" id="0627a14"></a>復如是念慧因緣故守攝五根不令馳散菩薩摩訶<a 
name="0627a15" id="0627a15"></a>薩有念慧者不見我相不見我所相不見眾生及所<a 
name="0627a16" id="0627a16"></a>受用見一切法同法性相生於土石瓦礫之相譬如<a 
name="0627a17" id="0627a17"></a>屋舍從眾緣生無有定性見諸眾生四大五陰之所<a 
name="0627a18" id="0627a18"></a>成立推無定性無定性故菩薩於中不生貪著一切<a 
name="0627a19" id="0627a19"></a>凡夫見有眾生故起煩惱菩薩摩訶薩修大涅槃有<a 
name="0627a20" id="0627a20"></a>念慧故於諸眾生不生貪著復次菩薩摩訶薩修大<a 
name="0627a21" id="0627a21"></a>涅槃經者不著眾生相作種種法相善男子譬如畫<a 
name="0627a22" id="0627a22"></a>師以眾雜彩畫作眾像若男若女若牛若馬凡夫無<a 
name="0627a23" id="0627a23"></a>知見之則生男女等相畫師了知無有男女菩薩摩<a 
name="0627a24" id="0627a24"></a>訶薩亦復如是於法異相觀於一相終不生於眾生<a 
name="0627b01" id="0627b01"></a>之相何以故有念慧故菩薩摩訶薩修大涅槃或時<a 
name="0627b02" id="0627b02"></a>&#x89A9;見端正女人終不生於貪著之心何以故善觀相<a 
name="0627b03" id="0627b03"></a>故善男子菩薩摩訶薩知五欲法無有歡樂不得暫<a 
name="0627b04" id="0627b04"></a>停如犬齧枯骨如人持火逆風而行如炭毒蛇夢中<a 
name="0627b05" id="0627b05"></a>所得路邊果樹多人所擲亦如段肉眾鳥競逐如水<a 
name="0627b06" id="0627b06"></a>上泡畫水之&#x8FF9;如織經盡如囚趣市猶如假借勢不<a 
name="0627b07" id="0627b07"></a>得久觀欲如是多諸過惡復次菩薩觀諸眾生為色<a 
name="0627b08" id="0627b08"></a>香味觸因緣故從昔無數無量劫來常受苦惱一一<a 
name="0627b09" id="0627b09"></a>眾生一劫之中所積身骨如王舍城毗富羅山所飲<a 
name="0627b10" id="0627b10"></a>乳汁如四海水身所出血復多於是父母兄弟妻子<a 
name="0627b11" id="0627b11"></a>眷屬命終哭泣所出目淚多四大海盡地草木斬為<a 
name="0627b12" id="0627b12"></a>寸籌以數父母亦不能盡無量劫來或在地獄畜生<a 
name="0627b13" id="0627b13"></a>餓鬼所受行苦不可稱計丸此大地猶如棗等易可<a 
name="0627b14" id="0627b14"></a>窮極生死無量不可得盡菩薩摩訶薩如是深觀一<a 
name="0627b15" id="0627b15"></a>切眾生欲因緣故受苦無量菩薩以是生死行苦故<a 
name="0627b16" id="0627b16"></a>不失念慧善男子譬如世間有諸大眾滿二十五里<a 
name="0627b17" id="0627b17"></a>王&#x52C5;一臣持一油&#x9262;經由中過莫令傾覆若棄一渧<a 
name="0627b18" id="0627b18"></a>當斷汝命復遣一人拔刀在後隨而怖之臣受王教<a 
name="0627b19" id="0627b19"></a>盡心堅持經歷爾所大眾之中雖見可意五邪欲等<a 
name="0627b20" id="0627b20"></a>心常念言我若放逸著彼邪欲當棄所持命不全濟<a 
name="0627b21" id="0627b21"></a>是人以是怖因緣故乃至不棄一渧之油菩薩摩訶<a 
name="0627b22" id="0627b22"></a>薩亦復如是於生死中不失念慧以不矢故雖見五<a 
name="0627b23" id="0627b23"></a>欲心不貪著若見淨色不生色相唯觀苦相乃至識<a 
name="0627b24" id="0627b24"></a>相亦復如是不作生相不作滅相不作因相觀和合<a 
name="0627c01" id="0627c01"></a>相菩薩爾時五根清淨故護根戒具一切凡。</p><a 
name="0627c02" id="0627c02"></a><p style="text-indent: 0em; margin-left: 0em"><span class="linehead"></span>夫五根不淨不能善持名曰根漏菩薩永斷是故無<a 
name="0627c03" id="0627c03"></a>漏。</p><a 
name="0627c04" id="0627c04"></a><p style="text-indent: 0em; margin-left: 1em"><span class="linehead"></span>行苦者二解一云即三苦中之行苦此苦最通二<a 
name="0627c05" id="0627c05"></a>云行是無常苦但是報不得為一言二十五里者<a 
name="0627c06" id="0627c06"></a>譬二十五有&#x9262;譬色心油譬於戒不棄一渧譬不<a 
name="0627c07" id="0627c07"></a>犯一戒王譬佛臣譬行人拔刀在後譬於無常。</p><a 
name="0627c08" id="0627c08"></a><p style="text-indent: 0em; margin-left: 1em"><span class="linehead"></span>如來拔出下第三結如來無漏也。</p><a 
name="0627c09" id="0627c09"></a><p style="text-indent: 0em; margin-left: 0em"><span class="linehead"></span>如來拔出永斷根本是故非漏。</p><a 
name="0627c10" id="0627c10"></a><p style="text-indent: 0em; margin-left: 1em"><span class="linehead"></span>復有離漏下第四釋惡漏當體名惡從治道名離<a 
name="0627c11" id="0627c11"></a>又二先明能離之道後明所離之惡初又二先明<a 
name="0627c12" id="0627c12"></a>菩薩修行後引昔證今。</p><a 
name="0627c13" id="0627c13"></a><p style="text-indent: 0em; margin-left: 0em"><span class="linehead"></span>復次善男子復有離漏菩薩欲為無上甘露佛界故<a 
name="0627c14" id="0627c14"></a>離於惡漏云何為離若能修行大涅槃經書寫受持<a 
name="0627c15" id="0627c15"></a>讀誦解說思惟其義是名為離何以故善男子我都<a 
name="0627c16" id="0627c16"></a>不見十二部經能離惡漏如此方等大涅槃經善男<a 
name="0627c17" id="0627c17"></a>子譬如明師教諸弟子諸弟子中有受教者心不造<a 
name="0627c18" id="0627c18"></a>惡菩薩修大涅槃微妙經典亦復如是心不造惡善<a 
name="0627c19" id="0627c19"></a>男子譬如世間有善&#x546A;術若有一聞後二十&#x79CA;不為<a 
name="0627c20" id="0627c20"></a>一切毒藥所中蛇不能螫若有誦者乃至命盡無有<a 
name="0627c21" id="0627c21"></a>眾惡善男子是大涅槃亦復如是若有眾生一經耳<a 
name="0627c22" id="0627c22"></a>者&#x5374;後七劫不墮惡道若有書寫讀誦解說思惟其<a 
name="0627c23" id="0627c23"></a>義必得阿耨多羅三藐三菩提淨見佛性如彼聖王<a 
name="0627c24" id="0627c24"></a>得甘露味善男子是大涅槃有如是等無量功德善<a 
name="0628a01" id="0628a01"></a>男子若有人能書寫是經讀誦解說為他敷演思惟<a 
name="0628a02" id="0628a02"></a>其義當知是人真我弟子善受我教是我所見我之<a 
name="0628a03" id="0628a03"></a>所念是人諦知我不涅槃隨如是人所住之處若城<a 
name="0628a04" id="0628a04"></a>邑聚落山林曠野房舍田宅樓閣殿堂我亦在中常<a 
name="0628a05" id="0628a05"></a>住不移我於是人常作受施或作比丘比丘尼優婆<a 
name="0628a06" id="0628a06"></a>塞優婆夷婆羅門梵志貧窮乞人云何當令是人得<a 
name="0628a07" id="0628a07"></a>知如來受其所施善男子是人或於夜臥夢中夢見<a 
name="0628a08" id="0628a08"></a>佛像或見諸天沙門之像國主聖王師子王像蓮華<a 
name="0628a09" id="0628a09"></a>形像優曇華像或見大山或大海水或見日月或見<a 
name="0628a10" id="0628a10"></a>白象及白馬像或見父母得華得果金銀&#x7460;璃頗&#x68C3;<a 
name="0628a11" id="0628a11"></a>等寶五種牛味爾時當知即是如來受其所施寤<span class="corr" title='[巳&gt;已]'>已</span><a 
name="0628a12" id="0628a12"></a>喜樂尋得種種所須之物心不念惡樂修善法善男<a 
name="0628a13" id="0628a13"></a>子是大涅槃悉能成就如是無量阿僧祇等不可思<a 
name="0628a14" id="0628a14"></a>議無邊功德善男子汝今應當信受我語若有善男<a 
name="0628a15" id="0628a15"></a>子善女人欲見我者欲恭敬我欲同法性而見於我<a 
name="0628a16" id="0628a16"></a>欲得空定欲見實相欲得修習首棱嚴定師子王定<a 
name="0628a17" id="0628a17"></a>欲破八魔八魔者所謂四魔無常無樂無我無淨欲<a 
name="0628a18" id="0628a18"></a>得人中天上樂者見有受持大涅槃經書寫讀誦為<a 
name="0628a19" id="0628a19"></a>他解說思惟義者當往親近依附咨受供養恭敬尊<a 
name="0628a20" id="0628a20"></a>重讚歎為洗手足布置&#x7240;席四事供給令無所乏若<a 
name="0628a21" id="0628a21"></a>從遠來應十由旬路次奉迎為是經故所重之物應<a 
name="0628a22" id="0628a22"></a>以奉獻若其無者應自賣身何以故是經難遇過優<a 
name="0628a23" id="0628a23"></a>曇華。</p><a 
name="0628a24" id="0628a24"></a><p style="text-indent: 0em; margin-left: 1em"><span class="linehead"></span>初文有五種法師而言一經於耳七劫不墮者前<a 
name="0628b01" id="0628b01"></a>名字功德品云若聞常住二字生生不墮者聞有<a 
name="0628b02" id="0628b02"></a>多種若深能思惟如說行者即生生不墮若不能<a 
name="0628b03" id="0628b03"></a>深思惟行者止得少益八魔者舊云無常等四各<a 
name="0628b04" id="0628b04"></a>有其因是為八魔又一解煩惱等四及無常等四<a 
name="0628b05" id="0628b05"></a>為八。</p><a 
name="0628b06" id="0628b06"></a><p style="text-indent: 0em; margin-left: 1em"><span class="linehead"></span>善男子我念過去下第二引昔證今。</p><a 
name="0628b07" id="0628b07"></a><p style="text-indent: 0em; margin-left: 0em"><span class="linehead"></span>善男子我念過去無量無邊那由他劫爾時世界名<a 
name="0628b08" id="0628b08"></a>曰娑婆有佛世尊號釋迦牟尼如來應供正&#x5FA7;知明<a 
name="0628b09" id="0628b09"></a>行足善逝世間解無上士調御丈夫天人師佛世尊<a 
name="0628b10" id="0628b10"></a>為諸大眾宣說如是大涅槃經我於爾時從善友所<a 
name="0628b11" id="0628b11"></a>轉聞彼佛當為大眾說大涅槃我聞是<span class="corr" title='[巳&gt;已]'>已</span>心中歡喜<a 
name="0628b12" id="0628b12"></a>欲設供養居貧無物周行賣身薄福不售即欲還家<a 
name="0628b13" id="0628b13"></a>路見一人而復語言吾欲賣身君能買不其人答言<a 
name="0628b14" id="0628b14"></a>我家作業人無堪者汝設能為我當買汝我即問言<a 
name="0628b15" id="0628b15"></a>有何作業人無堪者其人答言吾有惡病良醫處藥<a 
name="0628b16" id="0628b16"></a>應當日服人肉三兩卿若能以身肉三兩日日見給<a 
name="0628b17" id="0628b17"></a>便當與汝金錢五枚我時聞<span class="corr" title='[巳&gt;已]'>已</span>心大歡喜即復語言<a 
name="0628b18" id="0628b18"></a>汝與我錢慧我七日須我事訖便還相就其人答言<a 
name="0628b19" id="0628b19"></a>七日不可審能爾者聽汝一日善男子我於爾時即<a 
name="0628b20" id="0628b20"></a>取其錢還至佛所頭面禮足盡其所有而以奉獻然<a 
name="0628b21" id="0628b21"></a>後誠心聽受是經我時闇鈍雖得聞經唯能受持一<a 
name="0628b22" id="0628b22"></a>偈文句。</p><a 
name="0628b23" id="0628b23"></a><p>　<span class="lg">如來證涅槃　　永斷於生死　　若有至心聽<a 
name="0628b24" id="0628b24"></a><br>　常得無量樂</span></p><a 
name="0628c01" id="0628c01"></a><p style="text-indent: 0em; margin-left: 0em"><span class="linehead"></span>受是偈<span class="corr" title='[巳&gt;已]'>已</span>即便還至彼病人家善男子我時雖復日<a 
name="0628c02" id="0628c02"></a>日與三兩肉以念偈因緣故不以為痛日日不癈足<a 
name="0628c03" id="0628c03"></a>滿一月善男子以是因緣其病得差我身平復亦無<a 
name="0628c04" id="0628c04"></a>瘡痍我時見身具足完具即發阿耨多羅三藐三菩<a 
name="0628c05" id="0628c05"></a>提心一偈之力尚能如是何況具足受持讀誦我見<a 
name="0628c06" id="0628c06"></a>此經有如是利復倍發心願於未來成得佛道字釋<a 
name="0628c07" id="0628c07"></a>迦牟尼善男子以是一偈因緣力故令我今日於大<a 
name="0628c08" id="0628c08"></a>眾中為諸天人具足宣說善男子以是因緣是大涅<a 
name="0628c09" id="0628c09"></a>槃不可思議成就無量無邊功德乃是諸佛如來甚<a 
name="0628c10" id="0628c10"></a>深祕密之藏以是義故能受持者斷離惡漏。</p><a 
name="0628c11" id="0628c11"></a><p style="text-indent: 0em; margin-left: 1em"><span class="linehead"></span>於中有偈舊解上半明果下半辨因證涅槃是果<a 
name="0628c12" id="0628c12"></a>至心聽是因果中有得離二事證涅槃是得永斷<a 
name="0628c13" id="0628c13"></a>是離因亦有二至心是修行無量樂是得果言得<a 
name="0628c14" id="0628c14"></a>樂果者非常樂果乃是行因得因中之樂果有人<a 
name="0628c15" id="0628c15"></a>評之此太近局全無所以若止有此事何能賣身<a 
name="0628c16" id="0628c16"></a>復云何聞此而得成佛觀師云偈意無量不可得<a 
name="0628c17" id="0628c17"></a>盡所該甚廣義味無竭且出十義一三寶二四諦<a 
name="0628c18" id="0628c18"></a>三三德四四德五生不生等四句六本有今無偈<a 
name="0628c19" id="0628c19"></a>七雪山偈八四悉檀意九中論偈十四種佛性所<a 
name="0628c20" id="0628c20"></a>言偈含三寶者只如來證涅槃此一句即是佛法<a 
name="0628c21" id="0628c21"></a>二寶能證之人是如來即是佛寶所證之法是涅<a 
name="0628c22" id="0628c22"></a>槃即名法寶永斷一句只是助語若能至心即是<a 
name="0628c23" id="0628c23"></a>僧寶能至心聽即是秉行之眾豈非僧寶但此一<a 
name="0628c24" id="0628c24"></a>句又得兩望至心亦得是法寶至期何處即是聽<a 
name="0629a01" id="0629a01"></a>法今且屬僧得無量樂亦是助句明三寶者只是<a 
name="0629a02" id="0629a02"></a>兩句且置兩句言四諦者不取諦義但取行證證<a 
name="0629a03" id="0629a03"></a>此法者佛證涅槃即是證滅何故知爾涅槃翻滅<a 
name="0629a04" id="0629a04"></a>豈非滅諦永斷於生死即是除集集是煩惱及以<a 
name="0629a05" id="0629a05"></a>結業今生死亦是煩惱及以結業若能至心聽即<a 
name="0629a06" id="0629a06"></a>是道諦由至心聽故即證道常得無量樂即是苦<a 
name="0629a07" id="0629a07"></a>諦何以故苦果既遣便獲樂報三三德者即是摩<a 
name="0629a08" id="0629a08"></a>醯首羅三目亦是伊字三點如來證涅槃法身德<a 
name="0629a09" id="0629a09"></a>永斷於生死即解脫德至心聽即般若德更須一<a 
name="0629a10" id="0629a10"></a>一釋之四依品中明三德者一法身二解脫三般<a 
name="0629a11" id="0629a11"></a>若四相品中不爾一者涅槃二者解脫三者般若<a 
name="0629a12" id="0629a12"></a>即取涅槃代法身今此中既云涅槃者豈非法身<a 
name="0629a13" id="0629a13"></a>永斷生死是解脫者有生死即有累不脫今既斷<a 
name="0629a14" id="0629a14"></a>除即是無累寧非解脫至心聽即是般若者由聽<a 
name="0629a15" id="0629a15"></a>法故能生智慧智慧既生寧非般若不至心者容<a 
name="0629a16" id="0629a16"></a>可不生今既至心聽即能生智復得法樂自娛非<a 
name="0629a17" id="0629a17"></a>復世間之樂言四德者即常樂我淨如來證涅槃<a 
name="0629a18" id="0629a18"></a>即常德問為將如來為常涅槃為常今明人法皆<a 
name="0629a19" id="0629a19"></a>常故前文云以法常故人亦是常永斷即淨德生<a 
name="0629a20" id="0629a20"></a>死是可惡不淨充盈既除不淨便得清淨豈非淨<a 
name="0629a21" id="0629a21"></a>德至心聽即我德由我能聽無我誰聽常得無量<a 
name="0629a22" id="0629a22"></a>樂自是樂德亦云復是重明常德生不生等四句<a 
name="0629a23" id="0629a23"></a>者前<span class="corr" title='[巳&gt;已]'>已</span>委悉解竟今不復釋<span class="note">(云云)</span>應本有今無偈<a 
name="0629a24" id="0629a24"></a>者如來證涅槃即本無今有未證涅槃即是本無<a 
name="0629b01" id="0629b01"></a>今既證竟即是今有永斷生死即是本有今無如<a 
name="0629b02" id="0629b02"></a>來未斷生死之時由有煩惱即本有義既證法身<a 
name="0629b03" id="0629b03"></a>無復煩惱豈非今無下之兩句不可分張只此三<a 
name="0629b04" id="0629b04"></a>世是無有是處故直合是三世有法無有是處何<a 
name="0629b05" id="0629b05"></a>者是三世法耶只證此法涅槃常果即是三世無<a 
name="0629b06" id="0629b06"></a>有是處雪山偈者文小交加須善分別上半不應<a 
name="0629b07" id="0629b07"></a>此中文義但取下半而復不全應今四句但應今<a 
name="0629b08" id="0629b08"></a>兩句生滅滅<span class="corr" title='[巳&gt;已]'>已</span>即是永斷於生死寂滅為樂即是<a 
name="0629b09" id="0629b09"></a>常得無量樂此兩偈相望互有所無此偈望彼即<a 
name="0629b10" id="0629b10"></a>無諸行無常是生滅法彼偈望此即無如來證涅<a 
name="0629b11" id="0629b11"></a>槃若能至心聽亦應四悉如來證涅槃即第一義<a 
name="0629b12" id="0629b12"></a>有時說涅槃為第一義永斷於生死即對治論中<a 
name="0629b13" id="0629b13"></a>云以三觀治三漏今正斷生死豈非對治若能至<a 
name="0629b14" id="0629b14"></a>心聽即是世界世界之中或言有我或言無我皆<a 
name="0629b15" id="0629b15"></a>當至心領受此我無我常得無量樂即各各為人<a 
name="0629b16" id="0629b16"></a>論中云一法分為兩種說之為計我者即說無我<a 
name="0629b17" id="0629b17"></a>計無我者即說有我著苦說樂執樂說苦今此為<a 
name="0629b18" id="0629b18"></a>除計無常苦者故明常樂等法中論偈者因緣所<a 
name="0629b19" id="0629b19"></a>生法即如來證涅槃涅槃只是因緣之法若非因<a 
name="0629b20" id="0629b20"></a>緣即成性義我說即是空是永斷生死既斷生死<a 
name="0629b21" id="0629b21"></a>故得是空亦名為假名者即是至心聽若有假我<a 
name="0629b22" id="0629b22"></a>方能聽受亦是中道義即是常得無量樂中道即<a 
name="0629b23" id="0629b23"></a>是非有非無亦是非常非無常結之為常無苦無<a 
name="0629b24" id="0629b24"></a>樂結為大樂今此常樂即是中道之常樂也四種<a 
name="0629c01" id="0629c01"></a>佛性者除正因性但取果果因因四緣佛性如來<a 
name="0629c02" id="0629c02"></a>證涅槃即是果果性故下文云果果者謂大涅槃<a 
name="0629c03" id="0629c03"></a>生死即因因性下文云因因者十二因緣所生之<a 
name="0629c04" id="0629c04"></a>法亦斷十二因緣煩惱盡者生觀智解豈非因因<a 
name="0629c05" id="0629c05"></a>至心聽者即了因性三十七品六度四等&#x7ADD;是了<a 
name="0629c06" id="0629c06"></a>因常得無量樂是菩提果以常樂故豈非果性觀<a 
name="0629c07" id="0629c07"></a>師云聊爾思惟即便得此十科大義是故當知其<a 
name="0629c08" id="0629c08"></a>理無量非可述盡前梵行中言痛此中云不痛舊<a 
name="0629c09" id="0629c09"></a>解云只是淺深<span class="note">(云云)</span>。</p><a 
name="0629c10" id="0629c10"></a><p style="text-indent: 0em; margin-left: 1em"><span class="linehead"></span>次明所離之惡。</p><a 
name="0629c11" id="0629c11"></a><p style="text-indent: 0em; margin-left: 0em"><span class="linehead"></span>所謂惡者惡象惡馬惡牛惡狗毒蛇住處惡刺土地<a 
name="0629c12" id="0629c12"></a>懸崖險岸暴水洄澓惡人惡國惡城惡舍惡知識等<a 
name="0629c13" id="0629c13"></a>如是等輩若作漏因菩薩即離若不能作則不遠離<a 
name="0629c14" id="0629c14"></a>若增有漏則便離之若不增者則不遠離若作惡法<a 
name="0629c15" id="0629c15"></a>則便離之若能作善則不遠離云何為離不持刀仗<a 
name="0629c16" id="0629c16"></a>常以正慧方便而遠離之是故名為正慧遠離為生<a 
name="0629c17" id="0629c17"></a>善法則離惡法菩薩摩訶薩自觀其身如病如瘡如<a 
name="0629c18" id="0629c18"></a>癰如怨如箭入體是大苦聚悉是一切善惡根本是<a 
name="0629c19" id="0629c19"></a>身雖復不淨如是菩薩猶故瞻視將養何以故非為<a 
name="0629c20" id="0629c20"></a>貪身為善法故為於涅槃不為生死為常樂我淨不<a 
name="0629c21" id="0629c21"></a>為無常無我樂淨為菩提道不為有道為於一乘不<a 
name="0629c22" id="0629c22"></a>為三乘為三十二相八十種好微妙之身不為乃至<a 
name="0629c23" id="0629c23"></a>非有想非無想身為法輪王不為轉輪王善男子菩<a 
name="0629c24" id="0629c24"></a>薩摩訶薩常當護身何以故若不護身命則不全命<a 
name="0630a01" id="0630a01"></a>若不全則不能得書寫是經受持讀誦為他廣說思<a 
name="0630a02" id="0630a02"></a>惟其義是故菩薩應善護身以是義故菩薩得離一<a 
name="0630a03" id="0630a03"></a>切惡漏善男子如欲度水善護船筏臨路之人善護<a 
name="0630a04" id="0630a04"></a>良馬田夫種植善護糞穢如為蠆毒善護毒蛇如人<a 
name="0630a05" id="0630a05"></a>為財護旃陀羅為壞賊故養護健將亦如寒人愛護<a 
name="0630a06" id="0630a06"></a>於火如癩病者求於毒藥菩薩摩訶薩亦復如是雖<a 
name="0630a07" id="0630a07"></a>見是身無量不淨具足充滿為欲受持大涅槃經故<a 
name="0630a08" id="0630a08"></a>猶好將護不令乏少菩薩摩訶薩觀於惡象及惡知<a 
name="0630a09" id="0630a09"></a>識等無有二何以故俱壞身故菩薩於惡象等心無<a 
name="0630a10" id="0630a10"></a>恐怖於惡知識生畏懼心何以故是惡象等唯能壞<a 
name="0630a11" id="0630a11"></a>身不能壞心惡知識者二俱壞故是惡象等唯壞一<a 
name="0630a12" id="0630a12"></a>身惡知識者壞無量善身無量善心是惡象等唯能<a 
name="0630a13" id="0630a13"></a>破壞不淨臭身惡知識者能壞淨身及以淨心是惡<a 
name="0630a14" id="0630a14"></a>象等能壞肉身惡知識者壞於法身為惡象殺不至<a 
name="0630a15" id="0630a15"></a>三趣為惡友殺必至三趣是惡象等但為身怨惡知<a 
name="0630a16" id="0630a16"></a>識者為善法怨是故菩薩常當遠離諸惡知識如是<a 
name="0630a17" id="0630a17"></a>等漏凡夫不離是故生漏菩薩離之則不生漏菩薩<a 
name="0630a18" id="0630a18"></a>如是尚無有漏況於如來是故非漏。</p><a 
name="0630a19" id="0630a19"></a><p style="text-indent: 0em; margin-left: 1em"><span class="linehead"></span>謂惡象惡馬諸惡獸等能害人者能生惡念動身<a 
name="0630a20" id="0630a20"></a>口惡惡城惡舍無情之物何能為惡如在邊城持<a 
name="0630a21" id="0630a21"></a>弓執箭警拆遏道豈不生人殺害心耶惡舍亦爾<a 
name="0630a22" id="0630a22"></a>此是惡緣惡知識者甘談詐媚巧言令色牽人作<a 
name="0630a23" id="0630a23"></a>惡是故須離。</p><a 
name="0630a24" id="0630a24"></a><p style="text-indent: 0em; margin-left: 1em"><span class="linehead"></span>次釋第五親近漏如文。</p><a 
name="0630b01" id="0630b01"></a><p style="text-indent: 0em; margin-left: 0em"><span class="linehead"></span>云何親近漏一切凡夫受取衣食臥具醫藥為身心<a 
name="0630b02" id="0630b02"></a>樂求如是物造種種惡不知過患輪回三趣是故名<a 
name="0630b03" id="0630b03"></a>漏菩薩見如是過則便遠離若須衣時即便受取不<a 
name="0630b04" id="0630b04"></a>為身故但為於法不長憍慢心常卑下不為嚴飾但<a 
name="0630b05" id="0630b05"></a>為羞恥障諸寒暑惡風惡雨惡蟲&#x87C1;&#x8771;繩<span class="gaiji">蚤<!--gaiji,蚤,1[蚤-虫+(虫*虫)],2&#x273AE;,3--></span>蝮螫雖<a 
name="0630b06" id="0630b06"></a>受飲食心無貪著不為身故常為正法不為膚體但<a 
name="0630b07" id="0630b07"></a>為眾生不為憍慢為身力故不為怨害為治饑瘡雖得<a 
name="0630b08" id="0630b08"></a>上味心無貪著受取房舍亦復如是貪慢之結不令居<a 
name="0630b09" id="0630b09"></a>心為菩提舍遮止結賊障惡風雨故受屋舍求醫藥<a 
name="0630b10" id="0630b10"></a>者心無貪慢但為正法不為壽命為常命故善男子<a 
name="0630b11" id="0630b11"></a>如人病瘡為酥<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>塗以衣裹之為出膿血酥<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>塗傳<a 
name="0630b12" id="0630b12"></a>為愈瘡故以藥坌之為惡風故在深屋中菩薩摩訶<a 
name="0630b13" id="0630b13"></a>薩亦復如是觀身是瘡故以衣覆為九孔漏求索飲<a 
name="0630b14" id="0630b14"></a>食為惡風雨受取房舍為四毒發求覓醫藥菩薩摩<a 
name="0630b15" id="0630b15"></a>訶薩受四種供養為菩提道非為壽命何以故菩薩<a 
name="0630b16" id="0630b16"></a>摩訶薩作是思惟我若不受是四供養身則磨滅不<a 
name="0630b17" id="0630b17"></a>得堅牢若不堅牢則不忍苦若不忍苦則不能得修<a 
name="0630b18" id="0630b18"></a>習善法若能忍苦則得修習無量善法我若不能堪<a 
name="0630b19" id="0630b19"></a>忍眾苦則於苦受生瞋恚心於樂受中生貪著心若<a 
name="0630b20" id="0630b20"></a>求樂不得則生無明是故凡夫於四供養生於有漏<a 
name="0630b21" id="0630b21"></a>菩薩摩訶薩能深觀察不生於漏是故菩薩名為無<a 
name="0630b22" id="0630b22"></a>漏云何如來當名有漏是故如來不名有漏。</p><a 
name="0630b23" id="0630b23"></a><p style="text-indent: 0em; margin-left: 1em"><span class="linehead"></span>復次一切凡夫下第六釋受漏。</p><a 
name="0630b24" id="0630b24"></a><p style="text-indent: 0em; margin-left: 0em"><span class="linehead"></span>復次善男子一切凡夫雖善護身心猶故生於三種<a 
name="0630c01" id="0630c01"></a>惡覺以是因緣雖斷煩惱得生非想非非想處猶故<a 
name="0630c02" id="0630c02"></a>還墮三惡道中善男子譬如有人度於大海垂至彼<a 
name="0630c03" id="0630c03"></a>岸沒水而死凡夫之人亦復如是垂盡三有還墮三<a 
name="0630c04" id="0630c04"></a>塗何以故無善覺故何等善覺所謂六念處凡夫之<a 
name="0630c05" id="0630c05"></a>人善心羸劣不善熾盛善心羸故慧心薄少慧心薄<a 
name="0630c06" id="0630c06"></a>故增長諸漏菩薩摩訶薩眼根清淨見三覺過知是<a 
name="0630c07" id="0630c07"></a>三覺有種種患常與眾生作三乘怨三覺因緣乃令<a 
name="0630c08" id="0630c08"></a>無量凡夫眾生不見佛性無量劫中生顛倒心謂佛<a 
name="0630c09" id="0630c09"></a>世尊無常樂我唯有一淨如來畢竟入於涅槃一切<a 
name="0630c10" id="0630c10"></a>眾生無常無樂無我無淨顛倒心故言有常樂我淨<a 
name="0630c11" id="0630c11"></a>實無三乘顛倒心故言有三乘一實之道真實不&#x8657;<a 
name="0630c12" id="0630c12"></a>顛倒心故言無一實是三惡覺常為諸佛及諸菩薩<a 
name="0630c13" id="0630c13"></a>之所訶責是三惡覺常害於我或亦害他有是三覺<a 
name="0630c14" id="0630c14"></a>一切諸惡常來隨從是三覺者即為三縛連綴眾生<a 
name="0630c15" id="0630c15"></a>無邊生死菩薩摩訶薩常作如是觀察三覺菩薩或<a 
name="0630c16" id="0630c16"></a>時有因緣故應生欲覺默然不受譬如端正淨潔之<a 
name="0630c17" id="0630c17"></a>人不受一切穢污不淨如熱鐵丸人無受者如婆羅<a 
name="0630c18" id="0630c18"></a>門性不受牛肉如飽滿人不受惡食如轉輪王不與<a 
name="0630c19" id="0630c19"></a>一切旃陀羅等同坐一&#x7240;菩薩摩訶薩惡賤三覺不<a 
name="0630c20" id="0630c20"></a>受不味亦復如是何以故菩薩思惟眾生知我是良<a 
name="0630c21" id="0630c21"></a>福田我當云何受是惡法若受惡覺則不任為眾生<a 
name="0630c22" id="0630c22"></a>福田我自不言是良福田眾生見相便言我是我今<a 
name="0630c23" id="0630c23"></a>若起如是惡覺則為欺誑一切眾生我於往昔以欺<a 
name="0630c24" id="0630c24"></a>誑故無量劫中流轉生死墮三惡道我若惡心受人<a 
name="0631a01" id="0631a01"></a>信施一切天人及五通仙悉當證知而見訶責我若<a 
name="0631a02" id="0631a02"></a>惡覺受人信施或令施主果報減少或空無報我若<a 
name="0631a03" id="0631a03"></a>惡心受檀越施則與施主而為讎怨一切施主恒於<a 
name="0631a04" id="0631a04"></a>我所起赤子想我當云何欺誑於彼而生怨想何以<a 
name="0631a05" id="0631a05"></a>故或令施主不得果報或少果報我常自稱為出家<a 
name="0631a06" id="0631a06"></a>人夫出家者不應起惡若起惡者則非出家出家之<a 
name="0631a07" id="0631a07"></a>人身口相應若不相應則非出家我棄父母兄弟妻<a 
name="0631a08" id="0631a08"></a>子眷屬知識出家修道正是修習諸善覺時非是修<a 
name="0631a09" id="0631a09"></a>習不善覺時譬如有人入海求寶不取真珠而取水<a 
name="0631a10" id="0631a10"></a>精亦如有人棄妙音樂遊戲糞穢如捨寶女愛念婢<a 
name="0631a11" id="0631a11"></a>使如棄金器而用瓦盂如棄甘露服食毒藥如捨親<a 
name="0631a12" id="0631a12"></a>舊賢善良醫反從怨憎求藥自療我亦如是捨離大<a 
name="0631a13" id="0631a13"></a>師如來世尊甘露法味而服魔怨種種惡覺人身難<a 
name="0631a14" id="0631a14"></a>得如優曇華我今<span class="corr" title='[巳&gt;已]'>已</span>得如來難值過優曇華我今<span class="corr" title='[巳&gt;已]'>已</span><a 
name="0631a15" id="0631a15"></a>值清淨法寶難得見聞我今<span class="corr" title='[巳&gt;已]'>已</span>聞猶如盲龜值浮木<a 
name="0631a16" id="0631a16"></a>孔人命不停過於山水今日雖存明亦難保云何縱<a 
name="0631a17" id="0631a17"></a>心令住惡法壯色不停猶如奔馬如何恃怙而生憍<a 
name="0631a18" id="0631a18"></a>慢猶如惡鬼伺求人過四大惡鬼亦復如是常來伺<a 
name="0631a19" id="0631a19"></a>求我之過失云何當令惡覺發起譬如朽宅垂崩之<a 
name="0631a20" id="0631a20"></a>屋我命亦爾云何起惡我名沙門沙門之人名覺善<a 
name="0631a21" id="0631a21"></a>覺我今乃起不善之覺云何當得名為沙門我名出<a 
name="0631a22" id="0631a22"></a>家出家之人名修善道我今行惡云何當得名為出<a 
name="0631a23" id="0631a23"></a>家我今名為真婆羅門婆羅門者名修淨行我今乃<a 
name="0631a24" id="0631a24"></a>行不淨惡覺云何當得名婆羅門我今亦名剎利大<a 
name="0631b01" id="0631b01"></a>姓剎利姓者能除怨敵我今不能除惡怨敵云何當<a 
name="0631b02" id="0631b02"></a>得名剎利姓我名比丘比丘之人名破煩惱我今不<a 
name="0631b03" id="0631b03"></a>破惡覺煩惱云何當得名為比丘世有六處難可值<a 
name="0631b04" id="0631b04"></a>遇我今<span class="corr" title='[巳&gt;已]'>已</span>得云何當令惡覺居心何等為六一佛世<a 
name="0631b05" id="0631b05"></a>難值二正法難聞三怖心難起四中國難生五人身<a 
name="0631b06" id="0631b06"></a>難得六諸根難具如是六事難得<span class="corr" title='[巳&gt;已]'>已</span>得是故不應起<a 
name="0631b07" id="0631b07"></a>於惡覺菩薩爾時修行如是大涅槃經常勤觀察是<a 
name="0631b08" id="0631b08"></a>諸惡心一切凡夫不見如是惡心過患故受三覺名<a 
name="0631b09" id="0631b09"></a>為受漏菩薩見<span class="corr" title='[巳&gt;已]'>已</span>不受不著放捨不護依八聖道推<a 
name="0631b10" id="0631b10"></a>之令去斬之令斷是故菩薩無有受漏云何當言如<a 
name="0631b11" id="0631b11"></a>來有漏以是義故如來世尊非是有漏。</p><a 
name="0631b12" id="0631b12"></a><p style="text-indent: 0em; margin-left: 1em"><span class="linehead"></span>文云覺覺即受也聖行品云受為覺相因三受後<a 
name="0631b13" id="0631b13"></a>起三煩惱故名受漏其中復釋沙門等名皆有多<a 
name="0631b14" id="0631b14"></a>義不可定執此中六難與上純陀有異上以檀為<a 
name="0631b15" id="0631b15"></a>難哀歎品以羅漢果為難此中以怖心為難何故<a 
name="0631b16" id="0631b16"></a>三處辨難而五同一異純陀品對俗故云最後檀<a 
name="0631b17" id="0631b17"></a>難衰歎對道故羅漢難此中通對著有凡夫故怖<a 
name="0631b18" id="0631b18"></a>心難。</p><a 
name="0631b19" id="0631b19"></a><p style="text-indent: 0em; margin-left: 0em"><span class="linehead"></span>大般涅槃經卷第二十</p><a 
name="0631b20" id="0631b20"></a><p style="text-indent: 0em; margin-left: 6em"><span class="linehead"></span>日東　天台沙門本純　分會</p><a 
name="0631b21" id="0631b21"></a><a 
name="0631b22" id="0631b22"></a><p><span class="juanname">南本大般涅槃經會疏卷第二十</span></p>
<hr>【經文資訊】卍新續藏第 36 冊 No. 0659 涅槃經會疏<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexe226.html?index=X36n0659" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X36n0659_020 by HTTrack Website Copier/3.x [XR&CO'2014], Tue, 07 Jun 2016 07:24:44 GMT -->
</html>
