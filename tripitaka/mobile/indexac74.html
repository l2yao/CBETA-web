<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J40nB487_001 by HTTrack Website Copier/3.x [XR&CO'2014], Tue, 07 Jun 2016 07:16:22 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=747504370&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ40nB487&amp;utmp=%2Fmobile%2Findex.php%3Findex%3DJ40nB487_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第40冊<br/>No.B487 翠崖必禪師語錄 (3卷)<br/>【清 必說　道通錄（依駒本增入並印）】<br/>第 1 卷</p>
	<a href="indexe3e4.html?index=J40nB487_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J40">
<div class="root" id="B487" sutra_name="翠崖必禪師語錄" sutra_juan="[卷1]">　
<a 
name="0291a01" id="0291a01"></a><div class="xu"><div class="xu"><p style="margin-left: 3em"><span class="headname">翠崖禪師語錄序</span></p><a 
name="0291a02" id="0291a02"></a><p style="text-indent: 0em; margin-left: 0em"><span class="linehead"></span>世運隆替存乎數法運盛衰關<a 
name="0291a03" id="0291a03"></a>于時上下千古恒相倚伏于其<a 
name="0291a04" id="0291a04"></a>際也孝宗紹興年間號南宋中<a 
name="0291a05" id="0291a05"></a>興大慧禪師奉旨唱道徑山及<a 
name="0291a06" id="0291a06"></a>吾寧育王旺化多載腳下龍象<a 
name="0291a07" id="0291a07"></a>九十有四分布寰區燈傳燈派<a 
name="0291a08" id="0291a08"></a>衍派所謂截瓊枝寸寸是玉析<a 
name="0291a09" id="0291a09"></a>栴檀片片皆香法運之盛烜赫<a 
name="0291a10" id="0291a10"></a>一時<br><a 
name="0291a11" id="0291a11"></a>今上御宇化行中外道重桑門別<a 
name="0291a12" id="0291a12"></a>庵禪師以大慧十七世孫自西<a 
name="0291a13" id="0291a13"></a>蜀來寧主普陀法席予適以終<a 
name="0291a14" id="0291a14"></a>養還里得與論道談心良稱厚<a 
name="0291a15" id="0291a15"></a>善剛十餘年腳下龍象已三十<a 
name="0291b01" id="0291b01"></a>有餘翠崖和尚其首出也印心<a 
name="0291b02" id="0291b02"></a>後即開法武林之永壽未幾入<a 
name="0291b03" id="0291b03"></a>閩過粵弘法獅林再遷燕都主<a 
name="0291b04" id="0291b04"></a>觀音領嘉興說法如雲雨棒喝<a 
name="0291b05" id="0291b05"></a>若雷霆凡　王公卿士莫不欽<a 
name="0291b06" id="0291b06"></a>崇道範徵詰玄旨直使普陀正<a 
name="0291b07" id="0291b07"></a>眼照天照地運會之隆固有定<a 
name="0291b08" id="0291b08"></a>數遭遇斯時豈屬偶然翠公其<a 
name="0291b09" id="0291b09"></a>人殆不可以尋常測矣其四會<a 
name="0291b10" id="0291b10"></a>語錄若干卷今檢其關于節要<a 
name="0291b11" id="0291b11"></a>者登諸梨棗丐序于予予雖未<a 
name="0291b12" id="0291b12"></a>入宗門堂奧然與公辱兩世交<a 
name="0291b13" id="0291b13"></a>序曷能辭語云得兔忘蹄得魚<a 
name="0291b14" id="0291b14"></a>忘筌有能于語言文字之外得<a 
name="0291b15" id="0291b15"></a>公旨者即視茲錄為筌蹄也亦<a 
name="0291c01" id="0291c01"></a>可。</p><a 
name="0291c02" id="0291c02"></a><p style="text-indent: 1em; margin-left: 0em"><span class="linehead"></span>時<br><a 
name="0291c03" id="0291c03"></a>康熙戊寅仲冬下浣<br><a 
name="0291c04" id="0291c04"></a>賜進士出身工科都給事<a 
name="0291c05" id="0291c05"></a>古堇屠粹忠頓首撰</p></div><a 
name="0291c06" id="0291c06"></a><a 
name="0291c07" id="0291c07"></a><a 
name="0291c08" id="0291c08"></a><a 
name="0291c09" id="0291c09"></a><a 
name="0291c10" id="0291c10"></a><a 
name="0291c11" id="0291c11"></a><p style="margin-left: 3em"><span class="headname">翠崖必禪師語錄敘</span></p><a 
name="0291c12" id="0291c12"></a><p style="text-indent: 0em; margin-left: 0em"><span class="linehead"></span>吾儒之道綱維世教人倫攸繫聖<a 
name="0291c13" id="0291c13"></a>經賢傳固足多也雖諸子百家不<a 
name="0291c14" id="0291c14"></a>必其理之純而言之有裨於世足<a 
name="0291c15" id="0291c15"></a>為經傳之羽翼者皆能有以示來<a 
name="0291c16" id="0291c16"></a>茲傳後世釋氏之教木鐸習俗四<a 
name="0292a01" id="0292a01"></a>大本空拈花會意不立文字使其<a 
name="0292a02" id="0292a02"></a>回心向道毋滋障也自達磨再傳<a 
name="0292a03" id="0292a03"></a>而信心銘作闡揚詳複嗣是公案<a 
name="0292a04" id="0292a04"></a>語錄盈於几閣較富儒書吁亦盛<a 
name="0292a05" id="0292a05"></a>矣哉翠崖和尚本貫名族夙秉慧<a 
name="0292a06" id="0292a06"></a>契遍參諸方得法於普陀之別庵<a 
name="0292a07" id="0292a07"></a>禪師別庵者繼高峰三山老人之<a 
name="0292a08" id="0292a08"></a>後承大慧之傳者也和尚既受付<a 
name="0292a09" id="0292a09"></a>囑想慕其為人其在浙之永壽寺<a 
name="0292a10" id="0292a10"></a>也以眾紳之請其駐錫豫之獅林<a 
name="0292a11" id="0292a11"></a>禪院也以閩帥施侯之請其禮五<a 
name="0292a12" id="0292a12"></a>臺進長安而入觀音禪院也則應<a 
name="0292a13" id="0292a13"></a>貴戚之命侍者裒其前後陞座之<a 
name="0292a14" id="0292a14"></a>語彙若干卷問敘於余余伏念<br><a 
name="0292a15" id="0292a15"></a>聖天子乘金輪以御世崇儒重佛佑啟<a 
name="0292a16" id="0292a16"></a>禪宗法幢遍於海內矣其間或以<a 
name="0292a17" id="0292a17"></a>盲師瞽說妄自稱尊以博榮名利<a 
name="0292a18" id="0292a18"></a>養未幾而剎竿旋倒視翠公和尚<a 
name="0292b01" id="0292b01"></a>真心莫二玅契玄源賢於庸眾遠<a 
name="0292b02" id="0292b02"></a>矣且能通儒書善屬文可收為吾<a 
name="0292b03" id="0292b03"></a>黨也昔雪浪恩公常言不讀萬卷<a 
name="0292b04" id="0292b04"></a>書不知佛法吾於翠公其信然哉<a 
name="0292b05" id="0292b05"></a>若夫法語之揭大意暢宗風可信<a 
name="0292b06" id="0292b06"></a>今傳後具法眼者自能品題固非<a 
name="0292b07" id="0292b07"></a>余之所知而亦無俟余之多言也<a 
name="0292b08" id="0292b08"></a>爰是以弁其首。</p><a 
name="0292b09" id="0292b09"></a><p style="text-indent: 1em; margin-left: 0em"><span class="linehead"></span>時<br><a 
name="0292b10" id="0292b10"></a>康熙三十二年歲在癸酉寎月<br><a 
name="0292b11" id="0292b11"></a>欽差戶部興平倉掌印監督刑部山<a 
name="0292b12" id="0292b12"></a>東清吏司主事署福建清吏司郎<a 
name="0292b13" id="0292b13"></a>中事充<br><a 
name="0292b14" id="0292b14"></a>大清律例館纂修官秋谷曹廣端玉<a 
name="0292b15" id="0292b15"></a>淵氏譔</p></div><a 
name="0292b16" id="0292b16"></a><a 
name="0292b17" id="0292b17"></a><a 
name="0292b18" id="0292b18"></a><a 
name="0292c01" id="0292c01"></a><a 
name="0292c02" id="0292c02"></a><a 
name="0292c03" id="0292c03"></a><a 
name="0292c04" id="0292c04"></a><a 
name="0292c05" id="0292c05"></a><a 
name="0292c06" id="0292c06"></a><a 
name="0292c07" id="0292c07"></a><a 
name="0292c08" id="0292c08"></a><a 
name="0292c09" id="0292c09"></a><a 
name="0292c10" id="0292c10"></a><a 
name="0292c11" id="0292c11"></a><p style="margin-left: 2em"><span class="headname">翠崖必禪師語錄目次</span></p><a 
name="0292c12" id="0292c12"></a><ul><li>序</li><a 
name="0292c13" id="0292c13"></a><li>啟</li><a 
name="0292c14" id="0292c14"></a><li>卷之一<a 
name="0292c15" id="0292c15"></a><ul><li>上堂</li></ul></li><a 
name="0292c16" id="0292c16"></a><li>卷之二<a 
name="0292c17" id="0292c17"></a><ul><li>小參</li><a 
name="0292c18" id="0292c18"></a><li>機緣</li><a 
name="0292c19" id="0292c19"></a><li>佛事</li><a 
name="0292c20" id="0292c20"></a><li>題讚</li><a 
name="0292c21" id="0292c21"></a><li>頌古</li></ul></li><a 
name="0292c22" id="0292c22"></a><li>卷之三<a 
name="0292c23" id="0292c23"></a><ul><li>源流頌</li></ul></li></ul><a 
name="0292c24" id="0292c24"></a><a 
name="0292c25" id="0292c25"></a><a 
name="0292c26" id="0292c26"></a><a 
name="0292c27" id="0292c27"></a><a 
name="0292c28" id="0292c28"></a><a 
name="0292c29" id="0292c29"></a><a 
name="0292c30" id="0292c30"></a><a 
name="0293a01" id="0293a01"></a><p><span class="juanname">翠崖必禪師語錄卷之一</span></p><a 
name="0293a02" id="0293a02"></a><p style="margin-left: 4em"><span class="byline">侍者道通記錄</span></p><a 
name="0293a03" id="0293a03"></a><p style="margin-left: 2em"><span class="headname">住浙江杭州府仁和縣永壽禪寺</span></p><a 
name="0293a04" id="0293a04"></a><p style="text-indent: 0em; margin-left: 0em"><span class="linehead"></span>康熙辛未十月初一日師受縉紳毛公奇齡汪公霦<a 
name="0293a05" id="0293a05"></a>歸公起鳳等公請入院。</p><a 
name="0293a06" id="0293a06"></a><p style="text-indent: 0em; margin-left: 0em"><span class="linehead"></span>山門　二週遮一徑直樓閣門開入不思議召眾云<a 
name="0293a07" id="0293a07"></a>相隨來也拽拄杖便入。</p><a 
name="0293a08" id="0293a08"></a><p style="text-indent: 0em; margin-left: 0em"><span class="linehead"></span>佛殿　本是家裏人靈山曾覿面一會儼然存人天<a 
name="0293a09" id="0293a09"></a>悉皆見展具作禮。</p><a 
name="0293a10" id="0293a10"></a><p style="text-indent: 0em; margin-left: 0em"><span class="linehead"></span>韋馱　童真示現願力弘深破魔軍眾擁護叢林炷<a 
name="0293a11" id="0293a11"></a>香云大家出手汝我同心。</p><a 
name="0293a12" id="0293a12"></a><p style="text-indent: 0em; margin-left: 0em"><span class="linehead"></span>伽藍　祗樹花開金磚布地妙用神通沙盆扶起遂<a 
name="0293a13" id="0293a13"></a>插香。</p><a 
name="0293a14" id="0293a14"></a><p style="text-indent: 0em; margin-left: 0em"><span class="linehead"></span>祖師　以心印心會終不會東土西天成群作隊黑<a 
name="0293a15" id="0293a15"></a>豆換人眼珠也須自識慚愧。</p><a 
name="0293a16" id="0293a16"></a><p style="text-indent: 0em; margin-left: 0em"><span class="linehead"></span>據室　承父業遵嚴命斬新條行新令卓拄杖云雷<a 
name="0293a17" id="0293a17"></a>轟電捲露全機諸聖從茲重勘定。</p><a 
name="0293a18" id="0293a18"></a><p style="text-indent: 0em; margin-left: 0em"><span class="linehead"></span>即於是日請上堂拈疏云珠玉聯輝珪璋互映光庇<a 
name="0293a19" id="0293a19"></a>叢林維持法印若向文彩未形之先薦得不必重宣<a 
name="0293a20" id="0293a20"></a>其或未然分付維那剖露宣畢指法座云開闡人天<a 
name="0293a21" id="0293a21"></a>大法王從來遍界不曾藏無端直踏毘盧頂萬象騰<a 
name="0293a22" id="0293a22"></a>輝悉已彰喝一喝遂陞拈香云此一瓣香至尊至貴<a 
name="0293a23" id="0293a23"></a>最妙最玄輝騰九有普覆大千爇向爐中端為祝延<br><a 
name="0293a24" id="0293a24"></a>今上皇帝聖壽萬歲伏願金輪永鎮四海咸霑帝澤寶<a 
name="0293a25" id="0293a25"></a>祚綿長八方共仰皇風次拈香云此一瓣香有物有<a 
name="0293a26" id="0293a26"></a>則為鹽為梅奉為滿朝文武闔省尊官以及本郡縉<a 
name="0293a27" id="0293a27"></a>紳當山請主伏願棟梁朝宁長為佛法金湯契證般<a 
name="0293a28" id="0293a28"></a>若同圓金剛種智次拈香云此一瓣香中毒於白華<a 
name="0293a29" id="0293a29"></a>山頂受殃於光熙峰下直緣狹路相逢故爾冤家頭<a 
name="0293a30" id="0293a30"></a>撞幾回刀斧劈不開今對人天親拈出爇向爐中專<a 
name="0293b01" id="0293b01"></a>伸供養傳臨濟正宗第二十八世現住寧波府普陀<a 
name="0293b02" id="0293b02"></a>山鎮海堂上本師上別下菴統老和尚用酬法乳<span class="corr" title='[歛&gt;斂]'>斂</span><a 
name="0293b03" id="0293b03"></a>衣就座高麗和尚白槌云法筵龍象眾當觀第一義<a 
name="0293b04" id="0293b04"></a>師豎拂子云於此未證盲人摸象於此未得水中撈<a 
name="0293b05" id="0293b05"></a>月還有親證親得者麼不妨出眾相見問鐘鼓雷轟<a 
name="0293b06" id="0293b06"></a>香煙雲布和尚陞座即且置如何是諸佛出身處師<a 
name="0293b07" id="0293b07"></a>云孤帆海上來進云兩堂龍象位列分明如何是普<a 
name="0293b08" id="0293b08"></a>利人天句師云杲日正當空進云竹密不妨流水過<a 
name="0293b09" id="0293b09"></a>山高豈礙白雲飛如何是向上句師云向下更分明<a 
name="0293b10" id="0293b10"></a>僧擬議師便打問如何是戒師云依教受持如何是<a 
name="0293b11" id="0293b11"></a><span title="未知的文字">▆</span>師云矢心不二如何是慧師云懞懂禪和問天上<a 
name="0293b12" id="0293b12"></a>月有缺有圓誰人補得師打云還須好手進云海中<a 
name="0293b13" id="0293b13"></a>水有消有長那裏減增師云收放由誰僧喝師打退<a 
name="0293b14" id="0293b14"></a>乃云普陀栖隱住山人破浪沖波至武林滿月風光<a 
name="0293b15" id="0293b15"></a>渾漏洩枝頭狼藉許多春鳥啼花笑香風遍柳展清<a 
name="0293b16" id="0293b16"></a>陰翠色新六橋煙景誰無分薄德深慚作主人雖然<a 
name="0293b17" id="0293b17"></a>如是今日勉應眾請不免借拄杖子威光應箇時節<a 
name="0293b18" id="0293b18"></a>卓一卓云舉起也乾坤失色放下也瓦礫生光攪長<a 
name="0293b19" id="0293b19"></a>河為酥酪變大地作黃金是山僧尋常用處若是伶<a 
name="0293b20" id="0293b20"></a>俐漢聞者般說話一任冷地裏含笑其或未然剔起<a 
name="0293b21" id="0293b21"></a>眉毛仔細看眼中切莫重添屑復舉臨濟住河北小<a 
name="0293b22" id="0293b22"></a>院謂普化克符二上座曰我欲於此建立黃檗宗旨<a 
name="0293b23" id="0293b23"></a>汝二人須成褫我二人珍重下去三日後普化上來<a 
name="0293b24" id="0293b24"></a>問和尚三日前問甚麼師便打三日後克符上來問<a 
name="0293b25" id="0293b25"></a>和尚三日前打普化作甚麼師亦打師云臨濟老祖<a 
name="0293b26" id="0293b26"></a>大好拈提可惜眼孔太窄山僧於此建立普陀宗旨<a 
name="0293b27" id="0293b27"></a>天下人悉皆成褫若或問長問短拄杖子一時分付<a 
name="0293b28" id="0293b28"></a>卓一卓高麗和尚復結椎云諦觀法王法法王法如<a 
name="0293b29" id="0293b29"></a>是下座。</p><a 
name="0293b30" id="0293b30"></a><p style="text-indent: 0em; margin-left: 0em"><span class="linehead"></span>當晚小參盤山道向上一路千聖不傳慈明道向上<a 
name="0293c01" id="0293c01"></a>一路千聖不然徑山道向上一路熱碗鳴聲者三箇<a 
name="0293c02" id="0293c02"></a>老漢各見一邊今晚新永壽入院之初將來捏作一<a 
name="0293c03" id="0293c03"></a>團供養大眾千聖不傳白浪滔天千聖不然陸地行<a 
name="0293c04" id="0293c04"></a>船熱碗鳴聲眼裏抽筋且道山僧恁麼舉揚三大老<a 
name="0293c05" id="0293c05"></a>還自甘也無。</p><a 
name="0293c06" id="0293c06"></a><p style="text-indent: 0em; margin-left: 0em"><span class="linehead"></span>立兩序上堂僧問入林不動草入水不動波如何是<a 
name="0293c07" id="0293c07"></a>左右逢源句師云任運騰騰皇化裏進云如何是般<a 
name="0293c08" id="0293c08"></a>若真體師云白雲飛過碧山頭進云如何是般若妙<a 
name="0293c09" id="0293c09"></a>用師云月明皎潔落波心僧擬議師打退乃云大坐<a 
name="0293c10" id="0293c10"></a>當軒行正令祖翁田地一番新沙盆竭力重提掇出<a 
name="0293c11" id="0293c11"></a>手須憑好弟兄楊岐輔慈明監院三十載相國侍筏<a 
name="0293c12" id="0293c12"></a>渡執勞十七春正脈傳千古遍地多兒孫所以法隨<a 
name="0293c13" id="0293c13"></a>法行法幢隨處建立旃檀林裏旃檀獅子窟中獅子<a 
name="0293c14" id="0293c14"></a>若論箇事人人可以擔荷箇箇不妨承當要行其事<a 
name="0293c15" id="0293c15"></a>須得其人既得其人須行其事聲氣相投節拍相應<a 
name="0293c16" id="0293c16"></a>方得法社永久頹綱重整派衍雙溪薄海化行赤縣<a 
name="0293c17" id="0293c17"></a>神洲不有英靈誰相輔佐且道憑何為驗良久云雪<a 
name="0293c18" id="0293c18"></a>後始知松柏操事難方見丈夫心。</p><a 
name="0293c19" id="0293c19"></a><p style="text-indent: 0em; margin-left: 0em"><span class="linehead"></span>元旦祝　聖上堂年新月新日新大地山河雲煙花<a 
name="0293c20" id="0293c20"></a>鳥村橋野水川陵溪谷庭柯岸柳樵歌牧唱晴光物<a 
name="0293c21" id="0293c21"></a><span title="未知的文字">▆</span>滿眼滿耳一時俱新直得堯風蕩蕩舜日熙熙萬<a 
name="0293c22" id="0293c22"></a>民樂業四海晏清且道林下釋子又且如何仰答<br><a 
name="0293c23" id="0293c23"></a>聖明起身云全憑一句無私語睿算彌隆億萬春。</p><a 
name="0293c24" id="0293c24"></a><p style="text-indent: 0em; margin-left: 0em"><span class="linehead"></span>元宵上堂處處樓臺歌管家家燈月交輝藥師如來<a 
name="0293c25" id="0293c25"></a>在銀花火樹裏為諸仁者轉大法輪演大法義直得<a 
name="0293c26" id="0293c26"></a>森羅起舞萬象揚眉萬綠叢中醉倒風流公子千紅<a 
name="0293c27" id="0293c27"></a>陌上遊遍豔冶<span class="corr" title='[隹&gt;佳]'>佳</span>人金樽檀板行春令喜逢佳節慶<a 
name="0293c28" id="0293c28"></a>豐年且道衲僧分上一句如何舉唱以拂子擊香几<a 
name="0293c29" id="0293c29"></a>云拈得一枝無孔笛為君吹出萬年歡。</p><a 
name="0293c30" id="0293c30"></a><p style="text-indent: 0em; margin-left: 0em"><span class="linehead"></span>佛誕上堂問世尊未出母胎度人<span class="corr" title='[巳&gt;已]'>已</span>畢因甚又上雪<a 
name="0294a01" id="0294a01"></a>山苦行六年師云不入驚人浪難逢稱意魚進云文<a 
name="0294a02" id="0294a02"></a>殊是七佛之師因甚出女子定不得師云四海浪平<a 
name="0294a03" id="0294a03"></a>龍睡穩進云罔明是初地菩薩因甚出得女子定師<a 
name="0294a04" id="0294a04"></a>云九天雲盡鶴飛高進云出與不出相去多少師云<a 
name="0294a05" id="0294a05"></a>君在湘江頭妾在湘江尾乃云未出母胎度人已畢<a 
name="0294a06" id="0294a06"></a>太平本是將軍定既出母胎指天指地那許將軍見<a 
name="0294a07" id="0294a07"></a>太平後有雲門要一棒打殺與狗子喫也是路見不<a 
name="0294a08" id="0294a08"></a>平諸兄弟山僧恁麼批判還有不甘者麼出來道看<a 
name="0294a09" id="0294a09"></a>良久云當斷不斷反招其亂下座拈拄杖旋風打散<a 
name="0294a10" id="0294a10"></a>到溫州府廣福寺雪塵法師六十壽請上堂問如何<a 
name="0294a11" id="0294a11"></a>是佛師豎起拂子如何是法師放下拂子如何是僧<a 
name="0294a12" id="0294a12"></a>師云禮拜著進云壽域弘開風光滿目法師分上又<a 
name="0294a13" id="0294a13"></a>且如何師云煙雲繞徑松柏環庭乃云世間萬物皆<a 
name="0294a14" id="0294a14"></a>屬陰陽消長拈拄杖云唯有木上座能為萬象主不<a 
name="0294a15" id="0294a15"></a>逐四時凋今日雪塵座主耳順之年請山僧舉揚法<a 
name="0294a16" id="0294a16"></a>要用報親恩卓一卓云若向者裏識得落處何恩不<a 
name="0294a17" id="0294a17"></a>報何壽不增雖然如是山僧畢竟將何為祝擲下拄<a 
name="0294a18" id="0294a18"></a>杖云好將日月為天眼指出須彌作壽山。</p><a 
name="0294a19" id="0294a19"></a><p style="margin-left: 2em"><span class="headname">住江西戇州府長寧縣獅林禪院</span></p><a 
name="0294a20" id="0294a20"></a><p style="text-indent: 0em; margin-left: 0em"><span class="linehead"></span>康熙甲戌四月初一日入院說沙彌戒值智安禪宿<a 
name="0294a21" id="0294a21"></a>六旬徒方玉請上堂拈香祝　聖畢復拈香云此一<a 
name="0294a22" id="0294a22"></a>瓣香根盤雙徑枝發普陀向大洋海中被一陣惡風<a 
name="0294a23" id="0294a23"></a>吹到者裏第二回拈出專伸供養現住普陀鎮海堂<a 
name="0294a24" id="0294a24"></a>上本師別菴老和尚以酬法乳<span class="corr" title='[歛&gt;斂]'>斂</span>衣就座峰白大師<a 
name="0294a25" id="0294a25"></a>白槌訖師云第一義早被峰白大師擊碎了也若有<a 
name="0294a26" id="0294a26"></a>鼻孔通氣的試向第二義中出來道看乃揮拂子云<a 
name="0294a27" id="0294a27"></a>諸方叢林立玄立要分主分賓我者裏亦無玄要可<a 
name="0294a28" id="0294a28"></a>立亦無賓主可分乃震威一喝云無量壽世尊來也<a 
name="0294a29" id="0294a29"></a>優波離尊者即起于座向前問訊云今日山中說戒<a 
name="0294a30" id="0294a30"></a>敢請世尊廣說妙法普利群生世尊云吾本無法可<a 
name="0294b01" id="0294b01"></a>說汝亦無戒可傳復喝一喝云若人識此一喝信受<a 
name="0294b02" id="0294b02"></a>奉行說法傳戒已竟世尊說此法已直得紗帽石點<a 
name="0294b03" id="0294b03"></a>頭缽盂峰起舞尊者作禮而退諸人還信得及麼若<a 
name="0294b04" id="0294b04"></a>信得及慶壽喜逢開戒日風雲龍虎際獅林其或未<a 
name="0294b05" id="0294b05"></a>然數完花甲子又好從頭起結椎下座。</p><a 
name="0294b06" id="0294b06"></a><p style="text-indent: 0em; margin-left: 0em"><span class="linehead"></span>說比丘戒監院曇馥上座同徒裔昌請上堂問三壇<a 
name="0294b07" id="0294b07"></a>大戒即不問三玄三要請師宣師云次第問來如何<a 
name="0294b08" id="0294b08"></a>是第一玄師云腳踏威音前如何是第二玄師云拄<a 
name="0294b09" id="0294b09"></a>杖點青天如何是第三玄師云石虎抱兒眠進云如<a 
name="0294b10" id="0294b10"></a>何是第一要師云午夜關前假雞叫如何是第二要<a 
name="0294b11" id="0294b11"></a>師云三腳蝦蟆入棧道如何是第三要師云把斷聲<a 
name="0294b12" id="0294b12"></a>前一句好問如何是大海無魚師云箇箇成龍如何<a 
name="0294b13" id="0294b13"></a>是大地無草師云虛空粉碎如何是大富無糧師云<a 
name="0294b14" id="0294b14"></a>美食不中飽人餐如何是大悟無道師云汝喚甚麼<a 
name="0294b15" id="0294b15"></a>作道進云昨夜霜風露消息吹落林花三兩枝師云<a 
name="0294b16" id="0294b16"></a>可惜許問混沌未分還有世界也無師云須彌翻白<a 
name="0294b17" id="0294b17"></a>浪進云父母未生還有面目也無師云大海起紅塵<a 
name="0294b18" id="0294b18"></a>進云如何是一句中三玄師便喝進云如何是一玄<a 
name="0294b19" id="0294b19"></a>中三要師便打進云如何是親切句師云霞紅林展<a 
name="0294b20" id="0294b20"></a>幕目白水生光進云如何是轉身句師云此去西天<a 
name="0294b21" id="0294b21"></a>十萬八千僧拂衲歸眾師云看腳下問法無定相遇<a 
name="0294b22" id="0294b22"></a>緣即宗師子林禪戒雙行和尚如何分付師云棒頭<a 
name="0294b23" id="0294b23"></a>有眼明如日進云箇箇腳跟點地人人鼻孔遼天因<a 
name="0294b24" id="0294b24"></a>甚又進三壇大戒師云要識真金火裏看進云萬仞<a 
name="0294b25" id="0294b25"></a>峰頭翻白浪大洋海底起紅塵和尚在甚麼處師揮<a 
name="0294b26" id="0294b26"></a>拂云高著眼進云作家宗師天然猶在師云讚歎有<a 
name="0294b27" id="0294b27"></a>分乃云丹霞說戒人人掩耳而出可見風流出當家<a 
name="0294b28" id="0294b28"></a>獅林說戒貴圖直下承當獅子自然知返擲雖然用<a 
name="0294b29" id="0294b29"></a>處不同箇裏何曾有別豎拂子云會麼若向者裏會<a 
name="0294b30" id="0294b30"></a>得分明千華臺上盧舍那佛嘗向汝等面門出入一<a 
name="0294c01" id="0294c01"></a>朝洗面摸著鼻孔淨裸裸赤灑灑本來清淨何處污<a 
name="0294c02" id="0294c02"></a>染吾亦無戒可傳汝亦無戒可受其或未然十重四<a 
name="0294c03" id="0294c03"></a>十八輕波逸提應當學一一受持二時粥飯切莫忘<a 
name="0294c04" id="0294c04"></a><span class="corr" title='[郤&gt;卻]'>卻</span>缽盂匙箸下座。</p><a 
name="0294c05" id="0294c05"></a><p style="text-indent: 0em; margin-left: 0em"><span class="linehead"></span>佛成道日說菩薩戒秀巖上座領副戎黃公廷棟請<a 
name="0294c06" id="0294c06"></a>上堂當年臘月八日世尊于雪山夜睹明星忽然大<a 
name="0294c07" id="0294c07"></a>悟成等正覺正當今日秀巖禪人募衣領黃檀越入<a 
name="0294c08" id="0294c08"></a>山作大功德成就諸人三壇大戒且喜靈山一會儼<a 
name="0294c09" id="0294c09"></a>然未散諸人還見麼若見且道昔日成道與今日圓<a 
name="0294c10" id="0294c10"></a>戒是同耶是別耶向者裏分剖得許汝諸人具半隻<a 
name="0294c11" id="0294c11"></a>眼若分剖不得亦許汝具半隻眼何故明星午現眼<a 
name="0294c12" id="0294c12"></a>生花一年一度臘月八。</p><a 
name="0294c13" id="0294c13"></a><p style="margin-left: 2em"><span class="headname">住京都觀音禪寺</span></p><a 
name="0294c14" id="0294c14"></a><p style="text-indent: 0em; margin-left: 0em"><span class="linehead"></span>結制祗園主陶公克兔仝夫人明用明專請上堂拈<a 
name="0294c15" id="0294c15"></a>香云此一瓣香乾坤藏不得大地豈能收爇向爐中<a 
name="0294c16" id="0294c16"></a>端為祝延<br><a 
name="0294c17" id="0294c17"></a>今上皇帝萬歲萬歲萬萬歲伏願<br><a 
name="0294c18" id="0294c18"></a>　皇太后慈壽無疆　皇太子諸王克仁克孝再拈<a 
name="0294c19" id="0294c19"></a>香云此一瓣香如金如玉如珪如璋爇向爐中奉為<a 
name="0294c20" id="0294c20"></a>滿朝文武闔國公侯本寺檀越等伏願高增祿位綿<a 
name="0294c21" id="0294c21"></a>衍福基次拈香云此一瓣香昔在南海山中截斷眾<a 
name="0294c22" id="0294c22"></a>流水泄不通今向長安城裏作浪興波普天匝地第<a 
name="0294c23" id="0294c23"></a>三回拈出供養現住南海普陀鎮海堂上本師別菴<a 
name="0294c24" id="0294c24"></a>統和尚用酬法乳<span class="corr" title='[歛&gt;斂]'>斂</span>衣就座足雨和尚白椎畢師卓<a 
name="0294c25" id="0294c25"></a>拄杖云山僧者一條楖栗今日要與越格英靈相見<a 
name="0294c26" id="0294c26"></a>有麼有麼僧出問第一義諦即不問三玄三要請師<a 
name="0294c27" id="0294c27"></a>宣如何是第一玄師云鐵牛打鞦韆如何是第二玄<a 
name="0294c28" id="0294c28"></a>師云木馬上高竿如何是第三玄師云石女笑簷前<a 
name="0294c29" id="0294c29"></a>進云如何是第一要師云放出沖天鷂如何是第二<a 
name="0294c30" id="0294c30"></a>要師云杲日當空照如何是第三要師云誰通一線<a 
name="0295a01" id="0295a01"></a>道乃云昔日泗洲大聖在揚州出現今朝南海大士<a 
name="0295a02" id="0295a02"></a>在長安出現驀豎拄杖看看在山僧拄杖頭邊高聲<a 
name="0295a03" id="0295a03"></a>叫道善來大眾新長老到此安禪結制與汝諸人點<a 
name="0295a04" id="0295a04"></a>出金剛正眼闡明少室真機煉凡成聖點鐵作金汝<a 
name="0295a05" id="0295a05"></a>等皆當作佛諸人還信得及麼若信得及自是一聞<a 
name="0295a06" id="0295a06"></a>千悟其或未然且向三條椽下七尺單前挨拶將去<a 
name="0295a07" id="0295a07"></a>驀地冷灰中爆出一粒豆來原來秪是者箇且道如<a 
name="0295a08" id="0295a08"></a>何是者箇&#x807B;良久云鴛鴦繡出從君看不把金鍼度<a 
name="0295a09" id="0295a09"></a>與人結椎下座。</p><a 
name="0295a10" id="0295a10"></a><p style="text-indent: 0em; margin-left: 0em"><span class="linehead"></span>元旦祝　聖上堂乾元伊始萬物咸新燈籠作舞露<a 
name="0295a11" id="0295a11"></a>柱歡騰五鳳樓前歌　聖德山河大地沐堯仁風以<a 
name="0295a12" id="0295a12"></a>時雨以時野老相逢開笑面普天同慶太平春且道<a 
name="0295a13" id="0295a13"></a>酬恩一句又作麼生道豎拂子作捧笏勢云萬歲萬<a 
name="0295a14" id="0295a14"></a>歲萬萬歲。</p><a 
name="0295a15" id="0295a15"></a><p style="text-indent: 0em; margin-left: 0em"><span class="linehead"></span><span class="corr" title='[剌&gt;刺]'>刺</span>血書蓮經兼為法慧剃度上堂欲識佛法大意無<a 
name="0295a16" id="0295a16"></a>論是僧是俗是男是女單單只要一箇信字信者成<a 
name="0295a17" id="0295a17"></a>佛之本源入道之階梯所以世尊捨金輪王位而上<a 
name="0295a18" id="0295a18"></a>雪山由于此信末後苦行六年夜睹明星豁然大悟<a 
name="0295a19" id="0295a19"></a>而成正覺由于此信達磨西來少林面壁神光斷臂<a 
name="0295a20" id="0295a20"></a>為法忘軀皆由此信臨濟大師在黃檗處喫三頓痛<a 
name="0295a21" id="0295a21"></a>棒向大愚肋下還拳皆由此信只如諸人者裏結冬<a 
name="0295a22" id="0295a22"></a>那邊過夏朝參暮究欲求見性也只是此信今日法<a 
name="0295a23" id="0295a23"></a>慧割愛辭親苦求披剃也只是此信又如王居士喜<a 
name="0295a24" id="0295a24"></a>助山僧<span class="corr" title='[剌&gt;刺]'>刺</span>血書經六萬餘言字字從舌尖上吐出若<a 
name="0295a25" id="0295a25"></a>男若女遠近聞風而至也只是此信且人人本來是<a 
name="0295a26" id="0295a26"></a>佛皆因不信永墮輪迴升沉苦海故此一箇信字若<a 
name="0295a27" id="0295a27"></a>人體究親切受用無窮雖然豎拂子云還須信得者<a 
name="0295a28" id="0295a28"></a>箇始得者箇且作麼生信任從桑海變終不為君通<a 
name="0295a29" id="0295a29"></a>擲拂子下座。</p><a 
name="0295a30" id="0295a30"></a><p style="text-indent: 0em; margin-left: 0em"><span class="linehead"></span>書經圓期眾信請上堂乾坤之內宇宙之間中有一<a 
name="0295b01" id="0295b01"></a>寶秘在形山古人與麼道未免釘樁搖櫓山僧不然<a 
name="0295b02" id="0295b02"></a>乾坤之內宇宙之間中有一寶秘在此經遂以兩手<a 
name="0295b03" id="0295b03"></a>作托呈勢云若人識得此經即是識得此寶識得此<a 
name="0295b04" id="0295b04"></a>寶便乃識得此經要知此經天得之以化育萬物地<a 
name="0295b05" id="0295b05"></a>得之而五穀豐登君王得之坐享太平士大夫得之<a 
name="0295b06" id="0295b06"></a>福慧高增現前諸人得之心地開明秪如山僧得之<a 
name="0295b07" id="0295b07"></a>又且如何有時在長安市上吟風嘯月有時在五鳳<a 
name="0295b08" id="0295b08"></a>樓前轉大法輪大眾此經有如是利益還有人識得<a 
name="0295b09" id="0295b09"></a>麼如無山僧與說一偈若人識此經即是佛受用常<a 
name="0295b10" id="0295b10"></a>在于其中經行及坐臥。</p><a 
name="0295b11" id="0295b11"></a><p style="text-indent: 0em; margin-left: 0em"><span class="linehead"></span>觀音大士誕日上堂觀音大士於威音王前從聞思<a 
name="0295b12" id="0295b12"></a>修入三摩地爾時作佛已竟無量劫來本無生滅說<a 
name="0295b13" id="0295b13"></a>甚今日降生驀豎拄杖云拄杖子聽得<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳出來道<a 
name="0295b14" id="0295b14"></a>長老莫謾人好盡大地人那箇不知大士誕日山僧<a 
name="0295b15" id="0295b15"></a>向他道木上座你那裏會得你若會得求男女得男<a 
name="0295b16" id="0295b16"></a>女求官位得官位求長壽得長壽求富饒得富饒決<a 
name="0295b17" id="0295b17"></a>不虛語脫或未然展兩手云將錢買胡餅放下手<span class="corr" title='[郤&gt;卻]'>卻</span><a 
name="0295b18" id="0295b18"></a>是饅頭。</p><a 
name="0295b19" id="0295b19"></a><p style="text-indent: 0em; margin-left: 0em"><span class="linehead"></span>解制上堂九旬禁足三月安居有結有解叢林定制<a 
name="0295b20" id="0295b20"></a>一向來與諸兄弟眉毛廝結未免縛腳縛手即今放<a 
name="0295b21" id="0295b21"></a>開一線一任東去西去雖然踏遍天涯依舊不離當<a 
name="0295b22" id="0295b22"></a>處咄。</p><a 
name="0295b23" id="0295b23"></a><p style="text-indent: 0em; margin-left: 0em"><span class="linehead"></span>佛誕上堂今日四月八香湯浴悉達一瓢惡水驀頭<a 
name="0295b24" id="0295b24"></a>澆莫道山僧手段辣指天指地枉稱尊雲門一棒要<a 
name="0295b25" id="0295b25"></a>打殺檢點將來正是臨崖看滸眼特地一場愁眾中<a 
name="0295b26" id="0295b26"></a>還有與世尊雪屈者麼不妨出來知恩報德良久云<a 
name="0295b27" id="0295b27"></a>如無山僧自道去也帝王自有擎天略不動干戈定<a 
name="0295b28" id="0295b28"></a>太平。</p><a 
name="0295b29" id="0295b29"></a><p style="margin-left: 2em"><span class="headname">住京都嘉興禪寺</span></p><a 
name="0295b30" id="0295b30"></a><p style="text-indent: 0em; margin-left: 0em"><span class="linehead"></span>康熙丁丑八月初十日受趙府董氏大夫人暨監院<a 
name="0295c01" id="0295c01"></a>孝先上座請入院。</p><a 
name="0295c02" id="0295c02"></a><p style="text-indent: 0em; margin-left: 0em"><span class="linehead"></span>三門　解脫門開七通八達未到長安早已踏過了<a 
name="0295c03" id="0295c03"></a>也拽拄杖便入。</p><a 
name="0295c04" id="0295c04"></a><p style="text-indent: 0em; margin-left: 0em"><span class="linehead"></span>伽藍　舊伽藍新長老賓主同心湊合恰好一箇破<a 
name="0295c05" id="0295c05"></a>沙盆扶起莫放倒。</p><a 
name="0295c06" id="0295c06"></a><p style="text-indent: 0em; margin-left: 0em"><span class="linehead"></span>祖師　折蘆過江闔國人追少林面壁隻履西歸伎<a 
name="0295c07" id="0295c07"></a>倆般般已做盡堂中冷坐更何為。</p><a 
name="0295c08" id="0295c08"></a><p style="text-indent: 0em; margin-left: 0em"><span class="linehead"></span>大殿　夜夜同眠朝朝共起今日相見仍無彼此本<a 
name="0295c09" id="0295c09"></a>是家裏人因我得禮你。</p><a 
name="0295c10" id="0295c10"></a><p style="text-indent: 0em; margin-left: 0em"><span class="linehead"></span>方丈　據此方丈佛祖不讓諸人到此箇箇喫棒且<a 
name="0295c11" id="0295c11"></a>道新長老具何手眼者般利害卓拄杖云把柄在手<a 
name="0295c12" id="0295c12"></a>多收少放。</p><a 
name="0295c13" id="0295c13"></a><p style="text-indent: 0em; margin-left: 0em"><span class="linehead"></span>當日請上堂師拈啟請云一切修多羅無量微妙義<a 
name="0295c14" id="0295c14"></a>總在裏許還信得及麼若信不及再煩維那宣過宣<a 
name="0295c15" id="0295c15"></a>畢師指法座云者箇寶花王座生生常坐世世常登<a 
name="0295c16" id="0295c16"></a>今日不妨錦上鋪花平地登高去也便陞拈香祝<br><a 
name="0295c17" id="0295c17"></a>聖畢復拈香云此一瓣香與南海老漢拖犁拽耙穿<a 
name="0295c18" id="0295c18"></a>閩過粵今日向長安市上呵佛罵祖償他宿債不了<a 
name="0295c19" id="0295c19"></a>第四回拈出專伸供養現住普陀山鎮海堂上別菴<a 
name="0295c20" id="0295c20"></a>老和尚用酬法乳之恩<span class="corr" title='[歛&gt;斂]'>斂</span>衣就座聖心和尚白椎云<a 
name="0295c21" id="0295c21"></a>法筵龍象眾當觀第一義師云爐&#x97B4;新開烹佛煉祖<a 
name="0295c22" id="0295c22"></a>若有銅頭鐵額漢不妨出來與拄杖子相見問今日<a 
name="0295c23" id="0295c23"></a>和尚入院畢竟有何祥瑞師云彩雲扶日出玉露滴<a 
name="0295c24" id="0295c24"></a>天開進云五家宗旨憑師唱畢竟還歸那一宗師云<a 
name="0295c25" id="0295c25"></a>一句該玄要千機絕覆藏進云恁麼則千溪萬派皆<a 
name="0295c26" id="0295c26"></a>歸海四塞八蠻朝帝都師云闍黎觀光有分乃云古<a 
name="0295c27" id="0295c27"></a>佛家風原歸大人境界大人境界方顯古佛家風所<a 
name="0295c28" id="0295c28"></a>以法隨法行法幢隨處建立法無定相遇緣即宗今<a 
name="0295c29" id="0295c29"></a>孝先上座暨趙府護法敦請山僧承乏茲山只得勉<a 
name="0295c30" id="0295c30"></a>應時機一番展演去也豎拂子云會麼若道是拂子<a 
name="0296a01" id="0296a01"></a>認奴作郎若道不是拂子證龜成鱉若道拈來便用<a 
name="0296a02" id="0296a02"></a>抓沙抵水若道總不恁麼開眼作夢直饒你直下承<a 
name="0296a03" id="0296a03"></a>當猶喫山僧痛棒畢竟喚作甚麼乃得相應去擊禪<a 
name="0296a04" id="0296a04"></a>床云擊開千佛頂<span class="gaiji">[寧*頁]<!--gaiji,,1[寧*頁],2&#x29573;,3--></span>眼放出威音劫外春復舉世尊<a 
name="0296a05" id="0296a05"></a>在天宮說法一日示隨色摩尼珠問五方天王曰此<a 
name="0296a06" id="0296a06"></a>珠作何色五方天王各說異色世尊乃藏珠入袖<span class="corr" title='[郤&gt;卻]'>卻</span><a 
name="0296a07" id="0296a07"></a>抬手曰此珠作何色天王曰佛手中無珠何處有色<a 
name="0296a08" id="0296a08"></a>世尊歎曰汝何迷倒之甚我將世珠示汝汝便各說<a 
name="0296a09" id="0296a09"></a>有青黃赤白等色我將真珠示汝<span class="corr" title='[郤&gt;卻]'>卻</span>總不知時五方<a 
name="0296a10" id="0296a10"></a>天王悉皆悟道師云世尊把五方天王當面熱瞞未<a 
name="0296a11" id="0296a11"></a>識是何心行今日山僧入院之初雖有一寶珠不敢<a 
name="0296a12" id="0296a12"></a>復蹈前轍何故黃金自有黃金價終不和沙賣與人<a 
name="0296a13" id="0296a13"></a>聖心和尚復白槌云諦觀法王法法王法如是下座。</p><a 
name="0296a14" id="0296a14"></a><p style="text-indent: 0em; margin-left: 0em"><span class="linehead"></span>當晚小參舉會祖偈云楊岐初住屋壁疏滿床盡撒<a 
name="0296a15" id="0296a15"></a>雪珍珠蹜<span class="corr" title='[郤&gt;卻]'>卻</span>項暗嗟吁翻憶古人樹下居山僧亦有<a 
name="0296a16" id="0296a16"></a>一偈嘉興初住絕親疏大富無糧米似珠道不窮何<a 
name="0296a17" id="0296a17"></a>嗟吁銅頭鐵額與同居且道與楊岐老祖相去多少。</p>
<hr>【經文資訊】嘉興藏第 40 冊 No. B487 翠崖必禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6d8e.html?index=J40nB487" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J40nB487_001 by HTTrack Website Copier/3.x [XR&CO'2014], Tue, 07 Jun 2016 07:16:22 GMT -->
</html>
