<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T51n2092_005 by HTTrack Website Copier/3.x [XR&CO'2014], Tue, 07 Jun 2016 07:00:36 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2046959798&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT51n2092&amp;utmp=%2Fmobile%2Findex.php%3Findex%3DT51n2092_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0437.html?index=T51n2092_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第51冊<br/>No.2092 洛陽伽藍記 (5卷)<br/>【元魏 楊衒之撰】<br/>第 5 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T51">
<div class="root" id="2092" sutra_name="洛陽伽藍記" sutra_juan="[卷5]">　
<a 
name="1018a24" id="1018a24"></a><a 
name="1018a25" id="1018a25"></a><a 
name="1018a26" id="1018a26"></a><p><span class="juanname">洛陽城北伽藍記卷第五</span></p><a 
name="1018a27" id="1018a27"></a><a 
name="1018a28" id="1018a28"></a><p style="margin-left: 4em"><span class="byline">魏撫軍府司馬楊衒之撰</span></p><a 
name="1018a29" id="1018a29"></a><p style="text-indent: 0em; margin-left: 0em"><span class="linehead"></span>禪虛寺。在大夏門御道西。寺前有閱武場。<a 
name="1018b01" id="1018b01"></a>歲終農隙。甲士習戰。千乘萬騎常在於此。<a 
name="1018b02" id="1018b02"></a>有羽林馬僧相善觝角。戲擲戟與百尺樹齊<a 
name="1018b03" id="1018b03"></a>等。虎賁張車。擲刀出樓一丈。帝亦觀戲在<a 
name="1018b04" id="1018b04"></a>樓。恒令二人對為角戲。中朝時。宣武場大<a 
name="1018b05" id="1018b05"></a>夏門東北。今為光風園。苜蓿生焉。</p><a 
name="1018b06" id="1018b06"></a><p style="text-indent: 0em; margin-left: 0em"><span class="linehead"></span>凝圓寺。閹官濟州刺史賈璨所立也。在廣<a 
name="1018b07" id="1018b07"></a>莫門外一里御道東。所謂永平里也。注即漢<a 
name="1018b08" id="1018b08"></a>太上王廣處。遷京之初創居此里。值母亡<a 
name="1018b09" id="1018b09"></a>捨以為寺。地形高顯。下臨城闕。房廡精麗。<a 
name="1018b10" id="1018b10"></a>竹柏成林。實是淨行息心之所也。王公卿士<a 
name="1018b11" id="1018b11"></a>來遊觀。為五言者不可勝數。洛陽城東北有<a 
name="1018b12" id="1018b12"></a>上高景。殷之頑民所居處也。高祖名聞義<a 
name="1018b13" id="1018b13"></a>里。遷京之始朝士住其中。迭相幾刺竟皆去<a 
name="1018b14" id="1018b14"></a>之。唯有造瓦者止其內。京師瓦器出焉。世人<a 
name="1018b15" id="1018b15"></a>歌曰。洛陽城東北上高里。殷之頑民昔所<a 
name="1018b16" id="1018b16"></a>止。今日百姓造瓮子。人皆棄去住者恥。唯<a 
name="1018b17" id="1018b17"></a>冠軍將軍郭文遠遊憩其中。堂宇園林匹於<a 
name="1018b18" id="1018b18"></a>邦君。時隴西李元謙樂雙聲語。常經文遠宅<a 
name="1018b19" id="1018b19"></a>前過。見其門閥華美。乃曰。是誰第宅過佳。<a 
name="1018b20" id="1018b20"></a>婢春風出曰。郭冠軍家。元謙曰。凡婢雙聲。<a 
name="1018b21" id="1018b21"></a>春風曰。儜奴慢罵。元謙服婢之能。於是京邑<a 
name="1018b22" id="1018b22"></a>翕然傳之聞義里。有燉煌人宋雲宅。雲與惠<a 
name="1018b23" id="1018b23"></a>生俱使西域也。神龜元年十一月冬。太后遣<a 
name="1018b24" id="1018b24"></a>崇立寺比丘惠生。向西域取經。凡得一百七<a 
name="1018b25" id="1018b25"></a>十部。皆是大乘妙典。初發京師西行四十日<a 
name="1018b26" id="1018b26"></a>至赤嶺。即國之西彊也。皇魏關防正在於<a 
name="1018b27" id="1018b27"></a>此。赤嶺者不生草木。因以為名。其山有鳥鼠<a 
name="1018b28" id="1018b28"></a>同穴。異種共類。鳥雄鼠雌共為陰陽。即所<a 
name="1018b29" id="1018b29"></a>謂鳥鼠同穴。發赤嶺西行二十三日。渡流沙<a 
name="1018c01" id="1018c01"></a>至土谷渾國。路中甚寒。多饒風雪。飛沙走<a 
name="1018c02" id="1018c02"></a>礫。舉目皆滿。唯吐谷渾城左右煖於餘處。其<a 
name="1018c03" id="1018c03"></a>國有文字。況同魏。風俗政治多為夷法。從<a 
name="1018c04" id="1018c04"></a>土谷渾西行三千五百里至鄯善城。其城<a 
name="1018c05" id="1018c05"></a>自立王為土谷渾所吞。今城是土谷渾<a 
name="1018c06" id="1018c06"></a>第二息寧西將軍總部落三千。以禦西胡。從<a 
name="1018c07" id="1018c07"></a>鄯善西行一千六百四十里至左末城。城中<a 
name="1018c08" id="1018c08"></a>居民可有百家。土地無雨。決水種麥。不知用<a 
name="1018c09" id="1018c09"></a>牛耒耜而田。城中國佛與菩薩乃無胡貌。訪<a 
name="1018c10" id="1018c10"></a>古老云。是呂光伐胡所作。從左末城西行一<a 
name="1018c11" id="1018c11"></a>千二百七十五里至末城。城傍花果似洛<a 
name="1018c12" id="1018c12"></a>陽。唯土屋平頭為異也。從末城西行二十二<a 
name="1018c13" id="1018c13"></a>里至捍<span class="gaiji">[(序-予+林)/女]<!--gaiji,,1[(序-予+林)/女],2&#x21849;,3--></span>城。南十五里有一大寺。三百餘眾<a 
name="1018c14" id="1018c14"></a>僧。有金像一軀。舉高丈六。儀容超絕。相好炳<a 
name="1018c15" id="1018c15"></a>然。面恒東立不肯西顧。父老傳云。此像本從<a 
name="1018c16" id="1018c16"></a>南方騰空而來。于闐國王親見禮拜載像<a 
name="1018c17" id="1018c17"></a>歸。中路夜宿。忽然不見。遣人尋之。還來本<a 
name="1018c18" id="1018c18"></a>處。即起塔封四百戶供灑掃。戶人有患。以金<a 
name="1018c19" id="1018c19"></a>箔貼像。所患處即得除愈。後人於像邊造<a 
name="1018c20" id="1018c20"></a>丈六像者。及諸宮塔乃至數千。懸綵幡蓋亦<a 
name="1019a01" id="1019a01"></a>有萬計。魏國之幡過半矣。幅上&#x96B7;書云。太<a 
name="1019a02" id="1019a02"></a>和十九年。景明二年。延昌二年。唯有一幅。觀<a 
name="1019a03" id="1019a03"></a>其年號。是姚秦時幡。從捍<span class="gaiji">[(序-予+林)/女]<!--gaiji,,1[(序-予+林)/女],2&#x21849;,3--></span>城西行八百<a 
name="1019a04" id="1019a04"></a>七十八里至于闐國。王頭著金冠似&#x9DC4;。幘<a 
name="1019a05" id="1019a05"></a>頭後垂二尺生絹廣五寸以為飾。威儀有鼓<a 
name="1019a06" id="1019a06"></a>角金鉦弓箭一具。戟二枝槊五張。左右帶刀<a 
name="1019a07" id="1019a07"></a>不過百人。其俗婦人&#x88B4;衫束帶乘馬馳走。與<a 
name="1019a08" id="1019a08"></a>丈夫無異。死者以火焚燒。收骨葬之。上起浮<a 
name="1019a09" id="1019a09"></a>圖。居喪者剪髮劈面為哀戚。髮長四寸。<a 
name="1019a10" id="1019a10"></a>即就平常。唯王死不燒。置之棺中。遠葬於野。<a 
name="1019a11" id="1019a11"></a>立廟祭祀。以時思之。于闐王不信佛法。有商<a 
name="1019a12" id="1019a12"></a>將一比丘石毘盧旃在城南杏樹下。向王<a 
name="1019a13" id="1019a13"></a>伏罪云。今輒將吳國沙門來在城南杏樹下。<a 
name="1019a14" id="1019a14"></a>王聞忽怒即往看毘盧旃。旃語王曰。如來<a 
name="1019a15" id="1019a15"></a>遣我來令王造覆盆浮圖一軀。使王祚永隆。<a 
name="1019a16" id="1019a16"></a>王言令我見佛當即從命。毘盧旃鳴鍾<a 
name="1019a17" id="1019a17"></a>告佛。即遣羅&#x777A;羅變形為佛。從空而現真<a 
name="1019a18" id="1019a18"></a>容。王五體投地。即於杏樹下置立寺舍。畫作<a 
name="1019a19" id="1019a19"></a>羅&#x777A;羅像。忽然自滅。于闐王更作精舍籠之。<a 
name="1019a20" id="1019a20"></a>令覆瓮之影恒出屋外。見之者無不回向。<a 
name="1019a21" id="1019a21"></a>其中有辟支佛靴。於今不爛。非皮非莫能審<a 
name="1019a22" id="1019a22"></a>之。案于闐境東西不過三千餘里。神龜二年<a 
name="1019a23" id="1019a23"></a>七月二十九日入朱駒波國。人民山居。五穀<a 
name="1019a24" id="1019a24"></a>甚豐。食則麵麥。不立屠殺。食肉者以自死<a 
name="1019a25" id="1019a25"></a>肉。風俗言音與于闐相似。文字與波羅門<a 
name="1019a26" id="1019a26"></a>同。其國疆界可五日行遍。八月初入漢盤陀<a 
name="1019a27" id="1019a27"></a>國界。西行六日登&#x8471;嶺山。復西行三日至<a 
name="1019a28" id="1019a28"></a>&#x9262;盂城。三日至不可依山。其處甚寒冬夏積<a 
name="1019a29" id="1019a29"></a>雪。山中有池。毒龍居之。昔有商人。止宿池<a 
name="1019b01" id="1019b01"></a>側。值龍忿怒。&#x546A;殺商人。盤陀王聞之。捨位<a 
name="1019b02" id="1019b02"></a>與子。向烏場國。學婆羅門&#x546A;。四年之中盡<a 
name="1019b03" id="1019b03"></a>得其術。還復王位復&#x546A;池龍。龍變為人悔過<a 
name="1019b04" id="1019b04"></a>向王。即徙之&#x8471;嶺山去此池二千餘里。今<a 
name="1019b05" id="1019b05"></a>日國王十三世祖。自此以西山路欹側。長&#x5742;<a 
name="1019b06" id="1019b06"></a>千里。懸崖萬仞。極天之阻。實在於斯。太行<a 
name="1019b07" id="1019b07"></a>孟門匹茲非險崤關&#x58E0;&#x5742;方此則夷。自發<a 
name="1019b08" id="1019b08"></a>&#x8471;嶺步步漸高。如此四日。乃得至嶺。依約中<a 
name="1019b09" id="1019b09"></a>下實半天矣。漢盤陀國正在山頂。自&#x8471;嶺已<a 
name="1019b10" id="1019b10"></a>西水皆西流。世人云是天地之中。人民決水<a 
name="1019b11" id="1019b11"></a>以種。聞中國田待雨而種。笑曰。天何由可<a 
name="1019b12" id="1019b12"></a>共期也。城東有孟津河。東北流向沙勒。&#x8471;嶺<a 
name="1019b13" id="1019b13"></a>高峻不生草木。是時八月天氣已冷。北風驅<a 
name="1019b14" id="1019b14"></a>雁。飛雪千里。九月中旬入&#x9262;和國。高山深谷<a 
name="1019b15" id="1019b15"></a>嶮道如常。國王所住因山為城。人民服飾惟<a 
name="1019b16" id="1019b16"></a>有氈衣。地土甚寒。窟穴而居。風雪勁切。人<a 
name="1019b17" id="1019b17"></a>畜相依。國之南界有大雪山。朝融夕結。望若<a 
name="1019b18" id="1019b18"></a>玉&#x5CEF;。十月之初至<span class="gaiji">喝<!--gaiji,喝,1[口*歇],2&#x20FD2;,3--></span>噠國。土田庶衍。山澤<a 
name="1019b19" id="1019b19"></a>彌望。居無城郭。游軍而治。以氈為屋。隨逐<a 
name="1019b20" id="1019b20"></a>水草。夏則隨涼。冬則就溫。鄉土不識文字。<a 
name="1019b21" id="1019b21"></a>禮教俱闕。陰陽運轉莫知其度。年無盈閏。月<a 
name="1019b22" id="1019b22"></a>無大小。用十二月為一歲。受諸國貢獻。南<a 
name="1019b23" id="1019b23"></a>至牒羅。北盡&#x52C5;懃。東被于闐。西及波斯。四<a 
name="1019b24" id="1019b24"></a>十餘國。皆來朝賀。王張大<span class="gaiji">[疊*毛]<!--gaiji,,1[疊*毛],2&#x3CB2;,3--></span>帳。方四十步。<a 
name="1019b25" id="1019b25"></a>周迴以<span class="gaiji">氍<!--gaiji,氍,1[毯-炎+瞿],2&#x23C3D;,3--></span>&#x6BFA;為壁。王著錦衣坐金床。以四金<a 
name="1019b26" id="1019b26"></a>鳳凰為床&#x811A;。見大魏使人再拜跪。受詔書。<a 
name="1019b27" id="1019b27"></a>至於設會。一人唱則客前後唱則罷會。唯<a 
name="1019b28" id="1019b28"></a>有此法。不見音樂。<span class="gaiji">喝<!--gaiji,喝,1[口*歇],2&#x20FD2;,3--></span>噠國王妃亦著錦衣。<a 
name="1019b29" id="1019b29"></a>垂地三尺。使人擎之。頭帶一角長八尺。奇<a 
name="1019c01" id="1019c01"></a>長三尺。以玫瑰五色裝飾其上。王妃出則與<a 
name="1019c02" id="1019c02"></a>之。入坐金床。以六牙白象四獅子為床。自餘<a 
name="1019c03" id="1019c03"></a>大臣妻皆隨。傘頭亦似有角團圓垂下。狀<a 
name="1019c04" id="1019c04"></a>似寶蓋。觀其貴賤亦有服章。四夷之中最為<a 
name="1019c05" id="1019c05"></a>強大。不信佛法。多事外神。殺生血食。器用七<a 
name="1019c06" id="1019c06"></a>寶。諸國奉獻甚饒珍異。按<span class="gaiji">喝<!--gaiji,喝,1[口*歇],2&#x20FD2;,3--></span>噠國去京師<a 
name="1019c07" id="1019c07"></a>二萬餘里。十一月初入波斯國。境土甚狹。<a 
name="1019c08" id="1019c08"></a>七日行過。人民山居。資業窮煎。風俗凶慢。見<a 
name="1019c09" id="1019c09"></a>王無禮。國王出入從者數人。其國有水。昔日<a 
name="1019c10" id="1019c10"></a>甚淺。後山崩截流。變為二池。毒龍居之。多<a 
name="1019c11" id="1019c11"></a>有災異。夏喜暴雨。冬則積雪。行人由之多致<a 
name="1019c12" id="1019c12"></a>難艱。雪有白光照耀人眼。令人閉目茫然無<a 
name="1019c13" id="1019c13"></a>見。祭祀龍王。然後平復。十一月中旬入賒彌<a 
name="1019c14" id="1019c14"></a>國。此國漸出&#x8471;嶺。土田嶢<span class="gaiji">&#x5D05;<!--gaiji,,1[山*角],2&#x5D05;,3--></span>。民多貧困。峻<a 
name="1019c15" id="1019c15"></a>路危道。人馬僅通。一直一道。從&#x9262;盧勒國向<a 
name="1019c16" id="1019c16"></a>烏場國。銕鎖為橋。縣虛為渡。下不見底。<a 
name="1019c17" id="1019c17"></a>旁無挽捉。&#x5010;忽之間投軀萬仞。是以行者望<a 
name="1019c18" id="1019c18"></a>風謝路耳。十二月初入烏場國。北接&#x8471;嶺。<a 
name="1019c19" id="1019c19"></a>南連天竺。土氣和暖。地方數千。民物殷阜。<a 
name="1019c20" id="1019c20"></a>匹臨淄之神州。原田膴膴。等咸陽之上土。鞞<a 
name="1020a01" id="1020a01"></a>羅施兒之所。薩埵投身之地。舊俗雖遠土風<a 
name="1020a02" id="1020a02"></a>猶存。國王精食菜食長齋。晨夜禮佛。擊鼓<a 
name="1020a03" id="1020a03"></a>吹貝。琵琶箜篌笙簫備有。日中已後。始治國<a 
name="1020a04" id="1020a04"></a>事。假有死罪不立殺刑。唯從空山任其飲啄<a 
name="1020a05" id="1020a05"></a>事涉疑似。以藥服之。清濁則驗。隨事輕重。當<a 
name="1020a06" id="1020a06"></a>時即決。土地肥美人物豐饒。百穀盡登五果<a 
name="1020a07" id="1020a07"></a>繁熟。夜聞鍾聲。遍滿世界。土饒異花。冬夏相<a 
name="1020a08" id="1020a08"></a>接。道俗採之。上佛供養。國王見宋雲。云大<a 
name="1020a09" id="1020a09"></a>魏使來。膜拜受詔書。聞太后崇奉佛法。即面<a 
name="1020a10" id="1020a10"></a>東合掌。遙心頂禮。遣解魏語人問宋雲曰。卿<a 
name="1020a11" id="1020a11"></a>是日出人也。宋雲答曰。我國東界。有大海<a 
name="1020a12" id="1020a12"></a>水日出其中。實如來旨。王又問曰。彼國出聖<a 
name="1020a13" id="1020a13"></a>人否。宋雲具說周孔莊老之德。次序蓬萊山<a 
name="1020a14" id="1020a14"></a>上銀闕金堂。神僊聖人並在其上。說管輅善<a 
name="1020a15" id="1020a15"></a>卜華陀治病左慈方術。如此之事分別說之。<a 
name="1020a16" id="1020a16"></a>王曰。若如卿言即是佛國。我當命終願生<a 
name="1020a17" id="1020a17"></a>彼國。宋雲於是與惠生出城外。尋如來教跡。<a 
name="1020a18" id="1020a18"></a>水東有佛晒衣處。初如來在烏場國行化。<a 
name="1020a19" id="1020a19"></a>龍王瞋怒興大風雨。佛僧迦梨表裏通濕。雨<a 
name="1020a20" id="1020a20"></a>止佛在石下東面而坐晒袈裟。年歲雖久彪<a 
name="1020a21" id="1020a21"></a>炳若新。非直條縫明見至於細縷亦新。乍<a 
name="1020a22" id="1020a22"></a>往觀之。如似未徹。假令刮削其文轉明。佛坐<a 
name="1020a23" id="1020a23"></a>處及晒衣所並有塔記。水西有池。龍王居<a 
name="1020a24" id="1020a24"></a>之。池邊有一寺。五十餘僧。龍王每作神變。國<a 
name="1020a25" id="1020a25"></a>王祈請以金玉珍寶。投之池中。在後涌出令<a 
name="1020a26" id="1020a26"></a>僧取之。此寺衣食待龍而濟。世人名曰龍王<a 
name="1020a27" id="1020a27"></a>寺。王城北八十里有如來履石之跡。起塔籠<a 
name="1020a28" id="1020a28"></a>之。履石之處若水踐泥量之不定。或長或<a 
name="1020a29" id="1020a29"></a>短。今立寺。可七十餘僧。塔南二十步有泉石。<a 
name="1020b01" id="1020b01"></a>佛本清淨嚼楊枝植地。即生今成大樹。胡<a 
name="1020b02" id="1020b02"></a>名曰婆樓。城北有陀羅寺。佛事最多。浮圖高<a 
name="1020b03" id="1020b03"></a>大。僧房逼側周匝。金像六千軀。王年常大<a 
name="1020b04" id="1020b04"></a>會。皆在此寺。國內沙門咸來雲集。宋雲惠<a 
name="1020b05" id="1020b05"></a>生見彼比丘戒行精苦。觀其風範特加恭敬。<a 
name="1020b06" id="1020b06"></a>遂捨奴婢二人。以供灑掃。去王城東南山行<a 
name="1020b07" id="1020b07"></a>八日。如來苦行投身餓虎之處。高山籠&#x5D78;<a 
name="1020b08" id="1020b08"></a>危岫入雲。嘉木靈芝叢生其上。林泉婉麗花<a 
name="1020b09" id="1020b09"></a>綵曜目。宋雲與惠生割捨行資。於山頂造浮<a 
name="1020b10" id="1020b10"></a>圖一所。刻石&#x96B7;書銘魏功德。山有收骨寺。<a 
name="1020b11" id="1020b11"></a>三百餘僧。王城南一百餘里有如來。昔作摩休<a 
name="1020b12" id="1020b12"></a>國剝皮為紙析骨為筆處。阿育王起塔籠之。<a 
name="1020b13" id="1020b13"></a>舉高十丈。析骨之處。髓流著石。觀其脂色。肥<a 
name="1020b14" id="1020b14"></a>膩若新。王城西南五百里。有善持山。甘泉美<a 
name="1020b15" id="1020b15"></a>果。見於經記。山谷和暖。草木冬青。當時太<a 
name="1020b16" id="1020b16"></a>簇御辰溫熾已扇。鳥鳴春樹。蝶舞花叢。宋<a 
name="1020b17" id="1020b17"></a>雲遠在絕域。因矚此芳景。歸懷之思獨軫<a 
name="1020b18" id="1020b18"></a>中&#x8193;。遂動舊疹。纏綿經月。得婆羅門&#x546A;。然後<a 
name="1020b19" id="1020b19"></a>平善。山項東南有太子石室。一口兩房。太<a 
name="1020b20" id="1020b20"></a>子室前十步有大方石。云太子常坐其上。阿<a 
name="1020b21" id="1020b21"></a>育王起塔記之。塔南一里太子草菴處。去塔<a 
name="1020b22" id="1020b22"></a>一里。東北下山五十步。有太子男女遶樹不<a 
name="1020b23" id="1020b23"></a>去。婆羅門以杖鞭之。流血灑地處。其樹猶存。<a 
name="1020b24" id="1020b24"></a>灑血之地。今為泉水。室西三里。天帝釋化<a 
name="1020b25" id="1020b25"></a>為師子。當路蹲坐。遮嫚<span class="gaiji">[女*去]<!--gaiji,,1[女*去],2&#x216E0;,3--></span>之處。石上毛尾<a 
name="1020b26" id="1020b26"></a>爪跡。今悉炳然。阿周陀窟。及門子供養盲父<a 
name="1020b27" id="1020b27"></a>母處。皆有塔記。山中有昔五百羅漢床。南北<a 
name="1020b28" id="1020b28"></a>兩行相向坐處。其次第相對。有大寺僧徒二<a 
name="1020b29" id="1020b29"></a>百人。太子所食。泉水北有寺。恒以驢數頭<a 
name="1020c01" id="1020c01"></a>運糧上山。無人驅逐自然往還。寅發午至。每<a 
name="1020c02" id="1020c02"></a>及&#x51B2;&#x98E1;。此是護塔神渥婆僊使之然。此寺昔<a 
name="1020c03" id="1020c03"></a>日有沙彌。常除灰目入神定。維那輓之。不<a 
name="1020c04" id="1020c04"></a>覺皮連骨離。渥婆僊代沙彌除灰處。國王與<a 
name="1020c05" id="1020c05"></a>渥婆僊立廟圖。其形像以金傅之。隔山嶺<a 
name="1020c06" id="1020c06"></a>有婆姦寺。夜叉所造。僧徒八十人。云羅漢夜<a 
name="1020c07" id="1020c07"></a>叉常來供養。灑掃取薪。凡俗比丘不得在寺。<a 
name="1020c08" id="1020c08"></a>大魏沙門道榮至此禮拜而去。不敢留停。至<a 
name="1020c09" id="1020c09"></a>正光元年四月中旬入乾陀羅國。土地亦與<a 
name="1020c10" id="1020c10"></a>烏場國相似。本名業波羅國。為<span class="gaiji">喝<!--gaiji,喝,1[口*歇],2&#x20FD2;,3--></span>噠所滅。<a 
name="1020c11" id="1020c11"></a>遂立&#x52C5;懃為王。治國以來已經二世。立性凶<a 
name="1020c12" id="1020c12"></a>暴。多行殺戮。不信佛法。好祀鬼神。國中人<a 
name="1020c13" id="1020c13"></a>民悉是婆羅門種。崇奉佛教。好讀經典。忽得<a 
name="1020c14" id="1020c14"></a>此王深非情願。自恃勇力與罽賓爭境。連兵<a 
name="1020c15" id="1020c15"></a>戰&#x9B2A;已歷三年。王有&#x9B2A;象七百頭。一負十人。<a 
name="1020c16" id="1020c16"></a>手持刀楂象鼻縛刀。與敵相擊。王常停境<a 
name="1020c17" id="1020c17"></a>上終日不歸。師老民勞百姓嗟怨。宋雲詣軍<a 
name="1020c18" id="1020c18"></a>通詔書。王凶慢無禮。坐受詔書。宋雲見其遠<a 
name="1020c19" id="1020c19"></a>夷不可制。任其倨傲莫能責之。王遣傳事謂<a 
name="1020c20" id="1020c20"></a>宋雲曰。卿涉諸國。經過險路。得無勞苦也。<a 
name="1020c21" id="1020c21"></a>宋雲答曰。我皇帝深味大乘遠求經典。道<a 
name="1020c22" id="1020c22"></a>路雖險。未敢言疲。大王親總三軍。遠臨邊<a 
name="1020c23" id="1020c23"></a>境。寒暑驟移。不無頓弊。王答曰。不能降服<a 
name="1020c24" id="1020c24"></a>小國。愧卿此問。宋雲初謂王。是夷人不可<a 
name="1021a01" id="1021a01"></a>以禮責。任其坐受詔書。及親往復乃有人情。<a 
name="1021a02" id="1021a02"></a>遂責之曰。山有高下&#x6C37;有大小。人處世間<a 
name="1021a03" id="1021a03"></a>亦有尊卑。<span class="gaiji">喝<!--gaiji,喝,1[口*歇],2&#x20FD2;,3--></span>噠烏場王並拜受詔書。大王何<a 
name="1021a04" id="1021a04"></a>獨不拜。王答曰。我見魏主則拜。得書坐讀<a 
name="1021a05" id="1021a05"></a>有何可怪。世人得父母書。猶自坐讀。大魏如<a 
name="1021a06" id="1021a06"></a>我父母。我一坐讀書。於理無失。雲無以屈<a 
name="1021a07" id="1021a07"></a>之。遂將雲至一寺。供給甚薄。時跋跋提國<a 
name="1021a08" id="1021a08"></a>送獅子兒兩頭。與乾陀羅王。雲等見之。觀<a 
name="1021a09" id="1021a09"></a>其意氣雄猛。中國所畫莫參其儀。於是西行<a 
name="1021a10" id="1021a10"></a>五日至如來捨頭施人處。亦有塔寺。二十餘<a 
name="1021a11" id="1021a11"></a>僧。復西行三月至辛頭大河。河西岸上。<a 
name="1021a12" id="1021a12"></a>有如來作摩竭大魚從河而出。十二年中以<a 
name="1021a13" id="1021a13"></a>肉濟人處。起塔為記。石上猶有魚鱗紋。復<a 
name="1021a14" id="1021a14"></a>西行十三日至佛沙伏城。川原沃壞。城郭<a 
name="1021a15" id="1021a15"></a>端直。民戶殷多。林泉茂盛。土饒珍寶。風俗淳<a 
name="1021a16" id="1021a16"></a>善。其城內外凡有古寺。名僧德眾道行高奇。<a 
name="1021a17" id="1021a17"></a>城北一里有白象宮。寺內佛事皆是石像。裝<a 
name="1021a18" id="1021a18"></a>嚴極麗。頭數甚多。通身金箔。眩耀人目。寺<a 
name="1021a19" id="1021a19"></a>前繫白象樹。此寺之興實由茲焉。花葉似棗<a 
name="1021a20" id="1021a20"></a>季冬始熟。父老傳云。此樹滅佛法亦滅。寺內<a 
name="1021a21" id="1021a21"></a>圖太子夫妻以男女乞婆羅門像。胡人見之<a 
name="1021a22" id="1021a22"></a>莫不悲泣。復西行一日。至如來桃眼施人處。<a 
name="1021a23" id="1021a23"></a>亦有塔寺。寺石上有迦葉佛跡。復西行一日<a 
name="1021a24" id="1021a24"></a>乘船渡一深水。三百餘步。復西南行六十里<a 
name="1021a25" id="1021a25"></a>至乾陀羅城。東南七里。有雀離浮圖。道榮傳<a 
name="1021a26" id="1021a26"></a>云城東四里。推其本源。乃是如來在世之時<a 
name="1021a27" id="1021a27"></a>與弟子遊化此土。指城東曰。我入涅槃後三<a 
name="1021a28" id="1021a28"></a>百年。有國王名迦尼色迦。此處起浮圖。佛<a 
name="1021a29" id="1021a29"></a>入涅槃後二百年來果有國王。字迦尼色迦。<a 
name="1021b01" id="1021b01"></a>出游城東。見四童子累牛糞為塔。可高三尺。<a 
name="1021b02" id="1021b02"></a>俄然即失。道榮傳云。童子在虛空中。向王<a 
name="1021b03" id="1021b03"></a>說偈。王怪此童子。即作塔籠之。糞塔漸高<a 
name="1021b04" id="1021b04"></a>挺出於外。去地四百尺。然後止。王始更廣<a 
name="1021b05" id="1021b05"></a>塔基三百餘步。道榮傳云。三百九十步。從<a 
name="1021b06" id="1021b06"></a>此構木始得齊等。道榮傳云。其高三丈。悉用<a 
name="1021b07" id="1021b07"></a>文木為陛階砌櫨拱上構眾木。凡十三級。<a 
name="1021b08" id="1021b08"></a>上有鐵柱。高三尺。金槃十三重合。去地七<a 
name="1021b09" id="1021b09"></a>百尺。道榮傳云。鐵柱八十八尺。八十圍。金<a 
name="1021b10" id="1021b10"></a>盤十五重。去地六十三丈二尺。施功既訖。糞<a 
name="1021b11" id="1021b11"></a>塔如初在。大塔南三步。婆羅門不信是糞。<a 
name="1021b12" id="1021b12"></a>以手探看。遂作一孔。年歲雖久糞猶不爛。以<a 
name="1021b13" id="1021b13"></a>香泥填孔不可充滿。今天宮籠蓋之。雀離浮<a 
name="1021b14" id="1021b14"></a>圖。自作以來三經天火所燒。國王修之。還<a 
name="1021b15" id="1021b15"></a>復如故。父老云。此浮圖天火所燒。佛法當滅。<a 
name="1021b16" id="1021b16"></a>道榮傳云。王修浮圖。木工既訖。猶有鐵柱。<a 
name="1021b17" id="1021b17"></a>無有能上者。王於四角起大高樓。多置金<a 
name="1021b18" id="1021b18"></a>銀及諸寶物。王與夫人及諸王子悉在上。燒<a 
name="1021b19" id="1021b19"></a>香散花至心精神。然後轆轤絞索。一舉便到<a 
name="1021b20" id="1021b20"></a>故。胡人皆云。四天王助之。若其不爾。實非人<a 
name="1021b21" id="1021b21"></a>力所能舉。塔內物事悉是金玉。千變萬化難<a 
name="1021b22" id="1021b22"></a>得而稱。旭日始開則金盤晃朗。微風漸發<a 
name="1021b23" id="1021b23"></a>則寶鐸和鳴。西域浮圖最為第一。此塔初成<a 
name="1021b24" id="1021b24"></a>用真珠為羅網。覆於其上。後數年王乃思<a 
name="1021b25" id="1021b25"></a>量。此珠網價直萬金。我崩之後恐人侵奪。<a 
name="1021b26" id="1021b26"></a>復慮大塔破壞無人修補。即解珠網。以銅鑊<a 
name="1021b27" id="1021b27"></a>盛之。在塔西北一百步掘地埋之。上種樹。樹<a 
name="1021b28" id="1021b28"></a>名菩提。枝條四布。密葉蔽天。樹下四面坐像<a 
name="1021b29" id="1021b29"></a>各高丈五。恒有四龍典掌此珠。若興心欲取<a 
name="1021c01" id="1021c01"></a>則有禍變。刻石為銘。囑語將來。若此塔壞<a 
name="1021c02" id="1021c02"></a>勞煩後賢出珠修治。雀離浮圖南五十步有一<a 
name="1021c03" id="1021c03"></a>石塔。其形正圓。高二丈。甚有神變。能與世人<a 
name="1021c04" id="1021c04"></a>表吉凶。觸之若吉者金鈴鳴應。若凶者假<a 
name="1021c05" id="1021c05"></a>令人搖撼亦不肯鳴。惠生既在遠國。恐不吉<a 
name="1021c06" id="1021c06"></a>反。遂禮神塔乞求一驗。於是以指觸之。鈴即<a 
name="1021c07" id="1021c07"></a>鳴應。得此驗用慰私心。後果得吉反。惠生<a 
name="1021c08" id="1021c08"></a>初發京師之日。皇太后&#x52C5;付五色百尺幡千<a 
name="1021c09" id="1021c09"></a>口錦香袋五百枚。王公卿士幡二千口。惠生<a 
name="1021c10" id="1021c10"></a>從于闐至乾陀。所有佛事悉皆流布。至此頓<a 
name="1021c11" id="1021c11"></a>盡。惟留太后百尺幡一口。擬奉尸毘王塔。<a 
name="1021c12" id="1021c12"></a>宋雲以奴婢二人奉雀離浮圖。永充灑掃。惠<a 
name="1021c13" id="1021c13"></a>生遂減割行資。妙簡良匠。以銅摹寫雀離浮<a 
name="1021c14" id="1021c14"></a>屠儀一軀及釋迦四塔變。於是西北行七<a 
name="1021c15" id="1021c15"></a>日。渡一大水至如來為尸昆王救鴿之處。亦<a 
name="1021c16" id="1021c16"></a>起塔寺。昔尸昆王倉庫為火所燒。其中粳<a 
name="1021c17" id="1021c17"></a>米燋然至今猶在。若服一粒永無瘧患。彼國<a 
name="1021c18" id="1021c18"></a>人民須禁日取之。道榮傳云。至那迦羅阿<a 
name="1021c19" id="1021c19"></a>國。有佛頂骨。方圓四寸黃白色。下有孔。受人<a 
name="1021c20" id="1021c20"></a>手指。閃然似仰蜂窠。至耆賀濫寺。有佛袈裝<a 
name="1021c21" id="1021c21"></a>十三條。以尺量之。或短或長。復有佛錫杖。長<a 
name="1021c22" id="1021c22"></a>丈七。以水筩盛之。金箔其上。此杖輕重不<a 
name="1021c23" id="1021c23"></a>定。值有重百人不舉。值有輕時二人勝之。<a 
name="1021c24" id="1021c24"></a>那竭城中有佛牙佛髮。並作寶函盛之。朝夕<a 
name="1021c25" id="1021c25"></a>供養。至瞿羅羅鹿見佛影。入山窟十五步。<a 
name="1021c26" id="1021c26"></a>四面向戶。遙望則眾相炳然。近看瞑然不<a 
name="1022a01" id="1022a01"></a>見。以手摩之。唯有石壁。漸漸&#x5374;行始見其<a 
name="1022a02" id="1022a02"></a>相。容顏挺特。世所希有。窟前有方石。石上<a 
name="1022a03" id="1022a03"></a>有佛跡。窟西南百步有佛浣衣處。窟北一里<a 
name="1022a04" id="1022a04"></a>有目連窟。窟北有山。山下有六佛手作浮<a 
name="1022a05" id="1022a05"></a>圖。高十丈。云此浮圖陷入地。佛法當滅。并為<a 
name="1022a06" id="1022a06"></a>七塔。七塔南石銘云。如來手書胡字分明於<a 
name="1022a07" id="1022a07"></a>今可識焉。惠生在烏場國二年。西胡風俗大<a 
name="1022a08" id="1022a08"></a>同小異。不能具錄。至正元二年二月始還天<a 
name="1022a09" id="1022a09"></a>闕。衒之按惠生行記。事多不盡錄。今依道<a 
name="1022a10" id="1022a10"></a>榮傳。宋雲家記。故並載之。以備缺文。</p><a 
name="1022a11" id="1022a11"></a><p style="text-indent: 0em; margin-left: 0em"><span class="linehead"></span>京師東西二十里。南北十五里。戶十萬九千<a 
name="1022a12" id="1022a12"></a>餘。廟社宮室府曹以外。方三百步為一里。里<a 
name="1022a13" id="1022a13"></a>開四門。門置里正二人吏四人門士八人。合<a 
name="1022a14" id="1022a14"></a>有二百二十里。寺有一千三百六十七所。天<a 
name="1022a15" id="1022a15"></a>平元年遷都鄴城。洛陽餘寺四百二十一所。<a 
name="1022a16" id="1022a16"></a>北邙山上有憑王寺。齊獻武王寺。京東石<a 
name="1022a17" id="1022a17"></a>關有元領軍寺。劉長秋嵩高中有闕居寺。<a 
name="1022a18" id="1022a18"></a><span class="gaiji">[示*西]<!--gaiji,,1[示*西],2&#x25658;,3--></span>禪寺。嵩陽寺。道場寺。上有中頂寺。東有<a 
name="1022a19" id="1022a19"></a>升道寺。京南關口有石窟寺。靈巖寺。京西<a 
name="1022a20" id="1022a20"></a>瀍澗有白馬寺。照樂寺。如此之寺。既郭外<a 
name="1022a21" id="1022a21"></a>不在數限亦詳載之。</p><a 
name="1022a22" id="1022a22"></a><p><span class="juanname">洛陽城北伽藍記卷第五<span class="note">(終)</span></span></p><a 
name="1022a23" id="1022a23"></a><a 
name="1022a24" id="1022a24"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>世傳洛陽伽藍記。以明如隱堂刻為最古。康<a 
name="1022a25" id="1022a25"></a>有一本。卷二闕四九十八凡三葉。按袁綬階<a 
name="1022a26" id="1022a26"></a>校錄毛斧季跋語已云。第二卷中脫三紙。好<a 
name="1022a27" id="1022a27"></a>事者傳寫補入。人各不同。則由來舊矣。瞿氏<a 
name="1022a28" id="1022a28"></a>鐵琴銅劍樓書目亦稱一二卷有闕葉。據顧<a 
name="1022a29" id="1022a29"></a>澗&#x85B2;校本補錄。惜遠在南中不可致。因從璜<a 
name="1022b01" id="1022b01"></a>川吳氏真意堂活字本。補此三葉。嚮聞真意<a 
name="1022b02" id="1022b02"></a>本與吳若準集證。並源出如隱。今取勘對亦<a 
name="1022b03" id="1022b03"></a>未必盡。然大率各有校改。如隱版刻似出嘉<a 
name="1022b04" id="1022b04"></a>靖時。未詳何人所為。依式印行。以餉同志。乙<a 
name="1022b05" id="1022b05"></a>卯初夏武進董康。</p></div></div><a 
name="1022b06" id="1022b06"></a><div class="xu"><p style="text-indent: 0em; margin-left: 1em"><span class="linehead"></span>魏自顯祖好浮屠之學。至胡太后而濫觴<a 
name="1022b07" id="1022b07"></a>焉。此伽藍記之所繇作也。舖揚佛宇。而因<a 
name="1022b08" id="1022b08"></a>及人文。著撰園林歌舞鬼神奇怪興亡之<a 
name="1022b09" id="1022b09"></a>異。以寓其褒譏。又非徒以記伽藍已也。妙<a 
name="1022b10" id="1022b10"></a>筆葩芬。奇思清峙。雖衛叔寶之風神王夷<a 
name="1022b11" id="1022b11"></a>甫之姿態。未足以方之矣。顧高宗以北地<a 
name="1022b12" id="1022b12"></a>質魯。遷都洛陽。立國子太學四門小學。如<a 
name="1022b13" id="1022b13"></a>李&#x51B2;李彪高閭王肅郭祚宋辨劉芳崔光<a 
name="1022b14" id="1022b14"></a>輩。皆以文雅見。親制禮作樂蔚然可觀。有<a 
name="1022b15" id="1022b15"></a>魏一百四十九年間。最為希有。又未可以<a 
name="1022b16" id="1022b16"></a>永平以後專尚釋氏而少之也。湖南毛晉<a 
name="1022b17" id="1022b17"></a>識。</p><a 
name="1022b18" id="1022b18"></a><p style="text-indent: 0em; margin-left: 1em"><span class="linehead"></span>洛陽伽藍記跋</p></div>
<hr>【經文資訊】大正藏第 51 冊 No. 2092 洛陽伽藍記<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexdfdc.html?index=T51n2092" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T51n2092_005 by HTTrack Website Copier/3.x [XR&CO'2014], Tue, 07 Jun 2016 07:00:36 GMT -->
</html>
