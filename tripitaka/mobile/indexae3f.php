<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T33n1717_003 by HTTrack Website Copier/3.x [XR&CO'2014], Tue, 07 Jun 2016 07:51:57 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1999567004&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT33n1717&amp;utmp=%2Fmobile%2Findex.php%3Findex%3DT33n1717_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexdac7.html?index=T33n1717_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第33冊<br/>No.1717 法華玄義釋籤 (20卷)<br/>【唐 湛然述】<br/>第 3 卷</p>
	<a href="indexccbc-2.html?index=T33n1717_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T33">
<div class="root" id="1717" sutra_name="法華玄義釋籤" sutra_juan="[卷3]">　
<a 
name="0830b01" id="0830b01"></a><a 
name="0830b02" id="0830b02"></a><p><span class="juanname">法華玄義釋籤卷第三</span></p><a 
name="0830b03" id="0830b03"></a><a 
name="0830b04" id="0830b04"></a><p style="margin-left: 4em"><span class="byline">天台沙門湛然述</span></p><a 
name="0830b05" id="0830b05"></a><p style="text-indent: 0em; margin-left: 0em"><span class="linehead"></span>次解四悉中列章別釋，初標列十章通&#x4E98;<a 
name="0830b06" id="0830b06"></a>一代，於中為二：前七章通約諸經，後之三<a 
name="0830b07" id="0830b07"></a>章獨今經意。前七又四：初二正明悉檀，次二<a 
name="0830b08" id="0830b08"></a>名義同異，次二所起功能，次一自證與利他<a 
name="0830b09" id="0830b09"></a>得失。初二者，前總名、次別相，次二名義同異<a 
name="0830b10" id="0830b10"></a>中，初一名有同異，義一向同，次一名一向，<a 
name="0830b11" id="0830b11"></a>異而義同。次二初凡夫起觀，聖人起教，次唯<a 
name="0830b12" id="0830b12"></a>聖人說默，次一凡聖得失。次後三中初二明<a 
name="0830b13" id="0830b13"></a>今經意，後一明今經文，於前二中初一判<a 
name="0830b14" id="0830b14"></a>權實，次一開權實。得此意已，方知一代悉<a 
name="0830b15" id="0830b15"></a>檀不同。雖前七門義及今經妙未獨顯，別<a 
name="0830b16" id="0830b16"></a>明當部故有後三。思之思之！</p><p style="text-indent: 0em; margin-left: 0em"><span class="linehead"></span>初釋名中<a 
name="0830b17" id="0830b17"></a>三：初汎引古師，次引論破，三引南嶽正解。<a 
name="0830b18" id="0830b18"></a>初如文。次文者先引《地持》證謬，次正破謬。<a 
name="0830b19" id="0830b19"></a>初引《地持》四優檀那者，彼第十七〈菩提分品〉<a 
name="0830b20" id="0830b20"></a>云：「餘之一切所行所學悉入三三昧門，所謂<a 
name="0830b21" id="0830b21"></a>聲聞所行所學有四優檀那法，諸佛菩薩為<a 
name="0830b22" id="0830b22"></a>眾生故亦說此四，謂一切行苦是優檀那法，<a 
name="0830b23" id="0830b23"></a>乃至涅槃寂滅是優檀那法。諸佛菩薩具足<a 
name="0830b24" id="0830b24"></a>此法，復以此法轉授眾生是名優檀那。過<a 
name="0830b25" id="0830b25"></a>去寂默諸牟尼尊展轉相傳，是名優檀那。增<a 
name="0830b26" id="0830b26"></a>上涌出乃至具足出第一有，是名優檀那。」論<a 
name="0830b27" id="0830b27"></a>文無經字，但題云「地持經」，故今引云經也。<a 
name="0830b28" id="0830b28"></a>《地持》此四名為印者，如下所引《大論》所明法<a 
name="0830b29" id="0830b29"></a>印不同，大乘一印、小乘三印，此《地持》文雖是<a 
name="0830c01" id="0830c01"></a>大乘，欲明所攝之法，及為初行菩薩且脩<a 
name="0830c02" id="0830c02"></a>此四，四秖是三，更立苦印故為四也。二印<a 
name="0830c03" id="0830c03"></a>印生死，一印印涅槃，生死以無常為初印，<a 
name="0830c04" id="0830c04"></a>無我為後印，又名為宗，故知此與四悉名<a 
name="0830c05" id="0830c05"></a>義全別。「印是」下釋印義，教行兩文不同。說<a 
name="0830c06" id="0830c06"></a>屬世智故云「世智所說」。</p><p style="text-indent: 0em; margin-left: 0em"><span class="linehead"></span>問：</p><p style="text-indent: 0em; margin-left: 1em"><span class="linehead"></span>約教約行俱云<a 
name="0830c07" id="0830c07"></a>傳授，有何差別？</p><p style="text-indent: 0em; margin-left: 0em"><span class="linehead"></span>答：</p><p style="text-indent: 0em; margin-left: 1em"><span class="linehead"></span>教是所傳之法，故云佛<a 
name="0830c08" id="0830c08"></a>菩薩具此法行；是能傳之功，故云經過去<a 
name="0830c09" id="0830c09"></a>寂默諸牟尼，秖是佛佛皆有化他傳教之<a 
name="0830c10" id="0830c10"></a>行。「增上」等者，並是歎釋宗義故也。言「第一<a 
name="0830c11" id="0830c11"></a>有」者，謂三界頂，此有難出，故云「第一」；居<a 
name="0830c12" id="0830c12"></a>極頂，故復云「第一」。次「彼明文」下正破。「如此」下<a 
name="0830c13" id="0830c13"></a>例破。「南嶽」下正釋，可見。</p><p style="text-indent: 0em; margin-left: 0em"><span class="linehead"></span>二辨相中二：先引<a 
name="0830c14" id="0830c14"></a>大師釋，次私釋。初文四悉自為四段。初文<a 
name="0830c15" id="0830c15"></a>二：初釋、次料簡。初文中言「世界」者，謂五陰<a 
name="0830c16" id="0830c16"></a>差別，界入亦然。次文者「若無」下問，「人者」下答，<a 
name="0830c17" id="0830c17"></a>「第一義」下問，「答」下答也。「外人」下因釋。外人橫<a 
name="0830c18" id="0830c18"></a>計，不名世界、不達差別，但總計我，無因<a 
name="0830c19" id="0830c19"></a>謂自然，邪因謂梵天等。此四悉文全出《大<a 
name="0830c20" id="0830c20"></a>論》。為人中三：標、釋、結。釋中二：初正釋，次「如<a 
name="0830c21" id="0830c21"></a>雜業」下立傍正相以釋疑。初文云「或聽不<a 
name="0830c22" id="0830c22"></a>聽」者，「聽」謂聽許，雖復雙舉，意在於聽；聽是<a 
name="0830c23" id="0830c23"></a>所宜，宜即生善。次釋疑者，恐引此為疑：生<a 
name="0830c24" id="0830c24"></a>善文中復有破惡者何耶？於中先出相狀，<a 
name="0830c25" id="0830c25"></a>次正判。初文言「如雜業」等者，文引二經云：<a 
name="0830c26" id="0830c26"></a>如經中說，以雜業故雜生世間，及更有破<a 
name="0830c27" id="0830c27"></a>群那經。</p><p style="text-indent: 0em; margin-left: 0em"><span class="linehead"></span>問：</p><p style="text-indent: 0em; margin-left: 1em"><span class="linehead"></span>此二經云何通？</p><p style="text-indent: 0em; margin-left: 0em"><span class="linehead"></span>答：</p><p style="text-indent: 0em; margin-left: 1em"><span class="linehead"></span>有人不信罪<a 
name="0830c28" id="0830c28"></a>福墮於斷見，斷彼疑故說雜業等。若計<a 
name="0830c29" id="0830c29"></a>有神我墮於常見，如破群那來問佛言誰<a 
name="0831a01" id="0831a01"></a>受？若佛說言某受。更增其邪，是故不說受<a 
name="0831a02" id="0831a02"></a>者觸者，但說無觸無受。此之二人雖有此<a 
name="0831a03" id="0831a03"></a>疑，機在生善。</p><p style="text-indent: 0em; margin-left: 0em"><span class="linehead"></span>次「此意」下正判，傍為二人不<a 
name="0831a04" id="0831a04"></a>信罪福破其斷常，正為二人令生善根，<a 
name="0831a05" id="0831a05"></a>故為人中非無破惡，但有傍正，故云正為<a 
name="0831a06" id="0831a06"></a>生善，傍為破惡。</p><p style="text-indent: 0em; margin-left: 0em"><span class="linehead"></span>三對治中亦標、釋、結。釋中二：<a 
name="0831a07" id="0831a07"></a>初辨有無，次「對治」下正釋相。初文中云「有<a 
name="0831a08" id="0831a08"></a>法對治則有」等者，有能治所治，故名為「有」。<a 
name="0831a09" id="0831a09"></a>第一義中既無能所，故云「則無」。此中實性&#x4F39;<a 
name="0831a10" id="0831a10"></a>是對辨，為顯對治有能所耳。次結中云「說<a 
name="0831a11" id="0831a11"></a>此法藥」等者，通論四悉無非法藥。今從別<a 
name="0831a12" id="0831a12"></a>說，從對治邊立名便故且作此說。</p><p style="text-indent: 0em; margin-left: 0em"><span class="linehead"></span>次第一<a 
name="0831a13" id="0831a13"></a>義中亦標、釋、結。釋中二：初立二種不同，次「不<a 
name="0831a14" id="0831a14"></a>可」下釋二種相。初文言「有二」者，意說今文<a 
name="0831a15" id="0831a15"></a>言第一義者，從教法邊正當可說，不可說<a 
name="0831a16" id="0831a16"></a>者當內證邊，非今文意，故須辨異。初釋不<a 
name="0831a17" id="0831a17"></a>可說中，初正出相，次引論證。初文者，證法<a 
name="0831a18" id="0831a18"></a>無憑須寄人辨，故云「諸佛等所得之法」，所<a 
name="0831a19" id="0831a19"></a>引偈者亦是論第一義文中引之。初之二句<a 
name="0831a20" id="0831a20"></a>明證法功能，能離言說妄想故也。次二句<a 
name="0831a21" id="0831a21"></a>者明所證法體，上句正明法體，次句引例<a 
name="0831a22" id="0831a22"></a>況釋，如過去諸佛所得涅槃不生滅法在我<a 
name="0831a23" id="0831a23"></a>身中。「說諸」下一偈與世界互辨，前明世界<a 
name="0831a24" id="0831a24"></a>亦與第一義互辨，故今亦然。次可說者，正明<a 
name="0831a25" id="0831a25"></a>今意四句皆實，故無非第一義也。「佛於」下<a 
name="0831a26" id="0831a26"></a>引證。「此亦是一家明四門入實」者，判也。謂一<a 
name="0831a27" id="0831a27"></a>切實等四句，次第以對有等四門，上皆名「等」<a 
name="0831a28" id="0831a28"></a>者，入實也。「故中論」下證入實意，謂為利根<a 
name="0831a29" id="0831a29"></a>故也。「快馬見鞭影」如《止觀》第二記。「若聞」下結，<a 
name="0831b01" id="0831b01"></a>反以無結有，故云「豈第一義耶」。</p><p style="text-indent: 0em; margin-left: 0em"><span class="linehead"></span>十五番者，又<a 
name="0831b02" id="0831b02"></a>二：初正釋，次「問」下料簡。初文者，總十五番，謂<a 
name="0831b03" id="0831b03"></a>一事理，二假實，三善惡人，四善惡陰，五善惡<a 
name="0831b04" id="0831b04"></a>法，六三世，七內外凡，八見脩聖，九凡及聖，非<a 
name="0831b05" id="0831b05"></a>學非無學即凡位也。十至十三四悉各為一<a 
name="0831b06" id="0831b06"></a>番，十四以四悉通為一番，十五別約四諦。<a 
name="0831b07" id="0831b07"></a>此十五番為欲令人了四悉義遍一切法，若<a 
name="0831b08" id="0831b08"></a>得此意觸境皆成自行化他法皆具足，然須<a 
name="0831b09" id="0831b09"></a>細釋此十五番，皆使順於歡喜生善破惡入<a 
name="0831b10" id="0831b10"></a>真。又此十五番雖趣舉一法，不無次第。於<a 
name="0831b11" id="0831b11"></a>中為四：初之六番約所觀人法，次內外凡下<a 
name="0831b12" id="0831b12"></a>三番約能觀凡聖，三五番約所施方法，四一<a 
name="0831b13" id="0831b13"></a>番約所觀諦，非所觀法無以成能觀人，非<a 
name="0831b14" id="0831b14"></a>能觀人無以用所施法，非上三故不成於<a 
name="0831b15" id="0831b15"></a>諦，諦是所觀，義通能所人法迷悟故也。今略<a 
name="0831b16" id="0831b16"></a>出相狀，不可具記。</p><p style="text-indent: 0em; margin-left: 0em"><span class="linehead"></span>初事理者，名通迷悟因<a 
name="0831b17" id="0831b17"></a>果等法，今且在迷為迷說於事中有理而<a 
name="0831b18" id="0831b18"></a>理異於事，直聞此法心生歡喜屬世界，聞<a 
name="0831b19" id="0831b19"></a>能生善破惡入真即屬後三。假實異故聞復<a 
name="0831b20" id="0831b20"></a>歡喜即屬世界。輪等譬實法，車即譬假名，<a 
name="0831b21" id="0831b21"></a>五陰及人共譬和合有人也。從人邊說即<a 
name="0831b22" id="0831b22"></a>為人。論既云「或說有人無人」，人能生善故<a 
name="0831b23" id="0831b23"></a>也。單說實法，實法虛幻，可以觀治。「雙非」下<a 
name="0831b24" id="0831b24"></a>明第一義，論中既云「言語道斷」，故云雙非<a 
name="0831b25" id="0831b25"></a>即第一義，故一一悉並引論證。此假實相對<a 
name="0831b26" id="0831b26"></a>為一番。次單約假人，次單約實法。從外凡<a 
name="0831b27" id="0831b27"></a>陰生內凡陰，以內外凡陰破三界陰，無漏<a 
name="0831b28" id="0831b28"></a>即初果等，陰雖有內外等不同，然陰終是所<a 
name="0831b29" id="0831b29"></a>觀之境。</p><p style="text-indent: 0em; margin-left: 0em"><span class="linehead"></span>次「問」下略料簡。初問者，人名既通，何<a 
name="0831c01" id="0831c01"></a>故生善獨得人名？答意者，惡是所破，非所<a 
name="0831c02" id="0831c02"></a>為故不立人名，人能生善，非無惡人。次問<a 
name="0831c03" id="0831c03"></a>者，生善唯在為人，何故令人破惡？答意者，<a 
name="0831c04" id="0831c04"></a>有傍正故得名不同。次約三世中來世是<a 
name="0831c05" id="0831c05"></a>為人者，為人本生其宿善，現種微善當來<a 
name="0831c06" id="0831c06"></a>可生，以當望現故現名宿。若治現惡名<a 
name="0831c07" id="0831c07"></a>為對治，可見。次約凡位者，以四善根內<a 
name="0831c08" id="0831c08"></a>用對於外凡，名內外異。&#x7157;法已去，善陰漸<a 
name="0831c09" id="0831c09"></a>生，義當生善。總別念中以無常等治，故云<a 
name="0831c10" id="0831c10"></a>對治。以第一義通初後故，凡位中亦得通<a 
name="0831c11" id="0831c11"></a>用。次約聖位者，見道生理善，脩道治事惡，<a 
name="0831c12" id="0831c12"></a>既純約聖位，故聖位中極方名第一義。次<a 
name="0831c13" id="0831c13"></a>凡聖共立雙非即是內外凡位。</p><p style="text-indent: 0em; margin-left: 0em"><span class="linehead"></span>次「世界」下料<a 
name="0831c14" id="0831c14"></a>簡釋疑，非十五番數，由前文云世界中無<a 
name="0831c15" id="0831c15"></a>第一義。今問：為人、對治為有第一義，第一<a 
name="0831c16" id="0831c16"></a>義有三耶？故今文云展轉相生，由觀世界<a 
name="0831c17" id="0831c17"></a>故生善，由生善故破惡，由惡破故見理，<a 
name="0831c18" id="0831c18"></a>理中則無世界等也。是則善生惡滅，若互<a 
name="0831c19" id="0831c19"></a>有無終不見理。次約四悉。各立四悉者，<a 
name="0831c20" id="0831c20"></a>還引前《大論》本文，文自各具，故作此釋。次<a 
name="0831c21" id="0831c21"></a>通以四悉作者。</p><p style="text-indent: 0em; margin-left: 0em"><span class="linehead"></span>問：</p><p style="text-indent: 0em; margin-left: 1em"><span class="linehead"></span>今四悉相異，以為世界<a 
name="0831c22" id="0831c22"></a>容可異前，下三通三與前何別？</p><p style="text-indent: 0em; margin-left: 0em"><span class="linehead"></span>答：</p><p style="text-indent: 0em; margin-left: 1em"><span class="linehead"></span>前一悉<a 
name="0831c23" id="0831c23"></a>各四逗十六人，今四通四但對四人，法相雖<a 
name="0831c24" id="0831c24"></a>爾在人不定或通或別，或一人具四，或三<a 
name="0831c25" id="0831c25"></a>二一，或多人共一或二三四。若隨所宜始終<a 
name="0831c26" id="0831c26"></a>而論何人不假聞法歡喜生善破惡見第<a 
name="0831c27" id="0831c27"></a>一義耶？俱根有利鈍，或超或次耳。約諦中<a 
name="0831c28" id="0831c28"></a>能治屬人故，料簡如文。</p><p style="text-indent: 0em; margin-left: 0em"><span class="linehead"></span>三釋成者。</p><p style="text-indent: 0em; margin-left: 0em"><span class="linehead"></span>問：</p><p style="text-indent: 0em; margin-left: 1em"><span class="linehead"></span>大師<a 
name="0831c29" id="0831c29"></a>《淨名疏》中云：世人多以經釋論，令人謂論<a 
name="0832a01" id="0832a01"></a>富經貧；今以論釋經，令知經富論貧。此中<a 
name="0832a02" id="0832a02"></a>何以將經釋論？</p><p style="text-indent: 0em; margin-left: 0em"><span class="linehead"></span>答：</p><p style="text-indent: 0em; margin-left: 1em"><span class="linehead"></span>言釋成者，以義同故引<a 
name="0832a03" id="0832a03"></a>來相成，令論意可識，非謂將經解釋論也。<a 
name="0832a04" id="0832a04"></a>況復此是申經別論，於理無傷。</p><p style="text-indent: 0em; margin-left: 0em"><span class="linehead"></span>於中為三：<a 
name="0832a05" id="0832a05"></a>初來意，次列經，三「樂欲」下正釋成。初、二如<a 
name="0832a06" id="0832a06"></a>文。正釋成中前二名異義同須會，後二名義<a 
name="0832a07" id="0832a07"></a>俱同不會。初二為二，初世界為三：初明得<a 
name="0832a08" id="0832a08"></a>名不同，即是名異。次引證。三「佛經」下正明相<a 
name="0832a09" id="0832a09"></a>成。初如文。引證二文，文雖似因，意兼因果。<a 
name="0832a10" id="0832a10"></a>善惡果也，欲即因也。果以因為本，佛道果<a 
name="0832a11" id="0832a11"></a>也。《淨名》本文謂「行於非道」，今以欲名通於<a 
name="0832a12" id="0832a12"></a>深淺，道體無欲，欲能為因。三釋成中因必得<a 
name="0832a13" id="0832a13"></a>果，故以因成果。</p><p style="text-indent: 0em; margin-left: 0em"><span class="linehead"></span>次為人中四：初名異，次「論<a 
name="0832a14" id="0832a14"></a>云」下引證，文似單證化主，意兼行者所宜，<a 
name="0832a15" id="0832a15"></a>聽不聽屬化主，宜不宜屬行者。三「如金師」下<a 
name="0832a16" id="0832a16"></a>引事，「金師之子」等如《止觀》第五記。四「經舉」下<a 
name="0832a17" id="0832a17"></a>應必待機故以機釋應。</p><p style="text-indent: 0em; margin-left: 0em"><span class="linehead"></span>四對諦中二：先別，<a 
name="0832a18" id="0832a18"></a>次總。別中二：先略、次廣。略中言「如前」者，如<a 
name="0832a19" id="0832a19"></a>前私釋。次廣者，前不分教故略，今教教具故<a 
name="0832a20" id="0832a20"></a>廣。總者，以一一悉同對四諦。</p><p style="text-indent: 0em; margin-left: 0em"><span class="linehead"></span>五起觀教中<a 
name="0832a21" id="0832a21"></a>二：先觀，次教。觀中二：先敘意，次正起。初文<a 
name="0832a22" id="0832a22"></a>者，觀假悉成理由觀顯。次文者又二：先次<a 
name="0832a23" id="0832a23"></a>第，次一心。次第中三觀為三，初空觀廣，餘二<a 
name="0832a24" id="0832a24"></a>觀略。初中二：先釋、次結。釋四悉為四。</p><p style="text-indent: 0em; margin-left: 0em"><span class="linehead"></span>初世<a 
name="0832a25" id="0832a25"></a>界中六：初標。次「先觀」下觀境。三「此法」下明<a 
name="0832a26" id="0832a26"></a>用世界所以。因內緣外，因親緣&#x758E;，親&#x758E;隔別<a 
name="0832a27" id="0832a27"></a>即顯世界意也。四「若不」下正明觀意。五「必<a 
name="0832a28" id="0832a28"></a>須」下<span class="corr" title='[觀&gt;勸]'>勸</span>忻，「<span class="gaiji">斁<!--gaiji,斁,1[敲-高+睪],2&#x23007;,3--></span>」字音易，亦音度也；厭也。六結，如<a 
name="0832a29" id="0832a29"></a>文。</p><p style="text-indent: 0em; margin-left: 0em"><span class="linehead"></span>為人中三：初明為人意。次「若宜」下正明<a 
name="0832b01" id="0832b01"></a>生善，止觀各三隨一可辦。三「是為」下結。</p><p style="text-indent: 0em; margin-left: 0em"><span class="linehead"></span>三<a 
name="0832b02" id="0832b02"></a>對治中三：初明治意。次正明用治，亦隨一<a 
name="0832b03" id="0832b03"></a>可辦。三「若善用」下與為人對辨。四第一義<a 
name="0832b04" id="0832b04"></a>中二：初正明第一義，不得三悉之相故云<a 
name="0832b05" id="0832b05"></a>「如失」，此是證前第一義相。次「即依」下由此是<a 
name="0832b06" id="0832b06"></a>證前第一義相，故云「發真」，餘二觀及一心並<a 
name="0832b07" id="0832b07"></a>略。次起教中二：先不可說約理，理即向來脩<a 
name="0832b08" id="0832b08"></a>觀所證，故不可說。次「又」下明可說，說即教<a 
name="0832b09" id="0832b09"></a>也。初不可說中二：先通，次「大經」下別。先通文<a 
name="0832b10" id="0832b10"></a>中初引《大論》義通諸教，次「淨名」下彼經義<a 
name="0832b11" id="0832b11"></a>在於圓，雖有此義，以不分對諸教直言<a 
name="0832b12" id="0832b12"></a>不可說，故屬通也。「生生」等十因緣，如《止觀》第<a 
name="0832b13" id="0832b13"></a>五記。次可說者為二：先明說因，即十因<a 
name="0832b14" id="0832b14"></a>緣所成眾生。次正明說，又二：先經、次論。先<a 
name="0832b15" id="0832b15"></a>經中復二：先四教，次十二部。初四教者，起<a 
name="0832b16" id="0832b16"></a>教秖是轉法輪耳。即是四佛當分各轉當教<a 
name="0832b17" id="0832b17"></a>法輪，亦應對於頓漸祕密不定，&#x4F39;是文略。<a 
name="0832b18" id="0832b18"></a>次約十二部中三：先標，次釋，三「大論」下指<a 
name="0832b19" id="0832b19"></a>論證成。釋中先四教、次五時。先四教中文相<a 
name="0832b20" id="0832b20"></a>可見，細論不可具盡。前別教中言「仰覆世<a 
name="0832b21" id="0832b21"></a>界」等者，具如《華嚴》。「常寂光」者，《普賢觀》云：「有<a 
name="0832b22" id="0832b22"></a>佛世界名常寂光，毘盧遮那之所住處」。「眼耳<a 
name="0832b23" id="0832b23"></a>鼻舌皆是寂靜門」，如《止觀》第二記。次起論中<a 
name="0832b24" id="0832b24"></a>四：初明所依三昧，次「菩薩」下造論意，三「天親」<a 
name="0832b25" id="0832b25"></a>下正出論相，四「又五通」下明論所攝。初文<a 
name="0832b26" id="0832b26"></a>云「摩得勒伽」，此云智母，菩薩入此智母三<a 
name="0832b27" id="0832b27"></a>昧作論申經令法久住，故云「正法得久住<a 
name="0832b28" id="0832b28"></a>禪」，故《地持》九種大禪中第八此世他世禪復<a 
name="0832b29" id="0832b29"></a>有九種，第七造不顛倒論微妙讚頌摩得勒<a 
name="0832c01" id="0832c01"></a>伽為令正法得久住禪。次造論意，可見。《地<a 
name="0832c02" id="0832c02"></a>持》釋《華嚴．十地品》，此下一代四時皆有論申，<a 
name="0832c03" id="0832c03"></a>唯方等部未有別論，可以唯識通用申之，<a 
name="0832c04" id="0832c04"></a>無性之文全同敗種故也。「五百羅漢造毘婆<a 
name="0832c05" id="0832c05"></a>沙」，如《止觀》第六記。通攝世間有漏法輪中<a 
name="0832c06" id="0832c06"></a>云「五通」等者，明服餌長生等，釋居欲界唯<a 
name="0832c07" id="0832c07"></a>說十善，梵居色天故說出欲，此且據&#x8FF9;文，<a 
name="0832c08" id="0832c08"></a>依《華嚴》等經本是菩薩<span class="note">(云云)</span>。「文行誠信」者，孔子<a 
name="0832c09" id="0832c09"></a>四德也。定禮樂刪詩書，「裕」猶益也、饒也。「昆」<a 
name="0832c10" id="0832c10"></a>者，《爾雅》云「後也。」周人謂兄弟為昆季，昆兄、<a 
name="0832c11" id="0832c11"></a>季弟。裕字亦作<span class="gaiji">[褒-保+谷]<!--gaiji,裕,1[褒-保+谷],2&#x4631;,3--></span>。有德者賞，義同生善。背<a 
name="0832c12" id="0832c12"></a>叛者罰，義同斷惡。君臣道合，似第一義。</p><p style="text-indent: 0em; margin-left: 0em"><span class="linehead"></span>六說<a 
name="0832c13" id="0832c13"></a>默中二：初明默，次問答料簡。初文又二：先<a 
name="0832c14" id="0832c14"></a>明來意，次正釋。初文三：初引教雙立，次「聖<a 
name="0832c15" id="0832c15"></a>說」下簡示，三「假令」下明默意，以自證法不<a 
name="0832c16" id="0832c16"></a>可為他說故。次正說中具約五時，並約當<a 
name="0832c17" id="0832c17"></a>部具教多少，以大經四不可說而帖釋之。<a 
name="0832c18" id="0832c18"></a>初文可解。次三藏中云「陳如」等者，《大集》云：<a 
name="0832c19" id="0832c19"></a>「甚深之理不可說，第一義諦無聲字」，陳如<a 
name="0832c20" id="0832c20"></a>比丘於諸法獲得真實之知見。「大集無言菩<a 
name="0832c21" id="0832c21"></a>薩」者，第十三云「王舍城中師子將軍產生一<a 
name="0832c22" id="0832c22"></a>子，尋有天來作如是言：善男子！常應念法，<a 
name="0832c23" id="0832c23"></a>守口慎言。童子聞已不復啼泣，無嬰兒相，<a 
name="0832c24" id="0832c24"></a>乃至七日眼不視瞬。是時有人語父母言：<a 
name="0832c25" id="0832c25"></a>是兒不祥&#x7602;不能言。父母答言：是兒雖復<a 
name="0832c26" id="0832c26"></a>&#x7602;不能言，身相具足，當知是兒必有福德。<a 
name="0832c27" id="0832c27"></a>因為立字名曰無言。年至八歲，人所樂見，<a 
name="0832c28" id="0832c28"></a>以佛力故與父母眷屬往至欲色二界中<a 
name="0832c29" id="0832c29"></a>間寶坊之中，見釋迦牟尼，并見十方一切諸<a 
name="0833a01" id="0833a01"></a>佛。因身子問，廣現神變說偈讚佛」等。今謂<a 
name="0833a02" id="0833a02"></a>此之無言即是契理。《大品》「不可得」者，第十經<a 
name="0833a03" id="0833a03"></a>「憍尸迦白佛言：菩薩行般若時，知一切眾<a 
name="0833a04" id="0833a04"></a>生心不可得，乃至知者見者、色乃至無上菩<a 
name="0833a05" id="0833a05"></a>提悉不可得。何以故？般若不為得法故。」<a 
name="0833a06" id="0833a06"></a>一一文中皆云諦者，諸佛所說無不依諦，<a 
name="0833a07" id="0833a07"></a>以四諦中世出世間因果具故，縱長途散<a 
name="0833a08" id="0833a08"></a>說四諦之中必在一諦。</p><p style="text-indent: 0em; margin-left: 0em"><span class="linehead"></span>料簡中二問答。初<a 
name="0833a09" id="0833a09"></a>問可知。由前文云並是三乘所證之法，以<a 
name="0833a10" id="0833a10"></a>自利利他俱有默故，故須問起。答中具出<a 
name="0833a11" id="0833a11"></a>四悉，「&#x8107;比丘對破馬鳴」者，相傳釋云：「馬鳴<a 
name="0833a12" id="0833a12"></a>未有大信之時來至&#x8107;比丘所，自立宗云：<a 
name="0833a13" id="0833a13"></a>有言者屈，斬首以謝。比丘便默。馬鳴久久乃<a 
name="0833a14" id="0833a14"></a>至云：比丘於我有屈，故默不言。比丘猶默。<a 
name="0833a15" id="0833a15"></a>於是馬鳴便出其門，自思惟曰：本我立默，彼<a 
name="0833a16" id="0833a16"></a>竟不言，而我有言乃成我屈。&#x5374;至比丘所<a 
name="0833a17" id="0833a17"></a>求自斬首。比丘曰：我法仁慈不斬汝首，汝<a 
name="0833a18" id="0833a18"></a>當剃髮為我弟子。」若準《付法藏傳》，&#x8107;比丘<a 
name="0833a19" id="0833a19"></a>法付富那奢，奢論勝馬鳴剃髮為弟子。馬<a 
name="0833a20" id="0833a20"></a>鳴初於閑林之中自思惟言：智慧殊絕有難<a 
name="0833a21" id="0833a21"></a>能通。計實有我，甚自貢高來至奢所。奢言：<a 
name="0833a22" id="0833a22"></a>諸法無我。馬鳴言：所有言論我皆能破，此言<a 
name="0833a23" id="0833a23"></a>若虛要當斬首。奢言：佛法之中凡有二諦，<a 
name="0833a24" id="0833a24"></a>世諦有我，第一義諦無我。鳴猶未伏。奢云：<a 
name="0833a25" id="0833a25"></a>汝諦思惟，無出虛言，定為誰勝？鳴思惟二<a 
name="0833a26" id="0833a26"></a>諦然後乃伏，欲自斬首。奢令剃髮以為弟<a 
name="0833a27" id="0833a27"></a>子。若準傳意，但以二諦破非默破也。若《婆<a 
name="0833a28" id="0833a28"></a>沙》中云：「曾聞有大論師，名奢提羅，至罽賓<a 
name="0833a29" id="0833a29"></a>國。於時佛跡林中有阿羅漢，名婆夷秀羅，<a 
name="0833b01" id="0833b01"></a>具足三明，通達三藏。時奢提羅聞彼林中<a 
name="0833b02" id="0833b02"></a>有大論師，即往其所，到已慰問在一面坐。<a 
name="0833b03" id="0833b03"></a>時奢提羅語尊者曰：誰先立論？答：我是舊<a 
name="0833b04" id="0833b04"></a>應先立論。奢提羅言：一切論有報。時婆夷<a 
name="0833b05" id="0833b05"></a>秀羅默然而坐。婆夷秀羅諸弟子輩唱言：汝<a 
name="0833b06" id="0833b06"></a>師若是奢提羅者自當知。從林起去展轉前<a 
name="0833b07" id="0833b07"></a>行。其師作是思惟：沙門釋子何故作是言，<a 
name="0833b08" id="0833b08"></a>汝師若是奢提羅者自當知。即便自憶我作<a 
name="0833b09" id="0833b09"></a>是言，一切論有報。彼沙門默然，便是我論無<a 
name="0833b10" id="0833b10"></a>報，沙門已勝。即報弟子言：我還往彼。弟子<a 
name="0833b11" id="0833b11"></a>曰：已於眾中得勝，何故更往？師言：我寧於<a 
name="0833b12" id="0833b12"></a>智者邊負，不於愚者邊勝。即時詣彼作如<a 
name="0833b13" id="0833b13"></a>是言：汝是勝者，我是負者。汝是我師，我是弟<a 
name="0833b14" id="0833b14"></a>子。」此婆夷秀羅正當默破，但與今文名字<a 
name="0833b15" id="0833b15"></a>不同。</p><p style="text-indent: 0em; margin-left: 0em"><span class="linehead"></span>次問者，準《大論》云：「四悉攝八萬四千<a 
name="0833b16" id="0833b16"></a>法藏十二部經」，攝十二部已如上說，攝八<a 
name="0833b17" id="0833b17"></a>萬四千其相如何？答中引經具出數相，既<a 
name="0833b18" id="0833b18"></a>云初心乃至舍利，故知四悉攝一期教，故云<a 
name="0833b19" id="0833b19"></a>八萬四千也。於中初引《賢劫經》，次引異說。<a 
name="0833b20" id="0833b20"></a>初文二：初引《賢劫》通難，次「若作」下廣集諸<a 
name="0833b21" id="0833b21"></a>教別對四悉。《止觀》文中用對四諦，今對四<a 
name="0833b22" id="0833b22"></a>悉者，以四悉義同四諦，故具如對諦中說。<a 
name="0833b23" id="0833b23"></a>餘諸八萬四千更有不同之相，如《止觀》第一<a 
name="0833b24" id="0833b24"></a>記。「度無極」者，《賢劫經》中列三百五十度無極，<a 
name="0833b25" id="0833b25"></a>然後對六度四分煩惱為八萬四千法門，亦<a 
name="0833b26" id="0833b26"></a>在《止觀》第一記。又《大纓珞經》六度皆云度無<a 
name="0833b27" id="0833b27"></a>極，故晉宋譯經皆翻波羅蜜為度無極。</p><p style="text-indent: 0em; margin-left: 0em"><span class="linehead"></span>七<a 
name="0833b28" id="0833b28"></a>得用不得用者，「得」謂自證，「用」利他也。於中<a 
name="0833b29" id="0833b29"></a>為二：先標、次釋。釋中又二：初舉極果，次舉<a 
name="0833c01" id="0833c01"></a>因人。因人中二：先標列四句，次解釋。釋中<a 
name="0833c02" id="0833c02"></a>凡夫及四教不同，初藏通兩教各分二乘與<a 
name="0833c03" id="0833c03"></a>菩薩別釋。初三藏二乘中先聲聞、次支佛。初<a 
name="0833c04" id="0833c04"></a>聲聞中二：初明得而不能用，次「假令」下明<a 
name="0833c05" id="0833c05"></a>用而不當同不能用。初文可解。次文具明<a 
name="0833c06" id="0833c06"></a>不能用四悉之相。能稱機故方名能用，聲<a 
name="0833c07" id="0833c07"></a>聞借使欲利於他而差機故不能用，故云<a 
name="0833c08" id="0833c08"></a>「假令」。於中初舉滿願通明差機。次「如富樓<a 
name="0833c09" id="0833c09"></a>那」下約四悉，一一皆先出入，次結不能用。<a 
name="0833c10" id="0833c10"></a>初文云「如富樓那九旬化外道」，如《止觀》第六<a 
name="0833c11" id="0833c11"></a>記。身子差機，如《止觀》第七記。迦絺那，如《止觀》<a 
name="0833c12" id="0833c12"></a>第九記。「如身子不度福增」者，論云：「此比丘宿<a 
name="0833c13" id="0833c13"></a>生為魚，身長七百由旬，宿曾聞法，雖墮魚<a 
name="0833c14" id="0833c14"></a>中宿種猶在。時有商主將諸商人入海採<a 
name="0833c15" id="0833c15"></a>寶，忽見流急船向白山，兼見三日並現，即<a 
name="0833c16" id="0833c16"></a>白海師。海師曰：禍哉非三日也，二是魚目，<a 
name="0833c17" id="0833c17"></a>一是天日，白山者魚齒也；必入魚腹。船中諸<a 
name="0833c18" id="0833c18"></a>人各稱所事，中有優婆塞稱南謨佛。魚聞<a 
name="0833c19" id="0833c19"></a>佛名即自念言：此佛弟子，我昔亦佛弟子。即<a 
name="0833c20" id="0833c20"></a>忍死合口，水流便退。魚因捨命，風吹屍上<a 
name="0833c21" id="0833c21"></a>岸。神生值佛，身子及五百皆不度，佛度得<a 
name="0833c22" id="0833c22"></a>果。佛令按行海畔，見骨山高七千由旬，山<a 
name="0833c23" id="0833c23"></a>北日所不照，迴來白佛。佛言：是汝身骨。」</p><p style="text-indent: 0em; margin-left: 0em"><span class="linehead"></span>問<a 
name="0833c24" id="0833c24"></a>曰：</p><p style="text-indent: 0em; margin-left: 1em"><span class="linehead"></span>魚身長七百由旬，所見骨山高七千由旬，<a 
name="0833c25" id="0833c25"></a>何故身小而骨山大耶？</p><p style="text-indent: 0em; margin-left: 0em"><span class="linehead"></span>答：</p><p style="text-indent: 0em; margin-left: 1em"><span class="linehead"></span>或恐字誤，應是七<a 
name="0833c26" id="0833c26"></a>十耳。</p><p style="text-indent: 0em; margin-left: 0em"><span class="linehead"></span>「大醫」等者，身子為大醫，五百為小醫。<a 
name="0833c27" id="0833c27"></a>「支佛亦然」者，據理既不知機，明知不能用<a 
name="0833c28" id="0833c28"></a>四，雖有部行但是悲心，如身子云「我非<a 
name="0833c29" id="0833c29"></a>知機，但憐愍故而為說法」，可以比聲聞知<a 
name="0834a01" id="0834a01"></a>也。</p><p style="text-indent: 0em; margin-left: 0em"><span class="linehead"></span>次明三藏菩薩未得滅諦，名未得一，具<a 
name="0834a02" id="0834a02"></a>能用四。「所以者何」下釋。不斷煩惱，稱「病導<a 
name="0834a03" id="0834a03"></a>師」。通教菩薩六地未巧者，與羅漢齊，雖亦<a 
name="0834a04" id="0834a04"></a>說法，不能稱機，故云「未巧」。別教十向既進<a 
name="0834a05" id="0834a05"></a>脩中道，故相似中道其用勝前，登地已去任<a 
name="0834a06" id="0834a06"></a>運真應。</p><p style="text-indent: 0em; margin-left: 0em"><span class="linehead"></span>八明權實者，先標，次釋。釋中二：先<a 
name="0834a07" id="0834a07"></a>正釋，次料簡。先正釋中二：初重指前對諦未<a 
name="0834a08" id="0834a08"></a>判權實，故云「通途」。次正釋中二：初四教，次<a 
name="0834a09" id="0834a09"></a>五味。初文自四：初三藏中又四：初引論總<a 
name="0834a10" id="0834a10"></a>判，言「釋論云諸經多說三悉檀」等者，此是大<a 
name="0834a11" id="0834a11"></a>小相對而說，即指三藏經為諸經，般若為<a 
name="0834a12" id="0834a12"></a>第一義，各有其意。次「三藏」下示教觀體。非<a 
name="0834a13" id="0834a13"></a>無空理，但非即空，故云「少」耳。三「就三藏菩<a 
name="0834a14" id="0834a14"></a>薩」下且許當教以論三四。言「約三悉以明<a 
name="0834a15" id="0834a15"></a>四」者，非但無中道第一義諦，亦無真諦第一<a 
name="0834a16" id="0834a16"></a>義諦，且據緣真伏惑邊說立第一義名耳，<a 
name="0834a17" id="0834a17"></a>故云「約三明四」。又明四者能為他說四，故<a 
name="0834a18" id="0834a18"></a>云「明四」；自行但得三耳。四「雖爾」下正判<a 
name="0834a19" id="0834a19"></a>屬權。次通教中亦四：初形前立名。次「故」下<a 
name="0834a20" id="0834a20"></a>引論證巧，且約即空明第一義。三「就佛」下<a 
name="0834a21" id="0834a21"></a>當教判得。四「而約」下正判屬權。次別教中<a 
name="0834a22" id="0834a22"></a>三：初形前，次「而猶」下望後，三「教道」下正判<a 
name="0834a23" id="0834a23"></a>屬權。次圓教中二：初亦形前，次「故四悉」下<a 
name="0834a24" id="0834a24"></a>正判是妙，次約五味中可見。</p><p style="text-indent: 0em; margin-left: 0em"><span class="linehead"></span>次料簡中五<a 
name="0834a25" id="0834a25"></a>重問答。初問中云：菩薩雖得四，此亦約三<a 
name="0834a26" id="0834a26"></a>論四，如前。答中通教既無中道，義當無第<a 
name="0834a27" id="0834a27"></a>一義。三藏菩薩不斷惑者，若以二乘望通<a 
name="0834a28" id="0834a28"></a>即同得四。言從證則四從教則權，而不云<a 
name="0834a29" id="0834a29"></a>從教則三者，教道證道俱說有四，但權實<a 
name="0834b01" id="0834b01"></a>不同故不云三。若取地前為教道者，既<a 
name="0834b02" id="0834b02"></a>有「若取」之言，當知初地以去仍有教道之<a 
name="0834b03" id="0834b03"></a>義，具如《止觀》第三記。</p><p style="text-indent: 0em; margin-left: 0em"><span class="linehead"></span>九開顯中二：初標、次<a 
name="0834b04" id="0834b04"></a>釋。釋中二：初正開、次料簡。初正開中二：初<a 
name="0834b05" id="0834b05"></a>明施開之意，次正約前四時論開以會法<a 
name="0834b06" id="0834b06"></a>華。初文又三：初通明諸法本實，次「大悲」下施<a 
name="0834b07" id="0834b07"></a>權，三「今開」下顯實。初文者，法既本妙，&#x9E81;由物<a 
name="0834b08" id="0834b08"></a>情，故知但開其情理自復本。施權中二：初<a 
name="0834b09" id="0834b09"></a>正施，次「無量義」下引證，三「今開」下正開。開中<a 
name="0834b10" id="0834b10"></a>又二：初約法通開明施化本意，次「除滅」下寄<a 
name="0834b11" id="0834b11"></a>二乘難開以明開相，&#x9E81;既即是妙，化城即是<a 
name="0834b12" id="0834b12"></a>寶所故也。次「若乳」下正約四時明開又二：<a 
name="0834b13" id="0834b13"></a>初正開，次「方等」下明開分齊。乳及二蘇中別<a 
name="0834b14" id="0834b14"></a>教四悉雖有第一義，並約教道，故云「唯決<a 
name="0834b15" id="0834b15"></a>四權、生蘇十二權、熟蘇八權皆得入妙」。生熟<a 
name="0834b16" id="0834b16"></a>蘇中決權引證但云「千二百羅漢及決了聲<a 
name="0834b17" id="0834b17"></a>聞法」者，前證乳教已引菩薩，菩薩義同，不<a 
name="0834b18" id="0834b18"></a>繁文故不重引之。既云菩薩亦除疑網，驗<a 
name="0834b19" id="0834b19"></a>知菩薩亦須會三。「方等般若」至「在此」者，開<a 
name="0834b20" id="0834b20"></a>分齊中亦應云華嚴，文無者略。驗彼三部圓<a 
name="0834b21" id="0834b21"></a>教無殊法華之圓，判頓獨在華嚴，信是妄<a 
name="0834b22" id="0834b22"></a>生疣贅。況法本妙隔在物情，法華已開翻降<a 
name="0834b23" id="0834b23"></a>為漸，十如實境妙&#x5374;為&#x9E81;，佛之知見貶歸<a 
name="0834b24" id="0834b24"></a>菩薩，藥王十譬歎教聖說成虛，法師三世校<a 
name="0834b25" id="0834b25"></a>量通為不實，分身佛集寶塔涌空徒屈來儀。<a 
name="0834b26" id="0834b26"></a>證斯漸教，同異之相不可具論，一家教門<a 
name="0834b27" id="0834b27"></a>足堪搜撿，如何獨異黜茲妙經？</p><p style="text-indent: 0em; margin-left: 0em"><span class="linehead"></span>次料簡中<a 
name="0834b28" id="0834b28"></a>「問決諸權悉檀」至「不爾」者，問意者，若決&#x9E81;入<a 
name="0834b29" id="0834b29"></a>妙為決諸&#x9E81;四悉同入妙第一義悉，為自<a 
name="0834c01" id="0834c01"></a>決世界入世界，乃至決第一義入第一義<a 
name="0834c02" id="0834c02"></a>耶？云「不爾」者，若不如此為如後意耶？亦有<a 
name="0834c03" id="0834c03"></a>本云「為當爾不」，恐人誤改耳。答意者，二意俱<a 
name="0834c04" id="0834c04"></a>通故云「自在」。言「假令」者，如初問意縱令盡<a 
name="0834c05" id="0834c05"></a>入妙第一義，妙第一義既不隔三，與第二<a 
name="0834c06" id="0834c06"></a>義亦何別？故云一三自在。今文且作一種<a 
name="0834c07" id="0834c07"></a>解者，順第二意對開五章，名義順故；若唯<a 
name="0834c08" id="0834c08"></a>入第一義，但得對體，餘義則闕。</p><p style="text-indent: 0em; margin-left: 0em"><span class="linehead"></span>「若決」下用<a 
name="0834c09" id="0834c09"></a>第二意，一一別對。初世界中二：初正會，次「亦<a 
name="0834c10" id="0834c10"></a>是」下示相會入。世界秖是諸法，決彼諸&#x9E81;<a 
name="0834c11" id="0834c11"></a>同入此妙故成妙名。次示相會入中二：初<a 
name="0834c12" id="0834c12"></a>約法說周意，次譬說周意。初法說中七方便<a 
name="0834c13" id="0834c13"></a>同成佛乘，譬說中二乘之名同稱菩薩，「汝等<a 
name="0834c14" id="0834c14"></a>所行是菩薩道」，所行既成菩薩之道，行人豈<a 
name="0834c15" id="0834c15"></a>獨猶名二乘？次決第一義中以四悉義隨<a 
name="0834c16" id="0834c16"></a>於五章，故第一義居次，佛所知見及所至寶<a 
name="0834c17" id="0834c17"></a>所並屬理故。次會為人中引證云「大車」者，<a 
name="0834c18" id="0834c18"></a>車方為因，道場為果。次會對治中引證云<a 
name="0834c19" id="0834c19"></a>「以此寶珠用貿所須」者，方便教中法有限<a 
name="0834c20" id="0834c20"></a>量，非即非妙，是故艱難；如勤力求索，實理<a 
name="0834c21" id="0834c21"></a>無竭疑盡信全，如寶珠無價貿物無盡，究<a 
name="0834c22" id="0834c22"></a>除貧苦莫若如意。「此良藥」等，思之可知。是<a 
name="0834c23" id="0834c23"></a>故貿&#x9E81;病差，並是對治之別名。此中判教以<a 
name="0834c24" id="0834c24"></a>辨同異，本顯於同，故本&#x8FF9;二門爾前未說，<a 
name="0834c25" id="0834c25"></a>因茲開廢莫不咸聞。</p><p style="text-indent: 0em; margin-left: 0em"><span class="linehead"></span>十通經者又二：初問、<a 
name="0834c26" id="0834c26"></a>次答。答中二：先總舉、次別釋。釋中，先釋、次結。<a 
name="0834c27" id="0834c27"></a>釋中二，先&#x8FF9;、次本。&#x8FF9;中二：先列經、次釋。本<a 
name="0834c28" id="0834c28"></a>文亦然。&#x8FF9;之與本俱以性為生善，善性在<a 
name="0834c29" id="0834c29"></a>往故也。俱以進力及行為對治，並舉能治<a 
name="0835a01" id="0835a01"></a>行也。根舉能悟之人，想舉能見之心，此少<a 
name="0835a02" id="0835a02"></a>異耳。故同有四悉。「兩處」下結，可知。</p><a 
name="0835a03" id="0835a03"></a><p style="text-indent: 0em; margin-left: 0em"><span class="linehead"></span>◎次第二別解者，初重略標五章，前已列竟。<a 
name="0835a04" id="0835a04"></a>今於五中初廣釋名中二：初開章、次解釋。<a 
name="0835a05" id="0835a05"></a>釋中自四：初釋初門中為三：初於今經自<a 
name="0835a06" id="0835a06"></a>立，次「立此」下明立名意，三「問」下料簡。初文者，<a 
name="0835a07" id="0835a07"></a>雖在今經與他對辨不無通別，若妙法蓮<a 
name="0835a08" id="0835a08"></a>華名之與義俱異他經，經之一字名與他同、<a 
name="0835a09" id="0835a09"></a>義與他異，今從名通故云通耳。次立名意<a 
name="0835a10" id="0835a10"></a>者，以何緣故立此經名？名既該乎一部，一部<a 
name="0835a11" id="0835a11"></a>意不逾三，故名既通別不同，三意亦隨名通<a 
name="0835a12" id="0835a12"></a>別，故釋此三意：&#x9E81;妙甄分、教行理殊、通別異<a 
name="0835a13" id="0835a13"></a>轍。今釋此三，又為四意：初標、次列、三釋、四<a 
name="0835a14" id="0835a14"></a>結。初二如文，三釋中二：先通解通別，次別<a 
name="0835a15" id="0835a15"></a>解通別。通謂通於諸經教行及理，別謂別<a 
name="0835a16" id="0835a16"></a>在圓詮之教。初通釋中二：先略、次廣。初略<a 
name="0835a17" id="0835a17"></a>者，一代聖教諸名之下，無不具此教行理<a 
name="0835a18" id="0835a18"></a>三，無不以別而契於通，無不以通而應<a 
name="0835a19" id="0835a19"></a>於別，故此三中通攝佛法，故教則機應相對，<a 
name="0835a20" id="0835a20"></a>行則因果相對，理則名實相對，亦是事理相<a 
name="0835a21" id="0835a21"></a>對，若無此三雙，通別虛設。</p><p style="text-indent: 0em; margin-left: 0em"><span class="linehead"></span>次廣釋中自三：<a 
name="0835a22" id="0835a22"></a>初約教中二：釋、結。釋中二：初明別，次「金口」<a 
name="0835a23" id="0835a23"></a>下通，次「故通」下結也。次約行中亦二：釋、結、釋<a 
name="0835a24" id="0835a24"></a>中初別，次「大論」下引小以例。初別中又二：先<a 
name="0835a25" id="0835a25"></a>立、次引證。並是約通論別，且從別以明別，<a 
name="0835a26" id="0835a26"></a>如云「法寶」即通種種故別。次引證中先寄<a 
name="0835a27" id="0835a27"></a>小，各說即別俱正故通。言「各說身因」者，《涅<a 
name="0835a28" id="0835a28"></a>槃》三十二釋隨自意語中云：「如五百比丘<a 
name="0835a29" id="0835a29"></a>問身子云：佛說身因，何者是耶？身子答云：<a 
name="0835b01" id="0835b01"></a>汝等亦各得正解脫，自應知之。何緣方更<a 
name="0835b02" id="0835b02"></a>作如是問？有比丘言：我等未得正解脫<a 
name="0835b03" id="0835b03"></a>時，意謂無明即是身因，作是觀時得阿羅<a 
name="0835b04" id="0835b04"></a>漢果。有說愛、有說行乃至飲食五欲，如是五<a 
name="0835b05" id="0835b05"></a>百各各說<span class="corr" title='[已&gt;己]'>己</span>所解已，共往佛所，稽首右遶<a 
name="0835b06" id="0835b06"></a>而坐，各說<span class="corr" title='[已&gt;己]'>己</span>解。身子曰：誰為正說？佛言：無<a 
name="0835b07" id="0835b07"></a>非正說。」次寄大中各入故別、不二故通。「三<a 
name="0835b08" id="0835b08"></a>十二菩薩入不二法門」者，既有能入之門，門<a 
name="0835b09" id="0835b09"></a>皆趣理，準例五百，三十二亦無非正說，此<a 
name="0835b10" id="0835b10"></a>舉大小兩乘能趣之行。次例中不可得即是<a 
name="0835b11" id="0835b11"></a>理也。舉劣況勝，觀息尚即是理，況大小兩乘<a 
name="0835b12" id="0835b12"></a>能趣之行？「當知」下結，又二：先結、次引證。次理<a 
name="0835b13" id="0835b13"></a>中三：初立、次引證、三結。初文不二故通、非一<a 
name="0835b14" id="0835b14"></a>故別。證中二文例立可知。先引《大論》，次引<a 
name="0835b15" id="0835b15"></a>《大經》中言「解脫亦爾，多諸名字」者，大師在<a 
name="0835b16" id="0835b16"></a>靈石寺，一夏講百句解脫，每於一句作百<a 
name="0835b17" id="0835b17"></a>句解釋，是則解脫有萬名字。「如天帝釋有千<a 
name="0835b18" id="0835b18"></a>種名」者，亦名憍尸迦，亦名婆蹉婆，亦名婆<a 
name="0835b19" id="0835b19"></a>佉婆，亦名因陀羅，亦名千眼天，亦名舍脂<a 
name="0835b20" id="0835b20"></a>夫，亦名金剛寶頂，亦名寶幢等。「名異」下結，<a 
name="0835b21" id="0835b21"></a>名異故別，禮一故通。別中云「今稱」等者，妙法<a 
name="0835b22" id="0835b22"></a>是別，異餘經故；經即是通，通名經故。故知<a 
name="0835b23" id="0835b23"></a>今經通別始自如是，終乎而退，莫非佛說，<a 
name="0835b24" id="0835b24"></a>俱是妙法，從始至終咸別並通。於此教通<a 
name="0835b25" id="0835b25"></a>別中詮於行理通別，故知本&#x8FF9;無非因果<a 
name="0835b26" id="0835b26"></a>及名實故，不可遍引，故略示方隅，&#x9E81;引<a 
name="0835b27" id="0835b27"></a>譬喻以示行之通別，及方便中實相等為理<a 
name="0835b28" id="0835b28"></a>通別。譬喻中者，諸子習因不同即是行別，等<a 
name="0835b29" id="0835b29"></a>賜大車直至道場即是行通，大車是所乘通，<a 
name="0835c01" id="0835c01"></a>理道場是所契實相，乃至大慧之名亦是名<a 
name="0835c02" id="0835c02"></a>別，一一別名咸從理立即是理通。此是今經<a 
name="0835c03" id="0835c03"></a>理之通別，具如下釋中更廣明之。四「約此」下<a 
name="0835c04" id="0835c04"></a>結。</p><p style="text-indent: 0em; margin-left: 0em"><span class="linehead"></span>次料簡中先問、次答。問中所以但問教<a 
name="0835c05" id="0835c05"></a>者，教行理三展轉互通，教既居初，但從教<a 
name="0835c06" id="0835c06"></a>問，餘之二種憑教自顯。初廣略二解汎通諸<a 
name="0835c07" id="0835c07"></a>教，是故通以一佛為通；今即離為四佛不<a 
name="0835c08" id="0835c08"></a>同，佛佛自有諸門教別，故云「教主不同設教<a 
name="0835c09" id="0835c09"></a>亦異」。「云何」下難者，以前通途難今四別。次<a 
name="0835c10" id="0835c10"></a>答中意者，即具當分、跨節兩義，應知兩義即<a 
name="0835c11" id="0835c11"></a>與待絕二妙不殊。又前二釋亦具二義。何<a 
name="0835c12" id="0835c12"></a>者？若依施權即當分義，若據佛意即跨節<a 
name="0835c13" id="0835c13"></a>義，雖具二義不譚其意而以此意汎釋，<a 
name="0835c14" id="0835c14"></a>復未甄衡二途，其意以通而未灼然開<a 
name="0835c15" id="0835c15"></a>顯，以是義故，故須分於二義而答：當分<a 
name="0835c16" id="0835c16"></a>通於一代，於今便成相待；跨節唯在今經，<a 
name="0835c17" id="0835c17"></a>佛意非適今也。釋此二義，先標、次列、三釋。<a 
name="0835c18" id="0835c18"></a>釋中先當分、次跨節，一一皆約教行理三。初<a 
name="0835c19" id="0835c19"></a>當分者，順前問意，為顯跨節，以當分難四<a 
name="0835c20" id="0835c20"></a>教當分皆具三意。於中先正釋、次融會，不可<a 
name="0835c21" id="0835c21"></a>即具，故與後義俱立難易。初文三藏廣，餘<a 
name="0835c22" id="0835c22"></a>三例。初三藏中三：初正釋相，次「經言」下引<a 
name="0835c23" id="0835c23"></a>證，三「此則」下明當分意。初文可見。引證中<a 
name="0835c24" id="0835c24"></a>言「即脫瓔珞等」者，報身四十一地，戒定慧陀<a 
name="0835c25" id="0835c25"></a>羅尼以為瓔珞，寂滅忍為柔軟上服，大小相<a 
name="0835c26" id="0835c26"></a>海為嚴飾之具，丈六相好為&#x9E81;，生空法空為<a 
name="0835c27" id="0835c27"></a>弊，現有煩惱有為有漏，為塵土坌身，實無<a 
name="0835c28" id="0835c28"></a>生死煩惱，似有生死煩惱，為狀有所畏。如<a 
name="0835c29" id="0835c29"></a>《成論．無畏品》云：「如經云，善來比丘，隨順我<a 
name="0836a01" id="0836a01"></a>法，我則歡喜者，此似有貪。如語調達：汝為<a 
name="0836a02" id="0836a02"></a>癡人，食人涕唾。此似有瞋。自言：我是人中<a 
name="0836a03" id="0836a03"></a>師子。此似有慢。善持我法，如擎油&#x9262;。又<a 
name="0836a04" id="0836a04"></a>如語調達言：我尚不以法付舍利弗等，<a 
name="0836a05" id="0836a05"></a>況當與汝？此似有見也。」文中但略舉垢衣<a 
name="0836a06" id="0836a06"></a>一句耳。「語言勤作」等者，即是小乘，七科道品<a 
name="0836a07" id="0836a07"></a>即除見思糞之法器也。「語言」即念處，「勤作」即<a 
name="0836a08" id="0836a08"></a>正勤，「咄男子」等即如意，「好自安意」即五根，「所<a 
name="0836a09" id="0836a09"></a>以者何」等即五力，「更與作字」即八正，「雖忻此<a 
name="0836a10" id="0836a10"></a>遇」即七覺，「當加汝價」即&#x7157;法不能發真，如<a 
name="0836a11" id="0836a11"></a>意能發，故云「加價」。今文甚略。言「塗足油」者，<a 
name="0836a12" id="0836a12"></a>下偈文中得如意足觀，如油塗足則能履<a 
name="0836a13" id="0836a13"></a>水，能得神通。又油能除風，如定除亂，廣<a 
name="0836a14" id="0836a14"></a>如〈信解品〉疏釋。此則唯譬三藏說教行理可<a 
name="0836a15" id="0836a15"></a>知。次三教例中云「通別圓等亦爾」者，具如<a 
name="0836a16" id="0836a16"></a>下本門果妙中釋四種身相不同，融會可知。</p><a 
name="0836a17" id="0836a17"></a><p style="text-indent: 0em; margin-left: 0em"><span class="linehead"></span>次跨節中四：先斥當分，次「若開」下立跨節相，<a 
name="0836a18" id="0836a18"></a>三「如此」下結意，四「作如此」下融會。初文又二：<a 
name="0836a19" id="0836a19"></a>初正斥，次「秖隱」下明當分意。立當分者以<a 
name="0836a20" id="0836a20"></a>施權竟，權實相對故有四主，各各不同。故<a 
name="0836a21" id="0836a21"></a>明意者無別當分，秖是隱實施權且云當<a 
name="0836a22" id="0836a22"></a>分。初至「金輝」現當分身也。「不說」下說當分<a 
name="0836a23" id="0836a23"></a>法也。略語身法，餘二略無。「不說甘甜常樂<a 
name="0836a24" id="0836a24"></a>之味，說於&#x918E;酢無常辛辣」者，《大經》第四云：「苦<a 
name="0836a25" id="0836a25"></a>為酢味，無常鹹味，無我苦味，樂為甜味，我<a 
name="0836a26" id="0836a26"></a>為辛味，常為淡味；煩惱為薪，智慧為火，以<a 
name="0836a27" id="0836a27"></a>是因緣，成涅槃食。彼破三脩，故但三味，勝<a 
name="0836a28" id="0836a28"></a>劣相對，故成六味，故略不說淨及不淨。」今<a 
name="0836a29" id="0836a29"></a>文從劣，故云「不說甘甜」等也。「棄王者服飾」<a 
name="0836b01" id="0836b01"></a>重語隱妙現&#x9E81;，亦與前隱功德現丈六<a 
name="0836b02" id="0836b02"></a>意同。如窮子見父豪貴尊嚴等，無量功德<a 
name="0836b03" id="0836b03"></a>莊嚴纓珞為王者服飾，當知秖是一種身口<a 
name="0836b04" id="0836b04"></a>行理更無別途。今棄此服飾，即當分義施<a 
name="0836b05" id="0836b05"></a>權意也。言「糞器」者，生滅道品。「若開方便」下正<a 
name="0836b06" id="0836b06"></a>明跨節相，此句總開。即向身向法向行等者，<a 
name="0836b07" id="0836b07"></a>指前方便身口行理等也。三結意中歷三<a 
name="0836b08" id="0836b08"></a>意結，初言「通是一音之教，而小大差別」者，<a 
name="0836b09" id="0836b09"></a>今此是法華跨節一音，不同小乘當分一音，<a 
name="0836b10" id="0836b10"></a>具如《止觀》第一記。故依《婆沙》但三藏佛一<a 
name="0836b11" id="0836b11"></a>音耳。準例通別，皆應有當分一音。前當分<a 
name="0836b12" id="0836b12"></a>義中分四教主，各有所說所行理體，故義易<a 
name="0836b13" id="0836b13"></a>解。理無種種，何故四教各有所詮？所詮異<a 
name="0836b14" id="0836b14"></a>故理不應異，故云難融。跨節義中不分四<a 
name="0836b15" id="0836b15"></a>教各別詮理，故云易明。諸經所說因果各<a 
name="0836b16" id="0836b16"></a>別，今越彼別義唯論一理，故相難解。若二<a 
name="0836b17" id="0836b17"></a>義相成則理相俱易，若二義隔越則二俱難<a 
name="0836b18" id="0836b18"></a>明，是故二義相須，當分乃成今經相待義邊，<a 
name="0836b19" id="0836b19"></a>跨節乃成今經開權義邊。又若方等般若及<a 
name="0836b20" id="0836b20"></a>華嚴等當分義者，仍是施權；若來至法華，當<a 
name="0836b21" id="0836b21"></a>分義邊成判權實，判已即廢，廢已即開，開廢<a 
name="0836b22" id="0836b22"></a>相即不可異時。</p><p style="text-indent: 0em; margin-left: 0em"><span class="linehead"></span>二定妙法先後，中四：初標，<a 
name="0836b23" id="0836b23"></a>次「若從義」下辨先後，三「從今題」下正明今<a 
name="0836b24" id="0836b24"></a>意，四「雖復」下融通二途。初如文。次文者，從<a 
name="0836b25" id="0836b25"></a>義從名各有其致。從義中先立，次引證。從<a 
name="0836b26" id="0836b26"></a>名中亦先立，次引事。事中二：先證從名，次<a 
name="0836b27" id="0836b27"></a>「篤論」下復順從義。言「篤」者，《爾雅》云：「固也。」《老<a 
name="0836b28" id="0836b28"></a>子》云：「守靜曰篤」，「篤」貞正也。</p><p style="text-indent: 0em; margin-left: 0em"><span class="linehead"></span>三明今意者，應<a 
name="0836b29" id="0836b29"></a>知題名須從名便，故先妙、次法，已如題中。<a 
name="0836c01" id="0836c01"></a>今欲解義故須從義，「所以」下正釋中先法、<a 
name="0836c02" id="0836c02"></a>次妙。</p><p style="text-indent: 0em; margin-left: 0em"><span class="linehead"></span>四融通者，秖緣前後無乖，故解釋中<a 
name="0836c03" id="0836c03"></a>則從義便，故知前後並不乖理。舊解中二：初<a 
name="0836c04" id="0836c04"></a>出諸師，次今家難。初文中前三師大師不破<a 
name="0836c05" id="0836c05"></a>者，以下文云「餘者望風故」也。若欲薄知得<a 
name="0836c06" id="0836c06"></a>失者，例光宅意破，無非不遣。如道場觀<a 
name="0836c07" id="0836c07"></a>云：三非真實。不知何教之三為非真實？既<a 
name="0836c08" id="0836c08"></a>不知三外別有菩薩，歸一與無上，顯妙未<a 
name="0836c09" id="0836c09"></a>彰。若引今經以證妙者，理稍可然，其如所<a 
name="0836c10" id="0836c10"></a>證，無妙可論，餘皆不了。「無上故妙」者，引經<a 
name="0836c11" id="0836c11"></a>「是乘微妙，清淨第一」，具足應云於諸世間<a 
name="0836c12" id="0836c12"></a>為無有上。有本無第三句。并前二句，方可<a 
name="0836c13" id="0836c13"></a>證無上故妙也。又云「寄言譚於像外」等<a 
name="0836c14" id="0836c14"></a>者，意云：妙理無形言譚託像，寄有形言以<a 
name="0836c15" id="0836c15"></a>譚像表，像表為妙，有形為&#x9E81;，但像表之理<a 
name="0836c16" id="0836c16"></a>精&#x9E81;是亡，亡精&#x9E81;故故名為妙。亦不知像<a 
name="0836c17" id="0836c17"></a>表絕精絕&#x9E81;為何所詣？引經文證義亦如<a 
name="0836c18" id="0836c18"></a>前。「會稽基」即法華寺基也。言「表同」者，不知<a 
name="0836c19" id="0836c19"></a>昔何教三為異，表會何教令同？亦不知指<a 
name="0836c20" id="0836c20"></a>何為昔三因？故亦令妙不成。北地師三，意<a 
name="0836c21" id="0836c21"></a>趣亦爾。三師之三並不出光宅之見，故云<a 
name="0836c22" id="0836c22"></a>「望風」。如順風破陣，陣首既破，餘者望風。次<a 
name="0836c23" id="0836c23"></a>光宅師者，所感天華志公尚云嚙蚤。武帝欲<a 
name="0836c24" id="0836c24"></a>請雨，問志公。志公云：雲能致雨。便請雲公<a 
name="0836c25" id="0836c25"></a>講《法華經》，至其雨普等四方俱下，降雨便<a 
name="0836c26" id="0836c26"></a>足。又雲法師未生之前有人於水中得《法<a 
name="0836c27" id="0836c27"></a>華疏》，題云「寄與雲法師」，廣如別傳。感應若<a 
name="0836c28" id="0836c28"></a>斯猶不稱理，況他人乎？驗靈山親承理無<a 
name="0836c29" id="0836c29"></a>差忒，然三師稍同光宅，而不及光宅菩薩<a 
name="0837a01" id="0837a01"></a>用三僧祇，故知光宅有三可會，但無一可<a 
name="0837a02" id="0837a02"></a>歸，無一可歸故破不成妙，指昔通漫故<a 
name="0837a03" id="0837a03"></a>破&#x9E81;非&#x9E81;，所以招於二十四難，良有以也。</p><a 
name="0837a04" id="0837a04"></a><p style="text-indent: 0em; margin-left: 0em"><span class="linehead"></span>於中先總立，次廣釋。釋中先釋昔日因果各<a 
name="0837a05" id="0837a05"></a>有三&#x9E81;，次釋今日因果各有三妙。初文者，<a 
name="0837a06" id="0837a06"></a>先因、次果。初因中先標、次釋、次結。初如文。<a 
name="0837a07" id="0837a07"></a>釋中體則具列三乘位，用則但舉菩薩者，舉<a 
name="0837a08" id="0837a08"></a>勝兼劣，以三祇菩薩不斷惑因與二乘凡<a 
name="0837a09" id="0837a09"></a>位似同，故名因同。並是初明諦等為體。位<a 
name="0837a10" id="0837a10"></a>中言「第九無礙」者，三祇之內伏惑時長，乃至<a 
name="0837a11" id="0837a11"></a>非想第九品並伏而未斷，位未出界況復變<a 
name="0837a12" id="0837a12"></a>易，故名為下。用短，可知。當知二乘位用下<a 
name="0837a13" id="0837a13"></a>短，比此可知。昔果三義者，初標列、次釋、後<a 
name="0837a14" id="0837a14"></a>結。釋中體者，縱至佛果亦但有餘無餘，故與<a 
name="0837a15" id="0837a15"></a>二乘其體是狹，佛果亦同位在化城，佛果亦<a 
name="0837a16" id="0837a16"></a>同止除四住。「又」下重釋用耳。「八十」等者，以<a 
name="0837a17" id="0837a17"></a>壽量意用斥昔果。本行菩薩道時所成壽命<a 
name="0837a18" id="0837a18"></a>為前過恒沙，今猶未盡復倍上數，名之為<a 
name="0837a19" id="0837a19"></a>後。八十年佛無此壽故，故名為短。次明今<a 
name="0837a20" id="0837a20"></a>因果各三義者，為二：先釋、次結。釋中二：先<a 
name="0837a21" id="0837a21"></a>因、次果。因中三：列、釋、結。釋中言「界外行菩薩<a 
name="0837a22" id="0837a22"></a>道」者，若自行者必在界外，若兼化物則自<a 
name="0837a23" id="0837a23"></a>在受生。次果中亦先標列、次釋、三結。言「神<a 
name="0837a24" id="0837a24"></a>通」者，在因則以伏斷為用，在果則以利物<a 
name="0837a25" id="0837a25"></a>為用，光宅意以〈壽量品〉為神通延壽利益<a 
name="0837a26" id="0837a26"></a>眾生。「即是」下總結。</p><p style="text-indent: 0em; margin-left: 0em"><span class="linehead"></span>次「今古」下破，中三：先舉<a 
name="0837a27" id="0837a27"></a>難例易，次「因體」下正破，三「彼作」下結成難<a 
name="0837a28" id="0837a28"></a>勢。初文中「南方」者，南朝即江東是，舊總云南<a 
name="0837a29" id="0837a29"></a>朝，後分兩道，故云江東。「承肇什」者，取語便<a 
name="0837b01" id="0837b01"></a>耳。關中四子即生、肇、融、叡，後人承用四子之<a 
name="0837b02" id="0837b02"></a>義，故時人語曰「生肇發天真」，若以今意望<a 
name="0837b03" id="0837b03"></a>之，多附於通，不必全是，故云「多附」。「附」謂附<a 
name="0837b04" id="0837b04"></a>近，光宅亦附近肇什，故云「寧遠」。時人以為<a 
name="0837b05" id="0837b05"></a>光宅得旨，故抑云不遠，先破得旨之難，餘<a 
name="0837b06" id="0837b06"></a>易自啟。次正破中二：先因、次果。因中三重，謂<a 
name="0837b07" id="0837b07"></a>體、位、用，一一各以四一難之。初破因體中<a 
name="0837b08" id="0837b08"></a>先通責光宅，昔言通漫復汎許之，故云「可<a 
name="0837b09" id="0837b09"></a>然」。「何者」下正破，中三：初舉昔有四一，次舉<a 
name="0837b10" id="0837b10"></a>今無四一，三結難。初昔中二：先列、次結。初<a 
name="0837b11" id="0837b11"></a>文者，般若舉乘，乘即是教，故云「運載」。既言<a 
name="0837b12" id="0837b12"></a>一切靡不遍行及法界等，當知體廣。《般若》有<a 
name="0837b13" id="0837b13"></a>教一、《思益》有行一、《華嚴》有人一、《淨名》有理<a 
name="0837b14" id="0837b14"></a>一。「昔因如此」下結。「若言」下責今經無四一，<a 
name="0837b15" id="0837b15"></a>又二：先列、次釋，列中並是光宅疏意，下去例<a 
name="0837b16" id="0837b16"></a>知。「當知」下難勢，還以彼義而難於彼。次難<a 
name="0837b17" id="0837b17"></a>位中四：先來意、次標、三釋、四結。初二可知。<a 
name="0837b18" id="0837b18"></a>釋中亦二：先昔、次今。昔中亦先釋、次結。釋中<a 
name="0837b19" id="0837b19"></a>初文云「無上」是法，舉法取人。言「般若是無<a 
name="0837b20" id="0837b20"></a>上明&#x546A;」者，《大論》「問釋提桓因，何故以般若為<a 
name="0837b21" id="0837b21"></a>無上明&#x546A;？答：諸外道聖人有種種&#x546A;術利益<a 
name="0837b22" id="0837b22"></a>人民，誦是&#x546A;者能隨意所欲使諸鬼神，諸<a 
name="0837b23" id="0837b23"></a>僊有&#x546A;得大名聲，人民歸伏，貴是&#x546A;故，故<a 
name="0837b24" id="0837b24"></a>名般若以之為&#x546A;。帝釋白佛：是般若&#x546A;常<a 
name="0837b25" id="0837b25"></a>與眾生道德樂故，餘諸&#x546A;術能增長惡，般<a 
name="0837b26" id="0837b26"></a>若神&#x546A;能滅諸禪涅槃之著，何況貪等？是故<a 
name="0837b27" id="0837b27"></a>名為大明&#x546A;也。」「無上明」者，大或有上，故次<a 
name="0837b28" id="0837b28"></a>名無上。「無等等」者，等此無等，名無等等。皆<a 
name="0837b29" id="0837b29"></a>破無明，故並云「明」。又外道有&#x546A;能知他心，<a 
name="0837c01" id="0837c01"></a>有&#x546A;能飛變，有&#x546A;能住壽；於諸&#x546A;中，般若<a 
name="0837c02" id="0837c02"></a>出過無量無邊，故云「無等」。又諸佛於一切眾<a 
name="0837c03" id="0837c03"></a>生中無等，故般若名「無等」。又「無等等」者，妙覺<a 
name="0837c04" id="0837c04"></a>位也。無能等此無等之位，故云「無等等」。故<a 
name="0837c05" id="0837c05"></a>《淨名》中所歎菩薩皆是等覺，位&#x96A3;妙覺，故<a 
name="0837c06" id="0837c06"></a>云「近無等等佛自在慧」，此&#x546A;無上義同妙覺，<a 
name="0837c07" id="0837c07"></a>故云「無等等」。是為&#x546A;義無等等故也。次引<a 
name="0837c08" id="0837c08"></a>《大論》中應云「因行」而言「位」者，恐誤。受法性<a 
name="0837c09" id="0837c09"></a>身，行菩薩行，如前釋。引《淨名》中「近無等等」<a 
name="0837c10" id="0837c10"></a>者，佛名無等，無等中最，故云「等等」。等覺近<a 
name="0837c11" id="0837c11"></a>之，舉彼所近，故云「佛自在慧」。「十方魔王」者，<a 
name="0837c12" id="0837c12"></a>〈不思議品〉文，入地菩薩能作魔王，魔王不盡<a 
name="0837c13" id="0837c13"></a>是彼入地菩薩，故但云「多」，以實行者不能<a 
name="0837c14" id="0837c14"></a>惱於深位菩薩，故云「非驢所堪」。所以今云<a 
name="0837c15" id="0837c15"></a>「皆是」等也。次「淨名文」者，初住八相未是極<a 
name="0837c16" id="0837c16"></a>位故名為「雖」，是故仍須行菩薩道，自行化<a 
name="0837c17" id="0837c17"></a>他以進後位，此由初住見理故也。故舉理<a 
name="0837c18" id="0837c18"></a>以顯德，祕藏正當所見之理。「如是」下結。次<a 
name="0837c19" id="0837c19"></a>「若言」下明今經中亦應云「行」亦但云「位」者，<a 
name="0837c20" id="0837c20"></a>應是以位顯行，前文亦然。「當知」下結。</p><p style="text-indent: 0em; margin-left: 0em"><span class="linehead"></span>次明<a 
name="0837c21" id="0837c21"></a>用中三：謂標、釋、結。釋中二：先昔、次今。先昔<a 
name="0837c22" id="0837c22"></a>者又二：釋、結，初，教。次明行長中初云「無明」<a 
name="0837c23" id="0837c23"></a>舉失顯得，「一切種智」正明能知之行，「一切<a 
name="0837c24" id="0837c24"></a>法」即兼舉所觀以顯能觀，「明無明」下出觀<a 
name="0837c25" id="0837c25"></a>相。「若知」下釋觀相，「是為」下結觀相者，並是<a 
name="0837c26" id="0837c26"></a>中道觀故，亦應合有用字，但是文略。次明<a 
name="0837c27" id="0837c27"></a>人一中云「一日」等者，並是斥奪之辭，舉能<a 
name="0837c28" id="0837c28"></a>奪所以明人勝。初云「一日行般若如日照世」<a 
name="0837c29" id="0837c29"></a>等者，《大品．習應品》云：「菩薩行般若一日，出<a 
name="0838a01" id="0838a01"></a>過二乘之上。二乘如螢火蟲，不作是念：我<a 
name="0838a02" id="0838a02"></a>力能照閻浮提，普令大明。二乘亦爾，不<a 
name="0838a03" id="0838a03"></a>作是念：我行六度乃至菩提。菩薩照世，洞<a 
name="0838a04" id="0838a04"></a>照法界如照三千，故云如日照世。故勝二<a 
name="0838a05" id="0838a05"></a>乘一切智光。」拙度菩薩尚未見空，故如螢火。<a 
name="0838a06" id="0838a06"></a>「若入薝蔔」等者，若入淨名常寂光土之室，故<a 
name="0838a07" id="0838a07"></a>唯聞諸佛法界萬德之香，尚不嗅地前教道<a 
name="0838a08" id="0838a08"></a>之香，豈樂拙度小行功德？故法身菩薩立種<a 
name="0838a09" id="0838a09"></a>智之身，如實相之座，不假燈王之威，見思<a 
name="0838a10" id="0838a10"></a>塵沙諸習先盡，故分段方便二土五塵不能<a 
name="0838a11" id="0838a11"></a>染於實報法身，故知此等皆是法身念不退<a 
name="0838a12" id="0838a12"></a>類，故云「阿越」。理一中云「色無邊故」等者，五<a 
name="0838a13" id="0838a13"></a>陰是理故，即陰是實相般若，故皆無邊。以由<a 
name="0838a14" id="0838a14"></a>理故令法無邊。「當知」下結。次「若謂」下破，今教<a 
name="0838a15" id="0838a15"></a>無四一故&#x9E81;，文闕人一，以行兼之，行必有<a 
name="0838a16" id="0838a16"></a>人故也。言「覆相」者，覆&#x5374;常住真實之相而<a 
name="0838a17" id="0838a17"></a>用於權，亦略用字，如前可知。</p><p style="text-indent: 0em; margin-left: 0em"><span class="linehead"></span>次果體廣狹<a 
name="0838a18" id="0838a18"></a>四難者，亦標、釋、結。釋中二：先昔、次今。初又二：<a 
name="0838a19" id="0838a19"></a>初難、次結。初難中全具四一，文且引《般若》、《淨<a 
name="0838a20" id="0838a20"></a>名》，但是理一教一，餘二比於上下諸文，類<a 
name="0838a21" id="0838a21"></a>之可知，故略不說。次從「若謂今果」去難今<a 
name="0838a22" id="0838a22"></a>經果上四一不成。初不滿不了教一不成，<a 
name="0838a23" id="0838a23"></a>光宅疏中云「明一乘故滿了，不明佛性故<a 
name="0838a24" id="0838a24"></a>不滿不了」。從「何故復言」去行一不成。從「若<a 
name="0838a25" id="0838a25"></a>體廣」去人一不成。此等並是光宅疏意。言<a 
name="0838a26" id="0838a26"></a>「七百阿僧祇」者，《首楞嚴》下卷「堅首菩薩白佛<a 
name="0838a27" id="0838a27"></a>言：世尊！佛壽幾何？何時入滅？佛告堅首：東<a 
name="0838a28" id="0838a28"></a>方去此三萬二千佛土國名莊嚴，佛號照<a 
name="0838a29" id="0838a29"></a>明莊嚴自在王，十號具足，今現說法，如彼<a 
name="0838b01" id="0838b01"></a>佛所有壽量，我壽亦爾。又問：彼佛壽命幾何？<a 
name="0838b02" id="0838b02"></a>佛言：汝自往問，彼自當答。堅首承佛神力，<a 
name="0838b03" id="0838b03"></a>於一念頃即往彼國，頂禮遶佛白佛言：世<a 
name="0838b04" id="0838b04"></a>尊！壽命幾何？幾時入滅？彼佛答言：如釋迦壽，<a 
name="0838b05" id="0838b05"></a>我亦如是。汝欲知者，我壽七百阿僧祇劫，釋<a 
name="0838b06" id="0838b06"></a>迦亦爾。堅首還白佛竟。阿難言：如我解佛<a 
name="0838b07" id="0838b07"></a>所說，彼佛是釋迦異名。佛告阿難：汝承佛<a 
name="0838b08" id="0838b08"></a>力，乃知是事。乃至上方有土名一燈明等，<a 
name="0838b09" id="0838b09"></a>並釋迦分身。」從「若言」去理一不成。言應備<a 
name="0838b10" id="0838b10"></a>五眼見佛性者，據不見佛性則無佛眼。「當<a 
name="0838b11" id="0838b11"></a>知」下結。次果位中亦三：標、釋、結。釋中亦應先<a 
name="0838b12" id="0838b12"></a>舉昔有，次斥今無，文中從略直舉今無，準<a 
name="0838b13" id="0838b13"></a>前諸釋，驗知昔破。次果用中亦三：標、釋、結。釋<a 
name="0838b14" id="0838b14"></a>中亦不出昔直舉今文，準前可知。於中二：<a 
name="0838b15" id="0838b15"></a>先正破無四一，次廣破神通。初文二：先破、<a 
name="0838b16" id="0838b16"></a>次結，可知。</p>◎<a 
name="0838b17" id="0838b17"></a><p><span class="juanname">法華玄義釋籤卷第三</span></p>
<hr>【經文資訊】大正藏第 33 冊 No. 1717 法華玄義釋籤<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，佛教電腦資訊庫功德會提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7858.html?index=T33n1717" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T33n1717_003 by HTTrack Website Copier/3.x [XR&CO'2014], Tue, 07 Jun 2016 07:51:57 GMT -->
</html>
