<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T52n2108_004 by HTTrack Website Copier/3.x [XR&CO'2014], Tue, 07 Jun 2016 07:00:42 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1914885792&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT52n2108&amp;utmp=%2Fmobile%2Findex.php%3Findex%3DT52n2108_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe401.html?index=T52n2108_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第52冊<br/>No.2108 集沙門不應拜俗等事 (6卷)<br/>【唐 彥悰纂錄】<br/>第 4 卷</p>
	<a href="indexe695.html?index=T52n2108_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T52">
<div class="root" id="2108" sutra_name="集沙門不應拜俗等事" sutra_juan="[卷4]">　
<a 
name="0459c15" id="0459c15"></a><a 
name="0459c16" id="0459c16"></a><a 
name="0459c17" id="0459c17"></a><p><span class="juanname">集沙門不應拜俗等事卷第四</span></p><a 
name="0459c18" id="0459c18"></a><a 
name="0459c19" id="0459c19"></a><p style="margin-left: 4em"><span class="byline">弘福寺沙門釋彥悰纂錄</span></p><a 
name="0459c20" id="0459c20"></a><p style="margin-left: 3em"><span class="headname">聖朝議不拜篇第二<span class="note">(下)</span></span></p><a 
name="0459c21" id="0459c21"></a><br><br><span class="headname">議</span><ul><li>中御府少監護軍高藥尚等議狀一首</li><a 
name="0459c22" id="0459c22"></a><li>內侍監給事王泉博士胡玄亮等議狀<a 
name="0459c23" id="0459c23"></a>一首</li><a 
name="0459c24" id="0459c24"></a><li>奉常寺丞劉慶道主簿郝處傑等議狀一<a 
name="0459c25" id="0459c25"></a>首</li><a 
name="0459c26" id="0459c26"></a><li>詳刑寺承王千石張道遜等議狀一首</li><a 
name="0459c27" id="0459c27"></a><li>司稼寺卿梁孝仁太倉署令趙行本等<a 
name="0459c28" id="0459c28"></a>議狀一首</li><a 
name="0459c29" id="0459c29"></a><li>外府寺卿韋思齊主簿賈舉等議狀一首</li><a 
name="0460a01" id="0460a01"></a><li>繕工監大監劉審禮監作上官突厥等<a 
name="0460a02" id="0460a02"></a>議狀一首</li><a 
name="0460a03" id="0460a03"></a><li>司成館大司成令狐德棻等議狀一首</li><a 
name="0460a04" id="0460a04"></a><li>司成守宣業范義頵等議狀一首</li><a 
name="0460a05" id="0460a05"></a><li>左衛大將軍張延師等議狀一首</li><a 
name="0460a06" id="0460a06"></a><li>右衛長史崔修業等議狀一首</li><a 
name="0460a07" id="0460a07"></a><li>左驍衛長史王玄策騎曹蕭灌等議狀一<a 
name="0460a08" id="0460a08"></a>首</li><a 
name="0460a09" id="0460a09"></a><li>右武衛長史孝昌縣公徐慶等議狀一<a 
name="0460a10" id="0460a10"></a>首</li><a 
name="0460a11" id="0460a11"></a><li>右威衛將軍李晦等議狀一首</li><a 
name="0460a12" id="0460a12"></a><li>左戎衛大將軍懷寧縣公杜君綽等議狀<a 
name="0460a13" id="0460a13"></a>一首</li><a 
name="0460a14" id="0460a14"></a><li>左金吾衛將軍上柱國開國侯權善才等<a 
name="0460a15" id="0460a15"></a>議狀一首</li><a 
name="0460a16" id="0460a16"></a><li>右奉宸衛將軍辛弘亮等議狀一首</li><a 
name="0460a17" id="0460a17"></a><li>右春坊主事謝壽等議狀一首</li><a 
name="0460a18" id="0460a18"></a><li>馭僕寺大夫王思泰丞牛玄璋等議狀一<a 
name="0460a19" id="0460a19"></a>首</li><a 
name="0460a20" id="0460a20"></a><li>萬年縣令源誠心等議狀一首</li><a 
name="0460a21" id="0460a21"></a><li>長安縣承王方則崔道默等議狀一首</li><a 
name="0460a22" id="0460a22"></a><li>沛王府長史皇甫公義文學陳至德等議<a 
name="0460a23" id="0460a23"></a>狀一首</li><a 
name="0460a24" id="0460a24"></a><li>周王府長史源直心參軍元思敬等議狀<a 
name="0460a25" id="0460a25"></a>一首</li></ul><a 
name="0460a26" id="0460a26"></a><p style="margin-left: 4em"><span class="headname">中御府少監高藥尚等議狀一首</span></p><a 
name="0460a27" id="0460a27"></a><p style="text-indent: 0em; margin-left: 0em"><span class="linehead"></span>法本沖寂非有名言。至道希夷故無聲教。三<a 
name="0460a28" id="0460a28"></a>千大千之境。小智未能揆其原。恍兮惚兮<a 
name="0460a29" id="0460a29"></a>之中。巨賢無以究其理。但釋老二氏。挺大<a 
name="0460b01" id="0460b01"></a>聖之姿。慧光塵外超然物表。短三衣之拂石。<a 
name="0460b02" id="0460b02"></a>促四海之傾毛。談寂滅之宗。說有無之教。門<a 
name="0460b03" id="0460b03"></a>開方便。演十二之因緣。導誘多途。述五千<a 
name="0460b04" id="0460b04"></a>之廣說。敬順則逍遙六度。忽怠則苦海長流。<a 
name="0460b05" id="0460b05"></a>故去髭髮而就桑門。釋素衣而紐緇服。冀登<a 
name="0460b06" id="0460b06"></a>彼岸出此愛津。父母貴其容。王侯重其戒。此<a 
name="0460b07" id="0460b07"></a>即君親道隔去俗絕塵。三百之禮不拘。五侯<a 
name="0460b08" id="0460b08"></a>之位無羨。未可敦茲俗訓勵以風儀。拜首私<a 
name="0460b09" id="0460b09"></a>庭稽顙公室。請循舊貫。於愚為允。謹議。</p><a 
name="0460b10" id="0460b10"></a><p style="margin-left: 4em"><span class="headname">內侍監給事王泉博士胡玄亮等議狀一首</span></p><a 
name="0460b11" id="0460b11"></a><p style="text-indent: 0em; margin-left: 0em"><span class="linehead"></span>竊以。耆山闡化。泛幽津而鼓&#x6A9D;。碧落垂訓。趣<a 
name="0460b12" id="0460b12"></a>真境而揚言。德總四天。挺教殊乎俗檢。義均<a 
name="0460b13" id="0460b13"></a>一指。資敬異乎常倫。故致禮堅林。至理與恒<a 
name="0460b14" id="0460b14"></a>情別統。屈身河上。玄功共即事已乖。是知緇<a 
name="0460b15" id="0460b15"></a>服黃冠。非闕庭之飾。禪林洞府。豈臣子之榮。<a 
name="0460b16" id="0460b16"></a>至於功深利益道備弘誘。列三乘之旨則理<a 
name="0460b17" id="0460b17"></a>極四生。示五千之文則言包萬象。執慧刀而<a 
name="0460b18" id="0460b18"></a>割煩惱。棄有欲而習無為。存歿仰其舟航。動<a 
name="0460b19" id="0460b19"></a>植資其含養。性相非研機所盡。希夷豈探賾<a 
name="0460b20" id="0460b20"></a>所窮。況乃轉法輪以翼帝功。則功濟塵劫。浮<a 
name="0460b21" id="0460b21"></a>真氣而基聖道。則道冠混元。蕩乎大乎。固無<a 
name="0460b22" id="0460b22"></a>得而稱矣。今欲將同名教令依俗禮。綸言<a 
name="0460b23" id="0460b23"></a>既降。誰不曰宜。竊恐高尚之風因斯遂往。玄<a 
name="0460b24" id="0460b24"></a>妙之理流宕忘歸。伏惟　陛下。愛敬隆於百<a 
name="0460b25" id="0460b25"></a>王。德教敷於四海。凝神體物弘道為心。何必<a 
name="0460b26" id="0460b26"></a>約此二門。混同真俗之路。限茲兩教。亂彼默<a 
name="0460b27" id="0460b27"></a>語之途。戒律既異於恒科。跪拜豈通於常禮。<a 
name="0460b28" id="0460b28"></a>因循之跡。請依恒軌。謹議。</p><a 
name="0460b29" id="0460b29"></a><p style="margin-left: 4em"><span class="headname">奉常寺承劉慶道主簿郝處傑等議狀一首</span></p><a 
name="0460c01" id="0460c01"></a><p style="text-indent: 0em; margin-left: 0em"><span class="linehead"></span>夫孝養所以事親。髮膚為立孝之始。敬忠所<a 
name="0460c02" id="0460c02"></a>以奉上。跪拜申資敬之容。此固仰究天經俯<a 
name="0460c03" id="0460c03"></a>窮人理。至夫真如寂滅言行俱盡。玄妙希夷<a 
name="0460c04" id="0460c04"></a>窅冥難測　陛下恢弘正道闡闢妙門。興彼<a 
name="0460c05" id="0460c05"></a>法徒膺茲冥祐。然而教非域中之政。形乃方<a 
name="0460c06" id="0460c06"></a>外之儀。衣異國容。身無首飾。何以參搢紳<a 
name="0460c07" id="0460c07"></a>於下拜。廁笄總而長跪。愚謂紹法象賢。可以<a 
name="0460c08" id="0460c08"></a>朝不屈節。毀形自絕。可以家無降禮。且同巢<a 
name="0460c09" id="0460c09"></a>許之流。有益勳華之盛。付囑之託。因循為善。<a 
name="0460c10" id="0460c10"></a>既奉明&#x52C5;。敢陳正議。謹議。</p><a 
name="0460c11" id="0460c11"></a><p style="margin-left: 4em"><span class="headname">詳刑寺丞王千石司直張道遜等議狀一首</span></p><a 
name="0460c12" id="0460c12"></a><p style="text-indent: 0em; margin-left: 0em"><span class="linehead"></span>竊惟。君臣契重。忠孝之義本隆。父子恩深。愛<a 
name="0460c13" id="0460c13"></a>敬之情攸切。存日用之理。荷生成之大。受其<a 
name="0460c14" id="0460c14"></a>蔭者。豈有忘其德。餐其惠者。寧有闕其禮。斯<a 
name="0460c15" id="0460c15"></a>固在三隆訓畫一垂範。乃理&#x53F6;　神衷義符<a 
name="0460c16" id="0460c16"></a>　聖詔。然而域內之法與老釋殊制。方外之<a 
name="0460c17" id="0460c17"></a>軌共堯孔異轍。筌蹄不能喻。性相兩亡。小大<a 
name="0460c18" id="0460c18"></a>所不拘。天地齊一。不以色養為孝。不以棄親<a 
name="0460c19" id="0460c19"></a>為疑。神道經久。此而莫止。尋其要旨。亦有助<a 
name="0460c20" id="0460c20"></a>化。故詭服無點彝章。毀形不傷教義。超爾<a 
name="0460c21" id="0460c21"></a>出塵之表。分然不羈之賓。沖而無替。嶷爾<a 
name="0460c22" id="0460c22"></a>圓湛。雖因果難了。至理窅冥。若存若亡。因循<a 
name="0460c23" id="0460c23"></a>自昔。往者釋遠著論晉庾息談。興其慢也。<a 
name="0460c24" id="0460c24"></a>寧崇其敬。今若尊其道而毀其法。要其福而<a 
name="0460c25" id="0460c25"></a>屈其身。是使鳴錫趨劍珮之容。捧鑪端簪笏<a 
name="0460c26" id="0460c26"></a>之禮。緇素&#x7ADD;列。敬施雙。行斯則袈裟忸金<a 
name="0460c27" id="0460c27"></a>翅之威。&#x9262;盂慚&#x546A;龍之術。其為教也。安所施<a 
name="0460c28" id="0460c28"></a>乎。遜等預忝芻蕘。言非可擇。輒申愚管。伏深<a 
name="0460c29" id="0460c29"></a>戰懼。謹議。</p><a 
name="0461a01" id="0461a01"></a><p style="margin-left: 4em"><span class="headname">司稼寺卿梁孝仁等議狀一首</span></p><a 
name="0461a02" id="0461a02"></a><p style="text-indent: 0em; margin-left: 0em"><span class="linehead"></span>佛道之興其來尚矣。自白光東照紫氣西浮。<a 
name="0461a03" id="0461a03"></a>莫不遵彼五千崇茲二教。無為寂滅同樹勝<a 
name="0461a04" id="0461a04"></a>因。而僧尼道士女官趍承訓典。其為教也。<a 
name="0461a05" id="0461a05"></a>裨濟實多。歷覽前修非無去取。所以同遵不<a 
name="0461a06" id="0461a06"></a>拜良或可觀。至如道之為宗皇基由漸。尊嚴<a 
name="0461a07" id="0461a07"></a>之切有異恒倫。豈可改作別儀俯隨常俗。因<a 
name="0461a08" id="0461a08"></a>循不拜理謂為允。謹議。</p><a 
name="0461a09" id="0461a09"></a><p style="margin-left: 4em"><span class="headname">外府寺卿韋思齊主簿賈舉等議狀一首</span></p><a 
name="0461a10" id="0461a10"></a><p style="text-indent: 0em; margin-left: 0em"><span class="linehead"></span>竊以。臣子跪拜固是常規。爰在禮經兼有權<a 
name="0461a11" id="0461a11"></a>制。母拜其子。以禮成人。不臣其君。以尊道<a 
name="0461a12" id="0461a12"></a>德。況方外之教。為善不同。道有凌虛。佛無生<a 
name="0461a13" id="0461a13"></a>滅。修心練行。因果是憑。名曰出家。明超俗表<a 
name="0461a14" id="0461a14"></a>咸言勝業。歷代俱尊盛立道場。皆求常樂。獻<a 
name="0461a15" id="0461a15"></a>君親以廣福。濟含識於冥塗。久大而論高於<a 
name="0461a16" id="0461a16"></a>俗教。若同儒例還入俗流。不尚學徒無由顯<a 
name="0461a17" id="0461a17"></a>道。賴有崇護道獲常存。不拜之儀以彰深護。<a 
name="0461a18" id="0461a18"></a>尊道之本取益為宗。今據經文云。拜非利人<a 
name="0461a19" id="0461a19"></a>益國。實所宜言。非益之文何容敢進。循法仍<a 
name="0461a20" id="0461a20"></a>舊無闕彝章。體妙窮深非下能及。幸霑芻議。<a 
name="0461a21" id="0461a21"></a>敢竭愚誠。懼不合宜。追深戰灼。謹議。</p><a 
name="0461a22" id="0461a22"></a><p style="margin-left: 4em"><span class="headname">繕工監大監劉審禮監作上官突厥等議狀<a 
name="0461a23" id="0461a23"></a>一首</span></p><a 
name="0461a24" id="0461a24"></a><p style="margin-left: 2em"><span class="headname">僧尼</span></p><a 
name="0461a25" id="0461a25"></a><p style="text-indent: 0em; margin-left: 0em"><span class="linehead"></span>一竊見王者尊敬神祇。神祇之類尊佛弟子。是<a 
name="0461a26" id="0461a26"></a>以明其遠敬。尊其所尊抑從拜禮。愚謂未可。</p><a 
name="0461a27" id="0461a27"></a><p style="text-indent: 0em; margin-left: 0em"><span class="linehead"></span>一比見官人承　詔不拜王師非是師賤下人<a 
name="0461a28" id="0461a28"></a>乃以敬其王教出家僧眾染衣除髮異俗標形<a 
name="0461a29" id="0461a29"></a>承佛綸言為國崇福君父致敬不禮其身僧<a 
name="0461b01" id="0461b01"></a>為法衣不拜君父。</p><a 
name="0461b02" id="0461b02"></a><p style="text-indent: 0em; margin-left: 0em"><span class="linehead"></span>一竊見神象所立。因人作形。形已作成人還<a 
name="0461b03" id="0461b03"></a>返敬。豈以因人所立則不致尊。若不致尊立<a 
name="0461b04" id="0461b04"></a>之何用。佛以遺教付囑國王。王之所立王還<a 
name="0461b05" id="0461b05"></a>尊敬。如王不敬立之何益。</p><a 
name="0461b06" id="0461b06"></a><p style="margin-left: 2em"><span class="headname">道士　　女道士</span></p><a 
name="0461b07" id="0461b07"></a><p style="text-indent: 0em; margin-left: 0em"><span class="linehead"></span>竊見承先代之後者。立居百王之上。道士等<a 
name="0461b08" id="0461b08"></a>身披老君之法服。口傳老君之法言。同俗致<a 
name="0461b09" id="0461b09"></a>拜。恐乖其禮。謹議。</p><a 
name="0461b10" id="0461b10"></a><p style="margin-left: 4em"><span class="headname">司成館大司成令狐德棻等議狀一首</span></p><a 
name="0461b11" id="0461b11"></a><p style="text-indent: 0em; margin-left: 0em"><span class="linehead"></span>竊以釋老二教慈敬弘深。有國因循遂開崇<a 
name="0461b12" id="0461b12"></a>尚。既久其法須從其道。竊謂拜伏理恐未通。<a 
name="0461b13" id="0461b13"></a>何者削髮異冠帶之儀。持&#x9262;豈&#x723C;豆之禮。申<a 
name="0461b14" id="0461b14"></a>恩方祈定慧無勞。拜跪嚴親報德有冀。真如<a 
name="0461b15" id="0461b15"></a>何必屈腰慈后。山林既往。非復廊廟之賓。<a 
name="0461b16" id="0461b16"></a>朝野裁殊。理宜高尚其事。今使責以名教有<a 
name="0461b17" id="0461b17"></a>虧其旨。臣等愚暗。請從不拜為宜。謹議。</p><a 
name="0461b18" id="0461b18"></a><p style="margin-left: 4em"><span class="headname">司成館守宣業范義頵等議狀一首</span></p><a 
name="0461b19" id="0461b19"></a><p style="text-indent: 0em; margin-left: 0em"><span class="linehead"></span>臣聞。至道沖虛。般若玄寂。在人則人尊。在處<a 
name="0461b20" id="0461b20"></a>則處貴。故河上仙老降劉后之高。雞岫名僧<a 
name="0461b21" id="0461b21"></a>屈輪王之重。是知斯風久扇千載同遵。謹案<a 
name="0461b22" id="0461b22"></a>梵網等經。出家人法。不向國王父母禮拜。至<a 
name="0461b23" id="0461b23"></a>如傳儒業者。尚與君王分庭抗禮。孫為祖尸<a 
name="0461b24" id="0461b24"></a>嫡胤冠祚父母猶拜其子。為傳重也。當今聖<a 
name="0461b25" id="0461b25"></a>主法唐虞之揖讓。任巢許之不臣。超漢帝之<a 
name="0461b26" id="0461b26"></a>寬仁。縱四皓於方外。豈況受付弘宣闡揚玄<a 
name="0461b27" id="0461b27"></a>教。既許出家理宜隔俗。忽遣朝拜誠所驚疑。<a 
name="0461b28" id="0461b28"></a>用人廢法。愚為未可。且禮云。介者不拜。為<a 
name="0461b29" id="0461b29"></a>其失容節也。去俗之人身被忍鎧。今同俗跪<a 
name="0461c01" id="0461c01"></a>翻貶朝儀。忝職上庠謬參賢館。沐　恩既重。<a 
name="0461c02" id="0461c02"></a>敢罄諛聞。謹議。</p><a 
name="0461c03" id="0461c03"></a><p style="margin-left: 4em"><span class="headname">左衛大將軍張延師等議狀一首</span></p><a 
name="0461c04" id="0461c04"></a><p style="text-indent: 0em; margin-left: 0em"><span class="linehead"></span>竊以。老氏玄奧。發揮眾妙之門。釋教凝寂。瀟<a 
name="0461c05" id="0461c05"></a>灑出塵之境。自夫金容東度真氣西遊。挹道<a 
name="0461c06" id="0461c06"></a>希風綿區浹域　聖朝撫運茲道彌隆。仁祠<a 
name="0461c07" id="0461c07"></a>法宇麗充都邑。寶幢金剎彩絢路衢。凡此憑<a 
name="0461c08" id="0461c08"></a>奉庶為資益兼存其教。竊謂可通。謹議。</p><a 
name="0461c09" id="0461c09"></a><p style="margin-left: 4em"><span class="headname">右衛長史崔修業等議狀一首</span></p><a 
name="0461c10" id="0461c10"></a><p style="text-indent: 0em; margin-left: 0em"><span class="linehead"></span>李釋二教旨趣幽深。理絕名言功超意表。道<a 
name="0461c11" id="0461c11"></a>以清淨為主。佛以拯物為宗。然含生者以為<a 
name="0461c12" id="0461c12"></a>津梁。有形者將為彼岸。故河上屈文帝之貴。<a 
name="0461c13" id="0461c13"></a>鷲嶺感明皇之尊。自茲以降其道彌廣。止如<a 
name="0461c14" id="0461c14"></a>柱下妙理迦衛神蹤。仰其道者。莫識於指歸。<a 
name="0461c15" id="0461c15"></a>挹其波者。無詳於終始。方審駕鶴遊五嶺。分<a 
name="0461c16" id="0461c16"></a>形遍三千。直是託&#x8FF9;應身方便誘接。但憑其<a 
name="0461c17" id="0461c17"></a>化者。俱希輕舉之功。資其業者。亦救濟於塵<a 
name="0461c18" id="0461c18"></a>劫。是故黃冠既變緇服纔霑。人主不屈而臣。<a 
name="0461c19" id="0461c19"></a>父母不子而畜。此乃尊於佛道。非是虧於禮<a 
name="0461c20" id="0461c20"></a>儀。拜揖者何損於身。但恐虧於聖教。必也形<a 
name="0461c21" id="0461c21"></a>神雙遣拜揖兩忘。均然同彼天。真無煩貌屈。<a 
name="0461c22" id="0461c22"></a>既未窮於性相。便是若存若亡。理須成此勝<a 
name="0461c23" id="0461c23"></a>因遂其高尚。況今　聖上欽明孝臨天下。尤<a 
name="0461c24" id="0461c24"></a>遵二教資助福田。所以道士道人許其不拜。<a 
name="0461c25" id="0461c25"></a>且遣拜甚易不拜甚難。足使襄野幼童。不獨<a 
name="0461c26" id="0461c26"></a>善於軒帝。河上老叟。無專美於漢皇。千慮一<a 
name="0461c27" id="0461c27"></a>得不拜為允。謹議。</p><a 
name="0461c28" id="0461c28"></a><p style="margin-left: 4em"><span class="headname">右驍衛長史王玄策騎曹蕭灌等議狀一首</span></p><a 
name="0461c29" id="0461c29"></a><p style="text-indent: 0em; margin-left: 0em"><span class="linehead"></span>自佛教之興始於天竺。臣經三使頗有見聞。<a 
name="0462a01" id="0462a01"></a>臣聞輸頭檀王是佛之父。摩訶摩耶是佛之<a 
name="0462a02" id="0462a02"></a>母。僧優波離者本王家僕&#x96B7;。王親遍禮敬同<a 
name="0462a03" id="0462a03"></a>於佛。臣又見彼國僧尼法。不拜諸天神祠。亦<a 
name="0462a04" id="0462a04"></a>不拜君王父母。君王父母皆禮僧尼及諸道<a 
name="0462a05" id="0462a05"></a>眾。臣經難彼僧曰。此之僕&#x96B7;始落髮披緇。殊<a 
name="0462a06" id="0462a06"></a>無所識。即令君父致敬。大不近人情。僧對曰。<a 
name="0462a07" id="0462a07"></a>雖初剃髮形已同佛。復能震動魔宮。雖曰無<a 
name="0462a08" id="0462a08"></a>知豈不如&#x57FF;木。&#x57FF;木一立為主像。縱博通貴<a 
name="0462a09" id="0462a09"></a>勝得不致敬。僧不拜俗亦已明矣。</p><a 
name="0462a10" id="0462a10"></a><p style="text-indent: 0em; margin-left: 0em"><span class="linehead"></span>一臣又親難彼僧曰。維摩經。比丘亦禮維摩<a 
name="0462a11" id="0462a11"></a>詰足。法華經。僧行普敬。此二經文。拜俗明<a 
name="0462a12" id="0462a12"></a>矣。何因比丘得不拜尊者。僧曰。佛制律經乃<a 
name="0462a13" id="0462a13"></a>是僧尼常軌。其維摩經比丘荷法。暫行曲禮。<a 
name="0462a14" id="0462a14"></a>法花經大士一時別行。何得以權時別行亂茲<a 
name="0462a15" id="0462a15"></a>恒典。臣深然之。臣聞妻死鼓盆環屍而歌。此<a 
name="0462a16" id="0462a16"></a>亦一時別行。豈得預於喪服之制。</p><a 
name="0462a17" id="0462a17"></a><p style="text-indent: 0em; margin-left: 0em"><span class="linehead"></span>一臣於天竺。經禮天像。彼王乃笑而問曰。使<a 
name="0462a18" id="0462a18"></a>等並是優婆塞。何因禮天。臣問所由。答曰。此<a 
name="0462a19" id="0462a19"></a>優婆塞法不禮天。昔迦膩色迦王受佛五戒。<a 
name="0462a20" id="0462a20"></a>亦禮天像。像皆倒地。後至日天。祠事天者恐<a 
name="0462a21" id="0462a21"></a>王至禮天像倒。遂將佛像密置天頂。王三禮<a 
name="0462a22" id="0462a22"></a>不倒。王怪令檢。於天冠內得一佛像。王甚大<a 
name="0462a23" id="0462a23"></a>喜歎佛神德。嘉其智慧大賞封邑。至今見在。<a 
name="0462a24" id="0462a24"></a>又云。有外道受佛五戒。但供養天祠而不頂<a 
name="0462a25" id="0462a25"></a>禮。王責不禮之罪。白王曰。小子豈敢辭禮。禮<a 
name="0462a26" id="0462a26"></a>恐損天。王曰。天損不關爾事。彼即禮拜天像<a 
name="0462a27" id="0462a27"></a>遂碎。五戒優婆塞尚不得禮天。況具戒僧尼<a 
name="0462a28" id="0462a28"></a>而令拜俗。</p><a 
name="0462a29" id="0462a29"></a><p style="text-indent: 0em; margin-left: 0em"><span class="linehead"></span>臣玄策言。臣聞。百王布軌。但禮制於寰中。<a 
name="0462b01" id="0462b01"></a>大覺垂教。乃津梁於域外。莫不資真人以易<a 
name="0462b02" id="0462b02"></a>俗。賴高僧而移風。遂得謐四海之波濤。脫三<a 
name="0462b03" id="0462b03"></a>界之塵累。故漢帝不屈於河上。輪王遍禮於<a 
name="0462b04" id="0462b04"></a>沙彌。此則道俗殊塗。豈得內外同貫。教許黃<a 
name="0462b05" id="0462b05"></a>冠之輩。遊一道於寰中。緇衣之徒。駕五乘於<a 
name="0462b06" id="0462b06"></a>方外。因循既久助化益深。草偃風行其來尚<a 
name="0462b07" id="0462b07"></a>矣。臣聞。聖人無常師。以主善者為師。聖人無<a 
name="0462b08" id="0462b08"></a>常心。以百姓心為心。兆庶曩昔敬信歸依。今<a 
name="0462b09" id="0462b09"></a>議令拜君父。寔乖主善百姓之心。況袈裟異<a 
name="0462b10" id="0462b10"></a>華俗之服。&#x9AE0;削非章甫之儀。崇之則福生。卑<a 
name="0462b11" id="0462b11"></a>之則罪積。共知拜君無益於國。拜父不利於<a 
name="0462b12" id="0462b12"></a>親。臣如寢默不言。豈得為忠為孝。臣望隨舊<a 
name="0462b13" id="0462b13"></a>軌請不改張同　太宗文皇帝故事。依前不<a 
name="0462b14" id="0462b14"></a>拜。謹議。</p><a 
name="0462b15" id="0462b15"></a><p style="margin-left: 4em"><span class="headname">右武衛長史孝昌縣公徐慶等議狀一首</span></p><a 
name="0462b16" id="0462b16"></a><p style="text-indent: 0em; margin-left: 0em"><span class="linehead"></span>竊以。三綱之重義極君親。百行之先寔資敬<a 
name="0462b17" id="0462b17"></a>愛。而黃冠緇服。咸均亭育之恩。謁　帝奉親。<a 
name="0462b18" id="0462b18"></a>頓虧臣子之敬。本乎教義頗紊彝倫。解而更<a 
name="0462b19" id="0462b19"></a>張抑為通允。然則道樞邃賾。出乎名言之外。<a 
name="0462b20" id="0462b20"></a>慧輪廣運。超乎心行之表。經行之侶。庇白馬<a 
name="0462b21" id="0462b21"></a>而栖禪。繕性之流。佇青牛而警契。雖&#x8FF9;羈<a 
name="0462b22" id="0462b22"></a>有待而利涉無涯。誠宜重其道而崇其教。尊<a 
name="0462b23" id="0462b23"></a>其人而異其禮。是以河上真人。親紆漢后之<a 
name="0462b24" id="0462b24"></a>蹕。廬山慧遠。竟絕晉臣之議。況復出處殊<a 
name="0462b25" id="0462b25"></a>致顯昧異塗。羽帶田衣。既匪朝宗之服。乘杯<a 
name="0462b26" id="0462b26"></a>負局。寧同就養之方。致敬之儀未為盡善。若<a 
name="0462b27" id="0462b27"></a>以道雖可尚而處非其人。則宜峻彼堤防甄<a 
name="0462b28" id="0462b28"></a>其律行。不可以人屈道。誠可以道勵人。伏以<a 
name="0462b29" id="0462b29"></a>皇家發慶。肇自猶龍之德　宸居體寂。每崇<a 
name="0462c01" id="0462c01"></a>靈鷲之風。不革前規。彌光尊祖之義。儻違<a 
name="0462c02" id="0462c02"></a>舊制。便曠師臣之禮。天渙下覃俯令群議。<a 
name="0462c03" id="0462c03"></a>竊懷管見輒肆芻詞。用捨之宜非敢取衷。謹<a 
name="0462c04" id="0462c04"></a>議。</p><a 
name="0462c05" id="0462c05"></a><p style="margin-left: 4em"><span class="headname">右威衛將軍李晦等議狀一首</span></p><a 
name="0462c06" id="0462c06"></a><p style="text-indent: 0em; margin-left: 0em"><span class="linehead"></span>原夫指樹摛祥。警龍德於皇胄。蹈花標瑞。<a 
name="0462c07" id="0462c07"></a>抗輪寶於　宸儀。創跡毘城。包紫宙而開宇。<a 
name="0462c08" id="0462c08"></a>疏基勵壤。貫青曦而闡耀。故能抑揚庶類控<a 
name="0462c09" id="0462c09"></a>引群靈。十地閑安。趨紺殿而希果。九天凝敻。<a 
name="0462c10" id="0462c10"></a>佩玄珠而問津。由是著美　皇猷馳芬帝載。<a 
name="0462c11" id="0462c11"></a>緇服齊裾於上輦。黃冠接武於中州。宴坐經<a 
name="0462c12" id="0462c12"></a>行。道不參於廊廟。登壇執簡。&#x8FF9;未齒於朝宗。<a 
name="0462c13" id="0462c13"></a>今欲約以儒門牽於王制。儀背纓冠法符<a 
name="0462c14" id="0462c14"></a>簪笏。便是貴其道而賤其人。申其教而屈其<a 
name="0462c15" id="0462c15"></a>禮。禮隨教顯人由道尊。固可以道廢人。不應<a 
name="0462c16" id="0462c16"></a>以禮虧教。誠宜疇咨故實軌範舊章。俾夫高<a 
name="0462c17" id="0462c17"></a>尚之風昭明易象。隨時之義允洽甿心。但燭<a 
name="0462c18" id="0462c18"></a>燎螢翻。豈增華於日月。塵霏露委。希締美於<a 
name="0462c19" id="0462c19"></a>山河。&#x5190;進芻言輕陳輿頌。詞&#x758E;理懵汗驚神<a 
name="0462c20" id="0462c20"></a>悚。謹議。</p><a 
name="0462c21" id="0462c21"></a><p style="margin-left: 4em"><span class="headname">左戎衛大將軍懷寧縣公杜君綽等議狀一首</span></p><a 
name="0462c22" id="0462c22"></a><p style="text-indent: 0em; margin-left: 0em"><span class="linehead"></span>竊以。至道沖虛釋教凝寂。津梁庶品道引<a 
name="0462c23" id="0462c23"></a>群生。銷鄙行於未萌。發慈心於已悟。然而後<a 
name="0462c24" id="0462c24"></a>身濟物雖假於名言。勸善懲非無資於賞罰。<a 
name="0462c25" id="0462c25"></a>信乃善開方便冥助政道　伏惟　皇帝陛下。<a 
name="0462c26" id="0462c26"></a>德合乾坤　恩霑動植。含靈稟氣俱荷曲成。<a 
name="0462c27" id="0462c27"></a>僧尼之屬誠宜拜跪。但不拜君父著在經文。<a 
name="0462c28" id="0462c28"></a>臣以為道或可存則言不可廢。且君父尊極<a 
name="0462c29" id="0462c29"></a>事絕擬倫。在於臣子敬非緣拜。既殊道俗無<a 
name="0463a01" id="0463a01"></a>嫌傲誕以臣愚見。不拜為宜。謹議。</p><a 
name="0463a02" id="0463a02"></a><p style="margin-left: 4em"><span class="headname">左金吾衛將軍上柱國開國侯權善才等議<a 
name="0463a03" id="0463a03"></a>狀一首</span></p><a 
name="0463a04" id="0463a04"></a><p style="text-indent: 0em; margin-left: 0em"><span class="linehead"></span>竊以。釋道二門津流自遠。求諸典實崇敬斯<a 
name="0463a05" id="0463a05"></a>弘。至若　皇繫所宗。寔光華於萬祀。漢室惟<a 
name="0463a06" id="0463a06"></a>啟。亦紛郁於千載。且君親在三。儒有不臣之<a 
name="0463a07" id="0463a07"></a>禮。玄寂居二。制無揖拜之儀。義不師古。請循<a 
name="0463a08" id="0463a08"></a>惟舊。謹議。</p><a 
name="0463a09" id="0463a09"></a><p style="margin-left: 4em"><span class="headname">右奉宸將軍辛弘亮等議狀一首</span></p><a 
name="0463a10" id="0463a10"></a><p style="text-indent: 0em; margin-left: 0em"><span class="linehead"></span>釋老二門教周四海。源流自久弘益已深。敢<a 
name="0463a11" id="0463a11"></a>申愚見。仍舊為允。謹議。</p><a 
name="0463a12" id="0463a12"></a><p style="margin-left: 4em"><span class="headname">右春坊主事謝壽等議狀一首</span></p><a 
name="0463a13" id="0463a13"></a><p style="text-indent: 0em; margin-left: 0em"><span class="linehead"></span>一&#x52C5;云。君親之義。在三之訓為重。愛敬之道。<a 
name="0463a14" id="0463a14"></a>凡百之行攸先者。此實先王之要道也。今請<a 
name="0463a15" id="0463a15"></a>申其理。竊尋教有外教內教之別。人有在家<a 
name="0463a16" id="0463a16"></a>出家之異。在家則依乎外教。服先王之法服。<a 
name="0463a17" id="0463a17"></a>順先王之法言。上有敬親事君之禮。下有妻<a 
name="0463a18" id="0463a18"></a>子官榮之戀。此則恭孝之躅。理&#x53F6;儒津。出家<a 
name="0463a19" id="0463a19"></a>則依乎內教。服諸佛之法服。行諸佛之法行。<a 
name="0463a20" id="0463a20"></a>上捨君親愛敬之重。下割妻子官榮之戀。以<a 
name="0463a21" id="0463a21"></a>禮誦之善自資父母。行道之福以報國恩。既<a 
name="0463a22" id="0463a22"></a>許不以毀形易服為過。豈宜責以敬親事君<a 
name="0463a23" id="0463a23"></a>之禮。異乎孔老之教。所以理絕常境。不抑<a 
name="0463a24" id="0463a24"></a>其拜禮。無損於國也。</p><a 
name="0463a25" id="0463a25"></a><p style="text-indent: 0em; margin-left: 0em"><span class="linehead"></span>一&#x52C5;云。宋朝暫革此風。少選還依舊貫者。自<a 
name="0463a26" id="0463a26"></a>佛法東流六百餘載。帝代相次。向有百王。莫<a 
name="0463a27" id="0463a27"></a>不敬崇佛法樹福僧田者。故以染衣剃髮。同<a 
name="0463a28" id="0463a28"></a>諸佛之容儀。割親辭榮。異眾人之愛戀。天龍<a 
name="0463a29" id="0463a29"></a>敬重號為福田。故佛告憍曇彌。莫供養我。當<a 
name="0463b01" id="0463b01"></a>供養僧。此則大聖誠言。理不可棄。如其佛語<a 
name="0463b02" id="0463b02"></a>可棄。請總除廢。豈容存之欲求其福。辱之而<a 
name="0463b03" id="0463b03"></a>責其拜禮也。伏惟太宗文皇帝。聖智則無所<a 
name="0463b04" id="0463b04"></a>不達　神威則無所不伏。于時僧眾。豈不易<a 
name="0463b05" id="0463b05"></a>令跪拜故以佛法可敬長其容善又恥好異。<a 
name="0463b06" id="0463b06"></a>亂常之&#x8FF9;故不為也。但願近依先朝　聖化<a 
name="0463b07" id="0463b07"></a>之道。遠棄晉宋邊鄙之法。則萬古不怪。道俗<a 
name="0463b08" id="0463b08"></a>心安矣。</p><a 
name="0463b09" id="0463b09"></a><p style="text-indent: 0em; margin-left: 0em"><span class="linehead"></span>一&#x52C5;云。朕稟天經以揚孝。資地義而宣禮者。<a 
name="0463b10" id="0463b10"></a>比見普天之下俱行孝道。親在則盡心色養。<a 
name="0463b11" id="0463b11"></a>親沒則追思遺&#x8FF9;者。皆稟　陛下至孝之道<a 
name="0463b12" id="0463b12"></a>也。今忽改棄先　朝正淳之軌。遠慕晉宋矯<a 
name="0463b13" id="0463b13"></a>異之風。今僧等雖復暗昧。竊為　陛下不取<a 
name="0463b14" id="0463b14"></a>也。伏願追思先&#x8FF9;。還依貞觀之法。此則至孝<a 
name="0463b15" id="0463b15"></a>之道。不化而自行矣。</p><a 
name="0463b16" id="0463b16"></a><p style="text-indent: 0em; margin-left: 0em"><span class="linehead"></span>一&#x52C5;云。連河之化付以國王。裁制之由諒歸<a 
name="0463b17" id="0463b17"></a>斯矣者。竊尋付囑之意。恐不如此。何者。佛<a 
name="0463b18" id="0463b18"></a>以像法末年淳心漸薄。邪見增長正法衰替。<a 
name="0463b19" id="0463b19"></a>四部之眾無力弘宣。是以付囑國王令王擁<a 
name="0463b20" id="0463b20"></a>護如其王者不護。法當衰沒自壞。豈勞付囑<a 
name="0463b21" id="0463b21"></a>令王毀壞。今僧徒雖復凡鄙而容儀似佛。使<a 
name="0463b22" id="0463b22"></a>之跪拜。還如佛拜。一至於此則存之無益。且<a 
name="0463b23" id="0463b23"></a>夫去好異順大同者。君子之道也。故　先朝<a 
name="0463b24" id="0463b24"></a>云。以人從欲亂於大道。君子所恥。此風未遠。<a 
name="0463b25" id="0463b25"></a>伏願依行。人或問曰。經中既說。新學比丘禮<a 
name="0463b26" id="0463b26"></a>維摩詰足。不輕菩薩亦致敬於慢眾。況今<a 
name="0463b27" id="0463b27"></a>　聖主示為白衣。神德則不謝於維摩。立行則<a 
name="0463b28" id="0463b28"></a>不同於慢眾。今使僧拜正合其宜。更有何辭<a 
name="0463b29" id="0463b29"></a>敢不從順。答不可以一人別行而亂於大教。<a 
name="0463c01" id="0463c01"></a>若以比丘頂禮於居士。則令五眾設拜於君<a 
name="0463c02" id="0463c02"></a>親。俗人有居母喪而不哀。豈使天下喪親而<a 
name="0463c03" id="0463c03"></a>不哭。至如莊周對婦屍而歌樂。知存歿如四<a 
name="0463c04" id="0463c04"></a>時。孟孫居母喪而不慼。達死生乎一貫。此皆<a 
name="0463c05" id="0463c05"></a>體道勝軌。何不令天下俱行。若以體道之情。<a 
name="0463c06" id="0463c06"></a>不可施於國法者。彼亦證理之行。豈得施於<a 
name="0463c07" id="0463c07"></a>大化之議風也　夫議者蓋欲取其大理。以<a 
name="0463c08" id="0463c08"></a>成畫一之法。三教之法即國王法。其法既成<a 
name="0463c09" id="0463c09"></a>終天不易。若不行用則須除廢。若行用之必<a 
name="0463c10" id="0463c10"></a>須述其教跡。昔聞帝王禮佛。未見佛禮帝王。<a 
name="0463c11" id="0463c11"></a>所以帝王敬法服者。以先聖國王受佛付囑。<a 
name="0463c12" id="0463c12"></a>歷代遵承佛教故也。父母敬其袈裟。不可屈<a 
name="0463c13" id="0463c13"></a>其佛衣。招父母之過。自古帝王度人出家。去<a 
name="0463c14" id="0463c14"></a>其鬚髮與其佛衣。不拘常俗。令作導師。敷演<a 
name="0463c15" id="0463c15"></a>法教而作福田。若令其禮拜則屈其尊服。付<a 
name="0463c16" id="0463c16"></a>囑之義安在。今欲改變。恐昧理之流心有疑<a 
name="0463c17" id="0463c17"></a>惑。因生其過。譬由敬泥龕木像以其圖寫佛<a 
name="0463c18" id="0463c18"></a>容。若不&#x89A9;相欽承。泥木一何可貴。泥木尚假<a 
name="0463c19" id="0463c19"></a>佛儀。僧尼還託法服。無假無託釁伐誰代。如<a 
name="0463c20" id="0463c20"></a>愚所見。望請循舊不拜為定。謹議。</p><a 
name="0463c21" id="0463c21"></a><p style="margin-left: 4em"><span class="headname">馭僕寺大夫王思泰丞牛玄璋等議狀一首</span></p><a 
name="0463c22" id="0463c22"></a><p style="text-indent: 0em; margin-left: 0em"><span class="linehead"></span>竊以。瀨鄉垂範。實東國之至人。祇園演法。<a 
name="0463c23" id="0463c23"></a>乃西方之上聖。皆能割慈忍愛絕塵離俗。禮<a 
name="0463c24" id="0463c24"></a>者忠信之薄。超道德而上馳。色為真相之空。<a 
name="0463c25" id="0463c25"></a>遺形骸而幽賾。故前王待之方外。後帝許以<a 
name="0463c26" id="0463c26"></a>不臣。習見生常其來自久。頓為改創恐乖聽<a 
name="0463c27" id="0463c27"></a>矚且復。緇衣非揖拜之徒。黃冠異折旋之侶。<a 
name="0463c28" id="0463c28"></a>縱使人非精感不能式景玄風。本立道生。庶<a 
name="0463c29" id="0463c29"></a>以漸持真教。若浮沈類俗俯仰隨時。恐鷲嶺<a 
name="0464a01" id="0464a01"></a>之業將虧茨山之風行替。變道從儒。未見其<a 
name="0464a02" id="0464a02"></a>可。因循勿改。竊用為宜。謹議。</p><a 
name="0464a03" id="0464a03"></a><p style="margin-left: 4em"><span class="headname">萬年縣令源誠心等議狀一首</span></p><a 
name="0464a04" id="0464a04"></a><p style="text-indent: 0em; margin-left: 0em"><span class="linehead"></span>竊以。老釋之教雖曰沖玄。君父之尊終資嚴<a 
name="0464a05" id="0464a05"></a>敬。況所行化不出寰中。義屬在三須遵孔禮。<a 
name="0464a06" id="0464a06"></a>但為髮落不可加冠。法衣不可加帶。無冠無<a 
name="0464a07" id="0464a07"></a>帶拜伏失儀。如愚管窺。依舊為允。謹議。</p><a 
name="0464a08" id="0464a08"></a><p style="margin-left: 4em"><span class="headname">長安縣尉崔道默等議狀一首</span></p><a 
name="0464a09" id="0464a09"></a><p style="text-indent: 0em; margin-left: 0em"><span class="linehead"></span>竊惟。在三之禮罔極於君親。不二之門獨遺<a 
name="0464a10" id="0464a10"></a>於資事。豈不以真俗兩隔孔釋雙分。臨之寵<a 
name="0464a11" id="0464a11"></a>辱既不驚。受之髮膚則已毀。玄冕與緇裳詭<a 
name="0464a12" id="0464a12"></a>飾。振錫與鏘金殊義。足使弱喪知歸行迷識<a 
name="0464a13" id="0464a13"></a>反。今若降其塵外之&#x8FF9;。嬰其俗中之事。一乘<a 
name="0464a14" id="0464a14"></a>紊典三歸弛法。尚其道而黷其儀。挹其流而<a 
name="0464a15" id="0464a15"></a><span class="corr" title='[汨&gt;汩]'>汩</span>其本。義非稽古。宋不足徵。求之愚衷。有<a 
name="0464a16" id="0464a16"></a>所未陜。且道之為道。玄之又玄。眾妙所歸。啟<a 
name="0464a17" id="0464a17"></a>　聖辭屬。入關之業。可大而不可小。居河之<a 
name="0464a18" id="0464a18"></a>訓。可尊而不可卑。隆纏　睿想方弘損益。<a 
name="0464a19" id="0464a19"></a>&#x5190;進芻詞伏增戰汗。謹議。</p><p style="margin-left: 4em"><span class="headname">沛王府長史皇甫<a 
name="0464a20" id="0464a20"></a>公義文學陳至德等議狀一首</span></p><a 
name="0464a21" id="0464a21"></a><p style="text-indent: 0em; margin-left: 0em"><span class="linehead"></span>臣聞。三教同歸漸頓雖別。俱為助化咸稱勸<a 
name="0464a22" id="0464a22"></a>善。宣尼作訓。不拘方外之流。大師垂範。全<a 
name="0464a23" id="0464a23"></a>舍寰中之累。虛室生白一粒餘資。並駕康衢<a 
name="0464a24" id="0464a24"></a>唯道是務。自玄風載偃法雲收族。黃冠緇服<a 
name="0464a25" id="0464a25"></a>心跡不俱　皇上愍其忘反式令僉議。但絕<a 
name="0464a26" id="0464a26"></a>胤&#x9AE0;頂形之重也。擎跪拜伏禮之末也。今若<a 
name="0464a27" id="0464a27"></a>捨其重而檢其末。申其道而屈其人。恐習俗<a 
name="0464a28" id="0464a28"></a>生常。頓改非易。伏望嚴告有司。詳加誘進。如<a 
name="0464a29" id="0464a29"></a>更因心靡厝。方可寘之刑禮。輕陳芻管伏深<a 
name="0464b01" id="0464b01"></a>戰懼。謹議。</p><a 
name="0464b02" id="0464b02"></a><p style="margin-left: 4em"><span class="headname">周王府長史源直心參軍元思敬等議狀一<a 
name="0464b03" id="0464b03"></a>首</span></p><a 
name="0464b04" id="0464b04"></a><p style="text-indent: 0em; margin-left: 0em"><span class="linehead"></span>釋旨希微。理暢有形之表。玄宗罔象。義軼<a 
name="0464b05" id="0464b05"></a>無名之外。括三才而體要。包萬類而窮神。真<a 
name="0464b06" id="0464b06"></a>氣麗關。佇猶龍之西舉。法雲彩野。馴巨象之<a 
name="0464b07" id="0464b07"></a>東歸。玉洞仙經沖玄羽化。金容懿範演聖龍<a 
name="0464b08" id="0464b08"></a>宮。至道難名神功不揣。爰自周漢咸著丹青。<a 
name="0464b09" id="0464b09"></a>典午當塗因循下替。是知趣玄門者千古。崇<a 
name="0464b10" id="0464b10"></a>釋典者百王。剪髮緇裳忽輕肥之美。變冠黃<a 
name="0464b11" id="0464b11"></a>服蔑簪紱之榮。莫不志越寰中心遊方外。去<a 
name="0464b12" id="0464b12"></a>揖讓之節。就戒律之儀。弛禮樂之規。遊虛<a 
name="0464b13" id="0464b13"></a>白之室。是以如來祕說絕敬君親。綿古洎今<a 
name="0464b14" id="0464b14"></a>無朽茲教。教如可廢法亦可刊。教捨法存法<a 
name="0464b15" id="0464b15"></a>將安措。且甲士不拜。豈伍卒之自尊。天顏咫<a 
name="0464b16" id="0464b16"></a>尺。非一介之云貴。並以銜威稟命。所以禮棄<a 
name="0464b17" id="0464b17"></a>謙恭。況乎延思煙霞。解塵俗於羈網。警情法<a 
name="0464b18" id="0464b18"></a>界。釋怨會於樊籠。而使降出俗之容。展入家<a 
name="0464b19" id="0464b19"></a>之禮。考古恐乖通理。論今懼爽彝章。議建<a 
name="0464b20" id="0464b20"></a>芻微。敢申管見。瞻對&#x758E;謬。悚懼交懷。謹<a 
name="0464b21" id="0464b21"></a>議。</p><a 
name="0464b22" id="0464b22"></a><p style="text-indent: 0em; margin-left: 0em"><span class="linehead"></span>論曰。玄教廢興理鍾期運。而盛衰之寄抑亦<a 
name="0464b23" id="0464b23"></a>人謀　皇上御辯乘時允膺付託。所以　降<a 
name="0464b24" id="0464b24"></a>非常之　詔勵釋侶於　明時者也。春秋傳<a 
name="0464b25" id="0464b25"></a>曰。君所謂可而有否焉。臣獻其否以成其可。<a 
name="0464b26" id="0464b26"></a>君所謂否而有可焉。臣獻其可以去其否。余<a 
name="0464b27" id="0464b27"></a>聞其語矣。今見其人焉。觀秀上肆力釋君昌<a 
name="0464b28" id="0464b28"></a>言　帝闕詞志&#x6B35;&#x6B35;勤則勤矣。而宣公之啟<a 
name="0464b29" id="0464b29"></a>狀詳切該博。吾無間然。方今以大法為己任。<a 
name="0464c01" id="0464c01"></a>思正其傾危。能負重道遠者。此其人也歟。<a 
name="0464c02" id="0464c02"></a>仲尼云。顛而不扶。危而不持。則將焉用彼相<a 
name="0464c03" id="0464c03"></a>矣。若此真可謂至覺元首。良哉。股肱中臺周<a 
name="0464c04" id="0464c04"></a>府等議。雖文質有乖而咸得事要。然樞細經<a 
name="0464c05" id="0464c05"></a>典疇咨故實。理例鋒&#x9834;詞韻膏腴。則司戎之<a 
name="0464c06" id="0464c06"></a>稱鴻筆麗藻矣。若標以顯議約以正。詞其文<a 
name="0464c07" id="0464c07"></a>辯潔其事明覈。則左驍衛舉其綱領矣。將來<a 
name="0464c08" id="0464c08"></a>達鑒斯焉取斯。</p><a 
name="0464c09" id="0464c09"></a><p style="text-indent: 0em; margin-left: 0em"><span class="linehead"></span>贊曰。正法既隱。象季斯微。不有　明哲。慧<a 
name="0464c10" id="0464c10"></a>日誰暉。獻可替否。飛英萃實。詳諸昔賢。驗<a 
name="0464c11" id="0464c11"></a>乎茲日。卓卓英秀。是振隤綱。謇謇宣公。<span class="gaiji">[土*已]<!--gaiji,,1[土*已],2&#x2124F;,3--></span><a 
name="0464c12" id="0464c12"></a>運斯匡。眾議詵詵。宏謨諤諤。蘭菊殊美。絲<a 
name="0464c13" id="0464c13"></a>桐間作。秦君鴻筆。王生顯議。文質舛途。忠貞<a 
name="0464c14" id="0464c14"></a>齊懿。惟茲盛德。謀無不臧。一時風素。千載<a 
name="0464c15" id="0464c15"></a>流芳。</p><a 
name="0464c16" id="0464c16"></a><p><span class="juanname">集沙門不應拜俗等事卷第四</span></p>
<hr>【經文資訊】大正藏第 52 冊 No. 2108 集沙門不應拜俗等事<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index53e6.html?index=T52n2108" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T52n2108_004 by HTTrack Website Copier/3.x [XR&CO'2014], Tue, 07 Jun 2016 07:00:42 GMT -->
</html>
