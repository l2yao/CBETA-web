<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T52n2102_013 by HTTrack Website Copier/3.x [XR&CO'2014], Tue, 07 Jun 2016 07:00:39 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=821254878&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT52n2102&amp;utmp=%2Fmobile%2Findex.php%3Findex%3DT52n2102_013&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2c05-3.html?index=T52n2102_012" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第52冊<br/>No.2102 弘明集 (14卷)<br/>【梁 僧祐撰】<br/>第 13 卷</p>
	<a href="index348e.html?index=T52n2102_014" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T52">
<div class="root" id="2102" sutra_name="弘明集" sutra_juan="[卷13]">　
<a 
name="0086a16" id="0086a16"></a><a 
name="0086a17" id="0086a17"></a><a 
name="0086a18" id="0086a18"></a><p><span class="juanname">弘明集卷第十三</span></p><a 
name="0086a19" id="0086a19"></a><a 
name="0086a20" id="0086a20"></a><p style="margin-left: 4em"><span class="byline">梁楊都建初寺釋僧祐律師撰</span></p><a 
name="0086a21" id="0086a21"></a><ul><li>郗嘉賓奉法要</li><li>顏延之庭誥二章</li><a 
name="0086a22" id="0086a22"></a><li>王該日月燭</li></ul><a 
name="0086a23" id="0086a23"></a><p style="margin-left: 2em"><span class="headname">奉法要</span></p><p style="margin-left: 4em"><span class="byline"><span class="gaiji">郤<!--gaiji,郤,1[利-禾+希],2&#x20717;,3--></span>中書</span></p><a 
name="0086a24" id="0086a24"></a><p style="text-indent: 0em; margin-left: 0em"><span class="linehead"></span>三自歸者。歸佛歸十二部經歸比丘僧。過去<a 
name="0086a25" id="0086a25"></a>見在當來三世十方佛。三世十方經法。三<a 
name="0086a26" id="0086a26"></a>世十方僧。每禮拜懺悔。皆當至心歸命。并慈<a 
name="0086a27" id="0086a27"></a>念一切眾生。願令悉得度脫。外國音稱南無。<a 
name="0086a28" id="0086a28"></a>漢曰歸命。佛者漢音曰覺。僧者漢音曰眾。五<a 
name="0086a29" id="0086a29"></a>戒一者不殺。不得教人殺。常當堅持盡形壽。<a 
name="0086b01" id="0086b01"></a>二者不盜。不得教人盜。常當堅持盡形壽。<a 
name="0086b02" id="0086b02"></a>三者不婬。不得教人婬。常當堅持盡形壽。四<a 
name="0086b03" id="0086b03"></a>者不欺。不得教人欺。常當堅持盡形壽。五者<a 
name="0086b04" id="0086b04"></a>不飲酒。不得以酒為惠施。常當堅持盡形壽。<a 
name="0086b05" id="0086b05"></a>若以酒為藥。當權其輕重。要於不可致醉。<a 
name="0086b06" id="0086b06"></a>醉有三十六失。經教以為深誡。不殺則長<a 
name="0086b07" id="0086b07"></a>壽。不盜則常泰。不婬則清淨。不欺則人常。敬<a 
name="0086b08" id="0086b08"></a>信不醉則神理明治。已行五戒便修歲三月<a 
name="0086b09" id="0086b09"></a>六齋。歲三齋者。正月一日至十五日。五月一<a 
name="0086b10" id="0086b10"></a>日至十五日。九月一日至十五日。月六齋者。<a 
name="0086b11" id="0086b11"></a>月八日十四日十五日二十三日二十九日三<a 
name="0086b12" id="0086b12"></a>十日。凡齋日皆當魚肉不御。迎中而食。既中<a 
name="0086b13" id="0086b13"></a>之後。甘香美味一不得嘗。洗心念道歸命三<a 
name="0086b14" id="0086b14"></a>尊。悔過自責行四等心。遠離房室不著六欲。<a 
name="0086b15" id="0086b15"></a>不得鞭撻罵詈乘駕牛馬帶持兵仗。婦人則<a 
name="0086b16" id="0086b16"></a>兼去香花脂粉之飾。端心正意務存柔順。齋<a 
name="0086b17" id="0086b17"></a>者普為先亡見在知識親屬并及一切眾生。<a 
name="0086b18" id="0086b18"></a>皆當因此至誠各相發心。心既感發則終<a 
name="0086b19" id="0086b19"></a>免罪苦。是以忠孝之士務加勉勵。良以兼拯<a 
name="0086b20" id="0086b20"></a>之功。非徒在己故也。齋日唯得專惟玄觀講<a 
name="0086b21" id="0086b21"></a>頌法言。若不能行空當習六思念。六思念<a 
name="0086b22" id="0086b22"></a>者。念佛念經念僧念施念戒念天。何謂念天。<a 
name="0086b23" id="0086b23"></a>十善四等為應天行。又要當稱力所及勉濟<a 
name="0086b24" id="0086b24"></a>眾生。</p><a 
name="0086b25" id="0086b25"></a><p style="text-indent: 0em; margin-left: 0em"><span class="linehead"></span>十善者。身不犯殺盜婬。意不嫉恚癡。口不妄<a 
name="0086b26" id="0086b26"></a>言綺語兩舌惡口。何謂不殺。常當矜愍一切<a 
name="0086b27" id="0086b27"></a>蠕動之類。雖在困急終不害彼。凡眾生厄<a 
name="0086b28" id="0086b28"></a>難皆當盡心營救。隨其水陸各令得所。疑有<a 
name="0086b29" id="0086b29"></a>為已殺者皆不當受。何謂為盜。凡取非己有<a 
name="0086c01" id="0086c01"></a>不問小大。及&#x8385;官不清。皆謂之盜。何謂為婬。<a 
name="0086c02" id="0086c02"></a>一切諸著普謂之婬。施之色欲非正匹偶。皆<a 
name="0086c03" id="0086c03"></a>不得犯。</p><a 
name="0086c04" id="0086c04"></a><p style="text-indent: 0em; margin-left: 0em"><span class="linehead"></span>又私竊不公亦兼盜罪。所謂嫉者。謂&#x59AC;忌也。<a 
name="0086c05" id="0086c05"></a>見人之善見人有得。皆當代之歡喜。不得有<a 
name="0086c06" id="0086c06"></a>爭競憎嫉之心。所謂恚者。心懷忿恨藏結於<a 
name="0086c07" id="0086c07"></a>內。所謂癡者。不信大法疑昧經道。何謂妄言。<a 
name="0086c08" id="0086c08"></a>以無為有虛造無端。何謂綺語。文飾巧言華<a 
name="0086c09" id="0086c09"></a>而不實。何謂兩舌。背向異辭對此說彼。何謂<a 
name="0086c10" id="0086c10"></a>惡口。謂罵詈也。</p><a 
name="0086c11" id="0086c11"></a><p style="text-indent: 0em; margin-left: 0em"><span class="linehead"></span>或云口說。不善之事令人承以為罪。亦為惡<a 
name="0086c12" id="0086c12"></a>口。凡此十事皆不得暫起心念。是為十善。亦<a 
name="0086c13" id="0086c13"></a>謂十戒。五戒檢形十善防心。事有&#x758E;密。故報<a 
name="0086c14" id="0086c14"></a>有輕重。凡在有方之境。總謂三界。三界之內。<a 
name="0086c15" id="0086c15"></a>凡有五道。一曰天。二曰人。三曰畜生。四曰餓<a 
name="0086c16" id="0086c16"></a>鬼。五曰地獄。全五戒則人相備。具十善則生<a 
name="0086c17" id="0086c17"></a>天堂。全一戒者則亦得為人。人有高卑。或<a 
name="0086c18" id="0086c18"></a>壽夭不同。皆由戒有多少。反十善者謂之十<a 
name="0086c19" id="0086c19"></a>惡。十惡畢犯則入地獄。抵&#x63EC;強梁不受忠諫。<a 
name="0086c20" id="0086c20"></a>及毒心內盛殉私欺殆。則或墮畜生。或生<a 
name="0086c21" id="0086c21"></a>蛇虺。慳貪專利常苦不足。則墮餓鬼。其罪<a 
name="0086c22" id="0086c22"></a>若轉少而多陰。私情不公亮。皆墮鬼神。雖<a 
name="0086c23" id="0086c23"></a>受微福不免苦痛。此謂三塗。亦謂三惡道。</p><a 
name="0086c24" id="0086c24"></a><p style="text-indent: 0em; margin-left: 0em"><span class="linehead"></span>色痛痒思想生死識。謂之五陰。凡一物外<a 
name="0086c25" id="0086c25"></a>有形可見者為色。失之則憂惱為痛得則歡<a 
name="0086c26" id="0086c26"></a>喜為痒。未至逆念為思。過去追憶為想。心念<a 
name="0086c27" id="0086c27"></a>始起為生。想過意識滅為死。曾關於心戢而<a 
name="0086c28" id="0086c28"></a>不忘為識。識者經歷累劫。猶萌之於懷。雖昧<a 
name="0086c29" id="0086c29"></a>其所由而滯於根。潛結始自毫釐終成淵岳。<a 
name="0087a01" id="0087a01"></a>是以學者務慎所習。</p><a 
name="0087a02" id="0087a02"></a><p style="text-indent: 0em; margin-left: 0em"><span class="linehead"></span>五蓋。一曰貪婬。二曰瞋恚。三曰愚癡。四曰邪<a 
name="0087a03" id="0087a03"></a>見。五曰調戲。別而言之。求欲為貪。耽著為<a 
name="0087a04" id="0087a04"></a>婬。外發為瞋。內結為恚。繫於縛著觸理倒惑<a 
name="0087a05" id="0087a05"></a>為愚癡。生死因緣癡為本。一切諸著皆始於<a 
name="0087a06" id="0087a06"></a>癡。地獄苦酷多由於恚。</p><a 
name="0087a07" id="0087a07"></a><p style="text-indent: 0em; margin-left: 0em"><span class="linehead"></span>經云。卒&#x9B2A;殺人其罪尚輕。懷毒陰謀則累劫<a 
name="0087a08" id="0087a08"></a>彌結。無解脫之期。</p><a 
name="0087a09" id="0087a09"></a><p style="text-indent: 0em; margin-left: 0em"><span class="linehead"></span>六情。一名六衰。亦曰六欲。謂目受色耳受聲<a 
name="0087a10" id="0087a10"></a>鼻受香舌受味身受細滑心受識。識者即上<a 
name="0087a11" id="0087a11"></a>所謂識陰者也。五陰六欲。蓋生死之原本。罪<a 
name="0087a12" id="0087a12"></a>苦之所由。消御之方皆具載眾經。</p><a 
name="0087a13" id="0087a13"></a><p style="text-indent: 0em; margin-left: 0em"><span class="linehead"></span>經云。心作天心作人心作地獄心作畜生。乃<a 
name="0087a14" id="0087a14"></a>至得道者也亦心也。凡慮發乎心皆念念受<a 
name="0087a15" id="0087a15"></a>報。雖事未及形而幽對冥構。夫情念員速倏<a 
name="0087a16" id="0087a16"></a>忽無間。機動毫端遂充宇宙。罪福形道靡不<a 
name="0087a17" id="0087a17"></a>由之。吉凶悔吝定於俄頃。是以行道之人必<a 
name="0087a18" id="0087a18"></a>慎獨。於心防微慮。始以至理為城池。常領本<a 
name="0087a19" id="0087a19"></a>以禦末。不以事形未著而輕起心念。豈唯言<a 
name="0087a20" id="0087a20"></a>出乎室千里應之。莫見乎隱所慎在形哉。</p><a 
name="0087a21" id="0087a21"></a><p style="text-indent: 0em; margin-left: 0em"><span class="linehead"></span>異出十二門經云。人有善恒當掩之。有惡宜<a 
name="0087a22" id="0087a22"></a>令彰露。夫君子之心無適無莫。過而無悔當<a 
name="0087a23" id="0087a23"></a>不自得。宜其任行藏於所遇。豈有心於隱顯。<a 
name="0087a24" id="0087a24"></a>然則教之所施。其在常近乎。原夫天理之於<a 
name="0087a25" id="0087a25"></a>罪福。外泄則愈輕。內結則彌重。既跡著於人<a 
name="0087a26" id="0087a26"></a>事。必有損於冥應。且伐善施勞。有生之大情。<a 
name="0087a27" id="0087a27"></a>匿非文過。品物之所同。善著則跡彰。跡彰則<a 
name="0087a28" id="0087a28"></a>譽集。苟情係沮勸而譽集於外。藏&#x608B;之心必<a 
name="0087a29" id="0087a29"></a>盈乎內。且人之君子猶天之小人。況乎仁德<a 
name="0087b01" id="0087b01"></a>未至而名浮於實。獲戾幽冥固必然矣。夫苟<a 
name="0087b02" id="0087b02"></a>非備德必有不周。坦而公之則與事而散。若<a 
name="0087b03" id="0087b03"></a>乃負理之心銘之懷抱。而外修情貌以免人<a 
name="0087b04" id="0087b04"></a>尤。收集俗譽。大誣天理。自然之釁得不愈重<a 
name="0087b05" id="0087b05"></a>乎。是以莊生云。為不善於幽昧之中。鬼神<a 
name="0087b06" id="0087b06"></a>得而誅之。且人之情也。不愧於理而愧乎物。<a 
name="0087b07" id="0087b07"></a>愆著則毀至。毀至而恥生。情存近復則弊不<a 
name="0087b08" id="0087b08"></a>至積。恃其不彰則終莫悛革。加以天釁內充<a 
name="0087b09" id="0087b09"></a>而懼其外。顯則幽慮萬端。巧防彌密窮年所<a 
name="0087b10" id="0087b10"></a>存。唯此之務天殃物累終必頓集。蓋由不防<a 
name="0087b11" id="0087b11"></a>萌謀始而匿非揚善故也。</p><a 
name="0087b12" id="0087b12"></a><p style="text-indent: 0em; margin-left: 0em"><span class="linehead"></span>正齋經云。但得說人百善。不得說人一惡。說<a 
name="0087b13" id="0087b13"></a>人之善善心便生。說人之惡便起忿意。意始<a 
name="0087b14" id="0087b14"></a>雖微漸相資積。是以一善生巨億萬善。一惡<a 
name="0087b15" id="0087b15"></a>生巨億萬惡。古人云。兵家之興不過三世。陳<a 
name="0087b16" id="0087b16"></a>平亦云。我多陰謀子孫不昌。引以為教。誠足<a 
name="0087b17" id="0087b17"></a>以有弘。然齊楚享遺嗣於累葉。顏冉靡顯報<a 
name="0087b18" id="0087b18"></a>於後昆。既已著之於事驗。不俟推理而後明<a 
name="0087b19" id="0087b19"></a>也。且<span class="gaiji">[骨*玄]<!--gaiji,,1[骨*玄],2&#x29A2C;,3--></span>殛禹興盻鮒異形。四罪不及百代<a 
name="0087b20" id="0087b20"></a>通典。哲王御世猶無淫濫。況乎自然玄應不<a 
name="0087b21" id="0087b21"></a>以情者。而令罪福錯受善惡無章其誣理也。<a 
name="0087b22" id="0087b22"></a>固亦深矣。且秦制牧孥之刑。猶以犯者為<a 
name="0087b23" id="0087b23"></a>主。主嬰其罰然後責及其餘。若釁不當身而<a 
name="0087b24" id="0087b24"></a>殃延親屬。以茲制法豈唯聖典之所不容。固<a 
name="0087b25" id="0087b25"></a>亦申韓之所必去矣。是以泥洹經云。父作不<a 
name="0087b26" id="0087b26"></a>善子不代受。子作不善父亦不受。善自獲福<a 
name="0087b27" id="0087b27"></a>惡自受殃。至矣哉斯言允心應理然。原夫世<a 
name="0087b28" id="0087b28"></a>教之興。豈不以情受所存不止乎己。所及彌<a 
name="0087b29" id="0087b29"></a>廣則誡懼愈深。是以韜理實於韞韥每申近<a 
name="0087c01" id="0087c01"></a>以斂&#x9E81;進無虧於懲勸而有適於物宜有懷<a 
name="0087c02" id="0087c02"></a>之流宜略其事而喻深領幽旨。若乃守文而<a 
name="0087c03" id="0087c03"></a>不通其變。殉教而不達教情。以之處心循<a 
name="0087c04" id="0087c04"></a>理。不亦外乎。</p><a 
name="0087c05" id="0087c05"></a><p style="text-indent: 0em; margin-left: 0em"><span class="linehead"></span>夫罪福之於逆順。固必應而無差者也。苟昧<a 
name="0087c06" id="0087c06"></a>斯道。則邪正無位寄心無准矣。至於考之當<a 
name="0087c07" id="0087c07"></a>年信漫而少徵。理無愆違而事不恒著。豈得<a 
name="0087c08" id="0087c08"></a>不歸諸宿緣。推之來世耶。是以有心於理<a 
name="0087c09" id="0087c09"></a>者。審影響之難誣。廢事證而冥寄。達天網之<a 
name="0087c10" id="0087c10"></a>宏&#x758E;。故期之於靡漏。悟運往之無間。混萬劫<a 
name="0087c11" id="0087c11"></a>於一朝。括三世而玄同。要終歸於必至。豈以<a 
name="0087c12" id="0087c12"></a>顯昧改心淹速革慮哉。此最始信之根至<a 
name="0087c13" id="0087c13"></a>而業心所深期也。</p><a 
name="0087c14" id="0087c14"></a><p style="text-indent: 0em; margin-left: 0em"><span class="linehead"></span>十二門經云。有時自計。我端正好。便當自念。<a 
name="0087c15" id="0087c15"></a>身中無所有。但有肝腸胃肺骨血屎溺。有何<a 
name="0087c16" id="0087c16"></a>等好。復觀他人身中。惡露皆如是。若慳貪意<a 
name="0087c17" id="0087c17"></a>起。當念財物珍寶生不持來死不俱去。而流<a 
name="0087c18" id="0087c18"></a>遷變化朝夕難保。身不久存物無常主。宜及<a 
name="0087c19" id="0087c19"></a>當年施恩行惠贍乏以財救疾以藥。終日欣<a 
name="0087c20" id="0087c20"></a>欣務存營濟。若瞋恚意起。當深生平等兼護<a 
name="0087c21" id="0087c21"></a>十戒。差摩竭云。菩薩所行忍辱為大。若罵詈<a 
name="0087c22" id="0087c22"></a>者默而不報。若撾捶者受而不校。若瞋怒者<a 
name="0087c23" id="0087c23"></a>慈心向之。若謗毀者不念其惡。法句又云。受<a 
name="0087c24" id="0087c24"></a>辱心如地。行忍如門閫。地及門閫。蓋取其<a 
name="0087c25" id="0087c25"></a>藏垢納洿終日受踐也。成具經曰。彼以四過<a 
name="0087c26" id="0087c26"></a>加己則覺知口之失也。報以善言和語。至誠<a 
name="0087c27" id="0087c27"></a>不飾。四過者。上之所謂兩舌惡口妄言綺語<a 
name="0087c28" id="0087c28"></a>也。夫彼以惡來我以善應。苟心非木石理無<a 
name="0087c29" id="0087c29"></a>不感。但患處之不恒。弘之不積耳。苟能每事<a 
name="0088a01" id="0088a01"></a>思忍。則悔&#x608B;消於見世。福報顯於將來。</p><a 
name="0088a02" id="0088a02"></a><p style="text-indent: 0em; margin-left: 0em"><span class="linehead"></span>賢者德經云。心所不安未常加物。即近而言<a 
name="0088a03" id="0088a03"></a>則忠恕之道。推而極之四等之義。四等者何。<a 
name="0088a04" id="0088a04"></a>慈悲喜護也。何謂為慈。愍傷眾生等一物我。<a 
name="0088a05" id="0088a05"></a>推己恕彼願令普安。愛及昆蟲情無同異。何<a 
name="0088a06" id="0088a06"></a>謂為悲。博愛兼拯雨淚惻心。要令實功潛<a 
name="0088a07" id="0088a07"></a>著不直有心而已。何謂為喜。歡悅柔軟施而<a 
name="0088a08" id="0088a08"></a>無悔。何謂為愛護。隨其方便觸類善救。津梁<a 
name="0088a09" id="0088a09"></a>會通務存弘濟。能行四等三界極尊。但未能<a 
name="0088a10" id="0088a10"></a>冥心無兆則有數必終。是以本起經云。諸天<a 
name="0088a11" id="0088a11"></a>雖樂福盡亦喪。貴極而天道與地獄對門。成<a 
name="0088a12" id="0088a12"></a>具又云。福者有苦。有盡有煩勞有往還泥洹<a 
name="0088a13" id="0088a13"></a>經曰。五道無安唯無為快。經稱行道者。先當<a 
name="0088a14" id="0088a14"></a>捨世八事。利衰毀譽稱譏苦樂。聞善不喜聞<a 
name="0088a15" id="0088a15"></a>惡不懼。信心天固。沮勸無以動其志。埋根<a 
name="0088a16" id="0088a16"></a>於中外物不能干其慮。且當年所遇必由宿<a 
name="0088a17" id="0088a17"></a>緣。宿緣玄運信同四時。其來不可禦。其去不<a 
name="0088a18" id="0088a18"></a>能止。固當順而安之悅而畢之。懃增道習期<a 
name="0088a19" id="0088a19"></a>諸忘心。形報既廢乃獲大安耳。夫理本於心<a 
name="0088a20" id="0088a20"></a>而報彰於事。猶形正則影直。聲和而響順此<a 
name="0088a21" id="0088a21"></a>自然玄應。孰有為之者哉。然則契心神道固<a 
name="0088a22" id="0088a22"></a>宜期之通理務存遠太虛中正己而無希外<a 
name="0088a23" id="0088a23"></a>助不可接以卑瀆要以情求。此乃厝懷之關<a 
name="0088a24" id="0088a24"></a>鍵。學者所宜思也。或謂心念必報理同影響。<a 
name="0088a25" id="0088a25"></a>但當求己而已。固無事於幽冥。原經教之設。<a 
name="0088a26" id="0088a26"></a>蓋所以悟夫求己。然求己之方。非教莫悟。悟<a 
name="0088a27" id="0088a27"></a>因乎教。則功由神道。欣感發中必形於事。<a 
name="0088a28" id="0088a28"></a>亦由詠歌不足係以手舞。然則奉而尊之。蓋<a 
name="0088a29" id="0088a29"></a>理所不必須而情所不能廢。宜縱己深體教<a 
name="0088b01" id="0088b01"></a>旨。忘懷欣想。將以己引物自同乎眾。所以<a 
name="0088b02" id="0088b02"></a>固新涉之志而令寄懷有擬。</p><a 
name="0088b03" id="0088b03"></a><p style="text-indent: 0em; margin-left: 0em"><span class="linehead"></span>經云。生苦老苦病苦死苦。怨憎會苦恩愛別<a 
name="0088b04" id="0088b04"></a>離苦所求不得苦。遇此諸苦則宜深惟緣對<a 
name="0088b05" id="0088b05"></a>兼覺魔偽。開以達觀弘以等心。且區區一生<a 
name="0088b06" id="0088b06"></a>有同過隙。所遇雖殊終歸枯朽。得失少多固<a 
name="0088b07" id="0088b07"></a>不足計。該以數塗則此心自息。又苟未入道<a 
name="0088b08" id="0088b08"></a>則休慼迭用。聚散去來賢愚同致。是以經<a 
name="0088b09" id="0088b09"></a>云。安則有危得則有喪。合會有離生則有死。<a 
name="0088b10" id="0088b10"></a>蓋自然之常勢。必至之定期。推而安之則無<a 
name="0088b11" id="0088b11"></a>往不夷。</p><a 
name="0088b12" id="0088b12"></a><p style="text-indent: 0em; margin-left: 0em"><span class="linehead"></span>維摩詰云。一切諸法定意生形。然則兆動於<a 
name="0088b13" id="0088b13"></a>始事應乎末。念起而有慮息則無。意之所安<a 
name="0088b14" id="0088b14"></a>則觸遇而夷。情之所礙則無往不滯。因此而<a 
name="0088b15" id="0088b15"></a>言。通滯之所由。在我而不在物也。若乃懼生<a 
name="0088b16" id="0088b16"></a>於心則釁乘於外。外釁既乘內懼愈結。苟患<a 
name="0088b17" id="0088b17"></a>失之無所不至矣。是以經稱丈夫畏時非人<a 
name="0088b18" id="0088b18"></a>得其便。誠能住心以理天關內固。則人鬼罔<a 
name="0088b19" id="0088b19"></a>間緣對自息。萬有無以嬰。眾邪不能襲。</p><a 
name="0088b20" id="0088b20"></a><p style="text-indent: 0em; margin-left: 0em"><span class="linehead"></span>四非常。一曰無常。二曰苦。三曰空。四曰非<a 
name="0088b21" id="0088b21"></a>身。少長殊形陵谷易處。謂之無常。盛衰相<a 
name="0088b22" id="0088b22"></a>襲欣極必悲。謂之為苦。一切萬有終歸於無。<a 
name="0088b23" id="0088b23"></a>謂之為空。神無常宅遷化靡停。謂之非身。經<a 
name="0088b24" id="0088b24"></a>稱處或樂之地。覺必苦之對。蓋推代謝於往<a 
name="0088b25" id="0088b25"></a>復。審樂往則哀來。故居安慮危夕惕榮觀。若<a 
name="0088b26" id="0088b26"></a>夫深於苦者。謂之見諦。達有心則有滯。有滯<a 
name="0088b27" id="0088b27"></a>則苦存。雖貴極人天位兼崇高。所乘愈重矜<a 
name="0088b28" id="0088b28"></a>著彌深。情之所樂於理愈苦。故經云。三界皆<a 
name="0088b29" id="0088b29"></a>苦無可樂者。又云。五道眾生共在一大獄中。<a 
name="0088c01" id="0088c01"></a>苟心係乎有則罪福同貫。故總謂三界為一<a 
name="0088c02" id="0088c02"></a>大獄。佛問諸弟子。何謂無常。一人曰。一日不<a 
name="0088c03" id="0088c03"></a>可保不可保。是為無常。佛言。非佛弟子。一<a 
name="0088c04" id="0088c04"></a>人曰。食頃不可保。是為無常。佛言。非佛弟<a 
name="0088c05" id="0088c05"></a>子。一人曰。出息不報便就後世。是為無常。佛<a 
name="0088c06" id="0088c06"></a>言。真佛弟子。夫無常顯證日陳於前。而萬代<a 
name="0088c07" id="0088c07"></a>同歸終莫之悟。無瞬息之安保永世之計。懼<a 
name="0088c08" id="0088c08"></a>不在交則每事殆懈。以之進德則功無覆簣。<a 
name="0088c09" id="0088c09"></a>以之治心則惰其所習。是以有道之士。指寸<a 
name="0088c10" id="0088c10"></a>陰而惜逝。恒自強於鞭後業興時競。惟日不<a 
name="0088c11" id="0088c11"></a>足則亂念無因而生。緣對靡由而起。</p><a 
name="0088c12" id="0088c12"></a><p style="text-indent: 0em; margin-left: 0em"><span class="linehead"></span>六度。一曰施。二曰戒。三曰忍辱。四曰情進。<a 
name="0088c13" id="0088c13"></a>五曰一心。六曰智慧。積而能散潤濟眾生。施<a 
name="0088c14" id="0088c14"></a>也。謹守十善閉邪以誠。誡也。犯而不校常<a 
name="0088c15" id="0088c15"></a>善下已。忍辱也。懃行所習夙夜匪懈。精進<a 
name="0088c16" id="0088c16"></a>也。專心守意以約斂眾。一心也。凡此五事行<a 
name="0088c17" id="0088c17"></a>以有心謂之俗度。領以兼忘謂之道慧。本起<a 
name="0088c18" id="0088c18"></a>經云。九十六種道術各信所事皆樂安生。孰<a 
name="0088c19" id="0088c19"></a>知其惑。夫欣得惡失樂存哀亡。蓋弱喪之常<a 
name="0088c20" id="0088c20"></a>滯有生所感同。然冥力潛謝。非務戀所留。<a 
name="0088c21" id="0088c21"></a>對至而應。豈智用所制。是以學者必歸心化<a 
name="0088c22" id="0088c22"></a>本領觀玄宗。玩之珍之則眾念自廢。廢則有<a 
name="0088c23" id="0088c23"></a>忘。有忘則緣絕。緣報既絕然後入於無生。既<a 
name="0088c24" id="0088c24"></a>不受生故能不死。是以普耀經云。無所從生<a 
name="0088c25" id="0088c25"></a>靡所不生。於諸所生而無所生。泥洹經云。心<a 
name="0088c26" id="0088c26"></a>識靜休則不死不生。心為種本。行為其地。報<a 
name="0088c27" id="0088c27"></a>為結實。猶如種殖各以其類時至而生不可<a 
name="0088c28" id="0088c28"></a>遏也。種十惡戒善則受生之報具於上章加<a 
name="0088c29" id="0088c29"></a>種禪等四空。則貴極天道四空及禪。數經具<a 
name="0089a01" id="0089a01"></a>載其義。從第一天至二十八天。隨其事行福<a 
name="0089a02" id="0089a02"></a>轉倍增種非常禪。皆諦背有著無則得羅漢<a 
name="0089a03" id="0089a03"></a>泥洹。不忌有為不係空觀。遇理而冥無執無<a 
name="0089a04" id="0089a04"></a>寄為無所種。既無所種故不受報。廓然玄廢<a 
name="0089a05" id="0089a05"></a>則佛之泥洹。泥洹者。漢曰無為。亦曰滅度。維<a 
name="0089a06" id="0089a06"></a>摩詰曰。彼六師者說倚為道。從是師者為住<a 
name="0089a07" id="0089a07"></a>諸見。為墮邊際為歸八難。不得離生死道也。<a 
name="0089a08" id="0089a08"></a>雖玄心屢習而介然微動。猶均彼六師同滯<a 
name="0089a09" id="0089a09"></a>一有。況貪生倚想報我捍化。雖復福踰山河<a 
name="0089a10" id="0089a10"></a>貴極三界。倚伏旋還終墜罪苦。豈獲寧神大<a 
name="0089a11" id="0089a11"></a>造泊然玄夷哉。</p><a 
name="0089a12" id="0089a12"></a><p style="text-indent: 0em; margin-left: 0em"><span class="linehead"></span>夫生必有情天勢率至。不定於善必在於惡。<a 
name="0089a13" id="0089a13"></a>是以始行道者要必有寄。寄之所因必因乎<a 
name="0089a14" id="0089a14"></a>有。有之所資必資乎煩。是以經云。欲於空<a 
name="0089a15" id="0089a15"></a>中造立宮室。終不能成。取佛國者非於空也。<a 
name="0089a16" id="0089a16"></a>然則五度四等未始可廢。但當即其事用而<a 
name="0089a17" id="0089a17"></a>去其忮心。歸於佛則無解於佛。歸於戒則無<a 
name="0089a18" id="0089a18"></a>功於戒。則禪諦與五陰俱冥。末用與本觀同<a 
name="0089a19" id="0089a19"></a>盡。雖復眾行兼陳。固是空中行空耳。或以為<a 
name="0089a20" id="0089a20"></a>空則無行。行則非空。既已有所無乃失空<a 
name="0089a21" id="0089a21"></a>乎。夫空者忘懷之稱。非府宅之謂也。無誠無<a 
name="0089a22" id="0089a22"></a>矣。存無則滯封。有誠有矣。兩忘則玄解。然則<a 
name="0089a23" id="0089a23"></a>有無由乎方寸。而無係於外物。器象雖陳於<a 
name="0089a24" id="0089a24"></a>事用。感絕則理冥。豈滅有而後無。階損以至<a 
name="0089a25" id="0089a25"></a>盡哉。由此言之。有固非滯。滯有則背宗。反流<a 
name="0089a26" id="0089a26"></a>歸根。任本則自暢。是以開士深行統以一貫。<a 
name="0089a27" id="0089a27"></a>達萬像之常冥。乘所寓而玄。領知來理之先<a 
name="0089a28" id="0089a28"></a>空。恒得之於同致。悟四色之無映。順本際<a 
name="0089a29" id="0089a29"></a>而偕廢。審眾觀之自然。故雖行而靡跡。方等<a 
name="0089b01" id="0089b01"></a>深經每泯一三世而未常。謂見在為有。則空<a 
name="0089b02" id="0089b02"></a>中行空旨斯見矣。</p><a 
name="0089b03" id="0089b03"></a><p style="margin-left: 2em"><span class="headname">庭誥二章</span></p><p style="margin-left: 4em"><span class="byline">顏光祿延之</span></p><a 
name="0089b04" id="0089b04"></a><p style="text-indent: 0em; margin-left: 0em"><span class="linehead"></span>達見同善通辯異科。一曰言道。二曰論心。三<a 
name="0089b05" id="0089b05"></a>曰校理。言道者。本之於天。論心者。議之於<a 
name="0089b06" id="0089b06"></a>人。校理者。取之於物。從而別之由塗參陳。要<a 
name="0089b07" id="0089b07"></a>而會之終致可一。若夫玄神之經窮明之說。<a 
name="0089b08" id="0089b08"></a>義兼三端至無二極。但語出戎方。故見猜世<a 
name="0089b09" id="0089b09"></a>學。事起殊倫。故獲非恒情。天之賦道非差<a 
name="0089b10" id="0089b10"></a>胡華。人之稟靈豈限外內。一以此思可無臆<a 
name="0089b11" id="0089b11"></a>裁。</p><a 
name="0089b12" id="0089b12"></a><p style="text-indent: 0em; margin-left: 0em"><span class="linehead"></span>為道者蓋流出於仙法。故以練形為上。崇佛<a 
name="0089b13" id="0089b13"></a>者本在於神教。故以治心為先。練形之家。必<a 
name="0089b14" id="0089b14"></a>就深曠支飛靈&#x7CC7;丹石粒芝精。所以還年&#x5374;<a 
name="0089b15" id="0089b15"></a>老延華駐彩。欲使體合纁霞軌遍天海。此其<a 
name="0089b16" id="0089b16"></a>所長。及偽者為之則忌災祟課租願混士<a 
name="0089b17" id="0089b17"></a>女亂妖正。此其巨&#x8827;也。治心之術。必辭親偶<a 
name="0089b18" id="0089b18"></a>閉身性師淨覺信緣命。所以反一無生剋成<a 
name="0089b19" id="0089b19"></a>聖業。智邈大明志狹恒劫。此其所貴。及詭者<a 
name="0089b20" id="0089b20"></a>為之則藉&#x9AE0;落狎菁華傍榮聲謀利論。此其<a 
name="0089b21" id="0089b21"></a>甚誣也。物有不然事無終弊。衡石日陳猶<a 
name="0089b22" id="0089b22"></a>患差忒。況神道不形固眾端之所假。未能體<a 
name="0089b23" id="0089b23"></a>神而不疑神無者。以為靈性密微可以積理<a 
name="0089b24" id="0089b24"></a>知。洪變欻恍可以大順待。照若鏡天蕭若窺<a 
name="0089b25" id="0089b25"></a>淵。能以理順為人者。可與言有神矣。若乃罔<a 
name="0089b26" id="0089b26"></a>其真而責其弊。是未加心照耳。</p><a 
name="0089b27" id="0089b27"></a><p style="margin-left: 2em"><span class="headname">日燭</span></p><p style="margin-left: 4em"><span class="byline">王該</span></p><a 
name="0089b28" id="0089b28"></a><p style="text-indent: 0em; margin-left: 0em"><span class="linehead"></span>尋夫至道之典。暢生死之源。標善惡之報。<a 
name="0089b29" id="0089b29"></a>啟凌化之津。訓戒明白縷羅備矣。然信言不<a 
name="0089c01" id="0089c01"></a>美文繫辭宕。累冥絕昧重淵隔浪。是以學者<a 
name="0089c02" id="0089c02"></a>未得其門。或未之留意。聊採咸池之遠音。<a 
name="0089c03" id="0089c03"></a>適為里巷之近曲。假小通大儻可接俗。助天<a 
name="0089c04" id="0089c04"></a>揚光號曰日燭。</p><a 
name="0089c05" id="0089c05"></a><p style="text-indent: 0em; margin-left: 0em"><span class="linehead"></span>陶先覺之宏誥。啟玄管於靈門。周大虛以遊<a 
name="0089c06" id="0089c06"></a>眺。究漭蕩而無垠。履地勢於方局。冠圓天於<a 
name="0089c07" id="0089c07"></a>覆盆。緬三界之寥廓。遘二氣之&#x70DF;熅。尋太<a 
name="0089c08" id="0089c08"></a>造之冥本。測化育之幽根。形假四大而泡散。<a 
name="0089c09" id="0089c09"></a>神妙萬物而常存。彼良民之達分。故哀生而<a 
name="0089c10" id="0089c10"></a>怡魂。</p><a 
name="0089c11" id="0089c11"></a><p style="text-indent: 0em; margin-left: 0em"><span class="linehead"></span>夫含氣之倫其神無方。蠢爾之類其質無常。<a 
name="0089c12" id="0089c12"></a>寄若水勢託若火光。隨行繾綣迭枯迭芳。往<a 
name="0089c13" id="0089c13"></a>來出沒冥冥茫茫。洪海環流大變輪迴。乘波<a 
name="0089c14" id="0089c14"></a>遠漂濟來曷階。宛轉三塗之中。沈滯八難之<a 
name="0089c15" id="0089c15"></a>圍。愍企竅之無期。悼容作之有歸。瞻崇德<a 
name="0089c16" id="0089c16"></a>之可速。鑒聚凶之宜遲。斯成務之易&#x89A9;。匪先<a 
name="0089c17" id="0089c17"></a>見之動微。五福起於履是。六極構於蹈非。理<a 
name="0089c18" id="0089c18"></a>感自然冥對玄凝。福兮誰造禍兮孰興。水運<a 
name="0089c19" id="0089c19"></a>鍾卑人道惡矜。釁因豐積祉緣謙升。僮孺正<a 
name="0089c20" id="0089c20"></a>而鬼退。丈夫邪而魅凌。覽形聲之兩偶。考休<a 
name="0089c21" id="0089c21"></a>咎之雙徵。理投思而合契。&#x8FF9;望目而相應。若<a 
name="0089c22" id="0089c22"></a>圓轉之抱規。猶直桷之附繩。蒼犬出於帝<a 
name="0089c23" id="0089c23"></a>父。黃熊咨於聖子。聿徵化而不救。奚天<a 
name="0089c24" id="0089c24"></a>屬之云恃。諒求福之在躬。信為人之在己。<a 
name="0089c25" id="0089c25"></a>咨次吸其靡常。知忽往其何止。彼非人之什<a 
name="0089c26" id="0089c26"></a>岌。豈無氣之所始。悲婉孌之夭徂。還託生於<a 
name="0089c27" id="0089c27"></a>家豕。昔鞠育而懷抱。今屠刳以為禮。神居<a 
name="0089c28" id="0089c28"></a>妙而恒我。形受變而易體。未一旬而相忘。可<a 
name="0089c29" id="0089c29"></a>長歎而流涕。夫閘愚其皆然。匪伊人之獨<a 
name="0090a01" id="0090a01"></a>爾。察寡孕於嘉類。悟繁產於蟲豸。喻零霖其<a 
name="0090a02" id="0090a02"></a>猶希。若翻囊之倒米。為囂囂以日日。誰識<a 
name="0090a03" id="0090a03"></a>伏而達倚。匪余情之能測。謬聞之以如是。<a 
name="0090a04" id="0090a04"></a>若夫倒置之族曚曚徒生。兵風既至忽然潛<a 
name="0090a05" id="0090a05"></a>征。神道雖昧鬼法尤明。徘徊中陰徂彼鐵城。<a 
name="0090a06" id="0090a06"></a>霄絕望舒晝無曜靈。身造笮&#x855A;之檻。足蹈炎<a 
name="0090a07" id="0090a07"></a>炭之庭。刀岳霜鋩以積刃。劍林翹鋒而嘯<a 
name="0090a08" id="0090a08"></a>精。陶銅汪洋以海涌。巨鑊波沸而雷鳴。閻王<a 
name="0090a09" id="0090a09"></a>領閱卒傍執釵。三扐一奮百千累羅。鴆鴆利<a 
name="0090a10" id="0090a10"></a>嘴煌煌火車。銳釘欃槍狡狗凝牙。淫徒燋<a 
name="0090a11" id="0090a11"></a>於幻柱。饑囚枯於塵沙。資輕妙之靈質。益<a 
name="0090a12" id="0090a12"></a>痛戮之易加。永煩冤以彌劫。安斯酷之可<a 
name="0090a13" id="0090a13"></a>過。三六峻罔不可列縷。千條殊劇萬端異<a 
name="0090a14" id="0090a14"></a>苦。靡喘息而不經。俄聿來而忘宇。予略一<a 
name="0090a15" id="0090a15"></a>朝以言之。將終年而震楚。爰有五德無玷。十<a 
name="0090a16" id="0090a16"></a>淑道全。夕陽造逝慶升九天。寶殿晃昱高<a 
name="0090a17" id="0090a17"></a>構虛懸。瓊房兼百瑤戶摩千。金門煥水精之<a 
name="0090a18" id="0090a18"></a>朗。玉巷耀琉璃之鮮。珠樹列於路側。鸞鳳<a 
name="0090a19" id="0090a19"></a>鳴於條間。芳華神秀而粲藻。香風靈飄而飛<a 
name="0090a20" id="0090a20"></a>煙。想衣斐釁以被軀。念食苾芳以盈前。彼<a 
name="0090a21" id="0090a21"></a>羲和之長邁。永一日而萬年。無事為以干<a 
name="0090a22" id="0090a22"></a>性。常從容於自然。映光&#x8602;之爍爍。眇輕騰之<a 
name="0090a23" id="0090a23"></a>翩翩。究妙音之至樂。窮有生之遐延。捨陋世<a 
name="0090a24" id="0090a24"></a>而上濟。伴超倫之高遷。然夫饗茲舊德日用<a 
name="0090a25" id="0090a25"></a>玉食。厥土不毛罔施稼穡。積畜雖多焉有不<a 
name="0090a26" id="0090a26"></a>竭。齡祚雖修終焉歸滅。三災起而宮宇散。七<a 
name="0090a27" id="0090a27"></a>證至而天祿絕。會大秋以考落混椿菌之無<a 
name="0090a28" id="0090a28"></a>別。是以如來大聖三達洞照。哀我困蒙。曉了<a 
name="0090a29" id="0090a29"></a>道要。善權灑落。或&#x9E81;或妙。如溟海之運流。若<a 
name="0090b01" id="0090b01"></a>天日之垂曜。上士虛懷忘其言。中才貞志執<a 
name="0090b02" id="0090b02"></a>其教。教無定方適物所由。宜陸以車。應水以<a 
name="0090b03" id="0090b03"></a>舟。敷設云云。廣術悠悠。駉未塞乎三百。要<a 
name="0090b04" id="0090b04"></a>指在乎一幽。掘累玄之綱領。遣毛目於鬯<a 
name="0090b05" id="0090b05"></a>裘。宏籠大訓展我智分。治無不均。質有利鈍。<a 
name="0090b06" id="0090b06"></a>虛往實歸。各足方寸。愚黠並誘龍鬼俱化。萬<a 
name="0090b07" id="0090b07"></a>塗叢歸一由般若。譬彼濟海非船莫過。驅萬<a 
name="0090b08" id="0090b08"></a>動於道場。畢無為而息駕。本夫三乘之始同<a 
name="0090b09" id="0090b09"></a>歸一無。才照各異致用參殊。應真忘有而求<a 
name="0090b10" id="0090b10"></a>空。遂耽空而恬愉。緣覺亮累於知微。爰遷玄<a 
name="0090b11" id="0090b11"></a>而不居。雖妙&#x8FF9;其再喪。猶有遣而未虛。開<a 
name="0090b12" id="0090b12"></a>士解物於都盡。作無存其焉除。悟之豁於鑒<a 
name="0090b13" id="0090b13"></a>先。體之冥乎意初。理重深而絕韻。疇剋諒而<a 
name="0090b14" id="0090b14"></a>業諸。自古在昔先民有遇。堂堂蔭映躬受聖<a 
name="0090b15" id="0090b15"></a>喻。喁喁群黎耳目仰注。或發矇於一咳。或<a 
name="0090b16" id="0090b16"></a>革面於一哺。並因言而後化。未有人而不<a 
name="0090b17" id="0090b17"></a>度。善逝迄今道運轉衰。大教雖存味之者希。<a 
name="0090b18" id="0090b18"></a>栴檀與蓼蘇同芬。夜光與熠燿齊暉。于氏超<a 
name="0090b19" id="0090b19"></a>世綜體玄指。嘉遁山澤仁感虎兕。護公證<a 
name="0090b20" id="0090b20"></a>寂道德淵美。微吟穹谷枯泉漸水。闕叟登霄<a 
name="0090b21" id="0090b21"></a>衛度係軌。咸淡泊於無生。俱脫骸而不死。今<a 
name="0090b22" id="0090b22"></a>則支子特秀領握玄標。大業&#x51B2;梓神風清<a 
name="0090b23" id="0090b23"></a>肅。一言發則蘊滯披。三番著則重冥昭。<a 
name="0090b24" id="0090b24"></a>見之足以洗鄙吝。聞之可以落衿驕。遜濯流<a 
name="0090b25" id="0090b25"></a>以逸契。詠遂初於東睪。何深味以栖素。輕<a 
name="0090b26" id="0090b26"></a>大寶於秋毫。道風之所扇蕩。深達之所逍遙。<a 
name="0090b27" id="0090b27"></a>才不難則賢不貴。愚不笑則聖不高。遠聲見<a 
name="0090b28" id="0090b28"></a>陋於近耳。孰能忘味於聞韶哉。奚適非道何<a 
name="0090b29" id="0090b29"></a>之無神。理有精&#x9E81;物有彥真。大居細君小為<a 
name="0090c01" id="0090c01"></a>碩臣。羽族&#x96B7;乎金翅。甲屬屬乎須倫。兩儀<a 
name="0090c02" id="0090c02"></a>宗於太極。眾星繫於北辰。是以九十六種枝<a 
name="0090c03" id="0090c03"></a>條繁張。輕遺重根躁廢靜王。俱曰與聖各<a 
name="0090c04" id="0090c04"></a>擅一方。或移山而住流。或倏忽於存亡。命<a 
name="0090c05" id="0090c05"></a>天衣之采粲。嘯靈&#x53A8;之芬芳。曜振旅之兇<a 
name="0090c06" id="0090c06"></a>暴。化礫石之琳琅。竭變幻之掘奇。惜有<a 
name="0090c07" id="0090c07"></a>待之無長。斯乃數內之甘醇。不如至道之糟<a 
name="0090c08" id="0090c08"></a>糠者也。逮乎列仙之流練形之匹。熊經鳥伸<a 
name="0090c09" id="0090c09"></a>呼吸太一。夕餐渝陰與素月。朝挹陽霞與朱<a 
name="0090c10" id="0090c10"></a>日。赤斧長生於服丹。涓子翻飛於餌朮。安<a 
name="0090c11" id="0090c11"></a>期久視於松毫。豐人輕舉於柏實。彼和液<a 
name="0090c12" id="0090c12"></a>之所深。足支年而住質。中不夷而外猗。徒<a 
name="0090c13" id="0090c13"></a>登雲而殞卒。俱括囊以堅<span class="gaiji">[烈-列+(夕*ㄗ)]<!--gaiji,,1[烈-列+(夕*ㄗ)],2,3--></span>固同門而共<a 
name="0090c14" id="0090c14"></a>出。理未升於顏堂。永封望乎孔室。貴乎能飛<a 
name="0090c15" id="0090c15"></a>則蛾蝶高翬。奇乎難老則龜蛇修考。伊逆旅<a 
name="0090c16" id="0090c16"></a>之遊氣。唯心玄之可寶。存形者不足與論<a 
name="0090c17" id="0090c17"></a>神。狎俗者未可與言道。道乎奚言無問無對。<a 
name="0090c18" id="0090c18"></a>諮者叩窮應者負內。默之斯通語焉則匱。當<a 
name="0090c19" id="0090c19"></a>於玄珠與講道。吾成罔象與無謂兀然寂<a 
name="0090c20" id="0090c20"></a>泊玄酬有箴。宗鑽浮饗莫悟冥音。希之彌錯<a 
name="0090c21" id="0090c21"></a>搜之愈沈。郢人其逝為誰匠椹。設筌蹄乎淵<a 
name="0090c22" id="0090c22"></a>薈。俟魚兔乎川林。儻得意於談表。共目擊而<a 
name="0090c23" id="0090c23"></a>廢心。無運睒倏。往矣斯復。忍立賢達忽如涉<a 
name="0090c24" id="0090c24"></a>宿。千師誕化。肇過一六。慈氏方隆。仰期仁<a 
name="0090c25" id="0090c25"></a>育。孰云數遼瞥若眴目。靈轡雖迅緣樞靡<a 
name="0091a01" id="0091a01"></a>窮。彼無本標我有始終。假步灼電之末。託<a 
name="0091a02" id="0091a02"></a>息石&#x98C8;之中。知畏塗而驚寇。迷塵欲之致戎。<a 
name="0091a03" id="0091a03"></a>替遠勝而婪近。謂賒儉而交豐。不防枯於未<a 
name="0091a04" id="0091a04"></a>&#x98C8;。既零落於勁風。思反蔕而更秀。結萬悔<a 
name="0091a05" id="0091a05"></a>其胡充。是以大誓之徒燒指穿石。冥期無<a 
name="0091a06" id="0091a06"></a>待。志與心積。浚智塹。崇慧壁。拔神劍。揮<a 
name="0091a07" id="0091a07"></a>戒戟。想將萌而夷斬。情向兆而翦刺。掃六賊<a 
name="0091a08" id="0091a08"></a>於胸中。休五道之長役。拱己內治總持法<a 
name="0091a09" id="0091a09"></a>忍。三世都寂一心豁盡。寄耳無明寓目莫<a 
name="0091a10" id="0091a10"></a>准。塵隨空落穢與虛隕。廓焉靈悟因權作尹。<a 
name="0091a11" id="0091a11"></a>普濟安度大悲誰愍。託蘧廬以和光。常遊居<a 
name="0091a12" id="0091a12"></a>乎冥泯。任天行與物化。如蹈水之無軫。若乃<a 
name="0091a13" id="0091a13"></a>妙變神奇理不思議。大千舉於指掌。芥子含<a 
name="0091a14" id="0091a14"></a>於須彌。四海宅於毛孔。七寶永於劫移。可信<a 
name="0091a15" id="0091a15"></a>而不可尋。可由而不可知。非談詠之所宣。惡<a 
name="0091a16" id="0091a16"></a>毫素之能披。善乎優陀之言也。使夫智者滿<a 
name="0091a17" id="0091a17"></a>於天下。人有百頭。頭有百舌。舌解百義。辯才<a 
name="0091a18" id="0091a18"></a>鋒逸。合茲人以讚道。猶萬分而未一。唯覺覺<a 
name="0091a19" id="0091a19"></a>之相歎。乃敷暢而彰悉。矧愚昧之固陋。託狂<a 
name="0091a20" id="0091a20"></a>簡而仰述。抗螢燭之&#x70F1;&#x70F1;。欲增暉以毘日者<a 
name="0091a21" id="0091a21"></a>歟。</p><a 
name="0091a22" id="0091a22"></a><p style="text-indent: 0em; margin-left: 0em"><span class="linehead"></span>嗟乎方外靈藏奢遐誕宕。眾妙淵玄群奧無<a 
name="0091a23" id="0091a23"></a>量。小成不籍大言橫喪。坤德可厚于何不<a 
name="0091a24" id="0091a24"></a>有。驚聽洪壑駭目崇阜。夏典載其掌握。荒<a 
name="0091a25" id="0091a25"></a>經列其戶牖。周既達而未盡。信齊諧之小醜。<a 
name="0091a26" id="0091a26"></a>見鵬&#x9D7E;而標大。而&#x89A9;鳥王與魚母。吁乎噫<a 
name="0091a27" id="0091a27"></a>嘻奇傑之事。積籍眇漫焉可稱記。伊皇覽之<a 
name="0091a28" id="0091a28"></a>普綜。足探幽而體異。何近嫌於割王。又<a 
name="0091a29" id="0091a29"></a>碩誣乎火織。況下斯而束教趣堯孔之權餌。<a 
name="0091b01" id="0091b01"></a>常專專而守檢。懼越蹈於所伺。並廢理以證<a 
name="0091b02" id="0091b02"></a>言。莫觸類以取意。徒宏博而繁構。更益猜而<a 
name="0091b03" id="0091b03"></a>致忌。悟飾智之愕物。故收翰而輟思。寄一<a 
name="0091b04" id="0091b04"></a>隅於梗指。俟體信於明識者乎。</p><a 
name="0091b05" id="0091b05"></a><p><span class="juanname">弘明集卷第十三</span></p>
<hr>【經文資訊】大正藏第 52 冊 No. 2102 弘明集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexebf5.html?index=T52n2102" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T52n2102_013 by HTTrack Website Copier/3.x [XR&CO'2014], Tue, 07 Jun 2016 07:00:39 GMT -->
</html>
