<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T50n2053_001 by HTTrack Website Copier/3.x [XR&CO'2014], Tue, 07 Jun 2016 07:00:19 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2079887262&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT50n2053&amp;utmp=%2Fmobile%2Findex.php%3Findex%3DT50n2053_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第50冊<br/>No.2053 大唐大慈恩寺三藏法師傳 (10卷)<br/>【唐 慧立本．彥悰箋】<br/>第 1 卷</p>
	<a href="index310d.html?index=T50n2053_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T50">
<div class="root" id="2053" sutra_name="大唐大慈恩寺三藏法師傳" sutra_juan="[卷1]">　
<a 
name="0220c04" id="0220c04"></a><a 
name="0220c05" id="0220c05"></a><p style="margin-left: 2em"><span class="juannum">No. 2053</span></p><a 
name="0220c06" id="0220c06"></a><div class="xu"><p style="margin-left: 2em"><span class="headname">大唐大慈恩寺三藏法師傳序</span></p><a 
name="0220c07" id="0220c07"></a><a 
name="0220c08" id="0220c08"></a><p style="margin-left: 4em"><span class="byline">垂拱四年三月十五日，<a 
name="0220c09" id="0220c09"></a>仰上沙門釋彥悰述</span></p><a 
name="0220c10" id="0220c10"></a><p style="text-indent: 0em; margin-left: 0em"><span class="linehead"></span>恭惟，釋迦氏之臨忍土也，始演八正、啟三<a 
name="0220c11" id="0220c11"></a>寶以黜群邪之典，由是佛教行焉。方等一<a 
name="0220c12" id="0220c12"></a>乘，圓宗十地，謂之大法，言真筌也。化城垢<a 
name="0220c13" id="0220c13"></a>服，濟鹿馳羊，謂之小學，言權旨也。至於禪<a 
name="0220c14" id="0220c14"></a>戒&#x546A;術，厥趣萬途，而滅惑利生，其歸一<a 
name="0220c15" id="0220c15"></a>揆。是故歷代英聖仰而寶之。八會之經謂之<a 
name="0220c16" id="0220c16"></a>為本，根其義也；三轉之法謂之為末，枝其<a 
name="0220c17" id="0220c17"></a>義也。暨夫天雨四花，地現六動，解其髻寶，<a 
name="0220c18" id="0220c18"></a>示以衣珠，借一以破三，攝末歸本者也。<a 
name="0220c19" id="0220c19"></a>《付法藏傳》曰：聖者阿難能誦持如來所有法<a 
name="0220c20" id="0220c20"></a>藏，如瓶瀉水，置之異器，即謂釋尊一代四<a 
name="0220c21" id="0220c21"></a>十九年應物逗機適時之教也。逮提河輟<a 
name="0220c22" id="0220c22"></a>潤，堅林晦影，邃旨&#x51B2;宗，於焉殆絕。我先昆<a 
name="0220c23" id="0220c23"></a>迦葉，屬五棺已掩，千<span class="gaiji">[疊*毛]<!--gaiji,,1[疊*毛],2&#x3CB2;,3--></span>將焚，痛人天眼滅，<a 
name="0220c24" id="0220c24"></a>蒼生莫救，故召諸聖眾，集結微言。考繩<a 
name="0220c25" id="0220c25"></a>墨以立定門，即貫華而開律部，據優波提<a 
name="0220c26" id="0220c26"></a>舍以之為論，剖析空、有，顯別斷、常，示之<a 
name="0220c27" id="0220c27"></a>以因修，明之以果證，足以貽範當代，軌<a 
name="0220c28" id="0220c28"></a>訓將來，歸向之徒，並遵其義。及王、秦奉使，<a 
name="0220c29" id="0220c29"></a>考日光而求佛，騰、蘭應請，策練影以通經。<a 
name="0221a01" id="0221a01"></a>厥後易首抽腸之賓播美於天外，篆葉結<a 
name="0221a02" id="0221a02"></a>鬘之奧譯粹於區中。然至<span class="gaiji">賾<!--gaiji,賾,1[(厂-一)*臣*責],2,3--></span>至神，思慮<a 
name="0221a03" id="0221a03"></a>者或迷其性相；唯恍唯忽，言談者有昧<a 
name="0221a04" id="0221a04"></a>其是非。況去聖既遙，來教多闕，殊途競軫，<a 
name="0221a05" id="0221a05"></a>別路揚鑣而已哉。</p><p style="text-indent: 0em; margin-left: 0em"><span class="linehead"></span>法師懸弭誕辰，室表空<a 
name="0221a06" id="0221a06"></a>生之應，佩&#x89FD;登歲，心符妙德之誠。以愛<a 
name="0221a07" id="0221a07"></a>海無出要之津，覺地有栖神之宅，故削髮矯<a 
name="0221a08" id="0221a08"></a>翰，翔集二空，異縣他山，載馳千里。每慨古<a 
name="0221a09" id="0221a09"></a>賢之得本行本，魚魯致乖；痛先匠之聞疑傳<a 
name="0221a10" id="0221a10"></a>疑，豕亥斯惑。竊惟音樂樹下必存金石之響，<a 
name="0221a11" id="0221a11"></a>五天竺內想具百篇之義。遂發憤忘食，履<a 
name="0221a12" id="0221a12"></a>嶮若夷，輕萬死以涉&#x8471;河，重一言而之<a 
name="0221a13" id="0221a13"></a>柰苑。鷲山猴沼，仰勝&#x8FF9;以瞻奇；鹿野仙城，<a 
name="0221a14" id="0221a14"></a>訪遺編於&#x8827;簡。春秋寒暑一十七年，耳目見<a 
name="0221a15" id="0221a15"></a>聞百三十國，揚我皇之盛烈，振彼后之權<a 
name="0221a16" id="0221a16"></a>豪，偃異學之高輶，拔同師之巨幟。名王拜<a 
name="0221a17" id="0221a17"></a>首，勝侶摩肩，萬古風猷，一人而已。</p><p style="text-indent: 0em; margin-left: 0em"><span class="linehead"></span>法師於彼<a 
name="0221a18" id="0221a18"></a>國所獲大、小二乘三藏梵本等，總有六百<a 
name="0221a19" id="0221a19"></a>五十六部，並載以巨象，并諸郵駿，蒙霜<a 
name="0221a20" id="0221a20"></a>犯雪，自天祐以元亨，陽苦陰淫，假皇威而<a 
name="0221a21" id="0221a21"></a>利涉。粵以貞觀十有九祀達于上京，道俗<a 
name="0221a22" id="0221a22"></a>迎之，闐城溢郭，鏘鏘濟濟，亦一期之盛也。<a 
name="0221a23" id="0221a23"></a>及謁見天子，勞問<span class="corr" title='[殷勤&gt;慇懃] cf.【麗】'>慇懃</span>，爰命有司，&#x77BE;令<a 
name="0221a24" id="0221a24"></a>宣譯，人百敬奉，難以具言。至如氏族簪纓，<a 
name="0221a25" id="0221a25"></a>捐親入道，遊踐遠邇，中外讚揚，示息化以<a 
name="0221a26" id="0221a26"></a>歸真，同薪盡而火滅，若斯之類則備乎茲<a 
name="0221a27" id="0221a27"></a>傳也。</p><p style="text-indent: 0em; margin-left: 0em"><span class="linehead"></span>《傳》本五卷，魏國西寺前沙門慧立所述。<a 
name="0221a28" id="0221a28"></a>立俗姓趙，豳國公劉人，隋起居郎司&#x96B7;從事<a 
name="0221a29" id="0221a29"></a>毅之子，博考儒釋，雅善篇章，妙辯雲飛，溢<a 
name="0221b01" id="0221b01"></a>思泉涌。加以直詞正色，不憚威嚴，赴水蹈<a 
name="0221b02" id="0221b02"></a>火，無所屈撓。&#x89A9;三藏之學行，矚三藏之<a 
name="0221b03" id="0221b03"></a>形儀，鑽之仰之，彌堅彌遠，因修撰其事，以<a 
name="0221b04" id="0221b04"></a>貽終古。乃削<span class="gaiji">[葶-丁+呆]<!--gaiji,,1[葶-丁+呆],2,3--></span>云畢，慮遺諸美，遂藏之<a 
name="0221b05" id="0221b05"></a>地府，代莫得聞。爾後役思纏痾，氣懸鍾漏，<a 
name="0221b06" id="0221b06"></a>乃顧命門徒，掘以啟之，將出而卒。門人<a 
name="0221b07" id="0221b07"></a>等哀慟荒鯁，悲不自勝，而此《傳》流離分散<a 
name="0221b08" id="0221b08"></a>他所，累載搜購，近乃獲全。因命余以序之，<a 
name="0221b09" id="0221b09"></a>迫余以次之。余撫己缺然，拒而不應。因又<a 
name="0221b10" id="0221b10"></a>謂余曰：「佛法之事豈預俗徒，況乃當仁苦<a 
name="0221b11" id="0221b11"></a>為辭讓？」余再懷慚退，沈吟久之，執紙操翰，<a 
name="0221b12" id="0221b12"></a>汍瀾腷臆，方乃參犬羊以虎豹，糅瓦石以<a 
name="0221b13" id="0221b13"></a>琳璆，錯綜本文，箋為十卷，庶後之覽者無<a 
name="0221b14" id="0221b14"></a>或嗤焉。</p></div><a 
name="0221b15" id="0221b15"></a><a 
name="0221b16" id="0221b16"></a><a 
name="0221b17" id="0221b17"></a><p><span class="juanname">大慈恩寺三藏法師傳卷第一</span></p><a 
name="0221b18" id="0221b18"></a><a 
name="0221b19" id="0221b19"></a><p style="margin-left: 4em"><span class="byline">沙門慧立本　譯彥悰箋</span></p><a 
name="0221b20" id="0221b20"></a><p style="margin-left: 2em"><span class="headname">起載誕於緱氏終西屆于高昌</span></p><a 
name="0221b21" id="0221b21"></a><p style="text-indent: 0em; margin-left: 0em"><span class="linehead"></span>法師諱玄奘，俗姓陳，陳留人也。漢太丘長<a 
name="0221b22" id="0221b22"></a>仲弓之後。曾祖欽，後魏上黨太守。祖康，以<a 
name="0221b23" id="0221b23"></a>學優仕齊，任國子博士，食邑周南，子孫<a 
name="0221b24" id="0221b24"></a>因家，又為緱氏人也。父慧，英潔有雅操，早<a 
name="0221b25" id="0221b25"></a>通經術，形長八尺，美眉明目，褒衣博帶，好儒<a 
name="0221b26" id="0221b26"></a>者之容，時人方之郭有道。性恬簡，無務榮<a 
name="0221b27" id="0221b27"></a>進，加屬隋政衰微，遂潛心墳典。州郡頻貢<a 
name="0221b28" id="0221b28"></a>孝廉及司&#x96B7;辟命，並辭疾不就，識者嘉焉。<a 
name="0221b29" id="0221b29"></a>有四男，法師即第四子也。幼而珪璋特達，聰<a 
name="0221c01" id="0221c01"></a>悟不群。年八歲，父坐於几側口授《孝經》，<a 
name="0221c02" id="0221c02"></a>至曾子避席，忽整襟而起。問其故，對曰：「曾<a 
name="0221c03" id="0221c03"></a>子聞師命避席，玄奘今奉慈訓，豈宜安坐？」<a 
name="0221c04" id="0221c04"></a>父甚悅，知其必成。召宗人語之，皆賀曰：<a 
name="0221c05" id="0221c05"></a>「此公之揚焉也。」其早慧如此。自後備通經<a 
name="0221c06" id="0221c06"></a>奧，而愛古尚賢，非雅正之籍不觀，非<a 
name="0221c07" id="0221c07"></a>聖哲之風不習；不交童幼之黨，無涉闤闠<a 
name="0221c08" id="0221c08"></a>之門；雖鐘鼓嘈囋於通衢，百戲叫歌於閭<a 
name="0221c09" id="0221c09"></a>巷，士女雲萃，其未嘗出也。又少知色養，溫<a 
name="0221c10" id="0221c10"></a>清淳謹。其第二兄長捷先出家，住東都淨土<a 
name="0221c11" id="0221c11"></a>寺。察法師堪傳法教，因將詣道場，誦習<a 
name="0221c12" id="0221c12"></a>經業。</p><p style="text-indent: 0em; margin-left: 0em"><span class="linehead"></span>俄而有&#x52C5;於洛陽度二七僧，時業<a 
name="0221c13" id="0221c13"></a>優者數百，法師以幼少不預取限，立於<a 
name="0221c14" id="0221c14"></a>公門之側。時使人大理卿鄭善果有知士之<a 
name="0221c15" id="0221c15"></a>鑒，見而奇之，問曰：「子為誰家？」答以氏族。又<a 
name="0221c16" id="0221c16"></a>問：「求度耶？」答曰：「然。但以習近業微，不蒙<a 
name="0221c17" id="0221c17"></a>比預。」又問：「出家意何所為？」答：「意欲遠<a 
name="0221c18" id="0221c18"></a>紹如來，近光遺法。」果深嘉其志，又賢其<a 
name="0221c19" id="0221c19"></a>器貌，故特而取之。因謂官僚曰：「誦業易成，<a 
name="0221c20" id="0221c20"></a>風骨難得。若度此子，必為釋門偉器，但恐<a 
name="0221c21" id="0221c21"></a>果與諸公不見其翔翥雲霄，灑演甘露<a 
name="0221c22" id="0221c22"></a>耳。又名家不可失。」以今觀之，則鄭卿之言<a 
name="0221c23" id="0221c23"></a>為不虛也。</p><p style="text-indent: 0em; margin-left: 0em"><span class="linehead"></span>既得出家與兄同止，時寺有<a 
name="0221c24" id="0221c24"></a>景法師講《涅槃經》，執卷伏膺，遂忘寢食。又<a 
name="0221c25" id="0221c25"></a>學嚴法師《攝大乘論》，愛好逾劇。一聞將盡，再<a 
name="0221c26" id="0221c26"></a>覽之後，無復所遺。眾咸驚異，乃令昇座覆<a 
name="0221c27" id="0221c27"></a>述，抑揚剖暢，備盡師宗。美問芳聲，從茲發<a 
name="0221c28" id="0221c28"></a>矣。時年十三也。</p><p style="text-indent: 0em; margin-left: 0em"><span class="linehead"></span>其後隋氏失御，天下沸騰。帝<a 
name="0221c29" id="0221c29"></a>城為桀、跖之窠，河、洛為豺狼之穴。<span class="corr" title='[夜&gt;衣] cf.【麗】'>衣</span>冠殄<a 
name="0222a01" id="0222a01"></a>喪，法眾銷亡，白骨交衢，&#x70DF;火斷絕。雖王、董僣<a 
name="0222a02" id="0222a02"></a>逆之釁，劉、石亂華之災，刳剒生靈，芟夷海<a 
name="0222a03" id="0222a03"></a>內，未之有也。法師雖居童幼，而情達變<a 
name="0222a04" id="0222a04"></a>通，乃啟兄曰：「此雖父母之邑，而喪亂若茲，<a 
name="0222a05" id="0222a05"></a>豈可守而死也！余聞唐帝驅晉陽之眾，<a 
name="0222a06" id="0222a06"></a>已據有長安，天下依歸如適父母，願與兄<a 
name="0222a07" id="0222a07"></a>投也。」兄從之，即共俱來，時武德元年矣。</p><p style="text-indent: 0em; margin-left: 0em"><span class="linehead"></span>是時<a 
name="0222a08" id="0222a08"></a>國基草創，兵甲尚興，孫、吳之術斯為急務，孔、<a 
name="0222a09" id="0222a09"></a>釋之道有所未遑，以故京城未有講席，法<a 
name="0222a10" id="0222a10"></a>師深以慨然。初，煬帝於東都建四道場，召<a 
name="0222a11" id="0222a11"></a>天下名僧居焉。其徵來者，皆一藝之士，是故<a 
name="0222a12" id="0222a12"></a>法將如林，景、脫、基、暹為其稱首。末年國亂，供<a 
name="0222a13" id="0222a13"></a>料停絕，多遊綿、蜀，知法之眾又盛於彼。法<a 
name="0222a14" id="0222a14"></a>師乃啟兄曰：「此無法事，不可虛度，願遊蜀<a 
name="0222a15" id="0222a15"></a>受業焉。」兄從之。又與經子午谷入漢川，<a 
name="0222a16" id="0222a16"></a>遂逢空、景二法師，皆道場之大德，相見悲喜。<a 
name="0222a17" id="0222a17"></a>停月餘，從之受學，仍相與進向成都。諸德<a 
name="0222a18" id="0222a18"></a>既萃，大建法筵，於是更聽基、暹《攝論》、《毘曇》及<a 
name="0222a19" id="0222a19"></a>震法師《迦延》，敬惜寸陰，勵精無怠，二三年<a 
name="0222a20" id="0222a20"></a>間，究通諸部。</p><p style="text-indent: 0em; margin-left: 0em"><span class="linehead"></span>時天下饑亂，唯蜀中豐靜，故<a 
name="0222a21" id="0222a21"></a>四方僧投之者眾，講座之下常數百人。法師<a 
name="0222a22" id="0222a22"></a>理智宏才皆出其右，吳、蜀、荊、楚無不知聞，<a 
name="0222a23" id="0222a23"></a>其想望風徽，亦猶古人之欽李、郭矣。法師<a 
name="0222a24" id="0222a24"></a>兄因住成都空慧寺，亦風神朗俊，體狀魁<a 
name="0222a25" id="0222a25"></a>傑，有類於父。好內、外學，凡講《涅槃經》、《攝大<a 
name="0222a26" id="0222a26"></a>乘論》、《阿毘曇》，兼通《書》、《傳》，尤善《老》、《莊》，為蜀人<a 
name="0222a27" id="0222a27"></a>所慕，總管酇公特所欽重。至於屬詞談吐，蘊<a 
name="0222a28" id="0222a28"></a>藉風流，接物誘凡，無愧於弟。若其亭亭獨<a 
name="0222a29" id="0222a29"></a>秀，不雜埃塵，遊八&#x7D8B;，窮玄理，廓宇宙以<a 
name="0222b01" id="0222b01"></a>為志，繼聖達而為心，匡振頹網，包挫殊<a 
name="0222b02" id="0222b02"></a>俗，涉風波而意靡倦，對萬乘而節逾高者，<a 
name="0222b03" id="0222b03"></a>固兄所不能逮。然昆季二人懿業清規，芳<a 
name="0222b04" id="0222b04"></a>聲雅質，雖廬山兄弟無得加焉。</p><p style="text-indent: 0em; margin-left: 0em"><span class="linehead"></span>法師年滿<a 
name="0222b05" id="0222b05"></a>二十，即以武德五年於成都受具，坐夏<a 
name="0222b06" id="0222b06"></a>學律，五篇七聚之宗，一遍斯得。益部經論<a 
name="0222b07" id="0222b07"></a>研綜既窮，更思入京詢問殊旨。條式有礙，<a 
name="0222b08" id="0222b08"></a>又為兄所留，不能遂意，乃私與商人結<a 
name="0222b09" id="0222b09"></a>侶，汎舟三峽，沿江而遁。到荊州天皇寺，彼<a 
name="0222b10" id="0222b10"></a>之道俗承風斯久，既屬來儀，咸請敷說。法<a 
name="0222b11" id="0222b11"></a>師為講《攝論》、《毘曇》，自夏及冬，各得三遍。時<a 
name="0222b12" id="0222b12"></a>漢陽王以盛德懿親，作鎮於彼。聞法師<a 
name="0222b13" id="0222b13"></a>至，甚歡，躬身禮謁。發題之日，王率群僚<a 
name="0222b14" id="0222b14"></a>及道俗一藝之士，咸集榮觀。於是徵詰雲<a 
name="0222b15" id="0222b15"></a>發，關並峰起，法師酬對解釋，靡不詞窮意<a 
name="0222b16" id="0222b16"></a>服。其中有深悟者，悲不自勝。王亦稱嘆無<a 
name="0222b17" id="0222b17"></a>極，<span class="gaiji">嚫<!--gaiji,嚫,1[貝*親],2&#x478B;,3--></span>施如山，一無所取。</p><p style="text-indent: 0em; margin-left: 0em"><span class="linehead"></span>罷講後，復北遊，詢<a 
name="0222b18" id="0222b18"></a>求先德。至相州，造休法師，質問疑礙。又<a 
name="0222b19" id="0222b19"></a>到趙州，謁深法師學《成實論》。又入長安，<a 
name="0222b20" id="0222b20"></a>止大覺寺，就岳法師學《俱舍論》。皆一遍而<a 
name="0222b21" id="0222b21"></a>盡其旨，經目而記於心，雖宿學耆年不能<a 
name="0222b22" id="0222b22"></a>出也。至於鉤深致遠，開微發伏，眾所不<a 
name="0222b23" id="0222b23"></a>至，獨悟於幽奧者，固非一義焉。</p><p style="text-indent: 0em; margin-left: 0em"><span class="linehead"></span>時長安<a 
name="0222b24" id="0222b24"></a>有常、辯二大德，解究二乘，行窮三學，為<a 
name="0222b25" id="0222b25"></a>上京法匠，緇素所歸，道振神州，聲馳海外，<a 
name="0222b26" id="0222b26"></a>負笈之侶從之若雲，雖含綜眾經，而偏<a 
name="0222b27" id="0222b27"></a>講《攝大乘論》。法師既曾有功吳、蜀，自到長<a 
name="0222b28" id="0222b28"></a>安，又隨詢採，然其所有深致，亦一拾斯盡。二<a 
name="0222b29" id="0222b29"></a>德並深嗟賞，謂法師曰：「汝可謂釋門千里<a 
name="0222c01" id="0222c01"></a>之駒，再明慧日當在爾躬，恨吾輩老朽恐<a 
name="0222c02" id="0222c02"></a>不見也。」自是學徒改觀，譽滿京邑。</p><p style="text-indent: 0em; margin-left: 0em"><span class="linehead"></span>法師既<a 
name="0222c03" id="0222c03"></a>遍謁眾師，備&#x98E1;其說，詳考其理，各擅宗<a 
name="0222c04" id="0222c04"></a>塗，驗之聖典，亦隱顯有異，莫知適從，乃<a 
name="0222c05" id="0222c05"></a>誓遊西方以問所惑，并取《十七地論》以釋<a 
name="0222c06" id="0222c06"></a>眾疑，即今之《瑜伽師地論》也。又言：「昔法顯、智<a 
name="0222c07" id="0222c07"></a>嚴亦一時之士，皆能求法導利群生，豈使<a 
name="0222c08" id="0222c08"></a>高跡無追，清風絕後？大丈夫會當繼之。」於<a 
name="0222c09" id="0222c09"></a>是結侶陳表。有&#x77BE;不許。諸人咸退，唯法師<a 
name="0222c10" id="0222c10"></a>不屈。既方事孤遊，又承西路艱嶮，乃自試<a 
name="0222c11" id="0222c11"></a>其心，以人間眾苦種種調伏，堪任不退。然<a 
name="0222c12" id="0222c12"></a>始入塔，啟請申其意，願乞眾聖冥加，使往<a 
name="0222c13" id="0222c13"></a>還無梗。</p><p style="text-indent: 0em; margin-left: 0em"><span class="linehead"></span>初法師之生也，母夢法師著白<a 
name="0222c14" id="0222c14"></a>衣西去。母曰：「汝是我子，今欲何去？」答曰：「為<a 
name="0222c15" id="0222c15"></a>求法故去。」此則遊方之先兆也。貞觀三年秋<a 
name="0222c16" id="0222c16"></a>八月，將欲首塗，又求祥瑞。乃夜夢見大海<a 
name="0222c17" id="0222c17"></a>中有蘇迷盧山，四寶所成，極為嚴麗。意欲登<a 
name="0222c18" id="0222c18"></a>山，而洪濤洶湧，又無船&#x6830;，不以為懼，乃<a 
name="0222c19" id="0222c19"></a>決意而入。忽見石蓮華涌乎波外，應足而<a 
name="0222c20" id="0222c20"></a>生，&#x5374;而觀之，隨足而滅。須臾至山下，又峻<a 
name="0222c21" id="0222c21"></a>峭不可上。試踊身自騰，有摶&#x98C8;颯至，扶而<a 
name="0222c22" id="0222c22"></a>上昇。到山頂，四望廓然，無復擁礙，喜而寤<a 
name="0222c23" id="0222c23"></a>焉，遂即行矣。時年二十六也。</p><p style="text-indent: 0em; margin-left: 0em"><span class="linehead"></span>時有秦州僧<a 
name="0222c24" id="0222c24"></a>孝達在京學《涅槃經》，功畢還鄉，遂與俱去。<a 
name="0222c25" id="0222c25"></a>至秦州，停一宿，逢蘭州伴，又隨去至蘭州。<a 
name="0222c26" id="0222c26"></a>一宿，遇涼州人送官馬歸，又隨去至彼。停<a 
name="0222c27" id="0222c27"></a>月餘日，道俗請開《涅槃》、《攝論》及《般若經》，法師<a 
name="0222c28" id="0222c28"></a>皆為開發。</p><p style="text-indent: 0em; margin-left: 0em"><span class="linehead"></span>涼州為河西都會，襟帶西蕃、&#x8471;<a 
name="0222c29" id="0222c29"></a>右諸國，商侶往來，無有停絕。時開講日，盛<a 
name="0223a01" id="0223a01"></a>有其人，皆施珍寶，稽顙讚歎，歸還各向其<a 
name="0223a02" id="0223a02"></a>君長稱歎法師之美，云欲西來求法於婆<a 
name="0223a03" id="0223a03"></a>羅門國，以是西域諸城無不預發歡心，<a 
name="0223a04" id="0223a04"></a>嚴灑而待。散會之日，珍施豐厚，金銀之錢、<a 
name="0223a05" id="0223a05"></a>口馬無數，法師受一半燃燈，餘外並施諸<a 
name="0223a06" id="0223a06"></a>寺。</p><p style="text-indent: 0em; margin-left: 0em"><span class="linehead"></span>時國政尚新，疆場未遠，禁約百姓不許<a 
name="0223a07" id="0223a07"></a>出蕃。時李大亮為涼州都督，既奉嚴&#x52C5;，防<a 
name="0223a08" id="0223a08"></a>禁特切。有人報亮云：「有僧從長安來，欲<a 
name="0223a09" id="0223a09"></a>向西國，不知何意？」亮懼，追法師問來由。<a 
name="0223a10" id="0223a10"></a>法師報云：「欲西求法。」亮聞之，逼還京。彼<a 
name="0223a11" id="0223a11"></a>有惠威法師，河西之領袖，神悟聰哲，既重<a 
name="0223a12" id="0223a12"></a>法師辭理，復聞求法之志，深生隨喜，密遣<a 
name="0223a13" id="0223a13"></a>二弟子，一曰惠琳、二曰道整，竊送向西。自<a 
name="0223a14" id="0223a14"></a>是不敢公出，乃晝伏夜行，遂至瓜州。時刺<a 
name="0223a15" id="0223a15"></a>史獨孤達聞法師至，甚歡，供事殷厚。法師<a 
name="0223a16" id="0223a16"></a>因訪西路。</p><p style="text-indent: 0em; margin-left: 0em"><span class="linehead"></span>或有報云：「從此北行五十餘里<a 
name="0223a17" id="0223a17"></a>有瓠蘆河，下廣上狹，洄波甚急，深不可渡。<a 
name="0223a18" id="0223a18"></a>上置玉門關，路必由之，即西境之襟喉也。<a 
name="0223a19" id="0223a19"></a>關外西北又有五烽，候望者居之，各相去百<a 
name="0223a20" id="0223a20"></a>里，中無水草。五烽之外即莫賀延磧，伊吾國<a 
name="0223a21" id="0223a21"></a>境。」聞之愁憒，所乘之馬又死，不知計出，<a 
name="0223a22" id="0223a22"></a>沈默經月餘。未發之間，涼州訪牒又至，云：<a 
name="0223a23" id="0223a23"></a>「有僧字玄奘，欲入西蕃，所在州縣宜嚴候<a 
name="0223a24" id="0223a24"></a>捉。」州吏李昌，崇信之士，心疑法師，遂密將<a 
name="0223a25" id="0223a25"></a>牒呈云：「師不是此耶？」法師遲疑未報。昌<a 
name="0223a26" id="0223a26"></a>曰：「師須實語。必是，弟子為圖之。」法師乃具<a 
name="0223a27" id="0223a27"></a>實而答。昌聞，深讚希有，曰：「師實能爾者，為師<a 
name="0223a28" id="0223a28"></a>毀&#x5374;文書。」即於前裂壞之。仍云：「師須早去。」<a 
name="0223a29" id="0223a29"></a>自是益增憂惘。所從二小僧，道整先向燉<a 
name="0223b01" id="0223b01"></a>煌，唯惠琳在，知其不堪遠涉，亦放還。遂<a 
name="0223b02" id="0223b02"></a>貿易得馬一匹，但苦無人相引。即於所停<a 
name="0223b03" id="0223b03"></a>寺彌勒像前啟請，願得一人相引渡關。</p><p style="text-indent: 0em; margin-left: 0em"><span class="linehead"></span>其<a 
name="0223b04" id="0223b04"></a>夜，寺有胡僧達摩，夢法師坐一蓮華向西<a 
name="0223b05" id="0223b05"></a>而去。達摩私怪，旦而來白。法師心喜為得行<a 
name="0223b06" id="0223b06"></a>之徵，然語達摩云：「夢為虛妄，何足涉言。」<a 
name="0223b07" id="0223b07"></a>更入道場禮請。俄有一胡人來入禮佛，逐<a 
name="0223b08" id="0223b08"></a>法師行二三匝。問其姓名，云姓石，字槃陀。<a 
name="0223b09" id="0223b09"></a>此胡即請受戒，乃為授五戒。胡甚喜，辭還。<a 
name="0223b10" id="0223b10"></a>少時齎餅&#x83D3;更來。法師見其明健，貌又恭<a 
name="0223b11" id="0223b11"></a>肅，遂告行意。胡人許諾言，送師過五烽。法<a 
name="0223b12" id="0223b12"></a>師大喜，乃更貿衣資為買馬而期焉。</p><p style="text-indent: 0em; margin-left: 0em"><span class="linehead"></span>明日<a 
name="0223b13" id="0223b13"></a>日欲下，遂入草間，須臾彼胡更與一胡老<a 
name="0223b14" id="0223b14"></a>翁乘一瘦老赤馬相逐而至。法師心不懌，<a 
name="0223b15" id="0223b15"></a>少胡曰：「此翁極諳西路，來去伊吾三十餘<a 
name="0223b16" id="0223b16"></a>反，故共俱來，望有平章耳。」胡公因說：「西路<a 
name="0223b17" id="0223b17"></a>險惡，沙河阻遠，鬼魅熱風，過無達者。徒侶<a 
name="0223b18" id="0223b18"></a>眾多，猶數迷失，況師單獨，如何可行？願自斟<a 
name="0223b19" id="0223b19"></a>量，勿輕身命。」法師報曰：「貧道為求大法，發<a 
name="0223b20" id="0223b20"></a>趣西方，若不至婆羅門國，終不東歸。縱死<a 
name="0223b21" id="0223b21"></a>中途，非所悔也。」胡翁曰：「師必去，可乘我<a 
name="0223b22" id="0223b22"></a>此馬。此馬往反伊吾已十五度。健而知<a 
name="0223b23" id="0223b23"></a>道。師馬少，不堪遠涉。」</p><p style="text-indent: 0em; margin-left: 0em"><span class="linehead"></span>法師乃竊念，在長<a 
name="0223b24" id="0223b24"></a>安將發志西方日，有術人何弘達者，誦&#x546A;<a 
name="0223b25" id="0223b25"></a>占觀，多有所中。法師令占行事，達曰：「師得<a 
name="0223b26" id="0223b26"></a>去。去狀似乘一老赤瘦馬，漆鞍橋前有鐵。」<a 
name="0223b27" id="0223b27"></a>既&#x89A9;胡人所乘馬瘦赤，鞍漆有鐵，與何<a 
name="0223b28" id="0223b28"></a>言合，心以為當，遂換馬。胡翁歡喜，禮敬<a 
name="0223b29" id="0223b29"></a>而別。於是裝束，與少胡夜發。三更許到<a 
name="0223c01" id="0223c01"></a>河，遙見玉關。去關上流十里許，兩岸可<a 
name="0223c02" id="0223c02"></a>闊丈餘，傍有胡椒樹叢。胡乃斬木為橋，<a 
name="0223c03" id="0223c03"></a>布草填沙，驅馬而過。</p><p style="text-indent: 0em; margin-left: 0em"><span class="linehead"></span>法師既渡而喜，因解<a 
name="0223c04" id="0223c04"></a>駕停憩，與胡人相去可五十餘步，各下褥<a 
name="0223c05" id="0223c05"></a>而眠。少時，胡人乃拔刀而起，徐向法師，未到<a 
name="0223c06" id="0223c06"></a>十步許又迴，不知何意，疑有異心。即起誦<a 
name="0223c07" id="0223c07"></a>經，念觀音菩薩。胡人見已，還臥遂眠。天欲<a 
name="0223c08" id="0223c08"></a>明，法師喚令起取水<span class="gaiji">盥<!--gaiji,盥,1[溘-去+水],2&#x23E49;,3--></span>漱，解齋訖欲發，胡<a 
name="0223c09" id="0223c09"></a>人曰：「弟子將前途險遠，又無水草，唯五烽<a 
name="0223c10" id="0223c10"></a>下有水，必須夜到偷水而過，但一處被覺，<a 
name="0223c11" id="0223c11"></a>即是死人。不如歸還，用為安隱。」法師確然<a 
name="0223c12" id="0223c12"></a>不迴，乃俛仰而進，露刃張弓，命法師前<a 
name="0223c13" id="0223c13"></a>行。法師不肯居前，胡人自行數里而住，曰：<a 
name="0223c14" id="0223c14"></a>「弟子不能去。家累既大而王法不可干<a 
name="0223c15" id="0223c15"></a>也。」法師知其意，遂任還。胡人曰：「師必不達。<a 
name="0223c16" id="0223c16"></a>如被擒捉，相引奈何？」法師報曰：「縱使切割此<a 
name="0223c17" id="0223c17"></a>身如微塵者，終不相引。」為陳重誓，其意乃<a 
name="0223c18" id="0223c18"></a><span class="corr" title='[上&gt;止] cf.【麗】'>止</span>。與馬一匹，勞謝而別。</p><p style="text-indent: 0em; margin-left: 0em"><span class="linehead"></span>自是孑然孤遊沙<a 
name="0223c19" id="0223c19"></a>漠矣，唯望骨聚馬糞等漸進。頃間忽有<a 
name="0223c20" id="0223c20"></a>軍眾數百隊滿沙磧間，乍行乍止，皆裘褐<a 
name="0223c21" id="0223c21"></a>駝馬之像及旌旗槊纛之形，易貌移質，倏<a 
name="0223c22" id="0223c22"></a>忽千變，遙瞻極著，漸近而微。法師初&#x89A9;，謂為<a 
name="0223c23" id="0223c23"></a>賊眾；漸近見滅，乃知妖鬼。又聞空中聲言：<a 
name="0223c24" id="0223c24"></a>「勿怖，勿怖！」由此稍安。經八十餘里，見第<a 
name="0223c25" id="0223c25"></a>一烽。恐候者見，乃隱伏沙溝，至夜方發。<a 
name="0224a01" id="0224a01"></a>到烽西見水，下飲<span class="gaiji">盥<!--gaiji,盥,1[溘-去+水],2&#x23E49;,3--></span>手訖，欲取皮囊盛<a 
name="0224a02" id="0224a02"></a>水，有一箭颯來，幾中於膝。須臾更一箭來，<a 
name="0224a03" id="0224a03"></a>知為他見，乃大言曰：「我是僧，從京師來。汝<a 
name="0224a04" id="0224a04"></a>莫射我。」即牽馬向烽。烽上人亦開門而出，<a 
name="0224a05" id="0224a05"></a>相見知是僧，將入見校尉王祥。祥命爇火<a 
name="0224a06" id="0224a06"></a>令看，曰：「非我河西僧，實似京師來也。」具<a 
name="0224a07" id="0224a07"></a>問行意。法師報曰：「校尉頗聞涼州人說有<a 
name="0224a08" id="0224a08"></a>僧玄奘欲向婆羅門國求法不？」答曰：「聞承<a 
name="0224a09" id="0224a09"></a>奘師已東還。何因到此？」法師引示馬上章疏<a 
name="0224a10" id="0224a10"></a>及名字，彼乃信。仍言：「西路艱遠，師終不達。今<a 
name="0224a11" id="0224a11"></a>亦不與師罪，弟子燉煌人，欲送師向燉煌。<a 
name="0224a12" id="0224a12"></a>彼有張皎法師，欽賢尚德，見師必喜，請就<a 
name="0224a13" id="0224a13"></a>之。」法師對曰：「奘桑梓洛陽，少而慕道。兩京<a 
name="0224a14" id="0224a14"></a>知法之匠，吳、蜀一藝之僧，無不負笈從之，<a 
name="0224a15" id="0224a15"></a>窮其所解。對揚談論，亦忝為時宗，欲養<a 
name="0224a16" id="0224a16"></a>己修名，豈劣檀越燉煌耶？然恨佛化，經有<a 
name="0224a17" id="0224a17"></a>不周，義有所闕，故無貪性命，不憚艱危，<a 
name="0224a18" id="0224a18"></a>誓往西方遵求遺法。檀越不相勵勉，專<a 
name="0224a19" id="0224a19"></a>勸退還，豈謂同厭塵勞，共樹涅槃之因也？<a 
name="0224a20" id="0224a20"></a>必欲拘留，任即刑罰，奘終不東移一步<a 
name="0224a21" id="0224a21"></a>以負先心。」祥聞之，憫然曰：「弟子多幸，得逢<a 
name="0224a22" id="0224a22"></a>遇師，敢不隨喜。師疲倦且臥，待明自送，指<a 
name="0224a23" id="0224a23"></a>示塗路。」遂拂筵安置。</p><p style="text-indent: 0em; margin-left: 0em"><span class="linehead"></span>至曉，法師食訖，祥使<a 
name="0224a24" id="0224a24"></a>人盛水及<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>餅自送至十餘里。云：「師從此<a 
name="0224a25" id="0224a25"></a>路徑向第四烽，彼人亦有善心，又是弟子<a 
name="0224a26" id="0224a26"></a>骨肉，姓王名伯隴，至彼可言弟子遣師<a 
name="0224a27" id="0224a27"></a>來。」泣拜而別。既去，夜到第四烽，恐為留難，<a 
name="0224a28" id="0224a28"></a>欲默取水而過。至水未下間，飛箭已至，還<a 
name="0224a29" id="0224a29"></a>如前報，即急向之，彼亦下來。入烽，烽官相<a 
name="0224b01" id="0224b01"></a>問，答：「欲往天竺，路由於此，第一烽王祥校<a 
name="0224b02" id="0224b02"></a>尉故遣相過。」彼聞歡喜留宿，更施大皮囊及<a 
name="0224b03" id="0224b03"></a>馬、麥相送。云：「師不須向第五烽。彼人&#x758E;率，<a 
name="0224b04" id="0224b04"></a>恐生異圖。可於此去百里許，有野馬泉，更<a 
name="0224b05" id="0224b05"></a>取水。從是已去，即莫賀延磧，長八百餘里，<a 
name="0224b06" id="0224b06"></a>古曰沙河，上無飛鳥，下無走獸，復無水草。」<a 
name="0224b07" id="0224b07"></a>是時顧影唯一，但念觀音菩薩及《般若心<a 
name="0224b08" id="0224b08"></a>經》。</p><p style="text-indent: 0em; margin-left: 0em"><span class="linehead"></span>初，法師在蜀，見一病人，身瘡臭穢，衣服破<a 
name="0224b09" id="0224b09"></a>污，&#x615C;將向寺施與衣服飲食之直。病者慚<a 
name="0224b10" id="0224b10"></a>愧，乃授法師此《經》，因常誦習。至沙河間，逢<a 
name="0224b11" id="0224b11"></a>諸惡鬼，奇狀異類，遶人前後，雖念觀音不<a 
name="0224b12" id="0224b12"></a>能令去，及誦此經，發聲皆散，在危獲<a 
name="0224b13" id="0224b13"></a>濟，實所憑焉。</p><p style="text-indent: 0em; margin-left: 0em"><span class="linehead"></span>時行百餘里，失道，覓野馬泉<a 
name="0224b14" id="0224b14"></a>不得。下水欲飲，袋重，失手覆之，千里行資<a 
name="0224b15" id="0224b15"></a>一朝斯罄。又失路，盤迴不知所趣，乃欲<a 
name="0224b16" id="0224b16"></a>東歸還第四烽。行十餘里，自念：「我先發願，<a 
name="0224b17" id="0224b17"></a>若不至天竺終不東歸一步，今何故來？寧<a 
name="0224b18" id="0224b18"></a>可就西而死，豈歸東而生！」於是旋轡，專<a 
name="0224b19" id="0224b19"></a>念觀音，西北而進。是時四顧茫然，人鳥俱<a 
name="0224b20" id="0224b20"></a>絕。夜則妖魑舉火，爛若繁星，晝則驚風擁<a 
name="0224b21" id="0224b21"></a>沙，散如時雨。雖遇如是，心無所懼，但苦水<a 
name="0224b22" id="0224b22"></a>盡，渴不能前。是時四夜五日無一渧沾<a 
name="0224b23" id="0224b23"></a>喉，口腹乾燋，幾將殞絕，不復能進，遂臥沙<a 
name="0224b24" id="0224b24"></a>中默念觀音，雖困不捨。啟菩薩曰：「玄奘<a 
name="0224b25" id="0224b25"></a>此行不求財利，無冀名譽，但為無上正<a 
name="0224b26" id="0224b26"></a>法來耳。仰惟菩薩慈念群生，以救苦為務。<a 
name="0224b27" id="0224b27"></a>此為苦矣，寧不知耶？」如是告時，心心無輟。<a 
name="0224b28" id="0224b28"></a>至第五夜半，忽有涼風觸身，冷快如沐寒<a 
name="0224b29" id="0224b29"></a>水。遂得目明，馬亦能起。體既蘇息，得少睡<a 
name="0224c01" id="0224c01"></a>眠。即於睡中夢一大神長數丈，執戟麾曰：<a 
name="0224c02" id="0224c02"></a>「何不強行，而更臥也！」法師驚寤進發，行可十<a 
name="0224c03" id="0224c03"></a>里，馬忽異路制之不迴。經數里，忽見青<a 
name="0224c04" id="0224c04"></a>草數畝，下馬恣食。去草十步欲迴轉，又到<a 
name="0224c05" id="0224c05"></a>一池，水甘澄鏡澈，即而就飲，身命重全，人<a 
name="0224c06" id="0224c06"></a>馬俱得蘇息。計此應非舊水草，固是菩薩<a 
name="0224c07" id="0224c07"></a>慈悲為生，其至誠通神，皆此類也。即就草<a 
name="0224c08" id="0224c08"></a>池一日停息，後日盛水取草進發，更經兩<a 
name="0224c09" id="0224c09"></a>日，方出流沙到伊吾矣。此等危難，百千不<a 
name="0224c10" id="0224c10"></a>能備序。</p><p style="text-indent: 0em; margin-left: 0em"><span class="linehead"></span>既至伊吾，止一寺。寺有漢僧三<a 
name="0224c11" id="0224c11"></a>人，中有一老者，衣不及帶，跣足出迎，抱<a 
name="0224c12" id="0224c12"></a>法師哭，哀號鯁咽不能已已，言：「豈期今日<a 
name="0224c13" id="0224c13"></a>重見鄉人！」法師亦對之傷泣。自外胡僧、胡王<a 
name="0224c14" id="0224c14"></a>悉來參謁，王請屆所居，備陳供養。時高昌<a 
name="0224c15" id="0224c15"></a>王麴文泰使人先在伊吾，是日欲還，適逢<a 
name="0224c16" id="0224c16"></a>法師，歸告其王。王聞，即日發使，&#x52C5;伊吾王<a 
name="0224c17" id="0224c17"></a>遣法師來，仍簡上馬數十匹，遣貴臣驅駝<a 
name="0224c18" id="0224c18"></a>設頓迎候。</p><p style="text-indent: 0em; margin-left: 0em"><span class="linehead"></span>比停十餘日，王使至，陳王意，拜請<a 
name="0224c19" id="0224c19"></a>殷勤。法師意欲取可汗浮圖過，既為高昌<a 
name="0224c20" id="0224c20"></a>所請，辭不獲免，於是遂行，涉南磧，經六日，<a 
name="0224c21" id="0224c21"></a>至高昌界白力城。時日已暮，法師欲停，城<a 
name="0224c22" id="0224c22"></a>中官人及使者曰：「王城在近請進。」數換良<a 
name="0224c23" id="0224c23"></a>馬前去，法師先所乘赤馬，留使後來。即以<a 
name="0224c24" id="0224c24"></a>其夜&#x9DC4;鳴時到王城。門司啟王，王&#x52C5;開門。<a 
name="0224c25" id="0224c25"></a>法師入城，王與侍人前後列燭自出宮，迎<a 
name="0224c26" id="0224c26"></a>法師入後院，坐一重閣寶帳中。拜問甚厚。<a 
name="0224c27" id="0224c27"></a>云：「弟子自聞師名，喜忘寢食。量准塗路，知<a 
name="0224c28" id="0224c28"></a>師今夜必至，與妻子皆未眠，讀經敬待。」須<a 
name="0224c29" id="0224c29"></a>臾，王妃共數十侍女又來禮拜。是時漸欲將<a 
name="0225a01" id="0225a01"></a>曉，言久疲&#x52CC;欲眠，王始還宮，留數黃門侍<a 
name="0225a02" id="0225a02"></a>宿。</p><p style="text-indent: 0em; margin-left: 0em"><span class="linehead"></span>旦，法師未起，王已至門，率妃已下俱<a 
name="0225a03" id="0225a03"></a>來禮問。王云：「弟子思量磧路艱阻，師能獨來，<a 
name="0225a04" id="0225a04"></a>甚為奇也。」流淚稱歎不能已已。遂設食解<a 
name="0225a05" id="0225a05"></a>齋訖，而宮側別有道場，王自引法師居之，<a 
name="0225a06" id="0225a06"></a>遣閹人侍衛。彼有彖法師曾學長安，善知<a 
name="0225a07" id="0225a07"></a>法相，王珍之，命來與法師相見，少時出。又<a 
name="0225a08" id="0225a08"></a>命國統王法師，年逾八十，共法師同處，仍<a 
name="0225a09" id="0225a09"></a>遣勸住勿往西方。法師不許。停十餘日，欲<a 
name="0225a10" id="0225a10"></a>辭行，王曰：「已令統師諮請，師意何如？」法<a 
name="0225a11" id="0225a11"></a>師報曰：「留住實是王恩，但於來心不可。」王<a 
name="0225a12" id="0225a12"></a>曰：「泰與先王遊大國。從隋帝歷東西二<a 
name="0225a13" id="0225a13"></a>京及燕、岱、汾、晉之間，多見名僧，心無所<a 
name="0225a14" id="0225a14"></a>慕。自承法師名，身心歡喜，手舞足蹈，擬師<a 
name="0225a15" id="0225a15"></a>至止，受弟子供養以終一身。令一國人皆<a 
name="0225a16" id="0225a16"></a>為師弟子，望師講授，僧徒雖少，亦有數千，<a 
name="0225a17" id="0225a17"></a>並使執經充師聽眾。伏願察納微心，不以<a 
name="0225a18" id="0225a18"></a>西遊為念。」法師謝曰：「王之厚意，豈貧道寡<a 
name="0225a19" id="0225a19"></a>德所當。但此行不為供養而來，所悲本國<a 
name="0225a20" id="0225a20"></a>法義未周，經教少闕，懷疑蘊惑，啟訪莫從。<a 
name="0225a21" id="0225a21"></a>以是畢命西方，請未聞之旨，欲令方等甘<a 
name="0225a22" id="0225a22"></a>露不但獨灑於迦維，決擇微言庶得盡<a 
name="0225a23" id="0225a23"></a>沾於東國，波崙問道之志，善財求友之<a 
name="0225a24" id="0225a24"></a>心，只可日日堅強，豈使中塗而止。願王收<a 
name="0225a25" id="0225a25"></a>意，勿以汎養為懷。」王曰：「弟子慕樂法師，<a 
name="0225a26" id="0225a26"></a>必留供養，雖&#x8471;山可轉，此意無移。乞信愚<a 
name="0225a27" id="0225a27"></a>誠，勿疑不實。」法師報曰：「王之深心，豈待屢<a 
name="0225a28" id="0225a28"></a>言然後知也？但玄奘西來為法，法既未得，<a 
name="0225a29" id="0225a29"></a>不可中停。以是敬辭，願王相體。又大王曩<a 
name="0225b01" id="0225b01"></a>修勝業，位為人主，非唯蒼生恃仰，固亦<a 
name="0225b02" id="0225b02"></a>釋教依憑，理在助揚，豈宜為礙。」王曰：「弟<a 
name="0225b03" id="0225b03"></a>子亦不敢障礙，直以國無導師，故屈留法<a 
name="0225b04" id="0225b04"></a>師以引愚迷耳。」法師皆辭不許。王乃動色<a 
name="0225b05" id="0225b05"></a>攘袂大言曰：「弟子有異塗處師，師安能自<a 
name="0225b06" id="0225b06"></a>去？或定相留，或送師還國，請自思之。相<a 
name="0225b07" id="0225b07"></a>順猶勝。」法師報曰：「玄奘來者為乎大法，今逢<a 
name="0225b08" id="0225b08"></a>為障，只可骨被王留，識神未必<span class="gaiji">留<!--gaiji,留,1[(夕*巳)/田],2,3--></span>也。」因<a 
name="0225b09" id="0225b09"></a>嗚咽不復能言。王亦不納，更使增加供養。<a 
name="0225b10" id="0225b10"></a>每日進食，王躬捧槃。法師既被停留，違阻<a 
name="0225b11" id="0225b11"></a>先志，遂誓不食以感其心。於是端坐，水漿<a 
name="0225b12" id="0225b12"></a>不涉於口三日。至第四日，王覺法師氣息<a 
name="0225b13" id="0225b13"></a>漸惙，深生愧懼，乃稽首禮謝云：「任師西行，<a 
name="0225b14" id="0225b14"></a>乞垂早食。」法師恐其不實，要王指日為言。<a 
name="0225b15" id="0225b15"></a>王曰：「若須爾者，請共對佛更結因緣。」遂共<a 
name="0225b16" id="0225b16"></a>入道場禮佛，對母張太妃，共法師約為<a 
name="0225b17" id="0225b17"></a>兄弟，任師求法。還日請住此國三年，受<a 
name="0225b18" id="0225b18"></a>弟子供養。若當來成佛，願弟子如波斯匿王、<a 
name="0225b19" id="0225b19"></a>頻婆娑羅等與師作外護檀越。仍屈停一月<a 
name="0225b20" id="0225b20"></a>講《仁王經》，中間為師營造行服。法師皆許。<a 
name="0225b21" id="0225b21"></a>太妃甚歡，願與師長為眷屬，代代相度，於<a 
name="0225b22" id="0225b22"></a>是方食。其節志貞堅如此。</p><p style="text-indent: 0em; margin-left: 0em"><span class="linehead"></span>後日，王別張大<a 
name="0225b23" id="0225b23"></a>帳開講，帳可坐三百餘人，太妃已下，王及統<a 
name="0225b24" id="0225b24"></a>師大臣等，各部別而聽。每到講時，王躬執<a 
name="0225b25" id="0225b25"></a>香鑪自來迎引。將昇法座，王又低跪為蹬，<a 
name="0225b26" id="0225b26"></a>令法師躡上，日日如此。講訖，為法師度四<a 
name="0225b27" id="0225b27"></a>沙彌以充給侍。製法服三十具。以西土多<a 
name="0225b28" id="0225b28"></a>寒，又造面衣、手衣、靴、<span class="gaiji">襪<!--gaiji,襪,1[革*(卄/(ㄇ@人)/戍)],2,3--></span>等各數事。黃金一百<a 
name="0225b29" id="0225b29"></a>兩，銀錢三萬，綾及絹等五百匹，充法師往<a 
name="0225c01" id="0225c01"></a>還二十年所用之資給。馬三十匹，手力二十<a 
name="0225c02" id="0225c02"></a>五人。遣殿中侍御史歡信送至葉護可汗衙。<a 
name="0225c03" id="0225c03"></a>又作二十四封書，通屈支等二十四國。每一<a 
name="0225c04" id="0225c04"></a>封書附大綾一匹為信。又以綾絹五百匹、<a 
name="0225c05" id="0225c05"></a>果味兩車獻葉護可汗，并書稱：「法師者是奴<a 
name="0225c06" id="0225c06"></a>弟，欲求法於婆羅門國，願可汗憐師如憐<a 
name="0225c07" id="0225c07"></a>奴，仍請&#x52C5;以西諸國給鄔落馬遞送出境。」</p><a 
name="0225c08" id="0225c08"></a><p style="text-indent: 0em; margin-left: 0em"><span class="linehead"></span>法師見王送沙彌及國書綾絹等至，慚其<a 
name="0225c09" id="0225c09"></a>優餞之厚，上啟謝曰：「奘聞江海遐深，濟之者<a 
name="0225c10" id="0225c10"></a>必憑舟&#x6A9D;；群生滯惑，導之者寔假聖言。<a 
name="0225c11" id="0225c11"></a>是以如來運一子之大悲，生茲穢土；鏡三<a 
name="0225c12" id="0225c12"></a>明之慧日，朗此幽昏。慈雲蔭有頂之天，法<a 
name="0225c13" id="0225c13"></a>雨潤三千之界，利安已訖，捨應歸真。遺教<a 
name="0225c14" id="0225c14"></a>東流，六百餘祀，騰、會振輝於吳、洛，讖、什鍾美<a 
name="0225c15" id="0225c15"></a>於秦、涼，不墜玄風，咸匡勝業。但遠人來譯，<a 
name="0225c16" id="0225c16"></a>音訓不同，去聖時遙，義類差舛，遂使雙林<a 
name="0225c17" id="0225c17"></a>一味之旨，分成當現二常；大乘不二之宗，<a 
name="0225c18" id="0225c18"></a>析為南北兩道。紛紜諍論，凡數百年。率土<a 
name="0225c19" id="0225c19"></a>懷疑，莫有匠決。玄奘宿因有慶，早預緇門，<a 
name="0225c20" id="0225c20"></a>負笈從師，年將二紀。名賢勝友，備悉諮詢，<a 
name="0225c21" id="0225c21"></a>大小乘宗，略得披覽，未嘗不執卷躊躇，捧<a 
name="0225c22" id="0225c22"></a>經侘傺，望給園而翹足，想鷲嶺而載懷，<a 
name="0225c23" id="0225c23"></a>願一拜臨，啟申宿惑。然知寸管不可窺天，<a 
name="0225c24" id="0225c24"></a>小<span class="gaiji">蠡<!--gaiji,蠡,1[彖/虫],2&#x45CD;,3--></span>難為酌海，但不能棄此微誠，是以<a 
name="0225c25" id="0225c25"></a>裝束取路，絓塗荏苒，遂到伊吾。伏惟大<a 
name="0225c26" id="0225c26"></a>王稟天地之淳和，資二儀之淑氣，垂衣作<a 
name="0225c27" id="0225c27"></a>主，子育蒼生，東抵大國之風，西撫百戎<a 
name="0225c28" id="0225c28"></a>之俗，樓蘭、月氏之地，車師、狼望之鄉，並被深<a 
name="0225c29" id="0225c29"></a>仁，俱霑厚德。加以欽賢愛士，好善流慈，<a 
name="0226a01" id="0226a01"></a>憂矜遠來，曲令接引。既而至止，渥惠逾深，<a 
name="0226a02" id="0226a02"></a>賜以話言，闡揚法義。又蒙降結弟季之緣，<a 
name="0226a03" id="0226a03"></a>敦獎友于之念，并遺書西域二十餘蕃，煦飾<a 
name="0226a04" id="0226a04"></a>殷勤，令遞餞送。又愍西遊煢獨，雪路淒寒，<a 
name="0226a05" id="0226a05"></a>爰下明&#x52C5;，度沙彌四人以為侍伴，法服、綿<a 
name="0226a06" id="0226a06"></a>帽、裘毯、靴<span class="gaiji">襪<!--gaiji,襪,1[革*(卄/(ㄇ@人)/戊)],2,3--></span>五十餘事，及綾絹、金銀錢等，令<a 
name="0226a07" id="0226a07"></a>充二十年往還之資。伏對驚慚，不知啟處，<a 
name="0226a08" id="0226a08"></a>決交河之水比澤非多，舉&#x8471;嶺之山方恩<a 
name="0226a09" id="0226a09"></a>豈重。懸度陵溪之險，不復為憂；天梯道<a 
name="0226a10" id="0226a10"></a>樹之鄉，瞻禮非晚。儻蒙允遂，則誰之力焉？<a 
name="0226a11" id="0226a11"></a>王之恩也。然後展謁眾師，稟承正法，歸還<a 
name="0226a12" id="0226a12"></a>翻譯，廣布未聞，剪諸見之稠林，絕異端之<a 
name="0226a13" id="0226a13"></a>穿鑿，補像化之遺闕，定玄門之指南，庶此<a 
name="0226a14" id="0226a14"></a>微功，用答殊澤。又前塗既遠，不獲久停，<a 
name="0226a15" id="0226a15"></a>明日辭違，預增悽斷。不任銘荷，謹啟謝聞。」<a 
name="0226a16" id="0226a16"></a>王報曰：「法師既許為兄弟，則國家所畜，共<a 
name="0226a17" id="0226a17"></a>師同有，何因謝也。」</p><p style="text-indent: 0em; margin-left: 0em"><span class="linehead"></span>發日，王與諸僧、大臣、百姓<a 
name="0226a18" id="0226a18"></a>等，傾都送出城西。王抱法師慟哭，道俗皆<a 
name="0226a19" id="0226a19"></a>悲，傷離之聲振動郊邑。&#x52C5;妃及百姓等還，<a 
name="0226a20" id="0226a20"></a>自與大德已下各乘馬送數十里而歸。其<a 
name="0226a21" id="0226a21"></a>所經諸國，王侯禮重，皆此類也。從是西行，度<a 
name="0226a22" id="0226a22"></a>無半城、篤進城後，入阿耆尼國（舊曰烏耆，<a 
name="0226a23" id="0226a23"></a>訛也）。</p><a 
name="0226a24" id="0226a24"></a><p><span class="juanname">大唐大慈恩寺三藏法師傳卷第一</span></p>
<hr>【經文資訊】大正藏第 50 冊 No. 2053 大唐大慈恩寺三藏法師傳<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，CBETA 自行掃瞄辨識，萬金川大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index439c.html?index=T50n2053" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T50n2053_001 by HTTrack Website Copier/3.x [XR&CO'2014], Tue, 07 Jun 2016 07:00:19 GMT -->
</html>
