<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T26n1522_009 by HTTrack Website Copier/3.x [XR&CO'2014], Tue, 07 Jun 2016 06:52:29 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=628613869&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT26n1522&amp;utmp=%2Fmobile%2Findex.php%3Findex%3DT26n1522_009&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2d80-2.html?index=T26n1522_008" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第26冊<br/>No.1522 十地經論 (12卷)<br/>【天親菩薩造  後魏 菩提流支等譯】<br/>第 9 卷</p>
	<a href="index948b-2.html?index=T26n1522_010" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T26">
<div class="root" id="1522" sutra_name="十地經論" sutra_juan="[卷9]">　
<a 
name="0173c14" id="0173c14"></a><a 
name="0173c15" id="0173c15"></a><a 
name="0173c16" id="0173c16"></a><p><span class="juanname">十地經論遠行地第七卷之九</span></p><a 
name="0173c17" id="0173c17"></a><a 
name="0173c18" id="0173c18"></a><p style="margin-left: 4em"><span class="byline">天親菩薩造</span></p><a 
name="0173c19" id="0173c19"></a><p style="margin-left: 4em"><span class="byline">後魏北印度三藏菩提流支譯</span></p><a 
name="0173c20" id="0173c20"></a><p style="text-indent: 0em; margin-left: 0em"><span class="linehead"></span>論曰。第七地中。有五種相差別。一樂無作行<a 
name="0173c21" id="0173c21"></a>對治差別。二彼障對治差別。三雙行差別。四<a 
name="0173c22" id="0173c22"></a>前上地勝差別。五彼果差別。云何樂無作行<a 
name="0173c23" id="0173c23"></a>對治。</p><a 
name="0173c24" id="0173c24"></a><p style="text-indent: 0em; margin-left: 0em"><span class="linehead"></span>經曰。爾時金剛藏菩薩言。諸佛子。若菩薩<a 
name="0173c25" id="0173c25"></a>善具足六地行已欲入第七菩薩地者。是<a 
name="0173c26" id="0173c26"></a>菩薩當以十種方便智發起殊勝行入。何<a 
name="0173c27" id="0173c27"></a>等為十。所謂善修空無相無願而集大功<a 
name="0173c28" id="0173c28"></a>德助道。入諸法無我無壽命無眾生而不捨<a 
name="0173c29" id="0173c29"></a>起四無量。起功德法。作增上波羅蜜行而<a 
name="0174a01" id="0174a01"></a>無法可取。得遠離三界而能應化起莊嚴<a 
name="0174a02" id="0174a02"></a>三界行。畢竟寂滅諸煩惱焰而能為一切眾<a 
name="0174a03" id="0174a03"></a>生起滅貪瞋癡煩惱焰行。隨順幻夢影響化<a 
name="0174a04" id="0174a04"></a>水中月鏡中像自性不二而起作業無量差<a 
name="0174a05" id="0174a05"></a>別心。善知一切國土道如虛空而起莊嚴<a 
name="0174a06" id="0174a06"></a>淨佛國土行。知諸佛法身自性無身而起色<a 
name="0174a07" id="0174a07"></a>身相好莊嚴行。知諸佛音聲無聲本來寂滅<a 
name="0174a08" id="0174a08"></a>不可說相而隨一切眾生。起種種差別莊嚴<a 
name="0174a09" id="0174a09"></a>音聲行。入諸佛。於一念頃通達三世事而<a 
name="0174a10" id="0174a10"></a>能分別種種相劫數修行。隨一切眾生心差<a 
name="0174a11" id="0174a11"></a>別觀故。諸佛子是菩薩如是十種方便智。發<a 
name="0174a12" id="0174a12"></a>起殊勝行。具足六地行已。得入第七菩薩<a 
name="0174a13" id="0174a13"></a>地。諸佛子。是菩薩此十種方便智發起殊勝<a 
name="0174a14" id="0174a14"></a>行現前行。名入第七菩薩地。</p><a 
name="0174a15" id="0174a15"></a><p style="text-indent: 0em; margin-left: 0em"><span class="linehead"></span>論曰。樂無作行對治者。方便智發起十種殊<a 
name="0174a16" id="0174a16"></a>勝行。如經諸佛子若菩薩善具足六地行已<a 
name="0174a17" id="0174a17"></a>欲入第七菩薩地者是菩薩當以十種方便<a 
name="0174a18" id="0174a18"></a>智發起殊勝行入。彼菩薩無障礙智現前<a 
name="0174a19" id="0174a19"></a>般若波羅蜜行現前時即於無作行中生樂<a 
name="0174a20" id="0174a20"></a>心。非起增上行。彼樂對治此十種法差別<a 
name="0174a21" id="0174a21"></a>示現。方便智者。不捨眾生法無我智對治。<a 
name="0174a22" id="0174a22"></a>攝取增上行。發起殊勝行。此勝行於出世<a 
name="0174a23" id="0174a23"></a>間及世間增上行更無勝者。有四種功德<a 
name="0174a24" id="0174a24"></a>故。一財及身勝因事。隨所須意取得財<a 
name="0174a25" id="0174a25"></a>及身勝因功德集故。如經所謂善修空無相<a 
name="0174a26" id="0174a26"></a>無願而集大功德助道故。二護惡行因事。<a 
name="0174a27" id="0174a27"></a>如是得勝無量修行。於一切眾生中。不起<a 
name="0174a28" id="0174a28"></a>妄行故。如經入諸法無我無壽命無眾生而<a 
name="0174a29" id="0174a29"></a>不捨起四無量故。三護善根因事。得彼勝<a 
name="0174b01" id="0174b01"></a>因增上故。功德法增上行。以波羅蜜行故。<a 
name="0174b02" id="0174b02"></a>如經起功德法作增上波羅蜜行而無法<a 
name="0174b03" id="0174b03"></a>可取故。四攝眾生因事。於中有七種門。一<a 
name="0174b04" id="0174b04"></a>願力取生作上首。教化餘眾生故。上首者。<a 
name="0174b05" id="0174b05"></a>眾生隨逐故。如經得設離三界而能應化<a 
name="0174b06" id="0174b06"></a>起莊嚴三界行故。二說對治故。為滅煩惱<a 
name="0174b07" id="0174b07"></a>染及隨煩惱使常自寂滅故。如經畢竟寂<a 
name="0174b08" id="0174b08"></a>滅諸煩惱焰而能為一切眾生起滅貪瞋癡<a 
name="0174b09" id="0174b09"></a>煩惱焰行故。三為滅諸障故。障有四種。<a 
name="0174b10" id="0174b10"></a>如五地中說。如經隨順幻夢影響化水中月<a 
name="0174b11" id="0174b11"></a>鏡中像自性不二而起作業無量差別心故。<a 
name="0174b12" id="0174b12"></a>四於大法眾會集故。如經善知一切國土<a 
name="0174b13" id="0174b13"></a>道如虛空而起莊嚴淨佛國土行故。五見<a 
name="0174b14" id="0174b14"></a>聞親近供養修行生福德故。如經知諸佛<a 
name="0174b15" id="0174b15"></a>法身自性無身而起色身相好莊嚴行故。六<a 
name="0174b16" id="0174b16"></a>轉法輪故。如經知諸佛音聲無聲本來寂滅<a 
name="0174b17" id="0174b17"></a>不可說相。而隨一切眾生起種種差別莊嚴<a 
name="0174b18" id="0174b18"></a>音聲行故。七隨所問善釋故。如經入諸<a 
name="0174b19" id="0174b19"></a>佛於一念頃通達三世事而能分別種種<a 
name="0174b20" id="0174b20"></a>相劫數修行隨一切眾生心差別觀故。此十<a 
name="0174b21" id="0174b21"></a>種發起殊勝行共對攝取對治攝取善修行空<a 
name="0174b22" id="0174b22"></a>無相無願等。入一切法無我無壽命無眾生<a 
name="0174b23" id="0174b23"></a>等。如是次第應知。此十種法現前得住第<a 
name="0174b24" id="0174b24"></a>七地。如經諸佛子。是菩薩此十種方便智發<a 
name="0174b25" id="0174b25"></a>起殊勝行現前行名入第七菩薩地故。如<a 
name="0174b26" id="0174b26"></a>是樂無作行對治差別。七地已說。次說彼障<a 
name="0174b27" id="0174b27"></a>對治有二種相。一修行無量種。二修行無功<a 
name="0174b28" id="0174b28"></a>用行。</p><a 
name="0174b29" id="0174b29"></a><p style="text-indent: 0em; margin-left: 0em"><span class="linehead"></span>經曰。是菩薩住第七菩薩地中。入無量眾生<a 
name="0174c01" id="0174c01"></a>界。入諸佛無量教化眾生業。入無量世界<a 
name="0174c02" id="0174c02"></a>網。入諸佛無量清淨國土。入無量諸法差<a 
name="0174c03" id="0174c03"></a>別。入無量諸佛智得無上道。入無量劫數。<a 
name="0174c04" id="0174c04"></a>入無量諸佛通達三世事。入無量眾生信樂<a 
name="0174c05" id="0174c05"></a>勝事差別入無量諸佛名色身種種示現。<a 
name="0174c06" id="0174c06"></a>入無量眾生心行根信種種差別。入無量諸<a 
name="0174c07" id="0174c07"></a>佛音聲語言令眾生歡喜。入無量眾生心心<a 
name="0174c08" id="0174c08"></a>所行種種差別。入無量諸佛隨智慧行。入乘<a 
name="0174c09" id="0174c09"></a>無量聲聞乘信解。入諸佛無量說道。令眾生<a 
name="0174c10" id="0174c10"></a>信解。入無量辟支佛乘集成。入諸佛無量深<a 
name="0174c11" id="0174c11"></a>智慧門。入所說。入諸菩薩無量所行道。入<a 
name="0174c12" id="0174c12"></a>諸佛無量所說大乘集成事。令菩薩得入。</p><a 
name="0174c13" id="0174c13"></a><p style="text-indent: 0em; margin-left: 0em"><span class="linehead"></span>論曰。修行無量種者。隨所作利益何等眾<a 
name="0174c14" id="0174c14"></a>生。眾生住何處。以何等智慧。以何等心。以<a 
name="0174c15" id="0174c15"></a>何等行。置何等乘。以此差別。有十種修行。<a 
name="0174c16" id="0174c16"></a>是中隨所作利益何等眾生者。於無量眾生<a 
name="0174c17" id="0174c17"></a>以無量業教化故。如經是菩薩住第七菩<a 
name="0174c18" id="0174c18"></a>薩地中入無量眾生界入諸佛無量教化眾<a 
name="0174c19" id="0174c19"></a>生業故。眾生住何處者。於無量世界中。令<a 
name="0174c20" id="0174c20"></a>依清淨佛國土故。如經入無量世界網入<a 
name="0174c21" id="0174c21"></a>諸佛無量清淨國土故。以何等智慧者。無<a 
name="0174c22" id="0174c22"></a>量種種法界智慧覺故。如經入無量諸法差<a 
name="0174c23" id="0174c23"></a>別入無量諸佛智得無上道故。無量劫數<a 
name="0174c24" id="0174c24"></a>通達三世。亦入智慧覺。如經入無量劫數<a 
name="0174c25" id="0174c25"></a>入無量諸佛通達三世事故。以何等心者。<a 
name="0174c26" id="0174c26"></a>有三種事。一有眾生信種種天身心隨同行。<a 
name="0174c27" id="0174c27"></a>隨彼信說故。如經入無量眾生信樂勝事<a 
name="0174c28" id="0174c28"></a>差別入無量諸佛名色身種種示現故。二<a 
name="0174c29" id="0174c29"></a>知過去心習軟中利根如應說法。如經入<a 
name="0175a01" id="0175a01"></a>無量眾生心行根信種種差別入無量諸佛<a 
name="0175a02" id="0175a02"></a>音聲語言令眾生歡喜故。三以何等行者。<a 
name="0175a03" id="0175a03"></a>隨眾生心說對治故。如經入無量眾生心<a 
name="0175a04" id="0175a04"></a>心所行種種差別入無量諸佛隨智慧行故。<a 
name="0175a05" id="0175a05"></a>置何等乘者。於三乘中置聲聞乘中者。<a 
name="0175a06" id="0175a06"></a>如經入乘無量聲聞乘信解入諸佛無量<a 
name="0175a07" id="0175a07"></a>說道令眾生信解故。置辟支佛乘中者。如<a 
name="0175a08" id="0175a08"></a>經入無量辟支佛乘集成。入諸佛無量深智<a 
name="0175a09" id="0175a09"></a>慧門入所說故。置大乘中者。如經入諸<a 
name="0175a10" id="0175a10"></a>菩薩無量所行道。入諸佛無量所說大乘集<a 
name="0175a11" id="0175a11"></a>成事令菩薩得入故。如是彼障對治無量<a 
name="0175a12" id="0175a12"></a>種差別修行十種已說。次說修行無功用<a 
name="0175a13" id="0175a13"></a>行。</p><a 
name="0175a14" id="0175a14"></a><p style="text-indent: 0em; margin-left: 0em"><span class="linehead"></span>經曰。是菩薩作如是念。是諸佛世尊。有無<a 
name="0175a15" id="0175a15"></a>量無邊境界。是境界不可以若千百億劫<a 
name="0175a16" id="0175a16"></a>千億劫百千億劫。乃至復過此數無量百千<a 
name="0175a17" id="0175a17"></a>萬億那由他劫不可算數。如是諸佛境界我<a 
name="0175a18" id="0175a18"></a>皆應集。自然不以分別得成。以不分別不<a 
name="0175a19" id="0175a19"></a>取相故成。是菩薩如是善觀智通。日夜常<a 
name="0175a20" id="0175a20"></a>修方便智。熏發起殊勝行。善住堅固以不<a 
name="0175a21" id="0175a21"></a>動法故。</p><a 
name="0175a22" id="0175a22"></a><p style="text-indent: 0em; margin-left: 0em"><span class="linehead"></span>論曰。是中自然者。自性勝無分別故。如經自<a 
name="0175a23" id="0175a23"></a>然不以分別得成以不分別不取相故成。<a 
name="0175a24" id="0175a24"></a>此句示現是菩薩如是善觀智通日夜常修<a 
name="0175a25" id="0175a25"></a>方便智熏發起殊勝行善住堅固以不動<a 
name="0175a26" id="0175a26"></a>法故者。彼障對治故。如是彼障對治差別此<a 
name="0175a27" id="0175a27"></a>地已說。次說雙行分有四種相。一二行雙<a 
name="0175a28" id="0175a28"></a>無間二信勝。三能作大義。四菩提分差別。</p><a 
name="0175a29" id="0175a29"></a><p style="text-indent: 0em; margin-left: 0em"><span class="linehead"></span>經曰。是菩薩起於道時。一念心不捨。是菩<a 
name="0175b01" id="0175b01"></a>薩修行智慧。來時亦起去時亦起。住時亦起<a 
name="0175b02" id="0175b02"></a>坐時亦起臥時亦起。乃至睡夢皆能起道。離<a 
name="0175b03" id="0175b03"></a>諸陰蓋住諸威儀。常不離如是相念。是菩<a 
name="0175b04" id="0175b04"></a>薩於念念中。具足菩薩十波羅蜜。何以故。<a 
name="0175b05" id="0175b05"></a>如是菩薩起一切心。於念念中以大悲為<a 
name="0175b06" id="0175b06"></a>首。修習一切佛法。皆迴向如來智故。是菩<a 
name="0175b07" id="0175b07"></a>薩求佛道時。所修善根。捨與一切眾生是<a 
name="0175b08" id="0175b08"></a>檀波羅蜜。能滅一切煩惱熱是尸波羅蜜慈<a 
name="0175b09" id="0175b09"></a>悲為首。能忍一切眾生是羼提波羅蜜。求<a 
name="0175b10" id="0175b10"></a>轉勝善根心無厭足是毘梨耶波羅蜜。所修<a 
name="0175b11" id="0175b11"></a>諸行心不馳散常向一切智智是禪波羅<a 
name="0175b12" id="0175b12"></a>蜜。現忍諸法自性不生是般若波羅蜜。能起<a 
name="0175b13" id="0175b13"></a>無量智門是方便波羅蜜。期上上勝智是願<a 
name="0175b14" id="0175b14"></a>波羅蜜。一切外道邪論及諸魔眾不能沮<a 
name="0175b15" id="0175b15"></a>壞菩薩道是力波羅蜜。如實觀知一切法相<a 
name="0175b16" id="0175b16"></a>是智波羅蜜。如是諸佛子。是菩薩住此菩薩<a 
name="0175b17" id="0175b17"></a>遠行地中。念念具足十波羅蜜。亦具足四攝<a 
name="0175b18" id="0175b18"></a>法。亦具足四家三十七助菩提分法三解脫<a 
name="0175b19" id="0175b19"></a>門。略說乃至一切助菩提分法。於念念中<a 
name="0175b20" id="0175b20"></a>皆悉具足。</p><a 
name="0175b21" id="0175b21"></a><p style="text-indent: 0em; margin-left: 0em"><span class="linehead"></span>論曰。是中一念中。奢摩他毘婆舍那二行雙<a 
name="0175b22" id="0175b22"></a>現前故。住諸威儀者。一切行中彼修行時無<a 
name="0175b23" id="0175b23"></a>間不斷不息行故。如經是菩薩起於道時一<a 
name="0175b24" id="0175b24"></a>念心不捨。乃至住諸威儀故。遠離一切煩<a 
name="0175b25" id="0175b25"></a>惱蓋故。信勝者。彼無量智中殊異義莊嚴相<a 
name="0175b26" id="0175b26"></a>現前專念故。如經常不離如是相念故。能<a 
name="0175b27" id="0175b27"></a>作大義者。念念具足十波羅蜜大義故。如<a 
name="0175b28" id="0175b28"></a>經是菩薩於念念中具足菩薩十波羅蜜乃<a 
name="0175b29" id="0175b29"></a>至智波羅蜜故。是中方便波羅蜜者。起無量<a 
name="0175c01" id="0175c01"></a>智事。以是智故。起布施等無量行願力攝<a 
name="0175c02" id="0175c02"></a>故。願波羅蜜者。起上上智。以是智故起布<a 
name="0175c03" id="0175c03"></a>施等上上行生攝取勝故。力波羅蜜者。一切<a 
name="0175c04" id="0175c04"></a>異論及諸魔眾不能壞行。以是行故遠離<a 
name="0175c05" id="0175c05"></a>布施等障故。智波羅蜜者。如實觀知一切法<a 
name="0175c06" id="0175c06"></a>相。以是智故布施等一切種差別知為<a 
name="0175c07" id="0175c07"></a>化眾生故。菩提分差別者。有四種相。一依<a 
name="0175c08" id="0175c08"></a>大乘行波羅蜜故。如經如是諸佛子是菩薩<a 
name="0175c09" id="0175c09"></a>住此菩薩遠行地中。念念具足十波羅蜜<a 
name="0175c10" id="0175c10"></a>故。二依教化眾生。行四攝法故。如經亦具<a 
name="0175c11" id="0175c11"></a>足四攝法故。三依煩惱障增上淨故。家菩<a 
name="0175c12" id="0175c12"></a>提分解脫門者。何處住。以何等門修行得<a 
name="0175c13" id="0175c13"></a>清淨。如經亦具足四家三十七助菩提分法<a 
name="0175c14" id="0175c14"></a>三解脫門故。家者般若家諦家捨煩惱家苦<a 
name="0175c15" id="0175c15"></a>清淨家故四依智障清淨。如經略說一切助<a 
name="0175c16" id="0175c16"></a>菩提分法於念念中皆悉具足故。如是雙行<a 
name="0175c17" id="0175c17"></a>差別已說。次說前上地勝差別。下地增上方<a 
name="0175c18" id="0175c18"></a>便行滿足故。七地中說。</p><a 
name="0175c19" id="0175c19"></a><p style="text-indent: 0em; margin-left: 0em"><span class="linehead"></span>經曰。爾時解脫月菩薩。問金剛藏菩薩言。<a 
name="0175c20" id="0175c20"></a>佛子。菩薩但於第七菩薩地中具足一切助<a 
name="0175c21" id="0175c21"></a>菩提分法。為當一切菩薩諸地中亦皆具足。<a 
name="0175c22" id="0175c22"></a>金剛藏菩薩言。佛子。菩薩於十菩薩地中悉<a 
name="0175c23" id="0175c23"></a>具足一切助菩提分法。但第七地勝故得名。<a 
name="0175c24" id="0175c24"></a>何以故。佛子。是菩薩此菩薩地中方便行具<a 
name="0175c25" id="0175c25"></a>足得入智慧神通行故。佛子。菩薩於初地<a 
name="0175c26" id="0175c26"></a>中發願。觀一切佛法故。具足助菩提分法。<a 
name="0175c27" id="0175c27"></a>第二地中除心惡垢故。具足助菩提分法。<a 
name="0175c28" id="0175c28"></a>第三地中願轉增長得法明故。具足助菩<a 
name="0175c29" id="0175c29"></a>提分法。第四地中入道故。具足助菩提分<a 
name="0176a01" id="0176a01"></a>法。第五地中隨順行世間法故。具足助菩提<a 
name="0176a02" id="0176a02"></a>分法。第六地中。入甚深法門故。具足助菩<a 
name="0176a03" id="0176a03"></a>提分法。此第七菩薩地中。起一切佛法故。<a 
name="0176a04" id="0176a04"></a>具足一切助菩提分法。</p><a 
name="0176a05" id="0176a05"></a><p style="text-indent: 0em; margin-left: 0em"><span class="linehead"></span>論曰。云何下地增上方便行滿足。以滿足<a 
name="0176a06" id="0176a06"></a>故。入大智通行。如經金剛藏菩薩言。佛子。<a 
name="0176a07" id="0176a07"></a>菩薩於十菩薩地中悉具足一切菩提分法。<a 
name="0176a08" id="0176a08"></a>但第七地勝故得名。何以故。佛子。是菩薩此<a 
name="0176a09" id="0176a09"></a>菩薩地中方便行具足得入智慧神通行故。<a 
name="0176a10" id="0176a10"></a>是中通者五神通。智者如前說。云何此地<a 
name="0176a11" id="0176a11"></a>中方便行滿足。彼餘世間出世間行中更起<a 
name="0176a12" id="0176a12"></a>殊勝行。是故此七地中起一切佛法故。能<a 
name="0176a13" id="0176a13"></a>具足助菩提分法。如經佛子。菩薩於初地<a 
name="0176a14" id="0176a14"></a>中發願觀一切佛法故具足助菩提分法。<a 
name="0176a15" id="0176a15"></a>乃至此第七菩薩地中起一切佛法故。具足<a 
name="0176a16" id="0176a16"></a>一切助菩提分法故。如是前上地勝差別下<a 
name="0176a17" id="0176a17"></a>地增上方便行滿足已說。云何上地增上修<a 
name="0176a18" id="0176a18"></a>行智慧方便菩提分。功用行滿足故。</p><a 
name="0176a19" id="0176a19"></a><p style="text-indent: 0em; margin-left: 0em"><span class="linehead"></span>經曰。何以故。佛子。菩薩從初地來乃至七<a 
name="0176a20" id="0176a20"></a>地。得諸智慧所行道。以是力故。從第八菩<a 
name="0176a21" id="0176a21"></a>薩地乃至第十地。無功用行自然滿足。佛子。<a 
name="0176a22" id="0176a22"></a>譬如二世界。一染淨世界。二純淨世界。是二<a 
name="0176a23" id="0176a23"></a>中間難可得過。欲過此界當以大神通<a 
name="0176a24" id="0176a24"></a>力。佛子。菩薩如是行於染淨菩薩道難可<a 
name="0176a25" id="0176a25"></a>得過。當以大願力大方便智力大神通力<a 
name="0176a26" id="0176a26"></a>故乃可得過。解脫月菩薩言。佛子。七菩薩<a 
name="0176a27" id="0176a27"></a>地為是染行為是淨行。金剛藏菩薩言。佛<a 
name="0176a28" id="0176a28"></a>子。從初地來菩薩所行皆離煩惱染業。何<a 
name="0176a29" id="0176a29"></a>以。故迴向阿耨多羅三藐三菩提故。隨道所<a 
name="0176b01" id="0176b01"></a>行如分平等故。不名為過七地煩惱行。佛<a 
name="0176b02" id="0176b02"></a>子。譬如轉輪聖王乘上寶象遊四天下。知<a 
name="0176b03" id="0176b03"></a>有貧窮困苦染過之人。而不為彼過所染。<a 
name="0176b04" id="0176b04"></a>然王未免人身。若捨人身生於梵世住<a 
name="0176b05" id="0176b05"></a>梵天宮。見行千世界。示梵王光明威力。爾<a 
name="0176b06" id="0176b06"></a>時不名為人。佛子。菩薩亦如是。從初地<a 
name="0176b07" id="0176b07"></a>來乘諸波羅蜜乘行一切世間。亦知世間<a 
name="0176b08" id="0176b08"></a>煩惱染過。而不為煩惱過之所染。以乘正<a 
name="0176b09" id="0176b09"></a>道故。而不名為過七地煩惱染。若菩薩捨<a 
name="0176b10" id="0176b10"></a>一切功用行。從七地入第八地。爾時名為<a 
name="0176b11" id="0176b11"></a>乘菩薩清淨乘行一切世間。如實知一切煩<a 
name="0176b12" id="0176b12"></a>惱染過。而不為煩惱過之所染。以得過故。<a 
name="0176b13" id="0176b13"></a>佛子。菩薩住是第七菩薩地。過多貪欲等諸<a 
name="0176b14" id="0176b14"></a>煩惱眾。是菩薩住此菩薩遠行地中。不名<a 
name="0176b15" id="0176b15"></a>有煩惱者。不名無煩惱者。何以故。一切煩<a 
name="0176b16" id="0176b16"></a>惱不行故。不名有煩惱者。貪求如來智慧<a 
name="0176b17" id="0176b17"></a>未滿足故。不名無煩惱者。</p><a 
name="0176b18" id="0176b18"></a><p style="text-indent: 0em; margin-left: 0em"><span class="linehead"></span>論曰。云何上地增上智慧方便行菩提分。功<a 
name="0176b19" id="0176b19"></a>用滿足故。如經。何以故。佛子。菩薩從初地<a 
name="0176b20" id="0176b20"></a>來乃至七地得諸智慧所行道乃至當以大<a 
name="0176b21" id="0176b21"></a>願力大方便智力大神通力乃可得過故。<a 
name="0176b22" id="0176b22"></a>從初地來遠離一切煩惱示現如是。此地<a 
name="0176b23" id="0176b23"></a>名為染淨。非染行如分行平等道故。彼菩薩<a 
name="0176b24" id="0176b24"></a>此地中。隨力分捨功用道如轉輪王譬。第<a 
name="0176b25" id="0176b25"></a>八地中。自然得報行過煩惱染過。示現如<a 
name="0176b26" id="0176b26"></a>生梵世捨轉輪王人身。如經諸佛子。譬如<a 
name="0176b27" id="0176b27"></a>轉輪聖王乃至不為煩惱過之所染。以得<a 
name="0176b28" id="0176b28"></a>過故。佛子。菩薩住是第七菩薩地過多貪<a 
name="0176b29" id="0176b29"></a>欲等諸煩惱眾者。未至報地故。是故此地<a 
name="0176c01" id="0176c01"></a>不名離煩惱行。有功用故。菩薩住此遠行<a 
name="0176c02" id="0176c02"></a>地中。不名有煩惱者。乃至未滿足故。不<a 
name="0176c03" id="0176c03"></a>名無煩惱者。如是前上地勝差別分已說。<a 
name="0176c04" id="0176c04"></a>次說雙行果差別。此有四種相。一業清淨。<a 
name="0176c05" id="0176c05"></a>二得勝三昧。三過地。四得勝行。云何業清淨。</p><a 
name="0176c06" id="0176c06"></a><p style="text-indent: 0em; margin-left: 0em"><span class="linehead"></span>經曰。是菩薩住此第七菩薩遠行地中。畢竟<a 
name="0176c07" id="0176c07"></a>成就深淨身業。畢竟成就深淨口業。畢竟<a 
name="0176c08" id="0176c08"></a>成就深淨意業。是菩薩所有不善業道。諸佛<a 
name="0176c09" id="0176c09"></a>所呵皆已捨離。所有善業道諸佛所歎是則<a 
name="0176c10" id="0176c10"></a>常行。世間所有經書技術。如五地中說自然<a 
name="0176c11" id="0176c11"></a>而行。是菩薩於三千大千世界中得為大<a 
name="0176c12" id="0176c12"></a>師。唯餘諸佛及八地菩薩無有眾生。深心<a 
name="0176c13" id="0176c13"></a>妙行能與等者。是菩薩所有禪定三昧三摩<a 
name="0176c14" id="0176c14"></a>跋提神通解脫一切現前。修行門中非善成<a 
name="0176c15" id="0176c15"></a>就報力。如第八菩薩地。是菩薩住此第七菩<a 
name="0176c16" id="0176c16"></a>薩遠行地。於念念中具足修集方便智力及<a 
name="0176c17" id="0176c17"></a>一切助菩提分法。得轉勝具足。</p><a 
name="0176c18" id="0176c18"></a><p style="text-indent: 0em; margin-left: 0em"><span class="linehead"></span>論曰。業清淨者有四種相。一戒淨勝。如<a 
name="0176c19" id="0176c19"></a>經是菩薩住此第七菩薩遠行地中畢竟成<a 
name="0176c20" id="0176c20"></a>就深淨身業乃至是則常行故。二世間智清<a 
name="0176c21" id="0176c21"></a>淨勝。如經世間所有經書技術乃至自然而<a 
name="0176c22" id="0176c22"></a>行故。三得自身勝心行二平等無與等者。如<a 
name="0176c23" id="0176c23"></a>經是菩薩於三千大千世界中乃至深心妙<a 
name="0176c24" id="0176c24"></a>行無與等者故。四得勝力禪等現前勝。如<a 
name="0176c25" id="0176c25"></a>經是菩薩所有禪定三昧乃至得轉勝具足<a 
name="0176c26" id="0176c26"></a>故。是中依禪起三昧三摩跋提神通解脫。為<a 
name="0176c27" id="0176c27"></a>教化眾生故。寂滅樂行故。滅定三摩拔提。<a 
name="0176c28" id="0176c28"></a>如是次第如是雙行果。業清淨四種相已說。<a 
name="0176c29" id="0176c29"></a>次說得勝三昧。</p><a 
name="0177a01" id="0177a01"></a><p style="text-indent: 0em; margin-left: 0em"><span class="linehead"></span>經曰。是菩薩住此第七菩薩遠行地中。入<a 
name="0177a02" id="0177a02"></a>名善擇智菩薩三昧善思義三昧益意三昧分<a 
name="0177a03" id="0177a03"></a>別義藏三昧擇一切義三昧善住堅根三昧智<a 
name="0177a04" id="0177a04"></a>神通門三昧法界業三昧如來利益三昧入名<a 
name="0177a05" id="0177a05"></a>種種義藏世間涅槃門菩薩三昧。菩薩如是<a 
name="0177a06" id="0177a06"></a>大智通門。滿足上首十三昧。能入百千菩薩<a 
name="0177a07" id="0177a07"></a>三昧門。淨治此地。</p><a 
name="0177a08" id="0177a08"></a><p style="text-indent: 0em; margin-left: 0em"><span class="linehead"></span>論曰。得勝三昧者有十種相。一依未觀義。<a 
name="0177a09" id="0177a09"></a>二依已觀義如經是菩薩住此第七菩薩遠<a 
name="0177a10" id="0177a10"></a>行地中入名善擇智菩薩三昧故。善思義三<a 
name="0177a11" id="0177a11"></a>昧故。三依一句無量義勝。四依一義說無<a 
name="0177a12" id="0177a12"></a>量名如經益意三昧故。分別義藏三昧故。五<a 
name="0177a13" id="0177a13"></a>依通一切五明處智。如經擇一切義三昧故。<a 
name="0177a14" id="0177a14"></a>六依煩惱障淨。真如觀堅根故。如經善住堅<a 
name="0177a15" id="0177a15"></a>根三昧故。七依智障淨。有四種障淨故。一<a 
name="0177a16" id="0177a16"></a>勝功德障此對治。如經智神通門三昧故。二<a 
name="0177a17" id="0177a17"></a>無障礙智障此對治。如經法界業三昧故。三<a 
name="0177a18" id="0177a18"></a>於深上佛法性弱障此對治。如經如來利<a 
name="0177a19" id="0177a19"></a>益三昧故。四不住行障此對治。如經入名種<a 
name="0177a20" id="0177a20"></a>種義藏世間涅槃門菩薩三昧故。種種義藏<a 
name="0177a21" id="0177a21"></a>者種種善根故。如是大智通門滿足上首十<a 
name="0177a22" id="0177a22"></a>三昧。能入百千萬菩薩三昧門。淨治此地<a 
name="0177a23" id="0177a23"></a>故。已說得勝三昧。次說過地。</p><a 
name="0177a24" id="0177a24"></a><p style="text-indent: 0em; margin-left: 0em"><span class="linehead"></span>經曰。是菩薩得是三昧智慧方便善清淨故。<a 
name="0177a25" id="0177a25"></a>得大悲力故。過聲聞辟支佛地。現前思量<a 
name="0177a26" id="0177a26"></a>趣智慧地。</p><a 
name="0177a27" id="0177a27"></a><p style="text-indent: 0em; margin-left: 0em"><span class="linehead"></span>論曰。過聲聞辟支佛地者。有二種相。一修<a 
name="0177a28" id="0177a28"></a>行方便智力。二大悲力故。現前者。能入法流<a 
name="0177a29" id="0177a29"></a>水。思量智慧地者。八地智慧應知。但觀奢<a 
name="0177b01" id="0177b01"></a>摩他毘婆舍那道。彼處成就故。復次過者業<a 
name="0177b02" id="0177b02"></a>勝故示現。</p><a 
name="0177b03" id="0177b03"></a><p style="text-indent: 0em; margin-left: 0em"><span class="linehead"></span>經曰。是菩薩住此第七菩薩遠行地中。無量<a 
name="0177b04" id="0177b04"></a>身業無相行。無量口業無相行。無量意業無<a 
name="0177b05" id="0177b05"></a>相行。是菩薩善清淨行故。得無生法忍光明。<a 
name="0177b06" id="0177b06"></a>解脫月菩薩言。佛子。菩薩住菩薩初地。有<a 
name="0177b07" id="0177b07"></a>無量身業無量口業無量意業。已過一切聲<a 
name="0177b08" id="0177b08"></a>聞辟支佛行成。金剛藏菩薩言。佛子。觀大<a 
name="0177b09" id="0177b09"></a>法故過。非是自智行力。此第七菩薩地。得<a 
name="0177b10" id="0177b10"></a>自智行力觀故。一切聲聞辟支佛所不能<a 
name="0177b11" id="0177b11"></a>壞。佛子。譬如王子生在王家。具足王相<a 
name="0177b12" id="0177b12"></a>勝一切臣眾。以豪尊力故。非自智行力故。<a 
name="0177b13" id="0177b13"></a>若身長大自具智力所作事成。過一切臣<a 
name="0177b14" id="0177b14"></a>眾。如是佛子。菩薩初發心時。已勝一切聲<a 
name="0177b15" id="0177b15"></a>聞辟支佛。以深心大故。今住此第七菩薩<a 
name="0177b16" id="0177b16"></a>地中。自智行住故。過一切聲聞辟支佛事。</p><a 
name="0177b17" id="0177b17"></a><p style="text-indent: 0em; margin-left: 0em"><span class="linehead"></span>論曰。無量三業無相行者。入定遠離相是。無<a 
name="0177b18" id="0177b18"></a>量聲聞緣覺。亦有淨業遠離相非無量相。不<a 
name="0177b19" id="0177b19"></a>能利益一切眾生故。復次此無量勝餘下地<a 
name="0177b20" id="0177b20"></a>事故。善清淨行者。修方便行滿足故。無生法<a 
name="0177b21" id="0177b21"></a>忍光明者。相現前故。王子喻者。此地中勝過<a 
name="0177b22" id="0177b22"></a>示現。修方便行滿足故。自智行住者。方便行<a 
name="0177b23" id="0177b23"></a>盡念觀住故。如經佛子。譬如王子生在王<a 
name="0177b24" id="0177b24"></a>家乃至自智行住故過一切聲聞辟支佛事<a 
name="0177b25" id="0177b25"></a>故。無量身等勝業已說。非但多無量神力。亦<a 
name="0177b26" id="0177b26"></a>無量示勝義故。</p><a 
name="0177b27" id="0177b27"></a><p style="text-indent: 0em; margin-left: 0em"><span class="linehead"></span>經曰。諸佛子。是菩薩住此第七菩薩遠行地。<a 
name="0177b28" id="0177b28"></a>得甚深遠離無行。身口意業轉求勝行而<a 
name="0177b29" id="0177b29"></a>不捨離。</p><a 
name="0177c01" id="0177c01"></a><p style="text-indent: 0em; margin-left: 0em"><span class="linehead"></span>論曰。甚深者遠入故。遠離者彼障滅故。無行<a 
name="0177c02" id="0177c02"></a>者。彼餘出世間世間地不能行故。身口意業<a 
name="0177c03" id="0177c03"></a>轉求勝行而不捨離者。聲聞辟支佛雖離<a 
name="0177c04" id="0177c04"></a>彼相業不如是。得少為足不求上行故。<a 
name="0177c05" id="0177c05"></a>如是雙行果過。二乘地已說。云何得勝行。</p><a 
name="0177c06" id="0177c06"></a><p style="text-indent: 0em; margin-left: 0em"><span class="linehead"></span>經曰。解脫月菩薩言。佛子。菩薩從何地來<a 
name="0177c07" id="0177c07"></a>能入寂滅定。金剛藏菩薩言。佛子。菩薩從<a 
name="0177c08" id="0177c08"></a>第六地來能入寂滅定今住第七菩薩地。<a 
name="0177c09" id="0177c09"></a>於念念中能入寂滅定而不證寂滅定。是<a 
name="0177c10" id="0177c10"></a>菩薩畢竟成就不可思議身口意業。佛子。是<a 
name="0177c11" id="0177c11"></a>諸菩薩行實際行而不證寂滅定。佛子。譬<a 
name="0177c12" id="0177c12"></a>如有人乘大船舫入於大海。善知行船善<a 
name="0177c13" id="0177c13"></a>知水相。不為大海水難所害。如是佛子。菩<a 
name="0177c14" id="0177c14"></a>薩住此第七菩薩地中。乘諸波羅蜜船行<a 
name="0177c15" id="0177c15"></a>實際行。而不證寂滅定。</p><a 
name="0177c16" id="0177c16"></a><p style="text-indent: 0em; margin-left: 0em"><span class="linehead"></span>論曰。行實際行而不證寂滅定。以不捨<a 
name="0177c17" id="0177c17"></a>有故。如經金剛藏菩薩言。佛子。菩薩摩訶<a 
name="0177c18" id="0177c18"></a>薩從第六地來能入寂滅定乃至而不證<a 
name="0177c19" id="0177c19"></a>寂滅定故。如是三摩跋提勝行已說。次說<a 
name="0177c20" id="0177c20"></a>發起勝行。</p><a 
name="0177c21" id="0177c21"></a><p style="text-indent: 0em; margin-left: 0em"><span class="linehead"></span>經曰。菩薩如是通達三昧智力修行。起大<a 
name="0177c22" id="0177c22"></a>方便智力故。現身世間門深心涅槃。雖眷屬<a 
name="0177c23" id="0177c23"></a>圍遶而心常遠離。以願力受生三界而不<a 
name="0177c24" id="0177c24"></a>為世間所染。心常寂滅以方便力而還熾<a 
name="0177c25" id="0177c25"></a>然雖然不燒。隨順佛智轉聲聞辟支佛地。<a 
name="0177c26" id="0177c26"></a>通達諸佛境界藏現魔境界。過四魔道現<a 
name="0177c27" id="0177c27"></a>行魔境界。現諸外道行而深心不捨佛濟。<a 
name="0177c28" id="0177c28"></a>通達一切世間事心常在出世間道法。所有<a 
name="0177c29" id="0177c29"></a>莊嚴之事。勝諸天龍夜叉乾闥婆阿修羅迦<a 
name="0178a01" id="0178a01"></a>樓羅緊那羅摩&#x777A;羅伽人非人四天王釋提桓<a 
name="0178a02" id="0178a02"></a>因梵天王而不捨樂法念。</p><a 
name="0178a03" id="0178a03"></a><p style="text-indent: 0em; margin-left: 0em"><span class="linehead"></span>論曰。發起殊勝行者。有八種行共對治攝。一<a 
name="0178a04" id="0178a04"></a>起功德行隨順世間門。如經菩薩如是通<a 
name="0178a05" id="0178a05"></a>達三昧智力修行起大方便智力故現身世<a 
name="0178a06" id="0178a06"></a>間門深心涅槃故。二上首攝餘行。如經雖眷<a 
name="0178a07" id="0178a07"></a>屬圍遶而心常遠離故。三願取有行。如經<a 
name="0178a08" id="0178a08"></a>以願力受生三界而不為世間所染故。四<a 
name="0178a09" id="0178a09"></a>家不斷行。遠離貪欲隨煩惱使而示貪欲行<a 
name="0178a10" id="0178a10"></a>事。如經心常寂滅以方便力而還熾然雖<a 
name="0178a11" id="0178a11"></a>然不燒故。五入行。如經隨順佛智轉聲聞<a 
name="0178a12" id="0178a12"></a>辟支佛地故。六資生行。飲食睡夢等魔境界<a 
name="0178a13" id="0178a13"></a>故。如經通達諸佛境界藏現魔境界故。七<a 
name="0178a14" id="0178a14"></a>退行。示老病死此三魔境界故。如經過四<a 
name="0178a15" id="0178a15"></a>魔道現行魔境界故。八轉行。有三種轉。<a 
name="0178a16" id="0178a16"></a>一見貪轉。如經現諸外道行而深心不捨<a 
name="0178a17" id="0178a17"></a>佛濟故。二障礙轉。如經通達一切世間事<a 
name="0178a18" id="0178a18"></a>而心常在出世間道法故。三貪轉。天龍等尊<a 
name="0178a19" id="0178a19"></a>重心攝取轉彼貪心故。如經所有莊嚴之事<a 
name="0178a20" id="0178a20"></a>勝諸天龍乃至而不捨樂法念故。</p><a 
name="0178a21" id="0178a21"></a><p style="text-indent: 0em; margin-left: 0em"><span class="linehead"></span>經曰。菩薩成就如是智慧。住此菩薩遠行<a 
name="0178a22" id="0178a22"></a>地已多見諸佛。以大神通力大願力故。見<a 
name="0178a23" id="0178a23"></a>多百佛多千佛多百千佛多百千那由他佛多<a 
name="0178a24" id="0178a24"></a>億佛多百億佛多千億佛多百千億佛多百千<a 
name="0178a25" id="0178a25"></a>億那由他佛。以大神通力大願力故。是菩<a 
name="0178a26" id="0178a26"></a>薩見諸佛時。以上心深心供養恭敬尊重<a 
name="0178a27" id="0178a27"></a>讚歎。衣服飲食臥具湯藥一切供具悉以奉<a 
name="0178a28" id="0178a28"></a>施。以諸菩薩上妙樂具供養眾僧以此善<a 
name="0178a29" id="0178a29"></a>根皆願迴向阿耨多羅三藐三菩提。於諸佛<a 
name="0178b01" id="0178b01"></a>所生上恭敬。專心聽法聞已受持。聞受持已<a 
name="0178b02" id="0178b02"></a>得如實三昧智慧光明隨順修行行已憶持<a 
name="0178b03" id="0178b03"></a>守護諸佛正法。一切聲聞辟支佛智慧問難<a 
name="0178b04" id="0178b04"></a>所不能壞。是菩薩復能利益眾生故法忍<a 
name="0178b05" id="0178b05"></a>轉淨。是菩薩住此菩薩遠行地中。於無量<a 
name="0178b06" id="0178b06"></a>劫彼諸善根轉勝明淨調柔成就。復轉盡成<a 
name="0178b07" id="0178b07"></a>就。無量百劫無量千劫。無量百千劫。無量百<a 
name="0178b08" id="0178b08"></a>千那由他劫。無量億劫無量百億劫。無量千<a 
name="0178b09" id="0178b09"></a>億劫無量百千億劫。無量百千億那由他劫。<a 
name="0178b10" id="0178b10"></a>彼諸善根轉勝明淨調柔成就。復轉盡成就。<a 
name="0178b11" id="0178b11"></a>佛子。譬如本真金。以一切眾寶具足莊嚴。光<a 
name="0178b12" id="0178b12"></a>色轉勝明淨。餘莊嚴具所不能及。如是佛<a 
name="0178b13" id="0178b13"></a>子。菩薩住此第七菩薩遠行地中。彼諸善根<a 
name="0178b14" id="0178b14"></a>從方便智起轉勝明淨。一切聲聞辟支佛所<a 
name="0178b15" id="0178b15"></a>不能壞。佛子。譬如日光。一切星宿月光所<a 
name="0178b16" id="0178b16"></a>不能壞。閻浮提內所有泥水悉能乾竭。如<a 
name="0178b17" id="0178b17"></a>是佛子。菩薩住此第七菩薩遠行地中。彼諸<a 
name="0178b18" id="0178b18"></a>善根一切聲聞辟支佛所不能壞。又能乾<a 
name="0178b19" id="0178b19"></a>竭一切眾生煩惱淤泥。是菩薩十波羅蜜中。<a 
name="0178b20" id="0178b20"></a>方便波羅蜜增上。餘波羅蜜非不修習隨力<a 
name="0178b21" id="0178b21"></a>隨分。諸佛子。是名略說菩薩第七菩薩遠行<a 
name="0178b22" id="0178b22"></a>地。若菩薩住此地中多作他化自在天王<a 
name="0178b23" id="0178b23"></a>所作自在善令眾生發生正智。亦令眾生<a 
name="0178b24" id="0178b24"></a>渡煩惱海。所作善業布施愛語利益同事是<a 
name="0178b25" id="0178b25"></a>諸福德。皆不離念佛念法念僧念菩薩念<a 
name="0178b26" id="0178b26"></a>菩薩行念波羅蜜念十地念不壞力念無畏念<a 
name="0178b27" id="0178b27"></a>不共佛法。乃至不離念一切種一切智智。常<a 
name="0178b28" id="0178b28"></a>生是心。我當於一切眾生中為首為勝為<a 
name="0178b29" id="0178b29"></a>大為妙為微妙為上為無上為導為將<a 
name="0178c01" id="0178c01"></a>為師為尊乃至為一切智智依止者。復<a 
name="0178c02" id="0178c02"></a>從是念發精進行。以精進力故。於一念<a 
name="0178c03" id="0178c03"></a>間得百千億那由他三昧。見百千億那由他<a 
name="0178c04" id="0178c04"></a>佛。知百千億那由他佛神力。能動百千億<a 
name="0178c05" id="0178c05"></a>那由他佛世界。能入百千億那由他佛世界。<a 
name="0178c06" id="0178c06"></a>能照百千億那由他佛世界。能化百千億<a 
name="0178c07" id="0178c07"></a>那由他佛世界眾生。能住壽百千億那由他<a 
name="0178c08" id="0178c08"></a>劫。能知過去未來世各百千億那由他劫事。<a 
name="0178c09" id="0178c09"></a>能善入百千億那由他法門。能變身為百<a 
name="0178c10" id="0178c10"></a>千億那由他。於一一身能示百千億那由<a 
name="0178c11" id="0178c11"></a>他菩薩以為眷屬。若以願力自在勝上菩<a 
name="0178c12" id="0178c12"></a>薩願力。過於此數示種種神通。或身或光<a 
name="0178c13" id="0178c13"></a>明或神通或眼或境界或音聲或行或莊嚴或<a 
name="0178c14" id="0178c14"></a>加或信或業。是諸神通乃至無量百千萬億<a 
name="0178c15" id="0178c15"></a>那由他劫。不可數知。</p><a 
name="0178c16" id="0178c16"></a><p style="text-indent: 0em; margin-left: 0em"><span class="linehead"></span>論曰。守護諸佛正法者。於三千大千世界<a 
name="0178c17" id="0178c17"></a>中得為大師故。修方便行滿足故。彼守護<a 
name="0178c18" id="0178c18"></a>上首故。利益眾生故法忍轉顯。此地釋名<a 
name="0178c19" id="0178c19"></a>應知。如經是菩薩復能利益眾生故法忍<a 
name="0178c20" id="0178c20"></a>轉淨故。修行功用盡至故。名為遠行地。一切<a 
name="0178c21" id="0178c21"></a>眾寶具足莊嚴。真金喻者。示現一切菩提分<a 
name="0178c22" id="0178c22"></a>法方便行。功用滿足故。此地中諸善根轉勝<a 
name="0178c23" id="0178c23"></a>明淨示現。如經譬如本真金乃至一切聲聞<a 
name="0178c24" id="0178c24"></a>辟支佛所不能壞故。日光喻者。如前地說。<a 
name="0178c25" id="0178c25"></a>此地勝故。如經佛子譬如日光乃至又能<a 
name="0178c26" id="0178c26"></a>乾竭一切眾生煩惱淤泥故。餘如前說。</p><a 
name="0178c27" id="0178c27"></a><p><span class="juanname">十地經論遠行地第七卷之九</span></p>
<hr>【經文資訊】大正藏第 26 冊 No. 1522 十地經論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexca93.html?index=T26n1522" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T26n1522_009 by HTTrack Website Copier/3.x [XR&CO'2014], Tue, 07 Jun 2016 06:52:29 GMT -->
</html>
