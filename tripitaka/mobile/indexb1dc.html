<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_075 by HTTrack Website Copier/3.x [XR&CO'2014], Tue, 07 Jun 2016 06:59:21 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=345409025&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48n2016&amp;utmp=%2Fmobile%2Findex.php%3Findex%3DT48n2016_075&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexce94-2.html?index=T48n2016_074" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 75 卷</p>
	<a href="index1382.html?index=T48n2016_076" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷75]">　
<a 
name="0831b17" id="0831b17"></a><a 
name="0831b18" id="0831b18"></a><a 
name="0831b19" id="0831b19"></a><p><span class="juanname">宗鏡錄卷第七十五</span></p><a 
name="0831b20" id="0831b20"></a><a 
name="0831b21" id="0831b21"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0831b22" id="0831b22"></a><p style="text-indent: 0em; margin-left: 0em"><span class="linehead"></span>夫總別二報障。於八識中定屬何識。</p><p style="text-indent: 0em; margin-left: 0em"><span class="linehead"></span>答。古<a 
name="0831b23" id="0831b23"></a>釋云。總報唯屬第八識者。以第八最初生起。<a 
name="0831b24" id="0831b24"></a>其前七色心等。皆依他第八方生。即第八能<a 
name="0831b25" id="0831b25"></a>通與前七色心等。為所依。得名總報。別報唯<a 
name="0831b26" id="0831b26"></a>在前六識。受報各別不同。名為別報。若總報<a 
name="0831b27" id="0831b27"></a>定不通今世順現。受唯是順生來世受。若別<a 
name="0831b28" id="0831b28"></a>報即不定。通今世來世。皆受不遮。</p><p style="text-indent: 0em; margin-left: 0em"><span class="linehead"></span>又問。第七<a 
name="0831b29" id="0831b29"></a>識何不辯報障。</p><p style="text-indent: 0em; margin-left: 0em"><span class="linehead"></span>答。非是業招放無報障。又若<a 
name="0831c01" id="0831c01"></a>有報障而無業障。即第八識。若具有業報二<a 
name="0831c02" id="0831c02"></a>障。即前六識。若業報二障俱無。即第七識。又<a 
name="0831c03" id="0831c03"></a>若唯有別報障。無總報障者。即前六識。若唯<a 
name="0831c04" id="0831c04"></a>有總報障。無別報障者。即第八識。</p><p style="text-indent: 0em; margin-left: 0em"><span class="linehead"></span>問。眾生<a 
name="0831c05" id="0831c05"></a>造生死染淨二業。受苦樂兩報。皆從心起。則<a 
name="0831c06" id="0831c06"></a>離心無體。於八識內。定是何心。</p><p style="text-indent: 0em; margin-left: 0em"><span class="linehead"></span>答。今古有<a 
name="0831c07" id="0831c07"></a>二解。一古師解云。是第六識心。由識心分別。<a 
name="0831c08" id="0831c08"></a>作業受報。報起由心。故知無有實眾生也。以<a 
name="0831c09" id="0831c09"></a>心淨故眾生淨。無有別淨。心垢故眾生垢。無<a 
name="0831c10" id="0831c10"></a>有別垢。以垢淨由心得。眾生但名耳。二神鍇<a 
name="0831c11" id="0831c11"></a>和尚解云。心者是第八識。由其識內持染淨<a 
name="0831c12" id="0831c12"></a>種子。種子遇緣。即能招苦樂兩果。果起由心。<a 
name="0831c13" id="0831c13"></a>故知無眾生也。若古師取第六識為垢淨心。<a 
name="0831c14" id="0831c14"></a>為此六識與善十一相應。能造人天善業。與<a 
name="0831c15" id="0831c15"></a>根隨相應。能造三塗惡業。此總別業成。能招<a 
name="0831c16" id="0831c16"></a>當來苦樂兩報。故言染淨由心也。此據造業<a 
name="0831c17" id="0831c17"></a>者為心。神鍇和尚取第八識為心者。此是總<a 
name="0831c18" id="0831c18"></a>報主。真異熟識。識中能含藏善不善業種子。<a 
name="0831c19" id="0831c19"></a>然識體。因中唯無覆無記性。為含藏染淨業<a 
name="0831c20" id="0831c20"></a>種故。又言持染淨種子者。即三雜染種子。一<a 
name="0831c21" id="0831c21"></a>煩惱雜染。即是見修煩惱。二業雜染。一切<a 
name="0831c22" id="0831c22"></a>善不善總報業。三果雜染。即三界總別報異<a 
name="0831c23" id="0831c23"></a>熟果。淨亦三種。一世間淨。即是伏惑道故。二<a 
name="0831c24" id="0831c24"></a>出世間淨。謂無漏。三所斷果清淨。即所證理。<a 
name="0831c25" id="0831c25"></a>上來俱是第八含藏業也。古師約能熏能造<a 
name="0831c26" id="0831c26"></a>業心名心。鍇師約所熏能持種名心。又古師<a 
name="0831c27" id="0831c27"></a>約緣慮以解心。鍇師約集起以解心。釋云。此<a 
name="0831c28" id="0831c28"></a>之二解。各出一途。前以能熏能造為心。若無<a 
name="0831c29" id="0831c29"></a>能熏。所熏無用。則唯真不立。單妄不成。真妄<a 
name="0832a01" id="0832a01"></a>和合。方有是事。又若無能造。所造亦不成。因<a 
name="0832a02" id="0832a02"></a>能立所故。經云。一切唯心造。後約所熏能持<a 
name="0832a03" id="0832a03"></a>種子為心。所熏是本。若無所熏。能熏亦無用。<a 
name="0832a04" id="0832a04"></a>又若無能熏種子。即善惡種子散壞。將何受<a 
name="0832a05" id="0832a05"></a>未來苦樂果報。如有物無可盛故。即當散失。<a 
name="0832a06" id="0832a06"></a>則後解為勝。以是諸識中根本故。前解亦不<a 
name="0832a07" id="0832a07"></a>失。是枝末故。今若雙取。正理方圓。本末相資。<a 
name="0832a08" id="0832a08"></a>能所和合。非一非異。方立世間染淨之位。故<a 
name="0832a09" id="0832a09"></a>知生死由識心。無眾生可得。昇降屬因緣。無<a 
name="0832a10" id="0832a10"></a>實我可得。</p><p style="text-indent: 0em; margin-left: 0em"><span class="linehead"></span>問。總別二報之業。如何分別。</p><a 
name="0832a11" id="0832a11"></a><p style="text-indent: 0em; margin-left: 0em"><span class="linehead"></span>答。如持五戒。招得人身。是總報業。由於因中<a 
name="0832a12" id="0832a12"></a>有瞋忍等。於人總報而有妍媸。名別報業。唯<a 
name="0832a13" id="0832a13"></a>識亦名為引滿業。能招第八。引異熟果。故名<a 
name="0832a14" id="0832a14"></a>引業。能招第六。滿異熟果。名為滿業。俱舍論。<a 
name="0832a15" id="0832a15"></a>亦云。一業引一生。多業能圓滿。猶如繢像。先<a 
name="0832a16" id="0832a16"></a>圖形狀。後填眾彩等。然其引業能造之思。要<a 
name="0832a17" id="0832a17"></a>是第六意識所起。若其滿業能造之思。從五<a 
name="0832a18" id="0832a18"></a>識起。然五識無執。不能發潤。故非迷理。無推<a 
name="0832a19" id="0832a19"></a>度故。不能造業。雖造滿業。亦非自能。但由意<a 
name="0832a20" id="0832a20"></a>引。方能作故。所以海龍王經云。爾時世尊。告<a 
name="0832a21" id="0832a21"></a>海龍王。猗世間者。作若干緣。心行不同。罪福<a 
name="0832a22" id="0832a22"></a>各異。以是之故。所生殊別。龍王。且觀眾會及<a 
name="0832a23" id="0832a23"></a>大海。若干種形。顏貌不同。是諸形貌。皆心所<a 
name="0832a24" id="0832a24"></a>畫。又心無色而不可見。一切諸法。誑詐如是。<a 
name="0832a25" id="0832a25"></a>因惑興相。都無有主。隨其所作。各自受之。譬<a 
name="0832a26" id="0832a26"></a>如畫師。本無造像。諸法如是。而不可議。自然<a 
name="0832a27" id="0832a27"></a>如幻化相。皆心所作。溫室經云。佛言。觀彼三<a 
name="0832a28" id="0832a28"></a>界天人品類。高下長短。福德多少。皆由先世<a 
name="0832a29" id="0832a29"></a>用心不等。是以所受各異不同。般若燈論云。<a 
name="0832b01" id="0832b01"></a>如阿毘曇中偈云。自護身口思。及彼攝他者。<a 
name="0832b02" id="0832b02"></a>慈法為種子。能得現未果。所言思者。謂能<a 
name="0832b03" id="0832b03"></a>自調伏。遠離非法。與此心相應思。故名為思。<a 
name="0832b04" id="0832b04"></a>攝他者。謂布施愛語。救護怖畏者。以如是等。<a 
name="0832b05" id="0832b05"></a>能攝他故。名為攝他。慈者。謂心。心即名法。亦<a 
name="0832b06" id="0832b06"></a>是種子。種子者。亦名因。為誰因耶。謂果之<a 
name="0832b07" id="0832b07"></a>因。是何等果。謂是現在未來之果。云何名心<a 
name="0832b08" id="0832b08"></a>為種子耶。謂能起身口業故。名為種子。又如<a 
name="0832b09" id="0832b09"></a>論偈言。如芽等相續。而從種子生。由是而生<a 
name="0832b10" id="0832b10"></a>果。離種無相續。釋曰。此謂從芽生莖。乃至枝<a 
name="0832b11" id="0832b11"></a>葉華果等。各有其相。種子雖滅。由起相續展<a 
name="0832b12" id="0832b12"></a>轉至果。若離種子。芽等相續則無流轉。以是<a 
name="0832b13" id="0832b13"></a>故。其義云。何故論偈言。種子有相續。從相續<a 
name="0832b14" id="0832b14"></a>有果。先種而後果。不斷亦不常。釋曰。云何不<a 
name="0832b15" id="0832b15"></a>斷。謂有種子相續住故。云何不常。謂芽起已<a 
name="0832b16" id="0832b16"></a>種子壞故。內法亦爾。如論偈云。如是從初心。<a 
name="0832b17" id="0832b17"></a>心法相續起。從是而起果。離心無相續。釋曰。<a 
name="0832b18" id="0832b18"></a>此謂慈心不慈心。名為業。此心雖滅。而相續<a 
name="0832b19" id="0832b19"></a>起。此相續果起者。謂愛非愛有受相故。若離<a 
name="0832b20" id="0832b20"></a>心者。果則不起。今當說相續法。其義云何。故<a 
name="0832b21" id="0832b21"></a>論偈言。從心有相續。從相續有果。故業在果<a 
name="0832b22" id="0832b22"></a>先。不斷亦不常。釋曰。云何不斷。謂相續能<a 
name="0832b23" id="0832b23"></a>起果故。云何不常。不至第二剎那住故。是知<a 
name="0832b24" id="0832b24"></a>三業難防應須密護。意為苦聚。口是禍胎。但<a 
name="0832b25" id="0832b25"></a>閉門而守津。方斷相續。如正法念處經云。彼<a 
name="0832b26" id="0832b26"></a>地獄地。見閻羅人。苦切以偈責言。心不可調<a 
name="0832b27" id="0832b27"></a>御。甚於大猛火。速行不可調。牽人到地獄。心<a 
name="0832b28" id="0832b28"></a>第一難調。此火甚於火。難調速疾行。地獄中<a 
name="0832b29" id="0832b29"></a>地獄。若人心自在。則行於地獄。若人能制心。<a 
name="0832c01" id="0832c01"></a>則不受苦惱。欲為第一火。癡為第一闇。瞋為<a 
name="0832c02" id="0832c02"></a>第一怨。此三秉世間。汝前作惡時。自心思惟<a 
name="0832c03" id="0832c03"></a>作。汝本癡心作。今受此惡報。心好偷他物。竊<a 
name="0832c04" id="0832c04"></a>行他婦女。常殺害眾生。自心之所誑。如是業<a 
name="0832c05" id="0832c05"></a>自在。將汝到此處。是汝本惡業。何故爾呻喚。<a 
name="0832c06" id="0832c06"></a>又偈云。作惡不失壞。一切惡有報。惡皆從作<a 
name="0832c07" id="0832c07"></a>得。因心故有作。由心故作惡。由有心果報。一<a 
name="0832c08" id="0832c08"></a>切皆心作。一切皆因心。心能誑眾生。將來<a 
name="0832c09" id="0832c09"></a>向惡處。此地獄惡處。最是苦惡處。如上經文。<a 
name="0832c10" id="0832c10"></a>此是惡心招苦果。若善心招樂果者。又云。復<a 
name="0832c11" id="0832c11"></a>次比丘。知業果報。觀鬘持天所住之處。乃至<a 
name="0832c12" id="0832c12"></a>其地柔軟。猶若生酥。天人行時。隨足上下。如<a 
name="0832c13" id="0832c13"></a>兜羅綿。一一住處。足躡隨平。亦<span class="corr" title='[加&gt;如]'>如</span>前說。一一<a 
name="0832c14" id="0832c14"></a>寶樹。出妙色光。其光如日。光明悅樂。妙色金<a 
name="0832c15" id="0832c15"></a>樹華葉常鮮。無有萎落。善業所生。不可喻說。<a 
name="0832c16" id="0832c16"></a>戒力自在。善業所得。如印印物。如是天子。遊<a 
name="0832c17" id="0832c17"></a>戲園林蓮華浴池。自業受報。有上中下。受大<a 
name="0832c18" id="0832c18"></a>戲樂。自業身相。光明可愛。色聲香味觸等。恣<a 
name="0832c19" id="0832c19"></a>情悅樂。身無病惱。無有飢渴。常恣五欲。未曾<a 
name="0832c20" id="0832c20"></a>厭足。多起愛欲。心不充滿。若天憶念。隨念所<a 
name="0832c21" id="0832c21"></a>得。他不能破。自在無礙。心常歡喜。隨念能至。<a 
name="0832c22" id="0832c22"></a>化身隨心。大小任意。廣大輕軟。一眴目頃。能<a 
name="0832c23" id="0832c23"></a>行至於百千由旬。無少疲極。如風行空。無所<a 
name="0832c24" id="0832c24"></a>障礙。天亦如是。無有疲極。天身威德。從心而<a 
name="0832c25" id="0832c25"></a>生。輕淨無垢。一切行處。如意光色。天子天女<a 
name="0832c26" id="0832c26"></a>歡喜遊戲。釋曰。然雖善惡由心。苦樂不等。斯<a 
name="0832c27" id="0832c27"></a>乃先明因果。知一念無差。若論至道之中。俱<a 
name="0832c28" id="0832c28"></a>非解脫。如經云。迦留足天。乘閻浮檀金殿。入<a 
name="0832c29" id="0832c29"></a>天戲林。其林柔軟。眾鳥音聲。和合美妙。天子<a 
name="0833a01" id="0833a01"></a>入已。鳥名天音。天同業生。天善業故。即說偈<a 
name="0833a02" id="0833a02"></a>言。若有人能作。愛樂之善業。彼人業果報。成<a 
name="0833a03" id="0833a03"></a>就極端嚴。既得受天樂。若不行放逸。從樂得<a 
name="0833a04" id="0833a04"></a>樂處。彼必至涅槃。一切樂無常。要必終歸盡。<a 
name="0833a05" id="0833a05"></a>莫受此天樂。以為自歡娛。此天樂無常。壽盡<a 
name="0833a06" id="0833a06"></a>必退沒。既知此法已。常求涅槃道。一切法皆<a 
name="0833a07" id="0833a07"></a>盡。高者亦當墮。和合必有離。有命皆歸死。又<a 
name="0833a08" id="0833a08"></a>云。如是比丘。以聞慧觀天樂已。而說頌曰。五<a 
name="0833a09" id="0833a09"></a>根常愛樂。欲境所誑惑。欲火未曾有。須臾聞<a 
name="0833a10" id="0833a10"></a>厭足。一一諸境界。處處見天女。一切勝境界。<a 
name="0833a11" id="0833a11"></a>欲火焰熾然。若合若離散。或說或憶念。以天<a 
name="0833a12" id="0833a12"></a>女因緣。火起燒天人。火法。和合有。不合則不<a 
name="0833a13" id="0833a13"></a>生。若合若不合。欲火常熾然。因緣不合故。火<a 
name="0833a14" id="0833a14"></a>遠則不然。欲火無遠近。常燒愛眾生。以意想<a 
name="0833a15" id="0833a15"></a>薪力。邪憶念所使。愛油投欲火。焚燒愚癡人。<a 
name="0833a16" id="0833a16"></a>是以既知。苦樂由心。事非究竟。應當斷想。薪<a 
name="0833a17" id="0833a17"></a>乾愛油。止念風。息欲火。防制意地。恒順真如。<a 
name="0833a18" id="0833a18"></a>圓滿菩提常樂妙果。故經偈云。若正善心者。<a 
name="0833a19" id="0833a19"></a>常順法觀察。不為過所使。如日光除暗。又經<a 
name="0833a20" id="0833a20"></a>云。寧作心師。不師於心。若師心。則隨六趣而<a 
name="0833a21" id="0833a21"></a>不返。作心師。則冥一道而常歸。如庚桑子云。<a 
name="0833a22" id="0833a22"></a>心平正。不為外所誘。曰清<span class="corr" title='[清&gt;淨]'>淨</span>而能久則明。明<a 
name="0833a23" id="0833a23"></a>而能久則虛。虛則道全而居之。所以阿差末<a 
name="0833a24" id="0833a24"></a>經云。常正其心。不尚餘學。夫心常正直。本自<a 
name="0833a25" id="0833a25"></a>玄虛。道全是心。心全是道。以不達故。隨思慮<a 
name="0833a26" id="0833a26"></a>心。為外緣所拘。內結所亂。乃令志當歸一不<a 
name="0833a27" id="0833a27"></a>尚餘學。虛明自現。返本之稱也。如是開示。可<a 
name="0833a28" id="0833a28"></a>謂。把行人手。直至薩婆若海。保不孤然。若信<a 
name="0833a29" id="0833a29"></a>受之人。可謂不動塵勞。頓成正覺。</p><p style="text-indent: 0em; margin-left: 0em"><span class="linehead"></span>問。識生<a 
name="0833b01" id="0833b01"></a>於身。身依於識。諸根壞曰識遷離時。捨此故<a 
name="0833b02" id="0833b02"></a>身別受餘質。去來之識。相狀如何。斯旨難明。<a 
name="0833b03" id="0833b03"></a>舉世皆惑。如寶處藏。莫有知者。</p><p style="text-indent: 0em; margin-left: 0em"><span class="linehead"></span>答。此理綿<a 
name="0833b04" id="0833b04"></a>密。約教可知。顯識經云。佛告賢護。識之運轉<a 
name="0833b05" id="0833b05"></a>遷滅往來。猶如風大。無色無形。不可顯現。而<a 
name="0833b06" id="0833b06"></a>能發動萬物。示眾形狀。或搖振林木。摧折破<a 
name="0833b07" id="0833b07"></a>裂出大音聲。或為冷為熱。觸眾生身。作苦作<a 
name="0833b08" id="0833b08"></a>樂。風無手足面目形容。亦無黑白黃赤諸色。<a 
name="0833b09" id="0833b09"></a>賢護。識界亦爾。無色無形。無光明顯現。以因<a 
name="0833b10" id="0833b10"></a>緣故。顯示種種功用殊異。當知受覺法界。亦<a 
name="0833b11" id="0833b11"></a>復如是。無色無形。以因緣故。顯發。功用。賢護。<a 
name="0833b12" id="0833b12"></a>眾生死。此受覺法界。識界。皆捨離身。識運受<a 
name="0833b13" id="0833b13"></a>覺。法界。受餘身者。譬如風大。吹眾妙華。華住<a 
name="0833b14" id="0833b14"></a>於此。香流至遠。風體不取妙華之香。香體風<a 
name="0833b15" id="0833b15"></a>體及與身根。俱無形色。而非風力。香不遠至。<a 
name="0833b16" id="0833b16"></a>賢護。眾生身死。識持受覺法界。以至他生。因<a 
name="0833b17" id="0833b17"></a>父母緣。而識託之。受覺法界能隨於識。亦復<a 
name="0833b18" id="0833b18"></a>如是。如從華勝力。而鼻有嗅。從嗅勝力。而得<a 
name="0833b19" id="0833b19"></a>香境。又如從風身勝力。得風色觸。因風勝力。<a 
name="0833b20" id="0833b20"></a>香得至遠。如是從識有受。從受有覺。從覺有<a 
name="0833b21" id="0833b21"></a>法。遂能了知善與不善。乃至識之遷身。如面<a 
name="0833b22" id="0833b22"></a>之像。現之於鏡。如印之文。顯之於泥。譬如日<a 
name="0833b23" id="0833b23"></a>出。光之所及。眾暗咸除。日沒光謝。暗便如故。<a 
name="0833b24" id="0833b24"></a>暗無形質。非常無常。能得其處。識亦如是。無<a 
name="0833b25" id="0833b25"></a>質無形。因受想顯。識在於身。如暗無體。視不<a 
name="0833b26" id="0833b26"></a>可見。不可執持。如母懷子。不能自知是男是<a 
name="0833b27" id="0833b27"></a>女。黑白黃色。根具不具。手足耳目。類與不類。<a 
name="0833b28" id="0833b28"></a>飲食熱糲。其子便動。覺知苦痛。眾生來去。屈<a 
name="0833b29" id="0833b29"></a>申視眴。語笑談說。檐運負重。作諸事業。識相<a 
name="0833c01" id="0833c01"></a>具顯。而不能知所在。止於身中。不知其狀。賢<a 
name="0833c02" id="0833c02"></a>護。識之自性。遍入諸處。不為諸處之所染污。<a 
name="0833c03" id="0833c03"></a>六根六境。五煩惱陰。識遍止之不為其染。由<a 
name="0833c04" id="0833c04"></a>此而顯識之事用。賢護。如木機關。繫執一所。<a 
name="0833c05" id="0833c05"></a>作種種業。或行走騰躍。或跳擲戲舞。於意<a 
name="0833c06" id="0833c06"></a>云何。機關所作。是誰之力。賢護白佛言。智慧<a 
name="0833c07" id="0833c07"></a>狹淺。非所能了。佛告賢護。當知皆是作業之<a 
name="0833c08" id="0833c08"></a>力。作業無形但智運耳。如是身之機關。以識<a 
name="0833c09" id="0833c09"></a>之力。作諸事業。仙通乾闥婆。龍神。人。天。阿脩<a 
name="0833c10" id="0833c10"></a>羅等。種種趣。業咸悉依之。識能生身。如工作<a 
name="0833c11" id="0833c11"></a>機關。識無形質。普持法界。智力具足。乃至能<a 
name="0833c12" id="0833c12"></a>知宿命之事。故知識性是一無住無形。但隨<a 
name="0833c13" id="0833c13"></a>智而彰。逐念而轉。此陰纔滅。彼陰便生。如印<a 
name="0833c14" id="0833c14"></a>文現之於泥。似面像臨之於鏡。至於入胎處<a 
name="0833c15" id="0833c15"></a>卵。託質現生。來去無蹤。隱顯非礙。猶珠吐照。<a 
name="0833c16" id="0833c16"></a>類日傳光。火出木中。種生地上。其體是一用<a 
name="0833c17" id="0833c17"></a>出千差。此一識門。亦復如是。因念力。分十二<a 
name="0833c18" id="0833c18"></a>類種之差殊。隨業果。變無量生死之形質。又<a 
name="0833c19" id="0833c19"></a>大乘同性經云。毘毘沙那楞伽王言。世尊。眾<a 
name="0833c20" id="0833c20"></a>生神識。為當幾大。為作何色。佛言。楞伽王。<a 
name="0833c21" id="0833c21"></a>眾生神識無邊大。無色無相不可見。無礙無<a 
name="0833c22" id="0833c22"></a>形無定處。不可說。毘毘沙那白世尊。識相如<a 
name="0833c23" id="0833c23"></a>此無有邊大。無色無相不可見。無礙無形無<a 
name="0833c24" id="0833c24"></a>定處。不可說者。豈非斷絕。佛言。楞伽王。吾今<a 
name="0833c25" id="0833c25"></a>問汝。隨汝意答。當為汝說。楞伽王。譬如大王<a 
name="0833c26" id="0833c26"></a>在宮殿中。或高樓上。<span class="corr" title='[綵&gt;婇]'>婇</span>女圍遶安樂坐時。著<a 
name="0833c27" id="0833c27"></a>種種衣。及諸瓔珞。時大園林。阿輸歌樹。種種<a 
name="0833c28" id="0833c28"></a>雜華莊嚴精麗。其園在處。有細軟風。或大駛<a 
name="0833c29" id="0833c29"></a>風。吹彼園林。阿輸歌樹。眾華香氣。至王所<a 
name="0834a01" id="0834a01"></a>者。王聞之不。毘毘沙那白言。世尊。我聞此<a 
name="0834a02" id="0834a02"></a>香。佛言。楞伽王。汝聞此香。分別知不。王言。<a 
name="0834a03" id="0834a03"></a>世尊。我能得知。佛言。楞伽王。此華香氣。王<a 
name="0834a04" id="0834a04"></a>言知者。見大小耶。定作何色。楞伽王言。不也。<a 
name="0834a05" id="0834a05"></a>世尊。何以故。此香氣相。無色無現無礙無相。<a 
name="0834a06" id="0834a06"></a>無定處。不可說。是故不見大小形色。佛言。楞<a 
name="0834a07" id="0834a07"></a>伽王。於意云何。若不見彼香氣大小。非斷絕<a 
name="0834a08" id="0834a08"></a>相耶。毘毘沙那言。不也。世尊。何以故。若此眾<a 
name="0834a09" id="0834a09"></a>香是斷相者。無人得聞。佛言。如是如是。楞伽<a 
name="0834a10" id="0834a10"></a>王。識相亦爾。應如是見。楞伽王。若識斷相。則<a 
name="0834a11" id="0834a11"></a>無生死而可得知。如是楞伽王。識相清淨。唯<a 
name="0834a12" id="0834a12"></a>是無明貪愛習氣業等。諸客煩惱之所覆障。<a 
name="0834a13" id="0834a13"></a>楞伽王。譬如清淨虛空之界。唯有四種客塵<a 
name="0834a14" id="0834a14"></a>污染。何等為四。所謂煙雲塵霧。楞伽王。識相<a 
name="0834a15" id="0834a15"></a>如是。本清淨故。無邊不可捉。無有色染。唯是<a 
name="0834a16" id="0834a16"></a>諸客煩惱之所覆染。所以者何。楞伽王。若正<a 
name="0834a17" id="0834a17"></a>觀時。不得眾生。無我。無眾生。無壽命。無畜養。<a 
name="0834a18" id="0834a18"></a>無人。無眾數。無知者。無見者。無覺者。無受<a 
name="0834a19" id="0834a19"></a>者。無聽者。乃至無色受想行識等。內外之<a 
name="0834a20" id="0834a20"></a>境色。因識分別。故名唯識。</p><p style="text-indent: 0em; margin-left: 0em"><span class="linehead"></span>只如夢中無境唯<a 
name="0834a21" id="0834a21"></a>識。云何夢中識見種種。</p><p style="text-indent: 0em; margin-left: 0em"><span class="linehead"></span>答。顯識經云。佛言。<a 
name="0834a22" id="0834a22"></a>賢護。色有二種。一內。二外。內謂眼識。眼則為<a 
name="0834a23" id="0834a23"></a>外。乃至身識為內。身則為外。賢護。如生盲人。<a 
name="0834a24" id="0834a24"></a>夢見美色。手足面目。形容姝麗。便於夢中。生<a 
name="0834a25" id="0834a25"></a>大愛悅。及睡覺已。冥無所見。乃至此生盲人。<a 
name="0834a26" id="0834a26"></a>未曾見物。云何夢中而能見色。賢護白佛言。<a 
name="0834a27" id="0834a27"></a>唯願開示。佛告賢護。夢見見者。名內眼所。是<a 
name="0834a28" id="0834a28"></a>慧分別。非肉眼見。其肉眼所。以念力故。盲者<a 
name="0834a29" id="0834a29"></a>夢中須臾而現。復以念力。覺而憶之。識之內<a 
name="0834b01" id="0834b01"></a>色。亦復如是。故於所見唯識。聞嗅嘗觸亦然。<a 
name="0834b02" id="0834b02"></a>見有境界。但是念慧分別。若離念慧分別。決<a 
name="0834b03" id="0834b03"></a>定無有前塵毫末之相。</p><p style="text-indent: 0em; margin-left: 0em"><span class="linehead"></span>問。識性無形。至極<a 
name="0834b04" id="0834b04"></a>微細。云何能任持大身。又持小質。</p><p style="text-indent: 0em; margin-left: 0em"><span class="linehead"></span>答。識性<a 
name="0834b05" id="0834b05"></a>微妙。不可思議。以隨業故。則妍醜俄分。以無<a 
name="0834b06" id="0834b06"></a>形故。則小大咸等。顯識經云。佛言。大藥。如<a 
name="0834b07" id="0834b07"></a>風大無質無形。止於幽谷。或竅隙中。其出<a 
name="0834b08" id="0834b08"></a>暴猛。或摧倒須彌。碎為塵粉。風大微妙。無質<a 
name="0834b09" id="0834b09"></a>無形。識亦如是。妙無形色。大身小身。咸悉能<a 
name="0834b10" id="0834b10"></a>持。或受蚊身。或受象身。乃至如尼瞿陀子。極<a 
name="0834b11" id="0834b11"></a>微細種子。生樹婆娑廣大。枝條百千。於意云<a 
name="0834b12" id="0834b12"></a>何。其子與樹。大小類不。大藥言。世尊。其子與<a 
name="0834b13" id="0834b13"></a>樹。大小相懸。如藕絲孔。比虛空界。如是大藥。<a 
name="0834b14" id="0834b14"></a>樹於子中求不可得。若不因子。樹則不生。微<a 
name="0834b15" id="0834b15"></a>細尼瞿陀子。能生大樹。微細之識。能生大身。<a 
name="0834b16" id="0834b16"></a>識中求身。身不可得。若際於識。身則無有。又<a 
name="0834b17" id="0834b17"></a>毘耶娑問經云。佛言。復次大仙。此識微細。無<a 
name="0834b18" id="0834b18"></a>色無質。非是可見。識。非有色。非青等色。色中<a 
name="0834b19" id="0834b19"></a>無根。識。若離根。則無境界。若人心中驚動怖<a 
name="0834b20" id="0834b20"></a>畏。若疑思量。如是一切。皆是識力。</p><p style="text-indent: 0em; margin-left: 0em"><span class="linehead"></span>問。六趣<a 
name="0834b21" id="0834b21"></a>昇沈皆唯是識。初生善惡之趣。其相如何。</p><p style="text-indent: 0em; margin-left: 0em"><span class="linehead"></span>答。<a 
name="0834b22" id="0834b22"></a>隨福所資。果報不等。勝福資識則境大。劣福<a 
name="0834b23" id="0834b23"></a>資識則相微。顯識經云。大藥復白佛言。世尊。<a 
name="0834b24" id="0834b24"></a>眾生捨身。云何生諸天中。乃至云何生於地<a 
name="0834b25" id="0834b25"></a>獄等中。佛言。大藥。眾生臨終之時。福業資者。<a 
name="0834b26" id="0834b26"></a>棄本之視。得天妙視。以天妙視。見六欲天。爰<a 
name="0834b27" id="0834b27"></a>及六趣。見身搖動。見天宮殿。及歡喜園雜華<a 
name="0834b28" id="0834b28"></a>園等。乃至如睡不睡。安隱捨壽。將捨壽時。天<a 
name="0834b29" id="0834b29"></a>父天母同止一坐。天母手中。自然華出。天母<a 
name="0834c01" id="0834c01"></a>見華。顧謂天父。甚為福吉。希奇勝果。天今當<a 
name="0834c02" id="0834c02"></a>知。慶子之歡。時將不久。天母遂以兩手搖弄<a 
name="0834c03" id="0834c03"></a>其華。弄華之時。命便終盡。無相之識。棄捨諸<a 
name="0834c04" id="0834c04"></a>根。持諸境業。棄捨諸界。持諸界事。遷變果<a 
name="0834c05" id="0834c05"></a>報。猶如乘馬。棄一乘一。如日愛引光。如木生<a 
name="0834c06" id="0834c06"></a>火。又如月影現澄清水。識資善業。遷變天報。<a 
name="0834c07" id="0834c07"></a>如脈風移。速託華內。天父天母。同坐視之。甘<a 
name="0834c08" id="0834c08"></a>露欲風。吹華七日。寶璫嚴身。耀動炫煥。天童<a 
name="0834c09" id="0834c09"></a>朗潔。現天母手。大藥白佛言。世尊。無形之<a 
name="0834c10" id="0834c10"></a>識。云何假因緣力。而生。有形。云何。有形。止因<a 
name="0834c11" id="0834c11"></a>緣內。佛言。大藥。如木和合。相觸生火。此火。木<a 
name="0834c12" id="0834c12"></a>中不可得。若除於木亦不得。火。因緣和合而<a 
name="0834c13" id="0834c13"></a>生。因緣不具。火即不生。木等之中。尋火色相。<a 
name="0834c14" id="0834c14"></a>覺不可見。然咸見火從木出。如是大藥。識假<a 
name="0834c15" id="0834c15"></a>父母因緣和合。生有形身。有形身中求識不<a 
name="0834c16" id="0834c16"></a>得。離有形身。亦無有識。大藥。如火未出。火相<a 
name="0834c17" id="0834c17"></a>不現。亦無煖觸。諸相皆無。如是大藥。若未有<a 
name="0834c18" id="0834c18"></a>身。識受想行皆悉不現。大藥。如見日輪光明<a 
name="0834c19" id="0834c19"></a>照曜。而諸凡夫不見日體。是黑是白。黃白黃<a 
name="0834c20" id="0834c20"></a>赤。皆不能知。但以照熱光明。出沒環運。諸作<a 
name="0834c21" id="0834c21"></a>用事。而知有日。識亦如是。以諸作用。而知有<a 
name="0834c22" id="0834c22"></a>識。大藥白佛言。云何為識作用。佛言。大藥。<a 
name="0834c23" id="0834c23"></a>受覺想行。思憂苦惱。此為識之作用。復有善<a 
name="0834c24" id="0834c24"></a>不善業。熏習為種。作用顯識。大藥白佛言。云<a 
name="0834c25" id="0834c25"></a>何識離於身。便速受身。識捨故身。新身未受。<a 
name="0834c26" id="0834c26"></a>當爾之時。識作何相。佛言。大藥。如有丈夫。<a 
name="0834c27" id="0834c27"></a>長臂勇健。著堅甲冑。馬疾如風。乘以入陣。干<a 
name="0834c28" id="0834c28"></a>戈既交。心亂墜馬。武藝勁捷。還即跳上。識棄<a 
name="0834c29" id="0834c29"></a>於身。速即受身。亦復如是。又如怯人。見敵怖<a 
name="0835a01" id="0835a01"></a>懼。乘馬退走。識資善業。見天父母同座而坐。<a 
name="0835a02" id="0835a02"></a>速託生彼。亦復如是。大藥。如汝所問。識棄故<a 
name="0835a03" id="0835a03"></a>身。新身未受。當爾之時。識作何相。大藥。譬如<a 
name="0835a04" id="0835a04"></a>人影現於水中。無質可取。手足面目。及諸形<a 
name="0835a05" id="0835a05"></a>狀。與人不異。體質事業。影中皆無。無冷無熱。<a 
name="0835a06" id="0835a06"></a>及與諸觸。亦無疲乏。肉段諸。大無言音聲。苦<a 
name="0835a07" id="0835a07"></a>樂之聲。識棄故身新身未受相。亦復如是。大<a 
name="0835a08" id="0835a08"></a>藥。是資善果生諸天者。大藥白佛言。云何識<a 
name="0835a09" id="0835a09"></a>生地獄。佛言。大藥。行惡業者。入於地獄。汝當<a 
name="0835a10" id="0835a10"></a>諦聽。大藥。此中眾生。積不善根。命終之時。作<a 
name="0835a11" id="0835a11"></a>如是念。我今此身死。棄捨父母親知所愛。甚<a 
name="0835a12" id="0835a12"></a>大憂苦。見諸地獄。及見己身應合入者。見足<a 
name="0835a13" id="0835a13"></a>在上。頭倒向下。又見一處地血純。見此血已。<a 
name="0835a14" id="0835a14"></a>心有味著。緣味著心。便生地獄。腐敗惡水臭<a 
name="0835a15" id="0835a15"></a>穢因力。識託其中。譬如糞穢臭處臭酪臭酒<a 
name="0835a16" id="0835a16"></a>諸臭因有蟲生其中。入地獄者。託臭物生。亦<a 
name="0835a17" id="0835a17"></a>復如是。般若燈論云。言從死有。相續至生有<a 
name="0835a18" id="0835a18"></a>時。如授經。如傳燈。如行印。如鏡像現。如空<a 
name="0835a19" id="0835a19"></a>聲響。如水中日月影。如種子生芽。如人見酸<a 
name="0835a20" id="0835a20"></a>口中生涎。如是後陰相續起時。無有中陰往<a 
name="0835a21" id="0835a21"></a>來。傳此向彼。是故智者。應如是解。故知識託<a 
name="0835a22" id="0835a22"></a>業現。境逐心生。刃利刀山。誰人鍛鍊。華含德<a 
name="0835a23" id="0835a23"></a>水。非彼開敷。辯果知因。見末識本。故云心能<a 
name="0835a24" id="0835a24"></a>作佛。心作眾生。心作天堂。心作地獄。心異則<a 
name="0835a25" id="0835a25"></a>千差競起。心平則法界坦然。心凡則三毒縈<a 
name="0835a26" id="0835a26"></a>纏。心聖則六通自在。心空則一道清淨。心<a 
name="0835a27" id="0835a27"></a>有則萬境縱橫。如谷應聲。語雄而響厲。似鏡<a 
name="0835a28" id="0835a28"></a>鑒像。形曲而影凹。以知萬行由心。一切在我。<a 
name="0835a29" id="0835a29"></a>內虛外終不實。外細內終不&#x9E81;。善因終值善<a 
name="0835b01" id="0835b01"></a>緣。惡行難逃惡境。蹈雲霞而飲甘露。非他所<a 
name="0835b02" id="0835b02"></a>授。臥煙焰而噉膿血。皆自能為。非天之所生。<a 
name="0835b03" id="0835b03"></a>非地之所出。只在最初一念。致此昇沈。欲外<a 
name="0835b04" id="0835b04"></a>安和。但內寧靜。心虛境寂。念起法生。水濁波<a 
name="0835b05" id="0835b05"></a>昏。潭清月朗。修行之要。靡出於斯。可謂眾妙<a 
name="0835b06" id="0835b06"></a>之門。群靈之府。昇降之本。禍福之原。但正自<a 
name="0835b07" id="0835b07"></a>心。何疑別境。是以離眾生罪行福行不動行。<a 
name="0835b08" id="0835b08"></a>終無三界苦樂果報。若離眾生見聞覺知。豈<a 
name="0835b09" id="0835b09"></a>有陰處界等境界。如大般若經云。佛言。若夢<a 
name="0835b10" id="0835b10"></a>若覺。要於見聞覺知法中。有覺慧轉。由斯起<a 
name="0835b11" id="0835b11"></a>染。或復起淨。若無見聞覺知法。無覺慧轉。亦<a 
name="0835b12" id="0835b12"></a>無染淨。故知夢覺唯識。染淨由心。前賢後學<a 
name="0835b13" id="0835b13"></a>之所宗。千經萬論之同指。如楞伽經偈云。眾<a 
name="0835b14" id="0835b14"></a>生及瓶等。種種諸形相。內外雖不同。一切從<a 
name="0835b15" id="0835b15"></a>心起。但一念不生。諸緣自斷。故云。一念心不<a 
name="0835b16" id="0835b16"></a>生。六根總無過。又云。一心不生。萬法無咎。<a 
name="0835b17" id="0835b17"></a>如今厭生患老。隨思隨造。捨妄捨身。業果恒<a 
name="0835b18" id="0835b18"></a>新。若能了生無生。知妄無妄。一念心寂。萬慮<a 
name="0835b19" id="0835b19"></a>俱消。如云畏影畏跡。逾走逾極。端坐樹陰。跡<a 
name="0835b20" id="0835b20"></a>滅影沈。是知悟心即休。更無異術。如祖師云。<a 
name="0835b21" id="0835b21"></a>一切由心。邪正在己。不思一物。即是本心。智<a 
name="0835b22" id="0835b22"></a>者能知。更無別行。所以本師云。此事唯我能<a 
name="0835b23" id="0835b23"></a>知。</p><a 
name="0835b24" id="0835b24"></a><p><span class="juanname">宗鏡錄卷第七十五</span></p><a 
name="0835b25" id="0835b25"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　戊申歲分司大藏都監開板</p></div></div>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_075 by HTTrack Website Copier/3.x [XR&CO'2014], Tue, 07 Jun 2016 06:59:21 GMT -->
</html>
