<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T12n0353_001 by HTTrack Website Copier/3.x [XR&CO'2014], Tue, 07 Jun 2016 06:47:01 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=839404079&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT12n0353&amp;utmp=%2Fmobile%2Findex.php%3Findex%3DT12n0353_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第12冊<br/>No.353 勝鬘師子吼一乘大方便方廣經 (1卷)<br/>【劉宋 求那跋陀羅譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T12">
<div class="root" id="0353" sutra_name="勝鬘師子吼一乘大方便方廣經" sutra_juan="[卷1]">　
<a 
name="0217a01" id="0217a01"></a><a 
name="0217a02" id="0217a02"></a><p style="margin-left: 2em"><span class="juannum">No. 353 [No. 310(48)]</span></p><a 
name="0217a03" id="0217a03"></a><p><span class="juanname">勝鬘師子吼一乘大方便方廣經</span></p><a 
name="0217a04" id="0217a04"></a><a 
name="0217a05" id="0217a05"></a><p style="margin-left: 4em"><span class="byline">宋中印度三藏求那跋陀羅譯</span></p><a 
name="0217a06" id="0217a06"></a><p style="margin-left: 2em"><span class="headname">如來真實義功德章第一</span></p><a 
name="0217a07" id="0217a07"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時，佛住舍衛國祇樹給孤獨園。<a 
name="0217a08" id="0217a08"></a>時，波斯匿王及末利夫人信法未久，共相謂<a 
name="0217a09" id="0217a09"></a>言：「勝鬘夫人是我之女，聰慧利根，通敏易悟，<a 
name="0217a10" id="0217a10"></a>若見佛者必速解法，心得無疑。宜時遣信，<a 
name="0217a11" id="0217a11"></a>發其道意。」夫人白言：「今正是時。」王及夫人<a 
name="0217a12" id="0217a12"></a>與勝鬘書，略讚如來無量功德，即遣內人<a 
name="0217a13" id="0217a13"></a>名旃提羅，使人奉書至阿踰闍國，入其宮<a 
name="0217a14" id="0217a14"></a>內敬授勝鬘。勝鬘得書歡喜頂受，讀誦受<a 
name="0217a15" id="0217a15"></a>持，生希有心，向旃提羅而說偈言：</p><a 
name="0217a16" id="0217a16"></a><p><span class="lg">「我聞佛音聲，　　世所未曾有；<a 
name="0217a17" id="0217a17"></a><br>　所言真實者，　　應當修供養。<a 
name="0217a18" id="0217a18"></a><br>　仰惟佛世尊！　　普為世間出；<a 
name="0217a19" id="0217a19"></a><br>　亦應垂哀愍，　　必令我得見。」<a 
name="0217a20" id="0217a20"></a><br>　即生此念時，　　佛於空中現；<a 
name="0217a21" id="0217a21"></a><br>　普放淨光明，　　顯示無比身。<a 
name="0217a22" id="0217a22"></a><br>　勝鬘及眷屬，　　頭面接足禮；<a 
name="0217a23" id="0217a23"></a><br>　咸以清淨心，　　歎佛實功德：<a 
name="0217a24" id="0217a24"></a><br>「如來妙色身，　　世間無與等；<a 
name="0217a25" id="0217a25"></a><br>　無比不思議，　　是故今敬禮。<a 
name="0217a26" id="0217a26"></a><br>　如來色無盡，　　智慧亦復然；<a 
name="0217a27" id="0217a27"></a><br>　一切法常住，　　是故我歸依。<a 
name="0217a28" id="0217a28"></a><br>　降伏心過惡，　　及與身四種，<a 
name="0217a29" id="0217a29"></a><br>　已到難伏地，　　是故禮法王。<a 
name="0217b01" id="0217b01"></a><br>　知一切爾焰，　　智慧身自在，<a 
name="0217b02" id="0217b02"></a><br>　攝持一切法，　　是故今敬禮。<a 
name="0217b03" id="0217b03"></a><br>　敬禮過稱量，　　敬禮無譬類，<a 
name="0217b04" id="0217b04"></a><br>　敬禮無邊法，　　敬禮難思議。<a 
name="0217b05" id="0217b05"></a><br>　哀愍覆護我，　　令法種增長；<a 
name="0217b06" id="0217b06"></a><br>　此世及後生，　　願佛常攝受。」<a 
name="0217b07" id="0217b07"></a><br>「我久安立汝，　　前世已開覺；<a 
name="0217b08" id="0217b08"></a><br>　今復攝受汝，　　未來生亦然。」<a 
name="0217b09" id="0217b09"></a><br>「我已作功德，　　現在及餘世；<a 
name="0217b10" id="0217b10"></a><br>　如是眾善本，　　唯願見攝受。」</span></p><a 
name="0217b11" id="0217b11"></a><p style="text-indent: 0em; margin-left: 0em"><span class="linehead"></span>爾時，勝鬘及諸眷屬，頭面禮佛，佛於眾中<a 
name="0217b12" id="0217b12"></a>即為受記：「汝歎如來真實功德，以此善根，<a 
name="0217b13" id="0217b13"></a>當於無量阿僧祇劫天人之中為自在王，<a 
name="0217b14" id="0217b14"></a>一切生處常得見我，現前讚歎如今無異。<a 
name="0217b15" id="0217b15"></a>當復供養無量阿僧祇佛，過二萬阿僧祇劫<a 
name="0217b16" id="0217b16"></a>當得作佛，號普光如來、應、正遍知。彼佛國<a 
name="0217b17" id="0217b17"></a>土，無諸惡趣、老病衰惱不適意苦，亦無不善<a 
name="0217b18" id="0217b18"></a>惡業道名；彼國眾生色力壽命、五欲眾具，皆<a 
name="0217b19" id="0217b19"></a>悉快樂，勝於他化自在諸天；彼諸眾生純一<a 
name="0217b20" id="0217b20"></a>大乘，諸有修習善根眾生皆集於彼。」</p><p style="text-indent: 0em; margin-left: 0em"><span class="linehead"></span>勝鬘夫<a 
name="0217b21" id="0217b21"></a>人得受記時，無量眾生、諸天及人願生彼<a 
name="0217b22" id="0217b22"></a>國，世尊悉記皆當往生。</p><a 
name="0217b23" id="0217b23"></a><p style="margin-left: 2em"><span class="headname">十受章第二</span></p><a 
name="0217b24" id="0217b24"></a><p style="text-indent: 0em; margin-left: 0em"><span class="linehead"></span>爾時，勝鬘聞受記已，恭敬而立受十大受：</p><a 
name="0217b25" id="0217b25"></a><p style="text-indent: 0em; margin-left: 0em"><span class="linehead"></span>「世尊！我從今日乃至菩提，於所受戒不<a 
name="0217b26" id="0217b26"></a>起犯心。</p><p style="text-indent: 0em; margin-left: 0em"><span class="linehead"></span>「世尊！我從今日乃至菩提，於諸<a 
name="0217b27" id="0217b27"></a>尊長不起慢心。</p><p style="text-indent: 0em; margin-left: 0em"><span class="linehead"></span>「世尊！我從今日乃至菩<a 
name="0217b28" id="0217b28"></a>提，於諸眾生不起恚心。</p><p style="text-indent: 0em; margin-left: 0em"><span class="linehead"></span>「世尊！我從今日<a 
name="0217b29" id="0217b29"></a>乃至菩提，於他身色及外眾具不起疾<a 
name="0217c01" id="0217c01"></a>心。</p><p style="text-indent: 0em; margin-left: 0em"><span class="linehead"></span>「世尊！我從今日乃至菩提，於內外法<a 
name="0217c02" id="0217c02"></a>不起慳心。</p><p style="text-indent: 0em; margin-left: 0em"><span class="linehead"></span>「世尊！我從今日乃至菩提，不<a 
name="0217c03" id="0217c03"></a>自為己受畜財物，凡有所受悉為成熟貧<a 
name="0217c04" id="0217c04"></a>苦眾生。</p><p style="text-indent: 0em; margin-left: 0em"><span class="linehead"></span>「世尊！我從今日乃至菩提，不自為<a 
name="0217c05" id="0217c05"></a>己行四攝法，為一切眾生故，以不愛染心、<a 
name="0217c06" id="0217c06"></a>無厭足心、無罣礙心，攝受眾生。</p><p style="text-indent: 0em; margin-left: 0em"><span class="linehead"></span>「世尊！我從<a 
name="0217c07" id="0217c07"></a>今日乃至菩提，若見孤獨幽繫疾病，種種厄<a 
name="0217c08" id="0217c08"></a>難困苦眾生，終不暫捨，必欲安隱，以義饒<a 
name="0217c09" id="0217c09"></a>益令脫眾苦，然後乃捨。</p><p style="text-indent: 0em; margin-left: 0em"><span class="linehead"></span>「世尊！我從今日乃<a 
name="0217c10" id="0217c10"></a>至菩提，若見捕養眾惡律儀及諸犯戒終<a 
name="0217c11" id="0217c11"></a>不棄捨。我得力時，於彼彼處見此眾生，應<a 
name="0217c12" id="0217c12"></a>折伏者而折伏之；應攝受者而攝受之。何<a 
name="0217c13" id="0217c13"></a>以故？以折伏、攝受故令法久住。法久住者，<a 
name="0217c14" id="0217c14"></a>天人充滿，惡道減少，能於如來所轉法輪<a 
name="0217c15" id="0217c15"></a>而得隨轉，見是利故救攝不捨。</p><p style="text-indent: 0em; margin-left: 0em"><span class="linehead"></span>「世尊！我<a 
name="0217c16" id="0217c16"></a>從今日乃至菩提，攝受正法終不忘失。何<a 
name="0217c17" id="0217c17"></a>以故？忘失法者則忘大乘，忘大乘者則忘<a 
name="0217c18" id="0217c18"></a>波羅蜜，忘波羅蜜者則不欲大乘。若菩薩<a 
name="0217c19" id="0217c19"></a>不決定大乘者，則不能得攝受正法欲，<a 
name="0217c20" id="0217c20"></a>隨所樂入，永不堪任越凡夫地。我見如<a 
name="0217c21" id="0217c21"></a>是無量大過，又見未來攝受正法菩薩摩<a 
name="0217c22" id="0217c22"></a>訶薩無量福利，故受此大受。</p><p style="text-indent: 0em; margin-left: 0em"><span class="linehead"></span>「法主世尊！現為<a 
name="0217c23" id="0217c23"></a>我證，唯佛世尊現前證知。而諸眾生善根<a 
name="0217c24" id="0217c24"></a>微薄或起疑網，以十大受極難度故；彼或<a 
name="0217c25" id="0217c25"></a>長夜非義饒益，不得安樂。為安彼故，今<a 
name="0217c26" id="0217c26"></a>於佛前說誠實誓。我受此十大受，如說行<a 
name="0217c27" id="0217c27"></a>者，以此誓故，於大眾中當雨天花，出天<a 
name="0217c28" id="0217c28"></a>妙音。」</p><p style="text-indent: 0em; margin-left: 0em"><span class="linehead"></span>說是語時，於虛空中，雨眾天花出妙<a 
name="0217c29" id="0217c29"></a>聲言：「如是如是！如汝所說，真實無異。」彼<a 
name="0218a01" id="0218a01"></a>見妙花及聞音聲，一切眾會疑惑悉除，喜<a 
name="0218a02" id="0218a02"></a>踊無量而發願言：「恒與勝鬘常共俱會，同<a 
name="0218a03" id="0218a03"></a>其所行。」世尊悉記一切大眾如其所願。</p><a 
name="0218a04" id="0218a04"></a><p style="margin-left: 2em"><span class="headname">三願章第三</span></p><a 
name="0218a05" id="0218a05"></a><p style="text-indent: 0em; margin-left: 0em"><span class="linehead"></span>爾時勝鬘復於佛前發三大願，而作是言：<a 
name="0218a06" id="0218a06"></a>「以此實願安隱無量無邊眾生，以此善根<a 
name="0218a07" id="0218a07"></a>於一切生得正法智，是名第一大願。我得<a 
name="0218a08" id="0218a08"></a>正法智已，以無厭心為眾生說，是名第二<a 
name="0218a09" id="0218a09"></a>大願。我於攝受正法，捨身、命、財，護持正法，<a 
name="0218a10" id="0218a10"></a>是名第三大願。」</p><p style="text-indent: 0em; margin-left: 0em"><span class="linehead"></span>爾時，世尊即記勝鬘三大<a 
name="0218a11" id="0218a11"></a>誓願，如一切色悉入空界。如是菩薩恒沙諸<a 
name="0218a12" id="0218a12"></a>願，皆悉入此三大願中，此三願者真實廣大。</p><a 
name="0218a13" id="0218a13"></a><p style="margin-left: 2em"><span class="headname">攝受章第四</span></p><a 
name="0218a14" id="0218a14"></a><p style="text-indent: 0em; margin-left: 0em"><span class="linehead"></span>爾時，勝鬘白佛言：「我今當復承佛威神，說<a 
name="0218a15" id="0218a15"></a>調伏大願真實無異。」</p><p style="text-indent: 0em; margin-left: 0em"><span class="linehead"></span>佛告勝鬘：「恣聽汝說。」</p><a 
name="0218a16" id="0218a16"></a><p style="text-indent: 0em; margin-left: 0em"><span class="linehead"></span>勝鬘白佛：「菩薩所有恒沙諸願，一切皆入<a 
name="0218a17" id="0218a17"></a>一大願中，所謂攝受正法。攝受正法，真為大<a 
name="0218a18" id="0218a18"></a>願。」</p><p style="text-indent: 0em; margin-left: 0em"><span class="linehead"></span>佛讚勝鬘：「善哉善哉！智慧方便甚深微<a 
name="0218a19" id="0218a19"></a>妙，汝已長夜殖諸善本，來世眾生久種善<a 
name="0218a20" id="0218a20"></a>根者，乃能解汝所說。汝之所說攝受正法，<a 
name="0218a21" id="0218a21"></a>皆是過去、未來、現在諸佛已說、今說、當說。我<a 
name="0218a22" id="0218a22"></a>今得無上菩提，亦常說此攝受正法，如是<a 
name="0218a23" id="0218a23"></a>我說：『攝受正法所有功德不得邊際，如來<a 
name="0218a24" id="0218a24"></a>智慧辯才亦無邊際。何以故？是攝受正法<a 
name="0218a25" id="0218a25"></a>有大功德有大利益。』」</p><a 
name="0218a26" id="0218a26"></a><p style="text-indent: 0em; margin-left: 0em"><span class="linehead"></span>勝鬘白佛：「我當承佛神力，更復演說攝受<a 
name="0218a27" id="0218a27"></a>正法廣大之義。」</p><p style="text-indent: 0em; margin-left: 0em"><span class="linehead"></span>佛言：「便說。」</p><p style="text-indent: 0em; margin-left: 0em"><span class="linehead"></span>勝鬘白佛：「攝受<a 
name="0218a28" id="0218a28"></a>正法廣大義者，則是無量，得一切佛法，攝<a 
name="0218a29" id="0218a29"></a>八萬四千法門。譬如劫初成時，普興大雲，<a 
name="0218b01" id="0218b01"></a>雨眾色雨及種種寶。如是攝受正法，雨無量<a 
name="0218b02" id="0218b02"></a>福報及無量善根之雨。</p><p style="text-indent: 0em; margin-left: 0em"><span class="linehead"></span>「世尊！又如劫初成時，<a 
name="0218b03" id="0218b03"></a>有大水聚，出生三千大千界藏及四百億種<a 
name="0218b04" id="0218b04"></a>種類洲。如是攝受正法，出生大乘無量界<a 
name="0218b05" id="0218b05"></a>藏：一切菩薩神通之力；一切世間安隱快樂；<a 
name="0218b06" id="0218b06"></a>一切世間如意自在；及出世間安樂劫成，乃<a 
name="0218b07" id="0218b07"></a>至天人本所未得，皆於中出。</p><p style="text-indent: 0em; margin-left: 0em"><span class="linehead"></span>「又如大地持<a 
name="0218b08" id="0218b08"></a>四重擔。何等為四？一者大海，二者諸山，三<a 
name="0218b09" id="0218b09"></a>者草木，四者眾生。如是攝受正法善男子<a 
name="0218b10" id="0218b10"></a>善女人，建立大地，堪能荷負四種重任，喻<a 
name="0218b11" id="0218b11"></a>彼大地。何等為四？謂離善知識、無聞非法<a 
name="0218b12" id="0218b12"></a>眾生，以人天善根而成熟之；求聲聞者<a 
name="0218b13" id="0218b13"></a>授聲聞乘；求緣覺者授緣覺乘；求大乘者<a 
name="0218b14" id="0218b14"></a>授以大乘。是名攝受正法善男子善女人<a 
name="0218b15" id="0218b15"></a>建立大地，堪能荷負四種重任。世尊！如是<a 
name="0218b16" id="0218b16"></a>攝受正法善男子善女人建立大地，堪能<a 
name="0218b17" id="0218b17"></a>荷負四種重任，普為眾生作不請之友，大<a 
name="0218b18" id="0218b18"></a>悲安慰哀愍眾生，為世法母。</p><p style="text-indent: 0em; margin-left: 0em"><span class="linehead"></span>「又如大地有<a 
name="0218b19" id="0218b19"></a>四種寶藏。何等為四？一者無價，二者上價，<a 
name="0218b20" id="0218b20"></a>三者中價，四者下價，是名大地四種寶藏。如<a 
name="0218b21" id="0218b21"></a>是攝受正法善男子善女人建立大地，得<a 
name="0218b22" id="0218b22"></a>眾生四種最上大寶。何等為四？攝受正法<a 
name="0218b23" id="0218b23"></a>善男子善女人，無聞非法眾生，以人天功德<a 
name="0218b24" id="0218b24"></a>善根而授與之；求聲聞者授聲聞乘；求緣<a 
name="0218b25" id="0218b25"></a>覺者授緣覺乘；求大乘者授以大乘。如是<a 
name="0218b26" id="0218b26"></a>得大寶眾生，皆由攝受正法善男子善女人<a 
name="0218b27" id="0218b27"></a>得此奇特希有功德。世尊！大寶藏者，即是攝<a 
name="0218b28" id="0218b28"></a>受正法。</p><p style="text-indent: 0em; margin-left: 0em"><span class="linehead"></span>「世尊！攝受正法，攝受正法者，無異<a 
name="0218b29" id="0218b29"></a>正法，無異攝受正法，正法即是攝受正法。<a 
name="0218c01" id="0218c01"></a>世尊！無異波羅蜜，無異攝受正法，攝受正<a 
name="0218c02" id="0218c02"></a>法即是波羅蜜。何以故？攝受正法善男子善<a 
name="0218c03" id="0218c03"></a>女人，應以施成熟者以施成熟，乃至捨身<a 
name="0218c04" id="0218c04"></a>支節將護彼意而成熟之。彼所成熟眾生<a 
name="0218c05" id="0218c05"></a>建立正法，是名檀波羅蜜。</p><p style="text-indent: 0em; margin-left: 0em"><span class="linehead"></span>「應以戒成熟者，<a 
name="0218c06" id="0218c06"></a>以守護六根，淨身口意業，乃至正四威儀，<a 
name="0218c07" id="0218c07"></a>將護彼意而成熟之。彼所成熟眾生建立<a 
name="0218c08" id="0218c08"></a>正法，是名尸波羅蜜。</p><p style="text-indent: 0em; margin-left: 0em"><span class="linehead"></span>「應以忍成熟者，若彼<a 
name="0218c09" id="0218c09"></a>眾生罵詈、毀辱、誹謗、恐怖，以無恚心、饒益心，<a 
name="0218c10" id="0218c10"></a>第一忍力乃至顏色無變，將護彼意而成熟<a 
name="0218c11" id="0218c11"></a>之。彼所成熟眾生建立正法，是名羼提波<a 
name="0218c12" id="0218c12"></a>羅蜜。</p><p style="text-indent: 0em; margin-left: 0em"><span class="linehead"></span>「應以精進成熟者，於彼眾生不起<a 
name="0218c13" id="0218c13"></a>懈心，生大欲心第一精進，乃至若四威儀，<a 
name="0218c14" id="0218c14"></a>將護彼意而成熟之。彼所成熟眾生建立<a 
name="0218c15" id="0218c15"></a>正法，是名毘梨耶波羅蜜。</p><p style="text-indent: 0em; margin-left: 0em"><span class="linehead"></span>「應以禪成熟者，<a 
name="0218c16" id="0218c16"></a>於彼眾生以不亂心、不外向心，第一正念乃<a 
name="0218c17" id="0218c17"></a>至久時所作、久時所說終不忘失，將護彼意<a 
name="0218c18" id="0218c18"></a>而成熟之。彼所成熟眾生建立正法，是名<a 
name="0218c19" id="0218c19"></a>禪波羅蜜。</p><p style="text-indent: 0em; margin-left: 0em"><span class="linehead"></span>「應以智慧成熟者，彼諸眾生問<a 
name="0218c20" id="0218c20"></a>一切義，以無畏心而為演說，一切論、一切工<a 
name="0218c21" id="0218c21"></a>巧，究竟明處，乃至種種工巧諸事，將護彼意<a 
name="0218c22" id="0218c22"></a>而成熟之。彼所成熟眾生建立正法，是名<a 
name="0218c23" id="0218c23"></a>般若波羅蜜。</p><p style="text-indent: 0em; margin-left: 0em"><span class="linehead"></span>「是故世尊！無異波羅蜜，無異<a 
name="0218c24" id="0218c24"></a>攝受正法，攝受正法即是波羅蜜。</p><a 
name="0218c25" id="0218c25"></a><p style="text-indent: 0em; margin-left: 0em"><span class="linehead"></span>「世尊！我今承佛威神，更說大義。」</p><p style="text-indent: 0em; margin-left: 0em"><span class="linehead"></span>佛言：「便<a 
name="0218c26" id="0218c26"></a>說。」</p><p style="text-indent: 0em; margin-left: 0em"><span class="linehead"></span>勝鬘白佛：「攝受正法攝受正法者，無異<a 
name="0218c27" id="0218c27"></a>攝受正法，無異攝受正法者。攝受正法善<a 
name="0218c28" id="0218c28"></a>男子善女人，即是攝受正法。何以故？若攝受<a 
name="0218c29" id="0218c29"></a>正法善男子善女人，為攝受正法，捨三種<a 
name="0219a01" id="0219a01"></a>分。何等為三？謂：身、命、財。善男子善女人捨<a 
name="0219a02" id="0219a02"></a>身者，生死後際等，離老病死，得不壞常住、<a 
name="0219a03" id="0219a03"></a>無有變易、不可思議功德如來法身。捨命者，<a 
name="0219a04" id="0219a04"></a>生死後際等，畢竟離死，得無邊常住不可思<a 
name="0219a05" id="0219a05"></a>議功德，通達一切甚深佛法。捨財者，生死<a 
name="0219a06" id="0219a06"></a>後際等，得不共一切眾生、無盡無減、畢竟常<a 
name="0219a07" id="0219a07"></a>住、不可思議具足功德，得一切眾生殊勝供<a 
name="0219a08" id="0219a08"></a>養。世尊！如是捨三分善男子善女人，攝<a 
name="0219a09" id="0219a09"></a>受正法，常為一切諸佛所記，一切眾生之<a 
name="0219a10" id="0219a10"></a>所瞻仰。</p><a 
name="0219a11" id="0219a11"></a><p style="text-indent: 0em; margin-left: 0em"><span class="linehead"></span>「世尊！又善男子善女人攝受正法者，法欲<a 
name="0219a12" id="0219a12"></a>滅時，比丘、比丘尼、優婆塞、<span class="corr" title='[憂&gt;優]'>優</span>婆夷，朋黨諍訟，<a 
name="0219a13" id="0219a13"></a>破壞離散。以不諂曲、不欺誑、不幻偽，愛樂正<a 
name="0219a14" id="0219a14"></a>法，攝受正法入法朋中。入法朋者，必為<a 
name="0219a15" id="0219a15"></a>諸佛之所授記。世尊！我見攝受正法如是<a 
name="0219a16" id="0219a16"></a>大力，佛為實眼實智，為法根本、為通達法、<a 
name="0219a17" id="0219a17"></a>為正法依，亦悉知見。」</p><a 
name="0219a18" id="0219a18"></a><p style="text-indent: 0em; margin-left: 0em"><span class="linehead"></span>爾時世尊於勝鬘所說攝受正法大精進力，<a 
name="0219a19" id="0219a19"></a>起隨喜心：「如是勝鬘！如汝所說。攝受正法<a 
name="0219a20" id="0219a20"></a>大精進力，如大力士少觸身分，生大苦痛。<a 
name="0219a21" id="0219a21"></a>如是勝鬘！少攝受正法，令魔苦惱；我不見<a 
name="0219a22" id="0219a22"></a>餘一善法令魔憂苦，如少攝受正法。又如<a 
name="0219a23" id="0219a23"></a>牛王形色無比，勝一切牛；如是大乘少攝受<a 
name="0219a24" id="0219a24"></a>正法，勝於一切二乘善根，以廣大故。又如<a 
name="0219a25" id="0219a25"></a>須彌山王端嚴殊特，勝於眾山；如是大乘捨<a 
name="0219a26" id="0219a26"></a>身、命、財以攝取心攝受正法，勝不捨身、命、<a 
name="0219a27" id="0219a27"></a>財初住大乘一切善根，何況二乘？以廣大<a 
name="0219a28" id="0219a28"></a>故。是故勝鬘！當以攝受正法，開示眾生、教<a 
name="0219a29" id="0219a29"></a>化眾生、建立眾生。如是勝鬘！攝受正法如<a 
name="0219b01" id="0219b01"></a>是大利、如是大福、如是大果。勝鬘！我於阿<a 
name="0219b02" id="0219b02"></a>僧祇阿僧祇劫說：『攝受正法功德義利，不得<a 
name="0219b03" id="0219b03"></a>邊際。』是故攝受正法，有無量無邊功德。」</p><a 
name="0219b04" id="0219b04"></a><p style="margin-left: 2em"><span class="headname">一乘章第五</span></p><a 
name="0219b05" id="0219b05"></a><p style="text-indent: 0em; margin-left: 0em"><span class="linehead"></span>佛告勝鬘：「汝今更說一切諸佛所說攝受正<a 
name="0219b06" id="0219b06"></a>法！」</p><p style="text-indent: 0em; margin-left: 0em"><span class="linehead"></span>勝鬘白佛：「善哉世尊！唯然受教。」即白佛<a 
name="0219b07" id="0219b07"></a>言：「世尊！攝受正法者是摩訶衍。何以故？摩訶<a 
name="0219b08" id="0219b08"></a>衍者，出生一切聲聞、緣覺、世間、出世間善法。<a 
name="0219b09" id="0219b09"></a>世尊！如阿耨大池出八大河。如是摩訶衍，<a 
name="0219b10" id="0219b10"></a>出生一切聲聞、緣覺、世間、出世間善法。世尊！<a 
name="0219b11" id="0219b11"></a>又如一切種子皆依於地而得生長。如是<a 
name="0219b12" id="0219b12"></a>一切聲聞、緣覺、世間、出世間善法，依於大乘<a 
name="0219b13" id="0219b13"></a>而得增長。是故世尊！住於大乘攝受大乘，<a 
name="0219b14" id="0219b14"></a>即是住於二乘攝受二乘、一切世間、出世間<a 
name="0219b15" id="0219b15"></a>善法。</p><p style="text-indent: 0em; margin-left: 0em"><span class="linehead"></span>「如世尊說六處。何等為六？謂：正法住、<a 
name="0219b16" id="0219b16"></a>正法滅、波羅提木叉、比尼、出家、受具足。為<a 
name="0219b17" id="0219b17"></a>大乘故說此六處。何以故？正法住者，為大<a 
name="0219b18" id="0219b18"></a>乘故，說大乘住者即正法住。正法滅者，為<a 
name="0219b19" id="0219b19"></a>大乘故，說大乘滅者即正法滅。波羅提木<a 
name="0219b20" id="0219b20"></a>叉、比尼此二法者，義一名異，比尼者即大<a 
name="0219b21" id="0219b21"></a>乘學。何以故？以依佛出家而受具足，是故<a 
name="0219b22" id="0219b22"></a>說大乘威儀戒是比尼、是出家、是受具足。是<a 
name="0219b23" id="0219b23"></a>故阿羅漢無出家受具足。何以故？阿羅漢<a 
name="0219b24" id="0219b24"></a>依如來出家受具足故。阿羅漢歸依於佛，<a 
name="0219b25" id="0219b25"></a>阿羅漢有恐怖。何以故？阿羅漢於一切無<a 
name="0219b26" id="0219b26"></a>行怖畏想住，如人執劍欲來害己，是故阿<a 
name="0219b27" id="0219b27"></a>羅漢無究竟樂。何以故？世尊！依不求依。如<a 
name="0219b28" id="0219b28"></a>眾生無依，彼彼恐怖，以恐怖故則求歸依。<a 
name="0219b29" id="0219b29"></a>如阿羅漢有怖畏，以怖畏故依於如來。</p><a 
name="0219c01" id="0219c01"></a><p style="text-indent: 0em; margin-left: 0em"><span class="linehead"></span>「世尊！阿羅漢、辟支佛有怖畏，是故阿羅漢、辟<a 
name="0219c02" id="0219c02"></a>支佛，有餘生法不盡，故有生；有餘梵行<a 
name="0219c03" id="0219c03"></a>不成，故不純；事不究竟，故當有所作；不<a 
name="0219c04" id="0219c04"></a>度彼故，當有所斷。以不斷故，去涅槃界<a 
name="0219c05" id="0219c05"></a>遠。何以故？唯有如來、應、正等覺得般涅<a 
name="0219c06" id="0219c06"></a>槃，成就一切功德。故阿羅漢、辟支佛，不成<a 
name="0219c07" id="0219c07"></a>就一切功德。言得涅槃者，是佛方便。唯有<a 
name="0219c08" id="0219c08"></a>如來得般涅槃，成就無量功德。故阿羅漢、<a 
name="0219c09" id="0219c09"></a>辟支佛成就有量功德，言得涅槃者，是佛<a 
name="0219c10" id="0219c10"></a>方便。唯有如來得般涅槃，成就不可思議<a 
name="0219c11" id="0219c11"></a>功德。故阿羅漢、辟支佛成就思議功德，言<a 
name="0219c12" id="0219c12"></a>得涅槃者，是佛方便。唯有如來得般涅<a 
name="0219c13" id="0219c13"></a>槃，一切所應斷過，皆悉斷滅，成就第一清<a 
name="0219c14" id="0219c14"></a>淨。阿羅漢、辟支佛有餘過，非第一清淨，言<a 
name="0219c15" id="0219c15"></a>得涅槃者，是佛方便。唯有如來得般涅<a 
name="0219c16" id="0219c16"></a>槃，為一切眾生之所瞻仰，出過阿羅漢、辟<a 
name="0219c17" id="0219c17"></a>支佛、菩薩境界。是故阿羅漢、辟支佛去涅槃<a 
name="0219c18" id="0219c18"></a>界遠，言阿羅漢、辟支佛觀察解脫四智究竟<a 
name="0219c19" id="0219c19"></a>得蘇息處者，亦是如來方便有餘不了義<a 
name="0219c20" id="0219c20"></a>說。</p><p style="text-indent: 0em; margin-left: 0em"><span class="linehead"></span>「何以故？有二種死。何等為二？謂：分段<a 
name="0219c21" id="0219c21"></a>死、不思議變易死。分段死者，謂虛偽眾生。<a 
name="0219c22" id="0219c22"></a>不思議變易死者，謂：阿羅漢、辟支佛、大力菩<a 
name="0219c23" id="0219c23"></a>薩意生身，乃至究竟無上菩提。二種死中，以<a 
name="0219c24" id="0219c24"></a>分段死故，說阿羅漢、辟支佛智，我生已盡；<a 
name="0219c25" id="0219c25"></a>得有餘果證故，說梵行已立；凡夫、人天所<a 
name="0219c26" id="0219c26"></a>不能辦，七種學人先所未作，虛偽煩惱斷<a 
name="0219c27" id="0219c27"></a>故，說所作已辦；阿羅漢、辟支佛所斷煩惱，<a 
name="0219c28" id="0219c28"></a>更不能受後有故，說不受後有。非盡一<a 
name="0219c29" id="0219c29"></a>切煩惱，亦非盡一切受生，故說不受後有。<a 
name="0220a01" id="0220a01"></a>何以故？有煩惱是阿羅漢、辟支佛所不能<a 
name="0220a02" id="0220a02"></a>斷。</p><p style="text-indent: 0em; margin-left: 0em"><span class="linehead"></span>「煩惱有二種。何等為二？謂：住地煩惱及<a 
name="0220a03" id="0220a03"></a>起煩惱。住地有四種。何等為四？謂：見一處住<a 
name="0220a04" id="0220a04"></a>地、欲愛住地、色愛住地、有愛住地。此四種住<a 
name="0220a05" id="0220a05"></a>地，生一切起煩惱。起者剎那心剎那相應。世<a 
name="0220a06" id="0220a06"></a>尊！心不相應無始無明住地。世尊！此四住地<a 
name="0220a07" id="0220a07"></a>力，一切上煩惱依種，比無明住地，算數譬喻<a 
name="0220a08" id="0220a08"></a>所不能及。</p><a 
name="0220a09" id="0220a09"></a><p style="text-indent: 0em; margin-left: 0em"><span class="linehead"></span>「世尊！如是無明住地力，於有愛數四住地，<a 
name="0220a10" id="0220a10"></a>無明住地其力最大。譬如惡魔波旬於他化<a 
name="0220a11" id="0220a11"></a>自在天，色、力、壽命、眷屬、眾具、自在殊勝。如是<a 
name="0220a12" id="0220a12"></a>無明住地力，於有愛數四住地，其力最勝，恒<a 
name="0220a13" id="0220a13"></a>沙等數上煩惱依，亦令四種煩惱久住。阿羅<a 
name="0220a14" id="0220a14"></a>漢、辟支佛智所不能斷，唯如來菩提智之<a 
name="0220a15" id="0220a15"></a>所能斷。如是世尊！無明住地最為大力。</p><p style="text-indent: 0em; margin-left: 0em"><span class="linehead"></span>「世<a 
name="0220a16" id="0220a16"></a>尊！又如取，緣有漏業因而生三有。如是無<a 
name="0220a17" id="0220a17"></a>明住地，緣無漏業因，生阿羅漢、辟支佛、大力<a 
name="0220a18" id="0220a18"></a>菩薩三種意生身。此三地，彼三種意生身生<a 
name="0220a19" id="0220a19"></a>及無漏業生，依無明住地，有緣非無緣。是<a 
name="0220a20" id="0220a20"></a>故三種意生及無漏業，緣無明住地。世尊！如<a 
name="0220a21" id="0220a21"></a>是有愛住地數四住地，不與無明住地業<a 
name="0220a22" id="0220a22"></a>同，無明住地異，離四住地。佛地所斷，佛菩提<a 
name="0220a23" id="0220a23"></a>智所斷。何以故？阿羅漢、辟支佛，斷四種住<a 
name="0220a24" id="0220a24"></a>地，無漏不盡，不得自在力，亦不作證。無漏<a 
name="0220a25" id="0220a25"></a>不盡者，即是無明住地。</p><p style="text-indent: 0em; margin-left: 0em"><span class="linehead"></span>「世尊！阿羅漢、辟支佛、<a 
name="0220a26" id="0220a26"></a>最後身菩薩，為無明住地之所覆障故，<a 
name="0220a27" id="0220a27"></a>於彼彼法不知不覺。以不知見故，所<a 
name="0220a28" id="0220a28"></a>應斷者不斷、不究竟。以不斷故，名有餘<a 
name="0220a29" id="0220a29"></a>過解脫，非離一切過解脫；名有餘清淨，<a 
name="0220b01" id="0220b01"></a>非一切清淨；名成就有餘功德，非一切<a 
name="0220b02" id="0220b02"></a>功德。以成就有餘解脫、有餘清淨、有餘功<a 
name="0220b03" id="0220b03"></a>德故，知有餘苦、斷有餘集、證有餘滅、修<a 
name="0220b04" id="0220b04"></a>有餘道，是名得少分涅槃。得少分涅槃者，<a 
name="0220b05" id="0220b05"></a>名向涅槃界。若知一切苦、斷一切集、證<a 
name="0220b06" id="0220b06"></a>一切滅、修一切道，於無常壞世間、無常<a 
name="0220b07" id="0220b07"></a>病世間，得常住涅槃；於無覆護世間、無依<a 
name="0220b08" id="0220b08"></a>世間，為護為依。何以故？法無優劣故得<a 
name="0220b09" id="0220b09"></a>涅槃；智慧等故得涅槃；解脫等故得涅槃；<a 
name="0220b10" id="0220b10"></a>清淨等故得涅槃。是故涅槃一味等味，謂<a 
name="0220b11" id="0220b11"></a>解脫味。</p><p style="text-indent: 0em; margin-left: 0em"><span class="linehead"></span>「世尊！若無明住地，不斷不究竟者，<a 
name="0220b12" id="0220b12"></a>不得一味等味，謂明解脫味。何以故？無明住<a 
name="0220b13" id="0220b13"></a>地不斷、不究竟者，過恒沙等所應斷法，<a 
name="0220b14" id="0220b14"></a>不斷、不究竟，過恒沙等所應斷法不斷<a 
name="0220b15" id="0220b15"></a>故，過恒沙等法應得不得、應證不證。是故<a 
name="0220b16" id="0220b16"></a>無明住地積聚，生一切修道斷煩惱、上煩惱。<a 
name="0220b17" id="0220b17"></a>彼生心上煩惱、止上煩惱、觀上煩惱、禪上煩<a 
name="0220b18" id="0220b18"></a>惱、正受上煩惱、方便上煩惱、智上煩惱、果上<a 
name="0220b19" id="0220b19"></a>煩惱、得上煩惱、力上煩惱、無畏上煩惱，如<a 
name="0220b20" id="0220b20"></a>是過恒沙等上煩惱，如來菩提智所斷。一切<a 
name="0220b21" id="0220b21"></a>皆依無明住地之所建立，一切上煩惱起，<a 
name="0220b22" id="0220b22"></a>皆因無明住地，緣無明住地。世尊！於此起<a 
name="0220b23" id="0220b23"></a>煩惱，剎那心剎那相應；世尊！心不相應無始<a 
name="0220b24" id="0220b24"></a>無明住地。</p><p style="text-indent: 0em; margin-left: 0em"><span class="linehead"></span>「世尊！若復過於恒沙如來菩提智<a 
name="0220b25" id="0220b25"></a>所應斷法，一切皆是無明住地所持所建<a 
name="0220b26" id="0220b26"></a>立。譬如一切種子皆依地生，建立、增長，若地<a 
name="0220b27" id="0220b27"></a>壞者彼亦隨壞。如是過恒沙等如來菩提智<a 
name="0220b28" id="0220b28"></a>所應斷法，一切皆依無明住地生，建立增<a 
name="0220b29" id="0220b29"></a>長；若無明住地斷者，過恒沙等如來菩提智<a 
name="0220c01" id="0220c01"></a>所應斷法，皆亦隨斷。如是一切煩惱、上煩<a 
name="0220c02" id="0220c02"></a>惱斷，過恒沙等如來所得一切諸法，通達無<a 
name="0220c03" id="0220c03"></a>礙一切智見，離一切過惡，得一切功德。法王<a 
name="0220c04" id="0220c04"></a>法主，而得自在，登一切法自在之地。如來、<a 
name="0220c05" id="0220c05"></a>應、等正覺正師子吼：『我生已盡，梵行已立，所<a 
name="0220c06" id="0220c06"></a>作已辦，不受後有。』是故世尊以師子吼依<a 
name="0220c07" id="0220c07"></a>於了義，一向記說。</p><a 
name="0220c08" id="0220c08"></a><p style="text-indent: 0em; margin-left: 0em"><span class="linehead"></span>「世尊！不受後有智有二種。謂：如來以無上調<a 
name="0220c09" id="0220c09"></a>御降伏四魔，出一切世間，為一切眾生之<a 
name="0220c10" id="0220c10"></a>所瞻仰，得不思議法身。於一切爾焰地得<a 
name="0220c11" id="0220c11"></a>無礙法自在，於上更無所作。無所得地十力<a 
name="0220c12" id="0220c12"></a>勇猛，昇於第一無上無畏之地，一切爾炎無<a 
name="0220c13" id="0220c13"></a>礙智觀不由於他，不受後有智師子吼。</p><p style="text-indent: 0em; margin-left: 0em"><span class="linehead"></span>「世<a 
name="0220c14" id="0220c14"></a>尊！阿羅漢、辟支佛度生死畏，次第得解脫<a 
name="0220c15" id="0220c15"></a>樂，作是念：『我離生死恐怖，不受生死苦。』世<a 
name="0220c16" id="0220c16"></a>尊！阿羅漢、辟支佛觀察時，得不受後有，觀<a 
name="0220c17" id="0220c17"></a>第一蘇息處涅槃地。世尊！彼先所得地，不<a 
name="0220c18" id="0220c18"></a>愚於法、不由於他，亦自知得有餘地，必<a 
name="0220c19" id="0220c19"></a>當得阿耨多羅三藐三菩提。何以故？聲聞、緣<a 
name="0220c20" id="0220c20"></a>覺乘皆入大乘，大乘者即是佛乘，是故三乘<a 
name="0220c21" id="0220c21"></a>即是一乘。得一乘者得阿耨多羅三藐三<a 
name="0220c22" id="0220c22"></a>菩提，阿耨多羅三藐三菩提者即是涅槃界，<a 
name="0220c23" id="0220c23"></a>涅槃界者即是如來法身，得究竟法身者<a 
name="0220c24" id="0220c24"></a>則究竟一乘，無異如來、無異法身，如來<a 
name="0220c25" id="0220c25"></a>即法身；得究竟法身者，則究竟一乘，究竟<a 
name="0220c26" id="0220c26"></a>者即是無邊不斷。</p><a 
name="0220c27" id="0220c27"></a><p style="text-indent: 0em; margin-left: 0em"><span class="linehead"></span>「世尊！如來無有限齊時住，如來、應、等正覺後<a 
name="0220c28" id="0220c28"></a>際等住。如來無限齊大悲，亦無限齊安慰<a 
name="0220c29" id="0220c29"></a>世間。無限大悲、無限安慰世間，作是說者<a 
name="0221a01" id="0221a01"></a>是名善說如來。若復說言無盡法、常住法，<a 
name="0221a02" id="0221a02"></a>一切世間之所歸依者，亦名善說如來。是<a 
name="0221a03" id="0221a03"></a>故於未度世間、無依世間，與後際等，作無<a 
name="0221a04" id="0221a04"></a>盡歸依、常住歸依者，謂如來、應、等正覺也。</p><p style="text-indent: 0em; margin-left: 0em"><span class="linehead"></span>「法<a 
name="0221a05" id="0221a05"></a>者即是說一乘道，僧者是三乘眾。此二歸依<a 
name="0221a06" id="0221a06"></a>非究竟歸依，名少分歸依。何以故？說一乘<a 
name="0221a07" id="0221a07"></a>道法，得究竟法身，於上更無說一乘法<a 
name="0221a08" id="0221a08"></a>身。三乘眾者有恐怖，歸依如來，求出修學<a 
name="0221a09" id="0221a09"></a>向阿耨多羅三藐三菩提，是故二依非究竟<a 
name="0221a10" id="0221a10"></a>依，是有限依。</p><p style="text-indent: 0em; margin-left: 0em"><span class="linehead"></span>「若有眾生，如來調伏，歸依如<a 
name="0221a11" id="0221a11"></a>來得法津澤，生信樂心歸依法、僧，是二歸<a 
name="0221a12" id="0221a12"></a>依；非此二歸依，是歸依如來。歸依第一義<a 
name="0221a13" id="0221a13"></a>者是歸依如來。此二歸依第一義，是究竟<a 
name="0221a14" id="0221a14"></a>歸依如來。何以故？無異如來，無異二歸<a 
name="0221a15" id="0221a15"></a>依。如來即三歸依。何以故？說一乘道。如來<a 
name="0221a16" id="0221a16"></a>四無畏成就師子吼說，若如來隨彼所欲而<a 
name="0221a17" id="0221a17"></a>方便說，即是大乘，無有三乘。三乘者入<a 
name="0221a18" id="0221a18"></a>於一乘，一乘者即第一義乘。</p><a 
name="0221a19" id="0221a19"></a><p style="margin-left: 2em"><span class="headname">無邊聖諦章第六</span></p><a 
name="0221a20" id="0221a20"></a><p style="text-indent: 0em; margin-left: 0em"><span class="linehead"></span>「世尊！聲聞、緣覺初觀聖諦，以一智斷諸住<a 
name="0221a21" id="0221a21"></a>地；以一智四斷、知、功德、作證，亦善知此四法<a 
name="0221a22" id="0221a22"></a>義。世尊！無有出世間上上智、四智漸至及<a 
name="0221a23" id="0221a23"></a>四緣漸至，無漸至法是出世間上上智。</p><p style="text-indent: 0em; margin-left: 0em"><span class="linehead"></span>「世尊！<a 
name="0221a24" id="0221a24"></a>金剛喻者是第一義智。世尊！非聲聞、緣覺不<a 
name="0221a25" id="0221a25"></a>斷無明住地，初聖諦智是第一義智。世尊！<a 
name="0221a26" id="0221a26"></a>以無二聖諦智斷諸住地。世尊！如來、應、等<a 
name="0221a27" id="0221a27"></a>正覺，非一切聲聞、緣覺境界。不思議空智，<a 
name="0221a28" id="0221a28"></a>斷一切煩惱藏。世尊！若壞一切煩惱藏究<a 
name="0221a29" id="0221a29"></a>竟智，是名第一義智。初聖諦智非究竟智，<a 
name="0221b01" id="0221b01"></a>向阿耨多羅三藐三菩提智。</p><a 
name="0221b02" id="0221b02"></a><p style="text-indent: 0em; margin-left: 0em"><span class="linehead"></span>「世尊！聖義者，非一切聲聞、緣覺，聲聞、緣覺<a 
name="0221b03" id="0221b03"></a>成就有量功德，聲聞、緣覺成就少分功德，故<a 
name="0221b04" id="0221b04"></a>名之為聖。聖諦者，非聲聞、緣覺諦；亦非聲<a 
name="0221b05" id="0221b05"></a>聞、緣覺功德。世尊！此諦如來、應、等正覺初始<a 
name="0221b06" id="0221b06"></a>覺知，然後為無明<span class="gaiji">[穀-禾+卵]<!--gaiji,,1[穀-禾+卵],2&#x3C89;,3--></span>藏世間開現演說，是<a 
name="0221b07" id="0221b07"></a>故名聖諦。</p><a 
name="0221b08" id="0221b08"></a><p style="margin-left: 2em"><span class="headname">如來藏章第七</span></p><a 
name="0221b09" id="0221b09"></a><p style="text-indent: 0em; margin-left: 0em"><span class="linehead"></span>「聖諦者，說甚深義，微細難知，非思量境界。<a 
name="0221b10" id="0221b10"></a>是智者所知，一切世間所不能信。何以故？<a 
name="0221b11" id="0221b11"></a>此說甚深如來之藏。如來藏者，是如來境界，<a 
name="0221b12" id="0221b12"></a>非一切聲聞、緣覺所知。如來藏處，說聖諦<a 
name="0221b13" id="0221b13"></a>義。如來藏處甚深故，說聖諦亦甚深，微細難<a 
name="0221b14" id="0221b14"></a>知，非思量境界，是智者所知，一切世間所<a 
name="0221b15" id="0221b15"></a>不能信。</p><a 
name="0221b16" id="0221b16"></a><p style="margin-left: 2em"><span class="headname">法身章第八</span></p><a 
name="0221b17" id="0221b17"></a><p style="text-indent: 0em; margin-left: 0em"><span class="linehead"></span>「若於無量煩惱藏所纏如來藏不疑惑者，<a 
name="0221b18" id="0221b18"></a>於出無量煩惱藏法身亦無疑惑。於說如<a 
name="0221b19" id="0221b19"></a>來藏、如來法身、不思議佛境界及方便說，<a 
name="0221b20" id="0221b20"></a>心得決定者，此則信解說二聖諦。如是難<a 
name="0221b21" id="0221b21"></a>知難解者，謂說二聖諦義。何等為說二聖<a 
name="0221b22" id="0221b22"></a>諦義？謂說作聖諦義、說無作聖諦義。說作<a 
name="0221b23" id="0221b23"></a>聖諦義者，是說有量四聖諦。何以故？非因<a 
name="0221b24" id="0221b24"></a>他能知一切苦斷、一切集證、一切滅修、一<a 
name="0221b25" id="0221b25"></a>切道。是故世尊！有有為生死、無為生死。涅<a 
name="0221b26" id="0221b26"></a>槃亦如是，有餘及無餘。說無作聖諦義者，<a 
name="0221b27" id="0221b27"></a>說無量四聖諦義。何以故？能以自力知一<a 
name="0221b28" id="0221b28"></a>切受苦斷、一切受集證、一切受滅修、一切<a 
name="0221b29" id="0221b29"></a>受滅道。如是八聖諦，如來說四聖諦。如是<a 
name="0221c01" id="0221c01"></a>四無作聖諦義，唯如來、應、等正覺事究竟，<a 
name="0221c02" id="0221c02"></a>非阿羅漢、辟支佛事究竟。何以故？非下、中、上<a 
name="0221c03" id="0221c03"></a>法得涅槃。何以故？如來、應、等正覺，於無作<a 
name="0221c04" id="0221c04"></a>四聖諦義事究竟，以一切如來、應、等正覺，<a 
name="0221c05" id="0221c05"></a>知一切未來苦、斷一切煩惱上煩惱所攝受<a 
name="0221c06" id="0221c06"></a>一切集、滅一切意生身、除一切苦滅作證。</p><a 
name="0221c07" id="0221c07"></a><p style="text-indent: 0em; margin-left: 0em"><span class="linehead"></span>「世尊！非壞法故，名為苦滅。所言苦滅者，<a 
name="0221c08" id="0221c08"></a>名無始無作、無起無盡、離盡常住、自性清淨，<a 
name="0221c09" id="0221c09"></a>離一切煩惱藏。世尊！過於恒沙不離、不脫、<a 
name="0221c10" id="0221c10"></a>不異、不思議佛法成就，說如來法身。世尊！如<a 
name="0221c11" id="0221c11"></a>是如來法身不離煩惱藏，名如來藏。</p><a 
name="0221c12" id="0221c12"></a><p style="margin-left: 2em"><span class="headname">空義隱覆真實章第九</span></p><a 
name="0221c13" id="0221c13"></a><p style="text-indent: 0em; margin-left: 0em"><span class="linehead"></span>「世尊！如來藏智是如來空智。世尊！如來藏者，<a 
name="0221c14" id="0221c14"></a>一切阿羅漢、辟支佛、大力菩薩，本所不見，本<a 
name="0221c15" id="0221c15"></a>所不得。</p><a 
name="0221c16" id="0221c16"></a><p style="text-indent: 0em; margin-left: 0em"><span class="linehead"></span>「世尊！有二種如來藏空智。世尊！空如來藏，<a 
name="0221c17" id="0221c17"></a>若離、若脫、若異一切煩惱藏。世尊！不空如來<a 
name="0221c18" id="0221c18"></a>藏，過於恒沙不離、不脫、不異、不思議佛法。<a 
name="0221c19" id="0221c19"></a>世尊！此二空智，諸大聲聞能信如來。一切<a 
name="0221c20" id="0221c20"></a>阿羅漢、辟支佛空智，於四不顛倒境界轉。是<a 
name="0221c21" id="0221c21"></a>故一切阿羅漢、辟支佛，本所不見、本所不<a 
name="0221c22" id="0221c22"></a>得。一切苦滅，唯佛得證，壞一切煩惱藏，<a 
name="0221c23" id="0221c23"></a>修一切滅苦道。</p><a 
name="0221c24" id="0221c24"></a><p style="margin-left: 2em"><span class="headname">一諦章第十</span></p><a 
name="0221c25" id="0221c25"></a><p style="text-indent: 0em; margin-left: 0em"><span class="linehead"></span>「世尊！此四聖諦，三是無常，一是常。何以故？三<a 
name="0221c26" id="0221c26"></a>諦入有為相，入有為相者是無常。無常者<a 
name="0221c27" id="0221c27"></a>是虛妄法。虛妄法者，非諦、非常、非依。是故<a 
name="0221c28" id="0221c28"></a>苦諦、集諦、道諦，非第一義諦，非常、非依。</p><a 
name="0221c29" id="0221c29"></a><p style="margin-left: 2em"><span class="headname">一依章第十一</span></p><a 
name="0222a01" id="0222a01"></a><p style="text-indent: 0em; margin-left: 0em"><span class="linehead"></span>「一苦滅諦，離有為相，離有為相者是常。常<a 
name="0222a02" id="0222a02"></a>者非虛妄法。非虛妄法者，是諦、是常、是<a 
name="0222a03" id="0222a03"></a>依。是故滅諦，是第一義。</p><a 
name="0222a04" id="0222a04"></a><p style="margin-left: 2em"><span class="headname">顛倒真實章第十二</span></p><a 
name="0222a05" id="0222a05"></a><p style="text-indent: 0em; margin-left: 0em"><span class="linehead"></span>「不思議是滅諦，過一切眾生心識所緣，亦非<a 
name="0222a06" id="0222a06"></a>一切阿羅漢、辟支佛智慧境界。譬如生盲不<a 
name="0222a07" id="0222a07"></a>見眾色，七日嬰兒不見日輪。苦滅諦者，亦<a 
name="0222a08" id="0222a08"></a>復如是！非一切凡夫心識所緣，亦非二乘<a 
name="0222a09" id="0222a09"></a>智慧境界。凡夫識者二見顛倒；一切阿羅漢、<a 
name="0222a10" id="0222a10"></a>辟支佛智者，則是清淨。邊見者，凡夫於五受<a 
name="0222a11" id="0222a11"></a>陰，我見、妄想、計著，生二見，是名邊見，所謂<a 
name="0222a12" id="0222a12"></a>常見、斷見。見諸行無常，是斷見非正見；見<a 
name="0222a13" id="0222a13"></a>涅槃常，是常見非正見。妄想見故，作如是<a 
name="0222a14" id="0222a14"></a>見。於身諸根分別思惟，現法見壞，於有相<a 
name="0222a15" id="0222a15"></a>續不見，起於斷見，妄想見故；於心相續愚<a 
name="0222a16" id="0222a16"></a>闇，不解不知，剎那間意識境界，起於常見，<a 
name="0222a17" id="0222a17"></a>妄想見故。此妄想見，於彼義若過若不及，<a 
name="0222a18" id="0222a18"></a>作異想分別，若斷若常。顛倒眾生，於五受<a 
name="0222a19" id="0222a19"></a>陰，無常常想、苦有樂想、無我我想、不淨淨<a 
name="0222a20" id="0222a20"></a>想。一切阿羅漢、辟支佛淨智者，於一切智境<a 
name="0222a21" id="0222a21"></a>界及如來法身，本所不見。</p><p style="text-indent: 0em; margin-left: 0em"><span class="linehead"></span>「或有眾生，信<a 
name="0222a22" id="0222a22"></a>佛語故，起常想、樂想、我想、淨想，非顛倒見，<a 
name="0222a23" id="0222a23"></a>是名正見。何以故？如來法身是常波羅蜜、樂<a 
name="0222a24" id="0222a24"></a>波羅蜜、我波羅蜜、淨波羅蜜。於佛法身，作<a 
name="0222a25" id="0222a25"></a>是見者，是名正見。正見者，是佛真子，從佛<a 
name="0222a26" id="0222a26"></a>口生、從正法生、從法化生，得法餘財。</p><p style="text-indent: 0em; margin-left: 0em"><span class="linehead"></span>「世<a 
name="0222a27" id="0222a27"></a>尊！淨智者，一切阿羅漢、辟支佛智波羅蜜，此<a 
name="0222a28" id="0222a28"></a>淨智者雖曰淨智，於彼滅諦，尚非境界，況<a 
name="0222a29" id="0222a29"></a>四依智？何以故？三乘初業，不愚於法。於彼<a 
name="0222b01" id="0222b01"></a>義當覺當得，為彼故，世尊說四依。世尊！此<a 
name="0222b02" id="0222b02"></a>四依者，是世間法。世尊！一依者，一切依止，<a 
name="0222b03" id="0222b03"></a>出世間上上第一義依，所謂滅諦。</p><a 
name="0222b04" id="0222b04"></a><p style="margin-left: 2em"><span class="headname">自性清淨章第十三</span></p><a 
name="0222b05" id="0222b05"></a><p style="text-indent: 0em; margin-left: 0em"><span class="linehead"></span>「世尊！生死者依如來藏，以如來藏故，說<a 
name="0222b06" id="0222b06"></a>本際不可知。世尊！有如來藏故說生死，是<a 
name="0222b07" id="0222b07"></a>名善說。世尊！生死，生死者，諸受根沒，次第<a 
name="0222b08" id="0222b08"></a>不受根起，是名生死。世尊！死生者，此二法<a 
name="0222b09" id="0222b09"></a>是如來藏。世間言說故，有死有生，死者謂<a 
name="0222b10" id="0222b10"></a>根壞，生者新諸根起，非如來藏有生有死。<a 
name="0222b11" id="0222b11"></a>如來藏者離有為相，如來藏常住不變。是<a 
name="0222b12" id="0222b12"></a>故如來藏，是依、是持、是建立。世尊！不離、不<a 
name="0222b13" id="0222b13"></a>斷、不脫、不異、不思議佛法。世尊！斷脫異<a 
name="0222b14" id="0222b14"></a>外有為法依持、建立者，是如來藏。</p><p style="text-indent: 0em; margin-left: 0em"><span class="linehead"></span>「世尊！若<a 
name="0222b15" id="0222b15"></a>無如來藏者，不得厭苦樂求涅槃。何以<a 
name="0222b16" id="0222b16"></a>故？於此六識及心法智，此七法剎那不住、<a 
name="0222b17" id="0222b17"></a>不種眾苦，不得厭苦、樂求涅槃。世尊！如<a 
name="0222b18" id="0222b18"></a>來藏者，無前際，不起不滅法，種諸苦，得<a 
name="0222b19" id="0222b19"></a>厭苦、樂求涅槃。</p><p style="text-indent: 0em; margin-left: 0em"><span class="linehead"></span>「世尊！如來藏者，非我、非眾<a 
name="0222b20" id="0222b20"></a>生、非命、非人。如來藏者，墮身見眾生、顛<a 
name="0222b21" id="0222b21"></a>倒眾生、空亂意眾生，非其境界。</p><a 
name="0222b22" id="0222b22"></a><p style="text-indent: 0em; margin-left: 0em"><span class="linehead"></span>「世尊！如來藏者，是法界藏、法身藏、出世間上<a 
name="0222b23" id="0222b23"></a>上藏、自性清淨藏。此性清淨如來藏，而客<a 
name="0222b24" id="0222b24"></a>塵煩惱、上煩惱所染，不思議如來境界。何以<a 
name="0222b25" id="0222b25"></a>故？剎那善心非煩惱所染；剎那不善心亦非<a 
name="0222b26" id="0222b26"></a>煩惱所染。煩惱不觸心，心不觸煩惱，云何<a 
name="0222b27" id="0222b27"></a>不觸法，而能得染心？世尊！然有煩惱，有<a 
name="0222b28" id="0222b28"></a>煩惱染心，自性清淨心而有染者，難可了<a 
name="0222b29" id="0222b29"></a>知。唯佛世尊！實眼實智，為法根本、為通達<a 
name="0222c01" id="0222c01"></a>法、為正法依，如實知見。」</p><a 
name="0222c02" id="0222c02"></a><p style="text-indent: 0em; margin-left: 0em"><span class="linehead"></span>勝鬘夫人說是難解之法問於佛時，佛即<a 
name="0222c03" id="0222c03"></a>隨喜：「如是如是！自性清淨心而有染污，難<a 
name="0222c04" id="0222c04"></a>可了知。有二法難可了知，謂自性清淨心<a 
name="0222c05" id="0222c05"></a>難可了知，彼心為煩惱所染亦難了知。<a 
name="0222c06" id="0222c06"></a>如此二法，汝及成就大法菩薩摩訶薩乃能<a 
name="0222c07" id="0222c07"></a>聽受，諸餘聲聞，唯信佛語。</p><a 
name="0222c08" id="0222c08"></a><p style="margin-left: 2em"><span class="headname">真子章第十四</span></p><a 
name="0222c09" id="0222c09"></a><p style="text-indent: 0em; margin-left: 0em"><span class="linehead"></span>「若我弟子隨信增上者，依明信已隨順法<a 
name="0222c10" id="0222c10"></a>智，而得究竟。隨順法智者，觀察施設根意<a 
name="0222c11" id="0222c11"></a>解境界；觀察業報；觀察阿羅漢眼；觀察心<a 
name="0222c12" id="0222c12"></a>自在樂禪樂；觀察阿羅漢、辟支佛、大力菩薩<a 
name="0222c13" id="0222c13"></a>聖自在通。此五種巧便觀成就。於我滅後<a 
name="0222c14" id="0222c14"></a>未來世中，我弟子隨信增上，依於明信隨<a 
name="0222c15" id="0222c15"></a>順法智，自性清淨心彼為煩惱染污而得<a 
name="0222c16" id="0222c16"></a>究竟，是究竟者入大乘道因。信如來者，有<a 
name="0222c17" id="0222c17"></a>是大利益，不謗深義。」</p><a 
name="0222c18" id="0222c18"></a><p style="text-indent: 0em; margin-left: 0em"><span class="linehead"></span>爾時，勝鬘白佛言：「更有餘大利益，我當承<a 
name="0222c19" id="0222c19"></a>佛威神復說斯義。」</p><p style="text-indent: 0em; margin-left: 0em"><span class="linehead"></span>佛言：「更說。」</p><p style="text-indent: 0em; margin-left: 0em"><span class="linehead"></span>勝鬘白佛<a 
name="0222c20" id="0222c20"></a>言：「三種善男子善女人，於甚深義離自毀<a 
name="0222c21" id="0222c21"></a>傷，生大功德、入大乘道。何等為三？謂：若善<a 
name="0222c22" id="0222c22"></a>男子善女人自成就甚深法智。若善男子善<a 
name="0222c23" id="0222c23"></a>女人成就隨順法智。若善男子善女人於<a 
name="0222c24" id="0222c24"></a>諸深法不自了知，仰惟世尊，非我境界，<a 
name="0222c25" id="0222c25"></a>唯佛所知。是名善男子善女人仰惟如來。</p><a 
name="0222c26" id="0222c26"></a><p style="text-indent: 0em; margin-left: 0em"><span class="linehead"></span>「除此諸善男子善女人已。</p><a 
name="0222c27" id="0222c27"></a><p style="margin-left: 2em"><span class="headname">勝鬘章第十五</span></p><a 
name="0222c28" id="0222c28"></a><p style="text-indent: 0em; margin-left: 0em"><span class="linehead"></span>「諸餘眾生，於諸甚深法，堅著妄說，違背正<a 
name="0222c29" id="0222c29"></a>法，習諸外道腐敗種子者，當以王力及天、<a 
name="0223a01" id="0223a01"></a>龍、鬼神力而調伏之。」</p><p style="text-indent: 0em; margin-left: 0em"><span class="linehead"></span>爾時，勝鬘與諸眷屬<a 
name="0223a02" id="0223a02"></a>頂禮佛足。佛言：「善哉善哉。勝鬘！於甚深法<a 
name="0223a03" id="0223a03"></a>方便守護，降伏非法善得其宜，汝已親近<a 
name="0223a04" id="0223a04"></a>百千億佛，能說此義。」</p><a 
name="0223a05" id="0223a05"></a><p style="text-indent: 0em; margin-left: 0em"><span class="linehead"></span>爾時世尊放勝光明普照大眾，身昇虛空<a 
name="0223a06" id="0223a06"></a>高七多羅樹，足步虛空還舍衛國。時，勝鬘<a 
name="0223a07" id="0223a07"></a>夫人與諸眷屬，合掌向佛觀無厭足，目不<a 
name="0223a08" id="0223a08"></a>暫捨。過眼境已踊躍歡喜，各各稱歎如來<a 
name="0223a09" id="0223a09"></a>功德，具足念佛，還入城中，向友稱王稱歎<a 
name="0223a10" id="0223a10"></a>大乘。城中女人七歲已上，化以大乘。友稱大<a 
name="0223a11" id="0223a11"></a>王亦以大乘化諸男子，七歲已上舉國人<a 
name="0223a12" id="0223a12"></a>民皆向大乘。</p><a 
name="0223a13" id="0223a13"></a><p style="text-indent: 0em; margin-left: 0em"><span class="linehead"></span>爾時，世尊入祇桓林，告長老阿難及念天<a 
name="0223a14" id="0223a14"></a>帝釋，應時帝釋與諸眷屬忽然而至，住於佛<a 
name="0223a15" id="0223a15"></a>前。爾時，世尊向天帝釋及長老阿難，廣說此<a 
name="0223a16" id="0223a16"></a>經。說已告帝釋言：「汝當受持讀誦此經。憍<a 
name="0223a17" id="0223a17"></a>尸迦！善男子善女人於恒沙劫修菩提行，<a 
name="0223a18" id="0223a18"></a>行六波羅蜜。若復善男子善女人聽受讀誦<a 
name="0223a19" id="0223a19"></a>乃至執持經卷，福多於彼，何況廣為人說？<a 
name="0223a20" id="0223a20"></a>是故憍尸迦！當讀誦此經，為三十三天分<a 
name="0223a21" id="0223a21"></a>別廣說。」復告阿難：「汝亦受持讀誦，為四眾<a 
name="0223a22" id="0223a22"></a>廣說。」</p><p style="text-indent: 0em; margin-left: 0em"><span class="linehead"></span>時，天帝釋白佛言：「世尊！當何名斯經？<a 
name="0223a23" id="0223a23"></a>云何奉持？」</p><p style="text-indent: 0em; margin-left: 0em"><span class="linehead"></span>佛告帝釋：「此經成就無量無邊功<a 
name="0223a24" id="0223a24"></a>德，一切聲聞、緣覺不能究竟觀察知見。憍<a 
name="0223a25" id="0223a25"></a>尸迦！當知此經甚深微妙大功德聚，今當為<a 
name="0223a26" id="0223a26"></a>汝略說其名，諦聽諦聽善思念之。」</p><p style="text-indent: 0em; margin-left: 0em"><span class="linehead"></span>時，天帝<a 
name="0223a27" id="0223a27"></a>釋及長老阿難白佛言：「善哉世尊！唯然受<a 
name="0223a28" id="0223a28"></a>教。」佛言：「此經『歎如來真實第一義功德』，如<a 
name="0223a29" id="0223a29"></a>是受持。『不思議大受』，如是受持。『一切願攝<a 
name="0223b01" id="0223b01"></a>大願』，如是受持。『說不思議攝受正法』，如是<a 
name="0223b02" id="0223b02"></a>受持。『說入一乘』，如是受持。『說無邊聖諦』，如<a 
name="0223b03" id="0223b03"></a>是受持。『說如來藏』，如是受持。『說法身』，如<a 
name="0223b04" id="0223b04"></a>是受持。『說空義隱覆真實』，如是受持。『說一<a 
name="0223b05" id="0223b05"></a>諦』，如是受持。『說常住安隱一依』，如是受持。<a 
name="0223b06" id="0223b06"></a>『說顛倒真實』，如是受持。『說自性清淨心隱覆』，<a 
name="0223b07" id="0223b07"></a>如是受持。『說如來真子』，如是受持。『說勝鬘<a 
name="0223b08" id="0223b08"></a>夫人師子吼』，如是受持。</p><p style="text-indent: 0em; margin-left: 0em"><span class="linehead"></span>「復次憍尸迦！此經所<a 
name="0223b09" id="0223b09"></a>說斷一切疑，決定了義入一乘道。憍尸迦！<a 
name="0223b10" id="0223b10"></a>今以此說勝鬘夫人師子吼經付囑於汝，乃<a 
name="0223b11" id="0223b11"></a>至法住，受持讀誦，廣分別說。」</p><p style="text-indent: 0em; margin-left: 0em"><span class="linehead"></span>帝釋白佛言：「善<a 
name="0223b12" id="0223b12"></a>哉世尊！頂受尊教。」</p><p style="text-indent: 0em; margin-left: 0em"><span class="linehead"></span>時，天帝釋、長老阿難，及諸<a 
name="0223b13" id="0223b13"></a>大會，天、人、阿修羅、乾闥婆等，聞佛所說，歡喜<a 
name="0223b14" id="0223b14"></a>奉行。</p><a 
name="0223b15" id="0223b15"></a><p><span class="juanname">勝鬘師子吼一乘大方便方廣經</span></p><a 
name="0223b16" id="0223b16"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(茨田、宿禰、安麻呂，七世父母、現在父母、六親眷屬，一切無<a 
name="0223b17" id="0223b17"></a>邊法界眾生，誓願仕奉。)</span></p></div></div>
<hr>【經文資訊】大正藏第 12 冊 No. 0353 勝鬘師子吼一乘大方便方廣經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，黃金愛大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4e8d.html?index=T12n0353" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T12n0353_001 by HTTrack Website Copier/3.x [XR&CO'2014], Tue, 07 Jun 2016 06:47:01 GMT -->
</html>
