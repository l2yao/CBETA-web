<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X54n0880_001 by HTTrack Website Copier/3.x [XR&CO'2014], Tue, 07 Jun 2016 07:28:46 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1879402390&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX54n0880&amp;utmp=%2Fmobile%2Findex.php%3Findex%3DX54n0880_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">卍新纂大日本續藏經　第54冊<br/>No.880 物不遷論辯解 (1卷)<br/>【明 真界解】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X54">
<div class="root" id="0880" sutra_name="物不遷論辯解" sutra_juan="[卷1]">　
<a 
name="0926b01" id="0926b01"></a><a 
name="0926b02" id="0926b02"></a><a 
name="0926b03" id="0926b03"></a><a 
name="0926b04" id="0926b04"></a><a 
name="0926b05" id="0926b05"></a><div class="xu"><p style="margin-left: 2em"><span class="headname">No. 880-A<a 
name="0926b06" id="0926b06"></a> 物不遷論辯解題辭</span></p><a 
name="0926b07" id="0926b07"></a><a 
name="0926b08" id="0926b08"></a><p style="text-indent: 0em; margin-left: 0em"><span class="linehead"></span>常人即不遷見流動。智者即流動見不遷。故曰人之<a 
name="0926b09" id="0926b09"></a>所謂動者以昔物不至今。吾之所謂靜者亦以昔物<a 
name="0926b10" id="0926b10"></a>不至今。而或者駁之。謂肇公立昔有今無。為斷常遷<a 
name="0926b11" id="0926b11"></a>滅之法。是大不然。&#x751E;為之頌曰。昔自在昔。昔非來今。<a 
name="0926b12" id="0926b12"></a>自在今。今不往昔。今非往亦非來。以是知法相常住。<a 
name="0926b13" id="0926b13"></a>或者執藥成病。刻舟求&#x5292;。不慧甚矣。幻居界公物不<a 
name="0926b14" id="0926b14"></a>遷解之所由出也。日照四天下本無次第。而方位湛<a 
name="0926b15" id="0926b15"></a>然。智者作日軌察之。愚者倒操日軌方位亦倒。界公<a 
name="0926b16" id="0926b16"></a>之解。其操日軌之法與。乃刻而流通之。</p><a 
name="0926b17" id="0926b17"></a><p style="text-indent: 0em; margin-left: 0em"><span class="linehead"></span>萬曆<span class="corr" title='[巳&gt;己]'>己</span>丑五月望日真實居士憑夢禎題</p></div><a 
name="0926b18" id="0926b18"></a><a 
name="0926b19" id="0926b19"></a><a 
name="0926b20" id="0926b20"></a><a 
name="0926b21" id="0926b21"></a><a 
name="0926b22" id="0926b22"></a><a 
name="0926b23" id="0926b23"></a><a 
name="0926b24" id="0926b24"></a><a 
name="0926c01" id="0926c01"></a><a 
name="0926c02" id="0926c02"></a><a 
name="0926c03" id="0926c03"></a><a 
name="0926c04" id="0926c04"></a><div class="xu"><p style="margin-left: 2em"><span class="headname">No. 880-B<a 
name="0926c05" id="0926c05"></a> 物不遷論辯解序</span></p><a 
name="0926c06" id="0926c06"></a><a 
name="0926c07" id="0926c07"></a><p style="text-indent: 0em; margin-left: 0em"><span class="linehead"></span>夫至&#x8657;無物。物非物。以皆離法性。不遷遷。非遷而俱<a 
name="0926c08" id="0926c08"></a>泯。蓋物形無物。遷待不遷。乃心意之所通。而言說之<a 
name="0926c09" id="0926c09"></a>可及也。豈動靜不異難言之旨乎。然所謂物不遷者。<a 
name="0926c10" id="0926c10"></a>非物無物也。非遷不遷也。但執藉法除。病須藥治。故<a 
name="0926c11" id="0926c11"></a>對計常者即不遷以明遷。而因執遷者即遷以明不<a 
name="0926c12" id="0926c12"></a>遷。是皆導物之假名。應病之良藥耳。則不遷之理豈<a 
name="0926c13" id="0926c13"></a>容以遷不遷而思議者歟。而或者因藥致病。捫&#x8657;為<a 
name="0926c14" id="0926c14"></a>實。不解物各性住之言。是明真諦無性之旨。而抑之<a 
name="0926c15" id="0926c15"></a>駁之。是一夢也。余復從而辯之。又一夢矣。則非遷非<a 
name="0926c16" id="0926c16"></a>不遷之理又豈容以夢語而達之者哉。雖然。因夢而<a 
name="0926c17" id="0926c17"></a>覺夢。是又不可無說也。同志者決之。</p><a 
name="0926c18" id="0926c18"></a><p style="text-indent: 0em; margin-left: 0em"><span class="linehead"></span>萬曆丁酉孟秋朔日寓雙徑沙門真界謹序</p></div><a 
name="0926c19" id="0926c19"></a><a 
name="0926c20" id="0926c20"></a><a 
name="0926c21" id="0926c21"></a><a 
name="0926c22" id="0926c22"></a><a 
name="0926c23" id="0926c23"></a><a 
name="0926c24" id="0926c24"></a><a 
name="0927a01" id="0927a01"></a><a 
name="0927a02" id="0927a02"></a><a 
name="0927a03" id="0927a03"></a><a 
name="0927a04" id="0927a04"></a><a 
name="0927a05" id="0927a05"></a><p style="margin-left: 2em"><span class="juannum">No. 880</span></p><a 
name="0927a06" id="0927a06"></a><p><span class="juanname">物不遷論辯解</span></p><a 
name="0927a07" id="0927a07"></a><a 
name="0927a08" id="0927a08"></a><p style="margin-left: 4em"><span class="byline">檇李沙門　真界　解</span></p><a 
name="0927a09" id="0927a09"></a><p style="text-indent: 0em; margin-left: 0em"><span class="linehead"></span>夫生死交謝。寒暑迭遷。有物流動。人之常情。</p><a 
name="0927a10" id="0927a10"></a><p style="text-indent: 0em; margin-left: 1em"><span class="linehead"></span>此述常人所迷。為不遷一論之發起也。蓋常人謂<a 
name="0927a11" id="0927a11"></a>生死去來交相遷謝。寒暑去來迭互變遷。然不知<a 
name="0927a12" id="0927a12"></a>諸法本來常自寂滅。本無身心生死。亦無寒暑去<a 
name="0927a13" id="0927a13"></a>來。是以妄見物遷而不知物不遷也。所言物不遷<a 
name="0927a14" id="0927a14"></a>者。事像可觀稱之為物。物體寂滅故號不遷。不遷<a 
name="0927a15" id="0927a15"></a>故則物物當處而自寂。為物故與四象更互而為<a 
name="0927a16" id="0927a16"></a>依。然物性無差。悟即真理。真本不變。物自湛然。常<a 
name="0927a17" id="0927a17"></a>情所封。於不動中妄以為動。所謂雲駛月運舟行<a 
name="0927a18" id="0927a18"></a>岸移。故宗鏡云。若了真心不動則萬法不遷。若見<a 
name="0927a19" id="0927a19"></a>萬法遷謝皆是妄心。以一切境界唯心妄動。若離<a 
name="0927a20" id="0927a20"></a>心識則尚無一法常住。豈況有萬法遷移。故下廣<a 
name="0927a21" id="0927a21"></a>引經論之言以對破也。</p><a 
name="0927a22" id="0927a22"></a><p style="text-indent: 0em; margin-left: 0em"><span class="linehead"></span>余則謂之不然。何者。放光云。法無去來。無動轉者。</p><a 
name="0927a23" id="0927a23"></a><p style="text-indent: 0em; margin-left: 1em"><span class="linehead"></span>此反上以明不遷也。夫諸法之體。離去來相。無動<a 
name="0927a24" id="0927a24"></a>轉相。何者。謂一切諸法緣會而來。來無所從。緣離<a 
name="0927b01" id="0927b01"></a>而去。去無所至。是則即去來而無去來。即動轉而<a 
name="0927b02" id="0927b02"></a>無動轉。故放光云。法無去來。無動轉也。雖然。而常<a 
name="0927b03" id="0927b03"></a>人不達緣生無性無有去來。則妄見諸法去來。故<a 
name="0927b04" id="0927b04"></a>於身見生死交謝。於世見寒暑迭遷。論主愍之。遂<a 
name="0927b05" id="0927b05"></a>本法無去來無有動轉立論。以破常人有物流動<a 
name="0927b06" id="0927b06"></a>之見也。</p><a 
name="0927b07" id="0927b07"></a><p style="text-indent: 0em; margin-left: 0em"><span class="linehead"></span>尋夫不動之作。豈釋動以求靜。必求靜於諸動。必求<a 
name="0927b08" id="0927b08"></a>靜於諸動。故雖動而常靜。不釋動以求靜。故雖靜而<a 
name="0927b09" id="0927b09"></a>不離動。</p><a 
name="0927b10" id="0927b10"></a><p style="text-indent: 0em; margin-left: 1em"><span class="linehead"></span>此原般若立言之意以為作論之本也。蓋不動之<a 
name="0927b11" id="0927b11"></a>作。既非釋動求靜。而必求靜於動。則動靜不異。故<a 
name="0927b12" id="0927b12"></a>於下文說遷即不遷。以明遷不異不遷。說不遷即<a 
name="0927b13" id="0927b13"></a>遷。以明不遷不異於遷也。</p><a 
name="0927b14" id="0927b14"></a><p style="text-indent: 0em; margin-left: 0em"><span class="linehead"></span>然則動靜未始異。而惑者不同。緣使真言滯於競辯。<a 
name="0927b15" id="0927b15"></a>宗途屈於好異。所以靜躁之極未易言也。</p><a 
name="0927b16" id="0927b16"></a><p style="text-indent: 0em; margin-left: 1em"><span class="linehead"></span>呈上以明立言之難也。然動靜不異。則遷與不遷<a 
name="0927b17" id="0927b17"></a>不相異也。以不異故遷而不遷。不可謂之遷。不遷<a 
name="0927b18" id="0927b18"></a>而遷。亦不可謂之不遷矣。而惑者不同。則遷與不<a 
name="0927b19" id="0927b19"></a>遷不相同也。以不同故。執遷者則謂之遷。執不遷<a 
name="0927b20" id="0927b20"></a>者又謂之不遷。致使離言之真滯於競辯。不異之<a 
name="0927b21" id="0927b21"></a>宗屈於好異。所以動靜不異未易言也。</p><a 
name="0927b22" id="0927b22"></a><p style="text-indent: 0em; margin-left: 0em"><span class="linehead"></span>何者。夫談真則逆俗。順俗則違真。違真故迷性而莫<a 
name="0927b23" id="0927b23"></a>返。逆俗故言淡而無味。緣使中人未分於存亡。下士<a 
name="0927b24" id="0927b24"></a>撫掌而弗顧。近而不可知者。其唯物性乎。然不能自<a 
name="0927c01" id="0927c01"></a><span class="corr" title='[巳&gt;已]'>已</span>。聊復寄心於動靜之際。豈曰必然。</p><a 
name="0927c02" id="0927c02"></a><p style="text-indent: 0em; margin-left: 1em"><span class="linehead"></span>徵釋難言所以。即結舉難知之性以起說也。何靜<a 
name="0927c03" id="0927c03"></a>躁之極未易言耶。談真下釋也。謂談不遷則逆於<a 
name="0927c04" id="0927c04"></a>遷。順於遷則違不遷。違不遷。迷性莫返。逆於遷。言<a 
name="0927c05" id="0927c05"></a>淡無味。故使中人聞之如存若亡。下士聞之撫掌<a 
name="0927c06" id="0927c06"></a>弗顧。今欲談不遷不逆於遷。說遷不違不遷。而使<a 
name="0927c07" id="0927c07"></a>中下聞之各得信解者。誠不易言。故靜躁之極未<a 
name="0927c08" id="0927c08"></a>易言也。是以下。常人謂昔物不至今。而論主亦謂<a 
name="0927c09" id="0927c09"></a>昔物不至今。雖談說不遷不離其遷。故不逆於遷。<a 
name="0927c10" id="0927c10"></a>以不逆遷而言不遷故。則意深而有味。故能使中<a 
name="0927c11" id="0927c11"></a>下聞之而各得信解也。又下云人命逝速速於川<a 
name="0927c12" id="0927c12"></a>流。蓋對計常者以無動無滅而言遷。言雖似遷而<a 
name="0927c13" id="0927c13"></a>遷即不遷。故不違不遷。以不違不遷而言遷故。則<a 
name="0927c14" id="0927c14"></a>迷性而可返。故二乘之人聞而悟解。以成道即真<a 
name="0927c15" id="0927c15"></a>也。然則不異之極。非惟言之不易。抑亦知之甚難。<a 
name="0927c16" id="0927c16"></a>故云近而不可知者其唯物性乎。然雖難言難知<a 
name="0927c17" id="0927c17"></a>而不能自<span class="corr" title='[巳&gt;已]'>已</span>。故聊復寄心於動靜之際。以明遷與<a 
name="0927c18" id="0927c18"></a>不遷。豈曰必然。蓋以說遷乃即不遷以明遷。豈必<a 
name="0927c19" id="0927c19"></a>於遷。說不遷乃即遷以明不遷。豈必不遷。故云聊<a 
name="0927c20" id="0927c20"></a>寄動靜豈曰必然也。</p><a 
name="0927c21" id="0927c21"></a><p style="text-indent: 0em; margin-left: 0em"><span class="linehead"></span>試論之曰。道行云。諸法本無所從來。去亦無所至。中<a 
name="0927c22" id="0927c22"></a>觀云。觀方知彼去。去者不至方。斯皆即動而求靜。以<a 
name="0927c23" id="0927c23"></a>知物不遷明矣。</p><a 
name="0927c24" id="0927c24"></a><p style="text-indent: 0em; margin-left: 1em"><span class="linehead"></span>此引經論之言以明不遷也。蓋一切諸法來有所<a 
name="0928a01" id="0928a01"></a>從。去有所至。可謂之遷。以來無所從。去無所至。法<a 
name="0928a02" id="0928a02"></a>不相至。故不遷也。言觀方知彼去者。如人從東至<a 
name="0928a03" id="0928a03"></a>西。以方而觀如似有去。故云觀方知彼去。去不至<a 
name="0928a04" id="0928a04"></a>方者。謂去無所去也。故論偈云。<span class="corr" title='[巳&gt;已]'>已</span>去無有去。未去<a 
name="0928a05" id="0928a05"></a>亦無去。離<span class="corr" title='[巳&gt;已]'>已</span>去未去。去時亦無去。鈔云。如人初在<a 
name="0928a06" id="0928a06"></a>東方卓立不動。即名未去。未去故。未去不得名為<a 
name="0928a07" id="0928a07"></a>去。以去法未萌故。若動一步離本立處。反望立處。<a 
name="0928a08" id="0928a08"></a>則名<span class="corr" title='[巳&gt;已]'>已</span>去。<span class="corr" title='[巳&gt;已]'>已</span>去故。<span class="corr" title='[巳&gt;已]'>已</span>去不得名為去。由去法<span class="corr" title='[巳&gt;已]'>已</span>謝<a 
name="0928a09" id="0928a09"></a>故。惑人便轉計云。動處則有去。此中有去時。非<span class="corr" title='[巳&gt;已]'>已</span><a 
name="0928a10" id="0928a10"></a>去未去。是故去時去。龍樹便以相待破云。若有<span class="corr" title='[巳&gt;已]'>已</span><a 
name="0928a11" id="0928a11"></a>去未去則有去時。若無<span class="corr" title='[巳&gt;已]'>已</span>去未去則無去時。如因<a 
name="0928a12" id="0928a12"></a>兩邊短有中間長。若無兩邊短。即無中間長。故偈<a 
name="0928a13" id="0928a13"></a>云。離<span class="corr" title='[巳&gt;已]'>已</span>去未去。去時亦無去。是則三時無去。以明<a 
name="0928a14" id="0928a14"></a>去無所去。非以無去為無去。故云去者不至方也。<a 
name="0928a15" id="0928a15"></a>斯皆下。會經論意。宗歸不遷。然此不遷之理隱奧<a 
name="0928a16" id="0928a16"></a>難明。今復以事顯之。如人從一步而至三步。若第<a 
name="0928a17" id="0928a17"></a>一步去第二步來。第二步去則第三步來。是則有<a 
name="0928a18" id="0928a18"></a>去有來。即所謂動也。然凡有去來即屬緣生。既屬<a 
name="0928a19" id="0928a19"></a>緣生即無自性。既無自性全體即空。若是則第一<a 
name="0928a20" id="0928a20"></a>步去。去無所去。第二步來。來無所來。一步如是。步<a 
name="0928a21" id="0928a21"></a>步皆然。由是而知諸法。即去來而無去來。即動轉<a 
name="0928a22" id="0928a22"></a>而無動轉。故云即動而求靜以知物不遷。即遷而<a 
name="0928a23" id="0928a23"></a>不遷。豈有物而可動哉。</p><a 
name="0928a24" id="0928a24"></a><p style="text-indent: 0em; margin-left: 0em"><span class="linehead"></span>夫人之所謂動者。以昔物不至今。故曰動而非靜。我<a 
name="0928b01" id="0928b01"></a>之所謂靜者。亦以昔物不至今。故曰靜而非動。動而<a 
name="0928b02" id="0928b02"></a>非靜。以其不來。靜而非動。以其不去。</p><a 
name="0928b03" id="0928b03"></a><p style="text-indent: 0em; margin-left: 1em"><span class="linehead"></span>此即常人之遷以明不遷也。蓋常人謂昔物不至<a 
name="0928b04" id="0928b04"></a>今。以見昔物遷去於昔。故不至於今。故曰動而非<a 
name="0928b05" id="0928b05"></a>靜。此則不達緣生無性。則見物遷去。所以謂之動<a 
name="0928b06" id="0928b06"></a>也。論主謂昔物不至今。以見昔物緣生無性。去即<a 
name="0928b07" id="0928b07"></a>不去。故不至於今。故曰靜而非動。此則了達緣生<a 
name="0928b08" id="0928b08"></a>無性。則去即不去。所以謂之靜也。動而非靜以其<a 
name="0928b09" id="0928b09"></a>不來者。蓋以其昔物遷去於昔。故不來也。靜而非<a 
name="0928b10" id="0928b10"></a>動以其不去者。蓋以其昔物去即不去。故不去也。<a 
name="0928b11" id="0928b11"></a>然則昔物既從緣空故不去不來。有何物而可動<a 
name="0928b12" id="0928b12"></a>哉。如是則遷流之見謝而諸法性空之理明矣。而<a 
name="0928b13" id="0928b13"></a>或人由不達肇公所見緣生無性之理。又錯解靜<a 
name="0928b14" id="0928b14"></a>而非動以其不去之文。遂謂肇公所言昔物不至<a 
name="0928b15" id="0928b15"></a>今者。如前舟載魚。後舟載筍。前舟之魚自住前舟。<a 
name="0928b16" id="0928b16"></a>不至後舟。故以昔物住昔不來而駁之。是乃或人<a 
name="0928b17" id="0928b17"></a>之謬解耳。豈肇公之見也哉。又靜而非動以其不<a 
name="0928b18" id="0928b18"></a>去者。蓋以其昔物緣離而去。去即不去。故云不去。<a 
name="0928b19" id="0928b19"></a>非謂昔物住昔而不去也。而或人由錯解靜而不<a 
name="0928b20" id="0928b20"></a>去之文。遂以昔物住昔不去而駁之。故知其文理<a 
name="0928b21" id="0928b21"></a>俱不通矣。且或人本不達肇公所明物不遷理。又<a 
name="0928b22" id="0928b22"></a>見清涼疏鈔謂肇公所言物不遷濫於小乘。遂即<a 
name="0928b23" id="0928b23"></a>倚傍其言而抑之駁之。此又不通疏鈔之意也。蓋<a 
name="0928b24" id="0928b24"></a>疏鈔謂肇公所言物不遷濫於小乘者。以小乘論<a 
name="0928c01" id="0928c01"></a>云。有為之法若此處生即此處滅。無容從此轉至<a 
name="0928c02" id="0928c02"></a>餘方。鈔釋曰。此生此滅不至餘方。同不遷義。而有<a 
name="0928c03" id="0928c03"></a>法體是生是滅。故非大乘。大乘之法緣生無性。生<a 
name="0928c04" id="0928c04"></a>即不生。滅即不滅。故遷即不遷則其理懸隔。然肇<a 
name="0928c05" id="0928c05"></a>公論則含二意。顯文所明多同前義。蓋由肇公意<a 
name="0928c06" id="0928c06"></a>以物各性住為不遷。則濫小乘無容從此轉至餘<a 
name="0928c07" id="0928c07"></a>方故。然下論云。談真有不遷之稱。導俗有流動之<a 
name="0928c08" id="0928c08"></a>說。此則以真諦為不遷。而不顯真諦之相。若但用<a 
name="0928c09" id="0928c09"></a>於物各性住為真諦相。寧非性空無可遷也。<span class="corr" title='[巳&gt;已]'>已</span>上<a 
name="0928c10" id="0928c10"></a>皆疏鈔文。然疏鈔既云含有二意。則不獨小乘矣。<a 
name="0928c11" id="0928c11"></a>又云。顯文所明多同前義者。蓋以物各性住。與小<a 
name="0928c12" id="0928c12"></a>乘無容從此轉至餘方文義多同。理實懸隔也。又<a 
name="0928c13" id="0928c13"></a>云。若但用於物各性住為真諦相。寧非性空無可<a 
name="0928c14" id="0928c14"></a>遷者。蓋真諦則泯一切法也。既以物各性住為真<a 
name="0928c15" id="0928c15"></a>諦相。豈非是以無物無住而為真諦不遷者哉。故<a 
name="0928c16" id="0928c16"></a>永明亦謂。肇公所言性住。是以無性為性也。既以<a 
name="0928c17" id="0928c17"></a>性空真諦為不遷。豈得濫同小乘生滅之理乎。縱<a 
name="0928c18" id="0928c18"></a>清涼謂濫於小乘。不云同於凡夫。而或人既以昔<a 
name="0928c19" id="0928c19"></a>物住昔不來而駁之。則抑同常見凡夫矣。若是則<a 
name="0928c20" id="0928c20"></a>尚不能同於小乘。又豈能安住大乘而濫於小乘<a 
name="0928c21" id="0928c21"></a>耶。是則非惟於疏鈔文義不通。亦乃與倚傍言意<a 
name="0928c22" id="0928c22"></a>相悖。良可歎也。又或人亦由不達肇公所明緣生<a 
name="0928c23" id="0928c23"></a>無性無有去來之靜。妄謂肇公以昔物住昔不去<a 
name="0928c24" id="0928c24"></a>謂之靜者。蓋有物有住即有為。有為即生滅。安得<a 
name="0929a01" id="0929a01"></a>謂之靜乎。斯亦或人之謬解耳。又豈肇公之見也<a 
name="0929a02" id="0929a02"></a>哉。此正所謂於無過中求其有過。不特謗法亦且<a 
name="0929a03" id="0929a03"></a>欺人。又謂非駁肇公。將以駁天下之所是。則又不<a 
name="0929a04" id="0929a04"></a>特只欺肇公。又乃輕欺天下之人矣。竊思或人之<a 
name="0929a05" id="0929a05"></a>所以招謗法欺人之罪者。非有他心。但以其不識<a 
name="0929a06" id="0929a06"></a>文理而致然也。可不審哉。</p><a 
name="0929a07" id="0929a07"></a><p style="text-indent: 0em; margin-left: 0em"><span class="linehead"></span>然則所造未&#x751E;異。所見未&#x751E;同。逆之所謂塞。順之所<a 
name="0929a08" id="0929a08"></a>謂通。苟得其道。復何滯哉。</p><a 
name="0929a09" id="0929a09"></a><p style="text-indent: 0em; margin-left: 1em"><span class="linehead"></span>明上造雖同而見不同也。蓋昔物不至今。一耳。然<a 
name="0929a10" id="0929a10"></a>其所見誠迷悟不同。故云所造未嘗異。所見未嘗<a 
name="0929a11" id="0929a11"></a>同。以見物遷去則逆乎無生常。以是塞故云逆之<a 
name="0929a12" id="0929a12"></a>所謂塞。見物不去則順乎無生真。以之通故云順<a 
name="0929a13" id="0929a13"></a>之所謂通。苟悟物物緣生無性而無生。則不為去<a 
name="0929a14" id="0929a14"></a>來動轉之所留滯矣。故云苟得其道復何滯哉。</p><a 
name="0929a15" id="0929a15"></a><p style="text-indent: 0em; margin-left: 0em"><span class="linehead"></span>傷夫人情之惑久矣。目對真而莫覺。既知往物而不<a 
name="0929a16" id="0929a16"></a>來。而謂今物而可往。往物既不來。今物何所往。何則。<a 
name="0929a17" id="0929a17"></a>求向物於向。於向未嘗無。責向物於今。於今未嘗有。<a 
name="0929a18" id="0929a18"></a>於今未嘗有。以明物不來。於向未嘗無。故知物不去。<a 
name="0929a19" id="0929a19"></a>覆而求今。今亦不往。</p><a 
name="0929a20" id="0929a20"></a><p style="text-indent: 0em; margin-left: 1em"><span class="linehead"></span>歎常人所迷。委辯法無去來。以明物不遷也。目對<a 
name="0929a21" id="0929a21"></a>真而莫覺者。謂萬法本如。不動不變。不離當處常<a 
name="0929a22" id="0929a22"></a>自湛然。而常人日用不覺。所以聖人傷歎之也。既<a 
name="0929a23" id="0929a23"></a>知下。牒上。以明今昔之物各不相到。謂既知往物<a 
name="0929a24" id="0929a24"></a>而不來今。則今物又豈往於昔乎。往物下。牒定不<a 
name="0929b01" id="0929b01"></a>相到義。何則下。徵辯物不相到立不遷義。以破有<a 
name="0929b02" id="0929b02"></a>物流動之見。言求向物於向於向未嘗無者。謂向<a 
name="0929b03" id="0929b03"></a>物緣生無性。去即不去。無即不無。故云於向未嘗<a 
name="0929b04" id="0929b04"></a>無。非謂向物住向而不無也。又因常人見向物遷<a 
name="0929b05" id="0929b05"></a>去執以為無。故此明去即不去。無即不無。是乃即<a 
name="0929b06" id="0929b06"></a>常人之遷以明不遷也。責向物於今於今未嘗有<a 
name="0929b07" id="0929b07"></a>者。謂向物既緣生無性則不至於今。故今不有向<a 
name="0929b08" id="0929b08"></a>也。於今下。牒明向物不來。於向下。牒明向物不去。<a 
name="0929b09" id="0929b09"></a>然則向物之所以不去者。蓋向物以緣離而去。去<a 
name="0929b10" id="0929b10"></a>即不去。故云不去。非謂向物住向而不去也。而或<a 
name="0929b11" id="0929b11"></a>人自不解說者之意。反以向有墮常今無墮斷而<a 
name="0929b12" id="0929b12"></a>駁之。豈異跛驢不能疾步。而反責駿馬之奔逸者<a 
name="0929b13" id="0929b13"></a>也。覆而求今今亦不往者。謂向物既從緣無性而<a 
name="0929b14" id="0929b14"></a>不來。則今物亦從緣無性而不往。蓋今物不往。亦<a 
name="0929b15" id="0929b15"></a>往即不往也。故華嚴云。譬如河中水。湍流競奔逝。<a 
name="0929b16" id="0929b16"></a>各各不相知。諸法亦如是。斯乃即湍流奔逝不妨<a 
name="0929b17" id="0929b17"></a>波波從緣無體而不相周到。故各不相知。如即今<a 
name="0929b18" id="0929b18"></a>昔競往不妨物物緣生無性而不相往來。故各不<a 
name="0929b19" id="0929b19"></a>相至。故華嚴云。諸法無體性。亦無有作用。是故彼<a 
name="0929b20" id="0929b20"></a>一切。各各不相知也。然此既以物物從緣無性不<a 
name="0929b21" id="0929b21"></a>相往來而明不遷。是乃即遷以明不遷矣。又安容<a 
name="0929b22" id="0929b22"></a>以向有今無斷常遷滅之妄議而參於其間哉。</p><a 
name="0929b23" id="0929b23"></a><p style="text-indent: 0em; margin-left: 0em"><span class="linehead"></span>是謂昔物自在昔。不從今以至昔。今物自在今。不從<a 
name="0929b24" id="0929b24"></a>昔以至今。</p><a 
name="0929c01" id="0929c01"></a><p style="text-indent: 0em; margin-left: 1em"><span class="linehead"></span>此呈上今昔之物各不相至也。上二句呈今不至<a 
name="0929c02" id="0929c02"></a>昔。下二句呈昔不至今。所言昔物在昔等者。謂昔<a 
name="0929c03" id="0929c03"></a>物不來如似在昔。故云昔物自在昔。非遷今以至<a 
name="0929c04" id="0929c04"></a>昔。故不從今至昔。今物不往如似在今。故云今物<a 
name="0929c05" id="0929c05"></a>自在今。非遷昔以至今。故不從昔至今。是則今昔<a 
name="0929c06" id="0929c06"></a>不相至。法法不相到。有何物而可遷乎。然則所謂<a 
name="0929c07" id="0929c07"></a>昔物在昔。今物在今者。良以今昔之物從緣無性。<a 
name="0929c08" id="0929c08"></a>不相往來。假名曰在。實無所在也。蓋在猶去來。既<a 
name="0929c09" id="0929c09"></a>無去來。安得有在。故清&#x51C9;以物各性住為真諦相。<a 
name="0929c10" id="0929c10"></a>則知物物無物。在亦無在矣。是則無去無來亦無<a 
name="0929c11" id="0929c11"></a>所住。故名為之不遷也。而或人固守其文。不會其<a 
name="0929c12" id="0929c12"></a>意。遂以有物有在而駁。之得不自招謬斥之過歟。</p><a 
name="0929c13" id="0929c13"></a><p style="text-indent: 0em; margin-left: 0em"><span class="linehead"></span>故仲尼曰。回也見新。交臂非故。</p><a 
name="0929c14" id="0929c14"></a><p style="text-indent: 0em; margin-left: 1em"><span class="linehead"></span>引證今昔之物各不相至也。言見新非故者。謂新<a 
name="0929c15" id="0929c15"></a>故從緣無性而不相至。則新不至故。故不至新。故<a 
name="0929c16" id="0929c16"></a>見新非故也。然此引新故從緣無性而不相至。以<a 
name="0929c17" id="0929c17"></a>證今昔之物各不相至者。正顯萬法從緣而無自<a 
name="0929c18" id="0929c18"></a>體。故各不相知相到也。</p><a 
name="0929c19" id="0929c19"></a><p style="text-indent: 0em; margin-left: 0em"><span class="linehead"></span>如此。則物不相往來明矣。既無往返之微朕。有何物<a 
name="0929c20" id="0929c20"></a>而可動乎。</p><a 
name="0929c21" id="0929c21"></a><p style="text-indent: 0em; margin-left: 1em"><span class="linehead"></span>結上往物不來今物不往也。言無住返之微朕者。<a 
name="0929c22" id="0929c22"></a>謂今物從緣無性不去於昔。故不往。往物亦從緣<a 
name="0929c23" id="0929c23"></a>無性不來於今。故不返。既無往返之微&#x8FF9;。有何物<a 
name="0929c24" id="0929c24"></a>而可動哉。</p><a 
name="0930a01" id="0930a01"></a><p style="text-indent: 0em; margin-left: 0em"><span class="linehead"></span>然則旋嵐偃嶽而常靜。江河競注而不流。野馬飄鼓<a 
name="0930a02" id="0930a02"></a>而不動。日月歷天而不周。復何怪哉。</p><a 
name="0930a03" id="0930a03"></a><p style="text-indent: 0em; margin-left: 1em"><span class="linehead"></span>此引動而不動之事以成上遷而不遷之理也。若<a 
name="0930a04" id="0930a04"></a>約比量而言。量云。諸法是有法。遷而不遷是宗法。<a 
name="0930a05" id="0930a05"></a>因云。物物緣生無性而不相至故。同喻云。前波非<a 
name="0930a06" id="0930a06"></a>後波等。所謂物物緣生無性而不相至等者。蓋以<a 
name="0930a07" id="0930a07"></a>物物從緣空故不相往來。如波波從緣無體而不<a 
name="0930a08" id="0930a08"></a>相至。是故諸法遷而不遷也。故宗鏡釋云。前風非<a 
name="0930a09" id="0930a09"></a>後風。故偃嶽而常靜。前波非後波。故競注而不流。<a 
name="0930a10" id="0930a10"></a>前氣非後氣。故飄鼓而不動。前日非後日。故歷天<a 
name="0930a11" id="0930a11"></a>而不周。理本如是。復何怪焉。是則三支無過。能立<a 
name="0930a12" id="0930a12"></a>極成矣。而或人竟謂肇公立法宗似因非。有宗無<a 
name="0930a13" id="0930a13"></a>因者。以其錯解肇公之意故也。何者。肇公原以物<a 
name="0930a14" id="0930a14"></a>無去來之義明不遷。不以有物有住明不遷。而或<a 
name="0930a15" id="0930a15"></a>人既錯解其意。遂以有物有住為不遷因。故云有<a 
name="0930a16" id="0930a16"></a>宗無因。以致妄談般若。謬斥先聖。可不辯哉。然則<a 
name="0930a17" id="0930a17"></a>是辯也。非特辯或人也。亦將以辯為或人之所昧<a 
name="0930a18" id="0930a18"></a>者。蓋或人一也。容可<span class="corr" title='[巳&gt;已]'>已</span>也。昧其言者或未可必也。<a 
name="0930a19" id="0930a19"></a>難可<span class="corr" title='[巳&gt;已]'>已</span>也。余豈好辯哉。將恐昧其言者亦墮謗法<a 
name="0930a20" id="0930a20"></a>之坑故也。</p><a 
name="0930a21" id="0930a21"></a><p style="text-indent: 0em; margin-left: 0em"><span class="linehead"></span>噫。聖人有言曰。人命逝速。速於川流。是以聲聞悟非<a 
name="0930a22" id="0930a22"></a>常以成道。緣覺覺緣離以即真。苟萬動而非化。豈尋<a 
name="0930a23" id="0930a23"></a>化以階道。覆尋聖言。微隱難測。若動而靜。似去而留。<a 
name="0930a24" id="0930a24"></a>可以神會。難以事求。</p><a 
name="0930b01" id="0930b01"></a><p style="text-indent: 0em; margin-left: 1em"><span class="linehead"></span>此引聖人之言以明遷也。或謂前說不遷。此又何<a 
name="0930b02" id="0930b02"></a>云遷耶。答。前對執遷者故云不遷。乃即遷以明不<a 
name="0930b03" id="0930b03"></a>遷不異於遷。此對計常者。故又云遷。乃即不遷以<a 
name="0930b04" id="0930b04"></a>明遷不異不遷。故二乘悟滅即不滅。遷即不遷。以<a 
name="0930b05" id="0930b05"></a>成道即真也。苟萬下。釋成所證。苟。誠也。非化。謂不<a 
name="0930b06" id="0930b06"></a>遷也。尋。即也。蓋二乘之所以成道即真者。誠萬動<a 
name="0930b07" id="0930b07"></a>而不遷。故悟之以階道。非即遷以階道也。覆尋下。<a 
name="0930b08" id="0930b08"></a>明聖言難測。若動下。明難測所以。蓋由聖人即無<a 
name="0930b09" id="0930b09"></a>動無滅而言動言遷。故若動而實不動。似遷而實<a 
name="0930b10" id="0930b10"></a>不遷。是故若以神會即悟無動無滅以契不遷。若<a 
name="0930b11" id="0930b11"></a>以事求則但見其遷。故云可以神會難以事求也。<a 
name="0930b12" id="0930b12"></a>明遷不遷竟。</p><a 
name="0930b13" id="0930b13"></a><p style="text-indent: 0em; margin-left: 0em"><span class="linehead"></span>是以言去不必去。閑人之常想。稱住不必住。釋人之<a 
name="0930b14" id="0930b14"></a>所謂往耳。豈曰去而可遣。住而可留耶。</p><a 
name="0930b15" id="0930b15"></a><p style="text-indent: 0em; margin-left: 1em"><span class="linehead"></span>此呈上文兩節之意也。言去不必去等者。蓋以說<a 
name="0930b16" id="0930b16"></a>遷乃即不遷以言遷。不異不遷。故不必於遷。但防<a 
name="0930b17" id="0930b17"></a>人之常想耳。說不遷乃即遷以稱不遷。不異於遷。<a 
name="0930b18" id="0930b18"></a>故不必不遷。但釋人之所往耳。是知說遷不遷。惟<a 
name="0930b19" id="0930b19"></a>在拂人之情執。本無定法可說。豈可以遷為遷。以<a 
name="0930b20" id="0930b20"></a>不遷為不遷者哉。故云豈曰去而可遣住而可留<a 
name="0930b21" id="0930b21"></a>耶。</p><a 
name="0930b22" id="0930b22"></a><p style="text-indent: 0em; margin-left: 0em"><span class="linehead"></span>故成具云。菩薩處計常之中。而演非常之教。摩訶衍<a 
name="0930b23" id="0930b23"></a>論云。諸法不動。無去來處。斯皆導達&#x7FA3;方。兩言一會。<a 
name="0930b24" id="0930b24"></a>豈曰文殊而乖其致哉。</p><a 
name="0930c01" id="0930c01"></a><p style="text-indent: 0em; margin-left: 1em"><span class="linehead"></span>此引證上文兩節之意也。先引經以證遷。次引論<a 
name="0930c02" id="0930c02"></a>以證不遷。&#x7FA3;方者。謂隨宜導達之方不一也。兩言<a 
name="0930c03" id="0930c03"></a>一會者。謂說遷不異不遷。說不遷不異於遷。是雖<a 
name="0930c04" id="0930c04"></a>對機言異。而遷與不遷之致無殊。故云豈曰文殊<a 
name="0930c05" id="0930c05"></a>而乖其致哉。</p><a 
name="0930c06" id="0930c06"></a><p style="text-indent: 0em; margin-left: 0em"><span class="linehead"></span>是以言常而不住。稱去而不遷。不遷故雖往而常靜。<a 
name="0930c07" id="0930c07"></a>不住故雖靜而常往。雖靜而常往故往而弗遷。雖往<a 
name="0930c08" id="0930c08"></a>而常靜故靜而弗留矣。</p><a 
name="0930c09" id="0930c09"></a><p style="text-indent: 0em; margin-left: 1em"><span class="linehead"></span>此結上文兩節之意也。蓋前說不遷不異於遷。故<a 
name="0930c10" id="0930c10"></a>云言常而不住。不住即遷也。次文說遷不異不遷。<a 
name="0930c11" id="0930c11"></a>故云稱去而不遷。不遷故雖遷而不遷。不住故雖<a 
name="0930c12" id="0930c12"></a>不遷而遷。雖不遷而遷。故遷而弗遷。雖遷而不遷。<a 
name="0930c13" id="0930c13"></a>故弗遷而遷矣。如是則遷與不遷未始暫異。亦非<a 
name="0930c14" id="0930c14"></a>遷非不遷。而名物不遷耳。前以諸法性空之義而<a 
name="0930c15" id="0930c15"></a>明物不遷者。乃真諦之不遷也。此所謂不遷而遷．<a 
name="0930c16" id="0930c16"></a>遷而不遷．非遷非不遷而明物不遷者。乃中道第<a 
name="0930c17" id="0930c17"></a>一義諦之不遷。他詎可以遷不遷而思議者哉。</p><a 
name="0930c18" id="0930c18"></a><p style="text-indent: 0em; margin-left: 0em"><span class="linehead"></span>然則莊生之所以藏山。仲尼之所以臨川。斯皆感往<a 
name="0930c19" id="0930c19"></a>者之難留。豈曰排今而可往。是以觀聖人心者。不同<a 
name="0930c20" id="0930c20"></a>人之所見得也。</p><a 
name="0930c21" id="0930c21"></a><p style="text-indent: 0em; margin-left: 1em"><span class="linehead"></span>此答外人之難以明聖人感往不同之意也。或謂<a 
name="0930c22" id="0930c22"></a>上來說遷不異不遷。則莊生藏山．仲尼臨川豈非<a 
name="0930c23" id="0930c23"></a>遷乎。答。莊生之所以藏山。仲尼之所以臨川。斯皆<a 
name="0930c24" id="0930c24"></a>為不覺遷者而感其<span class="corr" title='[巳&gt;已]'>已</span>往難留。豈同世人排今往<a 
name="0931a01" id="0931a01"></a>昔之見。是以云觀聖人心者不同人之所見得也。</p><a 
name="0931a02" id="0931a02"></a><p style="text-indent: 0em; margin-left: 0em"><span class="linehead"></span>何者。人則謂少<span class="corr" title='[莊&gt;壯]'>壯</span>同體。百齡一質。徒知年往。不覺形<a 
name="0931a03" id="0931a03"></a>隨。是以梵志出家白首而歸。&#x96A3;人見之曰。昔人尚存<a 
name="0931a04" id="0931a04"></a>乎。梵志曰。吾猶昔人。非昔人也。&#x96A3;人皆愕然。非其言<a 
name="0931a05" id="0931a05"></a>也。所謂有力者負之而趨。昧者不覺。其斯之謂歟。</p><a 
name="0931a06" id="0931a06"></a><p style="text-indent: 0em; margin-left: 1em"><span class="linehead"></span>此徵釋感往之意也。何以聖人感往難留耶。人則<a 
name="0931a07" id="0931a07"></a>下。引事以釋感往之。意蓋時人唯知百齡一質而<a 
name="0931a08" id="0931a08"></a>不覺念念遷訛。故梵志白首而歸。&#x96A3;人見之曰。昔<a 
name="0931a09" id="0931a09"></a>人尚存。梵志見其不悟。即以言警之云。吾猶昔人。<a 
name="0931a10" id="0931a10"></a>非昔人者。豈非莊生．仲尼之意乎。然&#x96A3;人猶不悟<a 
name="0931a11" id="0931a11"></a>形遷。故皆愕然而非其言。莊生所謂夜半有力者<a 
name="0931a12" id="0931a12"></a>負之而趨昧者不覺。與&#x96A3;人不悟形遷。無以異也。<a 
name="0931a13" id="0931a13"></a>故云其斯之謂歟。</p><a 
name="0931a14" id="0931a14"></a><p style="text-indent: 0em; margin-left: 0em"><span class="linehead"></span>是以如來因&#x7FA3;情之所滯。則方言以辯惑。乘莫二之<a 
name="0931a15" id="0931a15"></a>真心。吐不一之殊教。乖而不可異者。其唯聖言乎。故<a 
name="0931a16" id="0931a16"></a>談真有不遷之稱。導俗有流動之說。雖復千途異唱。<a 
name="0931a17" id="0931a17"></a>會歸同致矣。</p><a 
name="0931a18" id="0931a18"></a><p style="text-indent: 0em; margin-left: 1em"><span class="linehead"></span>此結顯如來為機說教不同。不乖一致。以成上言<a 
name="0931a19" id="0931a19"></a>殊致一也。方言謂對機之言乃治病之方。故云方<a 
name="0931a20" id="0931a20"></a>言。蓋以&#x7FA3;情所滯不一。故如來乘一真心。任病處<a 
name="0931a21" id="0931a21"></a>方。隨機說法。雖復千差。其理不異。故云乖而不可<a 
name="0931a22" id="0931a22"></a>異者其唯聖言乎。故談真下。結成言殊致一也。</p><a 
name="0931a23" id="0931a23"></a><p style="text-indent: 0em; margin-left: 0em"><span class="linehead"></span>而徵文者聞不遷。則謂昔物不至今。聆流動者。而謂<a 
name="0931a24" id="0931a24"></a>今物可至昔。既曰古今。而欲遷之者何也。是以言往<a 
name="0931b01" id="0931b01"></a>不必往。古今常存。以其不動。稱去不必去。謂不從今<a 
name="0931b02" id="0931b02"></a>至古。以其不來。不來故。不馳騁於古今。不動故。各性<a 
name="0931b03" id="0931b03"></a>住於一世。然則群籍殊文。百家異說。苟得其會。豈殊<a 
name="0931b04" id="0931b04"></a>文之能惑哉。</p><a 
name="0931b05" id="0931b05"></a><p style="text-indent: 0em; margin-left: 1em"><span class="linehead"></span>此對徵文滯句之士以明會理者不為文言所惑<a 
name="0931b06" id="0931b06"></a>也。夫凡所說法因群情耳。豈有定法可說哉。又豈<a 
name="0931b07" id="0931b07"></a>容以如言取著者乎。而徵文者不悟此意。即如言<a 
name="0931b08" id="0931b08"></a>取著。故聞不遷則謂昔物不至今。聆流動者又謂<a 
name="0931b09" id="0931b09"></a>今物可至昔。是以復就執遷者即遷而明不遷。以<a 
name="0931b10" id="0931b10"></a>拂如言取著之見也。既曰下。因聆流動者謂今物<a 
name="0931b11" id="0931b11"></a>可至昔。故先以不遷按定。是以下。正明遷而不遷<a 
name="0931b12" id="0931b12"></a>之義。拂其以遷為遷之見。所謂言往不必往等者。<a 
name="0931b13" id="0931b13"></a>蓋以聖人對計常者。雖說古今代謝物像變遷。然<a 
name="0931b14" id="0931b14"></a>不妨古今萬物俱緣生無性。遷即不遷以說遷而<a 
name="0931b15" id="0931b15"></a>物不遷。故云言往不必往。稱去不必去也。以言往<a 
name="0931b16" id="0931b16"></a>而古今不往故。則古自住古。今自住今。故云古今<a 
name="0931b17" id="0931b17"></a>常存。蓋以其古今各住而不動故。以稱去而今不<a 
name="0931b18" id="0931b18"></a>去故。則今不去古。故不從今至古。蓋以其古而不<a 
name="0931b19" id="0931b19"></a>來今故。然今古既不相往來。則不馳騁於古今。而<a 
name="0931b20" id="0931b20"></a>古今既常存不動。則各性住於一世矣。然此既以<a 
name="0931b21" id="0931b21"></a>古今緣生無性遷即不遷而言住。則知性住是以<a 
name="0931b22" id="0931b22"></a>無性為性。無住為住。故永明謂。肇公所言性住。是<a 
name="0931b23" id="0931b23"></a>無性為性也。若爾。則古今之性尚不可得。豈復有<a 
name="0931b24" id="0931b24"></a>住乎。況清涼亦以物各性住為真諦相。豈以有物<a 
name="0931c01" id="0931c01"></a>有住而為真諦之相者哉。而或人既不達無性無<a 
name="0931c02" id="0931c02"></a>住真諦之義。反以有性有住而駁之。得非妄談般<a 
name="0931c03" id="0931c03"></a>若乎。又今古既不相往來。則知言往不往。稱去不<a 
name="0931c04" id="0931c04"></a>去。而聆流動者豈可以往為往。以去為去。而謂今<a 
name="0931c05" id="0931c05"></a>物可至昔耶。則遷今至昔之見破矣。然則下。明會<a 
name="0931c06" id="0931c06"></a>理者不為文言所惑。&#x7FA3;籍殊文。指眾經言。百家異<a 
name="0931c07" id="0931c07"></a>說。就眾論言。蓋明會理者知說遷不遷。及殊文異<a 
name="0931c08" id="0931c08"></a>說但為拂人之情執耳。元無定法。亦無殊致。故不<a 
name="0931c09" id="0931c09"></a>為文言所惑而如語取著也。</p><a 
name="0931c10" id="0931c10"></a><p style="text-indent: 0em; margin-left: 0em"><span class="linehead"></span>是以人之所謂住。我則言其去。人之所謂去。我則言<a 
name="0931c11" id="0931c11"></a>其住。然則去住雖殊。其致一也。故經云。正言似反。誰<a 
name="0931c12" id="0931c12"></a>當信者。斯言有由矣。</p><a 
name="0931c13" id="0931c13"></a><p style="text-indent: 0em; margin-left: 1em"><span class="linehead"></span>此結顯言殊致一之義。以明不可如語取著也。蓋<a 
name="0931c14" id="0931c14"></a>以人所謂住。我言其去。然雖言去。不乖於住。由其<a 
name="0931c15" id="0931c15"></a>以無動無滅而云去。故不乖住也。又人所謂去。我<a 
name="0931c16" id="0931c16"></a>言其住。然雖言住。不乖於去。由其以去來即無去<a 
name="0931c17" id="0931c17"></a>來而云住。故不乖去也。是則去住言殊。其致不異。<a 
name="0931c18" id="0931c18"></a>豈可如言取著者乎。故經云下。引證言殊致一也。<a 
name="0931c19" id="0931c19"></a>言正言似反者。謂言去實不乖住。說住實不異去。<a 
name="0931c20" id="0931c20"></a>故云似反。言誰當信者。以其言殊致一之義殆非<a 
name="0931c21" id="0931c21"></a>言思可及。故人所難信。非唯難信亦且難測。故前<a 
name="0931c22" id="0931c22"></a>云可以神會難以事求。則經之言信必有由矣。</p><a 
name="0931c23" id="0931c23"></a><p style="text-indent: 0em; margin-left: 0em"><span class="linehead"></span>何者。人則求古於今。謂其不住。吾則求今於古。知其<a 
name="0931c24" id="0931c24"></a>不去。今若至古。古應有今。古若至今。今應有古。今而<a 
name="0932a01" id="0932a01"></a>無古。以知不來。古而無今。以知不去。<span class="corr" title='[苦&gt;若]'>若</span>古不至今。今<a 
name="0932a02" id="0932a02"></a>亦不至古。事各性住於一世。有何物而可去來。</p><a 
name="0932a03" id="0932a03"></a><p style="text-indent: 0em; margin-left: 1em"><span class="linehead"></span>徵釋言反之意。復詳辯不遷也。何以人所謂去我<a 
name="0932a04" id="0932a04"></a>言住耶。人則下。釋也。蓋常人謂古能遷至於今。故<a 
name="0932a05" id="0932a05"></a>求古於今謂古不住。此則人之所謂遷也。吾則下。<a 
name="0932a06" id="0932a06"></a>明我之所謂不遷耳。言求今於古知其不去者。謂<a 
name="0932a07" id="0932a07"></a>以今時緣生無性不去於古。則於古求今而古中<a 
name="0932a08" id="0932a08"></a>無今。故知今不去古矣。今若至古下。反推古今不<a 
name="0932a09" id="0932a09"></a>相至義。今而無古下。順明古今不相至義。若古不<a 
name="0932a10" id="0932a10"></a>至今下。牒結不遷以破其遷。則遷古至今之見破<a 
name="0932a11" id="0932a11"></a>矣。然前後諸文皆對遷以廣明不遷者。欲人即遷<a 
name="0932a12" id="0932a12"></a>而契不遷。故論題名為物不遷者。良有以也。</p><a 
name="0932a13" id="0932a13"></a><p style="text-indent: 0em; margin-left: 0em"><span class="linehead"></span>然則四象風馳。璇璣電卷。得意毫微。雖速而不轉。</p><a 
name="0932a14" id="0932a14"></a><p style="text-indent: 0em; margin-left: 1em"><span class="linehead"></span>此引遷而不遷之事以成上古今遷而不遷也。四<a 
name="0932a15" id="0932a15"></a>象即四時。凡四時備。更一周年。璇璣即北斗七星。<a 
name="0932a16" id="0932a16"></a>凡一日一夜一周天。蓋取其遷也。言得意毫微等<a 
name="0932a17" id="0932a17"></a>者。謂苟得緣生無性。無有去來之意毫微。則四時<a 
name="0932a18" id="0932a18"></a>雖如風之馳。璇璣如電之卷。亦不可得而流轉矣。</p><a 
name="0932a19" id="0932a19"></a><p style="text-indent: 0em; margin-left: 0em"><span class="linehead"></span>是以如來功流萬世而常存。道通百劫而彌固。成山<a 
name="0932a20" id="0932a20"></a>假就於始簣。修途托至於初步。果以功業不可朽故<a 
name="0932a21" id="0932a21"></a>也。功業不可朽。故雖在昔而不化。不化故不遷。不遷<a 
name="0932a22" id="0932a22"></a>故則湛然明矣。故經云。三&#x707E;彌綸而行業湛然。信其<a 
name="0932a23" id="0932a23"></a>言也。</p><a 
name="0932a24" id="0932a24"></a><p style="text-indent: 0em; margin-left: 1em"><span class="linehead"></span>此呈上古今不遷以明如來道業亦不遷也。道即<a 
name="0932b01" id="0932b01"></a>所證之理。業即所修之因。以其因真而果不謬。故<a 
name="0932b02" id="0932b02"></a>流萬世而常存。通百劫而彌固也。成山下。引喻以<a 
name="0932b03" id="0932b03"></a>明功業不滅。果以下。以法結明。蓋成山假始簣而<a 
name="0932b04" id="0932b04"></a>就。長途托初步而至。然始簣初步竟不可謂之滅<a 
name="0932b05" id="0932b05"></a>不滅也。何者。謂始簣若滅。山假何成。始簣不滅。始<a 
name="0932b06" id="0932b06"></a>土尚存。山相寧顯。始簣既爾。初步亦然。由是而知<a 
name="0932b07" id="0932b07"></a>其所謂昔因不化不遷者。乃化而不化。遷而不遷。<a 
name="0932b08" id="0932b08"></a>故云不化不遷。非謂昔因住昔不化為不遷也。而<a 
name="0932b09" id="0932b09"></a>或人由不達化而不化遷而不遷之義。妄以昔因<a 
name="0932b10" id="0932b10"></a>住昔不化而駁肇公者。得不謬斥先聖哉。故經云<a 
name="0932b11" id="0932b11"></a>下。引證功業不滅。然前則約物約時以論不遷。此<a 
name="0932b12" id="0932b12"></a>明如來功業不遷。則知世出世法皆不遷也。</p><a 
name="0932b13" id="0932b13"></a><p style="text-indent: 0em; margin-left: 0em"><span class="linehead"></span>何者。果不俱因。因因而果。因因而果。因不昔滅。果不<a 
name="0932b14" id="0932b14"></a>俱因。因不來今。不滅不來。則不遷之致明矣。復何惑<a 
name="0932b15" id="0932b15"></a>於去留。踟&#x8E70;於動靜之間哉。</p><a 
name="0932b16" id="0932b16"></a><p style="text-indent: 0em; margin-left: 1em"><span class="linehead"></span>此徵釋昔因不化不滅以結不遷之致也。何以昔<a 
name="0932b17" id="0932b17"></a>因不化不滅耶。果不下。釋也。蓋以因果從緣無性。<a 
name="0932b18" id="0932b18"></a>各各寂滅而不相至。則果不至因。因不來果。故不<a 
name="0932b19" id="0932b19"></a>俱也。然雖不俱而不妨因因而果。因因而果因不<a 
name="0932b20" id="0932b20"></a>昔滅者。滅而不滅也。果不俱因因不來今者。不滅<a 
name="0932b21" id="0932b21"></a>而滅也。既不滅而滅。滅而不滅。則不可謂之滅。亦<a 
name="0932b22" id="0932b22"></a>不可謂之不滅。是則非滅非不滅。非遷非不遷。而<a 
name="0932b23" id="0932b23"></a>名曰不遷。則不遷之致明矣。豈復迷惑踟&#x8E70;於遷<a 
name="0932b24" id="0932b24"></a>不遷之間哉。然此一節。宗鏡引中論八不之義以<a 
name="0932c01" id="0932c01"></a>會釋之。如欲委悉。請覽彼文。</p><a 
name="0932c02" id="0932c02"></a><p style="text-indent: 0em; margin-left: 0em"><span class="linehead"></span>然則乾坤倒覆無謂不靜。洪流滔天無謂其動。苟能<a 
name="0932c03" id="0932c03"></a>契神於即物。斯不遠而可知矣。</p><a 
name="0932c04" id="0932c04"></a><p style="text-indent: 0em; margin-left: 1em"><span class="linehead"></span>此結舉動而不動之事。而許智與理冥。境與神會<a 
name="0932c05" id="0932c05"></a>者。默而識之則非言思分別可能知也。故宗鏡釋<a 
name="0932c06" id="0932c06"></a>云。若能觸境明宗。契神即物。假使天翻地覆。海沸<a 
name="0932c07" id="0932c07"></a>山崩。尚不見動靜之朕兆。況其餘之幻化影響乎。<a 
name="0932c08" id="0932c08"></a>故云苟能契神於即物斯不遠而可知。凡究心者<a 
name="0932c09" id="0932c09"></a>宜深鑒諸。毋得自昧<span class="corr" title='[巳&gt;己]'>己</span>靈。妄談般若而謬斥先聖。<a 
name="0932c10" id="0932c10"></a>以招謗法之罪。非惟自害亦害他人。慎之哉。慎之<a 
name="0932c11" id="0932c11"></a>哉。</p><a 
name="0932c12" id="0932c12"></a><a 
name="0932c13" id="0932c13"></a><p><span class="juanname">物不遷論辯解<span class="note">(終)</span></span></p><a 
name="0932c14" id="0932c14"></a><a 
name="0932c15" id="0932c15"></a><a 
name="0932c16" id="0932c16"></a><a 
name="0932c17" id="0932c17"></a><div class="xu"><p style="margin-left: 2em"><span class="headname">No. 880-C</span></p><a 
name="0932c18" id="0932c18"></a><a 
name="0932c19" id="0932c19"></a><p style="text-indent: 0em; margin-left: 1em"><span class="linehead"></span>余抱病巖阿。偃臥北&#x7ABB;下。幻居界師從雙徑來。持<a 
name="0932c20" id="0932c20"></a>所解物不遷論示余。徵言以<span class="gaiji">跋<!--gaiji,跋,1[跳-兆+(乏-之+友)],2&#x47E6;,3--></span>。乃擁納起。命童子<a 
name="0932c21" id="0932c21"></a>讀而聽焉。其大要主之以諸法寂滅。而復量以三<a 
name="0932c22" id="0932c22"></a>支。融以中道第一義諦。蓋不執論主之辭而自出<a 
name="0932c23" id="0932c23"></a>其言外之意。意切至而辭彰明矣。顧余素寡昧。今<a 
name="0932c24" id="0932c24"></a>病且老。筆研生塵。尚不能處分目前。其何能一息<a 
name="0933a01" id="0933a01"></a>古今。神會乎遷流不動玄旨。力辭之。弗獲也。漫為<a 
name="0933a02" id="0933a02"></a>寐語。末簡。</p><a 
name="0933a03" id="0933a03"></a><p style="text-indent: 0em; margin-left: 0em"><span class="linehead"></span>萬歷丁酉普門示現日古杭雲棲寺沙門<span class="corr" title='[祩&gt;袾]'>袾</span>宏謹跋</p></div><a 
name="0933a04" id="0933a04"></a><a 
name="0933a05" id="0933a05"></a><a 
name="0933a06" id="0933a06"></a><a 
name="0933a07" id="0933a07"></a><a 
name="0933a08" id="0933a08"></a><div class="xu"><p style="margin-left: 2em"><span class="headname">No. 880-D</span></p><a 
name="0933a09" id="0933a09"></a><a 
name="0933a10" id="0933a10"></a><p style="text-indent: 0em; margin-left: 1em"><span class="linehead"></span>予聞入無生者方知剎那。故五十計較經有菩薩<a 
name="0933a11" id="0933a11"></a>白佛曰。我罪滅。如何不見罪滅之相。佛曰。汝曹心<a 
name="0933a12" id="0933a12"></a>能轉生否。對曰。我心若不轉生。則不能與如來共<a 
name="0933a13" id="0933a13"></a>語。佛曰。汝曹心轉生時。見心初生之相否。對曰。不<a 
name="0933a14" id="0933a14"></a>知。佛曰。汝曹既不知心生初相。豈罪滅相汝曹獨<a 
name="0933a15" id="0933a15"></a>知之乎。即此以觀心轉不轉。生相滅相皆不越一<a 
name="0933a16" id="0933a16"></a>剎那耳。而物非物遷不遷又豈能越之哉。予以是<a 
name="0933a17" id="0933a17"></a>知駁不遷辯不遷者。剎那未知。無生尚遙。而駁駁<a 
name="0933a18" id="0933a18"></a>辯辯。得非掉棒打月乎哉。則予也亦不免多口之<a 
name="0933a19" id="0933a19"></a>咎。</p><p style="text-indent: 0em; margin-left: 11em"><span class="linehead"></span>明釋達觀跋</p></div>
<hr>【經文資訊】卍新續藏第 54 冊 No. 0880 物不遷論辯解<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf8ce.html?index=X54n0880" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X54n0880_001 by HTTrack Website Copier/3.x [XR&CO'2014], Tue, 07 Jun 2016 07:28:46 GMT -->
</html>
