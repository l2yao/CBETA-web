<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X75n1512_021 by HTTrack Website Copier/3.x [XR&CO'2014], Tue, 07 Jun 2016 07:42:01 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=268846640&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX75n1512&amp;utmp=%2Fmobile%2Findex.php%3Findex%3DX75n1512_021&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index6bc9-2.html?index=X75n1512_020" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第75冊<br/>No.1512 隆興編年通論 (29卷)<br/>【宋 祖琇撰】<br/>第 21 卷</p>
	<a href="indexc765.html?index=X75n1512_022" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X75">
<div class="root" id="1512" sutra_name="隆興編年通論" sutra_juan="[卷21]">　
<a 
name="0210c16" id="0210c16"></a><a 
name="0210c17" id="0210c17"></a><a 
name="0210c18" id="0210c18"></a><p><span class="juanname">隆興佛教編年通論卷第二十一</span></p><a 
name="0210c19" id="0210c19"></a><a 
name="0210c20" id="0210c20"></a><p style="margin-left: 4em"><span class="byline">隆興府石室沙門　祖琇　撰</span></p><a 
name="0210c21" id="0210c21"></a><p style="text-indent: 0em; margin-left: 0em"><span class="headname">　　唐</span></p><a 
name="0210c22" id="0210c22"></a><p style="text-indent: 0em; margin-left: 0em"><span class="linehead"></span>元和五年。帝問國師澄觀曰。華嚴所詮。何謂法界。奏<a 
name="0210c23" id="0210c23"></a>曰。法界者一切眾生之本體也。從本以來。靈明廓徹<a 
name="0210c24" id="0210c24"></a>廣大&#x8657;寂。唯一真境而<span class="corr" title='[巳&gt;已]'>已</span>。無有形貌而森羅大千。無<a 
name="0211a01" id="0211a01"></a>有邊際而含容萬有。昭昭於心目之間而相不可&#x89A9;。<a 
name="0211a02" id="0211a02"></a>晃晃於色塵之內而理不可分。非徹法之慧目。離念<a 
name="0211a03" id="0211a03"></a>之明智。不能見自心如此之靈通也。故世尊初成正<a 
name="0211a04" id="0211a04"></a>覺歎曰。奇哉。我今普見一切眾生。具有如來智慧德<a 
name="0211a05" id="0211a05"></a>相。但以妄想執&#x7740;而不能證得。於是稱法界性。說華<a 
name="0211a06" id="0211a06"></a>嚴經。全以真空簡情事理融攝周遍凝寂。帝天縱聖<a 
name="0211a07" id="0211a07"></a>明。一聽玄談廓然自得。於是敕有司備禮鑄印遷國<a 
name="0211a08" id="0211a08"></a>師。統冠天下緇徒。號僧統清涼國師。</p><a 
name="0211a09" id="0211a09"></a><p style="text-indent: 0em; margin-left: 0em"><span class="linehead"></span>是歲三月丙申。敕諫議孟簡．補闕蕭俛於醴泉寺監<a 
name="0211a10" id="0211a10"></a>護譯經潤文<span class="note">(見舊史本紀)</span>。</p><a 
name="0211a11" id="0211a11"></a><p style="text-indent: 0em; margin-left: 1em"><span class="linehead"></span>論曰。譯經自漢歷晉南北朝十有六國而至于唐。<a 
name="0211a12" id="0211a12"></a>皆有梵僧自天竺來。及華人善竺音者。迭相翻譯。<a 
name="0211a13" id="0211a13"></a>迄開元間智昇錄經律論及聖賢撰集總五千四<a 
name="0211a14" id="0211a14"></a>十八卷。稍為定數。其後貞元間又別錄不空等新<a 
name="0211a15" id="0211a15"></a>譯二百餘卷。及是元和以後譯經遂廢。</p><a 
name="0211a16" id="0211a16"></a><p style="text-indent: 0em; margin-left: 1em"><span class="linehead"></span>本朝太平興國初有梵僧法賢．天息災．施護三人<a 
name="0211a17" id="0211a17"></a>自西竺來。雅善華音。　太宗夙承佛記。建譯場於<a 
name="0211a18" id="0211a18"></a>太平興國寺。悉取國庫所貯梵夾。令三梵僧擇未<a 
name="0211a19" id="0211a19"></a>經翻者。集兩街義學僧詳定譯之。并募童子五十<a 
name="0211a20" id="0211a20"></a>人令習梵字。獨惟淨者江南李主之子。敏悟絕人<a 
name="0211a21" id="0211a21"></a>遍曉竺文。久之亦能翻譯。　太宗御製新譯聖教<a 
name="0211a22" id="0211a22"></a>序。洎　真宗即位。初陳怒建議以為譯經費供億。<a 
name="0211a23" id="0211a23"></a>願罷之。　上以先朝留意。不許。至大中祥符間。凡<a 
name="0211a24" id="0211a24"></a>新譯經論五百餘卷。真宗御製繼聖教序。於是譯<a 
name="0211b01" id="0211b01"></a>眾乞如開元造錄。有旨命譯經潤文趙安仁．楊億<a 
name="0211b02" id="0211b02"></a>撰次為二十卷。尋內降　太宗所作釋氏文字令<a 
name="0211b03" id="0211b03"></a>編入錄。安仁等再表請御製釋教文章。　上賜法<a 
name="0211b04" id="0211b04"></a>音前集七卷。附　太宗文集之次。以冠東土聖賢<a 
name="0211b05" id="0211b05"></a>撰集之首。嗚呼。由　真宗以後。去世尊滅度。茫然<a 
name="0211b06" id="0211b06"></a>遠甚。經教固多翻譯。正不必有也。凡令學者雖有<a 
name="0211b07" id="0211b07"></a>如是千經萬論。日為榮利所牽。漫然未&#x751E;以之掛<a 
name="0211b08" id="0211b08"></a>眼。罔念先聖建立之艱難。惟此未始不涕下也。</p><a 
name="0211b09" id="0211b09"></a><p style="text-indent: 0em; margin-left: 0em"><span class="linehead"></span>時禪者無著入五臺山求見文殊大士。至金剛窟前<a 
name="0211b10" id="0211b10"></a>炷香作禮瞑坐。少頃聞有叱牛者。著遽開眸。見山翁<a 
name="0211b11" id="0211b11"></a>野<span class="gaiji">貌<!--gaiji,貌,1[白/八],2&#x34B5;,3--></span>&#x74CC;異。牽牛臨溪而飲。著起揖。山翁曰爾來何為。<a 
name="0211b12" id="0211b12"></a>曰願見文殊大士。翁曰。大士未可見。汝飯未。著曰未<a 
name="0211b13" id="0211b13"></a>也。翁牽牛歸。著躡跡隨之。俄入一寺。翁呼均提。有童<a 
name="0211b14" id="0211b14"></a>子應聲出迎。翁縱牛引著升堂。堂宇皆金璧所成。翁<a 
name="0211b15" id="0211b15"></a>踞&#x7240;指&#x7D89;&#x58AA;命著坐。童子俄進玳瑁柸。貯物如酥酪。<a 
name="0211b16" id="0211b16"></a>揖與對飲。著納其味。頓覺心神卓朗。翁曰近自何來。<a 
name="0211b17" id="0211b17"></a>著曰南方。翁曰。南方佛法如何住持。著曰末代比丘<a 
name="0211b18" id="0211b18"></a>少奉戒律。翁曰多少眾。曰或三百或五百。著問。此間<a 
name="0211b19" id="0211b19"></a>佛法若何住持。翁曰龍&#x8675;混雜凡聖同居。曰眾幾何。<a 
name="0211b20" id="0211b20"></a>翁曰前三三後三三。遂談緒及暮夜。著欲留。翁不許。<a 
name="0211b21" id="0211b21"></a>著戀戀不即去。翁投袂起。叱童子引著出之。著不得<a 
name="0211b22" id="0211b22"></a>留。行未遠問童子。適何寺。童子曰般若寺也。著悽然<a 
name="0211b23" id="0211b23"></a>悟彼翁者即文殊也。不可再見。即稽首童子足下。願<a 
name="0211b24" id="0211b24"></a>丐一言為別。童子隱身而歌曰。面上無嗔供養具。口<a 
name="0211c01" id="0211c01"></a>裏無嗔吐妙香。心內無嗔是珍寶。無垢無染即真常。<a 
name="0211c02" id="0211c02"></a>著因駐錫五臺。往往頻與文殊會<span class="gaiji">[目*吾]<!--gaiji,,1[目*吾],2&#x25190;,3--></span>云。</p><a 
name="0211c03" id="0211c03"></a><p style="text-indent: 0em; margin-left: 0em"><span class="linehead"></span>本朝元豐間太尉呂公惠卿。字吉甫。學通內外。&#x751E;注<a 
name="0211c04" id="0211c04"></a>法界觀及出新意解莊子。因戒邊暇。日游臺山。至中<a 
name="0211c05" id="0211c05"></a>臺忽雲霧四合。暴風雷雨聲震林壑。從者驚悚潛伏。<a 
name="0211c06" id="0211c06"></a>斯須有物狀若蒼&#x866C;半出雲霧間。太尉駭甚。移時稍<a 
name="0211c07" id="0211c07"></a>霽。外望見一童子。體黑而被髮。以蒲自足纏至肩。袒<a 
name="0211c08" id="0211c08"></a>右膊。手執梵夾。問太尉曰。官人何見而震駭如此。太<a 
name="0211c09" id="0211c09"></a>尉曰夙有障緣遇茲惡境。童子曰。今皆滅矣。官人何<a 
name="0211c10" id="0211c10"></a>求而來。太尉曰願見大士。童子曰欲見菩薩何為。曰<a 
name="0211c11" id="0211c11"></a>&#x751E;覽華嚴大教。旨深意廣。欲望大士發啟解心。庶幾<a 
name="0211c12" id="0211c12"></a>箋釋流行世間。使幽夜頓獲光明。大心者即得開悟。<a 
name="0211c13" id="0211c13"></a>童子曰。諸佛妙意。善順事理。簡易明白。先德注意可<a 
name="0211c14" id="0211c14"></a>解。如十地一品。釋文不過數&#x5E0B;。今時枝蔓注近百卷。<a 
name="0211c15" id="0211c15"></a>而聖意逾遠。真所謂破碎大道也。太尉曰。童子<span class="gaiji">貌<!--gaiji,貌,1[白/八],2&#x34B5;,3--></span>若<a 
name="0211c16" id="0211c16"></a>此而敢呵前輩乎。童子笑曰。官人謬矣。此間一草一<a 
name="0211c17" id="0211c17"></a>木無非文殊境界。在汝日用觸事不迷。此真文殊耳。<a 
name="0211c18" id="0211c18"></a>曷以凡情亂干思慮。太尉悔前言之謬。即頓首下拜。<a 
name="0211c19" id="0211c19"></a>纔起之間童子現大士形。跨師子隱隱雲中不見。太<a 
name="0211c20" id="0211c20"></a>尉自爾惋恨心神恍惚。家人問故。答曰。吾欲竭誠悔<a 
name="0211c21" id="0211c21"></a>過。期再見衣蒲童子。即嚴具香火晨夕以之志於必<a 
name="0211c22" id="0211c22"></a>見而後<span class="corr" title='[巳&gt;已]'>已</span>。久之忽見童子於香几上呵曰。胡為住相<a 
name="0211c23" id="0211c23"></a>貪著之甚耶。太尉曰正欲世人咸見大士示化之真<a 
name="0211c24" id="0211c24"></a>容耳。即命<span class="gaiji">[書-曰+皿]<!--gaiji,,1[書-曰+皿],2&#x2505E;,3--></span>工圖之。頃刻不見。</p><a 
name="0212a01" id="0212a01"></a><p style="text-indent: 0em; margin-left: 0em"><span class="linehead"></span>六年。有旨移京兆章敬寺懷惲禪師入居上寺。玄徒<a 
name="0212a02" id="0212a02"></a>輻湊。惲示眾曰。至理忘言。時人不悉。強習它事。以為<a 
name="0212a03" id="0212a03"></a>功能。不知自性元非境所。是箇微妙大解脫門。所有<a 
name="0212a04" id="0212a04"></a>鑑覺不染不礙。如是光明未曾休廢。曩劫至今固無<a 
name="0212a05" id="0212a05"></a>變易。猶如日輪遠近斯照。雖及眾色不與一切和合。<a 
name="0212a06" id="0212a06"></a>靈燭妙明非假鍛煉。為不了故取於物象。但如&#x63D1;目<a 
name="0212a07" id="0212a07"></a>妄起空華。徒自疲勞枉經劫數。若能返照無第二人。<a 
name="0212a08" id="0212a08"></a>舉措施為無虧實相。</p><a 
name="0212a09" id="0212a09"></a><p style="text-indent: 0em; margin-left: 0em"><span class="linehead"></span>居士龐蘊。字道玄。衡陽人。世業儒。貞元初謁石頭和<a 
name="0212a10" id="0212a10"></a>尚。亡言妙契。一日石頭問。子自見吾以來。日用事作<a 
name="0212a11" id="0212a11"></a>麼生。對曰。若問日用事。即無開口處。乃呈一頌曰。日<a 
name="0212a12" id="0212a12"></a>用事無別。唯吾自偶諧。頭頭非取捨。處處勿張乖。朱<a 
name="0212a13" id="0212a13"></a>紫誰為號。丘山絕點埃。神通并妙用。運水及搬柴。石<a 
name="0212a14" id="0212a14"></a>頭然之。後參馬祖。問不與萬法為侶者是什麼人。祖<a 
name="0212a15" id="0212a15"></a>曰待汝一口汲盡西江水即向汝道。居士於言下大<a 
name="0212a16" id="0212a16"></a>悟。自爾玄機妙句竦動諸方。與丹霞最友善。一日訪<a 
name="0212a17" id="0212a17"></a>百靈和尚路次相遇。靈問。昔日石頭得意句。還曾舉<a 
name="0212a18" id="0212a18"></a>向人麼。士云曾舉來。靈云舉向阿誰來。士以手自指<a 
name="0212a19" id="0212a19"></a>云龐公。靈云直是妙德空生也讚歎居士不及。士&#x5374;<a 
name="0212a20" id="0212a20"></a>問。師得力句是誰知。靈便戴笠子而去。士云善為道<a 
name="0212a21" id="0212a21"></a>路。靈一去更不回首。又訪則川和尚。川云還記得初<a 
name="0212a22" id="0212a22"></a>見石頭時道理不。士云猶得阿師重舉在。川云情知<a 
name="0212a23" id="0212a23"></a>久參事慢。士云阿師老耄不啻龐公。川云二彼同時<a 
name="0212a24" id="0212a24"></a>又爭幾許。士云龐公鮮&#x5FA4;差勝阿師。川云不是勝我<a 
name="0212b01" id="0212b01"></a>只是欠箇&#x5E5E;頭。士云恰與師相似。川大笑而<span class="corr" title='[巳&gt;已]'>已</span>。因摘<a 
name="0212b02" id="0212b02"></a>茶次。士云。法界不容身。師還見我否。川云不是老僧<a 
name="0212b03" id="0212b03"></a><span class="gaiji">息<!--gaiji,息,1[怡-台+自],2&#x22646;,3--></span>答公話。士云有問有答蓋是尋常。川乃摘茶不聽。<a 
name="0212b04" id="0212b04"></a>士云莫&#x6060;適來容易借問。川亦不<span class="gaiji">[(厂@((既-旡)-日+口))*頁]<!--gaiji,,1[(厂@((既-旡)-日+口))*頁],2,3--></span>。士云這無禮儀<a 
name="0212b05" id="0212b05"></a>漢。待一一舉似明眼人在。川乃拋&#x5374;茶藍便歸方丈。<a 
name="0212b06" id="0212b06"></a>又訪松山和尚喫茶次。士舉起&#x69D6;子云。人人盡有分。<a 
name="0212b07" id="0212b07"></a>因什麼道不得。山云。只為人人有分。所以道不得。士<a 
name="0212b08" id="0212b08"></a>云阿兄因什麼&#x5374;道得。山云不可無言也。士云灼然<a 
name="0212b09" id="0212b09"></a>灼然。山便喫茶。士云阿兄喫茶何不揖客。山云誰。士<a 
name="0212b10" id="0212b10"></a>云龐公。山云何須更揖。後丹霞聞之乃云。若不是松<a 
name="0212b11" id="0212b11"></a>山。幾被箇老翁作亂一上。士聞之乃令傳語丹霞云。<a 
name="0212b12" id="0212b12"></a>何不會取舉起&#x69D6;子時。又訪齊峰和尚。峰云俗人頻<a 
name="0212b13" id="0212b13"></a>來僧舍討什麼。士回<span class="gaiji">[(厂@((既-旡)-日+口))*頁]<!--gaiji,,1[(厂@((既-旡)-日+口))*頁],2,3--></span>兩邊云。誰恁麼道。誰恁麼道。<a 
name="0212b14" id="0212b14"></a>峰乃咄之。士云<span class="corr" title='[郤&gt;卻]'>卻</span>在這裏。峰云莫是當陽道底麼。士<a 
name="0212b15" id="0212b15"></a>云背後底。峰回首云看看。士云草賊大敗。峰無語。又<a 
name="0212b16" id="0212b16"></a>訪石林和尚。林&#x7AEA;拂子云。不落丹霞機。試道一句。士<a 
name="0212b17" id="0212b17"></a>奪<span class="corr" title='[郤&gt;卻]'>卻</span>拂子乃&#x7AEA;起拳。林云正是丹霞機。士云與我不<a 
name="0212b18" id="0212b18"></a>落看。林云。丹霞患啞。龐公患聾。士云恰是又一日。林<a 
name="0212b19" id="0212b19"></a>云。有人借問。居士莫惜言句。士云便請。林云元來惜<a 
name="0212b20" id="0212b20"></a>言句。士云這箇問訊不覺落他便宜。林乃掩耳。士云<a 
name="0212b21" id="0212b21"></a>作家作家。一日丹霞訪居士。見女子靈照取菜次。霞<a 
name="0212b22" id="0212b22"></a>問居士在否。女子放下藍子<span class="corr" title='[歛&gt;斂]'>斂</span>手而立。又問居士在<a 
name="0212b23" id="0212b23"></a>否。女子便提藍子去。時居襄陽。靈照常隨製竹漉籬<a 
name="0212b24" id="0212b24"></a>售之以供朝夕。居士將終。命靈照視日。及中即報。靈<a 
name="0212c01" id="0212c01"></a>照遽報曰。日中矣。而有蝕也。居士出觀日次。靈照即<a 
name="0212c02" id="0212c02"></a>登父座合掌端坐而逝。居士笑曰我女鋒捷矣。於是<a 
name="0212c03" id="0212c03"></a>居士更延七日。襄州牧于公枉駕候問。居士談笑良<a 
name="0212c04" id="0212c04"></a>久。居士<span class="gaiji">[(厂@((既-旡)-日+口))*頁]<!--gaiji,,1[(厂@((既-旡)-日+口))*頁],2,3--></span>謂公曰。但願空諸所有。謹勿實諸所無。好<a 
name="0212c05" id="0212c05"></a>住世間。猶如影響。言訖枕公膝而逝。</p><a 
name="0212c06" id="0212c06"></a><p style="text-indent: 0em; margin-left: 0em"><span class="linehead"></span>七年。永州司馬柳宗元製南嶽彌陀和尚<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。其詞曰。<a 
name="0212c07" id="0212c07"></a>在代宗時有僧法照為國師。乃言其師南嶽大長老<a 
name="0212c08" id="0212c08"></a>有異德。天子南嚮而禮焉。度其道不可徵。乃名其居<a 
name="0212c09" id="0212c09"></a>曰般舟道場。用尊其位。公始居山西南岩石之下。人<a 
name="0212c10" id="0212c10"></a>遺之食則食。不遺則食土泥茹草木。其取衣類是。南<a 
name="0212c11" id="0212c11"></a>極海裔北極幽都來求厥道。或值之崖谷。羸形垢面<a 
name="0212c12" id="0212c12"></a>躬負薪蘇以為僕役。而媟之乃公也。凡化人。立中道<a 
name="0212c13" id="0212c13"></a>而教之權。俾得以疾至故示專念。書塗巷刻谿谷丕<a 
name="0212c14" id="0212c14"></a>勤誘掖以援于下。不求而道備。不言而物成。人皆負<a 
name="0212c15" id="0212c15"></a>布帛斬木石委之岩戶。不拒不營。祠宇既具。以洎于<a 
name="0212c16" id="0212c16"></a>德宗申詔褒立。是為彌陀寺。施之餘則施與餓疾者。<a 
name="0212c17" id="0212c17"></a>不尸其功。公始學成都唐公。次資川詵公。詵公學於<a 
name="0212c18" id="0212c18"></a>東山忍公。皆有道。至荊州進學玉泉真公。真公授公<a 
name="0212c19" id="0212c19"></a>以衡山俾為教魁。人從而化者以萬計。初法照居盧<a 
name="0212c20" id="0212c20"></a>山。由正定趣安樂國。見蒙惡衣侍佛者。佛告曰此衡<a 
name="0212c21" id="0212c21"></a>山承遠也。出而求之。肖焉。乃從而學。傳教天下由公<a 
name="0212c22" id="0212c22"></a>之訓。公為僧凡五十六年。其壽九十一。貞元十八年<a 
name="0212c23" id="0212c23"></a>七月十九日終于寺。葬于寺之南岡。刻石于寺大門<a 
name="0212c24" id="0212c24"></a>之右。銘曰。一氣回薄茫無窮　其上無初下無終<a 
name="0213a01" id="0213a01"></a>　離而為合蔽而通　始末或異今焉同　&#x8657;無混冥<a 
name="0213a02" id="0213a02"></a>道乃融　聖神無&#x8FF9;示教功　公之率眾峻以容<a 
name="0213a03" id="0213a03"></a>　公之立誠放其中　服庇草水蔽穹窿　仰攀俯取<a 
name="0213a04" id="0213a04"></a>食以充　形游無極交大雄　天子翹首師順風<a 
name="0213a05" id="0213a05"></a>　四方奔趨雲之從　經始尋尺成靈宮　始自蜀道<a 
name="0213a06" id="0213a06"></a>至臨洪　咨謀往復窮真宗　弟子傳教國師公<a 
name="0213a07" id="0213a07"></a>　化流萬億代所崇　奉公寓形于南岡　幼曰弘願<a 
name="0213a08" id="0213a08"></a>惟孝恭　立之茲石書玄蹤</p><a 
name="0213a09" id="0213a09"></a><p style="text-indent: 0em; margin-left: 0em"><span class="linehead"></span>是歲永州修淨土院成。司馬柳宗元為之記曰。中州<a 
name="0213a10" id="0213a10"></a>之西數萬里。有國曰身毒。釋迦牟尼如來示現之地。<a 
name="0213a11" id="0213a11"></a>彼佛言西方過十萬億佛土有世界曰極樂。佛號無<a 
name="0213a12" id="0213a12"></a>量壽如來。其國無有三毒八難。眾寶以為飾。其人無<a 
name="0213a13" id="0213a13"></a>有十纏九惱。群聖以為友。有能誠心大願歸心是土<a 
name="0213a14" id="0213a14"></a>者。苟念力具足則生彼國。然後出三界之外。其於佛<a 
name="0213a15" id="0213a15"></a>道無退轉者。其言無所欺也。晉時<span class="corr" title='[山廬&gt;廬山]'>廬山</span>遠法師作念<a 
name="0213a16" id="0213a16"></a>佛三昧詠。大勸于時。其後天台顗大師著釋淨土十<a 
name="0213a17" id="0213a17"></a>疑論。宏宣其教。周密微妙。迷者咸賴焉。蓋其留異&#x8FF9;<a 
name="0213a18" id="0213a18"></a>而去者甚眾。永州龍興寺前&#x52C5;史李承晊及僧法林<a 
name="0213a19" id="0213a19"></a>置淨土堂于寺之東偏。常奉斯事。逮今餘二十年。廉<a 
name="0213a20" id="0213a20"></a>隅毀頓圖像崩墜。會巽上人居其宇下。始復理焉。上<a 
name="0213a21" id="0213a21"></a>人者修最上乘。解第一義。無體空析色之&#x8FF9;而造乎<a 
name="0213a22" id="0213a22"></a>真源。通假有借無之名而入於實相。境與智合。事與<a 
name="0213a23" id="0213a23"></a>理并。故雖往生之因亦相用不捨。誓葺茲宇以開後<a 
name="0213a24" id="0213a24"></a>學。有信士圖為佛像。法相甚具焉。今刺史馮公作大<a 
name="0213b01" id="0213b01"></a>門以表其位。余遂周延四阿。環以廓廡。繢二大士之<a 
name="0213b02" id="0213b02"></a>像。繒蓋幢幡以成就之。嗚呼。有能求無生之生者知<a 
name="0213b03" id="0213b03"></a>舟筏之存乎。是遂以天台十疑論書于墻宇。使觀者<a 
name="0213b04" id="0213b04"></a>起信焉。</p><a 
name="0213b05" id="0213b05"></a><p style="text-indent: 0em; margin-left: 0em"><span class="linehead"></span>八年法師智<span class="gaiji">辯<!--gaiji,辯,1[(工*几)/言],2&#x279AC;,3--></span>者。悟解絕倫多所撰著。然寡徒侶。因<a 
name="0213b06" id="0213b06"></a>棄講居衡岳寺。每覽所撰必一唱三歎。以為吾達解<a 
name="0213b07" id="0213b07"></a>如此而不遇賞音。偶一日有耆宿至。借<span class="gaiji">辯<!--gaiji,辯,1[(工*几)/言],2&#x279AC;,3--></span>著述而閱<a 
name="0213b08" id="0213b08"></a>之。乃曰。汝識至高。頗符佛意。今寡徒眾。蓋闕人緣耳。<a 
name="0213b09" id="0213b09"></a>佛猶不能度無緣。況初心者乎。可辦食布施飛走。<span class="corr" title='[郤&gt;卻]'>卻</span><a 
name="0213b10" id="0213b10"></a>後二十年當自有眾。言訖恍然不見。<span class="gaiji">辯<!--gaiji,辯,1[(工*几)/言],2&#x279AC;,3--></span>遂如其教。鬻<a 
name="0213b11" id="0213b11"></a>衣單易米炊之散郊外。感群烏大集搏飯而去。<span class="gaiji">辯<!--gaiji,辯,1[(工*几)/言],2&#x279AC;,3--></span>祝<a 
name="0213b12" id="0213b12"></a>之曰。食吾飯者願為法侶。後二十年<span class="gaiji">辯<!--gaiji,辯,1[(工*几)/言],2&#x279AC;,3--></span>往鄴城開講。<a 
name="0213b13" id="0213b13"></a>座下有眾千餘人。果皆少年比丘。</p><a 
name="0213b14" id="0213b14"></a><p style="text-indent: 0em; margin-left: 0em"><span class="linehead"></span>是歲道樹禪師卒。師初參神秀禪師得旨。結茅于壽<a 
name="0213b15" id="0213b15"></a>州三峰山。有野人。服色素朴。言譚詭異。或時化現佛．<a 
name="0213b16" id="0213b16"></a>菩薩．聲聞．天仙等形。或放異光。或出聲響。夭幻百端。<a 
name="0213b17" id="0213b17"></a>師之學徒常為驚怖。皆莫能測。如此凡十年方滅&#x8FF9;<a 
name="0213b18" id="0213b18"></a>不見。師告眾曰。野人作無限伎倆眩惑於人。只消老<a 
name="0213b19" id="0213b19"></a>僧不見不聞。伊伎倆有窮。吾不見不聞無盡。繇是遠<a 
name="0213b20" id="0213b20"></a>近聞之靡不欽服。所謂見&#x6060;不&#x6060;其怪自敗云。</p><a 
name="0213b21" id="0213b21"></a><p style="text-indent: 0em; margin-left: 0em"><span class="linehead"></span>九年正月。百丈懷海禪師示寂。春秋九十有五。師福<a 
name="0213b22" id="0213b22"></a>州長樂人。丱歲離塵。三學該鍊。屬馬祖闡化江西。師<a 
name="0213b23" id="0213b23"></a>傾心依附。與西堂智藏禪師同號入室。時馬祖之門<a 
name="0213b24" id="0213b24"></a>會學千百。二大士為角立焉。及祖&#x8FC1;化。師往新吳百<a 
name="0213c01" id="0213c01"></a>丈山。居未期月而玄學之徒四方輻湊。師雖臘高。凡<a 
name="0213c02" id="0213c02"></a>作息必與眾同均。&#x751E;謂一日不作則一日不食。僧問<a 
name="0213c03" id="0213c03"></a>如何是大乘頓悟法門。師曰。汝等先歇諸緣。休息萬<a 
name="0213c04" id="0213c04"></a>事。善與不善世出世間一切諸法莫記憶。莫緣念。放<a 
name="0213c05" id="0213c05"></a>捨身心令其自在。心如木石無有辨別。心無所行心<a 
name="0213c06" id="0213c06"></a>地若空。慧日自現如雲開日出相似。名為解脫人。對<a 
name="0213c07" id="0213c07"></a>一切境。心無靜亂不攝不散。一切聲色無有滯礙。是<a 
name="0213c08" id="0213c08"></a>非好醜是理非理。諸知見總盡不被繫縛。處心自在。<a 
name="0213c09" id="0213c09"></a>名初發心菩薩便登佛地。若垢淨心盡。不住繫縛不<a 
name="0213c10" id="0213c10"></a>住解脫。無一切有為無為縛脫。平等心量處於生死。<a 
name="0213c11" id="0213c11"></a>其心自在。畢竟不與&#x8657;幻塵勞蘊界生死諸入和合。<a 
name="0213c12" id="0213c12"></a>&#x9008;然無寄一切不拘。去留無礙。往來生死如門開相<a 
name="0213c13" id="0213c13"></a>似。若遇種種苦樂不稱意事心無退屈。不念名聞衣<a 
name="0213c14" id="0213c14"></a>食。不貪功德利益。不為世法之所滯。心雖親受苦樂<a 
name="0213c15" id="0213c15"></a>不<span class="corr" title='[于&gt;干]'>干</span>于懷。鹿食接命補破禦寒。<span class="gaiji">[一/几]<!--gaiji,,1[一/几],2,3--></span><span class="gaiji">[一/几]<!--gaiji,,1[一/几],2,3--></span>如愚如聾相似。<a 
name="0213c16" id="0213c16"></a>稍有親分於生死中。廣學知解求福求智於理無益。<a 
name="0213c17" id="0213c17"></a>即被解境風漂。<span class="corr" title='[郤&gt;卻]'>卻</span>歸生死海裏。佛是無求。人求之即<a 
name="0213c18" id="0213c18"></a>乖。理是無求。理求之即失。若取於無求。復同於有求。<a 
name="0213c19" id="0213c19"></a>此法無實無&#x8657;。若能可生心知木石相似。不為陰界<a 
name="0213c20" id="0213c20"></a>五欲八風之所漂溺。即生死因斷。去住自由。僧問。如<a 
name="0213c21" id="0213c21"></a>今受戒。身心清淨。<span class="corr" title='[巳&gt;已]'>已</span>具諸善。得解脫否。答曰。少分解<a 
name="0213c22" id="0213c22"></a>脫。未得心解脫。問云何是心解脫。答曰。不求佛。不求<a 
name="0213c23" id="0213c23"></a>知解。垢淨情盡。亦不守無求。為是不住盡處。亦不畏<a 
name="0213c24" id="0213c24"></a>地獄苦。不愛天堂樂。一切法不拘。始名為解脫無礙。<a 
name="0214a01" id="0214a01"></a>汝莫言有少分戒善將為便了。有河沙無漏戒定慧<a 
name="0214a02" id="0214a02"></a>門都未涉一毫在。努力猛作。莫待耳聾眼暗頭白面<a 
name="0214a03" id="0214a03"></a>皺老苦及身。眼中流淚心裏慞惶。未有去處。到恁麼<a 
name="0214a04" id="0214a04"></a>時。整理手&#x811A;不得也。縱有福智多聞都用不著。為緣<a 
name="0214a05" id="0214a05"></a>念諸境不知返照。復不見佛道。一生所有惡業悉現<a 
name="0214a06" id="0214a06"></a>於前變為好境。隨所見重處受生。都無自由分。龍畜<a 
name="0214a07" id="0214a07"></a>良賤亦總未定。問如何得自由。答曰。如今對五欲八<a 
name="0214a08" id="0214a08"></a>風情無取捨垢淨俱亡。如日月在空不緣而照。亦如<a 
name="0214a09" id="0214a09"></a>香象截流而過。更無疑滯。此人天堂地獄所不能攝<a 
name="0214a10" id="0214a10"></a>也。凡讀經看教皆須宛轉歸就自<span class="corr" title='[巳&gt;己]'>己</span>。但是一切言教<a 
name="0214a11" id="0214a11"></a>只明如今覺性自<span class="corr" title='[巳&gt;己]'>己</span>。俱不被一切有無諸法境轉。是<a 
name="0214a12" id="0214a12"></a>名導師。能照破一切有無境法。是名金剛。即有自由<a 
name="0214a13" id="0214a13"></a>獨立分。若不能恁麼。縱令誦得十二韋陀經。只成增<a 
name="0214a14" id="0214a14"></a>上慢。&#x5374;是謗佛。不是修行。讀經看教若准世間是好<a 
name="0214a15" id="0214a15"></a>善事。若向明眼人邊數。此是壅塞人。十地之人脫不<a 
name="0214a16" id="0214a16"></a>去。流入生死河。但不用求&#x8994;知解語言義句。離一切<a 
name="0214a17" id="0214a17"></a>有無諸法。透過三句外。自然與佛無差。既自是佛。何<a 
name="0214a18" id="0214a18"></a>患佛不解語。只恐不是佛。被一切有無諸法轉。不得<a 
name="0214a19" id="0214a19"></a>自由。是以理未立先有福智載去。如賤使貴。不如於<a 
name="0214a20" id="0214a20"></a>理先立。後有福智。臨時作得主。握土為金。變海水為<a 
name="0214a21" id="0214a21"></a>酥酪。破須彌山為微塵。於一義作無量義。於無量義<a 
name="0214a22" id="0214a22"></a>作一義。師每說法竟。大眾下堂。乃召之。大眾回首。師<a 
name="0214a23" id="0214a23"></a>云是什麼。諸方目為百丈下堂句。</p><a 
name="0214a24" id="0214a24"></a><p style="text-indent: 0em; margin-left: 0em"><span class="linehead"></span>師以禪宗肇自少室。至曹溪以來多居律寺。說法住<a 
name="0214b01" id="0214b01"></a>持未有規度。乃&#x524F;意別立禪居。凡具道眼有可尊之<a 
name="0214b02" id="0214b02"></a>德者號曰長老。既為化主即處於方丈。不立佛殿唯<a 
name="0214b03" id="0214b03"></a>樹法堂。表佛祖的傳。受當代為尊也。學眾無多少。無<a 
name="0214b04" id="0214b04"></a>高下。並入僧堂。依&#x81C8;次安排。設長連&#x7240;施椸架掛搭<a 
name="0214b05" id="0214b05"></a>道具。臥必斜枕床唇。以其坐禪既久略偃息而<span class="corr" title='[巳&gt;已]'>已</span>。除<a 
name="0214b06" id="0214b06"></a>入室請益。任學者勤惰。或上或下。不抱常准。其闔院<a 
name="0214b07" id="0214b07"></a>大眾朝參夕聚。長老上堂陞座主事。徒眾鴈立側聆。<a 
name="0214b08" id="0214b08"></a>主賓問&#x9167;激揚宗要。齋粥二時隨眾均遍。行普請法<a 
name="0214b09" id="0214b09"></a>上下均力也。置十務寮舍。每用主領一人營眾事。令<a 
name="0214b10" id="0214b10"></a>各司其局。或有假號竊形混于清眾。并別置喧撓之<a 
name="0214b11" id="0214b11"></a>事。即維那撿舉。抽下本位掛搭擯令出院。或彼有所<a 
name="0214b12" id="0214b12"></a>犯即以柱杖杖之。集眾燒衣&#x9262;道具。遣逐由偏門而<a 
name="0214b13" id="0214b13"></a>出。以示&#x803B;辱焉。其大要如此。其後叢林日盛。當代宗<a 
name="0214b14" id="0214b14"></a>師從而廣之。今所謂禪苑清規者備矣。</p><a 
name="0214b15" id="0214b15"></a><p style="text-indent: 0em; margin-left: 1em"><span class="linehead"></span>論曰。孔子曰。齊一變至於魯。魯一變至於道。夫豈<a 
name="0214b16" id="0214b16"></a>唯儒。吾釋亦然。自大教東流至佛圖澄而盛。由澄<a 
name="0214b17" id="0214b17"></a>而得道安。由安而遠公出焉。教門紀綱於是乎粲<a 
name="0214b18" id="0214b18"></a>然大備。如宗門者。自曹溪之沒。道在天下。南嶽出<a 
name="0214b19" id="0214b19"></a>而振之。由南嶽而得馬祖。由馬祖而得百丈。當百<a 
name="0214b20" id="0214b20"></a>丈時天下禪學之盛。視曹溪而過之百倍。海即其<a 
name="0214b21" id="0214b21"></a>盛。為之規矩以閉邪。為之法度以御。遠叢林守之<a 
name="0214b22" id="0214b22"></a>四五百年有如一日。茲皆三變而後大成也。嗚呼。<a 
name="0214b23" id="0214b23"></a>微百丈。天下叢林曷有今日哉。</p><a 
name="0214b24" id="0214b24"></a><p style="text-indent: 0em; margin-left: 0em"><span class="linehead"></span>九年。河東柳子厚製南嶽大明律師<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。其詞曰。儒以<a 
name="0214c01" id="0214c01"></a>禮立。仁義無之則壞。佛以律持。定慧去之則喪。是以<a 
name="0214c02" id="0214c02"></a>離禮於仁義者不可與言儒。異律於定慧者不可與<a 
name="0214c03" id="0214c03"></a>言佛。達是道者惟大明師。師姓歐陽氏。號曰慧開。唐<a 
name="0214c04" id="0214c04"></a>開元二十一年始生。天寶十一載始為浮圖。大曆十<a 
name="0214c05" id="0214c05"></a>一年始登壇為大律師。貞元十五年十一月十日卒。<a 
name="0214c06" id="0214c06"></a>元和九年正月其弟子懷信．道嵩．尼無染等。命高道<a 
name="0214c07" id="0214c07"></a>僧靈嶼為行狀。列其行事願刊之茲<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。宗元今掇其<a 
name="0214c08" id="0214c08"></a>大者言曰。師先因宦。世家潭州為大族。勳烈爵位。今<a 
name="0214c09" id="0214c09"></a>不言大浮圖也。凡浮圖之道衰。其徒必小律而去經。<a 
name="0214c10" id="0214c10"></a>大明恐焉。於是從峻洎&#x5058;以究戒律。而大法以立。又<a 
name="0214c11" id="0214c11"></a>從秀洎昱以通經教。而奧義以修。由是二道出入隱<a 
name="0214c12" id="0214c12"></a>顯。後學以不惑來求以有得。廣德三年始立大明寺<a 
name="0214c13" id="0214c13"></a>于衡山。詔選居寺僧二十一人。師為之首。乾元三年<a 
name="0214c14" id="0214c14"></a>又命衡山立毗尼藏。詔講律僧七人。師應其數。凡其<a 
name="0214c15" id="0214c15"></a>衣服器用動有師法。言語行止皆為物軌。執巾匜奉<a 
name="0214c16" id="0214c16"></a>杖屨為侍者數百。剪髦髮被教戒為學者數萬。得眾<a 
name="0214c17" id="0214c17"></a>若獨居。尊若卑。晦而光。介而大。浩浩焉無以加也。其<a 
name="0214c18" id="0214c18"></a>塔在祝融峰西趾下。<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>在塔東。詞曰。儒以禮行覺以<a 
name="0214c19" id="0214c19"></a>律興　一歸真源無大小乘　大明之律是定是慧<a 
name="0214c20" id="0214c20"></a>　丕窮經教為法出世　化人無量垂裕無際　詔<a 
name="0214c21" id="0214c21"></a>尊碩德威儀有繼　道&#x5FA7;大洲徽音勿替　祝融西<a 
name="0214c22" id="0214c22"></a>麓洞庭南裔　金石刻辭彌億千歲</p><a 
name="0214c23" id="0214c23"></a><p style="text-indent: 0em; margin-left: 0em"><span class="linehead"></span>子厚復題其<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>陰曰。凡葬大浮圖無竁穴。其於用<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span><a 
name="0214c24" id="0214c24"></a>不宜然。昔之公室禮得用<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>以葬。其後子孫因宜不<a 
name="0215a01" id="0215a01"></a>去。遂銘德行用圖久於世。及秦刻山石號其功德亦<a 
name="0215a02" id="0215a02"></a>謂之<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。而其用遂行。然則雖浮圖亦宜也。凡葬大浮<a 
name="0215a03" id="0215a03"></a>圖。其徒廣則能為<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。晉宋尚法。故為<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>者多法。梁尚<a 
name="0215a04" id="0215a04"></a>禪。故<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>多禪法不周施。禪不大行而律存焉。故近世<a 
name="0215a05" id="0215a05"></a><span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>多律。凡葬大浮圖未&#x751E;有比丘尼主<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>事。今惟無<a 
name="0215a06" id="0215a06"></a>染實來涕淚以求。其志益堅又能言其師他德尤備。<a 
name="0215a07" id="0215a07"></a>故書之<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>陰。而師凡主戒事二十二年。宰相齊公映．<a 
name="0215a08" id="0215a08"></a>李公必．趙公憬．尚書曹主&#x7690;．斐公胄．侍郎令狐公峘<a 
name="0215a09" id="0215a09"></a>或師或友。齊親執經受大義為弟子。又言師始為童<a 
name="0215a10" id="0215a10"></a>時。夢大人縞冠素寫來告曰。居南嶽大吾道者必爾<a 
name="0215a11" id="0215a11"></a>也。<span class="corr" title='[巳&gt;已]'>已</span>而信然。將終夜有光明笙磬之聲。眾咸見聞。若<a 
name="0215a12" id="0215a12"></a>是類甚眾。以儒者所不道。而無染勤以為請。故末傳<a 
name="0215a13" id="0215a13"></a>焉。無染。韋氏女。世顯貴。今主衡山戒法。十年。南海經<a 
name="0215a14" id="0215a14"></a>略馬總以曹溪六祖未有<span class="corr" title='[謚&gt;諡]'>諡</span>。請于朝。天子賜<span class="corr" title='[謚&gt;諡]'>諡</span>曰大<a 
name="0215a15" id="0215a15"></a>鑑。總乃命河東柳宗元撰賜<span class="corr" title='[謚&gt;諡]'>諡</span><span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。其詞曰。扶風公廉<a 
name="0215a16" id="0215a16"></a>問嶺南三年以佛氏第六祖未有稱號疏聞於上。詺<a 
name="0215a17" id="0215a17"></a><span class="corr" title='[謚&gt;諡]'>諡</span>大鑑禪師。塔曰靈照之塔。元和十年十月十三日<a 
name="0215a18" id="0215a18"></a>下尚書祠部符到都府。公命部吏洎州司功椽告于<a 
name="0215a19" id="0215a19"></a>其祠。幢&#x76D6;鐘鼓增山盈谷。萬人咸會若聞鬼神。其時<a 
name="0215a20" id="0215a20"></a>學者千有餘人。欣踴奮勵如師復生。則又感悼涕慕<a 
name="0215a21" id="0215a21"></a>如師始亡。因言曰。自有生物則好&#x9B2A;奪相賊殺。喪其<a 
name="0215a22" id="0215a22"></a>本實。誖乖淫流。莫克返于初。孔子無大位。沒以餘言<a 
name="0215a23" id="0215a23"></a>持世。更楊墨黃老益雜。其術分裂。而吾浮圖說後出。<a 
name="0215a24" id="0215a24"></a>推離還源合。所謂生而靜者。梁氏好作有為。師達磨<a 
name="0215b01" id="0215b01"></a>譏之。空術益顯。六傳至大鑑。大鑒始以能勞苦服役<a 
name="0215b02" id="0215b02"></a>一聽其言。言希以究。師用感動遂受信器。遁隱南海。<a 
name="0215b03" id="0215b03"></a>上人無聞知又十六年。度其可行乃居曹溪為人師。<a 
name="0215b04" id="0215b04"></a>會學去來常數千人。其道以無為為有。以空洞為實。<a 
name="0215b05" id="0215b05"></a>以廣大不蕩為歸。其教人始以性善。終以性善。不假<a 
name="0215b06" id="0215b06"></a>耘耡。本其靜矣。中宗聞名。使幸臣再徹不能致取其<a 
name="0215b07" id="0215b07"></a>言以為心術。其說具在。今布天下。凡言禪皆本曹溪。<a 
name="0215b08" id="0215b08"></a>大鑑去世百有六年。凡治廣部而以名聞者以十數。<a 
name="0215b09" id="0215b09"></a>莫能揭其號。今乃始告天下。得大<span class="corr" title='[謚&gt;諡]'>諡</span>。豐佐吾道。其可<a 
name="0215b10" id="0215b10"></a>無辭。公始立朝以儒。重<span class="corr" title='[剌&gt;刺]'>刺</span>虔州都護安南。由海中大<a 
name="0215b11" id="0215b11"></a>蠻夷連身毒之西。浮舶聽命咸被公德。受鑒毒。縣節<a 
name="0215b12" id="0215b12"></a>鉞來蒞。南海屬國如林。不殺不怒而人畏。無噩允克<a 
name="0215b13" id="0215b13"></a>光于有仁。昭列大鑑莫如公宜。其徒之老。乃易石于<a 
name="0215b14" id="0215b14"></a>宇下。使來謁辭。其辭曰。達磨乾乾傳佛語心。六承其<a 
name="0215b15" id="0215b15"></a>授大旂是臨。勞勤專默終揖于深。抱其信器行海之<a 
name="0215b16" id="0215b16"></a>陰。其道爰施在溪之曹。庬合猥附不夷其高。傳告咸<a 
name="0215b17" id="0215b17"></a>陳唯道之褒。生而性善在物而具。荒流奔軼乃萬其<a 
name="0215b18" id="0215b18"></a>趣。匪思愈亂匪覺滋誤。由師內鑑咸獲於素。不植乎<a 
name="0215b19" id="0215b19"></a>根不耘乎苗。中一外融有粹孔昭。在帝中宗聘言于<a 
name="0215b20" id="0215b20"></a>朝。陰翊王度俾人逍遙。越百有六祀。號<span class="corr" title='[謚&gt;諡]'>諡</span>不紀。由扶<a 
name="0215b21" id="0215b21"></a>風公告。今天書尚書既復大行。乃誄光于南土。其法<a 
name="0215b22" id="0215b22"></a>再起。厥徒萬億同悼齊喜。惟師教所被洎扶風公所<a 
name="0215b23" id="0215b23"></a>履。咸戴天子。天子休命嘉公德美。溢于海夷浮圖是<a 
name="0215b24" id="0215b24"></a>視。師以仁傳。公以仁理。謁辭圖堅。永胤不<span class="corr" title='[巳&gt;已]'>已</span>。</p><a 
name="0215c01" id="0215c01"></a><p style="text-indent: 0em; margin-left: 0em"><span class="linehead"></span>本朝紹興二年。東坡居士過曹溪。題曰。釋迦以文教。<a 
name="0215c02" id="0215c02"></a>其譯于中國。必託於儒之能言者。然復傳遠。故大乘<a 
name="0215c03" id="0215c03"></a>諸經至。首楞嚴則委曲精盡勝妙獨出。以房融筆授<a 
name="0215c04" id="0215c04"></a>故也。柳子厚南遷始究佛法。作曹溪南嶽諸<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。妙絕<a 
name="0215c05" id="0215c05"></a>古今。而南華今無石刻。長老重辨師儒釋兼通道學<a 
name="0215c06" id="0215c06"></a>純備。以謂自唐至今頌述祖師者多矣。未有通亮典<a 
name="0215c07" id="0215c07"></a>則如子厚者。&#x76D6;推本其言與孟軻氏合。其可不使學<a 
name="0215c08" id="0215c08"></a>者日見而誦之。乃具石請予書其文。</p><a 
name="0215c09" id="0215c09"></a><p style="text-indent: 0em; margin-left: 1em"><span class="linehead"></span>論曰。中庸曰。自誠明之謂性。自明誠之謂教。又曰。<a 
name="0215c10" id="0215c10"></a>天有四時。春夏秋冬雨風霜雪皆教也。地載神奇。<a 
name="0215c11" id="0215c11"></a>神奇流形品物露生無非教也。吾釋法華經云。諸<a 
name="0215c12" id="0215c12"></a>佛智慧甚深無量。六祖曰。理甚深也。又云。其智慧<a 
name="0215c13" id="0215c13"></a>門難解難入。六祖曰。教甚深也。然吾宗指示心法<a 
name="0215c14" id="0215c14"></a>必曰。山河大地色空明暗。凡諸物象皆性所現。見<a 
name="0215c15" id="0215c15"></a>性則觸物而真。觸物而真則物我會融而無物矣。<a 
name="0215c16" id="0215c16"></a>以無物故。縱目所見。縱口所談。無非教也。教則自<a 
name="0215c17" id="0215c17"></a>明而誠。性則自誠而明者。明與誠&#x76D6;定與慧寂與<a 
name="0215c18" id="0215c18"></a>照之異名也。是以性理甚深而教門難入。入則謂<a 
name="0215c19" id="0215c19"></a>之教。見乃謂之性也。大哉。吾祖之言性教。殆與中<a 
name="0215c20" id="0215c20"></a>庸符合矣。故子厚著吾祖之<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。而東坡稱之。以謂<a 
name="0215c21" id="0215c21"></a>推本其言與孟軻氏合。於戲。子厚<span class="gaiji">奭<!--gaiji,奭,1[奭-人+大],2&#x20057;,3--></span>然不以儒佛<a 
name="0215c22" id="0215c22"></a>為異趣。抑妙乎性教者歟。賢哉。</p><a 
name="0215c23" id="0215c23"></a><a 
name="0215c24" id="0215c24"></a><p><span class="juanname">隆興佛教編年通論卷第二十一</span></p>
<hr>【經文資訊】卍新續藏第 75 冊 No. 1512 隆興編年通論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf57a.html?index=X75n1512" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X75n1512_021 by HTTrack Website Copier/3.x [XR&CO'2014], Tue, 07 Jun 2016 07:42:01 GMT -->
</html>
