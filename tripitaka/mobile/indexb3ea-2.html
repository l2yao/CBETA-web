<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J39nB471_016 by HTTrack Website Copier/3.x [XR&CO'2014], Tue, 07 Jun 2016 07:16:07 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1437111092&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ39nB471&amp;utmp=%2Fmobile%2Findex.php%3Findex%3DJ39nB471_016&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb06c-2.html?index=J39nB471_015" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第39冊<br/>No.B471 空谷道澄禪師語錄 (20卷)<br/>【清 道澄說　德儒編（依駒本增入並印）】<br/>第 16 卷</p>
	<a href="index2d5b.html?index=J39nB471_017" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J39">
<div class="root" id="B471" sutra_name="空谷道澄禪師語錄" sutra_juan="[卷16]">　
<a 
name="0989b01" id="0989b01"></a><p><span class="juanname">空谷道澄禪師語錄卷十六</span></p><a 
name="0989b02" id="0989b02"></a><p style="margin-left: 4em"><span class="byline">嗣法門人德儒編</span></p><a 
name="0989b03" id="0989b03"></a><p style="margin-left: 2em"><span class="headname">開示</span></p><a 
name="0989b04" id="0989b04"></a><p style="text-indent: 0em; margin-left: 0em"><span class="linehead"></span>師云居士求開示遠立不勞跪老僧拄杖長打起難<a 
name="0989b05" id="0989b05"></a>迴避誠意諦聽字字詳細實乃三界無安猶如火宅<a 
name="0989b06" id="0989b06"></a>劫盡皆空毫無可得知慚識愧覺悟之流當早求個<a 
name="0989b07" id="0989b07"></a>脫頭之方趍個安身之所何故跳在深坑爐炭之中<a 
name="0989b08" id="0989b08"></a>甘受熬煎處於貪愛羅網之內自討纏縛朱衣鎧士<a 
name="0989b09" id="0989b09"></a>常驚青山老衲何畏知足者衣食頗充一生快活不<a 
name="0989b10" id="0989b10"></a>知足的羅綺盈箱滿口稱貧不悟生從何來死從何<a 
name="0989b11" id="0989b11"></a>去只知貪名索利不究本元論是說非光陰錯過若<a 
name="0989b12" id="0989b12"></a>究明者著無限風光倘瞞頇佛性虛度一生故經云<a 
name="0989b13" id="0989b13"></a>惟此一事實餘二則非真試問大眾那一事實其或<a 
name="0989b14" id="0989b14"></a>未然聽老僧一頌不是心兮不是佛不隨聲色不同<a 
name="0989b15" id="0989b15"></a>物二六時中未暫離放光常在六門出。</p><a 
name="0989b16" id="0989b16"></a><p style="text-indent: 0em; margin-left: 0em"><span class="linehead"></span>惇持求開示師云以何為起句只好拈起本地風光<a 
name="0989b17" id="0989b17"></a>閒暇思惟慢慢詳憶佛性聖凡無兩樣眾生心起有<a 
name="0989b18" id="0989b18"></a>礙滯佛法無頓漸迷悟有次第念佛與參禪惟求得<a 
name="0989b19" id="0989b19"></a>妙智所以念佛者念自性彌陀參禪者要明心見性<a 
name="0989b20" id="0989b20"></a>兩路行來到頭一智任是千門萬戶皆是一個敲門<a 
name="0989b21" id="0989b21"></a>瓦子敲一下叫一聲主人翁醒也未叫來叫去敲去<a 
name="0989b22" id="0989b22"></a>敲來勃然敲脫牢關鎖打開寶藏庫呵呵窮的任他<a 
name="0989b23" id="0989b23"></a>窮富的在我富喫飯各自飽至親不能顧。</p><a 
name="0989b24" id="0989b24"></a><p style="text-indent: 0em; margin-left: 0em"><span class="linehead"></span>圓現郭居士求開示師云但得皈敬三寶縱不到明<a 
name="0989b25" id="0989b25"></a>心見性一著尚且成個熟因雖在濁惡中何妨修淨<a 
name="0989b26" id="0989b26"></a>業豈不見污泥中出蓮花糞土裏長靈芝喜芝花厭<a 
name="0989b27" id="0989b27"></a>塵糞者貴客之常也惜塵糞棄芝華者農人之常也<a 
name="0989b28" id="0989b28"></a>掃邪歸正者大丈夫之常也有福不享盡者善也有<a 
name="0989b29" id="0989b29"></a>勢不使盡者吉也何有持齋不持齋之說乎持口齋<a 
name="0989b30" id="0989b30"></a>而不持心齋者與不齋有何異哉持心齋而不持口<a 
name="0989c01" id="0989c01"></a>齋者豈不是蓮花出自污泥自然一段風光皎潔分<a 
name="0989c02" id="0989c02"></a>明何常粘泥帶水耶噫高強惡盡底那得善名香縱<a 
name="0989c03" id="0989c03"></a>然不到三摩地五戒堅持生上方。</p><a 
name="0989c04" id="0989c04"></a><p style="text-indent: 0em; margin-left: 0em"><span class="linehead"></span>元旦夜眾請茶次云渺渺茫茫鬧大節聲洪晝夜無<a 
name="0989c05" id="0989c05"></a>休歇此個節人間面上喜老夫心頭熱他道增一歲<a 
name="0989c06" id="0989c06"></a>我言減一節舉杖示云且道者個有增減麼謾道不<a 
name="0989c07" id="0989c07"></a>向汝說也要為眾分疏得好以杖一卓云大眾看則<a 
name="0989c08" id="0989c08"></a>看著即是聽則聽著即是惟有者個道理聖不增兮<a 
name="0989c09" id="0989c09"></a>凡不減不遷不變無來去日用施為處處現成有何<a 
name="0989c10" id="0989c10"></a>不可當須著眼本無年月四時八節陰陽氣候之所<a 
name="0989c11" id="0989c11"></a>流遷不屬紫綠青黃黑白之色相非色相之所流染<a 
name="0989c12" id="0989c12"></a>亦不屬空有空無非空有無有想無想非有無想之<a 
name="0989c13" id="0989c13"></a>所流礙又不被寒熱饑飽造次顛沛之所流轉一切<a 
name="0989c14" id="0989c14"></a>物情理事無礙識麼是處在處了然灼灼隨方入方<a 
name="0989c15" id="0989c15"></a>獨露堂堂在天能現斗府星辰在地能產草木叢林<a 
name="0989c16" id="0989c16"></a>在人能長毛髮爪齒在萬物能為萬物主在朝廷能<a 
name="0989c17" id="0989c17"></a>令君君臣臣在士民能使父父子子識麼而今是一<a 
name="0989c18" id="0989c18"></a>年之首期又不在天上天下世出世間正在山僧手<a 
name="0989c19" id="0989c19"></a>裏卓一卓云還識麼能為萬物主不逐四時凋一句<a 
name="0989c20" id="0989c20"></a>作麼生道自代云瑞月隨波穩虛空不厭塵竹密不<a 
name="0989c21" id="0989c21"></a>妨水山高豈礙雲舉船子問夾山垂絲千尺意在深<a 
name="0989c22" id="0989c22"></a>潭離鉤三寸子何不道山擬開口子便打山落水山<a 
name="0989c23" id="0989c23"></a>纔起子云道道山擬開口子又打山豁然大悟乃點<a 
name="0989c24" id="0989c24"></a>頭三下且看古聖人婆心為人處畢竟要他吞則吞<a 
name="0989c25" id="0989c25"></a>不下吐則吐不出正所謂殺人殺湊喉救人救到頭<a 
name="0989c26" id="0989c26"></a>且問大眾船子昔日是殺他救他若道救他不因命<a 
name="0989c27" id="0989c27"></a>長落水無涯若道是殺他何故點首三下想是三生<a 
name="0989c28" id="0989c28"></a>冤家從今償一世英雄到此休。</p><a 
name="0989c29" id="0989c29"></a><p style="text-indent: 0em; margin-left: 0em"><span class="linehead"></span>問世間有此種種差別教門師云老僧本不差居士<a 
name="0989c30" id="0989c30"></a>何言別士云既無差別乞垂開示師云佛法流傳三<a 
name="0990a01" id="0990a01"></a>大千河沙世界盡同然周時一鼎分三足率性何常<a 
name="0990a02" id="0990a02"></a>向外傳所以儒則誠以五車博變窮理盡性玄則執<a 
name="0990a03" id="0990a03"></a>以五氣朝元修真養性釋則妙以五蘊皆空明心見<a 
name="0990a04" id="0990a04"></a>性程途雖三路到家沒幾般總不離者一點妙覺圓<a 
name="0990a05" id="0990a05"></a>明真如佛性只要時人直下承當心即是佛佛即是<a 
name="0990a06" id="0990a06"></a>心心外無法法外無心只因世人貪七情迷失本來<a 
name="0990a07" id="0990a07"></a>染五欲昧卻自性隨境入流忘覺照遇風顛倒迷當<a 
name="0990a08" id="0990a08"></a>來又或回頭不逢達人智士向上未遇明眼高人信<a 
name="0990a09" id="0990a09"></a>邪倒見紊入魔隊隨波逐流誘引盲師殊不知西天<a 
name="0990a10" id="0990a10"></a>隱九十六種外道<span class="corr" title='[巳&gt;已]'>已</span>身藏八萬四千魔兵若世人心<a 
name="0990a11" id="0990a11"></a>起邪見魔兵增長光明正大外道潛藏所以云形端<a 
name="0990a12" id="0990a12"></a><span title="未知的文字">▆</span>直響正聲和誠哉言也故此山僧痛為世間進道<a 
name="0990a13" id="0990a13"></a><span title="未知的文字">▆</span>庸俗剖露一片真實肝膽若論參禪百中豈有二<a 
name="0990a14" id="0990a14"></a><span title="未知的文字">▆</span>只教念佛萬裏不失其一念到不念自念不舉自<a 
name="0990a15" id="0990a15"></a><span title="未知的文字">▆</span>渾忘無執頭頭即佛徹底光明物物皆空佛之一<a 
name="0990a16" id="0990a16"></a><span title="未知的文字">▆</span>豈安在哉以杖畫一圓相云若論者個說甚三乘<a 
name="0990a17" id="0990a17"></a><span title="未知的文字">▆</span>果十聖三賢總不離者個圈圚子<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳向者裏跳<a 
name="0990a18" id="0990a18"></a>得出即丈夫跳不出即凡夫山僧者裏無論跳不跳<a 
name="0990a19" id="0990a19"></a>出不出只須喫過三頓痛棒始得。</p><a 
name="0990a20" id="0990a20"></a><p style="text-indent: 0em; margin-left: 0em"><span class="linehead"></span>萎南請茶次云者個法門無論初進後進惟取見<span class="corr" title='[▆&gt;也]'>也</span><a 
name="0990a21" id="0990a21"></a>那辨在家出家只須了明見地方為諸祖法嗣了明<a 
name="0990a22" id="0990a22"></a>即是菩薩應身惟吾儕門下獨貴重實為生死助揚<a 
name="0990a23" id="0990a23"></a>法化不在窮今博古廣學多聞單取一念真實一言<a 
name="0990a24" id="0990a24"></a>恰合一語投機言中含剛柔之妙語裏藏殺活之機<a 
name="0990a25" id="0990a25"></a>又要句中有羽放去飛雲變霧語裏無疵收回點石<a 
name="0990a26" id="0990a26"></a>成金放開則大地山河歸元則微塵纖芥所以山僧<a 
name="0990a27" id="0990a27"></a>手握一莖白棒遊化十方但有根信者機言相叩者<a 
name="0990a28" id="0990a28"></a>直下承當者攔頭便劈只得血滴滴地滿面春風潔<a 
name="0990a29" id="0990a29"></a>白白地通身快暢是則雖是休犯山僧當頭始得復<a 
name="0990a30" id="0990a30"></a>示偈云南溟舟盛乾坤寬權以虹霓作釣竿渡盡眾<a 
name="0990b01" id="0990b01"></a>生離苦海磐陀依舊守心觀。</p><a 
name="0990b02" id="0990b02"></a><p style="text-indent: 0em; margin-left: 0em"><span class="linehead"></span>瑞蓮李居士請齋次云光明在處有總歸六根門逐<a 
name="0990b03" id="0990b03"></a>物安名相細推為爾評古人飛錫騰雲摘蘆渡江放<a 
name="0990b04" id="0990b04"></a>光明動大地人人皆有逐向爾等六根門頭運用神<a 
name="0990b05" id="0990b05"></a>通放光動地總為世人忽而不覺疑而不決見而不<a 
name="0990b06" id="0990b06"></a>信信而不行行而無恒恒而不徹不惺不悟故有生<a 
name="0990b07" id="0990b07"></a>死輪迴待山僧一一為爾等指點分明以便趨進在<a 
name="0990b08" id="0990b08"></a>眼能分色相在耳能辨音聲在鼻能嗅眾香在舌能<a 
name="0990b09" id="0990b09"></a>嘗諸味在身能觸麤細在手能識重輕在足能知遠<a 
name="0990b10" id="0990b10"></a>邇在意能分邪正故曰一念無生常寂定光明遍照<a 
name="0990b11" id="0990b11"></a>大三千只須一切處歸一處又向一處而無處從無<a 
name="0990b12" id="0990b12"></a>處處忽起一淨心即是無生法忍也。</p><a 
name="0990b13" id="0990b13"></a><p style="text-indent: 0em; margin-left: 0em"><span class="linehead"></span>問今朝眾居士請益以何為開示師豎一掌云會麼<a 
name="0990b14" id="0990b14"></a>進云不會師云山僧開示<span class="corr" title='[巳&gt;已]'>已</span>竟進云再乞慈悲師乃<a 
name="0990b15" id="0990b15"></a>云惟我禪宗作用未出方丈未登法座未舉棒喝一<a 
name="0990b16" id="0990b16"></a>一開示<span class="corr" title='[巳&gt;已]'>已</span>竟何須鼓掌豎拂語默言宣豈不重入葛<a 
name="0990b17" id="0990b17"></a>藤更成一番絡索古人縱有千說萬說橫拈豎拈無<a 
name="0990b18" id="0990b18"></a>非為鈍根小智山僧者裏則不然揚眉則風光滿地<a 
name="0990b19" id="0990b19"></a>豎指則妙用無窮拄杖一舉挽回百萬須彌峰現於<a 
name="0990b20" id="0990b20"></a>目前楊枝三灑收轉無量香水海湧於性地總教返<a 
name="0990b21" id="0990b21"></a>觀自看者個活潑潑道理人人本具個個不無山僧<a 
name="0990b22" id="0990b22"></a>不惜者兩片無情口為諸善人說破則不當面錯過<a 
name="0990b23" id="0990b23"></a>只須向行住坐臥處穿衣喫飯處敲檀品竹處樗蒲<a 
name="0990b24" id="0990b24"></a>圍碁處鼓勇勢奮處爭名奪利處仔細點撿返觀自<a 
name="0990b25" id="0990b25"></a>照看是甚麼道理歸得轉來看得端的悟徹明白方<a 
name="0990b26" id="0990b26"></a>知從前一切施為作用皆是自<span class="corr" title='[已&gt;己]'>己</span>天真明妙本命元<a 
name="0990b27" id="0990b27"></a>辰菩薩以為遊戲三昧羅漢喚作妙用神通山僧者<a 
name="0990b28" id="0990b28"></a>裏不著於神通不定於三昧單指教外甚麼消息直<a 
name="0990b29" id="0990b29"></a>下一念回光剎那萬緣俱備毫釐機竅參差辜負虛<a 
name="0990b30" id="0990b30"></a>生浮世善字念念歸真自然心空及第十方三界之<a 
name="0990c01" id="0990c01"></a>尊都是凡夫修證若問初進工夫一一皆有次序皈<a 
name="0990c02" id="0990c02"></a>依請益為先真名何須重諭靈山海會諸公哀佛乞<a 
name="0990c03" id="0990c03"></a>請玄記今日貴官禮請山僧必若如是聽吾有偈曰<a 
name="0990c04" id="0990c04"></a>當陽一著無難易大率腳跟親點地鼻孔撩天振四<a 
name="0990c05" id="0990c05"></a>方何愁不長翀霄翅珍重珍重無勞久立。</p><a 
name="0990c06" id="0990c06"></a><p style="text-indent: 0em; margin-left: 0em"><span class="linehead"></span>康熙十年辛亥河南西華縣暹明徒圓孝圓行率領<a 
name="0990c07" id="0990c07"></a>眾居士恭迎齋次齊跪乞開示師云為求佛法路遙<a 
name="0990c08" id="0990c08"></a>來佛在靈山法在藏仔細思量徹底空既無法說表<a 
name="0990c09" id="0990c09"></a>行狀老僧形容漸漸衰邁前後拖欠許多冤債自從<a 
name="0990c10" id="0990c10"></a>海龍與莖拄杖直至而今沒個安載拽向十方接物<a 
name="0990c11" id="0990c11"></a>利生北直山東河南一帶買的無緣難得投機賣的<a 
name="0990c12" id="0990c12"></a>豈肯貴買賤賣幸遇汝等眾家居士向前能有幾個<a 
name="0990c13" id="0990c13"></a>承載咄各守本分觀心勿外稍擬妄動陰魔作怪諦<a 
name="0990c14" id="0990c14"></a>聽老僧行腳可喻修行無外八八造方自愧心上許<a 
name="0990c15" id="0990c15"></a>多耽慮日愁茶飯難就晚憂安單不序度河先問船<a 
name="0990c16" id="0990c16"></a>錢過關全憑嘴利剛纔日面轉西速覓菴堂歇息好<a 
name="0990c17" id="0990c17"></a>的開門讓進接談家常來歷辦供擺茶看單闊床高<a 
name="0990c18" id="0990c18"></a>枕次第茅菴荒涼屈尊留神寬坐幾日壞的遠望人<a 
name="0990c19" id="0990c19"></a>來忙把山門掩閉返問敲門是誰開口惡言罵詈那<a 
name="0990c20" id="0990c20"></a>來遊食癩花浪蕩漂流賤士三界無你安身敢來倚<a 
name="0990c21" id="0990c21"></a>墻靠壁前面路道寬長東西南北在去此處不許暫<a 
name="0990c22" id="0990c22"></a>停稍遲大有不際只得忍氣吞酸那敢開口分訴肩<a 
name="0990c23" id="0990c23"></a>包拽杖即轉連忙抽身遠避思量者般惡人窮劫無<a 
name="0990c24" id="0990c24"></a>能脫罪永墮邊地下賤不聞三寶名字低頭又向前<a 
name="0990c25" id="0990c25"></a>行不知何處稱意修行似我行腳兩下看來無二一<a 
name="0990c26" id="0990c26"></a>步不行不到家人間受盡骯髒氣為善若不勤精進<a 
name="0990c27" id="0990c27"></a>生死輪迴何日息三界堅牢細網羅欲求跳出非容<a 
name="0990c28" id="0990c28"></a>易或生天上及人間六道四生諸惡趣掉轉幾番面<a 
name="0990c29" id="0990c29"></a>目來逢此今朝多興趣念佛定生極樂國參禪直入<a 
name="0990c30" id="0990c30"></a>無憂地勤精進莫放逸日久歲深得妙智須將此語<a 
name="0991a01" id="0991a01"></a>刻心碑此是老僧真實句珍重珍重。</p><a 
name="0991a02" id="0991a02"></a><p style="text-indent: 0em; margin-left: 0em"><span class="linehead"></span>湖廣南漳張明所領眾求開示茶次云禮請山僧開<a 
name="0991a03" id="0991a03"></a>示修行原有漸次先受三皈五戒後求開發智慧即<a 
name="0991a04" id="0991a04"></a>此至誠懇禱只得暫說幾句大眾諦聽句句詳細舉<a 
name="0991a05" id="0991a05"></a>拂示眾云會麼惟有者個道理上至於諸佛菩薩聖<a 
name="0991a06" id="0991a06"></a>人同體下至於六道四生含情共靈所以云在聖不<a 
name="0991a07" id="0991a07"></a>增觸凡不減既是不增不減何故而有諸佛眾生者<a 
name="0991a08" id="0991a08"></a>若論諸佛聖人早知覺悟知慚知愧知足知非了明<a 
name="0991a09" id="0991a09"></a>本地風光而證無上菩提妙果成等正覺眾生執迷<a 
name="0991a10" id="0991a10"></a>貪愛為本無慚無愧無羞無恥所以長劫生死輪迴<a 
name="0991a11" id="0991a11"></a>沉淪不息幸我大覺釋迦文觀諸眾生根性不等種<a 
name="0991a12" id="0991a12"></a>種方便說法而有三乘小果四聖六凡後有菩提達<a 
name="0991a13" id="0991a13"></a>磨從西至東直指明心見性有直下承當者立地成<a 
name="0991a14" id="0991a14"></a>佛所以廣額屠兒放下屠刀自云我是千佛一數會<a 
name="0991a15" id="0991a15"></a>中有直下承當得者麼信得及者麼間或有信的未<a 
name="0991a16" id="0991a16"></a>必實信有行的未必實行縱行而無恒難賴其久所<a 
name="0991a17" id="0991a17"></a>以不能了脫生死命根待老僧為眾善說個證心句<a 
name="0991a18" id="0991a18"></a>子向座前領荷去每於六時琢磨看是甚麼道理偈<a 
name="0991a19" id="0991a19"></a>曰識得自心本是佛動作施為毫不屈日逐尋常反<a 
name="0991a20" id="0991a20"></a>復觀一段光明六處出珍重珍重。</p><a 
name="0991a21" id="0991a21"></a><p style="text-indent: 0em; margin-left: 0em"><span class="linehead"></span>雲南大理府李相成求開示師云實欲求脫生死定<a 
name="0991a22" id="0991a22"></a>要參禪學道三界深坑火宅打起精神一跳如是希<a 
name="0991a23" id="0991a23"></a>有之法二乘不聞返笑又如優曇花開三千年過一<a 
name="0991a24" id="0991a24"></a>爆如此難信之法五千退席惱懊非是老僧不說惟<a 
name="0991a25" id="0991a25"></a>恐不信吾教既肯傾心受持聽吾指點真竅先要放<a 
name="0991a26" id="0991a26"></a>下萬緣坐定返觀自照冰清玉潔無瑕提起話頭問<a 
name="0991a27" id="0991a27"></a>道一歸何處起疑昏沉切莫睡覺七七煉磨業消自<a 
name="0991a28" id="0991a28"></a>獲形神俱妙通身現出手眼拈起頭頭是道舉眸遍<a 
name="0991a29" id="0991a29"></a>地黃金西方彈指便到呵呵彌陀原不定西方隨處<a 
name="0991a30" id="0991a30"></a>稱揚隨處彰自性眾生若度盡眉間常放白毫光。</p><a 
name="0991b01" id="0991b01"></a><p style="margin-left: 2em"><span class="headname">警策</span></p><a 
name="0991b02" id="0991b02"></a><p style="margin-left: 3em"><span class="headname">示淨凡</span></p><a 
name="0991b03" id="0991b03"></a><p style="text-indent: 0em; margin-left: 0em"><span class="linehead"></span>參禪學道別無奇總在琢磨一切時萬法潛藏更起<a 
name="0991b04" id="0991b04"></a>念纖塵不立另生疑剎那境界休饒過撚指光陰莫<a 
name="0991b05" id="0991b05"></a>放移剝盡芭蕉再下手吸乾江水重翻湄如同苦海<a 
name="0991b06" id="0991b06"></a>得舟渡譬彼迷林有路逵定刻經行及第速限時打<a 
name="0991b07" id="0991b07"></a>坐到家危沙盆踏破乾坤闊漆桶掀開世界彌芥納<a 
name="0991b08" id="0991b08"></a>須彌誰自覺毛吞滄海尚難欺法門不是尋常得專<a 
name="0991b09" id="0991b09"></a>此尋常二字窺特為諸方學道者指條直路莫偏私<a 
name="0991b10" id="0991b10"></a>風光滿目眼前花佛法清名萬古師但聽越城老釋<a 
name="0991b11" id="0991b11"></a>迦須聞出俗古毘尼共般消息添香骨同箇機關退<a 
name="0991b12" id="0991b12"></a>臭皮既了休欺無別幹只宜腦後重添錐傳燈續祖<a 
name="0991b13" id="0991b13"></a>遺留藏曲調橫吹四埜詩。</p><a 
name="0991b14" id="0991b14"></a><p style="margin-left: 3em"><span class="headname">示冷觀居士</span></p><a 
name="0991b15" id="0991b15"></a><p style="text-indent: 0em; margin-left: 0em"><span class="linehead"></span>參禪大須仔細不是尋常語句領下一則公案與他<a 
name="0991b16" id="0991b16"></a>廝挨做去食飯不知鹹淡穿衣誰辨麤細只知日用<a 
name="0991b17" id="0991b17"></a>工夫不覺年運何歲忘人忘我一場出頭終成大器<a 
name="0991b18" id="0991b18"></a>毫釐人情不了生死輪迴惡趣翻得幾個觔斗不似<a 
name="0991b19" id="0991b19"></a>現前如意要了今生就了何須只等來世倘或錯換<a 
name="0991b20" id="0991b20"></a>面皮那時豈不淘氣任是百計千方向此說不過去<a 
name="0991b21" id="0991b21"></a>若問參禪工夫並無奇言妙句只要辨個肯心一句<a 
name="0991b22" id="0991b22"></a>話頭密密舉步先問起原下足要知端的喜怒未發<a 
name="0991b23" id="0991b23"></a>之前看是甚麼消息時時猛著精彩胸頭疑來疑去<a 
name="0991b24" id="0991b24"></a>忽爾爆響一聲自然驚天動地歷代諸佛菩薩同一<a 
name="0991b25" id="0991b25"></a>鼻孔出氣頌曰了後方知一字無未曾了得莫糢糊<a 
name="0991b26" id="0991b26"></a>鋒輪尖上翻觔斗纔算男兒是丈夫。</p><a 
name="0991b27" id="0991b27"></a><p style="margin-left: 3em"><span class="headname">示印天</span></p><a 
name="0991b28" id="0991b28"></a><p style="text-indent: 0em; margin-left: 0em"><span class="linehead"></span>參禪立志硬如鐵一句了然方可歇咬定牙關捏定<a 
name="0991b29" id="0991b29"></a>拳自然念慮都親切莫圖日夜身偷安甚如險道隄<a 
name="0991b30" id="0991b30"></a>防賊經行基址要舒展坐臥繩床宜矮窄上單切忌<a 
name="0991c01" id="0991c01"></a>縱惛睡切莫逢人打雜說煞鬼無常不容情豈肯緩<a 
name="0991c02" id="0991c02"></a>饒待立刻可憐若不明生死一息不還何面色出家<a 
name="0991c03" id="0991c03"></a>兒當警策一句話頭胸裏默猶如冤家來扭捉生死<a 
name="0991c04" id="0991c04"></a>頓時要決絕又如劫賊四方來怯弱終須遭逼迫奮<a 
name="0991c05" id="0991c05"></a>然舉起金剛劍群魔聞之皆膽裂反復追尋不見蹤<a 
name="0991c06" id="0991c06"></a>忽然大地無壅塞張眉露目總西方明暗色空俱樂<a 
name="0991c07" id="0991c07"></a>國到者裏具威德何愁不作人天客切莫倉倉出世<a 
name="0991c08" id="0991c08"></a>來因緣自古有時節溪邊猶若伴龍威林下如同倚<a 
name="0991c09" id="0991c09"></a>虎穴纖毫擬犯事差訛從頭一旦盡傾泄倘了得罪<a 
name="0991c10" id="0991c10"></a>性皆空身自安意識身心空自滅信手拈出鏡裏花<a 
name="0991c11" id="0991c11"></a>儼然直取水中月咄到頭一句向誰說。</p><a 
name="0991c12" id="0991c12"></a><p style="margin-left: 3em"><span class="headname">示萬機</span></p><a 
name="0991c13" id="0991c13"></a><p style="text-indent: 0em; margin-left: 0em"><span class="linehead"></span>參禪本是成佛莫將<span class="corr" title='[已&gt;己]'>己</span>靈埋沒本來原不欠少只因<a 
name="0991c14" id="0991c14"></a>多被情逐放去收不攏來歸來不知回互當面錯過<a 
name="0991c15" id="0991c15"></a>許多轉眼隔山無數要識常住真心不離日用行住<a 
name="0991c16" id="0991c16"></a>行坐施為不識心妄將動靜起紛爭知饑知飽通身<a 
name="0991c17" id="0991c17"></a>病變是變非滿腹塵除卻我人心即佛放開憎愛佛<a 
name="0991c18" id="0991c18"></a>如心謾道山僧多少法逆順顛拈教後昆無論逆順<a 
name="0991c19" id="0991c19"></a>百法門諸佛眾生本現成舉拂敲床利上機揚眉瞬<a 
name="0991c20" id="0991c20"></a>目接當人三宗典籍指路徑一切語言斷詫程的實<a 
name="0991c21" id="0991c21"></a>脫開業障海忘形罷念一番真參悟更無別件事話<a 
name="0991c22" id="0991c22"></a>頭提起疑情清疑情清切忌坐沉死水坑譬若掄刀<a 
name="0991c23" id="0991c23"></a>去上陣稍生懈怠喪身命亦如坐向烈燄中要求平<a 
name="0991c24" id="0991c24"></a>安勇一奔日夜殷勤莫放鬆自然法法皆相應只向<a 
name="0991c25" id="0991c25"></a>離心意識參相應猶成一種病放去收來取自由認<a 
name="0991c26" id="0991c26"></a>影逐形非端正一朝徹底翻轉來諸佛眾生無二性<a 
name="0991c27" id="0991c27"></a>一莖草現遮那身撚指能超三祗定有來問道祖師<a 
name="0991c28" id="0991c28"></a>意滿口清泉覿面潠吩咐伶兒眼莫花屠門酒肆眾<a 
name="0991c29" id="0991c29"></a>生病咄休錯過莫妄聽洞房彌勒誰肯信。</p><a 
name="0991c30" id="0991c30"></a><p style="margin-left: 3em"><span class="headname">示萬休</span></p><a 
name="0992a01" id="0992a01"></a><p style="text-indent: 0em; margin-left: 0em"><span class="linehead"></span>參禪無別思一句話頭疑行生恒如是昏來密密提<a 
name="0992a02" id="0992a02"></a>拶退五蘊境消散八魔衢疑情須親切又恐現瞥岐<a 
name="0992a03" id="0992a03"></a>現好生歡喜現惡生悲啼一入狂魔境千生無出時<a 
name="0992a04" id="0992a04"></a>十禪九有病百能幾知歸總因執著起心高頭不低<a 
name="0992a05" id="0992a05"></a>好心出家子真實學道兒先依遵佛戒切勿自相欺<a 
name="0992a06" id="0992a06"></a>祖令傳直指授受須明師事事飽滿足件件不欠虧<a 
name="0992a07" id="0992a07"></a>馨香名遠播風聲萬古規不足休出頭行滿韋馱推<a 
name="0992a08" id="0992a08"></a>飽蓄深德重天人自皈依那時挺身去法門增光威<a 
name="0992a09" id="0992a09"></a>橫豎逆順拈隨心處處輝。</p><a 
name="0992a10" id="0992a10"></a><p style="margin-left: 3em"><span class="headname">示雲菴居士</span></p><a 
name="0992a11" id="0992a11"></a><p style="text-indent: 0em; margin-left: 0em"><span class="linehead"></span>參禪被禪隔學道因道瞞覓心重增病見性更添塵<a 
name="0992a12" id="0992a12"></a>法原非口說聞聲非耳聽臭香不從鼻觸滑豈由身<a 
name="0992a13" id="0992a13"></a>假名天真性不屬六根門用心尋即遠舉意隔千程<a 
name="0992a14" id="0992a14"></a>不分是和非不思新舊文消盡諸惡孽了然本現成<a 
name="0992a15" id="0992a15"></a>頭頭來相應事事合覺靈寂靜常自在何處問觀音<a 
name="0992a16" id="0992a16"></a>日月同兩目虛空即法身隨物而方圓高低等同倫<a 
name="0992a17" id="0992a17"></a>隨叫隨聲響聲色處處清前賢與後哲同個鼻孔門<a 
name="0992a18" id="0992a18"></a>各家生機巧無名強安名無帽戴個帽畫蛇添足行<a 
name="0992a19" id="0992a19"></a>山僧則不然平日愛忠誠無事<span class="gaiji">[釆/廾]<!--gaiji,,1[釆/廾],2&#x2234F;,3--></span>足睡醒起嘆俗情<a 
name="0992a20" id="0992a20"></a>一句老實話不生別支文參禪即是禪明心即是心<a 
name="0992a21" id="0992a21"></a>萬法從心起無心無法生無心法無法隱顯亙古今<a 
name="0992a22" id="0992a22"></a>說性說心客妄誕起紛爭海底撈明月峰頭放風箏<a 
name="0992a23" id="0992a23"></a>不問年多少只要悟理真起頭一步正自獲到家清<a 
name="0992a24" id="0992a24"></a>打破玄明鑑放開利物心韋馱推送出還要辭隱身<a 
name="0992a25" id="0992a25"></a>十分難得卻那時任支分人天路上隨拈弄方便門<a 
name="0992a26" id="0992a26"></a>開接眾生他時接個那吒手何愁法道不廣興。</p><a 
name="0992a27" id="0992a27"></a><p style="margin-left: 3em"><span class="headname">示超凡李居士</span></p><a 
name="0992a28" id="0992a28"></a><p style="text-indent: 0em; margin-left: 0em"><span class="linehead"></span>參禪之門如君令敕把著便行豈待朝夕事體不明<a 
name="0992a29" id="0992a29"></a>橫順拘執時刻敲問不容不急佛法王法皆同其一<a 
name="0992a30" id="0992a30"></a>既有好時莫圖溷日光陰似箭生死迫逼輪迴苦海<a 
name="0992b01" id="0992b01"></a>熱惱不息地獄三途蒸煮炮炙無量苦楚了無休日<a 
name="0992b02" id="0992b02"></a>聞法信受多生願力百千法門參禪第一歷代諸祖<a 
name="0992b03" id="0992b03"></a>引條路直以心印心紹續不息後學錯會公案方立<a 
name="0992b04" id="0992b04"></a>任守一則如吞栗棘如履薄冰兩陣相敵爆破漆桶<a 
name="0992b05" id="0992b05"></a>稽首合十自嘆奇哉一生學畢末後一著遺留蹤跡<a 
name="0992b06" id="0992b06"></a>若不如是修行無益相逢知<span class="corr" title='[巳&gt;己]'>己</span>自投機栽得梧桐有<a 
name="0992b07" id="0992b07"></a>鳳棲既是知恩報本者和泥合水大家依。</p><a 
name="0992b08" id="0992b08"></a><p style="margin-left: 3em"><span class="headname">示能凡湯居士</span></p><a 
name="0992b09" id="0992b09"></a><p style="text-indent: 0em; margin-left: 0em"><span class="linehead"></span>參禪如猛將單刀戰當先無論銀墻壁徹底盡掀翻<a 
name="0992b10" id="0992b10"></a>一陣衝百里頃刻彼三關本來無難易設心總要堅<a 
name="0992b11" id="0992b11"></a>凡聖無二性僧俗豈兩天行住坐臥處穿衣喫飯觀<a 
name="0992b12" id="0992b12"></a>迎賓與待客施為一切參逆惡休起惱美好莫生歡<a 
name="0992b13" id="0992b13"></a>覺起差別境知非速改遷三世十方尊成佛皆一然<a 
name="0992b14" id="0992b14"></a>雖道八萬門總設方便權惟此者個事豈非紙墨填<a 
name="0992b15" id="0992b15"></a>山僧豈多嘴一言告諸賢成佛路途近苦海到岸懸<a 
name="0992b16" id="0992b16"></a>若是根基利揚眉理事圓為有孽報因不比直指傳<a 
name="0992b17" id="0992b17"></a>生來黑漆漆死去霧漫漫勾引閻王殿有口不能便<a 
name="0992b18" id="0992b18"></a>業鏡臺前看善惡現其前一生造的事纖毫不能瞞<a 
name="0992b19" id="0992b19"></a>善則生天堂福盡墜人間覺得修行路受盡多少纏<a 
name="0992b20" id="0992b20"></a>惡則入地獄報滿生旁邊不聞三寶名苦楚不計年<a 
name="0992b21" id="0992b21"></a>說起修行路癡心太愚頑再告諸仁者莫把當等閒<a 
name="0992b22" id="0992b22"></a>光陰混過易失落人身難日逐不三省自暴棄可憐<a 
name="0992b23" id="0992b23"></a>不用些毫力斷妄除慳貪一切處平等工夫自現前<a 
name="0992b24" id="0992b24"></a>平心即佛心惡口是魔言少貪如布施方便是福田<a 
name="0992b25" id="0992b25"></a>仔細看起來百中無二三多得不如少天龍一指禪<a 
name="0992b26" id="0992b26"></a>應供接十方一生用不完德名留大地道脈入燈傳<a 
name="0992b27" id="0992b27"></a>我儂如是說更有難上難莫道易且易只恐荊棘攔<a 
name="0992b28" id="0992b28"></a>道眼須壁直拄杖有縱橫彈指超及第剎那越大千<a 
name="0992b29" id="0992b29"></a>何分佛與祖論甚神和仙法輪陞轉處總歸一毫端<a 
name="0992b30" id="0992b30"></a>從頭至尾說將來總教時人著意參。</p><a 
name="0992c01" id="0992c01"></a><p style="margin-left: 3em"><span class="headname">示德清尼</span></p><a 
name="0992c02" id="0992c02"></a><p style="text-indent: 0em; margin-left: 0em"><span class="linehead"></span>參禪直了生死念佛定證菩提那在口頭灝灝專誠<a 
name="0992c03" id="0992c03"></a>一點無移行觀行處誰舉坐看坐中何渠穿衣喫飯<a 
name="0992c04" id="0992c04"></a>動靜迎賓待客支持真玉不沾塵土蓮花出自污泥<a 
name="0992c05" id="0992c05"></a>他日功完果熟別出一番希奇隱則無方取捨顯則<a 
name="0992c06" id="0992c06"></a>不離六時呼即隨身便轉遣則任意驅馳六根門頭<a 
name="0992c07" id="0992c07"></a>放光一念未曾遠離西方只在目前步步九品蓮池。</p><a 
name="0992c08" id="0992c08"></a><p style="margin-left: 3em"><span class="headname">示直超</span></p><a 
name="0992c09" id="0992c09"></a><p style="text-indent: 0em; margin-left: 0em"><span class="linehead"></span>參禪學道幾般樣總要舉心猛烈壯猶如單刀入戰<a 
name="0992c10" id="0992c10"></a>場恰似疋馬陣前向魔兵萬億自歸降魍魎百千潛<a 
name="0992c11" id="0992c11"></a>影相一念不生全體彰端然得見太平象太平象不<a 
name="0992c12" id="0992c12"></a>在學但黏一字受他縛拈起看來無上下放將出去<a 
name="0992c13" id="0992c13"></a>有開合殺活縱奪見分明取捨顯藏看下落莫把世<a 
name="0992c14" id="0992c14"></a>情作泛常塵勞一入萬難脫要擺脫有何難依向人<a 
name="0992c15" id="0992c15"></a>情日用間穿衣喫飯迎賓客顛沛歌歡處處端應世<a 
name="0992c16" id="0992c16"></a>端古鏡圓同世界寬大若虛空無影象拈來任我顛<a 
name="0992c17" id="0992c17"></a>復顛顛倒之中有一句兒郎聽囑牢牢記森羅萬象<a 
name="0992c18" id="0992c18"></a>自家珍百草頭邊祖師意但願<span class="corr" title='[巳&gt;己]'>己</span>分如泰山切須休<a 
name="0992c19" id="0992c19"></a>論他非是先將權便利人天他日兒孫滿大地倘有<a 
name="0992c20" id="0992c20"></a>問渠師是誰正脈聯芳有次序。</p><a 
name="0992c21" id="0992c21"></a><p style="margin-left: 3em"><span class="headname">示必超</span></p><a 
name="0992c22" id="0992c22"></a><p style="text-indent: 0em; margin-left: 0em"><span class="linehead"></span>參禪定要金剛漢提起話頭識本面一坐如如似泰<a 
name="0992c23" id="0992c23"></a>山莫將奇言作機筭但存一點妄心起忙把話頭提<a 
name="0992c24" id="0992c24"></a>起念提來提去真疑現自是融和成一片魔來莫起<a 
name="0992c25" id="0992c25"></a>嗔佛現休稱讚一念隨他轉恐防作大變行居坐臥<a 
name="0992c26" id="0992c26"></a>默如愚喫飯穿衣藏利劍凡世有為法一刀截兩斷<a 
name="0992c27" id="0992c27"></a>孤高直直去放船斬開纜獨木橋中過豈容左右看<a 
name="0992c28" id="0992c28"></a>如在戰場中一人敵百萬精進加勇猛太平剎那見<a 
name="0992c29" id="0992c29"></a>如此做工夫凡體一時換縱然不大悟也能救得半<a 
name="0992c30" id="0992c30"></a>工夫做不上對佛發清願敬禮世尊前消除多劫難<a 
name="0993a01" id="0993a01"></a>來生出頭高現在十方讚一省得千悟龍天作證鑑<a 
name="0993a02" id="0993a02"></a>愚癡不上進難消三餐飯檀那之脂膏農夫之血汗<a 
name="0993a03" id="0993a03"></a>每月費多少閻羅日打筭奉勸兄弟家齊齊一番了<a 
name="0993a04" id="0993a04"></a>辦去免得來生又拖欠。</p><a 
name="0993a05" id="0993a05"></a><p style="margin-left: 3em"><span class="headname">示楊居士三界無安</span></p><a 
name="0993a06" id="0993a06"></a><p style="text-indent: 0em; margin-left: 0em"><span class="linehead"></span>三界因功感六趣蓋癡頑天堂樂消盡地獄苦增寒<a 
name="0993a07" id="0993a07"></a>九幽黑似漆十髏苦如剜三惡有千苦四生無一安<a 
name="0993a08" id="0993a08"></a>神仙愁過劫賢聖亦眉攢上帝膽肝徹下曹皮骨酸<a 
name="0993a09" id="0993a09"></a>善哉劫到日海竭山枯磻大劫水風火小災瘟盜乾<a 
name="0993a10" id="0993a10"></a>冤鬼遍大地屈魂滿道巒貴賤及凡聖有翼無門鑽<a 
name="0993a11" id="0993a11"></a>無非禪定力彈指越三千念佛功勳大九品論功繁<a 
name="0993a12" id="0993a12"></a>放蕩眾生巧愚頑獃子奸業緣流戀易苦海出頭難<a 
name="0993a13" id="0993a13"></a>狂妄顛迷醉貪嗔癡樂歡不求大勢佛漸見墜泥丸<a 
name="0993a14" id="0993a14"></a>乾爆一身苦可憐深自瞞白因白果受雜黑各殊弁<a 
name="0993a15" id="0993a15"></a>了了真如性明明智慧丹尋常休錯過日逐細思看<a 
name="0993a16" id="0993a16"></a>諸祖焉成道菩薩何頂冠分身無量界法轉一毫端<a 
name="0993a17" id="0993a17"></a>超凡不費些毫力恰似尋常指爪彈。</p><a 
name="0993a18" id="0993a18"></a><p style="margin-left: 3em"><span class="headname">示秦居士</span></p><a 
name="0993a19" id="0993a19"></a><p style="text-indent: 0em; margin-left: 0em"><span class="linehead"></span>一場熱鬧一場淡多少完人看不慣稍恬靜意馬亂<a 
name="0993a20" id="0993a20"></a>無根樹下緊牢拴鐵壁銀墻何處攛想當初釋老漢<a 
name="0993a21" id="0993a21"></a>不貪富貴離宮殿入雪山麻麥飯一坐長年任自由<a 
name="0993a22" id="0993a22"></a>何嘗出點白頭汗到夜來抬眸看滿天星光燦爛不<a 
name="0993a23" id="0993a23"></a>覺渾身似水傾即時卸卻千斤擔先說法鹿野苑憍<a 
name="0993a24" id="0993a24"></a>陳如證羅漢千二百中第一尊向來證祖無其筭漢<a 
name="0993a25" id="0993a25"></a>明帝最好善迎佛法傳震旦十里寺五里庵天下叢<a 
name="0993a26" id="0993a26"></a>林永立案大乘經心地觀屢朝天子有銜贊或禮拜<a 
name="0993a27" id="0993a27"></a>或持念希求一切隨人願悟直指禪定觀剔起眉毛<a 
name="0993a28" id="0993a28"></a>毫無散先將人我是非休一切塵緣都掃斷看而今<a 
name="0993a29" id="0993a29"></a>有一半不愁生死低頭鑽黑荳換人眼睛珠摳人肝<a 
name="0993a30" id="0993a30"></a>腸如野干綾千箱銀萬貫大限盡時如土炭妻他用<a 
name="0993b01" id="0993b01"></a>兒作賤家財什物都拋散一世英雄沒傷<span class="gaiji">[仁-二+(天/韭)]<!--gaiji,,1[仁-二+(天/韭)],2&#x203B7;,3--></span>千巧萬<a 
name="0993b02" id="0993b02"></a>筭精扯淡勸世人少謀騙聰明富貴是前修求官惟<a 
name="0993b03" id="0993b03"></a>恐不遇選但回頭即是岸免教改頭錯換面手不離<a 
name="0993b04" id="0993b04"></a>經一卷心不忘彌陀念何愁佛祖不相見塵勞登脫<a 
name="0993b05" id="0993b05"></a>速歸山免待消磨世界變。</p><a 
name="0993b06" id="0993b06"></a><p style="margin-left: 3em"><span class="headname">示慧超比丘尼</span></p><a 
name="0993b07" id="0993b07"></a><p style="text-indent: 0em; margin-left: 0em"><span class="linehead"></span>切莫言來遲未來發足時尋常休瞞過懈怠不相離<a 
name="0993b08" id="0993b08"></a>謹剔眉毛看步步有希奇分明不恰合返道自稱愚<a 
name="0993b09" id="0993b09"></a>打哄溷天日瞞頇過生時既愁生死苦勇志不為遲<a 
name="0993b10" id="0993b10"></a>先聖刻期辦今人久則疲端心正一定定看二三時<a 
name="0993b11" id="0993b11"></a>時久慧心開人齊福壽齊。</p>
<hr>【經文資訊】嘉興藏第 39 冊 No. B471 空谷道澄禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index9c5f.html?index=J39nB471" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J39nB471_016 by HTTrack Website Copier/3.x [XR&CO'2014], Tue, 07 Jun 2016 07:16:07 GMT -->
</html>
