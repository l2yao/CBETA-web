<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T33n1701_001 by HTTrack Website Copier/3.x [XR&CO'2014], Tue, 07 Jun 2016 06:53:44 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=195854451&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT33n1701&amp;utmp=%2Fmobile%2Findex.php%3Findex%3DT33n1701_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第33冊<br/>No.1701 金剛般若經疏論纂要 (2卷)<br/>【唐 宗密述  宋 子璿治定】<br/>第 1 卷</p>
	<a href="indexeee8-3.html?index=T33n1701_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T33">
<div class="root" id="1701" sutra_name="金剛般若經疏論纂要" sutra_juan="[卷1]">　
<a 
name="0154c01" id="0154c01"></a><a 
name="0154c02" id="0154c02"></a><p style="margin-left: 2em"><span class="juannum">No. 1701 [cf. No. 235]</span></p><a 
name="0154c03" id="0154c03"></a><p><span class="juanname">金剛般若經疏論纂要<span class="note">(并序上)</span></span></p><a 
name="0154c04" id="0154c04"></a><a 
name="0154c05" id="0154c05"></a><p style="margin-left: 4em"><span class="byline">京大興福寺沙門宗密述</span></p><a 
name="0154c06" id="0154c06"></a><p style="margin-left: 4em"><span class="byline">長水沙門子璿治定</span></p><a 
name="0154c07" id="0154c07"></a><p style="text-indent: 0em; margin-left: 0em"><span class="linehead"></span>鏡心本淨像色元空。夢識無初物境成有。由<a 
name="0154c08" id="0154c08"></a>是惑業襲習報應綸輪。塵沙劫波莫之遏絕。<a 
name="0154c09" id="0154c09"></a>故我滿淨覺者。現相人中先說生滅因緣。令<a 
name="0154c10" id="0154c10"></a>悟苦集滅道。既除我執未達法空。欲盡病根<a 
name="0154c11" id="0154c11"></a>方談般若。心境齊泯即是真心。垢淨雙亡一<a 
name="0154c12" id="0154c12"></a>切清淨。三千瑞煥十六會。彰今之所傳即第<a 
name="0154c13" id="0154c13"></a>九分。句偈隱略旨趣深微。慧徹三空檀含萬<a 
name="0154c14" id="0154c14"></a>行。住一十八處密示階差。斷二十七疑潛通<a 
name="0154c15" id="0154c15"></a>血脈。不先遣遣曷契如如。故雖策修始終無<a 
name="0154c16" id="0154c16"></a>相。由斯教理皆密行果俱玄。致使口諷牛毛<a 
name="0154c17" id="0154c17"></a>心通麟角。或配入名相著事乖宗。或但云一<a 
name="0154c18" id="0154c18"></a>真望源迷<span class="corr" title='[泒&gt;派]'>派</span>。其餘胸談臆注不足論矣。河沙<a 
name="0154c19" id="0154c19"></a>珍寶三時身命喻所不及。豈徒然哉。且天親<a 
name="0154c20" id="0154c20"></a>無著師補處尊。後學何疑或添或棄。故今所<a 
name="0154c21" id="0154c21"></a>述不攻異端。疏是論文。乳非城內纂要名意<a 
name="0154c22" id="0154c22"></a>及經題目。次下即釋無煩預云。</p><a 
name="0154c23" id="0154c23"></a><p>　<span class="lg">稽首牟尼大覺尊　　能開般若三空句<a 
name="0154c24" id="0154c24"></a><br>　發起流通諸上士　　冥資所述契群機</span></p><a 
name="0154c25" id="0154c25"></a><p style="text-indent: 0em; margin-left: 0em"><span class="linehead"></span>將釋此經。未入文前懸敘義門。略開四段。第<a 
name="0154c26" id="0154c26"></a>一辯教起因緣。第二明經宗體。第三分別處<a 
name="0154c27" id="0154c27"></a>會。第四釋通文義。初中二。初總論諸教。謂酬<a 
name="0154c28" id="0154c28"></a>因酬請顯理度生也。若據佛本意。則唯為一<a 
name="0154c29" id="0154c29"></a>大事因緣故出現於世。欲令眾生開佛知見<a 
name="0155a01" id="0155a01"></a>等。後別顯此經五。一為對治我法二執故。由<a 
name="0155a02" id="0155a02"></a>此二執起煩惱所知二障。由煩惱障障心心<a 
name="0155a03" id="0155a03"></a>不解脫。造業受生輪轉五道。由所知障障慧<a 
name="0155a04" id="0155a04"></a>慧不解脫。不了自心。不達諸法性相縱出三<a 
name="0155a05" id="0155a05"></a>界亦滯二乘。不得成佛故名障也。二執若除<a 
name="0155a06" id="0155a06"></a>二障隨斷。為除二執故說此經。二為遮斷種<a 
name="0155a07" id="0155a07"></a>現二疑故。遮未起種子之疑。斷現起現行之<a 
name="0155a08" id="0155a08"></a>疑。即經中答所問已。便躡跡節節斷疑。乃至<a 
name="0155a09" id="0155a09"></a>經終二十七段。三為轉滅輕重二業故。轉重<a 
name="0155a10" id="0155a10"></a>業令輕受。滅輕業令不受。因為顯示福慧二<a 
name="0155a11" id="0155a11"></a>因故。佛成正覺未說般若之前。眾生由無妙<a 
name="0155a12" id="0155a12"></a>慧。施等住相皆成有漏或滯二乘。故談般若<a 
name="0155a13" id="0155a13"></a>顯示妙慧。為法身因。五度為應身因。若無般<a 
name="0155a14" id="0155a14"></a>若。則施等五非波羅蜜。不名佛因。故須福慧<a 
name="0155a15" id="0155a15"></a>二嚴方成兩足尊矣。五為發明真應二果故。<a 
name="0155a16" id="0155a16"></a>未聞般若之前。但言色相是佛。不知應化唯<a 
name="0155a17" id="0155a17"></a>真之影。不如實見真身應身。故此發明二果。<a 
name="0155a18" id="0155a18"></a>令知由前二因證得。第二明經宗體二。初宗。<a 
name="0155a19" id="0155a19"></a>統論佛教因緣為宗。別顯此經。則實相般若<a 
name="0155a20" id="0155a20"></a>觀照般若不一不二。以為其宗。以即理之智<a 
name="0155a21" id="0155a21"></a>觀照諸相故。如金剛能斷一切。即智之理是<a 
name="0155a22" id="0155a22"></a>為實相故。如金剛堅牢難壞。萬行之中一一<a 
name="0155a23" id="0155a23"></a>不得昧此。是故合之以為經宗二體。文字般<a 
name="0155a24" id="0155a24"></a>若即是經體。文字即含聲名句文。文字性空<a 
name="0155a25" id="0155a25"></a>即是般若。無別文字之體故。皆含攝理無不<a 
name="0155a26" id="0155a26"></a>盡統為教體。第三分別處會二。初總明。佛說<a 
name="0155a27" id="0155a27"></a>大部處會六百卷文。四處十六會說。一王舍<a 
name="0155a28" id="0155a28"></a>城鷲&#x5CEF;山七會。山中四會。山頂三會。二給孤<a 
name="0155a29" id="0155a29"></a>獨園七會。三他化天宮摩尼寶藏殿一會。四<a 
name="0155b01" id="0155b01"></a>王舍城竹林園白鷺池側一會。此經則第二<a 
name="0155b02" id="0155b02"></a>處第九會。第五百七十七卷。後別明傳譯。此<a 
name="0155b03" id="0155b03"></a>卷時主前後六譯。一後秦羅什。二後魏菩提<a 
name="0155b04" id="0155b04"></a>流支。三陳朝真諦。四隋朝笈多。五唐初玄奘。<a 
name="0155b05" id="0155b05"></a>六大周義淨。上六人皆三藏。今所傳者即羅<a 
name="0155b06" id="0155b06"></a>什。弘始四年於長安草堂寺所譯。天竺有無<a 
name="0155b07" id="0155b07"></a>著菩薩。入日光定上昇兜率。親詣彌勒稟受<a 
name="0155b08" id="0155b08"></a>八十行偈。又將此偈轉授天親。天親作長行<a 
name="0155b09" id="0155b09"></a>解釋成三卷。論約斷疑執以釋。無著又造兩<a 
name="0155b10" id="0155b10"></a>卷論。約顯行位以釋。今科經唯約天親釋義。<a 
name="0155b11" id="0155b11"></a>即兼無著。亦傍求餘論。採集諸疏題云纂要。<a 
name="0155b12" id="0155b12"></a>其在茲焉。第四釋通文義二。初解題目。</p><a 
name="0155b13" id="0155b13"></a><p style="text-indent: 0em; margin-left: 0em"><span class="linehead"></span>金剛般若波羅蜜經　金剛者。梵云跋折羅。<a 
name="0155b14" id="0155b14"></a>力士所執之杵是此寶也。金中最剛故名金<a 
name="0155b15" id="0155b15"></a>剛。帝釋有之。薄福者難見。極堅極利喻般若<a 
name="0155b16" id="0155b16"></a>焉。無物可能壞之。而能碎壞萬物。涅槃經云。<a 
name="0155b17" id="0155b17"></a>譬如金剛無能壞者。而能碎壞一切諸物。無著<a 
name="0155b18" id="0155b18"></a>云。金剛難壞。又云。金剛能斷又云。金剛者細<a 
name="0155b19" id="0155b19"></a>牢故。細者智因故。牢者不可壞故。皆以堅喻<a 
name="0155b20" id="0155b20"></a>般若體。利喻般若用。又真諦記說六種金剛。<a 
name="0155b21" id="0155b21"></a>一青色能消災厄。喻般若能除業障。二黃色隨<a 
name="0155b22" id="0155b22"></a>人所須。喻無漏功德。三赤色對日出火。慧對<a 
name="0155b23" id="0155b23"></a>本覺出無生智火。四白色能清濁水。般若能<a 
name="0155b24" id="0155b24"></a>清疑濁。五空色令人空中行坐。慧破法執住<a 
name="0155b25" id="0155b25"></a>真空理。六碧色能消諸毒。慧除三毒。傍兼可<a 
name="0155b26" id="0155b26"></a>矣。非堅利之本喻。般若正翻云慧。即照五蘊<a 
name="0155b27" id="0155b27"></a>空相應本覺之慧是也。若約學者從淺至深<a 
name="0155b28" id="0155b28"></a>言之。則攝聞思修三慧總為般若。故無著云。<a 
name="0155b29" id="0155b29"></a>能斷者。般若波羅蜜中聞思修所斷。如金剛<a 
name="0155c01" id="0155c01"></a>斷處而斷故。又云。細者智因故者。智因即慧<a 
name="0155c02" id="0155c02"></a>也。依智度論。因位名般若果位名智。則聞思<a 
name="0155c03" id="0155c03"></a>修皆名為細。細妙之慧佛智之因矣。般若能<a 
name="0155c04" id="0155c04"></a>斷故在因位。佛果無斷轉受智名。若依大品<a 
name="0155c05" id="0155c05"></a>經。若字通智慧二義。故智與慧名義少殊體性<a 
name="0155c06" id="0155c06"></a>無別。波羅蜜者。此云彼岸到。應云到彼岸。謂<a 
name="0155c07" id="0155c07"></a>離生死此岸。度煩惱中流。到涅槃彼岸涅槃<a 
name="0155c08" id="0155c08"></a>此云圓寂亦云滅度。一切眾生即寂滅相。不<a 
name="0155c09" id="0155c09"></a>復更滅。但以迷倒妄見生死。名在此岸。若悟<a 
name="0155c10" id="0155c10"></a>生死本空。元來圓寂名<span class="corr" title='[倒&gt;到]'>到</span>彼岸。若兼般若迴<a 
name="0155c11" id="0155c11"></a>文。應云到彼岸慧經者梵音修多羅。義翻為<a 
name="0155c12" id="0155c12"></a>契經。契者詮表義理契合人心。即契理契機<a 
name="0155c13" id="0155c13"></a>也。經者。佛地論云。能貫能攝故名為經。以佛<a 
name="0155c14" id="0155c14"></a>聖教貫穿所應說義攝持所化生故。後釋經<a 
name="0155c15" id="0155c15"></a>文准常三分。初序分。二正宗分。三流通分。初<a 
name="0155c16" id="0155c16"></a>文二。初證信序二發起序○今初證信序。</p><a 
name="0155c17" id="0155c17"></a><p style="text-indent: 0em; margin-left: 0em"><span class="linehead"></span>如是我聞。一時佛在舍衛國祇樹給孤獨園。<a 
name="0155c18" id="0155c18"></a>與大比丘眾千二百五十人俱　釋此分三。<a 
name="0155c19" id="0155c19"></a>一明建立之因。則佛臨滅度。阿難請問四事。<a 
name="0155c20" id="0155c20"></a>佛一一答。我滅度後。一依四念處住。二以戒<a 
name="0155c21" id="0155c21"></a>為師。三默擯惡性比丘。四一切經初。皆云如<a 
name="0155c22" id="0155c22"></a>是我聞一時佛在某處與某眾若干等。二明<a 
name="0155c23" id="0155c23"></a>建立之意。意有三焉。一斷疑故。謂結集時阿<a 
name="0155c24" id="0155c24"></a>難昇座。欲宣佛法。感得自身相好如佛。眾起<a 
name="0155c25" id="0155c25"></a>三疑。一疑佛重起說法。二疑他方佛來。三疑<a 
name="0155c26" id="0155c26"></a>阿難成佛。故說此言三疑頓斷。二息諍故。若<a 
name="0155c27" id="0155c27"></a>不推從佛聞。言自製作則諍論起。三異邪故。<a 
name="0155c28" id="0155c28"></a>不同外道經初云阿憂等。三正釋文義。具六<a 
name="0155c29" id="0155c29"></a>成就。謂信聞時主處眾。六緣不具教則不興。<a 
name="0156a01" id="0156a01"></a>必須具六故云成就。一信若兼我聞合釋。則<a 
name="0156a02" id="0156a02"></a>指法之辭也。如是之法我從佛聞。單釋如是<a 
name="0156a03" id="0156a03"></a>者。智度論云。信成就也。佛法大海信為能入<a 
name="0156a04" id="0156a04"></a>智為能度。信者言是事如是。不信者言是事<a 
name="0156a05" id="0156a05"></a>不如是。又聖人說法但為顯如。唯如為是故<a 
name="0156a06" id="0156a06"></a>稱如是。又有無不二為如如。非有無為是。二<a 
name="0156a07" id="0156a07"></a>聞我即阿難五蘊假者。聞謂耳根發識。廢別<a 
name="0156a08" id="0156a08"></a>從總故云我聞。阿難所不聞二十年前之經。<a 
name="0156a09" id="0156a09"></a>有云如來重說。有云得深三昧總領。若推本<a 
name="0156a10" id="0156a10"></a>而言。即阿難是大權菩薩。何法不通三時師<a 
name="0156a11" id="0156a11"></a>資合會說聽究竟。故言一時。諸方時分延促<a 
name="0156a12" id="0156a12"></a>不同。故但言一。又說法領法之時。心境泯理<a 
name="0156a13" id="0156a13"></a>智融。凡聖如始本會。此諸二法皆一之時。四<a 
name="0156a14" id="0156a14"></a>主。具云佛陀。此云覺者。起信云。所言覺義者。<a 
name="0156a15" id="0156a15"></a>謂心體離念。離念相者等虛空界。即是如來<a 
name="0156a16" id="0156a16"></a>平等法身。則以無念名之為佛。然覺有三義。<a 
name="0156a17" id="0156a17"></a>一自覺。覺知自心本無生滅。二覺他。覺一切<a 
name="0156a18" id="0156a18"></a>法無不是如。三覺滿二覺理圓稱之為滿。故<a 
name="0156a19" id="0156a19"></a>知有念則不名覺。起信云。一切眾生不名為<a 
name="0156a20" id="0156a20"></a>覺。以無始來念念相續未曾離念。又云。若有<a 
name="0156a21" id="0156a21"></a>眾生能觀無念者。則為向佛智故。五處。舍衛<a 
name="0156a22" id="0156a22"></a>此云聞物。謂具足欲塵財寶多聞解脫等。遠<a 
name="0156a23" id="0156a23"></a>聞諸國故。義淨譯云名稱大城。祇樹等者。即<a 
name="0156a24" id="0156a24"></a>祇陀太子所施之樹。給孤長者所買之園。祇<a 
name="0156a25" id="0156a25"></a>陀此云戰勝。波斯匿王太子也。生時王與外<a 
name="0156a26" id="0156a26"></a>國戰勝。因以為名。梵語須達此云善施。給孤<a 
name="0156a27" id="0156a27"></a>獨即是善施也。又亦常行施故。西國呼寺。為<a 
name="0156a28" id="0156a28"></a>僧伽藍此云眾園。六眾。與者。并也。及也。大<a 
name="0156a29" id="0156a29"></a>者名高德著。比丘梵語此含三義。故存梵不<a 
name="0156b01" id="0156b01"></a>譯。一怖魔。二乞士。三淨戒。眾者理和事和。<a 
name="0156b02" id="0156b02"></a>千二百五十者。佛初成道度憍陳如等五人。<a 
name="0156b03" id="0156b03"></a>次度迦葉三兄弟。兼徒總一千。次度舍利弗<a 
name="0156b04" id="0156b04"></a>目蓮。各兼徒一百。次度耶舍長者子等五十<a 
name="0156b05" id="0156b05"></a>人。經舉大數故<span class="corr" title='[滅&gt;減]'>減</span>五人。此常隨眾故偏列數。<a 
name="0156b06" id="0156b06"></a>非無餘眾<span class="corr" title='[末&gt;未]'>未</span>隱顯耳。俱者一時一處。二發起<a 
name="0156b07" id="0156b07"></a>序者。謂乞食威儀離於邪命是為持戒。戒能<a 
name="0156b08" id="0156b08"></a>資定定能發慧。故以戒定發起般若正宗△<a 
name="0156b09" id="0156b09"></a>文二初戒。</p><a 
name="0156b10" id="0156b10"></a><p style="text-indent: 0em; margin-left: 0em"><span class="linehead"></span>爾時世尊食時著衣持&#x9262;入舍衛大城乞食於<a 
name="0156b11" id="0156b11"></a>其城中次第乞已還至本處　分七節釋。一<a 
name="0156b12" id="0156b12"></a>化主。成實論說具上九號。為物欽重故曰世<a 
name="0156b13" id="0156b13"></a>尊。天上人間共所尊故。二化時。食時辰時。當<a 
name="0156b14" id="0156b14"></a>日初分求乞易得。不惱自他。乞已歸園正當<a 
name="0156b15" id="0156b15"></a><span class="corr" title='[已&gt;巳]'>巳</span>時。如常齋法。三化儀。著僧伽梨衣。持四天<a 
name="0156b16" id="0156b16"></a>王所獻&#x9262;。四化處。園在城東南五六里。自外<a 
name="0156b17" id="0156b17"></a>之內為入。處廣人多曰大。五化事。佛為欲顯<a 
name="0156b18" id="0156b18"></a>頭陀功德。令放逸者慚愧。以同事攝故自乞<a 
name="0156b19" id="0156b19"></a>食。瓔珞女經說。化佛身如全段金剛。無生熟<a 
name="0156b20" id="0156b20"></a>二藏。今所乞者利益他故。故淨名云。為不食<a 
name="0156b21" id="0156b21"></a>故應受彼食。六化等。一由內證平等理。外不<a 
name="0156b22" id="0156b22"></a>見貧富相。二心離貪慢慈。無偏利。三表威德。<a 
name="0156b23" id="0156b23"></a>不懼惡象沽酒婬女等家。四息凡夫猜嫌。五<a 
name="0156b24" id="0156b24"></a>破二乘分別。七化終。然已字義屬下句文連<a 
name="0156b25" id="0156b25"></a>上句。飯食字義屬上句文連下句。若廣其文。<a 
name="0156b26" id="0156b26"></a>令當句中備者。應云次第乞已還至本處飯食<a 
name="0156b27" id="0156b27"></a>飯食訖收衣&#x9262;。佛若不食他福不滿。寶雲經<a 
name="0156b28" id="0156b28"></a>說。隨所乞得分為四分。一擬與同梵行。二擬<a 
name="0156b29" id="0156b29"></a>施貧病乞人。三水陸眾生。四自食。十二頭陀<a 
name="0156c01" id="0156c01"></a>經唯說三分除梵行。二定。</p><a 
name="0156c02" id="0156c02"></a><p style="text-indent: 0em; margin-left: 0em"><span class="linehead"></span>飯食訖收衣&#x9262;。洗足已敷座而坐　分三節釋。<a 
name="0156c03" id="0156c03"></a>一併資緣。將欲入定須息攀緣。衣&#x9262;不收心<a 
name="0156c04" id="0156c04"></a>有勞慮。故佛示現為後軌也。即收大衣著七<a 
name="0156c05" id="0156c05"></a>條。二淨身業。阿含經說。佛行離地四指蓮華<a 
name="0156c06" id="0156c06"></a>承足。今示現洗者。順世表法為後軌也。三正<a 
name="0156c07" id="0156c07"></a>入定。敷座坐禪者。由身端故。心離沈掉故。魏<a 
name="0156c08" id="0156c08"></a>譯云。如常敷座結加趺坐。端身而住正念不<a 
name="0156c09" id="0156c09"></a>動。唐譯云。端身正願住對面念。無著云。顯示<a 
name="0156c10" id="0156c10"></a>唯寂者。於此能覺能說故。然大聖現跡必有<a 
name="0156c11" id="0156c11"></a>所表。表本覺之佛在五蘊之都。覺魔軍本空<a 
name="0156c12" id="0156c12"></a>名為戰勝。照心識具德即是給孤。求法養神<a 
name="0156c13" id="0156c13"></a>名乞士眾。覺心既發寧棄塵勞。將欲遍觀遂<a 
name="0156c14" id="0156c14"></a>入識藏心心數法。次第思惟即妄而真。皆得<a 
name="0156c15" id="0156c15"></a>法喜。法喜無體融合覺心。思惟假緣亡緣可<a 
name="0156c16" id="0156c16"></a>符真性。觀照是跡拂跡返本還源。返本還源<a 
name="0156c17" id="0156c17"></a>法空心寂。心寂真體般若朗然。欲談般若正<a 
name="0156c18" id="0156c18"></a>宗如是示現發起。資聖云。夫身有二。一偽二真。<a 
name="0156c19" id="0156c19"></a>五蘊偽體假衣食以生育。法身無相因般若<a 
name="0156c20" id="0156c20"></a>以照成。群生保偽遺真。諸佛養真棄偽。群生<a 
name="0156c21" id="0156c21"></a>既迷真而取偽。我乃假偽跡而引真。故託乞<a 
name="0156c22" id="0156c22"></a>食之緣。將施法喜之化。故涅槃經云。汝諸比<a 
name="0156c23" id="0156c23"></a>丘雖行乞食。初未曾乞大乘法食。第二正宗<a 
name="0156c24" id="0156c24"></a>分。二門分別。初約無著七種義句以懸判。後<a 
name="0156c25" id="0156c25"></a>依天親問答斷疑以科釋。初中七義句者。一<a 
name="0156c26" id="0156c26"></a>種性不斷。謂護念付囑。二發起行相。謂由請<a 
name="0156c27" id="0156c27"></a>讚許。三行所住處。謂十八住。從佛正說直至<a 
name="0156c28" id="0156c28"></a>經終。是無相行所住處矣。四對治。謂一一住<a 
name="0156c29" id="0156c29"></a>處。皆具邪行共見正行二種對治。五不失。謂<a 
name="0157a01" id="0157a01"></a>由對治離增減二邊。不失中道。六地位。謂由<a 
name="0157a02" id="0157a02"></a>不失中道。成賢聖位。信行地淨心地如來地。<a 
name="0157a03" id="0157a03"></a>七立名。謂由前六智慧堅利位地闊狹。故名<a 
name="0157a04" id="0157a04"></a>金剛。後四但約第三句中十八住說。無別經<a 
name="0157a05" id="0157a05"></a>文。十八住處者。一發心住。經云。應如是降<a 
name="0157a06" id="0157a06"></a>伏其心所有一切等。二波羅蜜相應行住。不<a 
name="0157a07" id="0157a07"></a>住色布施等。三欲得色身住。可以身相等。四<a 
name="0157a08" id="0157a08"></a>欲得法身住。法身有二。一言說法身。頗有眾<a 
name="0157a09" id="0157a09"></a>生等因言顯理故。二證得法身。復有二。一智<a 
name="0157a10" id="0157a10"></a>相。如來得阿耨等。二福相若人滿三千等。五<a 
name="0157a11" id="0157a11"></a>於修道得勝中無慢住。須陀洹等。從此至十<a 
name="0157a12" id="0157a12"></a>六住。如次對治十二種障。意明欲求色身法<a 
name="0157a13" id="0157a13"></a>身須離是障。障盡故入十七證道住。今當對<a 
name="0157a14" id="0157a14"></a>治第一慢障。六不離佛世時住。昔在然燈等<a 
name="0157a15" id="0157a15"></a>離第二少聞障。不離佛世則具多聞。七願淨<a 
name="0157a16" id="0157a16"></a>佛土住。菩薩莊嚴佛土不等。離小攀緣作念<a 
name="0157a17" id="0157a17"></a>修道障。緣形相土則小。無緣則大契法界故。<a 
name="0157a18" id="0157a18"></a>八成熟眾生住。人身如須彌等。離捨眾生障。<a 
name="0157a19" id="0157a19"></a>若見大小不能濟物。九遠離隨順外論散亂<a 
name="0157a20" id="0157a20"></a>住。如恒河中所有沙等。離樂隨外論散亂<a 
name="0157a21" id="0157a21"></a>障。恒沙寶施不及持經。如何外學不修正法。<a 
name="0157a22" id="0157a22"></a>十色及眾生身摶取中觀破相應行住。三千<a 
name="0157a23" id="0157a23"></a>世界所有微塵等。離破影像相中無巧便障。<a 
name="0157a24" id="0157a24"></a>既離散亂與定相應。以細末不念二種方便。<a 
name="0157a25" id="0157a25"></a>破&#x9E81;至細泯細至空。則除影像之相想。十一<a 
name="0157a26" id="0157a26"></a>供養給侍如來住。可以三十二相見如來不等。<a 
name="0157a27" id="0157a27"></a>離福資糧不具障。不以相見常見法身。名為<a 
name="0157a28" id="0157a28"></a>給侍福無邊矣。十二遠離利養及疲乏熱惱。<a 
name="0157a29" id="0157a29"></a>故不起精進及退失住。恒河沙身命布施等。<a 
name="0157b01" id="0157b01"></a>離樂味懈怠利養障。恒沙命施猶劣受持。豈<a 
name="0157b02" id="0157b02"></a>為一身耽著利養。身疲心惱而懈怠耶。十三<a 
name="0157b03" id="0157b03"></a>忍苦住。忍波羅蜜割截身等。離不能忍苦障。<a 
name="0157b04" id="0157b04"></a>無我等相累苦能忍。十四離寂靜味住。當來<a 
name="0157b05" id="0157b05"></a>之世若有人能於此經受持讀誦等。離智資<a 
name="0157b06" id="0157b06"></a>糧不具障。日三時捨身。一一沙數不及信經。<a 
name="0157b07" id="0157b07"></a>如何唯專禪定耽寂靜味。闕於智慧而不持<a 
name="0157b08" id="0157b08"></a>說。十五於證道時遠離喜動住。云何住降等。<a 
name="0157b09" id="0157b09"></a>離十一不自攝障。我能住降心生喜動。動則<a 
name="0157b10" id="0157b10"></a>不能自攝。十六求佛教受住。於然燈佛所有<a 
name="0157b11" id="0157b11"></a>法得菩提不等。離十二無教授障。欲入初地<a 
name="0157b12" id="0157b12"></a>須佛教授。故約遇佛得無所得。而證道矣。十<a 
name="0157b13" id="0157b13"></a>七證道住。人身長大等。攝種性智證遍行真<a 
name="0157b14" id="0157b14"></a>如成法報身故長大矣。十八上求佛地住。於<a 
name="0157b15" id="0157b15"></a>中復有六種具足一國土淨具足。我當莊嚴<a 
name="0157b16" id="0157b16"></a>佛土等。此教二地已上諸大菩薩。二無上見<a 
name="0157b17" id="0157b17"></a>智淨具足。有肉眼不等。此下皆唯佛果故云<a 
name="0157b18" id="0157b18"></a>無上。無上之言貫通下四三福自在具足。若<a 
name="0157b19" id="0157b19"></a>人滿三千界七寶等。四身具足。佛可以具足<a 
name="0157b20" id="0157b20"></a>色身等。五語具足。汝勿謂如來說法等。六心<a 
name="0157b21" id="0157b21"></a>具足。佛得阿耨菩提為無所得耶。乃至應作<a 
name="0157b22" id="0157b22"></a>如是觀。又十八住略為八種。亦得滿足。一攝<a 
name="0157b23" id="0157b23"></a>住處。二波羅蜜淨住處。一二次配。三欲住處<a 
name="0157b24" id="0157b24"></a>攝三及四。四離障礙住處。即前十二障也。從<a 
name="0157b25" id="0157b25"></a>五至十六。五淨心住處。六究竟住處。上二次<a 
name="0157b26" id="0157b26"></a>配十七十八。七廣大住處。八甚深住處。上二<a 
name="0157b27" id="0157b27"></a>各攝十八住處。一一住中皆深皆廣。十八住<a 
name="0157b28" id="0157b28"></a>文配位地者。第一十住。第二十行中前六。三<a 
name="0157b29" id="0157b29"></a>第七行。四後三行。五至十四如次配十迴向。<a 
name="0157c01" id="0157c01"></a>十五煖頂。十六忍世第一。十七初地十八<a 
name="0157c02" id="0157c02"></a>從二地乃至佛地。第二依天親問答斷疑以<a 
name="0157c03" id="0157c03"></a>科釋。總分四段△初善現申請。二初整儀讚<a 
name="0157c04" id="0157c04"></a>佛。</p><a 
name="0157c05" id="0157c05"></a><p style="text-indent: 0em; margin-left: 0em"><span class="linehead"></span>時長老須菩提。在大眾中即從座起。偏袒右<a 
name="0157c06" id="0157c06"></a>肩右膝著地。合掌恭敬而白佛言。希有世尊。<a 
name="0157c07" id="0157c07"></a>如來善護念諸菩薩。善付囑諸菩薩　長老<a 
name="0157c08" id="0157c08"></a>者。德長年老。唐譯云具壽。壽即是命。魏譯云<a 
name="0157c09" id="0157c09"></a>慧命。以慧為命。須菩提有三義譯。謂善吉善<a 
name="0157c10" id="0157c10"></a>現空生。生時室空。解空之善瑞現矣。相師占<a 
name="0157c11" id="0157c11"></a>云。唯善唯吉。從座起下。皆整理威儀修敬之<a 
name="0157c12" id="0157c12"></a>相。希有者。世所無故。如來者。從如而來。論<a 
name="0157c13" id="0157c13"></a>云善護念者。依根熟菩薩說。謂與智慧力令<a 
name="0157c14" id="0157c14"></a>成就佛法。與教化力令攝受眾生。善付囑者。<a 
name="0157c15" id="0157c15"></a>依根未熟菩薩說。懼其退失。付授智者。付者<a 
name="0157c16" id="0157c16"></a>將小付大。囑者囑大化小。菩提薩埵。此云覺<a 
name="0157c17" id="0157c17"></a>有情。三釋。一約境所求所度。二約心有覺悟<a 
name="0157c18" id="0157c18"></a>之智。餘情慮之識。三約能所。所求能求三皆<a 
name="0157c19" id="0157c19"></a>如次配覺及有情。二正發問端。</p><a 
name="0157c20" id="0157c20"></a><p style="text-indent: 0em; margin-left: 0em"><span class="linehead"></span>世尊善男子善女人。發阿耨多羅三藐三菩<a 
name="0157c21" id="0157c21"></a>提心。應云何住。云何降伏其心　典分二。初<a 
name="0157c22" id="0157c22"></a>釋當機。華嚴云。忘失菩提心修諸善業。魔所<a 
name="0157c23" id="0157c23"></a>攝持。阿耨多羅三藐三菩提。此云無上正遍<a 
name="0157c24" id="0157c24"></a>正覺。謂正智遍智覺知真俗不偏不邪。二釋<a 
name="0157c25" id="0157c25"></a>正問。魏譯云。應云何住。云何修行。云何降伏<a 
name="0157c26" id="0157c26"></a>其心。意云若人發菩提心已。住何境界修何<a 
name="0157c27" id="0157c27"></a>行業。<span class="corr" title='[忘&gt;妄]'>妄</span>心若起云何降伏。故佛令安住四心<a 
name="0157c28" id="0157c28"></a>修六度行。於中降心不令著相。秦譯略修行<a 
name="0157c29" id="0157c29"></a>者意云。住道降心即是修行。謂四心六度皆<a 
name="0158a01" id="0158a01"></a>名住修降伏故。無著云。住謂欲願。修行謂相<a 
name="0158a02" id="0158a02"></a>應等持。降伏謂彼心若散制令還住。又十八<a 
name="0158a03" id="0158a03"></a>住中。一一皆以住修降伏釋之。故知義雖有<a 
name="0158a04" id="0158a04"></a>三而行是一○二如來讚許。</p><a 
name="0158a05" id="0158a05"></a><p style="text-indent: 0em; margin-left: 0em"><span class="linehead"></span>佛言善哉善哉。須菩提如汝所說。如來善護<a 
name="0158a06" id="0158a06"></a>念諸菩薩。善付囑諸菩薩。汝今諦聽當為汝<a 
name="0158a07" id="0158a07"></a>說。善男子善女人發阿耨多羅三藐三菩提<a 
name="0158a08" id="0158a08"></a>心。應如是住如是降伏其心　曲分三。一印<a 
name="0158a09" id="0158a09"></a>讚所讚。重言善哉讚美之極。護付能令佛種<a 
name="0158a10" id="0158a10"></a>不斷。是事必然。故印讚言如汝所說○二&#x52C5;<a 
name="0158a11" id="0158a11"></a>聽許說。無以生滅心行聽實相法。智論偈云。<a 
name="0158a12" id="0158a12"></a>聽者端視如渴飲一心入於語義中。踊躍聞<a 
name="0158a13" id="0158a13"></a>法心悲喜。如是之人可為說。三標勸將陳。我<a 
name="0158a14" id="0158a14"></a>當為汝如是如是委細而說。三善現佇聞。</p><a 
name="0158a15" id="0158a15"></a><p style="text-indent: 0em; margin-left: 0em"><span class="linehead"></span>唯然世尊願樂欲聞　唯者順從之辭。禮對<a 
name="0158a16" id="0158a16"></a>曰唯。野對曰阿。十地經云。如渴思冷水。如饑<a 
name="0158a17" id="0158a17"></a>思美食。如病思良藥。如眾蜂依蜜。我等亦如<a 
name="0158a18" id="0158a18"></a>是。願聞甘露法△四如來正說二。一正答所<a 
name="0158a19" id="0158a19"></a>問二。初舉總標別以牒問。</p><a 
name="0158a20" id="0158a20"></a><p style="text-indent: 0em; margin-left: 0em"><span class="linehead"></span>佛告須菩提。諸菩薩摩訶薩。應如是降伏其<a 
name="0158a21" id="0158a21"></a>心　此以降伏為總。住修為別也。謂住修之<a 
name="0158a22" id="0158a22"></a>中皆有降伏。經意在此故唯標降伏有科。此<a 
name="0158a23" id="0158a23"></a>所標云。舉後攝初者。乃令經文極不穩暢。理<a 
name="0158a24" id="0158a24"></a>例顛倒自古言教秪有以初攝後。未聞以後<a 
name="0158a25" id="0158a25"></a>攝初。況詳經文無別答降伏之處。則知降伏<a 
name="0158a26" id="0158a26"></a>在住修中。皆令離相是答。降伏問也不別答<a 
name="0158a27" id="0158a27"></a>者。此經宗於離相。離相正是降心。本意欲明<a 
name="0158a28" id="0158a28"></a>降心。須約住修而顯。住修降心本不相離故。<a 
name="0158a29" id="0158a29"></a>無著十八住。皆有住修降心。△二約別顯總以<a 
name="0158b01" id="0158b01"></a>答問二。一答安住降心問四初廣大心。</p><a 
name="0158b02" id="0158b02"></a><p style="text-indent: 0em; margin-left: 0em"><span class="linehead"></span>所有一切眾生之類。若卵生若胎生。若濕生<a 
name="0158b03" id="0158b03"></a>若化生。若有色若無色。若有想若無想。若非<a 
name="0158b04" id="0158b04"></a>有想非無想　文二。初句標三界普度故。若<a 
name="0158b05" id="0158b05"></a>卵下二列三。一受生差別。天獄化生鬼通胎<a 
name="0158b06" id="0158b06"></a>化人畜各四。諸餘微細水陸地空。不可具分<a 
name="0158b07" id="0158b07"></a>品類。卵劣在初者二釋。一約境。具緣多者為<a 
name="0158b08" id="0158b08"></a>首。二約心從本至末為次。二依止差別。有色<a 
name="0158b09" id="0158b09"></a>四禪無色四空。三境界差別。功德施云。有想<a 
name="0158b10" id="0158b10"></a>則空識二處。無想則無所有處。非等則有頂<a 
name="0158b11" id="0158b11"></a>○○二第一心。</p><a 
name="0158b12" id="0158b12"></a><p style="text-indent: 0em; margin-left: 0em"><span class="linehead"></span>我皆令入無餘涅槃。而滅度之　即無住處<a 
name="0158b13" id="0158b13"></a>涅槃。不共二乘故云第一。無著云。何故願此<a 
name="0158b14" id="0158b14"></a>不可得義生所攝故。又云。卵濕無想有頂則<a 
name="0158b15" id="0158b15"></a>不能。云何普入。有三因緣。一難處生者待時<a 
name="0158b16" id="0158b16"></a>故。二非難處生未成熟者。成熟之故。三已成<a 
name="0158b17" id="0158b17"></a>熟者解脫之。故○○三常心。</p><a 
name="0158b18" id="0158b18"></a><p style="text-indent: 0em; margin-left: 0em"><span class="linehead"></span>如是滅度無量無數無邊眾生。實無眾生得<a 
name="0158b19" id="0158b19"></a>滅度者　一性空故。二同體故。論云。自身滅<a 
name="0158b20" id="0158b20"></a>度無異眾生。三本寂故。四無念故。五法界故。<a 
name="0158b21" id="0158b21"></a>四不倒心。</p><a 
name="0158b22" id="0158b22"></a><p style="text-indent: 0em; margin-left: 0em"><span class="linehead"></span>何以故。須菩提。若菩薩有我相人相眾生相<a 
name="0158b23" id="0158b23"></a>壽者相。即非菩薩　論云。遠離依止身見眾<a 
name="0158b24" id="0158b24"></a>生等相故。無著云。已斷我見得自行平等相<a 
name="0158b25" id="0158b25"></a>故。信解自他平等。顯示降伏心中。攝散時眾<a 
name="0158b26" id="0158b26"></a>生想亦不轉。如彼爾炎。△二答修行降心問<a 
name="0158b27" id="0158b27"></a>五○初總標。</p><a 
name="0158b28" id="0158b28"></a><p style="text-indent: 0em; margin-left: 0em"><span class="linehead"></span>復次須菩提。菩薩於法應無所住行於布施<a 
name="0158b29" id="0158b29"></a>　於法者。統標諸法。應無下正明修行。問菩<a 
name="0158c01" id="0158c01"></a>薩萬行何唯說一。答萬行不出六度。六度總<a 
name="0158c02" id="0158c02"></a>名布施。故偈云。檀義攝於六。資生無畏法。此<a 
name="0158c03" id="0158c03"></a>中一二三。是名修行住。無著云。若無精進疲<a 
name="0158c04" id="0158c04"></a>倦故不能說法。若無禪定。即貪信敬利養染<a 
name="0158c05" id="0158c05"></a>心。說法。若無智慧便顛倒說。法二別釋。</p><a 
name="0158c06" id="0158c06"></a><p style="text-indent: 0em; margin-left: 0em"><span class="linehead"></span>所謂。不住色布施。不住聲香味觸法布施<a 
name="0158c07" id="0158c07"></a>　本論但指三事。謂自身報恩果報。偈云自身<a 
name="0158c08" id="0158c08"></a>及報恩。果報斯不著。護存<span class="corr" title='[已&gt;己]'>己</span>不施。防求於異<a 
name="0158c09" id="0158c09"></a>事。三總結。</p><a 
name="0158c10" id="0158c10"></a><p style="text-indent: 0em; margin-left: 0em"><span class="linehead"></span>須菩提。菩薩應如是布施。不住於相　前但指<a 
name="0158c11" id="0158c11"></a>三事。今則心境空有微細盡袪故。偈云。遠離<a 
name="0158c12" id="0158c12"></a>取相心。論云。不見施物。受者施者。無著云不<a 
name="0158c13" id="0158c13"></a>住相想。有人。將此結文。為答降伏問非也。前<a 
name="0158c14" id="0158c14"></a>標次釋次結。皆云無住。都是修行中降伏之<a 
name="0158c15" id="0158c15"></a>義。何忽偏判配結之文為答別問○四顯益。</p><a 
name="0158c16" id="0158c16"></a><p style="text-indent: 0em; margin-left: 0em"><span class="linehead"></span>何以故。若菩薩不住相布施。其福德不可思<a 
name="0158c17" id="0158c17"></a>量。須菩提。於意云何。東方虛空可思量不。不<a 
name="0158c18" id="0158c18"></a>也世尊。須菩提。南西北方四維上下虛空可<a 
name="0158c19" id="0158c19"></a>思量不。不也世尊。須菩提。菩薩無住相布施<a 
name="0158c20" id="0158c20"></a>福德。亦復如是不可思量　初句徵者。論云。<a 
name="0158c21" id="0158c21"></a>若離施等相想。云何成就施福。若菩薩下釋。<a 
name="0158c22" id="0158c22"></a>於中三。初法說。為疑無福。不可思以斷之。<a 
name="0158c23" id="0158c23"></a>東方下喻說可知。菩薩無住相下法合。虛空<a 
name="0158c24" id="0158c24"></a>者無者。云猶如虛空。有三因緣。一遍一切處。<a 
name="0158c25" id="0158c25"></a>謂住不住相中福生故。二寬廣高大殊勝故。<a 
name="0158c26" id="0158c26"></a>三無盡究竟不窮故。五結勸。</p><a 
name="0158c27" id="0158c27"></a><p style="text-indent: 0em; margin-left: 0em"><span class="linehead"></span>須菩提。菩薩但應如所教住　二躡跡斷疑。<a 
name="0158c28" id="0158c28"></a>論云。自此已下示現斷生疑心。於中文分二<a 
name="0158c29" id="0158c29"></a>十七段。一斷求佛行施住相疑。疑云。為求佛<a 
name="0159a01" id="0159a01"></a>果行施。即是住所求佛相。云何無住。又不住<a 
name="0159a02" id="0159a02"></a>相為因。豈感色相之果。因果不類故。斷之文<a 
name="0159a03" id="0159a03"></a>四。初舉疑因以問。</p><a 
name="0159a04" id="0159a04"></a><p style="text-indent: 0em; margin-left: 0em"><span class="linehead"></span>須菩提。於意云何。可以身相見如來不　本<a 
name="0159a05" id="0159a05"></a>秪因以相為佛。故對前不住相起疑。佛舉疑<a 
name="0159a06" id="0159a06"></a>起之因。問答欲令除斷○二防相得以酬。</p><a 
name="0159a07" id="0159a07"></a><p style="text-indent: 0em; margin-left: 0em"><span class="linehead"></span>不也。世尊。不可以身相得見如來　遮防疑<a 
name="0159a08" id="0159a08"></a>者。欲以相求令得見佛。故答云。不可以相得<a 
name="0159a09" id="0159a09"></a>見。論云。為防彼相成就得如來身。三釋體異<a 
name="0159a10" id="0159a10"></a>有為。</p><a 
name="0159a11" id="0159a11"></a><p style="text-indent: 0em; margin-left: 0em"><span class="linehead"></span>何以故。如來所說身相即非身相　相是有<a 
name="0159a12" id="0159a12"></a>為生住異滅。佛體異此故非身相。偈云。三相<a 
name="0159a13" id="0159a13"></a>異體故者。佛體異於有為三相也。住異二相<a 
name="0159a14" id="0159a14"></a>同是現在故合為一。若細分即四。故唯識云。<a 
name="0159a15" id="0159a15"></a>生表此法先非有。滅表此法後是無。異表此<a 
name="0159a16" id="0159a16"></a>法非凝然。住表此法暫有用。四印佛身無相。</p><a 
name="0159a17" id="0159a17"></a><p style="text-indent: 0em; margin-left: 0em"><span class="linehead"></span>佛告須菩提。凡所有相皆是虛妄。若見諸<a 
name="0159a18" id="0159a18"></a>相非相即見如來　非但佛身無相但是一切<a 
name="0159a19" id="0159a19"></a>凡聖依正。有為之相盡是虛妄。以從妄念所<a 
name="0159a20" id="0159a20"></a>變現故。妄念本空所變何實。故起信云。一切<a 
name="0159a21" id="0159a21"></a>境界唯依妄念。而有差別若離心念即無一<a 
name="0159a22" id="0159a22"></a>切境界之相。若見諸相等者。遮離色觀空<a 
name="0159a23" id="0159a23"></a>也。恐聞相是虛妄。又別求無相佛身。故云<a 
name="0159a24" id="0159a24"></a>相即非相便是如來。不唯佛化身相是如來。<a 
name="0159a25" id="0159a25"></a>所見一切相相皆無相即如來也。故起信云。<a 
name="0159a26" id="0159a26"></a>所言覺義者。謂心體離念。離念相者等虛<a 
name="0159a27" id="0159a27"></a>空界。即是如來平等法身。肇云。行合解通<a 
name="0159a28" id="0159a28"></a>則為見佛。偈云。離彼是如來者。離彼三相<a 
name="0159a29" id="0159a29"></a>是法身如來也。無著則於色身但離遍計。不<a 
name="0159b01" id="0159b01"></a>執色相即真色身。故彼論云。此為顯示如來<a 
name="0159b02" id="0159b02"></a>色身。又此當第三欲得色身住處。二斷因果<a 
name="0159b03" id="0159b03"></a>俱深無信疑。論云。無住行施因深也。無相見<a 
name="0159b04" id="0159b04"></a>佛果深也。未來惡世必不生。信空說何益。斷<a 
name="0159b05" id="0159b05"></a>之文四。初約無信以呈疑。</p><a 
name="0159b06" id="0159b06"></a><p style="text-indent: 0em; margin-left: 0em"><span class="linehead"></span>須菩提白佛言。世尊。頗有眾生。得聞如是言<a 
name="0159b07" id="0159b07"></a>說章句生實信不　魏云。頗有眾生於未來<a 
name="0159b08" id="0159b08"></a>世云云。今略此句者。影在後五百歲也。句詮<a 
name="0159b09" id="0159b09"></a>差別章者解句。實信者。大品云。於一切法不<a 
name="0159b10" id="0159b10"></a>信是信般若。二呵疑詞以顯信。</p><a 
name="0159b11" id="0159b11"></a><p style="text-indent: 0em; margin-left: 0em"><span class="linehead"></span>佛告須菩提。莫作是說。如來滅後後五百歲。<a 
name="0159b12" id="0159b12"></a>有持戒修福者。於此章句能生信心。以此為<a 
name="0159b13" id="0159b13"></a>實　後五百歲者。大集云。初五百歲解脫牢<a 
name="0159b14" id="0159b14"></a>固。第二五百歲禪定牢固。三多聞。四塔寺。五<a 
name="0159b15" id="0159b15"></a>&#x9B2A;諍。皆如初二句例本疑惡世無信故舉惡<a 
name="0159b16" id="0159b16"></a>世以斷疑。持戒修福者戒定也。以此為實者。<a 
name="0159b17" id="0159b17"></a>正解無倒。無著云。增上戒等三學。顯示修行<a 
name="0159b18" id="0159b18"></a>少欲等功德。戒出三塗定出六欲慧出三界。<a 
name="0159b19" id="0159b19"></a>三明能信之所以二。初明歷事善友積集信<a 
name="0159b20" id="0159b20"></a>因。</p><a 
name="0159b21" id="0159b21"></a><p style="text-indent: 0em; margin-left: 0em"><span class="linehead"></span>當知。是人不於一佛二佛三四五佛而種善<a 
name="0159b22" id="0159b22"></a>根。已於無量千萬佛所。種諸善根聞是章句。<a 
name="0159b23" id="0159b23"></a>乃至一念生淨信者　無著云。顯示集因於<a 
name="0159b24" id="0159b24"></a>多佛所。明久事善友則緣勝也。種諸善根。明<a 
name="0159b25" id="0159b25"></a>久伏三毒則因勝也。二明善友所攝成就信<a 
name="0159b26" id="0159b26"></a>德二。初明攝受得福顯福德門。</p><a 
name="0159b27" id="0159b27"></a><p style="text-indent: 0em; margin-left: 0em"><span class="linehead"></span>須菩提。如來悉知悉見是諸眾生。得如是無<a 
name="0159b28" id="0159b28"></a>量福德　無著云。謂於一切行住所作中知<a 
name="0159b29" id="0159b29"></a>其心。四蘊見其依止色身故。此等顯示善友<a 
name="0159c01" id="0159c01"></a>所攝。論云。若不說見。或謂如來以比智知。若<a 
name="0159c02" id="0159c02"></a>不說知。或謂如來以肉眼見。故須二語。得福<a 
name="0159c03" id="0159c03"></a>德者。魏云。生如是福德取如是福德。論云。生<a 
name="0159c04" id="0159c04"></a>者能生因。取者熏修自體果義。無著云。生者<a 
name="0159c05" id="0159c05"></a>福正起時現行。取者即彼滅時攝持種子。此<a 
name="0159c06" id="0159c06"></a>云得者。生取二義不離於得。得之一字生取<a 
name="0159c07" id="0159c07"></a>俱攝。二明攝受所以顯智慧門。由無二執故<a 
name="0159c08" id="0159c08"></a>得攝受。△文二。初正明已斷&#x9E81;執。</p><a 
name="0159c09" id="0159c09"></a><p style="text-indent: 0em; margin-left: 0em"><span class="linehead"></span>何以故。是諸眾生。無復我相人相眾生相壽<a 
name="0159c10" id="0159c10"></a>者相。無法相亦無非法相　初徵信者。以何<a 
name="0159c11" id="0159c11"></a>義故。得如來悉知悉見。後釋二。一無我執。執<a 
name="0159c12" id="0159c12"></a>取自體為我。計我展轉趣於餘趣為人。計我<a 
name="0159c13" id="0159c13"></a>盛衰苦樂種種變異相續為眾生。計我一報<a 
name="0159c14" id="0159c14"></a>命根不斷而住為壽者。二無法執。論云。無法<a 
name="0159c15" id="0159c15"></a>相者。能取所取一切法無。亦無非法相者。無<a 
name="0159c16" id="0159c16"></a>我真空實有。然離二執正是得佛知見。成就<a 
name="0159c17" id="0159c17"></a>淨信之本善根福德。&#x5374;是相兼故。論云。有智<a 
name="0159c18" id="0159c18"></a>慧便足。何故。復說持戒功德。為示現實相差<a 
name="0159c19" id="0159c19"></a>別義故。亦有持戒功德。依信心恭敬能生實<a 
name="0159c20" id="0159c20"></a>相故。不但說般若二因。顯未除細執。</p><a 
name="0159c21" id="0159c21"></a><p style="text-indent: 0em; margin-left: 0em"><span class="linehead"></span>何以故。是諸眾生。若心取相則為著我人眾<a 
name="0159c22" id="0159c22"></a>生壽者。若取法相即著我人眾生壽者。何以<a 
name="0159c23" id="0159c23"></a>故。若取非法相即著我人眾生壽者　若心<a 
name="0159c24" id="0159c24"></a>取下。總明二相總解取法非法。盡名相也。亦<a 
name="0159c25" id="0159c25"></a>是建立取相。則我等相便生立義宗也。若取<a 
name="0159c26" id="0159c26"></a>法下。別明二相。論云。但有無明使無現行&#x9E81;<a 
name="0159c27" id="0159c27"></a>煩惱。示無我見故。無著云。但取法及非法相<a 
name="0159c28" id="0159c28"></a>轉。非我等想。以我等想及依止不轉。中有徵<a 
name="0159c29" id="0159c29"></a>者。取法但為法相。何故便著我等。釋云。取非<a 
name="0160a01" id="0160a01"></a>法亦著我等。何況取法以後釋前也。四示中<a 
name="0160a02" id="0160a02"></a>道之玄門。</p><a 
name="0160a03" id="0160a03"></a><p style="text-indent: 0em; margin-left: 0em"><span class="linehead"></span>是故。不應取法不應取非法。以是義故。如來<a 
name="0160a04" id="0160a04"></a>常說汝等比丘。知我說法如筏喻者。法尚應<a 
name="0160a05" id="0160a05"></a>捨何況非法　初正結歸中後引說。以證筏喻<a 
name="0160a06" id="0160a06"></a>者。假言顯義。不應如言執義。不執即為不取。<a 
name="0160a07" id="0160a07"></a>非全棄也。偈云。彼不住隨順於法中證智。論<a 
name="0160a08" id="0160a08"></a>釋云。不住者得證智。捨教如到彼岸。隨順者。<a 
name="0160a09" id="0160a09"></a>隨順彼證智之教法。如未到岸。無著云。法尚<a 
name="0160a10" id="0160a10"></a>應捨者。實相生故。何況非法者。理不應故。三<a 
name="0160a11" id="0160a11"></a>斷無相。云何得說疑。論云。向說不可以相見<a 
name="0160a12" id="0160a12"></a>佛。佛非有為。云何釋迦得阿耨菩提。云何說<a 
name="0160a13" id="0160a13"></a>法。斷之文二。初問答斷疑四。初舉疑因以問。</p><a 
name="0160a14" id="0160a14"></a><p style="text-indent: 0em; margin-left: 0em"><span class="linehead"></span>須菩提。於意云何。如來得阿耨多羅三藐三<a 
name="0160a15" id="0160a15"></a>菩提耶。如來有所說法耶　佛問得不。意顯<a 
name="0160a16" id="0160a16"></a>不得故。無著云。顯示翻於正覺取故。二順實<a 
name="0160a17" id="0160a17"></a>理以酬。</p><a 
name="0160a18" id="0160a18"></a><p style="text-indent: 0em; margin-left: 0em"><span class="linehead"></span>須菩提言。如我解佛所說義。無有定法名阿<a 
name="0160a19" id="0160a19"></a>耨多羅三藐三菩提。亦無有定法如來可說<a 
name="0160a20" id="0160a20"></a>　偈云。應化非真佛。亦非說法者。三釋無定<a 
name="0160a21" id="0160a21"></a>法之言。</p><a 
name="0160a22" id="0160a22"></a><p style="text-indent: 0em; margin-left: 0em"><span class="linehead"></span>何以故。如來所說法。皆不可取不可說。非法<a 
name="0160a23" id="0160a23"></a>非非法　無著云。不可取者。謂正聞時。不可<a 
name="0160a24" id="0160a24"></a>說者。謂正說時。非法者。分別性故。非非法者。<a 
name="0160a25" id="0160a25"></a>法無我理故。論云。彼法非法非非法。依真如<a 
name="0160a26" id="0160a26"></a>義說。非法者。一切法無體相故。非非法者。彼<a 
name="0160a27" id="0160a27"></a>真如無我實相有故。何故。唯言說不言證。有<a 
name="0160a28" id="0160a28"></a>言。說者。即成證義故。若不證者。則不能說。<a 
name="0160a29" id="0160a29"></a>四釋無取說之所以。</p><a 
name="0160b01" id="0160b01"></a><p style="text-indent: 0em; margin-left: 0em"><span class="linehead"></span>所以者何。一切賢聖皆以無為法而有差別<a 
name="0160b02" id="0160b02"></a>　魏云。一切聖人皆以無為法得名。論意云。<a 
name="0160b03" id="0160b03"></a>聖人但依真如清淨得名。非別得法故無取<a 
name="0160b04" id="0160b04"></a>說。而有差別者。論云。真如具足清淨分清淨。<a 
name="0160b05" id="0160b05"></a>無著云。無為者無分別義故。是故菩薩有學<a 
name="0160b06" id="0160b06"></a>得名。如來無學得名。初無為者。折伏散亂時<a 
name="0160b07" id="0160b07"></a>顯了故。後無為者。唯第一義者無上覺故。三<a 
name="0160b08" id="0160b08"></a>乘賢聖皆修證無為。故通說為差別。二校量<a 
name="0160b09" id="0160b09"></a>顯勝四。初舉劣福以問。</p><a 
name="0160b10" id="0160b10"></a><p style="text-indent: 0em; margin-left: 0em"><span class="linehead"></span>須菩提。於意云何。若人滿三千大千世界七<a 
name="0160b11" id="0160b11"></a>寶以用布施。是人所得福德寧為多不　俱<a 
name="0160b12" id="0160b12"></a>舍偈云。四大洲日月蘇迷盧欲天梵世各一<a 
name="0160b13" id="0160b13"></a>千。名一小千界。此小千千倍。說名一中千。此<a 
name="0160b14" id="0160b14"></a>千倍大千。皆同一成壞。七寶者。金銀&#x7460;璃珊<a 
name="0160b15" id="0160b15"></a>瑚碼&#x78AF;赤真珠頗梨二釋福多以酬。</p><a 
name="0160b16" id="0160b16"></a><p style="text-indent: 0em; margin-left: 0em"><span class="linehead"></span>須菩提言。甚多世尊。何以故。是福德即非福<a 
name="0160b17" id="0160b17"></a>德性。是故如來說福德多　無著云。是福德<a 
name="0160b18" id="0160b18"></a>者標牒。即非者約勝義空。是故者約世俗有。<a 
name="0160b19" id="0160b19"></a>三判經福超過。</p><a 
name="0160b20" id="0160b20"></a><p style="text-indent: 0em; margin-left: 0em"><span class="linehead"></span>若復有人。於此經中受持乃至四句偈等。為<a 
name="0160b21" id="0160b21"></a>他人說其福勝彼　偈云。受持法及說。不空<a 
name="0160b22" id="0160b22"></a>於福德。福不趣菩提。二能趣菩提。四句者。<a 
name="0160b23" id="0160b23"></a>但於四句詮義。究竟即成四句偈。如凡所有<a 
name="0160b24" id="0160b24"></a>相皆是虛妄。若見諸相非相。即見如來。此最<a 
name="0160b25" id="0160b25"></a>妙也。然但義見四句。持說即趣菩提。文或增<a 
name="0160b26" id="0160b26"></a>減不必唯四。義若闕者則互成謗。四釋超過<a 
name="0160b27" id="0160b27"></a>所以二。初正釋。</p><a 
name="0160b28" id="0160b28"></a><p style="text-indent: 0em; margin-left: 0em"><span class="linehead"></span>何以故。須菩提。一切諸佛及諸佛阿耨多羅<a 
name="0160b29" id="0160b29"></a>三藐三菩提法。皆從此經出　諸佛菩提法<a 
name="0160c01" id="0160c01"></a>者。論云。名為法身。於彼法身此二能作了因。<a 
name="0160c02" id="0160c02"></a>一切諸佛者即報化身。論云。於此能為生因。<a 
name="0160c03" id="0160c03"></a>二轉釋。</p><a 
name="0160c04" id="0160c04"></a><p style="text-indent: 0em; margin-left: 0em"><span class="linehead"></span>須菩提。所謂佛法者即非佛法　第一義中。<a 
name="0160c05" id="0160c05"></a>無有佛法從經出也。四斷聲聞得果是取疑。<a 
name="0160c06" id="0160c06"></a>論云。向說聖人無為法不可取說。云何聲聞<a 
name="0160c07" id="0160c07"></a>各取自果。如證而說。斷之文四。初入流果。</p><a 
name="0160c08" id="0160c08"></a><p style="text-indent: 0em; margin-left: 0em"><span class="linehead"></span>須菩提。於意云何。須陀洹能作是念。我得須<a 
name="0160c09" id="0160c09"></a>陀洹果不。須菩提言。不也世尊。何以故。須陀<a 
name="0160c10" id="0160c10"></a>洹名為入流而無所入。不入色聲香味觸法<a 
name="0160c11" id="0160c11"></a>是。名須陀洹　須陀洹。此云入流。入聖人流<a 
name="0160c12" id="0160c12"></a>故。亦云預流。預聖人流故。秪由不入六塵名<a 
name="0160c13" id="0160c13"></a>入聖流。不是別有所入故。論云。聖人得果不<a 
name="0160c14" id="0160c14"></a>取一法。不取六塵境界。故名逆流。乃至羅漢<a 
name="0160c15" id="0160c15"></a>不取一法。以是義故。名阿羅漢。然非不取無<a 
name="0160c16" id="0160c16"></a>為自果。但於證時離取我等煩惱。是故無如<a 
name="0160c17" id="0160c17"></a>是心。我能得果。若起如是心我能得果。即為<a 
name="0160c18" id="0160c18"></a>著我等故。知得果是不取義。何得疑云是取。<a 
name="0160c19" id="0160c19"></a>二一來果。</p><a 
name="0160c20" id="0160c20"></a><p style="text-indent: 0em; margin-left: 0em"><span class="linehead"></span>須菩提。於意云何。斯陀含能作是念。我得斯<a 
name="0160c21" id="0160c21"></a>陀含果不。須菩提言。不也世尊。何以故。斯陀<a 
name="0160c22" id="0160c22"></a>含名一往來。而實無往來。是名斯陀含　斯<a 
name="0160c23" id="0160c23"></a>陀含。此云一來。斷欲界六品修惑。從此命終。<a 
name="0160c24" id="0160c24"></a>一往天上一來人間。便得阿羅漢果。故名一<a 
name="0160c25" id="0160c25"></a>來。而實無來者。已悟無我誰能往來。三不來<a 
name="0160c26" id="0160c26"></a>果。</p><a 
name="0160c27" id="0160c27"></a><p style="text-indent: 0em; margin-left: 0em"><span class="linehead"></span>須菩提。於意云何。阿那含能作是念。我得阿<a 
name="0160c28" id="0160c28"></a>那含果不。須菩提言。不也世尊。何以故。阿那<a 
name="0160c29" id="0160c29"></a>含名為不來。而實無不來。是故名阿那含<a 
name="0161a01" id="0161a01"></a>　阿那含。此云不來。亦云不還。斷欲界九品修<a 
name="0161a02" id="0161a02"></a>惑盡。命終一往天上。更不還來下界。故云不<a 
name="0161a03" id="0161a03"></a>來。而實無不來義。同前釋。四不生果。阿羅<a 
name="0161a04" id="0161a04"></a>漢。此釋有三。一無賊。三界見修煩惱盡故。二<a 
name="0161a05" id="0161a05"></a>不生。不受後有故。三應供。應受人天廣大供<a 
name="0161a06" id="0161a06"></a>養故。文三。初舉所得以問。</p><a 
name="0161a07" id="0161a07"></a><p style="text-indent: 0em; margin-left: 0em"><span class="linehead"></span>須菩提。於意云何。阿羅漢能作是念。我得阿<a 
name="0161a08" id="0161a08"></a>羅漢道不　二明無取以答。</p><a 
name="0161a09" id="0161a09"></a><p style="text-indent: 0em; margin-left: 0em"><span class="linehead"></span>須菩提言。不也世尊。何以故。實無有法名阿<a 
name="0161a10" id="0161a10"></a>羅漢。世尊。若阿羅漢作是念。我得阿羅漢道。<a 
name="0161a11" id="0161a11"></a>即為著我人眾生壽者　三引已證令信。三<a 
name="0161a12" id="0161a12"></a>初明佛先印。</p><a 
name="0161a13" id="0161a13"></a><p style="text-indent: 0em; margin-left: 0em"><span class="linehead"></span>世尊。佛說我得無諍三昧。人中最為第一。是<a 
name="0161a14" id="0161a14"></a>第一離欲阿羅漢　無諍者。不惱眾生。能令<a 
name="0161a15" id="0161a15"></a>眾生不起煩惱。故佛讚之。十弟子中善現第<a 
name="0161a16" id="0161a16"></a>一離欲者。三界煩惱但有貪心盡名為欲。非<a 
name="0161a17" id="0161a17"></a>唯欲界二彰已不取。</p><a 
name="0161a18" id="0161a18"></a><p style="text-indent: 0em; margin-left: 0em"><span class="linehead"></span>我不作是念。我是離欲阿羅漢　三&#x5374;釋佛<a 
name="0161a19" id="0161a19"></a>意。</p><a 
name="0161a20" id="0161a20"></a><p style="text-indent: 0em; margin-left: 0em"><span class="linehead"></span>世尊。我若作是念。我得阿羅漢道。世尊。則不<a 
name="0161a21" id="0161a21"></a>說須菩提是樂阿蘭那行者。以須菩提實無<a 
name="0161a22" id="0161a22"></a>所行。而名須菩提是樂阿蘭那行　論云。離<a 
name="0161a23" id="0161a23"></a>二種障。一煩惱障得阿羅漢故離。二三昧障<a 
name="0161a24" id="0161a24"></a>得無諍故離。故無所行。阿蘭那者。此云寂靜。<a 
name="0161a25" id="0161a25"></a>五斷釋迦然燈取說疑。論云。釋迦昔於然燈<a 
name="0161a26" id="0161a26"></a>佛所受法。彼佛為此佛說法。云何言不可取<a 
name="0161a27" id="0161a27"></a>不可說。</p><a 
name="0161a28" id="0161a28"></a><p style="text-indent: 0em; margin-left: 0em"><span class="linehead"></span>佛告須菩提。於意云何。如來昔在然燈佛所。<a 
name="0161a29" id="0161a29"></a>於法有所得不。不也世尊。如來在然燈佛所。<a 
name="0161b01" id="0161b01"></a>於法實無所得　於法實無所得者。然燈佛<a 
name="0161b02" id="0161b02"></a>說。說是語言。釋迦所聞唯聞語言。語言非實<a 
name="0161b03" id="0161b03"></a>智證法故。論云。釋迦於然燈所。言語所說不<a 
name="0161b04" id="0161b04"></a>取證法。以是義故。顯彼證智不可說不可取。<a 
name="0161b05" id="0161b05"></a>六斷嚴土違於不取疑。論云。若法不可取。云<a 
name="0161b06" id="0161b06"></a>何諸菩薩取莊嚴淨土。云何自受法王身。斷<a 
name="0161b07" id="0161b07"></a>之文三。初舉取相莊嚴問。</p><a 
name="0161b08" id="0161b08"></a><p style="text-indent: 0em; margin-left: 0em"><span class="linehead"></span>須菩提。於意云何。菩薩莊嚴佛土不　佛意<a 
name="0161b09" id="0161b09"></a>欲明法性真土。故問取形相莊嚴土不。二釋<a 
name="0161b10" id="0161b10"></a>離相莊嚴答。</p><a 
name="0161b11" id="0161b11"></a><p style="text-indent: 0em; margin-left: 0em"><span class="linehead"></span>不也。世尊。何以故。莊嚴佛土者。即非莊嚴是<a 
name="0161b12" id="0161b12"></a>名莊嚴　偈云。智習唯識通。如是取淨土。非<a 
name="0161b13" id="0161b13"></a>形第一體。非嚴莊嚴意。論釋云。諸佛無有莊<a 
name="0161b14" id="0161b14"></a>嚴國土事。唯真實智慧習識通達故。不可取<a 
name="0161b15" id="0161b15"></a>莊嚴有二。一形相。二第一義相。非嚴者無形<a 
name="0161b16" id="0161b16"></a>相故。莊嚴意者。即是第一莊嚴。以一切功德<a 
name="0161b17" id="0161b17"></a>成就莊嚴故。三依淨心莊嚴勸。</p><a 
name="0161b18" id="0161b18"></a><p style="text-indent: 0em; margin-left: 0em"><span class="linehead"></span>是故須菩提。諸菩薩摩訶薩。應如是生清淨<a 
name="0161b19" id="0161b19"></a>心。不應住色生心。不應住聲香味觸法生心。<a 
name="0161b20" id="0161b20"></a>應無所住而生其心　論云。若人分別佛土。<a 
name="0161b21" id="0161b21"></a>是有為形相。而言我成就者。彼住於色等境<a 
name="0161b22" id="0161b22"></a>中。為遮此故。故云應如是生清淨心。不應住<a 
name="0161b23" id="0161b23"></a>色等也。而生其心者。則是正智。此是真心。若<a 
name="0161b24" id="0161b24"></a>都無心便同空見。七斷受得報身有取疑。疑<a 
name="0161b25" id="0161b25"></a>意如前。斷之文二。初問答斷疑。</p><a 
name="0161b26" id="0161b26"></a><p style="text-indent: 0em; margin-left: 0em"><span class="linehead"></span>須菩提。譬如有人身如須彌山王。於意云何。<a 
name="0161b27" id="0161b27"></a>是身為大不。須菩提言。甚大世尊。何以故。佛<a 
name="0161b28" id="0161b28"></a>說非身是名大身　論云。如須彌山王勢力<a 
name="0161b29" id="0161b29"></a>高遠故名為大。而不取我是山王。以無分別<a 
name="0161c01" id="0161c01"></a>故。報佛亦如是。以得無上法王體故名大。而<a 
name="0161c02" id="0161c02"></a>不取我是法王。以無分別故。故偈云。如山王<a 
name="0161c03" id="0161c03"></a>無取。受報亦復然。非身名身者。非有漏有為<a 
name="0161c04" id="0161c04"></a>身。是無漏無為身。故偈云。遠離於諸漏。及<a 
name="0161c05" id="0161c05"></a>有為法故。論云。若如是即無有物。若如是即<a 
name="0161c06" id="0161c06"></a>名有物。以唯有清淨身故。以遠離有為法故。<a 
name="0161c07" id="0161c07"></a>以是義故。實有我體。以不依他緣住故。二校<a 
name="0161c08" id="0161c08"></a>量顯勝二。一約外財挍量廣顯經勝二。一校<a 
name="0161c09" id="0161c09"></a>量勝劣三。初約多河以辨沙。</p><a 
name="0161c10" id="0161c10"></a><p style="text-indent: 0em; margin-left: 0em"><span class="linehead"></span>須菩提。如恒河中所有沙數。如是沙等恒河。<a 
name="0161c11" id="0161c11"></a>於意云何。是諸恒河沙寧為多不。須菩提言。<a 
name="0161c12" id="0161c12"></a>甚多世尊。但諸恒河尚多無數。何況其沙<a 
name="0161c13" id="0161c13"></a>　恒河者。從阿耨池東面流出。周四十里沙細<a 
name="0161c14" id="0161c14"></a>如&#x9EAA;。金沙混流。佛多近此說法。故取為喻。二<a 
name="0161c15" id="0161c15"></a>約多沙以彰福。</p><a 
name="0161c16" id="0161c16"></a><p style="text-indent: 0em; margin-left: 0em"><span class="linehead"></span>須菩提。我今實言告汝。若有善男子善女人。<a 
name="0161c17" id="0161c17"></a>以七寶滿爾所恒沙河數三千大千世界。以<a 
name="0161c18" id="0161c18"></a>用布施。得福多不。須菩提言。甚多世尊　論<a 
name="0161c19" id="0161c19"></a>云。前已說喻何故復說。偈云。說多義差<a 
name="0161c20" id="0161c20"></a>別亦成勝校量。後福過於前故重說勝喻。何<a 
name="0161c21" id="0161c21"></a>故不先說此喻。為漸化眾生令信上妙義故。<a 
name="0161c22" id="0161c22"></a>又前未顯以何等勝功德能得菩提故。三約<a 
name="0161c23" id="0161c23"></a>多福以顯勝。</p><a 
name="0161c24" id="0161c24"></a><p style="text-indent: 0em; margin-left: 0em"><span class="linehead"></span>佛告須菩提。若善男子善女人。於此經中乃<a 
name="0161c25" id="0161c25"></a>至受持四句偈等為他人說。而此福德勝前<a 
name="0161c26" id="0161c26"></a>福德　施感生死經趣菩提大意同前。二釋<a 
name="0161c27" id="0161c27"></a>勝所以五。一尊處歎人勝三。初明處可敬。</p><a 
name="0161c28" id="0161c28"></a><p style="text-indent: 0em; margin-left: 0em"><span class="linehead"></span>復次須菩提。隨說是經乃至四句偈等。當知<a 
name="0161c29" id="0161c29"></a>此處一切世間天人阿修羅。皆應供養如佛<a 
name="0162a01" id="0162a01"></a>塔廟　大般若說。天帝不在。諸天若來但見<a 
name="0162a02" id="0162a02"></a>空座。盡皆作禮供養而去。窣堵波。此云高顯。<a 
name="0162a03" id="0162a03"></a>塔者邊國訛語。廟藐也。於塔中安佛形藐。二<a 
name="0162a04" id="0162a04"></a>顯人獲益。</p><a 
name="0162a05" id="0162a05"></a><p style="text-indent: 0em; margin-left: 0em"><span class="linehead"></span>何況有人盡能受持讀誦。須菩提。當知是人<a 
name="0162a06" id="0162a06"></a>成就最上第一希有之法　前四句猶勝。況<a 
name="0162a07" id="0162a07"></a>此盡能受持。故最上等也。三顯處有佛。</p><a 
name="0162a08" id="0162a08"></a><p style="text-indent: 0em; margin-left: 0em"><span class="linehead"></span>若是經典所在之處。則為有佛。若尊重弟子<a 
name="0162a09" id="0162a09"></a>　經顯如來法身依法則有報化。又一切賢<a 
name="0162a10" id="0162a10"></a>聖皆以無為得名。經顯無為必有賢聖尊重<a 
name="0162a11" id="0162a11"></a>弟子。二約義釋辨名勝。</p><a 
name="0162a12" id="0162a12"></a><p style="text-indent: 0em; margin-left: 0em"><span class="linehead"></span>爾時須菩提白佛言。世尊。當何名此經。我等<a 
name="0162a13" id="0162a13"></a>云何奉持。佛告須菩提。是經名為金剛般若<a 
name="0162a14" id="0162a14"></a>波羅<span class="corr" title='[密&gt;蜜]'>蜜</span>。以是名字汝當奉持。所以者何。須菩<a 
name="0162a15" id="0162a15"></a>提。佛說般若波羅蜜。則非般若波羅蜜　佛<a 
name="0162a16" id="0162a16"></a>立經名約能斷惑。斷惑故勝也。則非般若者。<a 
name="0162a17" id="0162a17"></a>無著云。對治如言執故。三佛無異說勝。</p><a 
name="0162a18" id="0162a18"></a><p style="text-indent: 0em; margin-left: 0em"><span class="linehead"></span>須菩提。於意云何。如來有所說法不。須菩提<a 
name="0162a19" id="0162a19"></a>白佛言。世尊。如來無所說　無所說者。無別<a 
name="0162a20" id="0162a20"></a>異增減之說。但如證而說。既如其說則無所<a 
name="0162a21" id="0162a21"></a>說。三世佛皆然故云無異說。故論云無有一<a 
name="0162a22" id="0162a22"></a>法唯獨如來說。餘佛不說。無著云。第一義不<a 
name="0162a23" id="0162a23"></a>可說。四施福劣塵勝。</p><a 
name="0162a24" id="0162a24"></a><p style="text-indent: 0em; margin-left: 0em"><span class="linehead"></span>須菩提。於意云何。三千大千世界所有微塵。<a 
name="0162a25" id="0162a25"></a>是為多不。須菩提言。甚多世尊。須菩提。諸微<a 
name="0162a26" id="0162a26"></a>塵。如來說非微塵。是名微塵。如來說世界非<a 
name="0162a27" id="0162a27"></a>世界。是名世界　論云。寶施福德是煩惱因。<a 
name="0162a28" id="0162a28"></a>以能成就煩惱事故。地塵無記非煩惱因故。<a 
name="0162a29" id="0162a29"></a>塵勝施劣。大雲云。故諸地塵則非貪等煩惱。<a 
name="0162b01" id="0162b01"></a>塵是名無記。地塵如來說三千界非煩惱染<a 
name="0162b02" id="0162b02"></a>因。界是名地塵。無記界是則界為塵。因塵不<a 
name="0162b03" id="0162b03"></a>生煩惱。施為福因福生煩惱。五感果離相勝。</p><a 
name="0162b04" id="0162b04"></a><p style="text-indent: 0em; margin-left: 0em"><span class="linehead"></span>須菩提。於意云何。可以三十二相見如來不。<a 
name="0162b05" id="0162b05"></a>不也世尊。不可以三十二相得見如來。何以<a 
name="0162b06" id="0162b06"></a>故。如來說三十二相即是非相。是名三十二<a 
name="0162b07" id="0162b07"></a>相　恐施寶者云。我施求佛誰言煩惱。故此<a 
name="0162b08" id="0162b08"></a>經云。可以相為佛不。論云。持說此法能成菩<a 
name="0162b09" id="0162b09"></a>提。勝彼福德。何以故。彼相於佛菩提非法身<a 
name="0162b10" id="0162b10"></a>相故。經福能降施福德三十二相。意明經福<a 
name="0162b11" id="0162b11"></a>降施方得色相佛身。若但寶施即煩惱因。二<a 
name="0162b12" id="0162b12"></a>約內財校量倍顯經勝。二初校量勝劣。</p><a 
name="0162b13" id="0162b13"></a><p style="text-indent: 0em; margin-left: 0em"><span class="linehead"></span>須菩提。若有善男子善女人。以恒河沙等身<a 
name="0162b14" id="0162b14"></a>命布施。若復有人。於此經中乃至受持四句<a 
name="0162b15" id="0162b15"></a>偈等。為他人說。其福甚多　捨身勝於寶施。<a 
name="0162b16" id="0162b16"></a>持說又勝捨命。二釋勝所以五。初泣歎未聞<a 
name="0162b17" id="0162b17"></a>深法勝。</p><a 
name="0162b18" id="0162b18"></a><p style="text-indent: 0em; margin-left: 0em"><span class="linehead"></span>爾時須菩提。聞說是經深解義趣。涕淚悲泣<a 
name="0162b19" id="0162b19"></a>而白佛言。希有。世尊。佛說如是甚深經典。我<a 
name="0162b20" id="0162b20"></a>從昔來。所得慧眼。未曾得聞如是之經　捨<a 
name="0162b21" id="0162b21"></a>身之苦已感人心。何況更聞不及持說。是故<a 
name="0162b22" id="0162b22"></a>悲淚。論云。念彼身苦尊重法故悲淚。慧眼人<a 
name="0162b23" id="0162b23"></a>空也。未聞法空也。二淨心契實具德勝二。初<a 
name="0162b24" id="0162b24"></a>正明。</p><a 
name="0162b25" id="0162b25"></a><p style="text-indent: 0em; margin-left: 0em"><span class="linehead"></span>世尊。若復有人。得聞是經信心清淨則生實<a 
name="0162b26" id="0162b26"></a>相。當知是人成就第一希有功德　論云。此<a 
name="0162b27" id="0162b27"></a>中有實相餘者非實相。二佛跡。</p><a 
name="0162b28" id="0162b28"></a><p style="text-indent: 0em; margin-left: 0em"><span class="linehead"></span>世尊。是實相者。則是非相。是故如來說名實<a 
name="0162b29" id="0162b29"></a>相　無著云。為離實相分別想故。三信解三<a 
name="0162c01" id="0162c01"></a>空同佛勝三。初總標信解。</p><a 
name="0162c02" id="0162c02"></a><p style="text-indent: 0em; margin-left: 0em"><span class="linehead"></span>世尊。我今得聞如是經典。信解受持不足為<a 
name="0162c03" id="0162c03"></a>難。若當來世後五百歲。其有眾生得聞是經<a 
name="0162c04" id="0162c04"></a>信解受持。是人則為第一希有　無著云。未<a 
name="0162c05" id="0162c05"></a>來法滅時。尚有菩薩受持。故無我人等取。云<a 
name="0162c06" id="0162c06"></a>何汝等於正法時。遠離修行不生慚愧。二別<a 
name="0162c07" id="0162c07"></a>顯三空。</p><a 
name="0162c08" id="0162c08"></a><p style="text-indent: 0em; margin-left: 0em"><span class="linehead"></span>何以故。此人無我相人相眾生相壽者相。所<a 
name="0162c09" id="0162c09"></a>以者何。我相即是非相。人相眾生相壽者相<a 
name="0162c10" id="0162c10"></a>即是非相。何以故。離一切諸相即名諸佛<a 
name="0162c11" id="0162c11"></a>　無著云。無我等者。無人取我等。即非相者無<a 
name="0162c12" id="0162c12"></a>法取。離一切者。顯示諸菩薩隨順學相。諸佛<a 
name="0162c13" id="0162c13"></a>世尊離一切相。是故我等應如是學。三如來<a 
name="0162c14" id="0162c14"></a>印定。</p><a 
name="0162c15" id="0162c15"></a><p style="text-indent: 0em; margin-left: 0em"><span class="linehead"></span>佛告須菩提。如是如是　四聞時不動希有<a 
name="0162c16" id="0162c16"></a>勝。</p><a 
name="0162c17" id="0162c17"></a><p style="text-indent: 0em; margin-left: 0em"><span class="linehead"></span>若復有人得聞是經。不驚不怖不畏。當知是<a 
name="0162c18" id="0162c18"></a>人甚為希有　論云。驚者謂非處生懼。怖者<a 
name="0162c19" id="0162c19"></a>不能斷疑心故。畏者一向怖故。其心畢竟墮<a 
name="0162c20" id="0162c20"></a>驚怖故。五大因清淨第一勝。</p><a 
name="0162c21" id="0162c21"></a><p style="text-indent: 0em; margin-left: 0em"><span class="linehead"></span>何以故。須菩提。如來說第一波羅蜜非第一<a 
name="0162c22" id="0162c22"></a>波羅蜜。是名第一波羅蜜　何以故者有二。<a 
name="0162c23" id="0162c23"></a>一躡前不驚等徵。二都躡前勝以徵。論云。此<a 
name="0162c24" id="0162c24"></a>法門者。名為大因。勝餘修多羅故名為清淨。<a 
name="0162c25" id="0162c25"></a>無量諸佛同說故。故彼珍寶檀等無如是功<a 
name="0162c26" id="0162c26"></a>德。是故彼福德中。此福為勝。</p><a 
name="0162c27" id="0162c27"></a><p><span class="juanname">金剛般若經疏論纂要上</span></p>
<hr>【經文資訊】大正藏第 33 冊 No. 1701 金剛般若經疏論纂要<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index22d0.html?index=T33n1701" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T33n1701_001 by HTTrack Website Copier/3.x [XR&CO'2014], Tue, 07 Jun 2016 06:53:44 GMT -->
</html>
