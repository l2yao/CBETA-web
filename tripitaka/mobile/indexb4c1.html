<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T52n2102_011 by HTTrack Website Copier/3.x [XR&CO'2014], Tue, 07 Jun 2016 07:00:38 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=391892579&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT52n2102&amp;utmp=%2Fmobile%2Findex.php%3Findex%3DT52n2102_011&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc9ec.html?index=T52n2102_010" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第52冊<br/>No.2102 弘明集 (14卷)<br/>【梁 僧祐撰】<br/>第 11 卷</p>
	<a href="index2c05-3.html?index=T52n2102_012" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T52">
<div class="root" id="2102" sutra_name="弘明集" sutra_juan="[卷11]">　
<a 
name="0069a01" id="0069a01"></a><a 
name="0069a02" id="0069a02"></a><p><span class="juanname">弘明集卷第十一</span></p><a 
name="0069a03" id="0069a03"></a><a 
name="0069a04" id="0069a04"></a><p style="margin-left: 4em"><span class="byline">梁楊都建初寺釋僧祐律師撰</span></p><a 
name="0069a05" id="0069a05"></a><ul><li>何令尚之答宋文皇帝讚揚佛教事</li><a 
name="0069a06" id="0069a06"></a><li>高明二法師答李交州淼難佛不見形事<a 
name="0069a07" id="0069a07"></a><span class="note">(并李書)</span></li><a 
name="0069a08" id="0069a08"></a><li>司徒文宣王書與孔中丞稚珪釋疑惑<a 
name="0069a09" id="0069a09"></a><span class="note">(并牋書)</span></li><a 
name="0069a10" id="0069a10"></a><li>恒標二公答姚主勸罷道書<span class="note">(并書)</span></li><a 
name="0069a11" id="0069a11"></a><li>僧<span class="gaiji">[契-大+石]<!--gaiji,,1[契-大+石],2&#x40AE;,3--></span>僧遷鳩摩答姚主奏<span class="note">(并書)</span></li><a 
name="0069a12" id="0069a12"></a><li>遠法師答桓玄勸罷道書<span class="note">(并書)</span></li><a 
name="0069a13" id="0069a13"></a><li>釋僧巖答劉青州勸還俗書<span class="note">(并劉往反六首)</span></li></ul><a 
name="0069a14" id="0069a14"></a><p style="margin-left: 2em"><span class="headname">何令尚之答宋文皇帝讚揚佛教事</span></p><a 
name="0069a15" id="0069a15"></a><p style="text-indent: 0em; margin-left: 0em"><span class="linehead"></span>元嘉十二年五月五日。有司奏。丹陽尹蕭<a 
name="0069a16" id="0069a16"></a>&#x8B29;之上言稱。佛化被于中國已歷四代。塔寺<a 
name="0069a17" id="0069a17"></a>形像所在千計。進可以繫心。退足以招勸。<a 
name="0069a18" id="0069a18"></a>而自頃世以來。情敬浮末。不以精誠為至。<a 
name="0069a19" id="0069a19"></a>更以奢競為重。舊宇頹阤曾莫之修。而各造<a 
name="0069a20" id="0069a20"></a>新搆以相跨尚。甲地顯宅於茲殆盡。林<a 
name="0069a21" id="0069a21"></a>竹銅綵靡損無極。違中越制宜加檢裁。不為<a 
name="0069a22" id="0069a22"></a>之防流遁未已。請自今以後。有欲鑄銅像者。<a 
name="0069a23" id="0069a23"></a>悉詣臺自聞。興造塔寺精舍。皆先詣所在二<a 
name="0069a24" id="0069a24"></a>千石。通發本末。依事列言本州。必須報許。然<a 
name="0069a25" id="0069a25"></a>後就功。其有輒鑄銅制輒造寺舍者。皆以不<a 
name="0069a26" id="0069a26"></a>承用詔書。律論銅宅材瓦悉沒入官。奏可。<a 
name="0069a27" id="0069a27"></a>是時有沙門慧琳。假服僧次而毀其法。著白<a 
name="0069a28" id="0069a28"></a>黑論。衡陽太守何承天。與琳比狎雅相擊揚。<a 
name="0069a29" id="0069a29"></a>著達性論。並拘滯一方詆呵釋教。永嘉太守<a 
name="0069b01" id="0069b01"></a>顏延之太子中舍人宗炳信法者也。檢駁二<a 
name="0069b02" id="0069b02"></a>論各萬餘言。琳等始亦往還未底躓乃止。<a 
name="0069b03" id="0069b03"></a>炳因著明佛論以廣其宗。帝善之。謂侍中何<a 
name="0069b04" id="0069b04"></a>尚之曰。吾不讀經比復無暇。三世因果未<a 
name="0069b05" id="0069b05"></a>辯致懷。而復不敢立異者。正以前達及卿輩<a 
name="0069b06" id="0069b06"></a>時秀率皆敬信故也。范泰謝靈運每云。六經<a 
name="0069b07" id="0069b07"></a>典文本在濟俗為治耳。必求性靈真奧。豈得<a 
name="0069b08" id="0069b08"></a>不以佛經為指南耶。顏延年之折達性。宗少<a 
name="0069b09" id="0069b09"></a>文之難白黑。明佛汪汪尤為名理。並足開<a 
name="0069b10" id="0069b10"></a>獎人意。若使率土之濱皆純此化。則吾坐致<a 
name="0069b11" id="0069b11"></a>太平夫。復何事近蕭&#x8B29;請制。未令經通即<a 
name="0069b12" id="0069b12"></a>已相示。委卿增損。必有以式遏浮淫無傷弘<a 
name="0069b13" id="0069b13"></a>獎者。乃當著令耳。尚之對曰。悠悠之徒多不<a 
name="0069b14" id="0069b14"></a>信法。以臣庸蔽猶秉愚對。懼以闕薄貽點<a 
name="0069b15" id="0069b15"></a>大教。今乃更荷褒拂。非所敢當。至如前代群<a 
name="0069b16" id="0069b16"></a>賢。則不負明詔矣。中朝已遠難復盡知。渡江<a 
name="0069b17" id="0069b17"></a>以來。則王導周顗宰輔之冠蓋。王濛謝尚人<a 
name="0069b18" id="0069b18"></a>倫之羽儀。&#x90C4;超王坦王恭王謐。或號絕倫或<a 
name="0069b19" id="0069b19"></a>稱獨步。韶氣貞情又為物表。郭文謝敷戴逵<a 
name="0069b20" id="0069b20"></a>等。皆置心天人之際。抗身煙霞之間。亡高祖<a 
name="0069b21" id="0069b21"></a>兄弟以清識軌世。王元琳昆季以才華冠朝。<a 
name="0069b22" id="0069b22"></a>其餘范汪孫綽張玄殷覬。略數十人。靡非時<a 
name="0069b23" id="0069b23"></a>俊。又炳論所列諸沙門等。帛曇邃者其下輩<a 
name="0069b24" id="0069b24"></a>也。所與比對則庾元規。自邃以上護蘭諸公。<a 
name="0069b25" id="0069b25"></a>皆將惡&#x8FF9;黃中。或不測人也。近世道俗較談<a 
name="0069b26" id="0069b26"></a>便爾。若當備舉夷夏爰逮漢魏。奇才異德胡<a 
name="0069b27" id="0069b27"></a>可勝言。寧當空夭性靈坐棄天屬。淪惑於幻<a 
name="0069b28" id="0069b28"></a>妄之說。自陷於無徵之化哉。陛下思洞機表<a 
name="0069b29" id="0069b29"></a>慮玄象外。鉤深致遠無容近取。於斯自臣等<a 
name="0069c01" id="0069c01"></a>以降。若能謹推此例。則清信之士無乏於時。<a 
name="0069c02" id="0069c02"></a>所謂人能弘道。豈虛言哉。慧遠法師嘗云釋<a 
name="0069c03" id="0069c03"></a>氏之化無所不可適。道固自教源。濟俗亦為<a 
name="0069c04" id="0069c04"></a>要務。世主若能剪其訛偽獎其驗實。與皇之<a 
name="0069c05" id="0069c05"></a>政並行四海。幽顯協力共敦黎庶。何成康文<a 
name="0069c06" id="0069c06"></a>景獨可奇哉。使周漢之初復兼此化。頌作形<a 
name="0069c07" id="0069c07"></a>清倍當速耳。竊謂此說有契理奧。何者百家<a 
name="0069c08" id="0069c08"></a>之鄉十人持五戒。則十人淳謹矣。千室之邑<a 
name="0069c09" id="0069c09"></a>百人修十善。則百人和厚矣。傳此風訓以遍<a 
name="0069c10" id="0069c10"></a>寓內。編戶千萬則仁人百萬矣。此舉戒善之<a 
name="0069c11" id="0069c11"></a>全具者耳。若持一戒一善。悉計為數者。抑將<a 
name="0069c12" id="0069c12"></a>十有二三矣。夫能行一善則去一惡。一惡既<a 
name="0069c13" id="0069c13"></a>去則息一刑。一刑息於家。則萬刑息於國。四<a 
name="0069c14" id="0069c14"></a>百之獄何足難措。雅頌之興理宜位速。即<a 
name="0069c15" id="0069c15"></a>陛下所謂坐致太平者也。論理則其如此。徵<a 
name="0069c16" id="0069c16"></a>事則臣復言之。前史稱西域之。俗皆奉佛敬<a 
name="0069c17" id="0069c17"></a>法。故大國之眾數萬小國數百。而終不相兼<a 
name="0069c18" id="0069c18"></a>并內屬之後習俗頗弊。猶甚淳弱罕行殺伐。<a 
name="0069c19" id="0069c19"></a>又五胡亂華以來。生民塗炭冤橫死亡者。不<a 
name="0069c20" id="0069c20"></a>可勝數。其中設獲蘇息。必釋教是賴。故佛<a 
name="0069c21" id="0069c21"></a>圖澄入鄴而石虎殺戮減半。澠池寶塔放<a 
name="0069c22" id="0069c22"></a>光而符健椎鋸用息蒙遜。反噬無親虐如豺<a 
name="0069c23" id="0069c23"></a>虎。末節感悟遂成善人。法逮道人力兼萬夫。<a 
name="0069c24" id="0069c24"></a>幾亂河渭面縛甘死以赴師阨。此非有他敬<a 
name="0069c25" id="0069c25"></a>信故也。</p><a 
name="0070a01" id="0070a01"></a><p style="text-indent: 0em; margin-left: 0em"><span class="linehead"></span>夫神道助教有自來矣。雷霆所擊暑雨恒事。<a 
name="0070a02" id="0070a02"></a>及展廟遇震。而書為隱慝。桀紂之朝。冤死者<a 
name="0070a03" id="0070a03"></a>不可稱紀。而周宣晉景。獨以淫刑受崇。檢<a 
name="0070a04" id="0070a04"></a>報應之數。既有不符。徵古今之例。祗更增惑。<a 
name="0070a05" id="0070a05"></a>而經史載之以彰勸誡。萬一影像猶云深<a 
name="0070a06" id="0070a06"></a>功。豈若佛教責言義則有可然可信之致。<a 
name="0070a07" id="0070a07"></a>考事實又無已乖已妄之咎。且觀世大士所<a 
name="0070a08" id="0070a08"></a>降近驗。並即表身世眾目共&#x89A9;。祈求之家其<a 
name="0070a09" id="0070a09"></a>事相繼。所以為勸誡。所以為深功。豈當與<a 
name="0070a10" id="0070a10"></a>彼同日而談乎。而愚闇之徒苟遂毀讟。忽重<a 
name="0070a11" id="0070a11"></a>殉輕滯小迷大。恚僧尼之絕牉育。疾像塔<a 
name="0070a12" id="0070a12"></a>之豐朱紫此猶生民荷覆載之德。日用而不<a 
name="0070a13" id="0070a13"></a>論。史司苦禋瘞之勞。有時而詆慢。惠<a 
name="0070a14" id="0070a14"></a>琳承天蓋亦然耳。蕭&#x8B29;啟制。臣亦不謂全<a 
name="0070a15" id="0070a15"></a>非。但傷&#x8827;道俗。最在無行僧尼而情貌難分。<a 
name="0070a16" id="0070a16"></a>未可輕去金銅土木。雖縻費滋深必福業<a 
name="0070a17" id="0070a17"></a>所寄。復難頓絕。臣比思為斟酌進退難安。<a 
name="0070a18" id="0070a18"></a>今日親奉德音實用夷泰。時吏部郎羊玄保<a 
name="0070a19" id="0070a19"></a>在座。進曰。此談蓋天人之際豈臣所宜豫。竊<a 
name="0070a20" id="0070a20"></a>恐秦楚論強兵之術。孫吳盡吞并之計。將無<a 
name="0070a21" id="0070a21"></a>取於此耶。帝曰。此非戰國之具。良如卿言。尚<a 
name="0070a22" id="0070a22"></a>之曰。夫禮隱逸則戰士怠。貴仁德則兵氣衰。<a 
name="0070a23" id="0070a23"></a>若以孫吳為志苟在吞噬。亦無取堯舜之道。<a 
name="0070a24" id="0070a24"></a>豈唯釋教而已。帝悅曰。釋門有卿。亦猶孔氏<a 
name="0070a25" id="0070a25"></a>之有季路。所謂惡言不入於耳。</p><a 
name="0070a26" id="0070a26"></a><p style="margin-left: 2em"><span class="headname">高明二法師答李交州淼難佛不見形事<a 
name="0070a27" id="0070a27"></a><span class="note">(并李書)</span></span></p><a 
name="0070a28" id="0070a28"></a><p style="text-indent: 0em; margin-left: 0em"><span class="linehead"></span>夫道處清虛四大理常。而有法門妙出群域。<a 
name="0070a29" id="0070a29"></a>若稱其巧能。利物度脫無量為教。何以不見<a 
name="0070b01" id="0070b01"></a>真形於世直空說而無實耶。今正就尋西方<a 
name="0070b02" id="0070b02"></a>根源。伏願大和上。垂懷允納。下心無惜神<a 
name="0070b03" id="0070b03"></a>誥。弟子李淼和南。</p><a 
name="0070b04" id="0070b04"></a><p style="text-indent: 0em; margin-left: 0em"><span class="linehead"></span>釋道高白。奉垂問至聖顯晦之&#x8FF9;。理味淵博<a 
name="0070b05" id="0070b05"></a>辭義昭洗。敬覽反覆彌高德音。使君垣牆崇<a 
name="0070b06" id="0070b06"></a>邃得門自難。輒罄愚管罔象玄珠。夫如來應<a 
name="0070b07" id="0070b07"></a>物凡有三焉。一者見身放光動地。二者正法<a 
name="0070b08" id="0070b08"></a>如佛在世。三者像教髣&#x9AF4;儀軌髣&#x9AF4;。儀軌應<a 
name="0070b09" id="0070b09"></a>今人情。人情感像。孰為見哉。故淨名經云。善<a 
name="0070b10" id="0070b10"></a>解法相知眾生根。至於翅頭末城龍華三會。<a 
name="0070b11" id="0070b11"></a>人情感見。孰為隱哉。故法華經云時我及眾<a 
name="0070b12" id="0070b12"></a>僧。俱出靈鷲山。蠰佉之宮孱然可期。西方<a 
name="0070b13" id="0070b13"></a>根源何為不&#x89A9;。而世之疑者多謂。經語不符<a 
name="0070b14" id="0070b14"></a>闇寄情少咸以不&#x89A9;生滯。夫三皇五帝三代<a 
name="0070b15" id="0070b15"></a>五<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>。姬旦孔丘刪詩制禮。並聞史籍。孰&#x89A9;之<a 
name="0070b16" id="0070b16"></a>哉。釋氏震法鼓於鹿園。夫子揚德音於鄒<a 
name="0070b17" id="0070b17"></a>魯。皆耳眼所不得。俱信之於書契。若不信彼<a 
name="0070b18" id="0070b18"></a>不患疑此。既能了彼何獨滯此。使君聖思淵<a 
name="0070b19" id="0070b19"></a>遠洞鑒三世。願尋壽量未盡之教。近取定光<a 
name="0070b20" id="0070b20"></a>儒童之&#x8FF9;。中推大通智勝之集。以釋眾人之<a 
name="0070b21" id="0070b21"></a>幽滯。若披重霄於太陽。貧道言淺辭拙。語<a 
name="0070b22" id="0070b22"></a>不宣心。冀奉見之日。當申之於論難耳。謹<a 
name="0070b23" id="0070b23"></a>白。</p><a 
name="0070b24" id="0070b24"></a><p style="text-indent: 0em; margin-left: 0em"><span class="linehead"></span>李和南。旋省雅論。位序區別辭況&#x51B2;美。欣<a 
name="0070b25" id="0070b25"></a>會良多。所謂感化異時像正殊俗。援外以映<a 
name="0070b26" id="0070b26"></a>內。徵文以驗實。敬範來趣無所間然。然夫受<a 
name="0070b27" id="0070b27"></a>悟之由必因鑒觀。闇寄生疑。疑非悟本。若書<a 
name="0070b28" id="0070b28"></a>契所在異代齊。解萬世之後可不待聖而師<a 
name="0070c01" id="0070c01"></a>矣。若乃聲&#x8FF9;並資言像相濟。大義既乖儒<a 
name="0070c02" id="0070c02"></a>墨競興。豈徒正信不朗。將亦謗誤增釁。得不<a 
name="0070c03" id="0070c03"></a>取證於示見印記以自固乎。大聖以無礙之<a 
name="0070c04" id="0070c04"></a>慧。垂不請之慈。何為&#x608B;昭昭之明。晦倍尋<a 
name="0070c05" id="0070c05"></a>之器。絕群望於泥洹之後。興罪垢於三會之<a 
name="0070c06" id="0070c06"></a>先。芻狗空陳。其能悟乎。儀像虛設。其能信乎<a 
name="0070c07" id="0070c07"></a>至於。帝王姬孔訓止當世。來生之事存而不<a 
name="0070c08" id="0070c08"></a>論。故其隱見廢興權實莫辯。今如來軌業彌<a 
name="0070c09" id="0070c09"></a>貫三世。慈悲普潤。不得以見在為限。群迷求<a 
name="0070c10" id="0070c10"></a>解。不可以滅盡致窮。是以化度不止於篇籍。<a 
name="0070c11" id="0070c11"></a>佛事備列於累萬。問今之所謂佛事者。其焉<a 
name="0070c12" id="0070c12"></a>在乎。若如雅況。所信在此所驗在彼。而聖不<a 
name="0070c13" id="0070c13"></a>世出。孔釋異塗。即事而談罔非矛盾矣。其可<a 
name="0070c14" id="0070c14"></a>相驗乎。未能默廢。聊復寓言。幸更詳究。遲&#x89A9;<a 
name="0070c15" id="0070c15"></a>清釋。</p><a 
name="0070c16" id="0070c16"></a><p style="text-indent: 0em; margin-left: 0em"><span class="linehead"></span>釋道高白。重奉深誨。義華旨遠。三讀九思<a 
name="0070c17" id="0070c17"></a>方服淵致故。知至理非庸近能測。微言奧辭<a 
name="0070c18" id="0070c18"></a>非鄙訥所參。今謹率常淺&#x9E81;陳所懷。夫萬善<a 
name="0070c19" id="0070c19"></a>為教其途不一。有禪宴林藪。有修德城傍。或<a 
name="0070c20" id="0070c20"></a>曲躬彈指。或歌頌言詠。皆耳眼所共了為者<a 
name="0070c21" id="0070c21"></a>亦無量。斯則受悟之津由闇寄之稱。何必受<a 
name="0070c22" id="0070c22"></a>悟於因。鑒觀何必闇寄。其則生疑。疑亦悟本。<a 
name="0070c23" id="0070c23"></a>請當論之。疑則求解。解則能悟。悟則入道。非<a 
name="0070c24" id="0070c24"></a>本如何。雖儒墨之競興。九流之是非。乃爝火<a 
name="0070c25" id="0070c25"></a>之不息。非日月之不輝。何急急於示現。而<a 
name="0070c26" id="0070c26"></a>促促於同歸哉。今不罔季俗無證。驗以徵<a 
name="0070c27" id="0070c27"></a>誠。亦不謬大聖&#x608B;昭昭之光明。而世之疑者<a 
name="0070c28" id="0070c28"></a>裾以不&#x89A9;形。遂長迷於大夢。橫沈淪而溺生<a 
name="0071a01" id="0071a01"></a>死。先儒往哲粗有舊說。途無異轍。輒述而<a 
name="0071a02" id="0071a02"></a>不作。夫亡身投誠必感。感則俱見。不感不<a 
name="0071a03" id="0071a03"></a>見。其有見者以告不見。其不見者會不信見。<a 
name="0071a04" id="0071a04"></a>聖人何嘗不在群生。何常不見哉。聞法音而<a 
name="0071a05" id="0071a05"></a>稱善。芻狗非謂空陳。&#x89A9;形像而曲躬。靈儀豈<a 
name="0071a06" id="0071a06"></a>為虛設。姬孔救頹俗而不瞻。何暇示物以<a 
name="0071a07" id="0071a07"></a>將來。若丘旦生遇於結繩。則明三世而不已。<a 
name="0071a08" id="0071a08"></a>問今佛事其焉在乎。低首合掌莫非佛事。但<a 
name="0071a09" id="0071a09"></a>令深悟有方殊途同歸耳。前疏所弘彼此疑<a 
name="0071a10" id="0071a10"></a>信者。正為世人不見便謂無佛。故取不見。周<a 
name="0071a11" id="0071a11"></a>孔為其成准耳。此乃垂拱而相隨。豈矛盾之<a 
name="0071a12" id="0071a12"></a>謂哉。使君生知無假素氣天然。居大寶之地。<a 
name="0071a13" id="0071a13"></a>運&#x9834;脫之恩。流浪義苑涉驟書園。吐納餘<a 
name="0071a14" id="0071a14"></a>暇優遊永日。德音既宣莫不側聽。貧道學業<a 
name="0071a15" id="0071a15"></a>&#x9E81;淺。弘慚簡札。上酬謬略。懼塵盛藻。追增<a 
name="0071a16" id="0071a16"></a>悚愧。流汗&#x9721;霂謹白。</p><a 
name="0071a17" id="0071a17"></a><p style="text-indent: 0em; margin-left: 0em"><span class="linehead"></span>李和南。雅論明受悟之津。爰自疑得闇寄有<a 
name="0071a18" id="0071a18"></a>餘無取鑒觀。鞠躬讚誦咸足屆道。覽復往況<a 
name="0071a19" id="0071a19"></a>彌&#x89A9;淵賾。然所謂像法乖正求悟理&#x9E81;。借筌<a 
name="0071a20" id="0071a20"></a>會旨無假示見。此固姬孔所以垂訓。輝光<a 
name="0071a21" id="0071a21"></a>所以垂示。表則取之世典綽焉足矣。放光動<a 
name="0071a22" id="0071a22"></a>地徒何為乎。若正信不止於俯仰。而佛事備<a 
name="0071a23" id="0071a23"></a>舉於形聲。大覺所由妙其色涉求之可基<a 
name="0071a24" id="0071a24"></a>其始。故知信者必以儒墨致疑。學者將由無<a 
name="0071a25" id="0071a25"></a>證自悔。&#x608B;明無咎於三五。潛景道德愆於十<a 
name="0071a26" id="0071a26"></a>號矣。豈不然乎。又所謂姬孔務拯頹季。無暇<a 
name="0071a27" id="0071a27"></a>來生。設在結繩三世自明。亦又不然。七經所<a 
name="0071a28" id="0071a28"></a>陳義兼未來。釋典敷載事正緣報。故易云。<a 
name="0071a29" id="0071a29"></a>積善餘慶積惡餘殃。經云。無我無造無受者。<a 
name="0071b01" id="0071b01"></a>善惡之業亦不亡。此則緣教常緩兼訓已弘。<a 
name="0071b02" id="0071b02"></a>豈謂所務在此所闕在彼哉。來論雖美。故自<a 
name="0071b03" id="0071b03"></a>循環之說耳。望復擢新演異。以洗古今之<a 
name="0071b04" id="0071b04"></a>滯。使夷路坦然積礙大通也。深願大和上垂<a 
name="0071b05" id="0071b05"></a>納毫&#x6B35;。弟子李淼謹呈。</p><a 
name="0071b06" id="0071b06"></a><p style="text-indent: 0em; margin-left: 0em"><span class="linehead"></span>釋法明白。巨論爰降。敬覽移日。馥若幽蘭。<a 
name="0071b07" id="0071b07"></a>清若蕙風。貧道器非霜&#x9834;運非庖生。動乖理<a 
name="0071b08" id="0071b08"></a>間獨躓疑族。良由辭訥旨滯劇難星陳。愚謂<a 
name="0071b09" id="0071b09"></a>貳暗寄奇鑒觀示見。鞠躬歌讚感動靈變。並<a 
name="0071b10" id="0071b10"></a>趣道之津梁。清升之嘉會。故宜寄觀雙舉疑<a 
name="0071b11" id="0071b11"></a>驗兩行。豈得罷絕示見頓漏神采。齊軌姬孔<a 
name="0071b12" id="0071b12"></a>同範世訓。放光動地徒為空言。夫法身凝寂<a 
name="0071b13" id="0071b13"></a>妙色湛然。故能隱顯順時行藏莫測。顯則乘<a 
name="0071b14" id="0071b14"></a>如而來。隱則善逝而去。即言求旨何愆十號<a 
name="0071b15" id="0071b15"></a>哉。餘暉所映足光季俗。信者豈以熒燭增<a 
name="0071b16" id="0071b16"></a>疑。正向旦白黑比肩。塔像經書彌滿世界。<a 
name="0071b17" id="0071b17"></a>學者豈以無證自悔。又引七經義兼未來。積<a 
name="0071b18" id="0071b18"></a>善餘慶積惡餘殃。雖新新生滅交臂代謝。善<a 
name="0071b19" id="0071b19"></a>惡之業不得不受。此乃過明三世愈亮七經。<a 
name="0071b20" id="0071b20"></a>徵翰檢實則聞命矣。前論云。帝王姬孔訓止<a 
name="0071b21" id="0071b21"></a>當世。來生之事存而不論。故其隱見廢興權<a 
name="0071b22" id="0071b22"></a>實莫辦。似若矛盾義將安寄。當仁不讓。伏聽<a 
name="0071b23" id="0071b23"></a>淵賾。前疏粗述至聖沈浮。而義据未照辭況<a 
name="0071b24" id="0071b24"></a>未泯。謹更詳究共弘至道。夫群生長寢於三<a 
name="0071b25" id="0071b25"></a>有。眾識永惛於六塵。潛移為吞噬之主。相續<a 
name="0071b26" id="0071b26"></a>為迴轉之輪。形充逆旅之館。神當過憩之賓。<a 
name="0071b27" id="0071b27"></a>往來三惡而苦楚。經離八難而酸辛。欣樂暫<a 
name="0071b28" id="0071b28"></a>娛憂畏永劫。一身死壞復受一身。雖世智<a 
name="0071b29" id="0071b29"></a>辯聰群書滿腹。百家洞了九流必達。知死生<a 
name="0071c01" id="0071c01"></a>有命富貴在天。鬼神莫之要。聖哲不能豫。<a 
name="0071c02" id="0071c02"></a>未免謬見以翳情。疑似以干慮。寄懷於巫<a 
name="0071c03" id="0071c03"></a>精。投誠於符&#x546A;。執邪以望正。存偽以待真。<a 
name="0071c04" id="0071c04"></a>遲迴於兩心。躊躇於二逕。放光動地。其可見<a 
name="0071c05" id="0071c05"></a>乎。所以玄籍流布列筌待機。機動必感。感而<a 
name="0071c06" id="0071c06"></a>後應者也。自有棲志玄宅下操淵達逾明。一<a 
name="0071c07" id="0071c07"></a>生若朝露。辯三世之不虛。縱轡於清真之<a 
name="0071c08" id="0071c08"></a>術。斂控於濁偽之衢。植德耘邪而薈蔚。樹福<a 
name="0071c09" id="0071c09"></a>灌正而扶疏。苦節競辰於寸陰。潔己爭逝於<a 
name="0071c10" id="0071c10"></a>桑榆。懷誠抱向感而遂通。豈不親映光榮而<a 
name="0071c11" id="0071c11"></a>&#x89A9;其靈變哉。若耳眼所自了。或通夢之所<a 
name="0071c12" id="0071c12"></a>見。如漢明因夢以感聖。大法於是而來遊。帝<a 
name="0071c13" id="0071c13"></a>主傾誠以歸德。英豪斂&#x88B5;以服化。沙門齊肩<a 
name="0071c14" id="0071c14"></a>於王公。僧尼直躬於天子。九十六種孰為高<a 
name="0071c15" id="0071c15"></a>哉。宋武皇帝始登帝位。夢一道人提&#x9262;就乞。<a 
name="0071c16" id="0071c16"></a>因而言曰。君於前世施夷衛佛一&#x9262;之飯。<a 
name="0071c17" id="0071c17"></a>居得斯位。遣問嚴公徵其虛實。嚴公即送七<a 
name="0071c18" id="0071c18"></a>佛經呈聞。吳主孫權初疑佛法無驗。當停<a 
name="0071c19" id="0071c19"></a>罷省遂獲舍利。光明照宮。金鐵不能碎。爐冶<a 
name="0071c20" id="0071c20"></a>不能融。今見帝京建初寺是。吳郡有石佛。浮<a 
name="0071c21" id="0071c21"></a>身海水。道士巫師人從百數。符章鼓舞一不<a 
name="0071c22" id="0071c22"></a>能動黑衣五六朱張數四。薄爾奉接遂相勝<a 
name="0071c23" id="0071c23"></a>舉。即今見在吳郡北寺。淳誠至到者莫不有<a 
name="0071c24" id="0071c24"></a>感。朱張連世奉佛。由&#x89A9;驗。致郭文舉祇崇<a 
name="0071c25" id="0071c25"></a>三寶正信堅明。手探虎鯁深識安危。蘭公拂<a 
name="0072a01" id="0072a01"></a>嚴雪於猛獸。護公感枯泉而洪流。並高行逸<a 
name="0072a02" id="0072a02"></a>群清神邁俗。皆有異&#x8FF9;。世咸記焉。自茲以<a 
name="0072a03" id="0072a03"></a>外。不可勝論。貧道少情學業。迄于白首孤<a 
name="0072a04" id="0072a04"></a>陋寡聞。彰於己誠直言朴辭。未必可採不<a 
name="0072a05" id="0072a05"></a>亢當。伏慚悚。謹白。</p><a 
name="0072a06" id="0072a06"></a><p style="text-indent: 0em; margin-left: 0em"><span class="linehead"></span>荊州宗居士造明佛論。稱伯益述山海。申毒<a 
name="0072a07" id="0072a07"></a>之國偎人而愛人。郭朴博古毒即天竺浮<a 
name="0072a08" id="0072a08"></a>圖所興<span class="note">(浮圖者佛圖也)</span>劉向列仙敘七十四人在<a 
name="0072a09" id="0072a09"></a>佛經。學者之管<span class="gaiji">[門@視]<!--gaiji,,1[門@視],2&#x28DB3;,3--></span>於斯。又非漢明帝而始<a 
name="0072a10" id="0072a10"></a>也。道人澄公仁聖。於石勒虎之世。謂虎曰。臨<a 
name="0072a11" id="0072a11"></a>淄城中有古阿余王寺處。猶有形像承露<a 
name="0072a12" id="0072a12"></a>盤。在深林巨樹之下。入地二十餘丈。虎使<a 
name="0072a13" id="0072a13"></a>使者依圖掘求。皆如言得。<span class="note">(阿余王者阿育王也)</span>姚略<a 
name="0072a14" id="0072a14"></a>叔父為晉王於河東蒲&#x5742;故老所謂阿育王寺<a 
name="0072a15" id="0072a15"></a>處。見有光明。鑿求得佛骨於石函銀匣之中。<a 
name="0072a16" id="0072a16"></a>光曜殊常隨路迎&#x89A9;於<span class="gaiji">灞<!--gaiji,灞,1[溧-木+(革*月)],2&#x3D9A;,3--></span>上。比丘今見辛<a 
name="0072a17" id="0072a17"></a>寺。由此觀之。有佛事於齊晉之地久矣。所以<a 
name="0072a18" id="0072a18"></a>不說於三傳者。亦猶干寶孫盛之史無語稱<a 
name="0072a19" id="0072a19"></a>佛妙化實彰。有晉而盛於江左也。</p><a 
name="0072a20" id="0072a20"></a><p style="margin-left: 2em"><span class="headname">文宣王書與中丞孔稚珪釋疑惑<span class="note">(并牋答)</span></span></p><a 
name="0072a21" id="0072a21"></a><p style="text-indent: 0em; margin-left: 0em"><span class="linehead"></span>覽君書具一二。每患浮言之妨正道。激烈之<a 
name="0072a22" id="0072a22"></a>傷純。和亦已久矣。孟子有云。君王無好智。君<a 
name="0072a23" id="0072a23"></a>王無好勇。智之過生乎患禍所遵正當仁<a 
name="0072a24" id="0072a24"></a>義為本。今因修釋訓始見斯行之行發誓念<a 
name="0072a25" id="0072a25"></a>履行欲卑高同其美。且取解脫之喻。不得不<a 
name="0072a26" id="0072a26"></a>小失存。其大至於形外之間。自不足及言。真<a 
name="0072a27" id="0072a27"></a>俗之教其致一耳。取之者未達。故橫起異同。<a 
name="0072a28" id="0072a28"></a>君云。積葉栖信便是言行相舛。豈有奉親一<a 
name="0072a29" id="0072a29"></a>毀一敬而云大孝。未之前聞。夫仁人之行。<a 
name="0072b01" id="0072b01"></a>非殘害加其美。廉潔之操。不籍貪竊成其德。<a 
name="0072b02" id="0072b02"></a>如此則三歸五戒。豈一念而可捨。十善八正<a 
name="0072b03" id="0072b03"></a>寧瞥想之可貴。未見輕其本而能重其末。所<a 
name="0072b04" id="0072b04"></a>謂本既傾矣。而後枝葉從之。今云。二途離<a 
name="0072b05" id="0072b05"></a>異何得相順此言故是見其淺近之談耳。君<a 
name="0072b06" id="0072b06"></a>非不&#x89A9;經律所辯。何為偏志一方埋沒通路。<a 
name="0072b07" id="0072b07"></a>夫士未常離俗施訓。即世之教可以知之。若<a 
name="0072b08" id="0072b08"></a>云斯法空成詭妄更增疑惑。應當毀滅就即因<a 
name="0072b09" id="0072b09"></a>而言。閨門孝悌者。連鄉接黨竟有幾人。今可<a 
name="0072b10" id="0072b10"></a>得以無其多絓諸訓誥。經史箴誡悉可焚之<a 
name="0072b11" id="0072b11"></a>不君今遲疑於內教。亦復與此何殊哉。所以<a 
name="0072b12" id="0072b12"></a>歸心勝法者。本不以禮敬標其心。兢仰祇崇<a 
name="0072b13" id="0072b13"></a>者。不以在我故忘物。今之慇懃剋己者。正<a 
name="0072b14" id="0072b14"></a>為君輩之徒耳。欲令相與去憍矜除慢&#x6160;節<a 
name="0072b15" id="0072b15"></a>情慾制貪求修禮讓習謙恭奉仁義敦孝悌課<a 
name="0072b16" id="0072b16"></a>之以博施。廣之以泛愛。賞之以英賢。拔之以<a 
name="0072b17" id="0072b17"></a>俊異。復何慚於鬼神乎。孜孜策勵良在於斯。<a 
name="0072b18" id="0072b18"></a>雖未能奉遵。亦意不忘之。今未有夜光之投<a 
name="0072b19" id="0072b19"></a>而按劍已起。欲相望於道德。寧不多愧。當由<a 
name="0072b20" id="0072b20"></a>未見此情故常信期心耳。在懷則不然。每苦<a 
name="0072b21" id="0072b21"></a>其不及。司徒之府本五教。是勸方共敦斯美<a 
name="0072b22" id="0072b22"></a>行以率下欲。使詭妄諂佞望門而自新。<a 
name="0072b23" id="0072b23"></a>浮偽蕩逸踐庭而變&#x8FF9;。等彼息心之館。齊此<a 
name="0072b24" id="0072b24"></a>無慾之臺。不亦善乎。一則仰順宸極普天之<a 
name="0072b25" id="0072b25"></a>慈。二則敬奉儲皇垂愛之善。宵旦而警惕者。<a 
name="0072b26" id="0072b26"></a>正患此心無遂耳。悠悠之語好自多端。其云<a 
name="0072b27" id="0072b27"></a>願善故言未知傷化之重。儻令詭事以忠孝。<a 
name="0072b28" id="0072b28"></a>佞悅以仁義。虛投以禮讓。假往以方直。乃<a 
name="0072b29" id="0072b29"></a>至一日剋己天下歸仁。況能旬朔有餘。所望<a 
name="0072c01" id="0072c01"></a>過矣。本自開心所納正苦此矯不多如其此<a 
name="0072c02" id="0072c02"></a>煩未廣。故鄙薄深慨。君正應規諫其乖開<a 
name="0072c03" id="0072c03"></a>發未達。云何言傷孝本語損義基。於悒有懷<a 
name="0072c04" id="0072c04"></a>非所望也。若此事可棄則欣聞餘善。又云。<a 
name="0072c05" id="0072c05"></a>未必勸人持戒。當令善由下發必如此而弘<a 
name="0072c06" id="0072c06"></a>教者放勛須四凶革而啟聖虞舜待商均賢<a 
name="0072c07" id="0072c07"></a>而德明如斯而遂美。其可望乎。君之此意<a 
name="0072c08" id="0072c08"></a>則應廣有所折。便當詰堯以土階之儉。嘉<a 
name="0072c09" id="0072c09"></a>離宮之麗。貶禹以茅茨之陋。崇阿房之貴。<a 
name="0072c10" id="0072c10"></a>恥汲黯之正容。榮祝陀之媚色。其餘節義<a 
name="0072c11" id="0072c11"></a>貞信謙恭之德。皆當改途而反面。復何行之<a 
name="0072c12" id="0072c12"></a>可修也。凡聞於言必察其行。&#x89A9;於行必求於<a 
name="0072c13" id="0072c13"></a>理。若理不乖而行不越者。請無造於異端。<a 
name="0072c14" id="0072c14"></a>且殊塗同歸。未必孱然一貫。頃亦多有與<a 
name="0072c15" id="0072c15"></a>君此意同者。今寄言此紙。情不專一。有厝<a 
name="0072c16" id="0072c16"></a>心於疑妄。國君普宣示之略言其懷無見髣<a 
name="0072c17" id="0072c17"></a>&#x9AF4;翰&#x8FF9;易煩。終不盡意。比見君別更委悉也。</p><a 
name="0072c18" id="0072c18"></a><p style="text-indent: 0em; margin-left: 0em"><span class="linehead"></span>夫以人心之不同猶若其貌。豈其容一而<a 
name="0072c19" id="0072c19"></a>等其智乎。鑒有待之參差。足見情靈之乖舛<a 
name="0072c20" id="0072c20"></a>矣。一得其志者。非言談之所盡。一背其途者。<a 
name="0072c21" id="0072c21"></a>豈遊說之所翻。見君雖復言面委盡而不及<a 
name="0072c22" id="0072c22"></a>此處者。良由彼我之見既異。幸可各保其方<a 
name="0072c23" id="0072c23"></a>羌。無須搆是非橫起謗議耳。棲心入信者<a 
name="0072c24" id="0072c24"></a>前良不無此志。今以&#x52B9;善之為樂。故挫憍凌<a 
name="0073a01" id="0073a01"></a>以待物。君若以德越往賢聖逾前修。智超群<a 
name="0073a02" id="0073a02"></a>類位極人貴者。自可逍遙世表。以道化物高<a 
name="0073a03" id="0073a03"></a>尚其懷。無求自足而退倣前。良恐未能懸<a 
name="0073a04" id="0073a04"></a>絕空秉兩途獨異勝法。若悠悠相期本不及<a 
name="0073a05" id="0073a05"></a>言。意在不薄。為復示期懷耳。比面別一二。近<a 
name="0073a06" id="0073a06"></a>聊有此釋滯兩卷。想於外已當見之。今送相<a 
name="0073a07" id="0073a07"></a>示。若已覽者付反。幸無勞形目。脫未&#x89A9;者<a 
name="0073a08" id="0073a08"></a>為可一歷意。本不期他翻正。是自釋疑滯耳。<a 
name="0073a09" id="0073a09"></a>君見之必當撫掌也。蕭子良疏。</p><a 
name="0073a10" id="0073a10"></a><p style="margin-left: 3em"><span class="headname">孔稚珪書并答</span></p><a 
name="0073a11" id="0073a11"></a><p style="text-indent: 0em; margin-left: 0em"><span class="linehead"></span>稚珪啟。民早奉明公提拂之仁。深蒙大慈弘<a 
name="0073a12" id="0073a12"></a>引之訓。恩獎所驅性命必盡。敢瀝肝髓乞照<a 
name="0073a13" id="0073a13"></a>神矜。民積世門業依奉李老。以&#x51B2;靜為心。<a 
name="0073a14" id="0073a14"></a>以素退成行。&#x8FF9;蹈萬善之淵。神期至順之<a 
name="0073a15" id="0073a15"></a>宅。民仰攀先軌自絕秋塵而宗心所向。猶未<a 
name="0073a16" id="0073a16"></a>敢墜至於大覺明教波若正源。民生平所崇<a 
name="0073a17" id="0073a17"></a>初不違背。常推之於至理。理至則歸一。置之<a 
name="0073a18" id="0073a18"></a>於極宗。宗極不容二。自仰稟明公之訓。憑接<a 
name="0073a19" id="0073a19"></a>明公之風。導之以正乘。引之以通戒。使民六<a 
name="0073a20" id="0073a20"></a>滯頓<span class="corr" title='[袪&gt;祛]'>祛</span>五情方旭。迴心頂禮合掌願持。民齋<a 
name="0073a21" id="0073a21"></a>敬歸依早自淨信。重律輕條素已半合。所以<a 
name="0073a22" id="0073a22"></a>未變衣&#x9262;眷眷黃老者。實以門業有本。不忍<a 
name="0073a23" id="0073a23"></a>一日頓棄。心世有源。不欲終朝悔遁。既以<a 
name="0073a24" id="0073a24"></a>二道大同本。不敢惜心迴向實。故言稱先<a 
name="0073a25" id="0073a25"></a>棄門不忍棄門志耳。豈不思樂方廣懃志<a 
name="0073a26" id="0073a26"></a>一乘。況仰資明公齊禮道德加須奉誦。明公<a 
name="0073a27" id="0073a27"></a>清信至制箋注子序。萬門朗奧億品宣玄。言<a 
name="0073a28" id="0073a28"></a>雖願違心不覺醉。更未測明公善誘之妙。一<a 
name="0073a29" id="0073a29"></a>至如此。博約紛綸精暉照出。欲罷尚其不能。<a 
name="0073b01" id="0073b01"></a>欲背何以免向。而昔而前民固不敏。而今而<a 
name="0073b02" id="0073b02"></a>後斯語請事。民之愚心正執門範。情於釋老<a 
name="0073b03" id="0073b03"></a>非敢異同。始和追尋。民門昔嘗明一同之義<a 
name="0073b04" id="0073b04"></a>經。以此訓張融融乃著。通源之論。其名少子。<a 
name="0073b05" id="0073b05"></a>少子所明。會同道佛融之。此悟出於民家。民<a 
name="0073b06" id="0073b06"></a>家既爾。民復何礙。始乃遲遲執&#x8FF9;。今輒兼敬<a 
name="0073b07" id="0073b07"></a>以心。一不空棄黃老。一則歸師正覺。不期<a 
name="0073b08" id="0073b08"></a>一朝霍然大悟。悟之所導奉自明公。不勝<a 
name="0073b09" id="0073b09"></a>踊躍之至。謹啟。</p><a 
name="0073b10" id="0073b10"></a><p style="text-indent: 0em; margin-left: 0em"><span class="linehead"></span>事以聞。復竊研道之異佛。止在論極未盡<a 
name="0073b11" id="0073b11"></a>耳。道之論極。極在諸天。佛乃鄙此。不出三<a 
name="0073b12" id="0073b12"></a>界。斯則精&#x9E81;遠近實有慚於大方矣。然尋道<a 
name="0073b13" id="0073b13"></a>家此教指設機權其猶仲尼外典極唯天地蓋<a 
name="0073b14" id="0073b14"></a>起百姓所見二儀而已。教本因心取會萬物。<a 
name="0073b15" id="0073b15"></a>用其所見順而遵之。當其遵地俱窮妙物。<a 
name="0073b16" id="0073b16"></a>故老子之&#x69D6;籥。維摩之無我。合德天地。易家<a 
name="0073b17" id="0073b17"></a>有大極。所以因物之崇天仍崇之以極妙而<a 
name="0073b18" id="0073b18"></a>至極終有地固淵予於天表。老子亦云。有物<a 
name="0073b19" id="0073b19"></a>混成先天地生。已是道在天外。稍不以天為<a 
name="0073b20" id="0073b20"></a>道也。何異佛家羅漢亦指極四果方至勝鬘<a 
name="0073b21" id="0073b21"></a>自知有餘地。道之崇天極。猶佛有羅漢果。佛<a 
name="0073b22" id="0073b22"></a>竟不止於羅漢。道亦於天未息。甫信道之<a 
name="0073b23" id="0073b23"></a>所道。定與佛道通源矣。民今心之所歸。輒<a 
name="0073b24" id="0073b24"></a>歸明公之一向道家戒善。故與佛家同耳。兩<a 
name="0073b25" id="0073b25"></a>同之處。民不苟捨道法。道之所異輒婉輒入<a 
name="0073b26" id="0073b26"></a>公大乘。請於今日不敢復位異同矣。服膺之<a 
name="0073b27" id="0073b27"></a>至。謹啟下誠。伏願採其未悔亮其始位。退<a 
name="0073b28" id="0073b28"></a>自悔始自恭自懼。謹啟。</p><a 
name="0073b29" id="0073b29"></a><p style="text-indent: 0em; margin-left: 0em"><span class="linehead"></span>十一月二十九日。州民御史中丞孔稚珪啟<a 
name="0073c01" id="0073c01"></a>珪啟得示具懷甚有欣然。理本無二。取捨多<a 
name="0073c02" id="0073c02"></a>途諍論云云。常所慨也。但在始通道則宜然。<a 
name="0073c03" id="0073c03"></a>&#x6586;而學者則未可。君但廣尋諸經。不患淪滯<a 
name="0073c04" id="0073c04"></a>其&#x8FF9;也。比面別一二。蕭公答曰。君此書甚<a 
name="0073c05" id="0073c05"></a>佳。宜廣示諸未達者。</p><a 
name="0073c06" id="0073c06"></a><p style="margin-left: 2em"><span class="headname">道恒道標二法師答偽秦主姚略勸罷道書<a 
name="0073c07" id="0073c07"></a><span class="note">(并姚主書)</span></span></p><a 
name="0073c08" id="0073c08"></a><p style="margin-left: 3em"><span class="headname">姚主書與恒標二公</span></p><a 
name="0073c09" id="0073c09"></a><p style="text-indent: 0em; margin-left: 0em"><span class="linehead"></span>卿等樂道體閑服膺法門。皦然之操義誠在<a 
name="0073c10" id="0073c10"></a>可嘉。但朕臨四海治必須才。方欲招肥遁於<a 
name="0073c11" id="0073c11"></a>山林。搜沈滯於屠肆。況卿等周旋篤。舊朕<a 
name="0073c12" id="0073c12"></a>所知。盡各挹幹時之能而潛獨善之地。此豈<a 
name="0073c13" id="0073c13"></a>朕求賢之至情。卿等兼弘深趣耶。昔人有<a 
name="0073c14" id="0073c14"></a>言。國有驥而不乘。方惶惶而更索。是之謂也。<a 
name="0073c15" id="0073c15"></a>今&#x52C5;尚書令顯便奪卿等二乘之福心由卿清<a 
name="0073c16" id="0073c16"></a>名之容室贊時益世。豈不大哉。苟心存道<a 
name="0073c17" id="0073c17"></a>味。寧係白黑。望體此懷。不可以守節為辭。</p><a 
name="0073c18" id="0073c18"></a><p style="text-indent: 0em; margin-left: 0em"><span class="linehead"></span>奉去月二十八日詔&#x52C5;。尚書令奪道恒道<a 
name="0073c19" id="0073c19"></a>標等法服。承命悲懼。五情失守。俯仰慚惶<a 
name="0073c20" id="0073c20"></a>無地自厝。恒等誠才質闇短。染法未久。所<a 
name="0073c21" id="0073c21"></a>存既重。眷慕亦深。猥蒙優詔褒飾過美。開喻<a 
name="0073c22" id="0073c22"></a>誨勵言理備至。但情之所安實懷罔已。法服<a 
name="0073c23" id="0073c23"></a>之下誓畢身命。兼少習佛法不閑世事。徒發<a 
name="0073c24" id="0073c24"></a>非常之舉。終無殊異之功。雖有拔能之名。而<a 
name="0073c25" id="0073c25"></a>無益時之用。未見幾毫之補。將有山嶽之<a 
name="0074a01" id="0074a01"></a>損。竊為陛下不取也。光武尚能縱嚴陵之心。<a 
name="0074a02" id="0074a02"></a>魏文全管寧之操。抑至尊之高懷。遂匹夫<a 
name="0074a03" id="0074a03"></a>之微志。在宥群方靡不自盡。況陛下以道御<a 
name="0074a04" id="0074a04"></a>物。兼弘三寶。使四方義學之士萃於京師。新<a 
name="0074a05" id="0074a05"></a>異經典流乎遐邇。大法之隆於茲為盛。方將<a 
name="0074a06" id="0074a06"></a>闡揚洪化助明振暉。嗣祇洹之遺響。扇靈鷲<a 
name="0074a07" id="0074a07"></a>之餘風。建千載之軌模。為後生之津塗。而恒<a 
name="0074a08" id="0074a08"></a>等豈可獨屈於明時。不得申其志願。伏願鑒<a 
name="0074a09" id="0074a09"></a>其元元之情。特垂曠蕩通物之理。更賜明詔<a 
name="0074a10" id="0074a10"></a>聽遂微心。則銜恩九泉感德累劫。不勝戰<a 
name="0074a11" id="0074a11"></a>悚。謹奏以聞。</p><a 
name="0074a12" id="0074a12"></a><p style="text-indent: 0em; margin-left: 0em"><span class="linehead"></span>省所奏具意。今所以相屈者。時所須也。不復<a 
name="0074a13" id="0074a13"></a>相推本心以及於此。煩懃懃廣自料理吾之<a 
name="0074a14" id="0074a14"></a>情趣。想卿等以體之在素。不復煩言。便可奉<a 
name="0074a15" id="0074a15"></a>承時命勉菩薩之蹤耳。</p><a 
name="0074a16" id="0074a16"></a><p style="text-indent: 0em; margin-left: 0em"><span class="linehead"></span>道恒等近自陳寫。冀悟聖鑒重奉明詔。不蒙<a 
name="0074a17" id="0074a17"></a>矜恕。伏讀悲惶。若無神守。陛下仁弘覆載。<a 
name="0074a18" id="0074a18"></a>使物悅其性。恒等少習法化。愚情所樂誓以<a 
name="0074a19" id="0074a19"></a>微命與法服俱盡。而過恩垂及眷忘其陋。勸<a 
name="0074a20" id="0074a20"></a>弘菩薩兼濟之道。然志力有限。實所不堪。非<a 
name="0074a21" id="0074a21"></a>徒餘年苟自求免。直過懷所存私懷必守伏<a 
name="0074a22" id="0074a22"></a>願鑒恕一往之誠。不責偏執之咎。特賜恩旨<a 
name="0074a23" id="0074a23"></a>聽遂微心。屢延明詔隨用悚息。不勝元元之<a 
name="0074a24" id="0074a24"></a>至。謹重奏以聞。</p><a 
name="0074a25" id="0074a25"></a><p style="text-indent: 0em; margin-left: 0em"><span class="linehead"></span>得重奏。一二具之。情事具如前詔。但當開<a 
name="0074a26" id="0074a26"></a>意以從時命。無復煩鄭重也。</p><a 
name="0074a27" id="0074a27"></a><p style="text-indent: 0em; margin-left: 0em"><span class="linehead"></span>道恒等。愚意所執具如前表。精誠微薄不能<a 
name="0074a28" id="0074a28"></a>感悟聖心。累承還詔未蒙慈恕。俯仰憂怖無<a 
name="0074a29" id="0074a29"></a>復心情。</p><a 
name="0074b01" id="0074b01"></a><p style="text-indent: 0em; margin-left: 0em"><span class="linehead"></span>陛下道懷虛納養物無際。願開天地之恩。得<a 
name="0074b02" id="0074b02"></a>遂一分之志愚守之誠。畢命無辜。分受違詔<a 
name="0074b03" id="0074b03"></a>之愆。甘引無恨屢千聖聽。追用悚息。不任<a 
name="0074b04" id="0074b04"></a>罔極之情。謹奏以聞。</p><a 
name="0074b05" id="0074b05"></a><p style="margin-left: 2em"><span class="headname">僧<span class="gaiji">[契-大+石]<!--gaiji,,1[契-大+石],2&#x40AE;,3--></span>僧遷鳩摩耆婆三法師答姚主書停<a 
name="0074b06" id="0074b06"></a>恒標奏<span class="note">(并姚主書)</span></span></p><a 
name="0074b07" id="0074b07"></a><p style="margin-left: 3em"><span class="headname">姚主與鳩摩耆婆書</span></p><a 
name="0074b08" id="0074b08"></a><p style="text-indent: 0em; margin-left: 0em"><span class="linehead"></span>別以數旬。旋有思想。漸暖比自何如。小虜<a 
name="0074b09" id="0074b09"></a>遠舉更無處分。正有憒然耳。萬事之殷。須<a 
name="0074b10" id="0074b10"></a>才以理之。近詔道恒等令釋羅漢之服尋菩<a 
name="0074b11" id="0074b11"></a>薩之跡。想當盤桓耳。道無不在法師可勸<a 
name="0074b12" id="0074b12"></a>進之。苟廢其尋道之心。亦何必須爾也。致意<a 
name="0074b13" id="0074b13"></a>遷上人。別來何似。不審<span class="gaiji">[契-大+石]<!--gaiji,,1[契-大+石],2&#x40AE;,3--></span>統復何如。多事不<a 
name="0074b14" id="0074b14"></a>能一二為書。恒等亦何煩。諸上人勸其令造<a 
name="0074b15" id="0074b15"></a>菩薩行。</p><a 
name="0074b16" id="0074b16"></a><p style="margin-left: 3em"><span class="headname">姚主與僧遷等書</span></p><a 
name="0074b17" id="0074b17"></a><p style="text-indent: 0em; margin-left: 0em"><span class="linehead"></span>省疏所引。一二具之。朕以為獨善之美。不<a 
name="0074b18" id="0074b18"></a>如兼濟之功。自守之節。未若拯物之大。雖子<a 
name="0074b19" id="0074b19"></a>陵頡頏於光武。君平傲岸於蜀肆。周當辭祿<a 
name="0074b20" id="0074b20"></a>於漢朝。杜微稱聾於諸葛。此皆偏尚耿介之<a 
name="0074b21" id="0074b21"></a>士耳。何足以開默語之要領高勝之趣哉。今<a 
name="0074b22" id="0074b22"></a>九有未又黔黎荼蓼。朕以寡德獨當其弊。思<a 
name="0074b23" id="0074b23"></a>得群才共康至治。法師等雖潛心法門。亦毘<a 
name="0074b24" id="0074b24"></a>世宣教。縱不能導物化時勉人為治。而遠美<a 
name="0074b25" id="0074b25"></a>辭世之許由。近高散髮於謝敷。若九河橫流<a 
name="0074b26" id="0074b26"></a>人盡為魚。法師等雖毘世宣教。亦安施乎。而<a 
name="0074b27" id="0074b27"></a>道恒等伏膺法訓。為日久矣。然其才用足以<a 
name="0074b28" id="0074b28"></a>成務。故欲枉奪其志。以輔暗政耳。若福報有<a 
name="0074b29" id="0074b29"></a>徵。佛不虛言。拯世急病之功。濟時寧治之勳。<a 
name="0074c01" id="0074c01"></a>恐福在此而不在彼。可相誨喻時副所望。</p><a 
name="0074c02" id="0074c02"></a><p style="margin-left: 3em"><span class="headname">僧<span class="gaiji">[契-大+石]<!--gaiji,,1[契-大+石],2&#x40AE;,3--></span>僧遷法服法支鳩摩耆婆等求止恒<a 
name="0074c03" id="0074c03"></a>標罷道奏</span></p><a 
name="0074c04" id="0074c04"></a><p style="text-indent: 0em; margin-left: 0em"><span class="linehead"></span>蓋聞。太上以道養民。而物自是其次有德而<a 
name="0074c05" id="0074c05"></a>天下治。是以古之明王審違性之難御。悟任<a 
name="0074c06" id="0074c06"></a>物之易因。故堯放許由於箕山。陵讓干木<a 
name="0074c07" id="0074c07"></a>於魏國。高祖縱四皓於終南。叔度辭蒲輪於<a 
name="0074c08" id="0074c08"></a>漢世。晉國載達被褐於剡縣。謝敷罹髮於<a 
name="0074c09" id="0074c09"></a>若耶。蓋以適賢之性為得賢也。故上有明君<a 
name="0074c10" id="0074c10"></a>下有韋帶。逸民之風。垂訓於今矣。今道標<a 
name="0074c11" id="0074c11"></a>恒等德非圓達分在守節。且少習玄化伏膺<a 
name="0074c12" id="0074c12"></a>佛道。一往之誠必志匪席。至於敷演妙典研<a 
name="0074c13" id="0074c13"></a>究幽微。足以啟悟童稚助化功德。使物識罪<a 
name="0074c14" id="0074c14"></a>福。則有濟苦之益。苟佛不虛言。標等有弘毘<a 
name="0074c15" id="0074c15"></a>耶之訓矣。竊聞近日猥蒙優詔。使釋法服將<a 
name="0074c16" id="0074c16"></a>擢翠翹於寒條之上。曜芙蕖於重&#x6C37;之下。斯<a 
name="0074c17" id="0074c17"></a>誠。</p><a 
name="0074c18" id="0074c18"></a><p style="text-indent: 0em; margin-left: 0em"><span class="linehead"></span>陛下仁愛愷悌寬不世之恩。然<span class="gaiji">[契-大+石]<!--gaiji,,1[契-大+石],2&#x40AE;,3--></span>等眷眷竊<a 
name="0074c19" id="0074c19"></a>有愚心以陛下振道德之綱。以維六合。恢九<a 
name="0074c20" id="0074c20"></a>德之網。以羅四海。使玄風扇千載之前。仁義<a 
name="0074c21" id="0074c21"></a>陶萬世之後。宇宙之外。感純德以化寬。九<a 
name="0074c22" id="0074c22"></a>域之內。肆玄津以逍遙。匹夫無溝壑之怨。<a 
name="0074c23" id="0074c23"></a><span class="gaiji">嫠<!--gaiji,嫠,1[婺-矛+牙],2,3--></span>婦無停緯之歎。此實所以垂化海內。所以<a 
name="0074c24" id="0074c24"></a>仰賴。愚謂恒標雖區區。一介守所見為小<a 
name="0074c25" id="0074c25"></a>異。然故在羅網之內。即是陛下道化之一。臣<a 
name="0074c26" id="0074c26"></a>昔孛佐治十二年。未聞釋奪法衣形服。世<a 
name="0074c27" id="0074c27"></a>義。苟於時有補。袈裟之中亦有弘益。何足<a 
name="0074c28" id="0074c28"></a>復奪道與俗違其適性。昔巢由抗節堯許俱<a 
name="0074c29" id="0074c29"></a>高四皓匪降上下同美。斯乃古今之一揆。百<a 
name="0075a01" id="0075a01"></a>代之同風。且德非管仲。不足華軒堂阜。智<a 
name="0075a02" id="0075a02"></a>非孔明。豈足三顧草廬。願陛下放既往之恩。<a 
name="0075a03" id="0075a03"></a>從其微志。使上不過惠下不失分。則皇唐之<a 
name="0075a04" id="0075a04"></a>化於斯而在。箕&#x9834;之賓復見今日矣。<span class="gaiji">[契-大+石]<!--gaiji,,1[契-大+石],2&#x40AE;,3--></span>等庸<a 
name="0075a05" id="0075a05"></a>近獻愚直言懼觸天威。追用悚息。僧<span class="gaiji">[契-大+石]<!--gaiji,,1[契-大+石],2&#x40AE;,3--></span>等言。</p><a 
name="0075a06" id="0075a06"></a><p style="margin-left: 2em"><span class="headname">廬山慧遠法師答桓玄勸罷道書<span class="note">(并桓玄書)</span></span></p><a 
name="0075a07" id="0075a07"></a><p style="margin-left: 4em"><span class="byline">桓玄書</span></p><a 
name="0075a08" id="0075a08"></a><p style="text-indent: 0em; margin-left: 0em"><span class="linehead"></span>夫至道緬邈佛理幽深。豈是悠悠常徒所能<a 
name="0075a09" id="0075a09"></a>習求。沙門去棄六親之情。毀其形骸。口絕滋<a 
name="0075a10" id="0075a10"></a>味。被褐帶索。山棲枕石。永乖世務。百代之中<a 
name="0075a11" id="0075a11"></a>庶或有一髣&#x9AF4;之間。今世道士。雖外毀儀<a 
name="0075a12" id="0075a12"></a>容。心過俗人。所談道俗之際。可謂學步邯<a 
name="0075a13" id="0075a13"></a>鄲匍匐而歸。先聖有言。未知生焉知死。而令<a 
name="0075a14" id="0075a14"></a>一生之中困苦形神。方求真寘黃泉下福。皆<a 
name="0075a15" id="0075a15"></a>是管見未體大化。迷而知反去道不遠。可不<a 
name="0075a16" id="0075a16"></a>三思運不居人。忽焉將老。可復追哉。聊贈至<a 
name="0075a17" id="0075a17"></a>言。幸能納之。</p><a 
name="0075a18" id="0075a18"></a><p style="margin-left: 3em"><span class="headname">遠法師答</span></p><a 
name="0075a19" id="0075a19"></a><p style="text-indent: 0em; margin-left: 0em"><span class="linehead"></span>大道淵玄其理幽深。銜此高旨實如來談。然<a 
name="0075a20" id="0075a20"></a>貧道出家。便是方外之賓。雖未踐古賢之德。<a 
name="0075a21" id="0075a21"></a>取其一往之志。削除飾好落名求實。若使幽<a 
name="0075a22" id="0075a22"></a>冥有在。故當不謝於俗人。外似不盡內若斷<a 
name="0075a23" id="0075a23"></a>金。可謂見形不及道。哀哉哀哉。帶索枕石<a 
name="0075a24" id="0075a24"></a>華而不實。管見之人不足羨矣。雖復養素山<a 
name="0075a25" id="0075a25"></a>林與樹木何異。夫道在方寸。假練形為真。卞<a 
name="0075a26" id="0075a26"></a>和號慟於荊山。患人不別故也。昔聞其名今<a 
name="0075a27" id="0075a27"></a>見其人。故莊周悲慨。人生天地之間。如白駒<a 
name="0075a28" id="0075a28"></a>之過隙。以此而尋。孰得久停。豈可不為將來<a 
name="0075a29" id="0075a29"></a>作資。言學步邯鄲者新則無功失其本質。故<a 
name="0075b01" id="0075b01"></a>使邯人匍匐而歸。百代之中有此一也。豈渾<a 
name="0075b02" id="0075b02"></a>同以通之。貧道已乖世務。形權於流俗。欲於<a 
name="0075b03" id="0075b03"></a>其中化未化者。雖復沐浴踞于云云。柰疑<a 
name="0075b04" id="0075b04"></a>結何。一世之榮劇若電光。聚則致離。何足貪<a 
name="0075b05" id="0075b05"></a>哉。淺見之徒其惑。可謂下士聞道大而笑<a 
name="0075b06" id="0075b06"></a>之。真可謂迷而不反也。貧道形不出人。才不<a 
name="0075b07" id="0075b07"></a>應世。是故毀其陋質被其割截之服。理未能<a 
name="0075b08" id="0075b08"></a>心冥玄化。遠存大聖之制。豈捨其本懷而酬<a 
name="0075b09" id="0075b09"></a>高誨。貧道年與時頹。所患未痊。乃復曲垂光<a 
name="0075b10" id="0075b10"></a>慰。感慶交至。檀越信心幽當大法所寄。豈有<a 
name="0075b11" id="0075b11"></a>一傷毀其本也。將非波旬試嬈之言辭。拙寡<a 
name="0075b12" id="0075b12"></a>聞方詶高命。蓋是不逆之懷耳。</p><a 
name="0075b13" id="0075b13"></a><p style="margin-left: 2em"><span class="headname">僧巖法師辭青州刺史劉善明舉其秀才<a 
name="0075b14" id="0075b14"></a>書<span class="note">(并劉善明答)</span></span></p><a 
name="0075b15" id="0075b15"></a><p style="text-indent: 0em; margin-left: 0em"><span class="linehead"></span>貧道弱齡出家。早違俗務。遊心釋風志乖孔<a 
name="0075b16" id="0075b16"></a>教。雖復道場未即故亦洙訓緬矣。方將委質<a 
name="0075b17" id="0075b17"></a>餧獸。庶超九劫之功分肌哺鴿。情存乘雲<a 
name="0075b18" id="0075b18"></a>之馭。寧能垂翼中田反跡籠樊。捨夫塗中之<a 
name="0075b19" id="0075b19"></a>適。嬰茲廟堂之累哉。且夫官人以器位必須<a 
name="0075b20" id="0075b20"></a>才未有叨越分之舉。終能保其榮也。今輒奉<a 
name="0075b21" id="0075b21"></a>還板命。願收過恩。無令曹公重歎王舟再<a 
name="0075b22" id="0075b22"></a>慚。輔秀之召。非所剋堪。釋僧巖呈。</p><a 
name="0075b23" id="0075b23"></a><p style="margin-left: 3em"><span class="headname">答僧巖道人</span></p><a 
name="0075b24" id="0075b24"></a><p style="text-indent: 0em; margin-left: 0em"><span class="linehead"></span>莊篇有弱喪之謬。釋典有窮子之迷。每讀其<a 
name="0075b25" id="0075b25"></a>書為之長慨。敬慎髮膚揚名後史。仰顯既重<a 
name="0075b26" id="0075b26"></a>俯弘為大。遠尋聖言斯教為最。近取諸身實<a 
name="0075b27" id="0075b27"></a>迷情理。瞿曇見此亦當莫逆於心。況君辯破<a 
name="0075b28" id="0075b28"></a>秋毫識洞今古。裂冠不疑拔本不&#x609E;。幽冥相<a 
name="0075b29" id="0075b29"></a>駭遐邇致驚。昔呂尚抱竿於八十之年志釣<a 
name="0075c01" id="0075c01"></a>由時未遇君沈淪未及冀能有美若人耳如其<a 
name="0075c02" id="0075c02"></a>不爾。豈不悲哉。僕忝&#x8385;梓蕃庶在明仄觀貢<a 
name="0075c03" id="0075c03"></a>帝庭必盡才懿。故欲通所未通屈所未屈。如<a 
name="0075c04" id="0075c04"></a>來告紛紜。有乖真唱。苟為誕說豈所期耶。昔<a 
name="0075c05" id="0075c05"></a>王祥&#x85EE;採沂側。耳順始應州命。公孫弘牧豕<a 
name="0075c06" id="0075c06"></a>海上。白首方充鄉舉。終能致位元台。朝天變<a 
name="0075c07" id="0075c07"></a>地。道暢當年聲流萬載。君意何如。敬布腹心。<a 
name="0075c08" id="0075c08"></a>想更圖之。劉君白答。</p><a 
name="0075c09" id="0075c09"></a><p style="margin-left: 3em"><span class="headname">僧巖重答</span></p><a 
name="0075c10" id="0075c10"></a><p style="text-indent: 0em; margin-left: 0em"><span class="linehead"></span>紆辱還誨優旨仍降。徵莊援釋理據皎然。徒<a 
name="0075c11" id="0075c11"></a>欲伏義辯情末由也已。雖高義出象微言入<a 
name="0075c12" id="0075c12"></a>神。鄙懷所執猶或可曉。何者夫知人者哲。自<a 
name="0075c13" id="0075c13"></a>審者明。忘分昧進良所未安。昔威直應命。<a 
name="0075c14" id="0075c14"></a>終獲減名之慚。遵祖聘能。卒招楊鵠之恥。若<a 
name="0075c15" id="0075c15"></a>遺我欲效彼。追蹤王呂恐曝鰓龍津。點額眾<a 
name="0075c16" id="0075c16"></a>矣。道與盜同罪舉失其才亦賓主交鄙。可<a 
name="0075c17" id="0075c17"></a>不慎乎。又禮云。非指玉帛孝乎。豈止保膚。故<a 
name="0075c18" id="0075c18"></a>割肌無譏於前代。斷髮有加於曩辰。斯&#x8462;斬<a 
name="0075c19" id="0075c19"></a>手全驅。所存者大。夫何怪哉。願貸愚執賜遂<a 
name="0075c20" id="0075c20"></a>陋衿。釋僧巖呈。</p><a 
name="0075c21" id="0075c21"></a><p style="margin-left: 3em"><span class="headname">重答</span></p><a 
name="0075c22" id="0075c22"></a><p style="text-indent: 0em; margin-left: 0em"><span class="linehead"></span>重獲來簡。始見玄解皎然之悟。可謂相視而<a 
name="0075c23" id="0075c23"></a>笑矣。君識鑒眾流智該理奧。每檢感應之源。<a 
name="0075c24" id="0075c24"></a>窮尋分石之說。何常不句句破的洞盡義宗<a 
name="0075c25" id="0075c25"></a>而苟自謙光乖其側席仍踵覆車無悔敗轍非<a 
name="0075c26" id="0075c26"></a>知之難行之不易也。夫去國三年。見似家人<a 
name="0075c27" id="0075c27"></a>者&#x6199;。作客日久寧不悲心。今誓捨重擔而安<a 
name="0075c28" id="0075c28"></a>坐。棄羈旅如還家。對孔懷之好。敦九族之<a 
name="0075c29" id="0075c29"></a>美。趣門欣欣為樂已甚。況復文明御運姬<a 
name="0076a01" id="0076a01"></a>邵協政。思賢讚道日昃忘餐。以君之才弘<a 
name="0076a02" id="0076a02"></a>君之德。帶玉聲朝披錦振遠。功濟世猷名揚<a 
name="0076a03" id="0076a03"></a>身後。與夫&#x9AE0;剪之辱鰥絕之苦。豈可同年而<a 
name="0076a04" id="0076a04"></a>語哉。相與契闊。久要頗練。深志若隱。展禽之<a 
name="0076a05" id="0076a05"></a>賢恐招臧氏不忠之責。故力疾題心重敷往<a 
name="0076a06" id="0076a06"></a>白。歲云暮矣。時不相待。君其勉之。勿有噬<a 
name="0076a07" id="0076a07"></a>臍之悔。劉君白答。</p><a 
name="0076a08" id="0076a08"></a><p style="margin-left: 3em"><span class="headname">僧巖重書</span></p><a 
name="0076a09" id="0076a09"></a><p style="text-indent: 0em; margin-left: 0em"><span class="linehead"></span>比日之事。為可聊作一樂。不謂恩旨綢繆芳<a 
name="0076a10" id="0076a10"></a>音驟屆。勞誨之厚一至於斯。伏讀未周。愧汗<a 
name="0076a11" id="0076a11"></a>交集。然鄙志區區已備前&#x6B35;。且巖之壯也。猶<a 
name="0076a12" id="0076a12"></a>後於人。今既老矣。豈能有為。夫以耄耋之年。<a 
name="0076a13" id="0076a13"></a>指麾成務。此自蒼靈特援假首人功。協佐<a 
name="0076a14" id="0076a14"></a>龍飛之英。翼贊革命之主。今欲以東畝之農<a 
name="0076a15" id="0076a15"></a>夫。西園之抒叟。側景前光參蹤古列。無異策<a 
name="0076a16" id="0076a16"></a>駑足以均驊騮。繫澤雉以雙鸞鵠。斯之不倫<a 
name="0076a17" id="0076a17"></a>寧俟深察。昔子泰伏命撫節公孫。預報知深<a 
name="0076a18" id="0076a18"></a>亡身靡悔。今日過賞德粹兩賢。正恨年<a 
name="0076a19" id="0076a19"></a>邁崦嵫命急濛氾。吞炭倒戈永與願隔。臨紙<a 
name="0076a20" id="0076a20"></a>惻愴罔識所陳。幸收過眷。不復翻覆。釋僧巖<a 
name="0076a21" id="0076a21"></a>呈。</p><a 
name="0076a22" id="0076a22"></a><p style="margin-left: 3em"><span class="headname">重答</span></p><a 
name="0076a23" id="0076a23"></a><p style="text-indent: 0em; margin-left: 0em"><span class="linehead"></span>君談天語地。神情如鏡。抽毫拂簡。智思入淵。<a 
name="0076a24" id="0076a24"></a>而幼失理根蹭蹬皓髮。惜君之才恒用歎息。<a 
name="0076a25" id="0076a25"></a>君雖心在雲上。而形居坎下。既與黃雀為群。<a 
name="0076a26" id="0076a26"></a>恐沒鸑鷟之美。故率弓帛之禮屈應賓主之<a 
name="0076a27" id="0076a27"></a>舉。徽牘三枉陋札再詶。苟自謙沖固辭年耄。<a 
name="0076a28" id="0076a28"></a>度君德。方亨元吉。未能俯志者正當遊翔擇<a 
name="0076a29" id="0076a29"></a>木。待掎桐竹實耳。鄙命輕召曷足降哉。敬揖<a 
name="0076b01" id="0076b01"></a>清風肅從所尚。本圖既乖裁還慚憫。劉君白<a 
name="0076b02" id="0076b02"></a>答。</p><a 
name="0076b03" id="0076b03"></a><p><span class="juanname">弘明集卷第十一</span></p>
<hr>【經文資訊】大正藏第 52 冊 No. 2102 弘明集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexebf5.html?index=T52n2102" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T52n2102_011 by HTTrack Website Copier/3.x [XR&CO'2014], Tue, 07 Jun 2016 07:00:38 GMT -->
</html>
