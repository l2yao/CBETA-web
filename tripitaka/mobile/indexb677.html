<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T10n0281_001 by HTTrack Website Copier/3.x [XR&CO'2014], Tue, 07 Jun 2016 06:46:38 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=59186351&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT10n0281&amp;utmp=%2Fmobile%2Findex.php%3Findex%3DT10n0281_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第10冊<br/>No.281 佛說菩薩本業經 (1卷)<br/>【吳 支謙譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T10">
<div class="root" id="0281" sutra_name="佛說菩薩本業經" sutra_juan="[卷1]">　
<a 
name="0446b24" id="0446b24"></a><a 
name="0446b25" id="0446b25"></a><p style="margin-left: 2em"><span class="juannum">No. 281 [Nos. 278(7, 11), 279(11, 15), 282]</span></p><a 
name="0446b26" id="0446b26"></a><p><span class="juanname">佛說菩薩本業經一卷</span></p><a 
name="0446b27" id="0446b27"></a><a 
name="0446b28" id="0446b28"></a><p style="margin-left: 4em"><span class="byline">吳月氏優婆塞支謙譯</span></p><a 
name="0446b29" id="0446b29"></a><p style="text-indent: 0em; margin-left: 0em"><span class="linehead"></span>聞如是：</p><p style="text-indent: 0em; margin-left: 0em"><span class="linehead"></span>一時佛遊於摩竭道場，初始得佛，光<a 
name="0446c01" id="0446c01"></a>景甚明，自然蓮華寶師子座，古昔諸佛所坐<a 
name="0446c02" id="0446c02"></a>皆爾，道德威儀相好如一，身意清淨，福行普<a 
name="0446c03" id="0446c03"></a>具，明所徹照人剎法處，去來現在無復罣礙，<a 
name="0446c04" id="0446c04"></a>成興於世，一切悉等。時會菩薩，盡一生補<a 
name="0446c05" id="0446c05"></a>處，神通妙達，周遍十方，導利眾生，開佛法<a 
name="0446c06" id="0446c06"></a>藏，示泥洹要，都入人根，宿命智德，善權方<a 
name="0446c07" id="0446c07"></a>便，訓化以漸，解內外法，終始不搖，等諸佛<a 
name="0446c08" id="0446c08"></a>土，無所分別，讚揚佛名，不可稱極，三塗之<a 
name="0446c09" id="0446c09"></a>事，靡不貫達，至皆歎曰：「佛念吾等，建立大<a 
name="0446c10" id="0446c10"></a>志，能悉現我諸佛世界所有好惡，殊勝之<a 
name="0446c11" id="0446c11"></a>國，佛所遊居，興隆道化，光明神足，教訓天<a 
name="0446c12" id="0446c12"></a>人，啟示法意，佛之本業，十地十智，十行十<a 
name="0446c13" id="0446c13"></a>投，十藏十願，十明十定，十現十印，斷我瑕疵<a 
name="0446c14" id="0446c14"></a>及諸疑妄，悉為我現佛行佛智，佛神佛力佛<a 
name="0446c15" id="0446c15"></a>定，無量變化隨時，四<span class="corr" title='[時&gt;事] cf.【麗】'>事</span>不護，四無所畏，十八<a 
name="0446c16" id="0446c16"></a>不絕，一切敏慧，無上道德，眾事敷露。」</p><a 
name="0446c17" id="0446c17"></a><p>　<span class="lg">東去無極，　　有香林剎，<a 
name="0446c18" id="0446c18"></a><br>　佛名入精進，　　菩薩字敬首；<a 
name="0446c19" id="0446c19"></a><br>　南去無極，　　有樂林剎，<a 
name="0446c20" id="0446c20"></a><br>　佛名不捨樂，　　菩薩字覺首；<a 
name="0446c21" id="0446c21"></a><br>　西去無極，　　有華林剎，<a 
name="0446c22" id="0446c22"></a><br>　佛名習精進，　　菩薩字寶首；<a 
name="0446c23" id="0446c23"></a><br>　北去無極，　　有道林剎，<a 
name="0446c24" id="0446c24"></a><br>　佛名行精進，　　菩薩字慧首；<a 
name="0446c25" id="0446c25"></a><br>　東北無極，　　有青蓮剎，<a 
name="0446c26" id="0446c26"></a><br>　佛名悲精進，　　菩薩字德首；<a 
name="0446c27" id="0446c27"></a><br>　東南無極，　　有金林剎，<a 
name="0446c28" id="0446c28"></a><br>　佛名盡精進，　　菩薩字目首；<a 
name="0446c29" id="0446c29"></a><br>　西南無極，　　有寶林剎，<a 
name="0446c30" id="0446c30"></a><br>　佛名上精進，　　菩薩字明首；<a 
name="0447a01" id="0447a01"></a><br>　西北無極，　　有金剛剎，<a 
name="0447a02" id="0447a02"></a><br>　佛名一乘度，　　菩薩字法首；<a 
name="0447a03" id="0447a03"></a><br>　下方無極，　　有水精剎，<a 
name="0447a04" id="0447a04"></a><br>　佛名梵精進，　　菩薩字智首；<a 
name="0447a05" id="0447a05"></a><br>　上方無極，　　有欲林剎，<a 
name="0447a06" id="0447a06"></a><br>　佛名至精進，　　菩薩字賢首。</span></p><a 
name="0447a07" id="0447a07"></a><p style="text-indent: 0em; margin-left: 0em"><span class="linehead"></span>是賢首等，皆彼第一，各與無數上人俱來，<a 
name="0447a08" id="0447a08"></a>稽首佛足，坐一面蓮華上。彼時敬首菩薩，承<a 
name="0447a09" id="0447a09"></a>佛聖旨，歎曰：「快哉，今上人會，為未曾有，觀其<a 
name="0447a10" id="0447a10"></a>所止，佛國清淨，至於被服如來德戒，修行<a 
name="0447a11" id="0447a11"></a>微妙成覺根力，演說經法，得佛威神，隨剎清<a 
name="0447a12" id="0447a12"></a>濁，度人無極，分流道化，靡不周匝，於此佛<a 
name="0447a13" id="0447a13"></a>土，國殊別者億百千&#x59DF;，賢愚好醜，長短壽夭，<a 
name="0447a14" id="0447a14"></a>種種言異，皆聞佛德，各自名之，或有名佛<a 
name="0447a15" id="0447a15"></a>為大聖人，或有名佛為大沙門，或號眾祐，<a 
name="0447a16" id="0447a16"></a>或號神人，或稱勇智，或稱世尊，或謂能儒，或<a 
name="0447a17" id="0447a17"></a>謂昇仙，或呼天師，或呼最勝，如是十方諸<a 
name="0447a18" id="0447a18"></a>天人民，所稱名佛億萬無數，此皆佛本發意<a 
name="0447a19" id="0447a19"></a>以來，班宣道化，所誨之徒也。」</p><a 
name="0447a20" id="0447a20"></a><p style="text-indent: 0em; margin-left: 0em"><span class="linehead"></span>◎是時，佛放足下相輪光明，悉照佛界諸小<a 
name="0447a21" id="0447a21"></a>國土，一小國土者，一須彌山日月運繞照四<a 
name="0447a22" id="0447a22"></a>天下，東弗于逮，南閻浮提，西拘耶尼，北&#x6B1D;單<a 
name="0447a23" id="0447a23"></a>越，四周大海，鐵垣圍表，上有二十八天，如<a 
name="0447a24" id="0447a24"></a>此者為一小國土，周匝十方合有百億。</p><p style="text-indent: 0em; margin-left: 0em"><span class="linehead"></span>是時<a 
name="0447a25" id="0447a25"></a>悉現百億須彌山，百億日月，及四天王天、忉<a 
name="0447a26" id="0447a26"></a>利天、炎天、兜術天、不憍樂天、化應聲天、梵<a 
name="0447a27" id="0447a27"></a>天、梵眾天、梵輔天、大梵天、清明天、水行天、<a 
name="0447a28" id="0447a28"></a>水微天、水無量天、水音天、約淨天、遍淨天、<a 
name="0447a29" id="0447a29"></a>淨明天、守妙天、微妙天、廣妙天、極妙天、福<a 
name="0447a30" id="0447a30"></a>愛天、愛勝天、近際天、善觀天、快見天、無結愛<a 
name="0447b01" id="0447b01"></a>天、識慧天、無所念慧天，至二十八無色天，<a 
name="0447b02" id="0447b02"></a>各有百億。此為一佛剎，號曰忍世界，釋迦<a 
name="0447b03" id="0447b03"></a>文佛，分身百億，悉遍其中。於時天人，&#x89A9;眾小<a 
name="0447b04" id="0447b04"></a>國，諸佛菩薩，若近相見。</p><a 
name="0447b05" id="0447b05"></a><a pin_name="2 願行品"></a><p style="margin-left: 2em"><span class="headname">願行品第二</span></p><a 
name="0447b06" id="0447b06"></a><a pin_name="2 願行品"></a><p style="text-indent: 0em; margin-left: 0em"><span class="linehead"></span>智首菩薩問敬首曰：「本何修行？成佛聖道，<a 
name="0447b07" id="0447b07"></a><a pin_name="2 願行品"></a>身口意淨，不念人惡，亦使天下不得其短，仁<a 
name="0447b08" id="0447b08"></a><a pin_name="2 願行品"></a>慈至大，內性明了，殊過弟子別覺之上，一<a 
name="0447b09" id="0447b09"></a><a pin_name="2 願行品"></a>切眾邪莫能迴動，出生端正，色相無比，族<a 
name="0447b10" id="0447b10"></a><a pin_name="2 願行品"></a>姓尊貴，知重佛法，自守志強，常行四等，高才<a 
name="0447b11" id="0447b11"></a><a pin_name="2 願行品"></a>敏達，精進勇健，習眾德本，諸度無極，所為無<a 
name="0447b12" id="0447b12"></a><a pin_name="2 願行品"></a>量，恒生福地，言見信用，降心正意，攝念入<a 
name="0447b13" id="0447b13"></a><a pin_name="2 願行品"></a>禪，曉空無想不願之法，出入四大，五陰六<a 
name="0447b14" id="0447b14"></a><a pin_name="2 願行品"></a>入，十二緣起，七覺不閡，通十力智，博入諸<a 
name="0447b15" id="0447b15"></a><a pin_name="2 願行品"></a>道，濟危解厄，為釋梵所敬，除闇冥如燭火，<a 
name="0447b16" id="0447b16"></a><a pin_name="2 願行品"></a>明天下如日月，度眾人如船師，賢過三界<a 
name="0447b17" id="0447b17"></a><a pin_name="2 願行品"></a>而為上首，欲成斯道，當何修行？」</p><a 
name="0447b18" id="0447b18"></a><a pin_name="2 願行品"></a><p style="text-indent: 0em; margin-left: 0em"><span class="linehead"></span>敬首答曰：「善哉佛子！志仰高遠，極大慈哀，愍<a 
name="0447b19" id="0447b19"></a><a pin_name="2 願行品"></a>傷十方。若族姓子族姓女，欲成佛道者，當<a 
name="0447b20" id="0447b20"></a><a pin_name="2 願行品"></a>先正身，言念相應，口習經典，心思可行，改往<a 
name="0447b21" id="0447b21"></a><a pin_name="2 願行品"></a>修來，不釋道意，積德累善，施恩不惓，然則所<a 
name="0447b22" id="0447b22"></a><a pin_name="2 願行品"></a>問悉可得也。為菩薩者，必諦受學，如佛法教，<a 
name="0447b23" id="0447b23"></a><a pin_name="2 願行品"></a>無得增減，以誓自要，念安世間，奉戒行願，<a 
name="0447b24" id="0447b24"></a><a pin_name="2 願行品"></a>以立德本。</p><a 
name="0447b25" id="0447b25"></a><a pin_name="2 願行品"></a><p><span class="lg">「居家奉戒，　　當願眾生，　　貪欲意解，<a 
name="0447b26" id="0447b26"></a><a pin_name="2 願行品"></a><br>　入空法中。　　孝事父母，　　當願眾生，<a 
name="0447b27" id="0447b27"></a><a pin_name="2 願行品"></a><br>　一切護視，　　使得佛道。　　順教妻子，<a 
name="0447b28" id="0447b28"></a><a pin_name="2 願行品"></a><br>　當願眾生，　　令出愛獄，　　無戀慕心。<a 
name="0447b29" id="0447b29"></a><a pin_name="2 願行品"></a><br>　若得五欲，　　當願眾生，　　皆入清淨，<a 
name="0447b30" id="0447b30"></a><a pin_name="2 願行品"></a><br>　心無所著。　　若在伎樂，　　當願眾生，<a 
name="0447c01" id="0447c01"></a><a pin_name="2 願行品"></a><br>　悉得法樂，　　歡喜之忍。　　著寶瓔珞，<a 
name="0447c02" id="0447c02"></a><a pin_name="2 願行品"></a><br>　當願眾生，　　解去重擔，　　<span class="corr" title='[諸&gt;無] cf.【麗】'>無</span>綺可意。<a 
name="0447c03" id="0447c03"></a><a pin_name="2 願行品"></a><br>　見諸婇女，　　當願眾生，　　棄捐色愛，<a 
name="0447c04" id="0447c04"></a><a pin_name="2 願行品"></a><br>　無婬&#x59B7;態。　　若上樓閣，　　當願眾生，<a 
name="0447c05" id="0447c05"></a><a pin_name="2 願行品"></a><br>　皆昇法堂，　　受佛諸經。　　身在房室，<a 
name="0447c06" id="0447c06"></a><a pin_name="2 願行品"></a><br>　當願眾生，　　覺知惡露，　　無有更樂。<a 
name="0447c07" id="0447c07"></a><a pin_name="2 願行品"></a><br>　布施所有，　　當願眾生，　　興福救之，<a 
name="0447c08" id="0447c08"></a><a pin_name="2 願行品"></a><br>　莫墮慳貪。　　若患厭家，　　當願眾生，<a 
name="0447c09" id="0447c09"></a><a pin_name="2 願行品"></a><br>　疾得解脫，　　無所拘綴。　　若棄家出，<a 
name="0447c10" id="0447c10"></a><a pin_name="2 願行品"></a><br>　當願眾生，　　離苦惱罪，　　從正得安。<a 
name="0447c11" id="0447c11"></a><a pin_name="2 願行品"></a><br>　入佛宗廟，　　當願眾生，　　近佛行法，<a 
name="0447c12" id="0447c12"></a><a pin_name="2 願行品"></a><br>　無復罣礙。　　詣師友所，　　當願眾生，<a 
name="0447c13" id="0447c13"></a><a pin_name="2 願行品"></a><br>　開達入正，　　悉得如願。　　請求捨罪，<a 
name="0447c14" id="0447c14"></a><a pin_name="2 願行品"></a><br>　當願眾生，　　得成就志，　　學不中悔。<a 
name="0447c15" id="0447c15"></a><a pin_name="2 願行品"></a><br>　脫去白衣，　　當願眾生，　　解道修德，<a 
name="0447c16" id="0447c16"></a><a pin_name="2 願行品"></a><br>　無有懈怠。　　受著袈裟，　　當願眾生，<a 
name="0447c17" id="0447c17"></a><a pin_name="2 願行品"></a><br>　被法服行，　　心無沾污。　　除剔鬚髮，<a 
name="0447c18" id="0447c18"></a><a pin_name="2 願行品"></a><br>　當願眾生，　　除捐飾好，　　無有眾勞。<a 
name="0447c19" id="0447c19"></a><a pin_name="2 願行品"></a><br>　已作沙門，　　當願眾生，　　受行佛意，<a 
name="0447c20" id="0447c20"></a><a pin_name="2 願行品"></a><br>　開導天下。　　受成就戒，　　當願眾生，<a 
name="0447c21" id="0447c21"></a><a pin_name="2 願行品"></a><br>　得道方便，　　慧度無極。　　守護道禁，<a 
name="0447c22" id="0447c22"></a><a pin_name="2 願行品"></a><br>　當願眾生，　　皆奉法律，　　不犯法教。<a 
name="0447c23" id="0447c23"></a><a pin_name="2 願行品"></a><br>　始受和上，　　當願眾生，　　令如禪意，<a 
name="0447c24" id="0447c24"></a><a pin_name="2 願行品"></a><br>　思惟解脫。　　受大小師，　　當願眾生，<a 
name="0447c25" id="0447c25"></a><a pin_name="2 願行品"></a><br>　承佛聖教，　　所受不忘。　　自歸於佛，<a 
name="0447c26" id="0447c26"></a><a pin_name="2 願行品"></a><br>　當願眾生，　　體解大道，　　發無上意。<a 
name="0447c27" id="0447c27"></a><a pin_name="2 願行品"></a><br>　自歸於法，　　當願眾生，　　深入經藏，<a 
name="0447c28" id="0447c28"></a><a pin_name="2 願行品"></a><br>　智慧如海。　　自歸於僧，　　當願眾生，<a 
name="0447c29" id="0447c29"></a><a pin_name="2 願行品"></a><br>　依附聖眾，　　從正得度。　　凡開門戶，<a 
name="0447c30" id="0447c30"></a><a pin_name="2 願行品"></a><br>　當願眾生，　　開現道法，　　至於泥洹。<a 
name="0448a01" id="0448a01"></a><a pin_name="2 願行品"></a><br>　關閉門戶，　　當願眾生，　　閉塞惡道，<a 
name="0448a02" id="0448a02"></a><a pin_name="2 願行品"></a><br>　罪得除盡。　　入室當願，　　一切眾生，<a 
name="0448a03" id="0448a03"></a><a pin_name="2 願行品"></a><br>　安隱寂寞，　　得止觀意。　　敷床當願，<a 
name="0448a04" id="0448a04"></a><a pin_name="2 願行品"></a><br>　一切眾生，　　入大乘道，　　濟安天下。<a 
name="0448a05" id="0448a05"></a><a pin_name="2 願行品"></a><br>　宴坐當願，　　一切眾生，　　坐佛道樹，<a 
name="0448a06" id="0448a06"></a><a pin_name="2 願行品"></a><br>　心無所猗。　　入眾當願，　　一切眾生，<a 
name="0448a07" id="0448a07"></a><a pin_name="2 願行品"></a><br>　成戒定慧，　　解度知見。　　數息當願，<a 
name="0448a08" id="0448a08"></a><a pin_name="2 願行品"></a><br>　一切眾生，　　得捨家中，　　無世間念。<a 
name="0448a09" id="0448a09"></a><a pin_name="2 願行品"></a><br>　守意當願，　　一切眾生，　　心不放逸，<a 
name="0448a10" id="0448a10"></a><a pin_name="2 願行品"></a><br>　無有雜念。　　早起當願，　　一切眾生，<a 
name="0448a11" id="0448a11"></a><a pin_name="2 願行品"></a><br>　覺識非常，　　興精進意，　　下床當願，<a 
name="0448a12" id="0448a12"></a><a pin_name="2 願行品"></a><br>　一切眾生，　　履踐佛&#x8FF9;，　　心不動搖。<a 
name="0448a13" id="0448a13"></a><a pin_name="2 願行品"></a><br>　著裳當願，　　一切眾生，　　常知慚愧，<a 
name="0448a14" id="0448a14"></a><a pin_name="2 願行品"></a><br>　攝意守道。　　結帶當願，　　一切眾生，<a 
name="0448a15" id="0448a15"></a><a pin_name="2 願行品"></a><br>　束帶修善，　　志無解已。　　次著中衣，<a 
name="0448a16" id="0448a16"></a><a pin_name="2 願行品"></a><br>　當願眾生，　　恭敬畏慎，　　無有慢墮。<a 
name="0448a17" id="0448a17"></a><a pin_name="2 願行品"></a><br>　被上法服，　　當願眾生，　　服聖表式，<a 
name="0448a18" id="0448a18"></a><a pin_name="2 願行品"></a><br>　敏於道行。　　左右便利，　　當願眾生，<a 
name="0448a19" id="0448a19"></a><a pin_name="2 願行品"></a><br>　蠲除污穢，　　無婬怒癡。　　已而就水，<a 
name="0448a20" id="0448a20"></a><a pin_name="2 願行品"></a><br>　當願眾生，　　柔和軟弱，　　清淨謹飾。<a 
name="0448a21" id="0448a21"></a><a pin_name="2 願行品"></a><br>　用水既淨，　　當願眾生，　　以法自洗，<a 
name="0448a22" id="0448a22"></a><a pin_name="2 願行品"></a><br>　無復惡態。　　手執楊枝，　　當願眾生，<a 
name="0448a23" id="0448a23"></a><a pin_name="2 願行品"></a><br>　學以法句，　　擿去諸垢。　　澡漱口齒，<a 
name="0448a24" id="0448a24"></a><a pin_name="2 願行品"></a><br>　當願眾生，　　蕩滌情性，　　如清淨住。<a 
name="0448a25" id="0448a25"></a><a pin_name="2 願行品"></a><br>　盥手當願，　　一切眾生，　　得軟淨掌，<a 
name="0448a26" id="0448a26"></a><a pin_name="2 願行品"></a><br>　執受經道。　　澡面當願，　　一切眾生，<a 
name="0448a27" id="0448a27"></a><a pin_name="2 願行品"></a><br>　常向清淨，　　心無瑕疵。　　出門當願，<a 
name="0448a28" id="0448a28"></a><a pin_name="2 願行品"></a><br>　一切眾生，　　如佛所欲，　　出度三界。<a 
name="0448a29" id="0448a29"></a><a pin_name="2 願行品"></a><br>　向道當願，　　一切眾生，　　向無上道，<a 
name="0448a30" id="0448a30"></a><a pin_name="2 願行品"></a><br>　志不退轉，　　行道當願，　　一切眾生，<a 
name="0448b01" id="0448b01"></a><a pin_name="2 願行品"></a><br>　遊於無際，　　不中休息。　　上&#x5742;當願，<a 
name="0448b02" id="0448b02"></a><a pin_name="2 願行品"></a><br>　一切眾生，　　樂昇上道，　　無所疑難。<a 
name="0448b03" id="0448b03"></a><a pin_name="2 願行品"></a><br>　下&#x5742;當願，　　一切眾生，　　深入廣博，<a 
name="0448b04" id="0448b04"></a><a pin_name="2 願行品"></a><br>　微妙法中。　　行於曲路，　　當願眾生，<a 
name="0448b05" id="0448b05"></a><a pin_name="2 願行品"></a><br>　棄邪曲意，　　行不忮忮。　　行於直路，<a 
name="0448b06" id="0448b06"></a><a pin_name="2 願行品"></a><br>　當願眾生，　　得中正意，　　言無諛諂。<a 
name="0448b07" id="0448b07"></a><a pin_name="2 願行品"></a><br>　見風揚塵，　　當願眾生，　　經明行修，<a 
name="0448b08" id="0448b08"></a><a pin_name="2 願行品"></a><br>　心不紛亂。　　見雨淹塵，　　當願眾生，<a 
name="0448b09" id="0448b09"></a><a pin_name="2 願行品"></a><br>　大慈伏意，　　不起諸想。　　涼息樹下，<a 
name="0448b10" id="0448b10"></a><a pin_name="2 願行品"></a><br>　當願眾生，　　伏心在道，　　經意不疲。<a 
name="0448b11" id="0448b11"></a><a pin_name="2 願行品"></a><br>　入林澤中，　　當願眾生，　　學為儒林，<a 
name="0448b12" id="0448b12"></a><a pin_name="2 願行品"></a><br>　養徒以德。　　行見高山，　　當願眾生，<a 
name="0448b13" id="0448b13"></a><a pin_name="2 願行品"></a><br>　志仰高大，　　積德無厭，　　行見刺棘，<a 
name="0448b14" id="0448b14"></a><a pin_name="2 願行品"></a><br>　當願眾生，　　三毒消滅，　　無賊害心。<a 
name="0448b15" id="0448b15"></a><a pin_name="2 願行品"></a><br>　得好葉樹，　　當願眾生，　　以道自蔭，<a 
name="0448b16" id="0448b16"></a><a pin_name="2 願行品"></a><br>　入禪三昧。　　樹華繁熾，　　當願眾生，<a 
name="0448b17" id="0448b17"></a><a pin_name="2 願行品"></a><br>　三十二相，　　諸好滿具。　　果蓏盛好，<a 
name="0448b18" id="0448b18"></a><a pin_name="2 願行品"></a><br>　當願眾生，　　起道樹行，　　成無上果。<a 
name="0448b19" id="0448b19"></a><a pin_name="2 願行品"></a><br>　&#x89A9;諸流水，　　當願眾生，　　得正溝流，<a 
name="0448b20" id="0448b20"></a><a pin_name="2 願行品"></a><br>　入佛海智。　　&#x89A9;諸陂池，　　當願眾生，<a 
name="0448b21" id="0448b21"></a><a pin_name="2 願行品"></a><br>　一切功德，　　慧行充滿，　　若見泉水，<a 
name="0448b22" id="0448b22"></a><a pin_name="2 願行品"></a><br>　當願眾生，　　入佛淵智，　　所問無窮。<a 
name="0448b23" id="0448b23"></a><a pin_name="2 願行品"></a><br>　遙望江海，　　當願眾生，　　入深佛藏，<a 
name="0448b24" id="0448b24"></a><a pin_name="2 願行品"></a><br>　無盡之法。　　見人汲井，　　當願眾生，<a 
name="0448b25" id="0448b25"></a><a pin_name="2 願行品"></a><br>　開心受法，　　得一味道。　　過度橋梁，<a 
name="0448b26" id="0448b26"></a><a pin_name="2 願行品"></a><br>　當願眾生，　　興造法橋，　　度人不休。<a 
name="0448b27" id="0448b27"></a><a pin_name="2 願行品"></a><br>　見修園圃，　　當願眾生，　　耘除穢惡，<a 
name="0448b28" id="0448b28"></a><a pin_name="2 願行品"></a><br>　不生欲根。　　見田稻穀，　　當願眾生，<a 
name="0448b29" id="0448b29"></a><a pin_name="2 願行品"></a><br>　廣殖福德，　　不為災患。　　見好園圃，<a 
name="0448b30" id="0448b30"></a><a pin_name="2 願行品"></a><br>　當願眾生，　　得周滿持，　　道法備具。<a 
name="0448c01" id="0448c01"></a><a pin_name="2 願行品"></a><br>　見丘聚舍，　　當願眾生，　　常處仁智，<a 
name="0448c02" id="0448c02"></a><a pin_name="2 願行品"></a><br>　道無危殆。　　見精學堂，　　當願眾生，<a 
name="0448c03" id="0448c03"></a><a pin_name="2 願行品"></a><br>　講誦經道，　　日進不衰。　　見人眾聚，<a 
name="0448c04" id="0448c04"></a><a pin_name="2 願行品"></a><br>　當願眾生，　　功滿得佛，　　成弟子眾。<a 
name="0448c05" id="0448c05"></a><a pin_name="2 願行品"></a><br>　見人閑居，　　當願眾生，　　恬惔無為，<a 
name="0448c06" id="0448c06"></a><a pin_name="2 願行品"></a><br>　遊志典籍。　　得見沙門，　　當願眾生，<a 
name="0448c07" id="0448c07"></a><a pin_name="2 願行品"></a><br>　多聞戒具，　　誨人不惓。　　見異道人，<a 
name="0448c08" id="0448c08"></a><a pin_name="2 願行品"></a><br>　當願眾生，　　遠去邪見，　　入八正道。<a 
name="0448c09" id="0448c09"></a><a pin_name="2 願行品"></a><br>　得見仙人，　　當願眾生，　　意行具足，<a 
name="0448c10" id="0448c10"></a><a pin_name="2 願行品"></a><br>　所欲者成。　　行到城郭，　　當願眾生，<a 
name="0448c11" id="0448c11"></a><a pin_name="2 願行品"></a><br>　持戒完具，　　心無虧缺。　　望見宮闕，<a 
name="0448c12" id="0448c12"></a><a pin_name="2 願行品"></a><br>　當願眾生，　　聰明遠照，　　諸善普立。<a 
name="0448c13" id="0448c13"></a><a pin_name="2 願行品"></a><br>　若見帝王，　　當願眾生，　　得奉聖化，<a 
name="0448c14" id="0448c14"></a><a pin_name="2 願行品"></a><br>　如正道教。　　見帝王子，　　當願眾生，<a 
name="0448c15" id="0448c15"></a><a pin_name="2 願行品"></a><br>　履佛子行，　　化生法中。　　若見公卿，<a 
name="0448c16" id="0448c16"></a><a pin_name="2 願行品"></a><br>　當願眾生，　　明於道理，　　助利天下。<a 
name="0448c17" id="0448c17"></a><a pin_name="2 願行品"></a><br>　見諸臣吏，　　當願眾生，　　忠正順善，<a 
name="0448c18" id="0448c18"></a><a pin_name="2 願行品"></a><br>　無固賊心。　　見被鎧甲，　　當願眾生，<a 
name="0448c19" id="0448c19"></a><a pin_name="2 願行品"></a><br>　誓被法鎧，　　不違本願。　　見魯鈍人，<a 
name="0448c20" id="0448c20"></a><a pin_name="2 願行品"></a><br>　當願眾生，　　勇於道義，　　成四無畏。<a 
name="0448c21" id="0448c21"></a><a pin_name="2 願行品"></a><br>　見憂愁人，　　當願眾生，　　離諸恐怖，<a 
name="0448c22" id="0448c22"></a><a pin_name="2 願行品"></a><br>　無復憂戚。　　見喜笑人，　　當願眾生，<a 
name="0448c23" id="0448c23"></a><a pin_name="2 願行品"></a><br>　捨非常樂，　　五欲自娛。　　見勤苦人，<a 
name="0448c24" id="0448c24"></a><a pin_name="2 願行品"></a><br>　當願眾生，　　得泥洹道，　　免度諸厄。<a 
name="0448c25" id="0448c25"></a><a pin_name="2 願行品"></a><br>　見安樂人，　　當願眾生，　　安快如佛，<a 
name="0448c26" id="0448c26"></a><a pin_name="2 願行品"></a><br>　惔怕無患。　　見疾病人，　　當願眾生，<a 
name="0448c27" id="0448c27"></a><a pin_name="2 願行品"></a><br>　知空非身，　　無苦痛意。　　見強健人，<a 
name="0448c28" id="0448c28"></a><a pin_name="2 願行品"></a><br>　當願眾生，　　得金剛形，　　無有衰耗，<a 
name="0448c29" id="0448c29"></a><a pin_name="2 願行品"></a><br>　見醜陋人，　　當願眾生，　　去醜惡行，<a 
name="0448c30" id="0448c30"></a><a pin_name="2 願行品"></a><br>　以善自嚴。　　見端正人，　　當願眾生，<a 
name="0449a01" id="0449a01"></a><a pin_name="2 願行品"></a><br>　意行質直，　　愛好道法。　　見報恩人，<a 
name="0449a02" id="0449a02"></a><a pin_name="2 願行品"></a><br>　當願眾生，　　念佛恩德，　　行菩薩行。<a 
name="0449a03" id="0449a03"></a><a pin_name="2 願行品"></a><br>　見背恩人，　　當願眾生，　　降心伏意，<a 
name="0449a04" id="0449a04"></a><a pin_name="2 願行品"></a><br>　棄捐諸惡。　　見貪欲人，　　當願眾生，<a 
name="0449a05" id="0449a05"></a><a pin_name="2 願行品"></a><br>　法施天下，　　無慳貪意。　　行持錫杖，<a 
name="0449a06" id="0449a06"></a><a pin_name="2 願行品"></a><br>　當願眾生，　　依仗於法，　　分流德化。<a 
name="0449a07" id="0449a07"></a><a pin_name="2 願行品"></a><br>　挾持應器，　　當願眾生，　　受而知施，<a 
name="0449a08" id="0449a08"></a><a pin_name="2 願行品"></a><br>　修六重法。　　入里分衛，　　當願眾生，<a 
name="0449a09" id="0449a09"></a><a pin_name="2 願行品"></a><br>　如戒法求，　　無得疑妄。　　到人門戶，<a 
name="0449a10" id="0449a10"></a><a pin_name="2 願行品"></a><br>　當願眾生，　　入總持門，　　悉見諸法。<a 
name="0449a11" id="0449a11"></a><a pin_name="2 願行品"></a><br>　入人堂室，　　當願眾生，　　昇佛聖堂，<a 
name="0449a12" id="0449a12"></a><a pin_name="2 願行品"></a><br>　深行微妙。　　人不與食，　　當願眾生，<a 
name="0449a13" id="0449a13"></a><a pin_name="2 願行品"></a><br>　得般若意，　　無望無惜。　　主人未辦，<a 
name="0449a14" id="0449a14"></a><a pin_name="2 願行品"></a><br>　當願眾生，　　離三惡道，　　無飢渴想。<a 
name="0449a15" id="0449a15"></a><a pin_name="2 願行品"></a><br>　授空應器，　　當願眾生，　　皆得至空，<a 
name="0449a16" id="0449a16"></a><a pin_name="2 願行品"></a><br>　無欲之性。　　受滿應器，　　當願眾生，<a 
name="0449a17" id="0449a17"></a><a pin_name="2 願行品"></a><br>　一切成滿，　　道品之法。　　擎持&#x9262;飯，<a 
name="0449a18" id="0449a18"></a><a pin_name="2 願行品"></a><br>　當願眾生，　　為法供養，　　志在大道。<a 
name="0449a19" id="0449a19"></a><a pin_name="2 願行品"></a><br>　與廉人坐，　　當願眾生，　　廉潔知恥，<a 
name="0449a20" id="0449a20"></a><a pin_name="2 願行品"></a><br>　所作不妄。　　坐有貪人，　　當願眾生，<a 
name="0449a21" id="0449a21"></a><a pin_name="2 願行品"></a><br>　無有強顏，　　貪鄙之心。　　得香美食，<a 
name="0449a22" id="0449a22"></a><a pin_name="2 願行品"></a><br>　當願眾生，　　知節少欲，　　情無所著。<a 
name="0449a23" id="0449a23"></a><a pin_name="2 願行品"></a><br>　得不美食，　　當願眾生，　　知身幻法，<a 
name="0449a24" id="0449a24"></a><a pin_name="2 願行品"></a><br>　好惡無異。　　舉飯向口，　　當願眾生，<a 
name="0449a25" id="0449a25"></a><a pin_name="2 願行品"></a><br>　悉得諸經，　　諸佛法味。　　所噉雜味，<a 
name="0449a26" id="0449a26"></a><a pin_name="2 願行品"></a><br>　當願眾生，　　味味如佛，　　化成甘露。<a 
name="0449a27" id="0449a27"></a><a pin_name="2 願行品"></a><br>　飯食已訖，　　當願眾生，　　德行充盈，<a 
name="0449a28" id="0449a28"></a><a pin_name="2 願行品"></a><br>　成十種力。　　講經說法，　　當願眾生，<a 
name="0449a29" id="0449a29"></a><a pin_name="2 願行品"></a><br>　志意開達，　　聞法即寤。　　&#x546A;願達嚫，<a 
name="0449a30" id="0449a30"></a><a pin_name="2 願行品"></a><br>　當願眾生，　　悉令通佛，　　十二部經。<a 
name="0449b01" id="0449b01"></a><a pin_name="2 願行品"></a><br>　罷坐退去，　　當願眾生，　　一切究竟，<a 
name="0449b02" id="0449b02"></a><a pin_name="2 願行品"></a><br>　得三甘露。　　若欲入水，　　當願眾生，<a 
name="0449b03" id="0449b03"></a><a pin_name="2 願行品"></a><br>　身口意淨，　　等於三塗。　　澡浴身體，<a 
name="0449b04" id="0449b04"></a><a pin_name="2 願行品"></a><br>　當願眾生，　　蕩除心垢，　　見生死際。<a 
name="0449b05" id="0449b05"></a><a pin_name="2 願行品"></a><br>　盛暑熱極，　　當願眾生，　　得清涼定，<a 
name="0449b06" id="0449b06"></a><a pin_name="2 願行品"></a><br>　滅一切苦。　　<span class="corr" title='[&#x6C37;&gt;冰] cf.【麗】'>冰</span>凍寒甚，　　當願眾生，<a 
name="0449b07" id="0449b07"></a><a pin_name="2 願行品"></a><br>　心冷愛除，　　無復情欲。　　誦讀經偈，<a 
name="0449b08" id="0449b08"></a><a pin_name="2 願行品"></a><br>　當願眾生，　　博解諸法，　　無復漏忘。<a 
name="0449b09" id="0449b09"></a><a pin_name="2 願行品"></a><br>　若得見佛，　　當願眾生，　　常與佛會，<a 
name="0449b10" id="0449b10"></a><a pin_name="2 願行品"></a><br>　行七覺意。　　見佛圖像，　　當願眾生，<a 
name="0449b11" id="0449b11"></a><a pin_name="2 願行品"></a><br>　悉&#x89A9;十方，　　眼無障蔽。　　拜謁佛時，<a 
name="0449b12" id="0449b12"></a><a pin_name="2 願行品"></a><br>　當願眾生，　　得道如佛，　　莫能見頂。<a 
name="0449b13" id="0449b13"></a><a pin_name="2 願行品"></a><br>　稽首而起，　　當願眾生，　　皆如佛意，<a 
name="0449b14" id="0449b14"></a><a pin_name="2 願行品"></a><br>　尊貴無上。　　始欲旋塔，　　當願眾生，<a 
name="0449b15" id="0449b15"></a><a pin_name="2 願行品"></a><br>　施行福祐，　　究暢道意。　　<span class="corr" title='[遶&gt;繞] cf.【麗】'>繞</span>塔三匝，<a 
name="0449b16" id="0449b16"></a><a pin_name="2 願行品"></a><br>　當願眾生，　　得一向意，　　不斷四喜。<a 
name="0449b17" id="0449b17"></a><a pin_name="2 願行品"></a><br>　行詠歌經，　　當願眾生，　　念佛恩德，<a 
name="0449b18" id="0449b18"></a><a pin_name="2 願行品"></a><br>　行法供養。　　畢住讚佛，　　當願眾生，<a 
name="0449b19" id="0449b19"></a><a pin_name="2 願行品"></a><br>　光明神德，　　如佛法身。　　暮將洗足，<a 
name="0449b20" id="0449b20"></a><a pin_name="2 願行品"></a><br>　當願眾生，　　得四神足，　　周遍十方。<a 
name="0449b21" id="0449b21"></a><a pin_name="2 願行品"></a><br>　昏夜寢息，　　當願眾生，　　離於闇冥，<a 
name="0449b22" id="0449b22"></a><a pin_name="2 願行品"></a><br>　無復五蓋。　　臥覺當願，　　都使眾生，<a 
name="0449b23" id="0449b23"></a><a pin_name="2 願行品"></a><br>　得佛十八，　　不絕之法。　　是為菩薩，<a 
name="0449b24" id="0449b24"></a><a pin_name="2 願行品"></a><br>　誡願俱行，　　兼愛博施，　　不捨十方。」</span></p><a 
name="0449b25" id="0449b25"></a><a pin_name="2 願行品"></a><a pin_name=""></a><a pin_name="3 十地品"></a><p style="margin-left: 2em"><span class="headname">十地品第三</span></p><a 
name="0449b26" id="0449b26"></a><a pin_name="3 十地品"></a><p style="text-indent: 0em; margin-left: 0em"><span class="linehead"></span>於是忍世界百億天帝釋，皆於忉利紫紺殿<a 
name="0449b27" id="0449b27"></a><a pin_name="3 十地品"></a>上，化作七寶師子之座，施交露帳，席以綵<a 
name="0449b28" id="0449b28"></a><a pin_name="3 十地品"></a>縶已，各稽首請佛。佛意悉知，即為分身，遍<a 
name="0449b29" id="0449b29"></a><a pin_name="3 十地品"></a>諸釋殿，一一佛者，從眾菩薩，一切天帝，莫不<a 
name="0449b30" id="0449b30"></a><a pin_name="3 十地品"></a>悅豫；其下百億小國，續自見佛，如故不減。時<a 
name="0449c01" id="0449c01"></a><a pin_name="3 十地品"></a>十方剎，復來雲集，法意菩薩、首意菩薩、賢意<a 
name="0449c02" id="0449c02"></a><a pin_name="3 十地品"></a>菩薩、勤意菩薩，思意、知意、審意、專意、重意、<a 
name="0449c03" id="0449c03"></a><a pin_name="3 十地品"></a>盡意菩薩等，各從十方，與無數上人俱來，<a 
name="0449c04" id="0449c04"></a><a pin_name="3 十地品"></a>稽首佛足坐一面蓮華上。法意菩薩即如其<a 
name="0449c05" id="0449c05"></a><a pin_name="3 十地品"></a>像，正坐定意，入於無量會見三昧，悉見十<a 
name="0449c06" id="0449c06"></a><a pin_name="3 十地品"></a>方無數諸佛，各伸右手摩其頭，俱言：「善哉！<a 
name="0449c07" id="0449c07"></a><a pin_name="3 十地品"></a>法意！菩薩勇健，乃得是定，十方如來，及釋<a 
name="0449c08" id="0449c08"></a><a pin_name="3 十地品"></a>迦牟尼佛，已皆拜汝成立功德，修微妙<a 
name="0449c09" id="0449c09"></a><a pin_name="3 十地品"></a>辯，知空無著行，究暢法要，通諸佛語，知眾<a 
name="0449c10" id="0449c10"></a><a pin_name="3 十地品"></a>生意。汝行已備，得佛不久，今使汝說菩薩<a 
name="0449c11" id="0449c11"></a><a pin_name="3 十地品"></a>十住，令諸學者普知所行。」</p><p style="text-indent: 0em; margin-left: 0em"><span class="linehead"></span>於是法意菩薩，得<a 
name="0449c12" id="0449c12"></a><a pin_name="3 十地品"></a>佛辯辭，明哲至真，不忘不難，從定意覺而言<a 
name="0449c13" id="0449c13"></a><a pin_name="3 十地品"></a>曰：「諸族姓子！欲求佛者，有十地住，往古來<a 
name="0449c14" id="0449c14"></a><a pin_name="3 十地品"></a>今，皆由此成，眾祐所歎，是合無量，具陳演<a 
name="0449c15" id="0449c15"></a><a pin_name="3 十地品"></a>說，如佛所言。何等為十？第一發意，第二治地，<a 
name="0449c16" id="0449c16"></a><a pin_name="3 十地品"></a>第三應行，第四生貴，第五修成，第六行登，<a 
name="0449c17" id="0449c17"></a><a pin_name="3 十地品"></a>第七不退，第八童真，第九了生，第十補處。</p><a 
name="0449c18" id="0449c18"></a><a pin_name="3 十地品"></a><p style="text-indent: 0em; margin-left: 0em"><span class="linehead"></span>「何謂發意？菩薩法住，有十事，謂初見佛，十功<a 
name="0449c19" id="0449c19"></a><a pin_name="3 十地品"></a>德起：一見佛端正，二身色相具，三神足現<a 
name="0449c20" id="0449c20"></a><a pin_name="3 十地品"></a>化，四道德深奧，五儀法無比，六謂知人意，七<a 
name="0449c21" id="0449c21"></a><a pin_name="3 十地品"></a>出經教明，八所言諦解，九見生死苦，十體<a 
name="0449c22" id="0449c22"></a><a pin_name="3 十地品"></a>樂佛法，稍稍開解，便發道意。欲曉了佛十<a 
name="0449c23" id="0449c23"></a><a pin_name="3 十地品"></a>力之智，其學有十：當知禮事諸佛，當曉說<a 
name="0449c24" id="0449c24"></a><a pin_name="3 十地品"></a>菩薩德，當諦了生死本，當願修貴治福，當<a 
name="0449c25" id="0449c25"></a><a pin_name="3 十地品"></a>令行勝三界，當學諸佛功德業，當求更見<a 
name="0449c26" id="0449c26"></a><a pin_name="3 十地品"></a>諸佛，當習行諸深三昧，當悲念諸罪苦人，<a 
name="0449c27" id="0449c27"></a><a pin_name="3 十地品"></a>當從生死輪還，是為上頭初發意<span class="corr" title='[&gt;之]'>之</span>地。</p><a 
name="0450a01" id="0450a01"></a><a pin_name="3 十地品"></a><p style="text-indent: 0em; margin-left: 0em"><span class="linehead"></span>「何謂治地？菩薩法住，有十事，以次學：一念人<a 
name="0450a02" id="0450a02"></a><a pin_name="3 十地品"></a>善，二淨潔心，三柔軟意，四安靜志，五常布<a 
name="0450a03" id="0450a03"></a><a pin_name="3 十地品"></a>施，六行慈愛，七利天下，八助平均，九視彼如<a 
name="0450a04" id="0450a04"></a><a pin_name="3 十地品"></a>己，十敬人如師。復有十學：當多諷經，當遠鄉<a 
name="0450a05" id="0450a05"></a><a pin_name="3 十地品"></a>土，當近明師，當學善言，當知時，當精進，當<a 
name="0450a06" id="0450a06"></a><a pin_name="3 十地品"></a>入要，當曉行，當不忘，當安志，是為次第治<a 
name="0450a07" id="0450a07"></a><a pin_name="3 十地品"></a>地之行。</p><a 
name="0450a08" id="0450a08"></a><a pin_name="3 十地品"></a><p style="text-indent: 0em; margin-left: 0em"><span class="linehead"></span>「何謂應行？菩薩法住，有十事，入如經：一見無<a 
name="0450a09" id="0450a09"></a><a pin_name="3 十地品"></a>常，二見生苦，三見行空，四見非身，五見無<a 
name="0450a10" id="0450a10"></a><a pin_name="3 十地品"></a>主，六無所貪，七無所著，八無為，九無欲，十<a 
name="0450a11" id="0450a11"></a><a pin_name="3 十地品"></a>無求。復有十學：當念人，當念剎，當念法，當<a 
name="0450a12" id="0450a12"></a><a pin_name="3 十地品"></a>念地種，當念水種，當念火種，當念風種，<a 
name="0450a13" id="0450a13"></a><a pin_name="3 十地品"></a>當念欲界，當念色界，當念無色界，心無<a 
name="0450a14" id="0450a14"></a><a pin_name="3 十地品"></a>戀慕，是為分別應行之地。</p><a 
name="0450a15" id="0450a15"></a><a pin_name="3 十地品"></a><p style="text-indent: 0em; margin-left: 0em"><span class="linehead"></span>「何謂生貴？菩薩法住，有十事，隨佛行：一不還<a 
name="0450a16" id="0450a16"></a><a pin_name="3 十地品"></a>邪道，二專心向佛，三思惟法意，四觀功德行，<a 
name="0450a17" id="0450a17"></a><a pin_name="3 十地品"></a>五見人如化，六見剎如夢，七見殃福空，八見<a 
name="0450a18" id="0450a18"></a><a pin_name="3 十地品"></a>諸法如幻，九苦樂無異，十解泥洹淨。復有<a 
name="0450a19" id="0450a19"></a><a pin_name="3 十地品"></a>十學：當知思念，去佛意空，來佛意空，今佛意<a 
name="0450a20" id="0450a20"></a><a pin_name="3 十地品"></a>空，去佛法淨，來佛法淨，今佛法淨，去佛自<a 
name="0450a21" id="0450a21"></a><a pin_name="3 十地品"></a>然，來佛自然，今佛自然，諸佛興等，皆無所<a 
name="0450a22" id="0450a22"></a><a pin_name="3 十地品"></a>異，是為平等生貴之地。</p><a 
name="0450a23" id="0450a23"></a><a pin_name="3 十地品"></a><p style="text-indent: 0em; margin-left: 0em"><span class="linehead"></span>「何謂修成？菩薩法住，有十事，行濟人：一為人<a 
name="0450a24" id="0450a24"></a><a pin_name="3 十地品"></a>方便，二令人安隱，三賑救天下人，四慈念<a 
name="0450a25" id="0450a25"></a><a pin_name="3 十地品"></a>一切，五悲傷眾生，六令人歡喜，七護視人物，<a 
name="0450a26" id="0450a26"></a><a pin_name="3 十地品"></a>八勸令隨道，九為現清淨，十令得泥洹。復<a 
name="0450a27" id="0450a27"></a><a pin_name="3 十地品"></a>有十學：當知眾生，無有要，無有種，無有數，<a 
name="0450a28" id="0450a28"></a><a pin_name="3 十地品"></a>無有造，無有正，不可思，不可稱，不可度，不<a 
name="0450a29" id="0450a29"></a><a pin_name="3 十地品"></a>可具說，為一切空，是為聖行修成之地。</p><p style="text-indent: 0em; margin-left: 0em"><span class="linehead"></span>「何<a 
name="0450a30" id="0450a30"></a><a pin_name="3 十地品"></a>謂行登？菩薩法住，有十事，度輒成：一聞稱<a 
name="0450b01" id="0450b01"></a><a pin_name="3 十地品"></a>佛譏佛心無異，二聞譽法毀法心無異，三聞<a 
name="0450b02" id="0450b02"></a><a pin_name="3 十地品"></a>菩薩善菩薩惡心無異，四聞人相評論心無<a 
name="0450b03" id="0450b03"></a><a pin_name="3 十地品"></a>異，五聞人眾人寡心無異，六聞經多經少心<a 
name="0450b04" id="0450b04"></a><a pin_name="3 十地品"></a>無異，七聞生苦生樂心無異，八聞人難度人<a 
name="0450b05" id="0450b05"></a><a pin_name="3 十地品"></a>易度心無異，九聞法興法衰心無異，十遭有<a 
name="0450b06" id="0450b06"></a><a pin_name="3 十地品"></a>道遭無道心無異。復有十學：心無想，不受想，<a 
name="0450b07" id="0450b07"></a><a pin_name="3 十地品"></a>不計身，無我所，無有見，無有主，無有受，為<a 
name="0450b08" id="0450b08"></a><a pin_name="3 十地品"></a>如化，為不成，無所有，是為盡信行登之地。</p><a 
name="0450b09" id="0450b09"></a><a pin_name="3 十地品"></a><p style="text-indent: 0em; margin-left: 0em"><span class="linehead"></span>「何謂不退轉？菩薩法住，有十事，志牢強：一言<a 
name="0450b10" id="0450b10"></a><a pin_name="3 十地品"></a>有佛無佛不退轉，二言有法無法不退轉，三<a 
name="0450b11" id="0450b11"></a><a pin_name="3 十地品"></a>言有菩薩無菩薩不退轉，四<span class="corr" title='[六&gt;]'></span>言有求佛無<a 
name="0450b12" id="0450b12"></a><a pin_name="3 十地品"></a>求佛不退轉，五有得佛無得佛不退轉，六曰<a 
name="0450b13" id="0450b13"></a><a pin_name="3 十地品"></a>古有聖道無聖道不退轉，七今有聖道無聖<a 
name="0450b14" id="0450b14"></a><a pin_name="3 十地品"></a>道不退轉，八後有聖道無聖道不退轉，九言<a 
name="0450b15" id="0450b15"></a><a pin_name="3 十地品"></a>三塗同三塗異不退轉，十言佛智有盡佛智<a 
name="0450b16" id="0450b16"></a><a pin_name="3 十地品"></a>無盡不退轉。復有十學：開微慧入大智，開<a 
name="0450b17" id="0450b17"></a><a pin_name="3 十地品"></a>大智入微慧，現一法入眾經，現眾經入一<a 
name="0450b18" id="0450b18"></a><a pin_name="3 十地品"></a>法，解眾生入空要，解空要入眾生，釋有想入<a 
name="0450b19" id="0450b19"></a><a pin_name="3 十地品"></a>寂定，釋寂定入有想，說少淨入多想，說多<a 
name="0450b20" id="0450b20"></a><a pin_name="3 十地品"></a>想入少淨，是為轉進不退之地。</p><a 
name="0450b21" id="0450b21"></a><a pin_name="3 十地品"></a><p style="text-indent: 0em; margin-left: 0em"><span class="linehead"></span>「何謂童真？菩薩法住，有十事，隨所入：一身口<a 
name="0450b22" id="0450b22"></a><a pin_name="3 十地品"></a>意不犯，二一切無瑕疵，三志壹在所生，四<a 
name="0450b23" id="0450b23"></a><a pin_name="3 十地品"></a>見人知內慈，五知人心所信，六知人意所解，<a 
name="0450b24" id="0450b24"></a><a pin_name="3 十地品"></a>七不受彼雜想，八知諸剎成敗，九神足疾遍<a 
name="0450b25" id="0450b25"></a><a pin_name="3 十地品"></a>到十方，十周滿持諸法。復有十事：學知佛<a 
name="0450b26" id="0450b26"></a><a pin_name="3 十地品"></a>世界，學如佛智能，學現佛神足行，學莊嚴<a 
name="0450b27" id="0450b27"></a><a pin_name="3 十地品"></a>諸佛剎，學遍遊諸國土，學法答眾問，學化<a 
name="0450b28" id="0450b28"></a><a pin_name="3 十地品"></a>無不現，學佛聲出諸法，學轉頃匝十方，學<a 
name="0450b29" id="0450b29"></a><a pin_name="3 十地品"></a>作一念見無數佛，是為清淨童真之地。</p><a 
name="0450b30" id="0450b30"></a><a pin_name="3 十地品"></a><p style="text-indent: 0em; margin-left: 0em"><span class="linehead"></span>「何謂了生？菩薩法住，有十事，受慧見：一知一切<a 
name="0450c01" id="0450c01"></a><a pin_name="3 十地品"></a>生何道，二知眾生所習縛，三知人本所更來，<a 
name="0450c02" id="0450c02"></a><a pin_name="3 十地品"></a>四知人所行殃福之報，五知人受行何法，六<a 
name="0450c03" id="0450c03"></a><a pin_name="3 十地品"></a>知人心所入好惡，七知人意念若干變，八知<a 
name="0450c04" id="0450c04"></a><a pin_name="3 十地品"></a>十方國清濁，九知三塗無量慧，十知諦要說<a 
name="0450c05" id="0450c05"></a><a pin_name="3 十地品"></a>如應。復有十事：學法王正行，學法王禮儀，<a 
name="0450c06" id="0450c06"></a><a pin_name="3 十地品"></a>學法王興立，學法王出入，學法王周旋，學<a 
name="0450c07" id="0450c07"></a><a pin_name="3 十地品"></a>法王威嚴，學法王坐起，學法王教令，學法王<a 
name="0450c08" id="0450c08"></a><a pin_name="3 十地品"></a>拜人，學法王巡行剎土，是為受決了生之地。</p><a 
name="0450c09" id="0450c09"></a><a pin_name="3 十地品"></a><p style="text-indent: 0em; margin-left: 0em"><span class="linehead"></span>「何謂補處？菩薩法住，有十事，智難及：一當念<a 
name="0450c10" id="0450c10"></a><a pin_name="3 十地品"></a>感動無數國，二當為無數國現明，三當為無<a 
name="0450c11" id="0450c11"></a><a pin_name="3 十地品"></a>數國立法，四當為開度無數國，五當利安無<a 
name="0450c12" id="0450c12"></a><a pin_name="3 十地品"></a>數國，六當聲曉無數人，七當觀察知眾生意，<a 
name="0450c13" id="0450c13"></a><a pin_name="3 十地品"></a>八當知眾生無極念，九當令無數人入法，十<a 
name="0450c14" id="0450c14"></a><a pin_name="3 十地品"></a>以次第現人慧了。生所不能及補處者十：不<a 
name="0450c15" id="0450c15"></a><a pin_name="3 十地品"></a>能知其身事志行，神足定念，達古知今，見後<a 
name="0450c16" id="0450c16"></a><a pin_name="3 十地品"></a>明處，及修剎法，聖意之事，補處所欲。又有十<a 
name="0450c17" id="0450c17"></a><a pin_name="3 十地品"></a>事：學佛三塗無際之慧，學具足諸佛法，學法<a 
name="0450c18" id="0450c18"></a><a pin_name="3 十地品"></a>法無所著，學諸佛無底藏，學神智成其剎，<a 
name="0450c19" id="0450c19"></a><a pin_name="3 十地品"></a>學光明照十方，學佛定感動諸國，學權道隨<a 
name="0450c20" id="0450c20"></a><a pin_name="3 十地品"></a>意化，學遍教令成就，學合會轉法輪。所以學<a 
name="0450c21" id="0450c21"></a><a pin_name="3 十地品"></a>者，欲一切知，已一切敏，無所復學，是名為<a 
name="0450c22" id="0450c22"></a><a pin_name="3 十地品"></a>補處。從十十法成，現世得紹代無上正真之<a 
name="0450c23" id="0450c23"></a><a pin_name="3 十地品"></a>道，為最正覺，度脫天下。」</p><p style="text-indent: 0em; margin-left: 0em"><span class="linehead"></span>佛言：「善哉，善哉！法<a 
name="0450c24" id="0450c24"></a><a pin_name="3 十地品"></a>意菩薩，可謂佛子。一切十方去來現<span class="corr" title='[在&gt;] cf.【麗】'></span>佛，皆<a 
name="0450c25" id="0450c25"></a><a pin_name="3 十地品"></a>由此興，是法無際，所照無量，度人無極，智心<a 
name="0450c26" id="0450c26"></a><a pin_name="3 十地品"></a>無盡。」</p><p style="text-indent: 0em; margin-left: 0em"><span class="linehead"></span>佛說是已，皆大歡喜，為佛作禮。</p><a 
name="0450c27" id="0450c27"></a><a pin_name="3 十地品"></a><p><span class="juanname">佛說菩薩本業經</span></p>
<hr>【經文資訊】大正藏第 10 冊 No. 0281 佛說菩薩本業經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，CBETA 自行掃瞄辨識，陳伯勳大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0e6c.html?index=T10n0281" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T10n0281_001 by HTTrack Website Copier/3.x [XR&CO'2014], Tue, 07 Jun 2016 06:46:38 GMT -->
</html>
