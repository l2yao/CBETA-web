<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB299_001 by HTTrack Website Copier/3.x [XR&CO'2014], Tue, 07 Jun 2016 07:12:57 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1581929100&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34nB299&amp;utmp=%2Fmobile%2Findex.php%3Findex%3DJ34nB299_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第34冊<br/>No.B299 三峰藏和尚語錄 (16卷)<br/>【明 法藏說　弘儲記　後附年譜一卷．南嶽勒古一卷】<br/>第 1 卷</p>
	<a href="indexeaeb.html?index=J34nB299_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B299" sutra_name="三峰藏和尚語錄" sutra_juan="[卷1]">　
<a 
name="0125a01" id="0125a01"></a><div class="xu"><div class="xu"><p style="margin-left: 3em"><span class="headname">三峰藏和尚語錄序</span></p><a 
name="0125a02" id="0125a02"></a><p style="margin-left: 4em"><span class="byline">武林衛軍嘉魚學人熊開元撰</span></p><a 
name="0125a03" id="0125a03"></a><p style="text-indent: 0em; margin-left: 0em"><span class="linehead"></span>開也闇髫歲荷至人加策初無所冥會乙丑得假歸<a 
name="0125a04" id="0125a04"></a>從覺來先生急自研始有醯雞之獲自喻適志將謂<a 
name="0125a05" id="0125a05"></a>天上下樂無逾者明年受事吳門趨見三峰老和尚<a 
name="0125a06" id="0125a06"></a>于萬峰之書屋親承披揀而後知尼山先師所云不<a 
name="0125a07" id="0125a07"></a>踐跡亦不入於室子輿氏所云二之中四之下灼然<a 
name="0125a08" id="0125a08"></a>有如是淺深苟徒恃其天下莫能載天下莫能破之<a 
name="0125a09" id="0125a09"></a>意自廣而狹人幾不免斯文蟊螣矣於是集都人士<a 
name="0125a10" id="0125a10"></a>信道者營建說法堂勸請老和尚不倦開演如是甚<a 
name="0125a11" id="0125a11"></a>深之法開獨聞孰與夫一天下人共聞萬世天下人<a 
name="0125a12" id="0125a12"></a>共聞耶閱六七寒暄得語錄若干卷廣錄若干卷開<a 
name="0125a13" id="0125a13"></a>勸請之心方存乎見少而庸人淺人輒見多往往不<a 
name="0125a14" id="0125a14"></a>能卒業則約而取之盡撤其寶几珍御獨以狸奴面<a 
name="0125a15" id="0125a15"></a>目對人誠仁人孝子之志也然水乳雜糅非鵝王莫<a 
name="0125a16" id="0125a16"></a>擇以游夏贊春秋孰有能勝其任者開得罪抵臨安<a 
name="0125a17" id="0125a17"></a>軍國清儲和尚忽郵書見招且曰鼎沸若斯雖有上<a 
name="0125a18" id="0125a18"></a>至梵天之舌無處向人祗宜收先師狼藉之夜光重<a 
name="0125a19" id="0125a19"></a>胎明月使方來有目者咸得與於清輝不至守其一<a 
name="0125a20" id="0125a20"></a>室甘此長淪是猶可及為者公久在靈山會裏先師<a 
name="0125a21" id="0125a21"></a>遷化時嘗貽書左右曰山僧有無數身前身後事仰<a 
name="0125a22" id="0125a22"></a>託于門下公若不忘付囑可不共伸一臂擘破華山<a 
name="0125a23" id="0125a23"></a>倒出萬年流水乎開自顧非其人何敢濫竽斯典更<a 
name="0125a24" id="0125a24"></a>禍亂相尋梗與土之去未知所終則亦姑留此一則<a 
name="0125a25" id="0125a25"></a>俟結集既成附之編末俾開千里萬里千生萬生不<a 
name="0125a26" id="0125a26"></a>見有一步有一時在老和尚門外開不朽矣或有過<a 
name="0125a27" id="0125a27"></a>量人如嵒頭婆子謂此結集亦不消得直取而投之<a 
name="0125a28" id="0125a28"></a>水火當更益一重光彩若祗守寒嵒異草青掉頭不<a 
name="0125a29" id="0125a29"></a>顧仍為開二十年前同阬之土非所願也。</p><p style="text-indent: 0em; margin-left: 0em"><span class="linehead"></span>時崇禎甲<a 
name="0125a30" id="0125a30"></a>申夏五月朔序</p></div><a 
name="0125b01" id="0125b01"></a><div class="xu"><p style="margin-left: 3em"><span class="headname">三峰和尚語錄序</span></p><a 
name="0125b02" id="0125b02"></a><p style="text-indent: 0em; margin-left: 0em"><span class="linehead"></span>和尚乘仰山塵剎之願降神東震旦國作天童長子<a 
name="0125b03" id="0125b03"></a>艱危百戰死任綱宗四十悟道五十四開堂六十三<a 
name="0125b04" id="0125b04"></a>遷化歷主八剎門人記語錄三十卷廣錄五十卷示<a 
name="0125b05" id="0125b05"></a>疾前半年手命不肖弘儲結集時得法弟子松陵周<a 
name="0125b06" id="0125b06"></a>祗侍側歎息再拜以為至當今<span class="corr" title='[巳&gt;已]'>已</span>二十七年矣猶凜<a 
name="0125b07" id="0125b07"></a>凜退縮不敢輕授簡牘諸佛列祖鑒之歲月荒忽感<a 
name="0125b08" id="0125b08"></a>時感疾辛丑三月手抄錄中稍平徑易曉人者為一<a 
name="0125b09" id="0125b09"></a>編使後五百歲劫火洞然之際得瞻此清涼寂滅法<a 
name="0125b10" id="0125b10"></a>寶三世如來說法之式龍騰雲變無有定相然天高<a 
name="0125b11" id="0125b11"></a>地卑川流嶽峙確不可反覆倒置以正合以奇勝兵<a 
name="0125b12" id="0125b12"></a>者聖人不得<span class="corr" title='[巳&gt;已]'>已</span>而用之猶然兼攬並到況大統綱宗<a 
name="0125b13" id="0125b13"></a>哉楊岐會滹沱正脈雪竇顯韶陽中興廣大不違從<a 
name="0125b14" id="0125b14"></a>上精微自我作祖兩家典冊具在商周禮樂大備之<a 
name="0125b15" id="0125b15"></a>時而執羲農<span class="corr" title='[巳&gt;已]'>已</span>上之說是知秋冬而不知有春夏也<a 
name="0125b16" id="0125b16"></a>子輿氏權衡諸聖于伯夷伊尹肯諾不全唯時中至<a 
name="0125b17" id="0125b17"></a>聖則全身奉重斯可以悟法式矣有祖以來乃有和<a 
name="0125b18" id="0125b18"></a>尚和尚道大不能容棲棲皇皇知者罪者其惟春秋<a 
name="0125b19" id="0125b19"></a>不肖弘儲懼取其易者為之若夫結集艱重在有力<a 
name="0125b20" id="0125b20"></a>者。</p><p style="text-indent: 0em; margin-left: 0em"><span class="linehead"></span>弘儲敬述於靈嵒大鑒堂</p></div></div><a 
name="0125b21" id="0125b21"></a><p style="margin-left: 2em"><span class="headname">三峰和尚語錄目錄</span></p><a 
name="0125b22" id="0125b22"></a><ul><li>卷第一<a 
name="0125b23" id="0125b23"></a><ul><li>住海虞三峰清涼院語</li><a 
name="0125b24" id="0125b24"></a><li>住蘇州北禪大慈寺語</li><a 
name="0125b25" id="0125b25"></a><li>住杭州臨平安隱寺語</li></ul></li><a 
name="0125b26" id="0125b26"></a><li>卷第二<a 
name="0125b27" id="0125b27"></a><ul><li>住蘇州鄧尉聖恩寺語</li></ul></li><a 
name="0125b28" id="0125b28"></a><li>卷第三<a 
name="0125b29" id="0125b29"></a><ul><li>住蘇州鄧尉聖恩寺語</li></ul></li><a 
name="0125b30" id="0125b30"></a><li>卷第四<a 
name="0125c01" id="0125c01"></a><ul><li>住梁溪龍山錦樹院語</li><a 
name="0125c02" id="0125c02"></a><li>住杭州南屏淨慈寺語</li><a 
name="0125c03" id="0125c03"></a><li>住嘉興水西真如寺語</li><a 
name="0125c04" id="0125c04"></a><li>住蘇州松陵聖壽寺語</li><a 
name="0125c05" id="0125c05"></a><li>住蘇州鄧尉聖恩寺語</li></ul></li><a 
name="0125c06" id="0125c06"></a><li>卷第五<a 
name="0125c07" id="0125c07"></a><ul><li>廣錄</li></ul></li><a 
name="0125c08" id="0125c08"></a><li>卷第六<a 
name="0125c09" id="0125c09"></a><ul><li>廣錄</li></ul></li><a 
name="0125c10" id="0125c10"></a><li>卷第七<a 
name="0125c11" id="0125c11"></a><ul><li>廣錄</li></ul></li><a 
name="0125c12" id="0125c12"></a><li>卷第八<a 
name="0125c13" id="0125c13"></a><ul><li>頌古</li></ul></li><a 
name="0125c14" id="0125c14"></a><li>卷第九<a 
name="0125c15" id="0125c15"></a><ul><li>頌古</li></ul></li><a 
name="0125c16" id="0125c16"></a><li>卷第十<a 
name="0125c17" id="0125c17"></a><ul><li>頌古</li></ul></li><a 
name="0125c18" id="0125c18"></a><li>卷第十一<a 
name="0125c19" id="0125c19"></a><ul><li>五宗原</li></ul></li><a 
name="0125c20" id="0125c20"></a><li>卷第十二<a 
name="0125c21" id="0125c21"></a><ul><li>雜偈</li></ul></li><a 
name="0125c22" id="0125c22"></a><li>卷第十三<a 
name="0125c23" id="0125c23"></a><ul><li>法語</li></ul></li><a 
name="0125c24" id="0125c24"></a><li>卷第十四<a 
name="0125c25" id="0125c25"></a><ul><li>書問</li></ul></li><a 
name="0125c26" id="0125c26"></a><li>卷第十五<a 
name="0125c27" id="0125c27"></a><ul><li>書問</li></ul></li><a 
name="0125c28" id="0125c28"></a><li>卷第十六<a 
name="0125c29" id="0125c29"></a><ul><li>雜著</li></ul></li></ul><a 
name="0125c30" id="0125c30"></a><a 
name="0126a01" id="0126a01"></a><p><span class="juanname">三峰藏和尚語錄卷第一</span></p><a 
name="0126a02" id="0126a02"></a><p style="margin-left: 4em"><span class="byline">吳虎丘山雲巖寺嗣法門人弘儲記</span></p><a 
name="0126a03" id="0126a03"></a><p style="margin-left: 2em"><span class="headname">住海虞三峰清涼禪院語</span></p><a 
name="0126a04" id="0126a04"></a><p style="text-indent: 0em; margin-left: 0em"><span class="linehead"></span>乙丑元旦上堂拈香云化被空山老更閒臥雲誰道<a 
name="0126a05" id="0126a05"></a>不朝天生香一瓣呼嵩祝聖德雍熙壽萬年乃插香<a 
name="0126a06" id="0126a06"></a>就座以拂子畫一畫云正月一夜半子前有消息殘<a 
name="0126a07" id="0126a07"></a>冬<span class="corr" title='[巳&gt;已]'>已</span>過新未交個中一點誰拈掇拈得出是何物良<a 
name="0126a08" id="0126a08"></a>久喝一喝云百代舊山河雙懸新日月。</p><a 
name="0126a09" id="0126a09"></a><p style="text-indent: 0em; margin-left: 0em"><span class="linehead"></span>上堂舉百丈和尚因黃檗問從上相承底事如何指<a 
name="0126a10" id="0126a10"></a>示於人丈據座檗云後代兒孫將何傳受丈云我將<a 
name="0126a11" id="0126a11"></a>謂你是個人便歸方丈師云過去諸如來斯門<span class="corr" title='[巳&gt;已]'>已</span>成<a 
name="0126a12" id="0126a12"></a>就現在諸菩薩今各入圓明未來修學人當依如是<a 
name="0126a13" id="0126a13"></a>法驀拈拄杖卓一卓云自餘閑雜事俱為生死因。</p><a 
name="0126a14" id="0126a14"></a><p style="text-indent: 0em; margin-left: 0em"><span class="linehead"></span>上堂僧問如何得真慧現前師云聞板聲喫飯僧云<a 
name="0126a15" id="0126a15"></a>如何得法性空師云洗腳上眠床乃舉教中道此見<a 
name="0126a16" id="0126a16"></a>及緣元是菩提玅淨明體祖師亦云六塵不惡還同<a 
name="0126a17" id="0126a17"></a>正覺師召眾云信得及麼若信得止宿草菴且居門<a 
name="0126a18" id="0126a18"></a>外若信不及三峰且與你葛藤推倒几案下座。</p><a 
name="0126a19" id="0126a19"></a><p style="text-indent: 0em; margin-left: 0em"><span class="linehead"></span>上堂一大藏教閑葛藤千七百則絆殺人三玄本無<a 
name="0126a20" id="0126a20"></a>安排五位何來等級松風澗水自談玄卻笑區區論<a 
name="0126a21" id="0126a21"></a>權實咄未跨船舷痛與三十。</p><a 
name="0126a22" id="0126a22"></a><p style="text-indent: 0em; margin-left: 0em"><span class="linehead"></span>上堂山又青水又綠早便起夜便宿桃紅李白競紛<a 
name="0126a23" id="0126a23"></a>披看來春事十分足無位真人手段強西來大意傾<a 
name="0126a24" id="0126a24"></a>十斛堪嗟臨濟小廝兒風流千古誠難續喝一喝云<a 
name="0126a25" id="0126a25"></a>白雪陽春聊和一曲。</p><a 
name="0126a26" id="0126a26"></a><p style="text-indent: 0em; margin-left: 0em"><span class="linehead"></span>上堂僧問一人辦心諸天辦供未審辦甚麼心師云<a 
name="0126a27" id="0126a27"></a>上人不可不會僧云某甲實實不會師云每日甚麼<a 
name="0126a28" id="0126a28"></a>人將飯與你&#x5647;僧無語師云你既無心我也休便下<a 
name="0126a29" id="0126a29"></a>座。</p><a 
name="0126a30" id="0126a30"></a><p style="text-indent: 0em; margin-left: 0em"><span class="linehead"></span>晚參亂石危松護竹扉住山人老共忘機晝長無個<a 
name="0126b01" id="0126b01"></a>消閑法手弄潺湲濕衲衣顧左右云大眾若信三峰<a 
name="0126b02" id="0126b02"></a>與麼道未免隨流失炤別更有商量道個無端也不<a 
name="0126b03" id="0126b03"></a>為分外。</p><a 
name="0126b04" id="0126b04"></a><p style="text-indent: 0em; margin-left: 0em"><span class="linehead"></span>上堂僧問如何是學人著力處師云轉身處看如何<a 
name="0126b05" id="0126b05"></a>是學人轉身處師云親切處看如何是學人親切處<a 
name="0126b06" id="0126b06"></a>師云你著力處最親切僧云這回不是夢真個到廬<a 
name="0126b07" id="0126b07"></a>山師云五老峰因甚<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳僧擬議師直喝出乃云第<a 
name="0126b08" id="0126b08"></a>一句薦得大海江河盡放光第二句薦得逢著觀音<a 
name="0126b09" id="0126b09"></a>問彌勒第三句薦得舌拄上齶驀卓拄杖一下顧大<a 
name="0126b10" id="0126b10"></a>眾云這是第幾句僧纔出師便下座。</p><a 
name="0126b11" id="0126b11"></a><p style="text-indent: 0em; margin-left: 0em"><span class="linehead"></span>上堂三業清淨佛出世腳腳踏著黃金地三業不淨<a 
name="0126b12" id="0126b12"></a>佛滅度琉璃殿上難移步立時貶向鐵圍山落得身<a 
name="0126b13" id="0126b13"></a>心處處閑向上路祖師關也不易也不難饑來喫飯<a 
name="0126b14" id="0126b14"></a>困來睡肯把麻油樹上攤。</p><a 
name="0126b15" id="0126b15"></a><p style="text-indent: 0em; margin-left: 0em"><span class="linehead"></span>上堂舉臨濟示眾云赤肉團上有一無位真人嘗從<a 
name="0126b16" id="0126b16"></a>汝等面門出入未證據者看看時有僧出問如何是<a 
name="0126b17" id="0126b17"></a>無位真人濟下禪床把住云道道其僧擬議濟托開<a 
name="0126b18" id="0126b18"></a>云無位真人是甚麼乾矢橛便歸方丈雪峰云臨濟<a 
name="0126b19" id="0126b19"></a>大似白拈賊師云然則臨濟固是狼藉雪峰也不應<a 
name="0126b20" id="0126b20"></a>以賊心待天下尊宿正令不行拗曲作直二俱不能<a 
name="0126b21" id="0126b21"></a>無過我當時若見但道在和尚今日即得恐後代傳<a 
name="0126b22" id="0126b22"></a>持難免無弊看他活跳底無位真人到這裏不得不<a 
name="0126b23" id="0126b23"></a>垂首喪氣具通方眼底如何相救良久云替三峰下<a 
name="0126b24" id="0126b24"></a>得一轉未必善因而招惡果。</p><a 
name="0126b25" id="0126b25"></a><p style="text-indent: 0em; margin-left: 0em"><span class="linehead"></span>上堂舉睦州和尚見僧來云現成公案放你三十棒<a 
name="0126b26" id="0126b26"></a>師云睦州無端走入屎窖裏是你諸人還聞臭氣麼<a 
name="0126b27" id="0126b27"></a>眾無對乃云又爭怪得。</p><a 
name="0126b28" id="0126b28"></a><p style="text-indent: 0em; margin-left: 0em"><span class="linehead"></span>結夏上堂舉法華舉禪師謁公安公問作麼生是伽<a 
name="0126b29" id="0126b29"></a>藍舉云深山藏獨虎淺草露群蛇公云作麼生是伽<a 
name="0126b30" id="0126b30"></a>藍中人舉云青松蓋不匝黃葉豈能遮公云道甚麼<a 
name="0126c01" id="0126c01"></a>舉云少年翫盡天邊月老倒扶桑沒日頭公云一句<a 
name="0126c02" id="0126c02"></a>兩句雲開月露作麼生舉云炤破祖師關師云以大<a 
name="0126c03" id="0126c03"></a>圓覺為我伽藍身心安居平等性智快活快活怎奈<a 
name="0126c04" id="0126c04"></a>生平參得聱頭禪撞著聱頭如銕壁雖然紛紜自彼<a 
name="0126c05" id="0126c05"></a>于我何為先聖垂範理契必同畢竟二大老節文在<a 
name="0126c06" id="0126c06"></a>甚麼處若判得塵沙諸佛天下祖師不消一捏若判<a 
name="0126c07" id="0126c07"></a>不得卓拄杖一下云謹白參玄人光陰莫虛度。</p><a 
name="0126c08" id="0126c08"></a><p style="text-indent: 0em; margin-left: 0em"><span class="linehead"></span>上堂莫犯舌頭路休干心識情只提三尺劍揮落一<a 
name="0126c09" id="0126c09"></a>天星仰面峰如筍低眉水作冰問我西來意石色湛<a 
name="0126c10" id="0126c10"></a>空青喝一喝下座。</p><a 
name="0126c11" id="0126c11"></a><p style="text-indent: 0em; margin-left: 0em"><span class="linehead"></span>上堂拈起拄杖云獨立絕殊方卓一卓云其鋒安可<a 
name="0126c12" id="0126c12"></a>當前是佛殿後是僧堂大唐打鼓新羅聞誰家漆桶<a 
name="0126c13" id="0126c13"></a>夜放光。</p><a 
name="0126c14" id="0126c14"></a><p style="text-indent: 0em; margin-left: 0em"><span class="linehead"></span>上堂僧問如何是有句師云秋風訴愁絕僧云如何<a 
name="0126c15" id="0126c15"></a>是無句師云寒月自多情僧云如藤倚樹時如何師<a 
name="0126c16" id="0126c16"></a>云風月年年在人心有變更僧拜倒云可知禮也師<a 
name="0126c17" id="0126c17"></a>乃拈起拄杖云還有不變更者麼良久卓拄杖云待<a 
name="0126c18" id="0126c18"></a>樹倒藤枯再行檢點便下座。</p><a 
name="0126c19" id="0126c19"></a><p style="text-indent: 0em; margin-left: 0em"><span class="linehead"></span>上堂舉臨濟祖師云大凡演唱宗乘須一句中具三<a 
name="0126c20" id="0126c20"></a>玄門一玄中具三要有權有實有炤有用汝等諸人<a 
name="0126c21" id="0126c21"></a>作麼生會師云苦哉苦哉若要安國安家須是足兵<a 
name="0126c22" id="0126c22"></a>足食近來求個具信根底也不可得三玄門怎能勾<a 
name="0126c23" id="0126c23"></a>一踏到底老僧今日不惜手腳八字打開請諸人排<a 
name="0126c24" id="0126c24"></a>身直入喝一喝云金剛腦後抽生銕華嶽三峰倒卓<a 
name="0126c25" id="0126c25"></a>空。</p><a 
name="0126c26" id="0126c26"></a><p style="text-indent: 0em; margin-left: 0em"><span class="linehead"></span>上堂豁開戶牖當軒者誰坐立儼然那容相度南泉<a 
name="0126c27" id="0126c27"></a>貓子胡狗殺活全憑這副手可笑臨濟白拈天生一<a 
name="0126c28" id="0126c28"></a>張惡口隨喝一喝云當年陷了華山壓倒八十一城<a 
name="0126c29" id="0126c29"></a>你輩茄子瓠子向甚處走。</p><a 
name="0126c30" id="0126c30"></a><p style="text-indent: 0em; margin-left: 0em"><span class="linehead"></span>上堂衣拖五尺布杖曳半山雲香爐峰下看石虎渡<a 
name="0127a01" id="0127a01"></a>溪大師巷前聽寒風吼樹有時爐邊煨芋有時棹泛<a 
name="0127a02" id="0127a02"></a>煙波尊貴墮隨手撥開末後句不勞提起雖然如是<a 
name="0127a03" id="0127a03"></a>且道如何是老僧底主中主放下拂子云無限家私<a 
name="0127a04" id="0127a04"></a>都說破了無一法可商量。</p><a 
name="0127a05" id="0127a05"></a><p style="text-indent: 0em; margin-left: 0em"><span class="linehead"></span>師誕日上堂僧問父母所生口一憑和尚大脫空小<a 
name="0127a06" id="0127a06"></a>脫空父母未生<span class="corr" title='[巳&gt;已]'>已</span>前口掛在甚處師云不可掛在壁<a 
name="0127a07" id="0127a07"></a>上僧云學人大膽敢道掛在壁上師云老僧小膽怕<a 
name="0127a08" id="0127a08"></a>爛卻僧云何不早道師連棒打下云也不遲僧轉身<a 
name="0127a09" id="0127a09"></a>便出師召云闍黎僧回首師云若作打會入地獄如<a 
name="0127a10" id="0127a10"></a>箭乃云山山青水水綠眼見耳聞千足萬足不消歇<a 
name="0127a11" id="0127a11"></a>卻攀緣染淨凡聖取舍有無諸念不消拈卻四大五<a 
name="0127a12" id="0127a12"></a>蘊十二處十八界和合諸入一任朝悠悠暮碌碌自<a 
name="0127a13" id="0127a13"></a>然進用罔涉離微退藏不遭諸惑何須大脫空小脫<a 
name="0127a14" id="0127a14"></a>空花簇簇錦簇簇粧點父母未生<span class="corr" title='[巳&gt;已]'>已</span>前本來面目良<a 
name="0127a15" id="0127a15"></a>久云谷谷便下座。</p><a 
name="0127a16" id="0127a16"></a><p style="text-indent: 0em; margin-left: 0em"><span class="linehead"></span>上堂舉南院示眾云赤肉團上壁立萬仞有僧出云<a 
name="0127a17" id="0127a17"></a>赤肉團上壁立萬仞豈不是和尚語院云是僧便掀<a 
name="0127a18" id="0127a18"></a>倒禪床院云這瞎漢亂統便打師云大小南院被這<a 
name="0127a19" id="0127a19"></a>僧拶得熱忙人人盡道勾賊破家爭知是養子之緣<a 
name="0127a20" id="0127a20"></a>善舞太阿劍決定無手厄南院有之慣編猛虎鬚必<a 
name="0127a21" id="0127a21"></a>有全身策這僧有之而今諸方病在膏肓三峰若不<a 
name="0127a22" id="0127a22"></a>發藥便道死而不救喝一喝云雖然兩不相傷爭奈<a 
name="0127a23" id="0127a23"></a>二俱弄險。</p><a 
name="0127a24" id="0127a24"></a><p style="text-indent: 0em; margin-left: 0em"><span class="linehead"></span>上堂嵒頭未會末後句打碎虛空入爐鑄德山死活<a 
name="0127a25" id="0127a25"></a>總不知只解肚饑托缽去惹得兒孫錯主張打瓦鑽<a 
name="0127a26" id="0127a26"></a>龜猛窺覤我今為君明啟意吐出箇中真味趣黑漆<a 
name="0127a27" id="0127a27"></a>缽盂纔出囊遇飯隨時下匕箸山為家雲共住唱罷<a 
name="0127a28" id="0127a28"></a>吳歈歌白苧。</p><a 
name="0127a29" id="0127a29"></a><p style="text-indent: 0em; margin-left: 0em"><span class="linehead"></span>上堂擊磬衛取瑟歌聖人之教原無多拈起花倒剎<a 
name="0127a30" id="0127a30"></a>竿分明道了莫顢頇住住住庭前柏子樹直直直大<a 
name="0127b01" id="0127b01"></a>佛小佛空山石若還拈起便擲豈止五千退席。</p><a 
name="0127b02" id="0127b02"></a><p style="text-indent: 0em; margin-left: 0em"><span class="linehead"></span>除夕小參道不在內道不在外別有生涯屙矢見解<a 
name="0127b03" id="0127b03"></a>燈籠跳入露柱心實能容佛殿走出山門智通無礙<a 
name="0127b04" id="0127b04"></a>舊臘今宵送新春明日迎兩年新舊事一併付鐘聲<a 
name="0127b05" id="0127b05"></a>丙寅歲朝上堂拈香畢乃就座云白雲高臥<span class="corr" title='[巳&gt;已]'>已</span>多年<a 
name="0127b06" id="0127b06"></a>嬴得身心迥出纏隨例元正爇沉水自慚無德頌堯<a 
name="0127b07" id="0127b07"></a>天諸仁者衲僧分上尊貴天然一住此山大忘人世<a 
name="0127b08" id="0127b08"></a>溪流菜葉偶然脫賺諸方缽貯松花儘可團圞一室<a 
name="0127b09" id="0127b09"></a>晨鐘夕板未嘗失候違時嶺月巖花各自飛光美彩<a 
name="0127b10" id="0127b10"></a>若謂無心是道何異掘井陷人更言有得為宗不免<a 
name="0127b11" id="0127b11"></a>守株待兔山僧有口終不謾人汝輩莫漫思惟打入<a 
name="0127b12" id="0127b12"></a>陰界卓拄杖三下云從來古路如弦直著腳何非化<a 
name="0127b13" id="0127b13"></a>國民下座。</p><a 
name="0127b14" id="0127b14"></a><p style="text-indent: 0em; margin-left: 0em"><span class="linehead"></span>上堂拈起拄杖云豁開聖賢閫域卓一卓云流出音<a 
name="0127b15" id="0127b15"></a>聲佛事河裏水天上月曩謨佛乾矢橛大士耳根頑<a 
name="0127b16" id="0127b16"></a>韶陽口門闊看他兩個人竭盡老婆心那事如何說<a 
name="0127b17" id="0127b17"></a>擲拄杖下座。</p><a 
name="0127b18" id="0127b18"></a><p style="text-indent: 0em; margin-left: 0em"><span class="linehead"></span>上堂即心即佛將謂猴白非心非佛更有猴黑不是<a 
name="0127b19" id="0127b19"></a>心不是佛不是物斬斷葛藤窠勘破維摩詰咄互換<a 
name="0127b20" id="0127b20"></a>機鋒神出鬼沒。</p><a 
name="0127b21" id="0127b21"></a><p style="text-indent: 0em; margin-left: 0em"><span class="linehead"></span>上堂僧問如何是第一玄師云不是涅槃心如何是<a 
name="0127b22" id="0127b22"></a>第二玄師云亦非正法眼如何是第三玄師云三世<a 
name="0127b23" id="0127b23"></a>諸佛只言自知六代祖師有口難宣僧作禮師云汝<a 
name="0127b24" id="0127b24"></a>既知時節吾今不再三乃舉盤山云向上一路千聖<a 
name="0127b25" id="0127b25"></a>不傳慈明云向上一路千聖不然徑山云向上一路<a 
name="0127b26" id="0127b26"></a>熱碗鳴聲師云不傳不然熱碗鳴聲我今無說汝亦<a 
name="0127b27" id="0127b27"></a>無聞下座以拄杖旋風打散。</p><a 
name="0127b28" id="0127b28"></a><p style="text-indent: 0em; margin-left: 0em"><span class="linehead"></span>上堂三百六十骨節皎皎凝虛碧八萬四千毛竅澄<a 
name="0127b29" id="0127b29"></a>澄發皓彩逆底順底著著趁玄機是底非底頭頭超<a 
name="0127b30" id="0127b30"></a>方外山河大地草木叢林盡是恒沙劫千佛之數信<a 
name="0127c01" id="0127c01"></a>得及貧兒暴富信不及三峰話墮。</p><a 
name="0127c02" id="0127c02"></a><p style="text-indent: 0em; margin-left: 0em"><span class="linehead"></span>上堂百千萬億華藏界信手拈來只一束夜來埋向<a 
name="0127c03" id="0127c03"></a>虞山巔天上人間作眼目好醜難逃這一機雙泯互<a 
name="0127c04" id="0127c04"></a>存無背觸猊絃鼓斷少知音他年留待鸞膠續。</p><a 
name="0127c05" id="0127c05"></a><p style="text-indent: 0em; margin-left: 0em"><span class="linehead"></span>上堂本色住山人且無刀斧痕殿上考鐘伐鼓聲聲<a 
name="0127c06" id="0127c06"></a>寒滿耳門驗人端貴知音聽響終非莽鹵驀拈竹篦<a 
name="0127c07" id="0127c07"></a>云背不背兮觸不觸誰信先天為心祖。</p><a 
name="0127c08" id="0127c08"></a><p style="text-indent: 0em; margin-left: 0em"><span class="linehead"></span>晚參僧問如何觀音玅智力師云插下金剛頂上鍼。</p><a 
name="0127c09" id="0127c09"></a><p style="text-indent: 0em; margin-left: 0em"><span class="linehead"></span>上堂老僧終日與諸人同起同住同語同嘿全無一<a 
name="0127c10" id="0127c10"></a>點奇特處但有一件奇特處不得不告報諸人諸人<a 
name="0127c11" id="0127c11"></a>極力思量到無思量處起心動念便不穩貼老僧在<a 
name="0127c12" id="0127c12"></a>無思量處起來千思百量不妨喫得飯屙得矢。</p><a 
name="0127c13" id="0127c13"></a><p style="text-indent: 0em; margin-left: 0em"><span class="linehead"></span>上堂先炤後用莫從鏡裏迷頭須信頂門有楔先用<a 
name="0127c14" id="0127c14"></a>後炤正遇黑風暴雨還知冷月疏星炤用同時陣裏<a 
name="0127c15" id="0127c15"></a>飛砂刀頭具眼炤用不同時東影旗旛西藏砲弩喝<a 
name="0127c16" id="0127c16"></a>一喝云須知晝伏夜行不得隈刀避箭。</p><a 
name="0127c17" id="0127c17"></a><p style="text-indent: 0em; margin-left: 0em"><span class="linehead"></span>上堂心不是佛明如日智不是道黑似漆大丈夫須<a 
name="0127c18" id="0127c18"></a>猛烈既然拈卻佛祖機因甚抱守繫驢橛直中曲曲<a 
name="0127c19" id="0127c19"></a>中直要平不平憑秤尺。</p><a 
name="0127c20" id="0127c20"></a><p style="text-indent: 0em; margin-left: 0em"><span class="linehead"></span>上堂國師三喚當陽明皎皎侍者三應遍界黑漫漫<a 
name="0127c21" id="0127c21"></a>最喜是生死煩惱可惡是菩提涅槃人間月半天上<a 
name="0127c22" id="0127c22"></a>月圓咄咄鼻孔撩天不著穿。</p><a 
name="0127c23" id="0127c23"></a><p style="text-indent: 0em; margin-left: 0em"><span class="linehead"></span>上堂爛炒銕釘盛滿缽夜來托出新羅國遠來人事<a 
name="0127c24" id="0127c24"></a>非等閑秪許供僧莫供佛指天指地自稱尊撞到雲<a 
name="0127c25" id="0127c25"></a>門無折合。</p><a 
name="0127c26" id="0127c26"></a><p style="text-indent: 0em; margin-left: 0em"><span class="linehead"></span>上堂從上來事匪從人得截下左臂天地懸隔擬欲<a 
name="0127c27" id="0127c27"></a>安心紛然打失捉摸至今空無所得咄休去歇去眉<a 
name="0127c28" id="0127c28"></a>橫鼻直誰恁麼道白拈老賊。</p><a 
name="0127c29" id="0127c29"></a><p style="text-indent: 0em; margin-left: 0em"><span class="linehead"></span>上堂金槌未動曠然繩墨之外玉麈才揮縱橫得大<a 
name="0127c30" id="0127c30"></a>自在老僧一物不為闍黎明辨去來菩提涅槃等名<a 
name="0128a01" id="0128a01"></a>是從淨法中得貪愛取舍等名從穢法中得淨穢兩<a 
name="0128a02" id="0128a02"></a>忘掃蹤滅跡任運相將不可陪法雲隨處起風雷。</p><a 
name="0128a03" id="0128a03"></a><p style="text-indent: 0em; margin-left: 0em"><span class="linehead"></span>上堂拈起拄杖云鎮海明珠只有一顆仰山不來深<a 
name="0128a04" id="0128a04"></a>藏待賈卓一卓云東寺驀地捧出炤破山河萬朵。</p><a 
name="0128a05" id="0128a05"></a><p style="text-indent: 0em; margin-left: 0em"><span class="linehead"></span>上堂若論此事如迅雷貫頂掩耳不及吐出清風一<a 
name="0128a06" id="0128a06"></a>條鑌銕向須彌頂上一槌金剛山下透脫倒卷虛空<a 
name="0128a07" id="0128a07"></a>萬仞壁立若是臨濟嫡骨兒孫便解向獅子口裏敲<a 
name="0128a08" id="0128a08"></a>牙驪龍脊上揣骨賓主互換通身縱奪末後句裏出<a 
name="0128a09" id="0128a09"></a>身威音王前過活還有如是操略者麼出來與老僧<a 
name="0128a10" id="0128a10"></a>相見<span class="note">(問荅不錄)</span>。</p><a 
name="0128a11" id="0128a11"></a><p style="margin-left: 2em"><span class="headname">住蘇州北禪大慈禪寺語</span></p><a 
name="0128a12" id="0128a12"></a><p style="text-indent: 0em; margin-left: 0em"><span class="linehead"></span>上堂蕭條古寺傍城隈萬戶吹煙曙色開獨坐雲堂<a 
name="0128a13" id="0128a13"></a>無客問西山相逐送青來諸仁者無情運用舉足則<a 
name="0128a14" id="0128a14"></a>步步通塗有識興慈逐念而塵塵障道爭拾池中之<a 
name="0128a15" id="0128a15"></a>礫遺下明珠偶迷鏡裏之頭遂忘本體拈拄杖畫一<a 
name="0128a16" id="0128a16"></a>畫云若不畫斷早見葛藤遍界。</p><a 
name="0128a17" id="0128a17"></a><p style="text-indent: 0em; margin-left: 0em"><span class="linehead"></span>晚參此事喻如蘇州一座城總有六門門門有路通<a 
name="0128a18" id="0128a18"></a>達往來若閉塞五門教人總向一門出入途路中不<a 
name="0128a19" id="0128a19"></a>免反添之遶不若隨方來者隨入一門翻得徑捷然<a 
name="0128a20" id="0128a20"></a>雖如是饒你得到蘇州城裏要來北禪寺參見老僧<a 
name="0128a21" id="0128a21"></a>更須問過地頭人始得不然十個五雙往往蹉路在。</p><a 
name="0128a22" id="0128a22"></a><p style="text-indent: 0em; margin-left: 0em"><span class="linehead"></span>上堂假使有人能化三千大千世界滿中眾生令行<a 
name="0128a23" id="0128a23"></a>十善不如有人于一食頃正思此法過前功德不可<a 
name="0128a24" id="0128a24"></a>為喻當爾之時識智俱空名體咸寂誰為計功誰為<a 
name="0128a25" id="0128a25"></a>量德又喚甚麼作此法良久喝一喝云不解順風撒<a 
name="0128a26" id="0128a26"></a>沙那能衣錦還家。</p><a 
name="0128a27" id="0128a27"></a><p style="text-indent: 0em; margin-left: 0em"><span class="linehead"></span>上堂胡亂三十年不曾少鹽醬到處行腳也須帶眼<a 
name="0128a28" id="0128a28"></a>古今盡道得大機北禪看來全不像若論百丈門風<a 
name="0128a29" id="0128a29"></a>豈可預搔待癢拈起拄杖云看看用時便用絕商量<a 
name="0128a30" id="0128a30"></a>方信臨機原不讓。</p><a 
name="0128b01" id="0128b01"></a><p style="text-indent: 0em; margin-left: 0em"><span class="linehead"></span>上堂僧問佛祖公案只是一個道理因甚有明與不<a 
name="0128b02" id="0128b02"></a>明師云昨日開元石佛放光有者道青有者道黃有<a 
name="0128b03" id="0128b03"></a>者道黑道白道赤一總不定僧云和尚也是熟處難<a 
name="0128b04" id="0128b04"></a>忘師呵呵大笑良久乃云于心所生即名為色知色<a 
name="0128b05" id="0128b05"></a>空故生即不生盡大地是正法眼藏盡大地是涅槃<a 
name="0128b06" id="0128b06"></a>玅心實相無相微玅法門從甚處入喝一喝云更須<a 
name="0128b07" id="0128b07"></a>買草鞋行腳始得。</p><a 
name="0128b08" id="0128b08"></a><p style="text-indent: 0em; margin-left: 0em"><span class="linehead"></span>上堂天上不能容地下著不得鼻孔海天寬耳門鍼<a 
name="0128b09" id="0128b09"></a>眼窄未問著先<span class="corr" title='[巳&gt;已]'>已</span>頭紅面赤畢竟是甚麼人達磨曰<a 
name="0128b10" id="0128b10"></a>不識觀世音菩薩將錢買胡餅放下手來是一塊黃<a 
name="0128b11" id="0128b11"></a>石會麼揮拂子下座。</p><a 
name="0128b12" id="0128b12"></a><p style="text-indent: 0em; margin-left: 0em"><span class="linehead"></span>上堂頭上是天腳下是地青山自青白雲自白會也<a 
name="0128b13" id="0128b13"></a>有粥喫粥有飯喫飯不會草鞋錢且置粥飯錢甚麼<a 
name="0128b14" id="0128b14"></a>人還良久云劍去久矣爾方刻舟。</p><a 
name="0128b15" id="0128b15"></a><p style="text-indent: 0em; margin-left: 0em"><span class="linehead"></span>上堂綠槐絲吐掛青蟲恰恰珍禽冷冷風縱是三千<a 
name="0128b16" id="0128b16"></a>廣長舌個中消息最難通曳拄杖下座。</p><a 
name="0128b17" id="0128b17"></a><p style="text-indent: 0em; margin-left: 0em"><span class="linehead"></span>上堂有佛處不得住百歲翁翁失卻父無佛處急走<a 
name="0128b18" id="0128b18"></a>過海壇馬子似驢大三千里外逢人不得錯舉一字<a 
name="0128b19" id="0128b19"></a>是一字一句是一句恁麼則不去也世情無真佛法<a 
name="0128b20" id="0128b20"></a>無假摘楊花摘楊花攪得身心亂若麻老趙州沒來<a 
name="0128b21" id="0128b21"></a>繇輸嬴豈在東司頭。</p><a 
name="0128b22" id="0128b22"></a><p style="text-indent: 0em; margin-left: 0em"><span class="linehead"></span>上堂無法可說是名說法烈焰堆中試請下腳三世<a 
name="0128b23" id="0128b23"></a>諸佛一腳歷代祖師一腳北禪今日也是一腳現前<a 
name="0128b24" id="0128b24"></a>大眾還有不惜娘生腳板者麼一僧纔出師連棒打<a 
name="0128b25" id="0128b25"></a>退云是甚麼所在你也要插隻腳便下座。</p><a 
name="0128b26" id="0128b26"></a><p style="text-indent: 0em; margin-left: 0em"><span class="linehead"></span>上堂門外有大路秪要大踏步一步是一步直透長<a 
name="0128b27" id="0128b27"></a>安路喝一喝下座。</p><a 
name="0128b28" id="0128b28"></a><p style="text-indent: 0em; margin-left: 0em"><span class="linehead"></span>上堂未透祖師關錯過大好山踏著大好山有甚祖<a 
name="0128b29" id="0128b29"></a>師關。</p><a 
name="0128b30" id="0128b30"></a><p style="text-indent: 0em; margin-left: 0em"><span class="linehead"></span>上堂大棒打老鼠驚起鄰家睡本末悉歸宗何用尋<a 
name="0128c01" id="0128c01"></a>言語。</p><a 
name="0128c02" id="0128c02"></a><p style="text-indent: 0em; margin-left: 0em"><span class="linehead"></span>上堂今朝四月廿九受用頭頭皆有葛衣自抹清風<a 
name="0128c03" id="0128c03"></a>蒲扇信翻輕手朧朧睡眼糢糊落落精神抖擻偶爾<a 
name="0128c04" id="0128c04"></a>曳杖出門隨處看花看柳。</p><a 
name="0128c05" id="0128c05"></a><p style="text-indent: 0em; margin-left: 0em"><span class="linehead"></span>上堂竿木隨身逢場作戲始從鹿埜苑終至跋提河<a 
name="0128c06" id="0128c06"></a>于是二中間未曾說一字後來缺齒老胡分皮擘髓<a 
name="0128c07" id="0128c07"></a>一出又一出拖到而今陽春易和白雪難齊門槌拍<a 
name="0128c08" id="0128c08"></a>板忍俊不禁道嗏諸人還委麼良久云原來駐雲飛<a 
name="0128c09" id="0128c09"></a>也不識。</p><a 
name="0128c10" id="0128c10"></a><p style="text-indent: 0em; margin-left: 0em"><span class="linehead"></span>上堂三轉法輪于大千其輪本來嘗清淨北禪寺裏<a 
name="0128c11" id="0128c11"></a>一日兩餐餿饡飯禪和家人人肚裏七上八落今早<a 
name="0128c12" id="0128c12"></a>添得一餐白粥便見穩貼貼地真不掩偽曲不藏直<a 
name="0128c13" id="0128c13"></a>現在可驗謾我不得拈起拂子揮一揮云見麼良久<a 
name="0128c14" id="0128c14"></a>云我且謾你這遭便下座。</p><a 
name="0128c15" id="0128c15"></a><p style="text-indent: 0em; margin-left: 0em"><span class="linehead"></span>上堂何方聖者甚處靈祗秤盤上分斤定兩筭筒邊<a 
name="0128c16" id="0128c16"></a>橫千豎百于食等者于法亦等于法等者于食亦等<a 
name="0128c17" id="0128c17"></a>觀世音菩薩將錢買胡餅放下手來卻是饅頭因甚<a 
name="0128c18" id="0128c18"></a>佛殿山門全歸肯諾燈籠露柱猶自沉吟良久云此<a 
name="0128c19" id="0128c19"></a>意幽深。</p><a 
name="0128c20" id="0128c20"></a><p style="text-indent: 0em; margin-left: 0em"><span class="linehead"></span>上堂舉雪峰和尚示眾云盡乾坤是個解脫門把手<a 
name="0128c21" id="0128c21"></a>拽不肯入師呵呵大笑云自累猶可莫累他人七百<a 
name="0128c22" id="0128c22"></a>眾善知識幾時跳出這個解脫坑。</p><a 
name="0128c23" id="0128c23"></a><p style="text-indent: 0em; margin-left: 0em"><span class="linehead"></span>上堂鬧市裏天子百草頭老僧在人王人王中尊在<a 
name="0128c24" id="0128c24"></a>法王法王中尊偶然夜戶不閉撞入個白拈賊一眾<a 
name="0128c25" id="0128c25"></a>驚懼不睡依律合得何罪眾無對乃云不可便恁&#x61E1;<a 
name="0128c26" id="0128c26"></a><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>放過。</p><a 
name="0128c27" id="0128c27"></a><p style="text-indent: 0em; margin-left: 0em"><span class="linehead"></span>上堂西來大意非小兒戲千七百家各逞絕伎拖到<a 
name="0128c28" id="0128c28"></a>而今展轉埽地略較些子庶幾臨濟捱拶將來依然<a 
name="0128c29" id="0128c29"></a>驢屁玄要橫豎是三主賓死活是四縱有孝子慈孫<a 
name="0128c30" id="0128c30"></a>信你實情難事要知容易為人請觀近代禪肆舉了<a 
name="0129a01" id="0129a01"></a>便恁會了何必苦他心志此是誠諦之言聽與不聽<a 
name="0129a02" id="0129a02"></a>在你。</p><a 
name="0129a03" id="0129a03"></a><p style="text-indent: 0em; margin-left: 0em"><span class="linehead"></span>上堂窮諸玄辨若一毫致於太虛竭世樞機似一滴<a 
name="0129a04" id="0129a04"></a>投于巨壑眼前綠水背靠青山一夏與麼去也覺好<a 
name="0129a05" id="0129a05"></a>過倘或日出事生未審作何向當良久云豈不個個<a 
name="0129a06" id="0129a06"></a>英靈。</p><a 
name="0129a07" id="0129a07"></a><p style="text-indent: 0em; margin-left: 0em"><span class="linehead"></span>上堂腳腳踏斷烏鵲橋步步不從雲裏走自從換得<a 
name="0129a08" id="0129a08"></a>金剛眼物物都將腦後看問著便轉牙如利劍口似<a 
name="0129a09" id="0129a09"></a>血盆信口道來七石缸門裏大細而論之一即是二<a 
name="0129a10" id="0129a10"></a>二即是四紅白琉璃月下看一雙和影迸人寒豈有<a 
name="0129a11" id="0129a11"></a>如是事豈無如是事重之疊之四即是八八即十六<a 
name="0129a12" id="0129a12"></a>一二以至千萬不可說轉貓兒<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上層樓尾上研<a 
name="0129a13" id="0129a13"></a>槌翻霹靂如何是佛良久云<span class="gaiji">[○@塑]<!--gaiji,,1[○@塑],2,3--></span>且說到這裏莫被諸<a 
name="0129a14" id="0129a14"></a>方簡責。</p><a 
name="0129a15" id="0129a15"></a><p style="text-indent: 0em; margin-left: 0em"><span class="linehead"></span>上堂人之嘗情一時難改逆則生嗔順則生愛喝一<a 
name="0129a16" id="0129a16"></a>喝云學道貴除心何惜這皮袋。</p><a 
name="0129a17" id="0129a17"></a><p style="text-indent: 0em; margin-left: 0em"><span class="linehead"></span>上堂年年冬寒夏熱朝朝夜暗晝明使得十二時辰<a 
name="0129a18" id="0129a18"></a>看看能有幾人喝一喝云太平本是將軍致不許將<a 
name="0129a19" id="0129a19"></a>軍見太平。</p><a 
name="0129a20" id="0129a20"></a><p style="text-indent: 0em; margin-left: 0em"><span class="linehead"></span>上堂舉南泉云文殊普賢昨夜三更起佛見法見各<a 
name="0129a21" id="0129a21"></a>與二十棒貶向銕圍山師云近日有從銕圍山來底<a 
name="0129a22" id="0129a22"></a>衲子麼我不問你禪道佛法秪要問你二大士起居<a 
name="0129a23" id="0129a23"></a>安樂否少病少惱否眾無語乃云莫謾山僧好。</p><a 
name="0129a24" id="0129a24"></a><p style="text-indent: 0em; margin-left: 0em"><span class="linehead"></span>上堂舉茱萸把一橛竹上堂云還有人虛空裏釘得<a 
name="0129a25" id="0129a25"></a>橛麼時有靈虛上座出云虛空是橛茱萸便打靈虛<a 
name="0129a26" id="0129a26"></a>云莫錯打某甲茱萸休去師云靈虛不道無未免性<a 
name="0129a27" id="0129a27"></a>燥你看他古今善知識那個便肯放得下這一橛老<a 
name="0129a28" id="0129a28"></a>僧非是倚勢欺人往往知而故犯雖然茱萸休去未<a 
name="0129a29" id="0129a29"></a>可全信。</p><a 
name="0129a30" id="0129a30"></a><p style="text-indent: 0em; margin-left: 0em"><span class="linehead"></span>小參古意不可得蕭然四座僧簷牙無燕雀赤日印<a 
name="0129b01" id="0129b01"></a>空庭治世語言資生業等皆與實相不相違背不可<a 
name="0129b02" id="0129b02"></a>得意則不問日印空庭事若何乃云苔文鏤石古草<a 
name="0129b03" id="0129b03"></a>帶篆簾青。</p><a 
name="0129b04" id="0129b04"></a><p style="text-indent: 0em; margin-left: 0em"><span class="linehead"></span>上堂釋迦<span class="corr" title='[巳&gt;已]'>已</span>滅彌勒未來北禪三門早閉晏開但見<a 
name="0129b05" id="0129b05"></a>頻出入知他才不才莫怪老僧閑管事要須分辨墨<a 
name="0129b06" id="0129b06"></a>和煤。</p><a 
name="0129b07" id="0129b07"></a><p style="text-indent: 0em; margin-left: 0em"><span class="linehead"></span>上堂森羅及萬象一法之所印凡所見色皆是見心<a 
name="0129b08" id="0129b08"></a>澄潭月影靜夜鐘聲一處真千處萬處一時真喝一<a 
name="0129b09" id="0129b09"></a>喝云幾多癡男女茫茫古到今。</p><a 
name="0129b10" id="0129b10"></a><p style="margin-left: 2em"><span class="headname">住杭州臨平安隱禪寺語</span></p><a 
name="0129b11" id="0129b11"></a><p style="text-indent: 0em; margin-left: 0em"><span class="linehead"></span>上堂纔白椎師以拄杖橫截云千佛下口不得歷祖<a 
name="0129b12" id="0129b12"></a>一場敗缺今日直下拈來依然是赤骨律此事如干<a 
name="0129b13" id="0129b13"></a>將莫邪雙腕並運如冰花若火燄向報化佛舌根下<a 
name="0129b14" id="0129b14"></a>一截正好銷兵鑄钁樂過平生只今還有具如是操<a 
name="0129b15" id="0129b15"></a>略底漢子麼出來與安隱相見問荅畢乃拈拂子云<a 
name="0129b16" id="0129b16"></a>釋迦老子得這消息便會指天指地末後露出雙趺<a 
name="0129b17" id="0129b17"></a>西天四七東土二三得這消息便會說偈傳心以空<a 
name="0129b18" id="0129b18"></a>印印空印水臨濟得之而棒喝雲門得之而鑒咦溈<a 
name="0129b19" id="0129b19"></a>仰向有無處吹火洞山于睹影處我渠法眼在曹源<a 
name="0129b20" id="0129b20"></a>一滴水荅曹源一滴水處唯心新安隱一齊收在拂<a 
name="0129b21" id="0129b21"></a>子頭上且道拂子頭上是甚麼道理擲下拂子云久<a 
name="0129b22" id="0129b22"></a>立眾慈伏惟珍重。</p><a 
name="0129b23" id="0129b23"></a><p style="text-indent: 0em; margin-left: 0em"><span class="linehead"></span>晚參賓主相逢為對揚神機一著好商量定盤星子<a 
name="0129b24" id="0129b24"></a>難移動卓午高竿隱太陽舉臨濟同普化赴施主齋<a 
name="0129b25" id="0129b25"></a>次濟問毛吞巨海芥納須彌為是神通玅用為是法<a 
name="0129b26" id="0129b26"></a>爾如然化踢倒飯床濟曰太麤生化曰甚麼所在說<a 
name="0129b27" id="0129b27"></a>麤說細次日又同赴齋濟問今日供養何似昨日化<a 
name="0129b28" id="0129b28"></a>亦踢倒飯床濟曰得即得太麤生化喝曰瞎漢佛法<a 
name="0129b29" id="0129b29"></a>說甚麼麤細濟不覺吐舌師云普化霸力橫施但禪<a 
name="0129b30" id="0129b30"></a>王化不忘成褫之記可見賓則始終賓主則始終主<a 
name="0129c01" id="0129c01"></a>臨濟使盡軟頑不聞雷聲動地微見冷芒逼斗致令<a 
name="0129c02" id="0129c02"></a>後代兒孫點簡不知向阿誰吐氣良久云安隱今日<a 
name="0129c03" id="0129c03"></a>挽古回今轟個霹靂去也便下座。</p><a 
name="0129c04" id="0129c04"></a><p style="text-indent: 0em; margin-left: 0em"><span class="linehead"></span>上堂舉世尊一日陞座文殊白椎云諦觀法王法法<a 
name="0129c05" id="0129c05"></a>王法如是世尊便下座師云文殊見小欲速世尊將<a 
name="0129c06" id="0129c06"></a>計就計若作佛法商量分明是小兒戲山僧路見不<a 
name="0129c07" id="0129c07"></a>平拈拄杖云要打他家師弟還有為二老出氣者麼<a 
name="0129c08" id="0129c08"></a>良久卓拄杖一下云諦觀法王法法王法如是便下<a 
name="0129c09" id="0129c09"></a>座。</p><a 
name="0129c10" id="0129c10"></a><p style="text-indent: 0em; margin-left: 0em"><span class="linehead"></span>雲門澄和尚終七燒香翻大海作漚繩繩開洞水之<a 
name="0129c11" id="0129c11"></a>源卓玅高為杖籍籍振雲門之價正見誕子化生之<a 
name="0129c12" id="0129c12"></a>盛何期推爺滅祖之歸布袋藏鴉四十九日<span class="corr" title='[巳&gt;已]'>已</span>前尚<a 
name="0129c13" id="0129c13"></a>噪銀碗盛雪三十二傳之後光生玉線牽來今日是<a 
name="0129c14" id="0129c14"></a>渠前日我繪圖留下紙間頂相背間毛阿師儼在孝<a 
name="0129c15" id="0129c15"></a>堂古佛嘗居顯聖繇偏入正今日痛哭于無從以正<a 
name="0129c16" id="0129c16"></a>為偏將來莊嚴于玅覺俾石頭之路永滑代起群猊<a 
name="0129c17" id="0129c17"></a>令威音夜半正明嘗懸慧日。</p><a 
name="0129c18" id="0129c18"></a><p style="text-indent: 0em; margin-left: 0em"><span class="linehead"></span>上堂以拄杖作半個圓相云圓不圓直不直若人道<a 
name="0129c19" id="0129c19"></a>得出與你做相識良久卓拄杖云長相憶只有這個<a 
name="0129c20" id="0129c20"></a>賊。</p><a 
name="0129c21" id="0129c21"></a><p style="text-indent: 0em; margin-left: 0em"><span class="linehead"></span>上元上堂繁鉦雜鼓夜駢闐火樹星橋燦遠天誰把<a 
name="0129c22" id="0129c22"></a>娘生雙白眼看到威音更那邊<span class="note">(舉公案不錄)</span>。</p><a 
name="0129c23" id="0129c23"></a><p style="text-indent: 0em; margin-left: 0em"><span class="linehead"></span>金粟老和尚送僧伽黎至上堂專使出問佛佛授手<a 
name="0129c24" id="0129c24"></a>祖祖相傳佛佛授手即不問如何是祖祖相傳底事<a 
name="0129c25" id="0129c25"></a>師云金縷分明說向人使禮拜師云三十棒留與老<a 
name="0129c26" id="0129c26"></a>和尚打乃舉起衣云自從多子塔前籠罩迦葉遂使<a 
name="0129c27" id="0129c27"></a>至今在雞足山前冷坐黃梅室裏遮圍六祖致令馬<a 
name="0129c28" id="0129c28"></a>駒腳下熱鬧不休復展開云今日遞代相傳送向安<a 
name="0129c29" id="0129c29"></a>隱堂前仔細看來只好裹三十年前底破草鞋放下<a 
name="0129c30" id="0129c30"></a>云若是釋迦老子金色頭陀大滿大鑒出來道內傳<a 
name="0130a01" id="0130a01"></a>法印以契證心外付袈裟以定宗旨正好劈脊一棒<a 
name="0130a02" id="0130a02"></a>用酬金粟堂上本師和尚法乳之恩還有旁不甘底<a 
name="0130a03" id="0130a03"></a>從金絲裏出頭布縫中吐氣者出來與佛祖雪屈時<a 
name="0130a04" id="0130a04"></a>值迅雷一擊師云一聲雷送千山雨大地春風花自<a 
name="0130a05" id="0130a05"></a>香卓拄杖下座。</p><a 
name="0130a06" id="0130a06"></a><p style="text-indent: 0em; margin-left: 0em"><span class="linehead"></span>佛涅槃日上堂頂門突眼非為正槨裏呈趺未是全<a 
name="0130a07" id="0130a07"></a>八斛四斗亂拋撒二月重圓又一年舉世尊于雙林<a 
name="0130a08" id="0130a08"></a>將般涅槃以手摩胸告眾曰汝等善觀如來金色之<a 
name="0130a09" id="0130a09"></a>身瞻仰取足勿令後悔若謂吾滅度非吾弟子若謂<a 
name="0130a10" id="0130a10"></a>吾不滅度亦非吾弟子師云我當時若在好與一棒<a 
name="0130a11" id="0130a11"></a>打殺免得臨末稍頭生事一上豎起拂子云會麼切<a 
name="0130a12" id="0130a12"></a>怪他有頭無尾世尊右脅累足泊然而化即入金棺<a 
name="0130a13" id="0130a13"></a>爾時迦葉尊者後至世尊于棺中露出雙趺示之師<a 
name="0130a14" id="0130a14"></a>云我當時若見以杖叩其脛放下拂子云只為他有<a 
name="0130a15" id="0130a15"></a>尾無頭此時金棺涌于虛空高七多羅樹化火自焚<a 
name="0130a16" id="0130a16"></a>得舍利八斛四斗流布人間天上師喝一喝云猶未<a 
name="0130a17" id="0130a17"></a>許渠在即今二月十五佛般涅槃之日這則公案還<a 
name="0130a18" id="0130a18"></a>有人緇素得出麼若緇素得出速來道取良久卓拄<a 
name="0130a19" id="0130a19"></a>杖云杏花含雨濕柳眼帶煙嚬。</p><a 
name="0130a20" id="0130a20"></a><p style="text-indent: 0em; margin-left: 0em"><span class="linehead"></span>晚參入得安隱門得到安隱地既到安隱地莫問西<a 
name="0130a21" id="0130a21"></a>來意。</p><a 
name="0130a22" id="0130a22"></a><p style="text-indent: 0em; margin-left: 0em"><span class="linehead"></span>解制上堂舉話畢乃楖栗橫肩云杖頭山色花間滴<a 
name="0130a23" id="0130a23"></a>腳下泉聲雨後多便下座。</p><a 
name="0130a24" id="0130a24"></a><p style="text-indent: 0em; margin-left: 0em"><span class="linehead"></span>歲戊辰翁方伯馮節推諸檀護請開堂拈香畢乃就<a 
name="0130a25" id="0130a25"></a>座云新天子登極廓矣無為舊安隱重來頹然尊貴<a 
name="0130a26" id="0130a26"></a>夜犬吠花梢之月那識太平朝龍噓石洞之雲豈知<a 
name="0130a27" id="0130a27"></a>神用老僧只解著衣喫飯何勞舉拂拈椎所以曹山<a 
name="0130a28" id="0130a28"></a>曰披毛戴角是類墮不斷聲色是隨墮不受食是尊<a 
name="0130a29" id="0130a29"></a>貴墮覺範曰垂衣裳而天下治者堯也須知尊貴一<a 
name="0130a30" id="0130a30"></a>路自別此曹洞宗旨也茲因聖君御曆特拈尊貴之<a 
name="0130b01" id="0130b01"></a>旨以見皇風還有人向個中實證者出眾唱和太平<a 
name="0130b02" id="0130b02"></a>助宣聖化問如何是類墮師云鼻下無繩滿山青草<a 
name="0130b03" id="0130b03"></a>進云如何是隨墮師云倒跨白牛橫吹短笛進云如<a 
name="0130b04" id="0130b04"></a>何是尊貴墮師云人牛歸去月落前溪進云曹洞旨<a 
name="0130b05" id="0130b05"></a>趣<span class="corr" title='[巳&gt;已]'>已</span>蒙垂示濟上宗綱又如何師打云向這裏會不<a 
name="0130b06" id="0130b06"></a>妨尊貴遂卓拄杖一下舉臨濟大師曰沿流不止問<a 
name="0130b07" id="0130b07"></a>如何真炤無邊說似他離相離名人不稟吹毛用了<a 
name="0130b08" id="0130b08"></a>急須磨顧左右云且道如何是流此從截斷兩頭中<a 
name="0130b09" id="0130b09"></a>間突出乾慧中發來逆流而進中中流入為向上更<a 
name="0130b10" id="0130b10"></a>有許多事在所以不止從玄入要以至主中主尚有<a 
name="0130b11" id="0130b11"></a>見在豈非真炤雖則無邊然只好似他而<span class="corr" title='[巳&gt;已]'>已</span>若是透<a 
name="0130b12" id="0130b12"></a>過<span class="corr" title='[巳&gt;已]'>已</span>前則離相離名何者為人只是你那悟處到這<a 
name="0130b13" id="0130b13"></a>裏透過一切故悟不能稟此處與曹山尊貴相似更<a 
name="0130b14" id="0130b14"></a>要吹毛用了急須磨始得故曰垂衣裳而天下治者<a 
name="0130b15" id="0130b15"></a>堯也復卓拄杖三下下座。</p><a 
name="0130b16" id="0130b16"></a><p style="text-indent: 0em; margin-left: 0em"><span class="linehead"></span>示眾機先一向是汝諸人安身處先機一著是汝諸<a 
name="0130b17" id="0130b17"></a>人立命處其間左之右之或伸或縮是汝諸人踏腳<a 
name="0130b18" id="0130b18"></a>處末後一句是汝諸人出頭處。</p><a 
name="0130b19" id="0130b19"></a><p style="text-indent: 0em; margin-left: 0em"><span class="linehead"></span>晚參舉一不得舉二放過一著落在第二此是睦州<a 
name="0130b20" id="0130b20"></a>骨髓乾峰的訣雲門雖解虎口橫身也是間道小卒<a 
name="0130b21" id="0130b21"></a>乾峰善能倒轉旗鎗也是背水設陣若到安隱門下<a 
name="0130b22" id="0130b22"></a>個個要渠失二落三去一墮五三大老驀直相逢人<a 
name="0130b23" id="0130b23"></a>人叫冤叫苦會得者出來把手共行平分半座其或<a 
name="0130b24" id="0130b24"></a>不然一即是二二即是四也是紅火叉相打只好一<a 
name="0130b25" id="0130b25"></a>次。</p><a 
name="0130b26" id="0130b26"></a><p style="text-indent: 0em; margin-left: 0em"><span class="linehead"></span>晚參舉大覺參見臨濟濟舉起拂子覺敷坐具濟擲<a 
name="0130b27" id="0130b27"></a>下拂子覺收坐具參堂去僧眾曰此僧莫是和尚親<a 
name="0130b28" id="0130b28"></a>故不禮拜又不喫棒濟聞令喚覺覺至濟曰大眾道<a 
name="0130b29" id="0130b29"></a>汝不禮拜又不喫棒莫是老僧親故覺珍重下去師<a 
name="0130b30" id="0130b30"></a>云二大老靴中指動水底魚行且道那個是賓那個<a 
name="0130c01" id="0130c01"></a>是主直饒虎兕出于柙爭奈龜玉毀於櫝中縱然缽<a 
name="0130c02" id="0130c02"></a>裏藏龍又見風雷過峽。</p><a 
name="0130c03" id="0130c03"></a><p style="text-indent: 0em; margin-left: 0em"><span class="linehead"></span>靈鑑法主到上堂客從臨平來貽我一編雪字字古<a 
name="0130c04" id="0130c04"></a>人心讀之寒凜冽喝一喝云當年第一座早<span class="corr" title='[巳&gt;已]'>已</span>為君<a 
name="0130c05" id="0130c05"></a>徹<span class="note">(丙寅冬制法主曾克安隱首座)</span>。</p><a 
name="0130c06" id="0130c06"></a><p style="text-indent: 0em; margin-left: 0em"><span class="linehead"></span>上堂秀初居士纔出師問昔大溈和尚道有句無句<a 
name="0130c07" id="0130c07"></a>如藤倚樹你作麼生會士以手橫一橫云劃破虛空<a 
name="0130c08" id="0130c08"></a>一條血路師云忽然樹倒藤枯畢竟句歸何處士云<a 
name="0130c09" id="0130c09"></a>拄杖依然亙今古師云溈山呵呵大笑歸方丈&#x807B;士<a 
name="0130c10" id="0130c10"></a>云重疊關山師連打三棒云也不屈著你良久復云<a 
name="0130c11" id="0130c11"></a>大溈空裏釘樁安隱兔頭截角雖然總是尋嘗事千<a 
name="0130c12" id="0130c12"></a>古輸他手段高。</p><a 
name="0130c13" id="0130c13"></a><p style="text-indent: 0em; margin-left: 0em"><span class="linehead"></span>晚參僧出作禮師云萬法歸一一歸何處僧云今朝<a 
name="0130c14" id="0130c14"></a>早是臘月初三師云古人道青州布衫重七斤是同<a 
name="0130c15" id="0130c15"></a>是別僧云一滴水一滴凍師云如何是奇特事適殿<a 
name="0130c16" id="0130c16"></a>上開靜僧云鐘聲咬破七條師乃云今日臘月三朝<a 
name="0130c17" id="0130c17"></a>鐘聲咬破七條露柱滴水滴凍燈籠不敢聲高奇特<a 
name="0130c18" id="0130c18"></a>果然奇特拄杖莫漫肆驕老僧倚老賣老讓與風流<a 
name="0130c19" id="0130c19"></a>年少下座。</p><a 
name="0130c20" id="0130c20"></a><p><span class="juanname">三峰藏和尚語錄卷第一<span class="note">(終)</span></span></p>
<hr>【經文資訊】嘉興藏第 34 冊 No. B299 三峰藏和尚語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8af2.html?index=J34nB299" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB299_001 by HTTrack Website Copier/3.x [XR&CO'2014], Tue, 07 Jun 2016 07:12:57 GMT -->
</html>
