<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T46n1929_010 by HTTrack Website Copier/3.x [XR&CO'2014], Tue, 07 Jun 2016 06:58:42 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1217298555&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT46n1929&amp;utmp=%2Fmobile%2Findex.php%3Findex%3DT46n1929_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc28c.html?index=T46n1929_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第46冊<br/>No.1929 四教義 (12卷)<br/>【隋 智顗撰】<br/>第 10 卷</p>
	<a href="index1b74-2.html?index=T46n1929_011" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T46">
<div class="root" id="1929" sutra_name="四教義" sutra_juan="[卷10]">　
<a 
name="0755c02" id="0755c02"></a><a 
name="0755c03" id="0755c03"></a><a 
name="0755c04" id="0755c04"></a><p><span class="juanname">四教義卷第十</span></p><a 
name="0755c05" id="0755c05"></a><a 
name="0755c06" id="0755c06"></a><p style="margin-left: 4em"><span class="byline">天台山修禪寺智顗禪師撰</span></p><a 
name="0755c07" id="0755c07"></a><p style="text-indent: 0em; margin-left: 0em"><span class="linehead"></span>◎五明十地者。此是聖種性位。從此位見佛<a 
name="0755c08" id="0755c08"></a>性。發中道第一義諦觀。雙照二諦心心寂滅。<a 
name="0755c09" id="0755c09"></a>自然流入薩波若海。證無作四諦。一實平等<a 
name="0755c10" id="0755c10"></a>法界圓融。從初地至佛地。皆斷無明。但以位<a 
name="0755c11" id="0755c11"></a>約分為三道。初地名見諦道。二地至六地名<a 
name="0755c12" id="0755c12"></a>為修道。從七地已去。名無學道。十地者。初<a 
name="0755c13" id="0755c13"></a>歡喜地。二離垢地。三明慧地。四焰慧地。五<a 
name="0755c14" id="0755c14"></a>難勝地。六現前地。七遠行地。八不動地。九善<a 
name="0755c15" id="0755c15"></a>慧地。十法雲地。此十通名地者。一能生成<a 
name="0755c16" id="0755c16"></a>佛智慧住持不動。二能以無緣大悲荷負<a 
name="0755c17" id="0755c17"></a>一切。故名地也。初歡喜地名見道者。初發<a 
name="0755c18" id="0755c18"></a>真中道見佛性理。斷無明見惑。顯真應二身。<a 
name="0755c19" id="0755c19"></a>緣感即應百佛世界。現十法界身。入三世佛<a 
name="0755c20" id="0755c20"></a>智地。能自利利他真實大慶。故名歡喜地。<a 
name="0755c21" id="0755c21"></a>大涅槃經云。菩薩聖行滿。即是住於無所<a 
name="0755c22" id="0755c22"></a>畏地。即是初地。初地菩薩離五怖畏。無死畏。<a 
name="0755c23" id="0755c23"></a>無不活畏。無惡道畏。無惡名畏。無大眾威德<a 
name="0755c24" id="0755c24"></a>畏。涅槃經雖不作此名。義推孱同。若言不<a 
name="0755c25" id="0755c25"></a>畏貪欲恚癡。內無三毒。外離八風。無惡名畏<a 
name="0755c26" id="0755c26"></a>也。若言不畏地獄等。即無惡道畏。若言不畏<a 
name="0755c27" id="0755c27"></a>沙門婆羅門即無大眾畏。今既入無畏地。見<a 
name="0755c28" id="0755c28"></a>中道則無二死。故言無死畏也。法身常命以<a 
name="0755c29" id="0755c29"></a>顯無不活畏也。以得入此地故。則具二十<a 
name="0756a01" id="0756a01"></a>五三昧。破二十五有。顯二十五有之我性。我<a 
name="0756a02" id="0756a02"></a>性即是實性。是名慧行成就。得五三昧即<a 
name="0756a03" id="0756a03"></a>五行成就。住於無畏之地。即得初地之名<a 
name="0756a04" id="0756a04"></a>也。就此即為五意。一明得二十五三昧聖行<a 
name="0756a05" id="0756a05"></a>成。二明梵行。三明天行。四明嬰兒行。五明<a 
name="0756a06" id="0756a06"></a>病行。一明得二十五三昧聖行成者。即為三<a 
name="0756a07" id="0756a07"></a>意。一釋二十五三昧名。二正修明二十五三<a 
name="0756a08" id="0756a08"></a>昧成。三外用利物。一釋二十五三昧名者。略<a 
name="0756a09" id="0756a09"></a>為四意。即是約四悉檀而立名也。一者隨時<a 
name="0756a10" id="0756a10"></a>趣立名。二隨便立名。三隨對治立名。四隨<a 
name="0756a11" id="0756a11"></a>理立名。一隨時立名者。譬如人有二十五子。<a 
name="0756a12" id="0756a12"></a>隨時名作一字。大者初生為作一字。次者後<a 
name="0756a13" id="0756a13"></a>生。又作一字。不可見大兒名。此亦令第二<a 
name="0756a14" id="0756a14"></a>者名此。如是則不濫。此二十五名亦如是。<a 
name="0756a15" id="0756a15"></a>各舉一名令世諦不亂。世間名字皆爾。不可<a 
name="0756a16" id="0756a16"></a>求定實也。二者隨二十五有便而立名。若作<a 
name="0756a17" id="0756a17"></a>餘名事義非不便。是故隨便立名也。三者<a 
name="0756a18" id="0756a18"></a>隨對治立二十五三昧名。各治一有用是故<a 
name="0756a19" id="0756a19"></a>對治立名。四者隨理立名者。此二十五三<a 
name="0756a20" id="0756a20"></a>昧不出法性理。理合於義。從義而立名。名<a 
name="0756a21" id="0756a21"></a>義雖異理實無別。約此四意故。得立二十<a 
name="0756a22" id="0756a22"></a>五三昧名也。詳經文意。多有對治約理兩<a 
name="0756a23" id="0756a23"></a>義。以立二十五三昧名。二正釋二十五三昧<a 
name="0756a24" id="0756a24"></a>修成者。一一三昧中皆有四意。一出諸有<a 
name="0756a25" id="0756a25"></a>行業惑障。二用三昧治破。三結成三昧。四慈<a 
name="0756a26" id="0756a26"></a>悲破有。一一悉具此四意也。初明無垢三<a 
name="0756a27" id="0756a27"></a>昧破地獄有。即為四意。一明業結者。罪之<a 
name="0756a28" id="0756a28"></a>尤重莫若地獄。惡業垢重見思垢塵沙垢無<a 
name="0756a29" id="0756a29"></a>明垢。二明用三昧破無明者。菩薩為破是<a 
name="0756b01" id="0756b01"></a>諸垢故。修前根本戒破惡業垢。修前八背捨<a 
name="0756b02" id="0756b02"></a>等定伏見思垢。修有作無生等慧斷見思垢。<a 
name="0756b03" id="0756b03"></a>修無量慧破塵沙垢。修無作慧破無明垢。三<a 
name="0756b04" id="0756b04"></a>明結成三昧者。破見思垢故真諦三昧成。破<a 
name="0756b05" id="0756b05"></a>惡業垢及塵沙垢故。俗諦三昧成。破無明垢<a 
name="0756b06" id="0756b06"></a>故。中道第一義三昧成。四明慈悲利物。菩<a 
name="0756b07" id="0756b07"></a>薩已自破地獄垢故得三諦三昧。有大慈悲<a 
name="0756b08" id="0756b08"></a>冥薰法界。眾生有機關於慈悲。以王三昧力。<a 
name="0756b09" id="0756b09"></a>法性不動而能應之。如婆藪調達。應入地<a 
name="0756b10" id="0756b10"></a>獄。隨其所宜。而為說法破地獄有。如聖行<a 
name="0756b11" id="0756b11"></a>品所明。自修戒定慧等諸行。故自證三諦三<a 
name="0756b12" id="0756b12"></a>昧成。於聖行中有慈悲誓願。故破他三諦上<a 
name="0756b13" id="0756b13"></a>垢。亦破他三諦上惡業煩惱垢。自既無垢。令<a 
name="0756b14" id="0756b14"></a>他無垢。故此三昧名無垢三昧也。因此下<a 
name="0756b15" id="0756b15"></a>具此四意類前可知。次明不退三昧破畜生<a 
name="0756b16" id="0756b16"></a>有者。畜生無慚無愧。起惡業故退失善道。見<a 
name="0756b17" id="0756b17"></a>思故退失。塵沙故退。無明故退。菩薩為破<a 
name="0756b18" id="0756b18"></a>諸退故。修戒忍破惡業退。修定伏見思退。修<a 
name="0756b19" id="0756b19"></a>生滅無生慧。破見思退。修無量慧破塵沙退。<a 
name="0756b20" id="0756b20"></a>修無作慧破無明退。見思破故位不退三昧<a 
name="0756b21" id="0756b21"></a>成。塵沙破故行不退三昧成。無明破故念不<a 
name="0756b22" id="0756b22"></a>退三昧成。自以修行力破三種退。成三不<a 
name="0756b23" id="0756b23"></a>退。自得三諦三昧。慈悲之力冥薰法界。隨<a 
name="0756b24" id="0756b24"></a>畜生有機感。或為象王啄鳥大鷲之身。隨其<a 
name="0756b25" id="0756b25"></a>所宜而生其中。現為說法破畜生有。自既不<a 
name="0756b26" id="0756b26"></a>退令他不退。故此三昧名不退三昧也。次心<a 
name="0756b27" id="0756b27"></a>樂三昧破餓鬼有者。餓鬼有常為慳惡業<a 
name="0756b28" id="0756b28"></a>纏繞貪愛飢餓苦。見思煩惱苦。塵沙無知<a 
name="0756b29" id="0756b29"></a>苦。無明闇弊苦。菩薩為破是諸苦。修戒施<a 
name="0756c01" id="0756c01"></a>破慳惡業苦。修定伏見思苦。修生滅等慧破<a 
name="0756c02" id="0756c02"></a>見思苦。修無量慧破塵沙苦。修無作慧破無<a 
name="0756c03" id="0756c03"></a>明苦。破見思苦真諦無為心樂三昧成。破<a 
name="0756c04" id="0756c04"></a>慳惡業塵沙苦。俗諦分別多門心樂三昧成。<a 
name="0756c05" id="0756c05"></a>破無明苦中道常樂三昧成。以自修行證得<a 
name="0756c06" id="0756c06"></a>三樂三諦三昧。以諸行中慈悲之力薰。現諸<a 
name="0756c07" id="0756c07"></a>鬼形聲。施令得飽滿而為說法。令破三種苦<a 
name="0756c08" id="0756c08"></a>得三種樂。菩薩自得此樂。又令他得樂。是<a 
name="0756c09" id="0756c09"></a>故三昧名心樂三昧也。次歡喜三昧。破修<a 
name="0756c10" id="0756c10"></a>羅。有修羅多忿恚惡業怖。見思怖塵沙怖無<a 
name="0756c11" id="0756c11"></a>明怖。菩薩為破是諸怖故。持戒精進而修習<a 
name="0756c12" id="0756c12"></a>諸行。不破歡喜破惡業怖。修禪悅喜伏見思<a 
name="0756c13" id="0756c13"></a>怖。修生滅無生滅等慧得喜覺喜破見思怖。<a 
name="0756c14" id="0756c14"></a>修照鏡喜及無量惠破塵沙怖。修無作慧破<a 
name="0756c15" id="0756c15"></a>無明怖。見思破故真空喜悅三昧成。惡業塵<a 
name="0756c16" id="0756c16"></a>沙破故。一切眾生喜見三昧成。無明破故喜<a 
name="0756c17" id="0756c17"></a>王三昧成。以自修行力。得如此三諦歡喜<a 
name="0756c18" id="0756c18"></a>三昧。以諸行中慈悲之力。薰修羅有而生其<a 
name="0756c19" id="0756c19"></a>中。軟語調伏而為說法。破修羅有令得無<a 
name="0756c20" id="0756c20"></a>怖。自無三怖自證三喜。令他無怖。令他得歡<a 
name="0756c21" id="0756c21"></a>喜。是故三昧名為歡喜三昧也。次日光三<a 
name="0756c22" id="0756c22"></a>昧破弗婆提有者。日初出於東隨便為名。日<a 
name="0756c23" id="0756c23"></a>譬智光能照迷闇。破惡業迷闇。見思塵沙迷<a 
name="0756c24" id="0756c24"></a>闇。無明迷闇。菩薩為照此諸迷闇故修善<a 
name="0756c25" id="0756c25"></a>業戒光。修禪定流光。修生滅無生滅一切智<a 
name="0756c26" id="0756c26"></a>光。修道種智光。修一切種智光。明生闇滅。以<a 
name="0756c27" id="0756c27"></a>善戒光破惡業闇。以禪定光伏見思闇。以<a 
name="0756c28" id="0756c28"></a>生滅無生滅光破見思闇。修無量道種智光。<a 
name="0756c29" id="0756c29"></a>破塵沙闇。修無作一切種智光破無明闇。破<a 
name="0757a01" id="0757a01"></a>見思闇故。一切智日光三昧成。破塵沙闇故。<a 
name="0757a02" id="0757a02"></a>道種智日光三昧成。破無明闇故。一切種智<a 
name="0757a03" id="0757a03"></a>日光三昧成。以修行力自證如是三諦三昧。<a 
name="0757a04" id="0757a04"></a>以慈悲力薰弗婆提有。應現說法破其三迷。<a 
name="0757a05" id="0757a05"></a>顯三諦智日故。此三昧名為日光三昧也。次<a 
name="0757a06" id="0757a06"></a>月光三昧破瞿耶尼有者。月之初生光現於<a 
name="0757a07" id="0757a07"></a>西。此隨便立名也。月光亦譬破闇。釋三昧<a 
name="0757a08" id="0757a08"></a>四意。類日光三昧可知。次熱焰三昧破&#x6B1D;單<a 
name="0757a09" id="0757a09"></a>越有者。北方是陰地&#x6C37;結難消。自非熱焰終<a 
name="0757a10" id="0757a10"></a>不消也。&#x6B1D;單越人。&#x6C37;執無我我所。難可化<a 
name="0757a11" id="0757a11"></a>度。非智火熱焰。無我我所心終不可消。破<a 
name="0757a12" id="0757a12"></a>無我我所。乃是妄計無我我所理。實猶有<a 
name="0757a13" id="0757a13"></a>性。人我之惑。有法我惑真如我惑。&#x6C37;蟄未<a 
name="0757a14" id="0757a14"></a>融也。菩薩為破此諸我惑&#x6C37;執。修生滅等<a 
name="0757a15" id="0757a15"></a>真無我慧。破性人我惑。修無量四諦慧破<a 
name="0757a16" id="0757a16"></a>法我惑。修無作四諦慧。破真如我惑。若得真<a 
name="0757a17" id="0757a17"></a>人空智焰。破性人我惑。真諦三昧成。得真<a 
name="0757a18" id="0757a18"></a>法空智焰。破法我惑。得俗諦三昧成。故能如<a 
name="0757a19" id="0757a19"></a>空種&#x6B1D;樹。空順俗以化物也。得真如無我<a 
name="0757a20" id="0757a20"></a>智焰。破真如我惑。知非我非無我。是真我義。<a 
name="0757a21" id="0757a21"></a>無我法中有真我。即見&#x6B1D;單越之我性。即有<a 
name="0757a22" id="0757a22"></a>三昧成。心心寂滅也。菩薩自證三諦三昧。慈<a 
name="0757a23" id="0757a23"></a>悲力故現&#x6B1D;單越形聲。破北方無我我所。令<a 
name="0757a24" id="0757a24"></a>成真我三昧。故此三昧名為熱焰三昧也。次<a 
name="0757a25" id="0757a25"></a>如幻三昧破閻浮提有者。南方果報雜雜。<a 
name="0757a26" id="0757a26"></a>壽命短促不定。猶如幻化。此是心幻出生<a 
name="0757a27" id="0757a27"></a>惡業果。幻出煩惱幻出無知。幻出無明。一切<a 
name="0757a28" id="0757a28"></a>眾生不知如幻。今菩薩為破是諸幻故修三<a 
name="0757a29" id="0757a29"></a>種三昧。修真諦三昧幻出無漏。破見思之幻。<a 
name="0757b01" id="0757b01"></a>修俗諦三昧幻出道種智。破無知之幻。修中<a 
name="0757b02" id="0757b02"></a>道三昧幻出一切種智。破無明之幻。修行力<a 
name="0757b03" id="0757b03"></a>故自證三諦三昧。成慈悲力故破他力成。是<a 
name="0757b04" id="0757b04"></a>故名為如幻三昧也。次不動三昧。破四天<a 
name="0757b05" id="0757b05"></a>王有者。此天守護國土。遊行世界身報流<a 
name="0757b06" id="0757b06"></a>動。此則是果報動。見思動無智動無明動。<a 
name="0757b07" id="0757b07"></a>一心修善不動。及修背捨等不動業。破果報<a 
name="0757b08" id="0757b08"></a>動。真慧不動破見思動。出假慧不動破無知<a 
name="0757b09" id="0757b09"></a>動。中道慧不動如須彌頂。破無明動。修行<a 
name="0757b10" id="0757b10"></a>力故自證三種不動。慈悲力。故破他三動。<a 
name="0757b11" id="0757b11"></a>故此三昧名為不動三昧。次難伏三昧破三<a 
name="0757b12" id="0757b12"></a>十三天有者。此天居四天之頂。即是果報難<a 
name="0757b13" id="0757b13"></a>伏。見思難伏無知難伏。無明難伏。菩薩為破<a 
name="0757b14" id="0757b14"></a>其高心。是故修戒定智。破果報難伏。修生<a 
name="0757b15" id="0757b15"></a>滅無生滅。故破見思難伏。自行力故成三<a 
name="0757b16" id="0757b16"></a>難伏。慈悲力故破他三難伏。故此三昧名為<a 
name="0757b17" id="0757b17"></a>難伏。三昧次悅意三昧破炎摩天有者。此<a 
name="0757b18" id="0757b18"></a>天虛空無刀杖畏。以之為悅。實非是悅。未<a 
name="0757b19" id="0757b19"></a>有不動業悅。未有無漏悅。未有道種智悅。未<a 
name="0757b20" id="0757b20"></a>有中道悅。菩薩為破此故。修四諦觀八背捨<a 
name="0757b21" id="0757b21"></a>中禪悅。破其動散不悅。生滅無生滅慧破其<a 
name="0757b22" id="0757b22"></a>有漏不悅。無量慧破其沈空不悅。無作慧<a 
name="0757b23" id="0757b23"></a>破其二邊不悅。以無生悅故真諦三昧成。出<a 
name="0757b24" id="0757b24"></a>假稱機之悅故俗諦三昧成。中道悅意故中<a 
name="0757b25" id="0757b25"></a>道三昧成。自行力故自證三昧成。以慈悲力<a 
name="0757b26" id="0757b26"></a>故破他三昧成。故名悅意三昧也。次青色三<a 
name="0757b27" id="0757b27"></a>昧破兜率天有者。此天果報樂青眼翫皆<a 
name="0757b28" id="0757b28"></a>青。菩薩為破此有。故修第一義。非青真見青<a 
name="0757b29" id="0757b29"></a>真。非青假見青假。故得中道。見青中道破<a 
name="0757c01" id="0757c01"></a>其青有。義推可知。次黃色三昧破化樂天有。<a 
name="0757c02" id="0757c02"></a>次赤色三昧破他化自在天有。類前青色三<a 
name="0757c03" id="0757c03"></a>昧可解。次白色三昧破初禪有者。初禪離欲<a 
name="0757c04" id="0757c04"></a>界五蓋不善。即是定心善白。但未離見思塵<a 
name="0757c05" id="0757c05"></a>沙無明等黑。菩薩為破是諸黑行故。修三諦<a 
name="0757c06" id="0757c06"></a>白法。破戒之義推之可知。次種種三昧破<a 
name="0757c07" id="0757c07"></a>梵王有者。梵王主三千大千。大千品類既<a 
name="0757c08" id="0757c08"></a>多。故有種種之號。為破其種種故修種種空。<a 
name="0757c09" id="0757c09"></a>入種種假。見種種中道。如來藏多所含藏。名<a 
name="0757c10" id="0757c10"></a>種種三昧也。義推可知。次雙照三昧破二<a 
name="0757c11" id="0757c11"></a>禪有者。二禪獨有內淨喜兩支故。受雙名。<a 
name="0757c12" id="0757c12"></a>菩薩為破此雙故。修雙空雙假雙中。雙照二<a 
name="0757c13" id="0757c13"></a>帝。義推可知。次雷音三昧破三禪有者。此<a 
name="0757c14" id="0757c14"></a>禪受樂最為第一。著樂深入如&#x6C37;魚蟄蟲。菩<a 
name="0757c15" id="0757c15"></a>薩為破此樂故。用三諦雷音以驚駭。推之可<a 
name="0757c16" id="0757c16"></a>解。次&#x9714;雨三昧破四禪有者。四禪如大地<a 
name="0757c17" id="0757c17"></a>具種種芽。若不得雨芽則不生。一切善根。在<a 
name="0757c18" id="0757c18"></a>四禪中。若三諦雨三智善發生也。義推可<a 
name="0757c19" id="0757c19"></a>解知。次如虛空三昧破無想天有者。此是<a 
name="0757c20" id="0757c20"></a>外道天實非無想。而計為無想涅槃。如小兒<a 
name="0757c21" id="0757c21"></a>夢尿。菩薩為破是有故。以三諦空破無想故<a 
name="0757c22" id="0757c22"></a>言如虛空三昧次照鏡三昧破那含有者。修<a 
name="0757c23" id="0757c23"></a>薰禪隨禪生此。雖得淨色不能知。色如鏡像。<a 
name="0757c24" id="0757c24"></a>菩薩知色如鏡像即空。分別無量像依鏡。即<a 
name="0757c25" id="0757c25"></a>見本性中道。成三諦三昧破那含有也。次無<a 
name="0757c26" id="0757c26"></a>礙三昧破空處有者。此處得出色籠飄颺無<a 
name="0757c27" id="0757c27"></a>礙。未是三諦三昧之無礙礙。見思礙塵沙<a 
name="0757c28" id="0757c28"></a>礙無明等礙。菩薩為修三諦三昧破是諸礙。<a 
name="0757c29" id="0757c29"></a>故名無礙三昧次常昧三破識處。有識相<a 
name="0758a01" id="0758a01"></a>續不斷即無常。菩薩為破此無常。故修數緣<a 
name="0758a02" id="0758a02"></a>常。化用相續常佛性常湛然常破之。次樂三<a 
name="0758a03" id="0758a03"></a>昧破不用處有者。此不用處如癡。癡故是<a 
name="0758a04" id="0758a04"></a>苦。菩薩用三諦三觀三昧。破得三諦三昧<a 
name="0758a05" id="0758a05"></a>樂。是為樂三昧次我三昧破非想天有者。<a 
name="0758a06" id="0758a06"></a>此天最頂計為涅槃真我。菩薩見此。猶有<a 
name="0758a07" id="0758a07"></a>細煩惱不自在。即是見思不自在。塵沙不自<a 
name="0758a08" id="0758a08"></a>在。無明不自在。何得是我。為破此我故。修<a 
name="0758a09" id="0758a09"></a>三諦三昧破之。令得無我。隨俗我八自在我。<a 
name="0758a10" id="0758a10"></a>是故名我三昧。二十五有三昧用自除二<a 
name="0758a11" id="0758a11"></a>十五三昧。一有之中悉有三諦。三昧菩薩<a 
name="0758a12" id="0758a12"></a>自修三諦三昧。自除二十五有三諦之惑。<a 
name="0758a13" id="0758a13"></a>以慈悲力。除他二十五有三諦之惑。由是得<a 
name="0758a14" id="0758a14"></a>二十五三昧之名。或從無住之本。用四悉檀<a 
name="0758a15" id="0758a15"></a>立二十五有名。如說。通言三昧名調直定<a 
name="0758a16" id="0758a16"></a>也。真諦三昧以離愛見而為調直。俗諦三昧<a 
name="0758a17" id="0758a17"></a>以稱機為調直。中道三昧以無二邊之曲為<a 
name="0758a18" id="0758a18"></a>調直。是故皆名三昧。若但入空之直不為<a 
name="0758a19" id="0758a19"></a>直。聲聞人得入空非王三昧。若入假亦非究<a 
name="0758a20" id="0758a20"></a>竟。菩薩雖得道種智。亦不名王三昧。以得中<a 
name="0758a21" id="0758a21"></a>道三昧故稱之為王。以二十五三昧。一一皆<a 
name="0758a22" id="0758a22"></a>有中道三昧故。故稱二十五三昧。悉是王<a 
name="0758a23" id="0758a23"></a>三昧。涅槃經云。是二十五三昧名諸三昧王。<a 
name="0758a24" id="0758a24"></a>若入王三昧。一切三昧悉入其中。是故菩薩<a 
name="0758a25" id="0758a25"></a>住不動地。具得此二十五三昧種種力用。須<a 
name="0758a26" id="0758a26"></a>彌高廣內於芥子。吞吐出沒變通自在。能<a 
name="0758a27" id="0758a27"></a>入地獄不受碎身等苦。若聖行成能有是<a 
name="0758a28" id="0758a28"></a>事。具如涅槃經說。三明外用利物者。所謂<a 
name="0758a29" id="0758a29"></a>能隱顯二種利益者。入王三昧。一切三昧<a 
name="0758b01" id="0758b01"></a>王悉入其中。是故一切眾生受諸苦惱。一<a 
name="0758b02" id="0758b02"></a>心歸依稱名求乞救護。菩薩住三昧中即觀<a 
name="0758b03" id="0758b03"></a>三業皆得解脫。解脫有八種。一破二十五有<a 
name="0758b04" id="0758b04"></a>果報之苦。二破二十五有因苦。三破聲聞<a 
name="0758b05" id="0758b05"></a>二十五有見思煩惱苦。四破緣覺二十五有<a 
name="0758b06" id="0758b06"></a>見思煩惱苦。五破三藏菩薩二十五有見思<a 
name="0758b07" id="0758b07"></a>煩惱苦。六破通教三乘人二十五有見思煩<a 
name="0758b08" id="0758b08"></a>惱苦。七破別教菩薩二十五有恒沙無知別<a 
name="0758b09" id="0758b09"></a>惑苦。八破圓教菩薩二十五有三諦無明之<a 
name="0758b10" id="0758b10"></a>惑苦。一心稱名皆得解脫。意在此也。故說二<a 
name="0758b11" id="0758b11"></a>十五三昧。能破二十五有也。二顯利益者。即<a 
name="0758b12" id="0758b12"></a>是住二十五三昧。十法界眾生機緣來感。普<a 
name="0758b13" id="0758b13"></a>現色身八番與眾生樂。如觀音普門示現神<a 
name="0758b14" id="0758b14"></a>通之相也。若有眾生。應以佛身得度者。即<a 
name="0758b15" id="0758b15"></a>能八相成道現身說法。即是此經明住不思<a 
name="0758b16" id="0758b16"></a>議解脫。種種示現也。此菩薩初地聖行滿足。<a 
name="0758b17" id="0758b17"></a>具無緣大慈大悲。如磁石吸鐵也。二明梵行<a 
name="0758b18" id="0758b18"></a>者。即是無緣慈悲喜捨。菩薩以大涅槃心。修<a 
name="0758b19" id="0758b19"></a>於聖行得無畏地。有二十五三昧無方大用。<a 
name="0758b20" id="0758b20"></a>爾時慈悲是真梵行。非餘梵天所修。四無量<a 
name="0758b21" id="0758b21"></a>心。亦非三藏教通教等眾生緣法緣之慈悲<a 
name="0758b22" id="0758b22"></a>也。菩薩爾時。以此慈悲無緣無念。薰修眾<a 
name="0758b23" id="0758b23"></a>生行無不成辨。此之梵行即是一切法故。<a 
name="0758b24" id="0758b24"></a>涅槃經云。慈即如來悲即佛性。慈若不具<a 
name="0758b25" id="0758b25"></a>足。佛十力三十二相四無畏者。非如來慈<a 
name="0758b26" id="0758b26"></a>故。智力弘深能具足一切福德。以自莊嚴名<a 
name="0758b27" id="0758b27"></a>梵行也。</p>◎<a 
name="0758b28" id="0758b28"></a><p style="text-indent: 0em; margin-left: 0em"><span class="linehead"></span>◎三明天行者。即是中道第一義天。天然之<a 
name="0758b29" id="0758b29"></a>理。籍行顯理因理成行。故名理為天行。菩<a 
name="0758c01" id="0758c01"></a>薩雖入初地。初地不應住。以有所得故。又<a 
name="0758c02" id="0758c02"></a>應修上地智慧。十重發真修慧契理顯理成<a 
name="0758c03" id="0758c03"></a>行。名為天行。天行即是智慧莊嚴。梵行即<a 
name="0758c04" id="0758c04"></a>福德莊嚴。上求佛道。是故有聖行天行。下<a 
name="0758c05" id="0758c05"></a>化眾生即有梵行病行嬰兒行也。四嬰兒行<a 
name="0758c06" id="0758c06"></a>者。若菩薩福德智慧轉增。是則實相彌顯。雖<a 
name="0758c07" id="0758c07"></a>不作意利益眾生。任運能有冥顯兩益。以天<a 
name="0758c08" id="0758c08"></a>行之力則有冥益。以梵行之力則有顯益。眾<a 
name="0758c09" id="0758c09"></a>生應有小善之機。無菩薩開發不能生長。以<a 
name="0758c10" id="0758c10"></a>慈善根力。如磁石吸鐵。和光利行能令眾生<a 
name="0758c11" id="0758c11"></a>得見。菩薩同其始學。漸修五戒十善人天果<a 
name="0758c12" id="0758c12"></a>報。三十三天楊葉之行。又示二百五十戒觀<a 
name="0758c13" id="0758c13"></a>練薰修禪。四諦十二因緣。三十七道品。同二<a 
name="0758c14" id="0758c14"></a>乘嬰兒行。又示同修六度。百劫種相好柔<a 
name="0758c15" id="0758c15"></a>伏煩惱。六度菩薩小善之行。又示同即色是<a 
name="0758c16" id="0758c16"></a>空無生無滅。通教小善之行。又示同別教歷<a 
name="0758c17" id="0758c17"></a>別次第相似中道。小善之行。皆是慈心之力。<a 
name="0758c18" id="0758c18"></a>俯同群品提接成就。從心與樂起嬰兒行。如<a 
name="0758c19" id="0758c19"></a>涅槃經言。嬰兒者。能說大字。所謂婆和。此<a 
name="0758c20" id="0758c20"></a>即同六度也。六度是小行而求作佛故言大<a 
name="0758c21" id="0758c21"></a>字。所謂婆和。又云。不見晝夜親&#x758E;等相此即<a 
name="0758c22" id="0758c22"></a>同通教菩薩。即色是空第一義諦意也。又云。<a 
name="0758c23" id="0758c23"></a>不能造作大小諸事。大事即五逆小事即二<a 
name="0758c24" id="0758c24"></a>乘心。此則同別教別教非生死故。無五<a 
name="0759a01" id="0759a01"></a>逆非涅槃故無小乘心。又云楊樹黃葉。即<a 
name="0759a02" id="0759a02"></a>同人天五戒十善之嬰兒。又云。非道為道。以<a 
name="0759a03" id="0759a03"></a>能生道微因緣故。說非道為道。即是同二乘<a 
name="0759a04" id="0759a04"></a>嬰兒。故知大慈善根之力。能出假化物。同其<a 
name="0759a05" id="0759a05"></a>小善方便。引之令趣佛慧。故名嬰兒行也。五<a 
name="0759a06" id="0759a06"></a>病行者。此行從無緣大悲起。若生小善必<a 
name="0759a07" id="0759a07"></a>有病行。今當分別同生善邊。名嬰兒行。同煩<a 
name="0759a08" id="0759a08"></a>惱邊名為病行。病行從大悲生眾生病。是故<a 
name="0759a09" id="0759a09"></a>我病大悲熏心遊戲地獄。同眾生惡業之病。<a 
name="0759a10" id="0759a10"></a>如調達在地獄。如三禪樂。乃至畜生餓鬼脩<a 
name="0759a11" id="0759a11"></a>羅亦如是。又同人天有結業生老病死之病。<a 
name="0759a12" id="0759a12"></a>又同二乘有見思之病。方便附近語令勤作。<a 
name="0759a13" id="0759a13"></a>三藏教通教菩薩亦如是。又同別教塵沙無<a 
name="0759a14" id="0759a14"></a>明之病。是故菩薩還同彼病。遍於法界利益<a 
name="0759a15" id="0759a15"></a>眾生。是為五行之相也。病行即是此維摩<a 
name="0759a16" id="0759a16"></a>經問疾品。室內六品之所明也。初地菩薩五<a 
name="0759a17" id="0759a17"></a>行具足。或是初功德也。餘九種功德。或可對<a 
name="0759a18" id="0759a18"></a>九地。所言破無明見惑者。涅槃經云。自此<a 
name="0759a19" id="0759a19"></a>以前。皆名邪見人也。是則兩教三乘之人。<a 
name="0759a20" id="0759a20"></a>皆未見此理。故名邪見人也。是以大士呵<a 
name="0759a21" id="0759a21"></a>須菩提。六師是汝之師。天魔外道一手作<a 
name="0759a22" id="0759a22"></a>諸勞侶意在此也。乃至別教十信。三十心雖<a 
name="0759a23" id="0759a23"></a>伏此或。既未能斷。猶是成就無明別見。呵<a 
name="0759a24" id="0759a24"></a>諸菩薩或意在此也。此二從二地至六地<a 
name="0759a25" id="0759a25"></a>名修道。斷別惑三界愛。如智度論明。迦葉<a 
name="0759a26" id="0759a26"></a>聞<span class="gaiji">瓢<!--gaiji,瓢,1[票*瓦],2&#x3F3C;,3--></span>迦羅琴聲不能自安。云三界五欲我<a 
name="0759a27" id="0759a27"></a>已斷竟。此是菩薩淨妙功德所生五欲。故於<a 
name="0759a28" id="0759a28"></a>是事不能安忍。例色無色愛亦復如是。此<a 
name="0759a29" id="0759a29"></a>經。大士呵須菩提云。同於煩惱不到彼岸。<a 
name="0759b01" id="0759b01"></a>入於八難不得無難。意在此也。故從二地至<a 
name="0759b02" id="0759b02"></a>六地。通名修道斷此別惑也。今以義推。二離<a 
name="0759b03" id="0759b03"></a>垢地。即假斷別教欲愛名斯陀含向。三明<a 
name="0759b04" id="0759b04"></a>地。即是別教斯陀含果。四焰地。即是別教阿<a 
name="0759b05" id="0759b05"></a>那含向。五難勝地。即是別教阿那含果。斷別<a 
name="0759b06" id="0759b06"></a>惑欲愛盡也。六現前地。即是別教阿羅漢<a 
name="0759b07" id="0759b07"></a>向。斷別色愛也。七遠行地。即是別教阿羅<a 
name="0759b08" id="0759b08"></a>漢果。斷別無色愛盡。故從此名無學道也。問<a 
name="0759b09" id="0759b09"></a>曰此對四果出何經論。答曰別教明斷伏對<a 
name="0759b10" id="0759b10"></a>四果。經論多不同也。諸大乘法師所用。亦異<a 
name="0759b11" id="0759b11"></a>地論師。通教判位云。初地斷見。二地斷欲<a 
name="0759b12" id="0759b12"></a>愛。三地斷色愛。四地斷無色愛。地論師通宗<a 
name="0759b13" id="0759b13"></a>判位。有用三地斷見名須陀洹。從四地至六<a 
name="0759b14" id="0759b14"></a>地名斯陀含。第二依法師。七地名阿那含。第<a 
name="0759b15" id="0759b15"></a>三依法師。十地等覺名阿羅漢。是第四依法<a 
name="0759b16" id="0759b16"></a>師。有三地斷見。四地名斯陀含。五地名阿那<a 
name="0759b17" id="0759b17"></a>含。六地名阿羅漢。有用仁王經。四地斷見五<a 
name="0759b18" id="0759b18"></a>地名斯陀含。六地名阿那含。七地名阿羅漢。<a 
name="0759b19" id="0759b19"></a>如是等異說不同。難可定依。今以義推作此<a 
name="0759b20" id="0759b20"></a>對四果也。一往似解便。既無的文佛意難<a 
name="0759b21" id="0759b21"></a>知。不須苟執也。問曰何故解釋不定。答。<a 
name="0759b22" id="0759b22"></a>曰已如前釋。八不動地即是別教辟支佛地。<a 
name="0759b23" id="0759b23"></a>地論師云。從此明無學道。未知的出經論。不<a 
name="0759b24" id="0759b24"></a>但八地得無生忍寂而常用。用而無相無功<a 
name="0759b25" id="0759b25"></a>用心。自然斷法界無明惑色習盡也。九善慧<a 
name="0759b26" id="0759b26"></a>地。無明稍薄斷心習盡。慧轉分明善入實相<a 
name="0759b27" id="0759b27"></a>也。十法雲地。慈悲智慧猶若大雲。慈悲普<a 
name="0759b28" id="0759b28"></a>洽一切。皆雨慧雲。能持十方諸佛所說法雨。<a 
name="0759b29" id="0759b29"></a>斷無明也。六等覺地者。即是邊際智滿入重<a 
name="0759c01" id="0759c01"></a>玄門。若望法雲名之為佛。望妙覺名金剛心<a 
name="0759c02" id="0759c02"></a>菩薩。亦名無垢地菩薩。三魔已盡餘有一品<a 
name="0759c03" id="0759c03"></a>死魔。在斷無明習也。問曰前通教何意不辨<a 
name="0759c04" id="0759c04"></a>等覺佛耶。答曰界內習氣易盡。故不須開法<a 
name="0759c05" id="0759c05"></a>雲出等覺也。問曰別教經論。何故有處處<a 
name="0759c06" id="0759c06"></a>明法雲之後。更有金剛等覺。自有經論止明<a 
name="0759c07" id="0759c07"></a>十地行滿。便成佛果。南北法師抑諍此義。<a 
name="0759c08" id="0759c08"></a>答曰更立等覺未足為礙。所以然者。華嚴<a 
name="0759c09" id="0759c09"></a>經。明法雲十地功德智慧。用此比於佛。如<a 
name="0759c10" id="0759c10"></a>爪上土方於大地。若爾雖說一品無明而實<a 
name="0759c11" id="0759c11"></a>不可說品。何以得後心菩薩無功用道。其<a 
name="0759c12" id="0759c12"></a>疾甚風。一日之間。能破無量品無明障惑。何<a 
name="0759c13" id="0759c13"></a>況瓔珞經明等覺地。於百千萬劫入重玄門。<a 
name="0759c14" id="0759c14"></a>倒修凡夫事。是故開法雲地。更立金剛心<a 
name="0759c15" id="0759c15"></a>等覺佛於理無失。若知一品有無量品無明。<a 
name="0759c16" id="0759c16"></a>因法雲地無礙之智即盡。復何須開出等<a 
name="0759c17" id="0759c17"></a>覺地也。七妙覺地者。金剛後心朗然大覺。<a 
name="0759c18" id="0759c18"></a>妙智窮源無明習盡。名真解脫。肅然無累<a 
name="0759c19" id="0759c19"></a>寂而常照。名妙覺地。常住佛果具足一切佛<a 
name="0759c20" id="0759c20"></a>法。名菩提果。四德涅槃名為果果。問曰。為定<a 
name="0759c21" id="0759c21"></a>用金剛智斷無明。為用妙覺智斷無明耶。答<a 
name="0759c22" id="0759c22"></a>曰。涅槃經云。有所斷者名有上士。無所斷<a 
name="0759c23" id="0759c23"></a>者名無上士。問曰。勝鬘經云。無明住地其力<a 
name="0759c24" id="0759c24"></a>最大。佛菩提智之所能斷。答曰。若用別教<a 
name="0759c25" id="0759c25"></a>通十地等覺。即是佛菩提智。所以者何。涅<a 
name="0759c26" id="0759c26"></a>槃經云。九住菩薩名為聞見。十住菩薩名為<a 
name="0759c27" id="0759c27"></a>眼見。雖見佛性而不了了。以無礙道與惑<a 
name="0759c28" id="0759c28"></a>共住。故不了了。諸佛如來了了見者即真解<a 
name="0759c29" id="0759c29"></a>脫。肅然累外故了了也。若別教明義。從初<a 
name="0760a01" id="0760a01"></a>歡喜地。即用佛菩提智。斷初品無明。乃至等<a 
name="0760a02" id="0760a02"></a>覺後心方乃斷盡。若圓教明義。即是初發心<a 
name="0760a03" id="0760a03"></a>住。得用佛菩提智。斷初品無明。乃至等覺後<a 
name="0760a04" id="0760a04"></a>心方斷盡也。第四約別教位釋淨無垢稱位<a 
name="0760a05" id="0760a05"></a>者。維摩既是一生補處大士即是法身。居等<a 
name="0760a06" id="0760a06"></a>覺金剛心無垢菩薩之位也。佛性理顯故名<a 
name="0760a07" id="0760a07"></a>為淨。別惑正習俱盡。無明餘習。譬若微煙<a 
name="0760a08" id="0760a08"></a>雖有如無。故名無垢。邊際智滿內稱深理外<a 
name="0760a09" id="0760a09"></a>用無方。法界平等赴緣行化。故名為稱。故云<a 
name="0760a10" id="0760a10"></a>淨無垢稱也。豈可同彼三藏通教。辨淨無垢<a 
name="0760a11" id="0760a11"></a>稱義。所以教&#x8FF9;現同補處位者。為呵通教<a 
name="0760a12" id="0760a12"></a>三乘。別教大乘接義也。</p><a 
name="0760a13" id="0760a13"></a><p><span class="juanname">四教義卷第十</span></p>
<hr>【經文資訊】大正藏第 46 冊 No. 1929 四教義<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf14a.html?index=T46n1929" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T46n1929_010 by HTTrack Website Copier/3.x [XR&CO'2014], Tue, 07 Jun 2016 06:58:42 GMT -->
</html>
