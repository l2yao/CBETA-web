<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T16n0660_007 by HTTrack Website Copier/3.x [XR&CO'2014], Tue, 07 Jun 2016 06:47:55 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=636069326&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT16n0660&amp;utmp=%2Fmobile%2Findex.php%3Findex%3DT16n0660_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexdb5e.html?index=T16n0660_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第16冊<br/>No.660 佛說寶雨經 (10卷)<br/>【唐 達摩流支譯】<br/>第 7 卷</p>
	<a href="index7d2a.html?index=T16n0660_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T16">
<div class="root" id="0660" sutra_name="佛說寶雨經" sutra_juan="[卷7]">　
<a 
name="0310c14" id="0310c14"></a><a 
name="0310c15" id="0310c15"></a><a 
name="0310c16" id="0310c16"></a><a 
name="0310c17" id="0310c17"></a><p><span class="juanname">佛說寶雨經卷第七</span></p><a 
name="0310c18" id="0310c18"></a><a 
name="0310c19" id="0310c19"></a><p style="margin-left: 4em"><span class="byline">唐天竺三藏達摩流支譯</span></p><a 
name="0310c20" id="0310c20"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，而得空性。何<a 
name="0310c21" id="0310c21"></a>等為十？一者、能知力空性；二者、能知無畏空<a 
name="0310c22" id="0310c22"></a>性；三者、能知不共法空性；四者、能知戒蘊空<a 
name="0310c23" id="0310c23"></a>性；五者、能知三摩地空性；六者、能知般若空<a 
name="0310c24" id="0310c24"></a>性；七者、能知解脫蘊空性；八者、能知解脫智<a 
name="0310c25" id="0310c25"></a>見蘊空性；九者、能知空空性；十者、能知勝義<a 
name="0310c26" id="0310c26"></a>空性。菩薩雖行於空而不為斷，復不執空亦<a 
name="0310c27" id="0310c27"></a>不見空性、亦不依空性、亦不入於無所有性。<a 
name="0310c28" id="0310c28"></a>善男子！菩薩成就此十種法，而行於空。</p><a 
name="0310c29" id="0310c29"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，得無相行。何<a 
name="0310c30" id="0310c30"></a>等為十？一者、遠離外相；二者、遠離內相；三者、<a 
name="0311a01" id="0311a01"></a>遠離戲論相；四者、遠離分別相；五者、遠離有<a 
name="0311a02" id="0311a02"></a>所得相；六者、遠離所作事相；七者、遠離所行<a 
name="0311a03" id="0311a03"></a>相；八者、遠離所緣相；九者、能知識不可得相；<a 
name="0311a04" id="0311a04"></a>十者、所知事物不可得相。善男子！菩薩成就<a 
name="0311a05" id="0311a05"></a>此十種法，得無相行。」</p><a 
name="0311a06" id="0311a06"></a><p style="text-indent: 0em; margin-left: 0em"><span class="linehead"></span>爾時止蓋菩薩白佛言：「世尊！如是十種法菩<a 
name="0311a07" id="0311a07"></a>薩應學。云何當學？」</p><p style="text-indent: 0em; margin-left: 0em"><span class="linehead"></span>佛言：「善男子！佛所行處不<a 
name="0311a08" id="0311a08"></a>可思量，以彼遠離思量境界性故。善男子！若<a 
name="0311a09" id="0311a09"></a>諸有情思惟如來法性境界，心即迷悶，終不<a 
name="0311a10" id="0311a10"></a>能&#x89A9;法性此岸、彼岸，但生劬勞。何以故？如來<a 
name="0311a11" id="0311a11"></a>境界不可思議，甚深難測，超過一切虛妄計<a 
name="0311a12" id="0311a12"></a>度所有境界，超過一切有所得者所有境界。<a 
name="0311a13" id="0311a13"></a>以是義故，非彼虛妄計者思惟度量。」</p><p style="text-indent: 0em; margin-left: 0em"><span class="linehead"></span>止蓋菩<a 
name="0311a14" id="0311a14"></a>薩白佛言：「世尊！我今欲有少問。惟願如來<a 
name="0311a15" id="0311a15"></a>哀許我請，為我解說！」</p><p style="text-indent: 0em; margin-left: 0em"><span class="linehead"></span>佛言：「善男子！一切諸佛<a 
name="0311a16" id="0311a16"></a>皆許疑問。隨汝所欲，當為解說！」</p><p style="text-indent: 0em; margin-left: 0em"><span class="linehead"></span>止蓋菩薩白<a 
name="0311a17" id="0311a17"></a>佛言：「世尊！夫自讚者，非正士法！云何如來自<a 
name="0311a18" id="0311a18"></a>讚所行之境超過一切？」</p><p style="text-indent: 0em; margin-left: 0em"><span class="linehead"></span>佛言：「善哉，善哉！善男<a 
name="0311a19" id="0311a19"></a>子！諦聽，諦聽！當為汝說。善男子！如來不為我<a 
name="0311a20" id="0311a20"></a>慢、貢高貪著利養、承事給侍、名聞識知，恐他<a 
name="0311a21" id="0311a21"></a>映蔽而自讚歎。善男子！如來無矯無詐，言不<a 
name="0311a22" id="0311a22"></a>諛諂，唯除利益一切有情，獲安樂故、證法性<a 
name="0311a23" id="0311a23"></a>故，於如來所發淨信心，歡喜悅樂，當成法器。<a 
name="0311a24" id="0311a24"></a>復能演說，饒益有情。」</p><p style="text-indent: 0em; margin-left: 0em"><span class="linehead"></span>止蓋菩薩白佛言：「世尊！<a 
name="0311a25" id="0311a25"></a>一切有情可不能知如來功德威力，今者如<a 
name="0311a26" id="0311a26"></a>來須自讚耶？」</p><p style="text-indent: 0em; margin-left: 0em"><span class="linehead"></span>佛言：「善男子！此土眾生信根薄<a 
name="0311a27" id="0311a27"></a>少、智力下劣，而不能知如來功德及以威力，<a 
name="0311a28" id="0311a28"></a>是故如來自讚令知。譬如醫師善知方藥，能<a 
name="0311a29" id="0311a29"></a>療眾病。醫所住處多有病疾，更無餘醫能療<a 
name="0311b01" id="0311b01"></a>治者。爾時醫師作是念言：『此諸人等病苦所<a 
name="0311b02" id="0311b02"></a>逼，而於良藥既不能知，亦不知我能除其病。』<a 
name="0311b03" id="0311b03"></a>是時醫師於病者前而自讚言：『我能識病亦<a 
name="0311b04" id="0311b04"></a>善知藥！』爾時病人既已識知彼是良醫，深<a 
name="0311b05" id="0311b05"></a>生敬信，依之將養，所有病苦皆得除愈。善男<a 
name="0311b06" id="0311b06"></a>子！於意云何，如彼醫師亦得名為自讚以不？」</p><a 
name="0311b07" id="0311b07"></a><p style="text-indent: 0em; margin-left: 0em"><span class="linehead"></span>止蓋菩薩言：「不也，世尊！」</p><p style="text-indent: 0em; margin-left: 0em"><span class="linehead"></span>佛言：「善男子！如是，如<a 
name="0311b08" id="0311b08"></a>是！諸佛、如來為無有上、為大醫王，善知有情<a 
name="0311b09" id="0311b09"></a>煩惱病因能與法藥，然諸有情不能了知諸<a 
name="0311b10" id="0311b10"></a>佛、如來善除其病。爾時諸佛便自讚歎功德<a 
name="0311b11" id="0311b11"></a>威力。眾生聞已，深起敬信，依止如來，除煩惱<a 
name="0311b12" id="0311b12"></a>病。如來爾時為大醫王，施大法藥，令煩惱病<a 
name="0311b13" id="0311b13"></a>皆得除愈。何等名為大法藥也？大法藥者，所<a 
name="0311b14" id="0311b14"></a>謂不淨觀、慈、緣起等。善男子！由是因緣，如來<a 
name="0311b15" id="0311b15"></a>遍觀而自讚歎。</p><a 
name="0311b16" id="0311b16"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，遠離一切依<a 
name="0311b17" id="0311b17"></a>止願。何等為十？一者、不依布施有所悕求；<a 
name="0311b18" id="0311b18"></a>二者、不依持戒有所悕求；三者、不依忍辱有<a 
name="0311b19" id="0311b19"></a>所悕求；四者、不依精進有所悕求；五者、不依<a 
name="0311b20" id="0311b20"></a>靜慮有所悕求；六者、不依般若有所悕求；七<a 
name="0311b21" id="0311b21"></a>者、不依三界有所悕求；八者；不依菩提有所<a 
name="0311b22" id="0311b22"></a>悕求；九者、不依正道有所悕求；十者、不依涅<a 
name="0311b23" id="0311b23"></a>槃有所悕求。何以故？以諸菩薩遠離一切依<a 
name="0311b24" id="0311b24"></a>止相故。善男子！菩薩摩訶薩無所依止故，而<a 
name="0311b25" id="0311b25"></a>能遊行一切世間。善男子！菩薩成就此十種<a 
name="0311b26" id="0311b26"></a>法，即能遠離一切依止願。</p><a 
name="0311b27" id="0311b27"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，而行於慈。何<a 
name="0311b28" id="0311b28"></a>等為十：一者、無方所慈；二者、無差別慈；三<a 
name="0311b29" id="0311b29"></a>者、得諸法慈；四者、得決定思惟一緣之慈；五<a 
name="0311c01" id="0311c01"></a>者、無滯礙慈；六者、恒利益慈；七者、於一切有<a 
name="0311c02" id="0311c02"></a>情心平等慈；八者、無損害慈；九者、遍一切慈；<a 
name="0311c03" id="0311c03"></a>十者、出世間慈。善男子！菩薩成就此十種法，<a 
name="0311c04" id="0311c04"></a>是名修慈自性。</p><a 
name="0311c05" id="0311c05"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，而行於悲。何<a 
name="0311c06" id="0311c06"></a>等為十？一者、見諸有情無歸、無護、受苦惱者，<a 
name="0311c07" id="0311c07"></a>即起哀愍，發菩提心；二者、發菩提心已，勇猛<a 
name="0311c08" id="0311c08"></a>精進，速入法性；三者、入法性已，饒益有情；四<a 
name="0311c09" id="0311c09"></a>者、為慳&#x608B;有情令其布施；五者、為毀禁有情<a 
name="0311c10" id="0311c10"></a>令其持戒；六者、為瞋害有情令其忍辱；七者、<a 
name="0311c11" id="0311c11"></a>為懈怠有情令其精進；八者、為散亂有情令<a 
name="0311c12" id="0311c12"></a>其靜慮；九者、為惡慧有情令其智慧；十者、雖<a 
name="0311c13" id="0311c13"></a>為有情受諸苦惱，志必拔濟，無有疲厭，於大<a 
name="0311c14" id="0311c14"></a>菩提終不退轉。善男子！菩薩成就此十種法，<a 
name="0311c15" id="0311c15"></a>是名修悲自性。</p><a 
name="0311c16" id="0311c16"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，而行於喜。何<a 
name="0311c17" id="0311c17"></a>等為十？一者、我得出離諸有牢獄、猛火熾然，<a 
name="0311c18" id="0311c18"></a>如是生喜；二者、我能斷除久遠相續生死之<a 
name="0311c19" id="0311c19"></a>縛，如是生喜；三者、我已能度種種尋伺邪執、<a 
name="0311c20" id="0311c20"></a>雜亂生死大海，如是生喜；四者、我能傾折憍<a 
name="0311c21" id="0311c21"></a>慢久遠之幢，如是生喜；五者、我能以金剛智<a 
name="0311c22" id="0311c22"></a>破煩惱山，乃至無有如微塵許，如是生喜；六<a 
name="0311c23" id="0311c23"></a>者、我今自既安隱，亦復能令他得安隱，如是<a 
name="0311c24" id="0311c24"></a>生喜；七者、我於長夜睡眠之中而得覺寤，亦<a 
name="0311c25" id="0311c25"></a>能令他於長夜中為愛繩所縛、癡蓋所覆盲冥<a 
name="0311c26" id="0311c26"></a>有情皆令覺寤，如是生喜；八者、我於一切惡<a 
name="0311c27" id="0311c27"></a>趣既得解脫，亦能令他而得解脫，如是生喜；<a 
name="0311c28" id="0311c28"></a>九者、我於長夜生死曠遠，困乏飢渴，獨行無<a 
name="0311c29" id="0311c29"></a>伴，流轉無窮，不識正道，不知方所，既能識道，<a 
name="0312a01" id="0312a01"></a>復能示道，如是生喜；十者、我今能向一切智<a 
name="0312a02" id="0312a02"></a>城，如是生喜。善男子！菩薩成就此十種法，是<a 
name="0312a03" id="0312a03"></a>名修喜。</p><a 
name="0312a04" id="0312a04"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，而能行捨。何<a 
name="0312a05" id="0312a05"></a>等為十？一者、於眼所見色中，得捨行故；二者、<a 
name="0312a06" id="0312a06"></a>於耳所聞聲中，得捨行故；三者、於鼻所嗅香<a 
name="0312a07" id="0312a07"></a>中，得捨行故；四者、於舌所&#x751E;味中，得捨行故；<a 
name="0312a08" id="0312a08"></a>五者、於身所受觸中，得捨行故；六者、於意所<a 
name="0312a09" id="0312a09"></a>知法中，得捨行故，作是行時，於色等境不惱<a 
name="0312a10" id="0312a10"></a>壞、不損害、不滅盡；七者、於苦苦中，得捨行故；<a 
name="0312a11" id="0312a11"></a>八者、於壞苦中，得捨行故；九者、於行苦中，得<a 
name="0312a12" id="0312a12"></a>捨行故，作是行時，於苦苦、壞苦、行苦性中，不<a 
name="0312a13" id="0312a13"></a>惱壞、不損害、不滅盡；十者、於所作已辦有情<a 
name="0312a14" id="0312a14"></a>中，得捨行故，發歡喜、淨信、悅樂之心，作是<a 
name="0312a15" id="0312a15"></a>思惟：『彼諸有情雖已自度，我當令彼而得度<a 
name="0312a16" id="0312a16"></a>脫，行於捨心。』善男子！菩薩成就此十種法，是<a 
name="0312a17" id="0312a17"></a>名修捨。</p><a 
name="0312a18" id="0312a18"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，得遊戲神通。<a 
name="0312a19" id="0312a19"></a>何等為十？一者、示現隱沒；二者、示現受生；三<a 
name="0312a20" id="0312a20"></a>者、示現少年遊戲後宮；四者、示現出家；五者、<a 
name="0312a21" id="0312a21"></a>示現苦行；六者、示現往於菩提道場；七者、示<a 
name="0312a22" id="0312a22"></a>現降伏眾魔；八者、示現成等正覺；九者、示現<a 
name="0312a23" id="0312a23"></a>轉正法輪；十者、示現大般涅槃。」</p><a 
name="0312a24" id="0312a24"></a><p style="text-indent: 0em; margin-left: 0em"><span class="linehead"></span>爾時止蓋菩薩白佛言：「世尊！何因緣故，諸大<a 
name="0312a25" id="0312a25"></a>菩薩於&#x89A9;史多天宮示現滅沒，乃至示現入<a 
name="0312a26" id="0312a26"></a>大涅槃？」</p><p style="text-indent: 0em; margin-left: 0em"><span class="linehead"></span>佛言：「善男子！菩薩於&#x89A9;史多天最尊、<a 
name="0312a27" id="0312a27"></a>最勝，超過一切世間諸欲境界而無染著，為<a 
name="0312a28" id="0312a28"></a>有情故，示現隱沒。有情見已，捨離常想，起無<a 
name="0312a29" id="0312a29"></a>常想，以彼無常為依止故，得不放逸。善男子！<a 
name="0312b01" id="0312b01"></a>彼諸有情未離放逸，雖於菩薩生淨信心，然<a 
name="0312b02" id="0312b02"></a>由耽嗜諸欲境界，未能承事供養菩薩，作是<a 
name="0312b03" id="0312b03"></a>思惟：『菩薩與我長時在世，我等於後往菩薩<a 
name="0312b04" id="0312b04"></a>所承事供養，而不晚也！』為令如是有情起戀<a 
name="0312b05" id="0312b05"></a>慕心，捨於放逸，現隱沒耳！而彼有情觀無常<a 
name="0312b06" id="0312b06"></a>已，不復放逸，當得阿耨多羅三藐三菩提。善<a 
name="0312b07" id="0312b07"></a>男子！若有眾生應處母胎而調伏者，菩薩即<a 
name="0312b08" id="0312b08"></a>處母胎中，現其功德威神希有之事，為說種<a 
name="0312b09" id="0312b09"></a>種微妙之法，眾生聞已當得阿耨多羅三藐<a 
name="0312b10" id="0312b10"></a>三菩提。善男子！若諸有情應見菩薩為童子<a 
name="0312b11" id="0312b11"></a>時後宮遊戲而調伏者，菩薩令彼有情得成<a 
name="0312b12" id="0312b12"></a>熟故，亦為守護下劣有情少信根者，現為童<a 
name="0312b13" id="0312b13"></a>子宮中遊戲。善男子！若諸有情應見菩薩出<a 
name="0312b14" id="0312b14"></a>家而成熟者，菩薩為欲令其得成熟故，示現<a 
name="0312b15" id="0312b15"></a>出家。善男子！若天、龍、藥<span class="corr" title='[又&gt;叉]'>叉</span>、健闥縛應以苦<a 
name="0312b16" id="0312b16"></a>行得調伏者，菩薩為化彼故及為降伏諸外<a 
name="0312b17" id="0312b17"></a>道故，示現苦行。善男子！若諸有情長夜悕求，<a 
name="0312b18" id="0312b18"></a>發如是願：『菩薩若詣菩提道場，我當往彼勤<a 
name="0312b19" id="0312b19"></a>修供養！』菩薩為如是等諸有情故，示現往詣<a 
name="0312b20" id="0312b20"></a>菩提道場，為令有情隨順供養，決定當得阿<a 
name="0312b21" id="0312b21"></a>耨多羅三藐三菩提。善男子！若諸有情我慢<a 
name="0312b22" id="0312b22"></a>貢高、憍奢縱逸，為欲令彼捨離如是煩惱事<a 
name="0312b23" id="0312b23"></a>故、降諸魔故，而能示現坐於道場。若諸有情<a 
name="0312b24" id="0312b24"></a>樂寂靜者，菩薩為令畢竟證得最勝、最高殊<a 
name="0312b25" id="0312b25"></a>勝法故，示坐道場，成等正覺。是故菩薩現正<a 
name="0312b26" id="0312b26"></a>覺已，三千大千世界悉皆寂靜，無復眾聲。彼<a 
name="0312b27" id="0312b27"></a>諸有情見斯事已，咸作是言：『願我未來證菩<a 
name="0312b28" id="0312b28"></a>提時，亦如菩薩坐於道場，成等正覺！』善男子！<a 
name="0312b29" id="0312b29"></a>若諸有情以彼邪師為一切智，受於邪法，此<a 
name="0312c01" id="0312c01"></a>世、他世不能出離，成等正覺，菩薩為欲降伏<a 
name="0312c02" id="0312c02"></a>彼故及為善根成熟故；復有眾生堪為法器<a 
name="0312c03" id="0312c03"></a>堪示道故，菩薩即現成等正覺，往彼波羅&#x75C6;<a 
name="0312c04" id="0312c04"></a>斯城，示現三轉十二行法輪。善男子！若諸有<a 
name="0312c05" id="0312c05"></a>情宜聞涅槃而調伏者，菩薩即現大般涅槃<a 
name="0312c06" id="0312c06"></a>而調伏之。善男子！以是因緣菩薩於&#x89A9;史多<a 
name="0312c07" id="0312c07"></a>天最勝宮中示現隱沒，乃至示現大般涅槃。<a 
name="0312c08" id="0312c08"></a>善男子！菩薩成就此十種法，得遊戲神通。</p><a 
name="0312c09" id="0312c09"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，能離八無暇。<a 
name="0312c10" id="0312c10"></a>何等為十？一者、捨離不善法；二者、於如來所<a 
name="0312c11" id="0312c11"></a>說學處終不違越；三者、遠離慳貪；四者、已曾<a 
name="0312c12" id="0312c12"></a>供養諸佛、如來；五者、勤修福業；六者、智慧圓<a 
name="0312c13" id="0312c13"></a>滿；七者、得方便善巧；八者、本願具足；九者、厭<a 
name="0312c14" id="0312c14"></a>離世法；十者、勤行精進。</p><p style="text-indent: 0em; margin-left: 0em"><span class="linehead"></span>「善男子！菩薩以離眾<a 
name="0312c15" id="0312c15"></a>惡業故，不墮地獄。諸有情等生地獄中者，為<a 
name="0312c16" id="0312c16"></a>無量苦之所逼惱，生瞋恚心。菩薩不爾！十善<a 
name="0312c17" id="0312c17"></a>業道性成就故，終不生於地獄之中。善男子！<a 
name="0312c18" id="0312c18"></a>菩薩於如來學處不違越故，不墮畜生趣中。<a 
name="0312c19" id="0312c19"></a>生其中者，極受熾盛無量苦惱。善男子！菩薩<a 
name="0312c20" id="0312c20"></a>不慳貪故，不生餓鬼之中。生其中者，極受熾<a 
name="0312c21" id="0312c21"></a>盛飢餓、苦惱。善男子！菩薩已曾承事供養諸<a 
name="0312c22" id="0312c22"></a>佛、如來故，而不生於邪見之家。若生其中，諸<a 
name="0312c23" id="0312c23"></a>緣不具，與善知識不得和合，是故菩薩不生<a 
name="0312c24" id="0312c24"></a>其中。遇善知識，修行善法，由是得生正見之<a 
name="0312c25" id="0312c25"></a>家，諸緣具足，增長廣大殊勝善根。善男子！菩<a 
name="0312c26" id="0312c26"></a>薩諸根終無缺減。若缺減者，於佛法中即非<a 
name="0312c27" id="0312c27"></a>法器。然菩薩以積集福業故，於佛、法、僧及制<a 
name="0312c28" id="0312c28"></a>多所承事供養故，得諸根具足，堪為法器。善<a 
name="0312c29" id="0312c29"></a>男子！菩薩不生邊地。何以故？邊地之人<a 
name="0313a01" id="0313a01"></a>頑嚚愚憃，猶如啞羊，如是等類於善惡言義<a 
name="0313a02" id="0313a02"></a>不能了知，不孝父母，不敬沙門、婆羅門。是故<a 
name="0313a03" id="0313a03"></a>菩薩常生中國，利根智慧，聰悟明達，於佛法<a 
name="0313a04" id="0313a04"></a>中堪為法器。善男子！菩薩不於長壽天生，若<a 
name="0313a05" id="0313a05"></a>生其中，不得值遇無量諸佛出現於世，不得道<a 
name="0313a06" id="0313a06"></a>果，無能利益。是故菩薩生於欲界，遇佛出現，<a 
name="0313a07" id="0313a07"></a>承事供養，成熟眾生。所以者何？以能得彼巧<a 
name="0313a08" id="0313a08"></a>方便故。善男子！菩薩不生無佛世界，其中無<a 
name="0313a09" id="0313a09"></a>佛、法、僧而應供養，常生具足三寶佛土之中。<a 
name="0313a10" id="0313a10"></a>所以者何？以諸菩薩具本願故。善男子！菩薩<a 
name="0313a11" id="0313a11"></a>聞是無暇之處深生厭離，隨如是類得厭離<a 
name="0313a12" id="0313a12"></a>已，勤修精進，獲諸善法，永斷一切諸不善法。<a 
name="0313a13" id="0313a13"></a>善男子！菩薩成就此十種法，遠離八無暇。</p><a 
name="0313a14" id="0313a14"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，得不退轉菩<a 
name="0313a15" id="0313a15"></a>提之心。何等為十？一者、遠離虛誑諂曲；二者、<a 
name="0313a16" id="0313a16"></a>質直清淨，離諸疑惑；三者、遠離師奉；四者、遠<a 
name="0313a17" id="0313a17"></a>離法慳；五者、不作滅法因緣；六者、如說而行，<a 
name="0313a18" id="0313a18"></a>終不虛誑；七者、攝取大乘；八者、於大乘人常<a 
name="0313a19" id="0313a19"></a>生尊重，同法想故；九者、得趣向大乘，隨順悟<a 
name="0313a20" id="0313a20"></a>入；十者、於說法師作善知識想。善男子！菩薩<a 
name="0313a21" id="0313a21"></a>成就此十種法，即得不退菩提心。</p><a 
name="0313a22" id="0313a22"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，得宿住隨念<a 
name="0313a23" id="0313a23"></a>智。何等為十？一者、承事諸佛；二者、攝受正法；<a 
name="0313a24" id="0313a24"></a>三者、持戒清淨；四者、無有惡作；五者、得無障<a 
name="0313a25" id="0313a25"></a>礙；六者、歡喜無量；七者、得多修行；八者、得三<a 
name="0313a26" id="0313a26"></a>摩呬多；九者、得化生；十者、得識無愚癡。善男<a 
name="0313a27" id="0313a27"></a>子！菩薩承事無量諸佛故，得尊重正法；於諸<a 
name="0313a28" id="0313a28"></a>正法受持讀誦，為他廣說；不顧身命勤修正<a 
name="0313a29" id="0313a29"></a>法，故得尸羅，所謂身、語、意戒皆得清淨；由戒<a 
name="0313b01" id="0313b01"></a>清淨故，得無惡作；無惡作故，得無障礙；由無<a 
name="0313b02" id="0313b02"></a>障礙故，得歡喜無量；歡喜無量故，得多修行；<a 
name="0313b03" id="0313b03"></a>多修行故，得三摩地；得三摩地故，能趣清淨；<a 
name="0313b04" id="0313b04"></a>趣清淨故，恒得化生；得化生故，識無愚癡；識<a 
name="0313b05" id="0313b05"></a>無愚癡故，得憶念生智。由是能隨憶念多生，<a 
name="0313b06" id="0313b06"></a>一生、二生乃至無量百千生。善男子！菩薩成<a 
name="0313b07" id="0313b07"></a>就此十種法，得宿住隨念智。</p><a 
name="0313b08" id="0313b08"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，不離善知識。<a 
name="0313b09" id="0313b09"></a>何等為十？一者、見佛、聞佛、念佛；二者、聽聞正<a 
name="0313b10" id="0313b10"></a>法；三者、承事眾僧；四者、不離諸佛、菩薩，問訊<a 
name="0313b11" id="0313b11"></a>起居；五者、常近多聞說法之師；六者、常得聽<a 
name="0313b12" id="0313b12"></a>聞諸波羅蜜；七者、恒聞菩提分法；八者、恒聞<a 
name="0313b13" id="0313b13"></a>三解脫門；九者、恒聞四梵行；十者、恒聞一切<a 
name="0313b14" id="0313b14"></a>智性。善男子！菩薩成就此十種法，親近善知<a 
name="0313b15" id="0313b15"></a>識。</p><a 
name="0313b16" id="0313b16"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，遠離惡知識。<a 
name="0313b17" id="0313b17"></a>何等為十？一者、遠離毀禁補特伽羅；二者、遠<a 
name="0313b18" id="0313b18"></a>離破見補特伽羅；三者、遠離壞威儀補特伽<a 
name="0313b19" id="0313b19"></a>羅；四者、遠離邪命補特伽羅；五者、遠離習近<a 
name="0313b20" id="0313b20"></a>憒&#x9599;補特伽羅；六者、遠離懈怠補特伽羅；七<a 
name="0313b21" id="0313b21"></a>者、遠離耽著生死補特伽羅；八者、遠離違背<a 
name="0313b22" id="0313b22"></a>正覺補特伽羅；九者、遠離愛著家業補特伽<a 
name="0313b23" id="0313b23"></a>羅；十者、遠離一切煩惱。善男子！菩薩雖復<a 
name="0313b24" id="0313b24"></a>遠離如是諸惡知識，然於彼處不起損害、輕<a 
name="0313b25" id="0313b25"></a>賤之心。菩薩應發如是之心：『由佛說言：「若與<a 
name="0313b26" id="0313b26"></a>雜亂眾生而相染習，便即為彼之所破壞。」是<a 
name="0313b27" id="0313b27"></a>故我應遠離如是諸雜亂處。』善男子！菩薩成<a 
name="0313b28" id="0313b28"></a>就此十種法，遠離惡知識。</p><a 
name="0313b29" id="0313b29"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，得法性身。何<a 
name="0313c01" id="0313c01"></a>等為十？一者、得平等身；二者、得清淨身；三者、<a 
name="0313c02" id="0313c02"></a>得無盡身；四者、得積集身；五者、得法身；六者、<a 
name="0313c03" id="0313c03"></a>得甚深難測不可計度身；七者、得不可思議<a 
name="0313c04" id="0313c04"></a>身；八者、得寂靜身；九者、得等虛空身；十者、得<a 
name="0313c05" id="0313c05"></a>智身。善男子！菩薩成就此十種法，得如來法<a 
name="0313c06" id="0313c06"></a>性身。」</p><p style="text-indent: 0em; margin-left: 0em"><span class="linehead"></span>止蓋菩薩言：「世尊！諸菩薩等於何位中，<a 
name="0313c07" id="0313c07"></a>得證如來法性之身？」</p><p style="text-indent: 0em; margin-left: 0em"><span class="linehead"></span>佛言：「善男子！初地菩薩<a 
name="0313c08" id="0313c08"></a>得平等身。何以故？以永離一切不平等故，悟<a 
name="0313c09" id="0313c09"></a>入一切菩薩平等法性故；二地菩薩得清淨<a 
name="0313c10" id="0313c10"></a>身，以尸羅清淨故；三地菩薩得無盡身，以永<a 
name="0313c11" id="0313c11"></a>離一切瞋害故；四地菩薩得善積集身，以積<a 
name="0313c12" id="0313c12"></a>集佛法故；五地菩薩證得法身，以能通達一<a 
name="0313c13" id="0313c13"></a>切法故；六地菩薩得不可計度甚深難測身，<a 
name="0313c14" id="0313c14"></a>以積集不可計度、甚深難測法故；七地菩薩<a 
name="0313c15" id="0313c15"></a>得不可思議身，以積集不思議佛法，及能積<a 
name="0313c16" id="0313c16"></a>集方便善巧故；八地菩薩得寂靜身，以遠離<a 
name="0313c17" id="0313c17"></a>一切戲論及煩惱故；九地菩薩得等虛空身，<a 
name="0313c18" id="0313c18"></a>以無邊身充滿故；十地菩薩證得智身，以積<a 
name="0313c19" id="0313c19"></a>集一切智故。」</p><p style="text-indent: 0em; margin-left: 0em"><span class="linehead"></span>止蓋菩薩言：「世尊！如來法身與<a 
name="0313c20" id="0313c20"></a>菩薩法身有何差別？」</p><p style="text-indent: 0em; margin-left: 0em"><span class="linehead"></span>佛言：「善男子！二種法身<a 
name="0313c21" id="0313c21"></a>性無差別，功德威力而有差別。」</p><p style="text-indent: 0em; margin-left: 0em"><span class="linehead"></span>止蓋菩薩白<a 
name="0313c22" id="0313c22"></a>佛言：「世尊！云何性無差別而有差別？」</p><p style="text-indent: 0em; margin-left: 0em"><span class="linehead"></span>佛言：「善<a 
name="0313c23" id="0313c23"></a>男子！佛與菩薩法性無差別。何以故？此二<a 
name="0313c24" id="0313c24"></a>種身同一性故，但功德威力有差別耳！」</p><p style="text-indent: 0em; margin-left: 0em"><span class="linehead"></span>止蓋<a 
name="0313c25" id="0313c25"></a>菩薩白佛言：「世尊！佛與菩薩功德威力云何<a 
name="0313c26" id="0313c26"></a>應知有其差別？」</p><p style="text-indent: 0em; margin-left: 0em"><span class="linehead"></span>佛言：「善男子！我今為汝廣說<a 
name="0313c27" id="0313c27"></a>譬喻以明斯義。善男子！如末尼珠有瑩拭者、<a 
name="0313c28" id="0313c28"></a>有未瑩者，雖同是寶，而已瑩者光明具足，人<a 
name="0313c29" id="0313c29"></a>所愛樂；未已瑩者，所有光明猶不具足。善男<a 
name="0314a01" id="0314a01"></a>子！如來珠寶與菩薩珠寶體性雖同，然亦有<a 
name="0314a02" id="0314a02"></a>異。何以故？如來珠寶已清淨故，離一切垢故。<a 
name="0314a03" id="0314a03"></a>菩薩身中法性珠寶，未能普照一切世界。何<a 
name="0314a04" id="0314a04"></a>以故？以有餘故，猶有垢故，如末尼珠未已瑩<a 
name="0314a05" id="0314a05"></a>者。是故如來法身與菩薩法身如是差別。善<a 
name="0314a06" id="0314a06"></a>男子！如白分月，從初一日至十五日，光明照<a 
name="0314a07" id="0314a07"></a>耀，漸漸圓滿，雖同是月，光明不等，而菩薩法<a 
name="0314a08" id="0314a08"></a>身、如來法身雖同一性相，然功德威力如是<a 
name="0314a09" id="0314a09"></a>差別。</p><a 
name="0314a10" id="0314a10"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，得金剛堅固<a 
name="0314a11" id="0314a11"></a>之身。何等為十？一者、貪、瞋、癡等不能沮壞；二<a 
name="0314a12" id="0314a12"></a>者、忿恚、結&#x59AC;、我慢、貢高、顛倒之見不能沮壞；<a 
name="0314a13" id="0314a13"></a>三者、世間八法不能沮壞；四者、惡趣苦惱不<a 
name="0314a14" id="0314a14"></a>能沮壞；五者、一切諸苦不能沮壞；六者、生、老、<a 
name="0314a15" id="0314a15"></a>病、死不能沮壞；七者、外道諸論不能沮壞；八<a 
name="0314a16" id="0314a16"></a>者、魔及魔眾不能沮壞；九者、聲聞、辟支佛不<a 
name="0314a17" id="0314a17"></a>能沮壞；十者、諸欲境界不能沮壞。善男子！菩<a 
name="0314a18" id="0314a18"></a>薩成就此十種法，得金剛堅固之身。</p><a 
name="0314a19" id="0314a19"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，為大商主。何<a 
name="0314a20" id="0314a20"></a>等為十？一者、得平等意樂；二者、應受供養；三<a 
name="0314a21" id="0314a21"></a>者、能作出離；四者、能為所依；五者、能作饒益；<a 
name="0314a22" id="0314a22"></a>六者、善能積集道路資糧；七者、得好財寶；八<a 
name="0314a23" id="0314a23"></a>者、心無止足；九者、常為導師；十者、善巧隨順<a 
name="0314a24" id="0314a24"></a>往一切智城。</p><p style="text-indent: 0em; margin-left: 0em"><span class="linehead"></span>「善男子！云何菩薩得平等意樂，<a 
name="0314a25" id="0314a25"></a>乃至云何得善巧隨順往一切智性大城？善<a 
name="0314a26" id="0314a26"></a>男子！譬如商主得諸國王及國王子等之所<a 
name="0314a27" id="0314a27"></a>愛樂。菩薩亦爾！為法商主，得諸如來及聲聞<a 
name="0314a28" id="0314a28"></a>等之所愛樂。善男子！譬如商主應得聚落婆<a 
name="0314a29" id="0314a29"></a>羅門及剎帝利等之所供養。菩薩亦爾！為法<a 
name="0314b01" id="0314b01"></a>商主，應得有學、無學及餘天、龍等之所供養。<a 
name="0314b02" id="0314b02"></a>善男子！譬如商主經於曠野飢饉之處，導引<a 
name="0314b03" id="0314b03"></a>眾商令得安樂，無有疲厭。菩薩亦爾！為法商<a 
name="0314b04" id="0314b04"></a>主，經於生死曠野之中，能令眾生免離逼迫，<a 
name="0314b05" id="0314b05"></a>皆獲安樂。善男子！譬如商主能與一切貧苦<a 
name="0314b06" id="0314b06"></a>眾生作大依止，令得出離曠野飢饉。菩薩亦<a 
name="0314b07" id="0314b07"></a>爾！為法商主，能與外道遮落迦、波離婆、羅社<a 
name="0314b08" id="0314b08"></a>迦，令得出離生死，全其軀命。善男子！譬如商<a 
name="0314b09" id="0314b09"></a>主能得饒益王臣及諸人民。菩薩亦爾！為法<a 
name="0314b10" id="0314b10"></a>商主，能得饒益愛著生死諸眾生等。善男子！<a 
name="0314b11" id="0314b11"></a>譬如商主將多商人往於諸方，經過曠野飢<a 
name="0314b12" id="0314b12"></a>饉之處，善能積集眾多資糧，越於險難，得至<a 
name="0314b13" id="0314b13"></a>大城而獲安樂。菩薩亦爾！為法商主，善能積<a 
name="0314b14" id="0314b14"></a>集福智資糧，導引眾生超過生死曠野之中，<a 
name="0314b15" id="0314b15"></a>得至諸佛一切智城。善男子！譬如商主養育<a 
name="0314b16" id="0314b16"></a>眾人，欲往他方積集珍寶，所謂金銀、末尼、<a 
name="0314b17" id="0314b17"></a>真珠、吠琉璃、螺貝、璧玉、珊瑚等寶。菩薩亦爾！<a 
name="0314b18" id="0314b18"></a>為法商主養育眾生，欲往一切智慧大城，善<a 
name="0314b19" id="0314b19"></a>能積集佛法珍寶。善男子！譬如商主悕求一<a 
name="0314b20" id="0314b20"></a>切財物終無厭足。菩薩亦爾！為法商主悕求<a 
name="0314b21" id="0314b21"></a>一切正法財寶，無有厭足。善男子！譬如商主<a 
name="0314b22" id="0314b22"></a>於眾商中而為上首，積集資財能為主故、最<a 
name="0314b23" id="0314b23"></a>尊勝故、能令眾商信受語故。菩薩亦爾！為法<a 
name="0314b24" id="0314b24"></a>商主，於一切眾生中最尊勝故、能為主故、積<a 
name="0314b25" id="0314b25"></a>集功德言不虛妄故。善男子！譬如商主能以<a 
name="0314b26" id="0314b26"></a>善巧超過險路，至彼大城。菩薩亦爾！將諸眾<a 
name="0314b27" id="0314b27"></a>生超過生死，到智慧城。善男子！是名菩薩得<a 
name="0314b28" id="0314b28"></a>等意樂，乃至善巧到一切種智慧大城。</p><a 
name="0314b29" id="0314b29"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，而能於道善<a 
name="0314c01" id="0314c01"></a>巧。何等為十？一者、能知平等道；二者、能知不<a 
name="0314c02" id="0314c02"></a>平等道；三者、能知安隱道；四者、能知善巧道；<a 
name="0314c03" id="0314c03"></a>五者、能知有水草道；六者、能知諸方道；七者、<a 
name="0314c04" id="0314c04"></a>能知相道；八者、能知正道；九者、能知邪道；十<a 
name="0314c05" id="0314c05"></a>者、能知出離道。善男子！菩薩成就此十種法<a 
name="0314c06" id="0314c06"></a>即能於道善巧。</p><a 
name="0314c07" id="0314c07"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，得不顛倒道。<a 
name="0314c08" id="0314c08"></a>何等為十？一者、若諸有情應以大乘而調伏<a 
name="0314c09" id="0314c09"></a>者，為說菩薩道而調伏之，不為說聲聞道；二<a 
name="0314c10" id="0314c10"></a>者、若諸有情應以聲聞乘而調伏者，為說聲<a 
name="0314c11" id="0314c11"></a>聞道而調伏之，不為說菩薩道；三者、若諸有<a 
name="0314c12" id="0314c12"></a>情應以一切智而調伏者，為說一切智道而<a 
name="0314c13" id="0314c13"></a>調伏之，不為說緣覺道；四者、若諸有情應以<a 
name="0314c14" id="0314c14"></a>緣覺乘而調伏者，為說緣覺道，不為說一切<a 
name="0314c15" id="0314c15"></a>智道；五者、若諸有情執著我法，為說無我及<a 
name="0314c16" id="0314c16"></a>以空法，不說我與有情、命者、養育者、補特伽<a 
name="0314c17" id="0314c17"></a>羅；六者、若諸有情執著二邊，為說離二邊道，<a 
name="0314c18" id="0314c18"></a>不說依止二邊；七者、若諸有情心散亂者，為<a 
name="0314c19" id="0314c19"></a>說奢摩他、毘&#x9262;舍那，不說散亂道；八者、若諸<a 
name="0314c20" id="0314c20"></a>有情著戲論者，為說真如，不說愚夫耽著戲<a 
name="0314c21" id="0314c21"></a>論；九者、若諸有情耽著生死，為說涅槃，不說<a 
name="0314c22" id="0314c22"></a>生死；十者、若諸有情著於邪道，為說無結<a 
name="0314c23" id="0314c23"></a>無棘刺道，不說普遍煩惱棘刺道。善男子！菩<a 
name="0314c24" id="0314c24"></a>薩成就此十種法，即能成就不顛倒道。</p><a 
name="0314c25" id="0314c25"></a><p style="text-indent: 0em; margin-left: 0em"><span class="linehead"></span>「復次，善男子！菩薩成就十種法，而能善行於<a 
name="0314c26" id="0314c26"></a>三摩呬多心。何等為十？一者、善行身念處；二<a 
name="0314c27" id="0314c27"></a>者、善行受念處；三者、善行心念處；四者、善行<a 
name="0314c28" id="0314c28"></a>法念處；五者、善行境界念處；六者、善行阿蘭<a 
name="0314c29" id="0314c29"></a>若念處；七者、善行村邑、國土、王都、聚落念處；<a 
name="0315a01" id="0315a01"></a>八者、善行利養、尊重、名聞念處；九者、善行如<a 
name="0315a02" id="0315a02"></a>來施設學處念處；十者、善行煩惱及隨煩惱<a 
name="0315a03" id="0315a03"></a>雜染念處。</p><p style="text-indent: 0em; margin-left: 0em"><span class="linehead"></span>「云何菩薩行身念處？善男子！菩薩<a 
name="0315a04" id="0315a04"></a>以正般若簡擇諸法與身俱者，能捨惡法，觀<a 
name="0315a05" id="0315a05"></a>察是身，從頭至足，無我、我所；性不久停，終當<a 
name="0315a06" id="0315a06"></a>壞滅；筋脈纏縛，臭穢不淨。菩薩如是觀察之<a 
name="0315a07" id="0315a07"></a>時，而不於中樂欲貪著。以是義故，身中所有<a 
name="0315a08" id="0315a08"></a>諸可惡法，唯除菩薩自在能捨，非諸有情。是<a 
name="0315a09" id="0315a09"></a>名善行於身念處。</p><p style="text-indent: 0em; margin-left: 0em"><span class="linehead"></span>「云何菩薩行受念處？善男<a 
name="0315a10" id="0315a10"></a>子！菩薩作是思惟：『所有諸受悉皆是苦，愚夫<a 
name="0315a11" id="0315a11"></a>顛倒謂之為樂。一切智者知樂即苦，是故勇<a 
name="0315a12" id="0315a12"></a>猛修行斷苦，令他有情亦如是學。』菩薩摩訶<a 
name="0315a13" id="0315a13"></a>薩觀察受時，終不染著，亦不瞋恚。是名菩薩<a 
name="0315a14" id="0315a14"></a>善行受念處。</p><p style="text-indent: 0em; margin-left: 0em"><span class="linehead"></span>「云何行心念處？善男子！菩薩<a 
name="0315a15" id="0315a15"></a>作是思惟：『心實無常，執著為常；實是其苦，執<a 
name="0315a16" id="0315a16"></a>著為樂；本無有我，執著為我；本來不淨，執著<a 
name="0315a17" id="0315a17"></a>為淨；其心輕動，無時暫停。以不停故，於諸雜<a 
name="0315a18" id="0315a18"></a>染能為根本，壞滅善道，開惡趣門，生長三毒。<a 
name="0315a19" id="0315a19"></a>與隨煩惱等作其因緣，為主、為導，又能積集<a 
name="0315a20" id="0315a20"></a>淨、不淨業，迅速流轉如旋火輪，亦如奔馬、如<a 
name="0315a21" id="0315a21"></a>火焚燒、如水增長，遍知諸境如世彩畫。』菩薩<a 
name="0315a22" id="0315a22"></a>如是觀察心時，便得自在。得自在已，於諸法<a 
name="0315a23" id="0315a23"></a>中亦無罣礙。是名菩薩善行心念處。</p><p style="text-indent: 0em; margin-left: 0em"><span class="linehead"></span>「云何菩<a 
name="0315a24" id="0315a24"></a>薩行法念處？善男子！菩薩如實了知諸不善<a 
name="0315a25" id="0315a25"></a>法——貪、瞋、癡等，及依止此所起餘法——及能修習<a 
name="0315a26" id="0315a26"></a>煩惱對治，令諸惡法皆悉永斷。既能了知一<a 
name="0315a27" id="0315a27"></a>切善法，於中安住，要期發願，復能安立一切<a 
name="0315a28" id="0315a28"></a>有情如是修學。是名菩薩善行法念處。</p><p style="text-indent: 0em; margin-left: 0em"><span class="linehead"></span>「云何<a 
name="0315a29" id="0315a29"></a>菩薩行境界念處？善男子！菩薩於可意不可<a 
name="0315b01" id="0315b01"></a>意色、聲、香、味、觸、法中無染、無著，亦不發起瞋<a 
name="0315b02" id="0315b02"></a>恚之心。菩薩作是思惟：『我不應於都無法中<a 
name="0315b03" id="0315b03"></a>而生貪染。我若生染，即是愚夫及愚癡性，為<a 
name="0315b04" id="0315b04"></a>不了性，為不善性。如世尊言：「若為貪愛所染<a 
name="0315b05" id="0315b05"></a>即便頑鈍，不能了知善、不善法，由此因緣墮<a 
name="0315b06" id="0315b06"></a>於惡趣。」』菩薩作是思惟：『我不應於空法中發<a 
name="0315b07" id="0315b07"></a>起瞋恚。我若起瞋，即不能忍。是瞋恚纏，為諸<a 
name="0315b08" id="0315b08"></a>聖人之所訶責，及梵行者之所譏嫌。』菩薩觀<a 
name="0315b09" id="0315b09"></a>察境界之時，不為境縛，亦無執著，復教化人<a 
name="0315b10" id="0315b10"></a>如是修學。是名菩薩善行境界念處。</p>◎<a 
name="0315b11" id="0315b11"></a><p><span class="juanname">佛說寶雨經卷第七</span></p>
<hr>【經文資訊】大正藏第 16 冊 No. 0660 佛說寶雨經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，三寶弟子提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index96c0.html?index=T16n0660" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T16n0660_007 by HTTrack Website Copier/3.x [XR&CO'2014], Tue, 07 Jun 2016 06:47:55 GMT -->
</html>
