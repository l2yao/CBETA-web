<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB244_013 by HTTrack Website Copier/3.x [XR&CO'2014], Tue, 07 Jun 2016 07:12:04 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1871880808&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29nB244&amp;utmp=%2Fmobile%2Findex.php%3Findex%3DJ29nB244_013&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexd7c1.html?index=J29nB244_012" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第29冊<br/>No.B244 三山來禪師語錄 (16卷)<br/>【清 燈來說　普定編（原目二十八卷　卷十七下註有「嗣刻」二字　此為初刻本）】<br/>第 13 卷</p>
	<a href="indexb947.html?index=J29nB244_014" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B244" sutra_name="三山來禪師語錄" sutra_juan="[卷13]">　
<a 
name="0742a01" id="0742a01"></a><p><span class="juanname">三山來禪師語錄卷十三</span></p><a 
name="0742a02" id="0742a02"></a><p style="margin-left: 4em"><span class="byline">書記普定編</span></p><a 
name="0742a03" id="0742a03"></a><p style="margin-left: 2em"><span class="headname">書問</span></p><a 
name="0742a04" id="0742a04"></a><p style="margin-left: 3em"><span class="headname">與袁寶善居士</span></p><a 
name="0742a05" id="0742a05"></a><p style="text-indent: 0em; margin-left: 0em"><span class="linehead"></span>曩日雲根之遊秖有船頭一張公案少分相應居士<a 
name="0742a06" id="0742a06"></a>見處即不無至今腳跟果點地麼再不回頭轉腦麼<a 
name="0742a07" id="0742a07"></a>此處若的千處萬處更無不的千處萬處既無不的<a 
name="0742a08" id="0742a08"></a>則知從上古人縱奪殺活方便權宜總無不的僧問<a 
name="0742a09" id="0742a09"></a>趙州狗子還有佛性也無州云有只這有字你看他<a 
name="0742a10" id="0742a10"></a>的不的又僧問趙州狗子還有佛性也無州云無只<a 
name="0742a11" id="0742a11"></a>這無字你看他的不的雖是前差後別換面改頭都<a 
name="0742a12" id="0742a12"></a>不曾道著個別樣既不曾道個別樣畢竟道個甚麼<a 
name="0742a13" id="0742a13"></a>咦切忌錯舉。</p><a 
name="0742a14" id="0742a14"></a><p style="margin-left: 3em"><span class="headname">寄惟一范道人</span></p><a 
name="0742a15" id="0742a15"></a><p style="text-indent: 0em; margin-left: 0em"><span class="linehead"></span>石寶得書有冤冤相報之語不覺山僧性命落在道<a 
name="0742a16" id="0742a16"></a>人手中因甚久戀五陵至今覓報不得我心懷矣為<a 
name="0742a17" id="0742a17"></a>之若何倘不違本願可翻然而來如一向目視雲漢<a 
name="0742a18" id="0742a18"></a>終成棄物楚郊公案了當何時能無著念。</p><a 
name="0742a19" id="0742a19"></a><p style="margin-left: 3em"><span class="headname">寄祗園禪人</span></p><a 
name="0742a20" id="0742a20"></a><p style="text-indent: 0em; margin-left: 0em"><span class="linehead"></span>古人向孤峰頂上訶佛罵祖末後一條毒棒忒煞無<a 
name="0742a21" id="0742a21"></a>情禪人踞地甚峻當必別開手眼為後來榜樣高梁<a 
name="0742a22" id="0742a22"></a>咫尺腳底芒鞋不可與路為讎倘肯乘暇一行亦是<a 
name="0742a23" id="0742a23"></a>見識好處。</p><a 
name="0742a24" id="0742a24"></a><p style="margin-left: 3em"><span class="headname">復楊文波居士</span></p><a 
name="0742a25" id="0742a25"></a><p style="text-indent: 0em; margin-left: 0em"><span class="linehead"></span>十二日得手書如許說話似有覿面不逢之感其實<a 
name="0742a26" id="0742a26"></a>山野未到太平時早已與居士相為款洽奚俟咳唾<a 
name="0742a27" id="0742a27"></a>吐珠玉揮翰走雲煙而後目三山為高岡鳳獅子王<a 
name="0742a28" id="0742a28"></a>耶又奚俟借刮翳於金篦假長跪以屈節而後見文<a 
name="0742a29" id="0742a29"></a>波為鋤驕氣慣跼跽耶大都本地風光不容自昧儒<a 
name="0742a30" id="0742a30"></a>之言曰個個人心有仲尼殊不知個個當身即仲尼<a 
name="0742b01" id="0742b01"></a>耳看來饑餐渴飲閑坐困眠食息起居逍遙任運居<a 
name="0742b02" id="0742b02"></a>士可謂得大自在得大受用矣而猶以錯過山野為<a 
name="0742b03" id="0742b03"></a>惴惴不安者其於嚮慕之念固然倘或反而求之則<a 
name="0742b04" id="0742b04"></a>知自己眉毛不在他人面上目底意中何必區區山<a 
name="0742b05" id="0742b05"></a>野為乎本自無罪而亦無所謂懺罪者本自無過而<a 
name="0742b06" id="0742b06"></a>亦無所謂悔過者來翰悉矣暫復數語以當再晤虛<a 
name="0742b07" id="0742b07"></a>衷可嘉老當益壯惟居士勗之。</p><a 
name="0742b08" id="0742b08"></a><p style="margin-left: 3em"><span class="headname">與惺世道人</span></p><a 
name="0742b09" id="0742b09"></a><p style="text-indent: 0em; margin-left: 0em"><span class="linehead"></span>夏去秋來景物迭變惟是青山綠水流峙如常這裡<a 
name="0742b10" id="0742b10"></a>會得則知目前無不是萬化悉皆空空者原不變而<a 
name="0742b11" id="0742b11"></a>是者亦非常過量人又當領略于是說之外也道人<a 
name="0742b12" id="0742b12"></a>近日功力若何若有功可用則力尚未充若無力可<a 
name="0742b13" id="0742b13"></a>加則功將欲到去此二途的的道看山野每念道人<a 
name="0742b14" id="0742b14"></a>究法之苦為道之誠特命侍者來勘恁麼不恁麼切<a 
name="0742b15" id="0742b15"></a>不得謂道人參得是山僧問得錯也。</p><a 
name="0742b16" id="0742b16"></a><p style="margin-left: 3em"><span class="headname">復眉山和尚</span></p><a 
name="0742b17" id="0742b17"></a><p style="text-indent: 0em; margin-left: 0em"><span class="linehead"></span>接翰教知雲巖法席極力提持俱從本領作事可見<a 
name="0742b18" id="0742b18"></a>因時救弊之婆心大都近日禪流多虛少實習體貌<a 
name="0742b19" id="0742b19"></a>尚浮華攻文辭學機辯拾得些殘羹餿飯便爾自大<a 
name="0742b20" id="0742b20"></a>自高遏捺不住動言知識可作佛祖可超領眾匡徒<a 
name="0742b21" id="0742b21"></a>不過易易急欲逢人賣弄到處誇揚曾知學道出家<a 
name="0742b22" id="0742b22"></a>為著何事獨不思了生脫死豈是兒戲做得底接物<a 
name="0742b23" id="0742b23"></a>利生豈是妄誕行得底諦觀古人入一叢林出一保<a 
name="0742b24" id="0742b24"></a>社不惜筋力不憚疲勞忍苦耽饑積功累行忘身棄<a 
name="0742b25" id="0742b25"></a>體百折千磨向煩惱場中銷鎔習氣從菩薩道上培<a 
name="0742b26" id="0742b26"></a>植心田一朝果熟馨香入廛垂手兢兢重任翼翼小<a 
name="0742b27" id="0742b27"></a>心惟恐屈辱門庭盲瞎晚進至於扶危拯溺興慈運<a 
name="0742b28" id="0742b28"></a>悲調護維持周詳委曲苦中之苦有不忍言者豈淺<a 
name="0742b29" id="0742b29"></a>薄之徒所得僥倖而勉強者哉故聰明可尚也而參<a 
name="0742b30" id="0742b30"></a>悟為難學問可嘉也而脩行為最知識之名位可據<a 
name="0742c01" id="0742c01"></a>也而因緣福德為艱若非一一經嘗那能知甘識苦<a 
name="0742c02" id="0742c02"></a>弟年來與吾兄東西異地不獲抵掌而談所可憾者<a 
name="0742c03" id="0742c03"></a>末季之世滿地狂禪習成輕薄用賄賂而買紙付囑<a 
name="0742c04" id="0742c04"></a>傍門戶而倚勢縱橫精舍祗園變為屠居酒肆方袍<a 
name="0742c05" id="0742c05"></a>圓頂不啻販客征夫人人圖方便出身個個從便宜<a 
name="0742c06" id="0742c06"></a>著腳傷心觸目良可痛也弟雖獨樹孤標於一傅眾<a 
name="0742c07" id="0742c07"></a>咻之地規矩繩墨未嘗不刻刻矜持叵耐多眾及門<a 
name="0742c08" id="0742c08"></a>偷安習懶沿為慣病遙聆法範大有同心曷勝欣慕<a 
name="0742c09" id="0742c09"></a>聞牛首解制即欲言旋耑遣執事候復並陳薄物數<a 
name="0742c10" id="0742c10"></a>種惟勿以世禮相看何如。</p><a 
name="0742c11" id="0742c11"></a><p style="margin-left: 3em"><span class="headname">與墻禹九</span></p><a 
name="0742c12" id="0742c12"></a><p style="text-indent: 0em; margin-left: 0em"><span class="linehead"></span>居士駕旋前言在耳詎忘之耶五雲實還鄉路再過<a 
name="0742c13" id="0742c13"></a>一宿勿令白鶴之夢不得圓成是禱。</p><a 
name="0742c14" id="0742c14"></a><p style="margin-left: 3em"><span class="headname">寄何乾行</span></p><a 
name="0742c15" id="0742c15"></a><p style="text-indent: 0em; margin-left: 0em"><span class="linehead"></span>我此法門如居士依皈者固多如居士信嚮者不少<a 
name="0742c16" id="0742c16"></a>但確志不移各各腳跟未可一例而論此後直須同<a 
name="0742c17" id="0742c17"></a>類相攜做個善與人同榜樣則生生眷屬之言為不<a 
name="0742c18" id="0742c18"></a>虛也看破中更加看破便是功夫得力處塵勞事事<a 
name="0742c19" id="0742c19"></a>易以迷人不要著眼他人好。</p><a 
name="0742c20" id="0742c20"></a><p style="margin-left: 3em"><span class="headname">復田平沙</span></p><a 
name="0742c21" id="0742c21"></a><p style="text-indent: 0em; margin-left: 0em"><span class="linehead"></span>重九得華札最喜冠蓋氣不上筆端但恐好爵嘉猷<a 
name="0742c22" id="0742c22"></a>未免依依魂夢索我拙錄寄覽莫道山僧寐語便當<a 
name="0742c23" id="0742c23"></a>得居士茶飯呵呵。</p><a 
name="0742c24" id="0742c24"></a><p style="margin-left: 3em"><span class="headname">復王一喝</span></p><a 
name="0742c25" id="0742c25"></a><p style="text-indent: 0em; margin-left: 0em"><span class="linehead"></span>閱居士書覺舌如鎗心如鏡若打破鏡子折轉鎗頭<a 
name="0742c26" id="0742c26"></a>又向我儂道個甚麼此處下得一語種種佳供不消<a 
name="0742c27" id="0742c27"></a>山僧書個謝字且道謝底是不謝底是。</p><a 
name="0742c28" id="0742c28"></a><p style="margin-left: 3em"><span class="headname">復董文學</span></p><a 
name="0742c29" id="0742c29"></a><p style="text-indent: 0em; margin-left: 0em"><span class="linehead"></span>閱華翰極為嘆賞但山僧本自無名法望從何而起<a 
name="0742c30" id="0742c30"></a>不用耳還聞得麼本自無言語錄從何而來不用口<a 
name="0743a01" id="0743a01"></a>還讀得麼蝟叢塵勞過量人不妨踴身跳出至於貴<a 
name="0743a02" id="0743a02"></a>賤登筵等語又居士自為區別耳矧夫嘉餚美饌羅<a 
name="0743a03" id="0743a03"></a>列滿盤倘肯下手一任飽餐如第空空垂涎未免饑<a 
name="0743a04" id="0743a04"></a>在飯籮邊渴居海水裡緣分自有相晤匪遙若木止<a 
name="0743a05" id="0743a05"></a>作得傳言送語人五雲堂也須一回親到。</p><a 
name="0743a06" id="0743a06"></a><p style="margin-left: 3em"><span class="headname">附來書</span></p><a 
name="0743a07" id="0743a07"></a><p style="text-indent: 0em; margin-left: 1em"><span class="linehead"></span>蝟叢中聞師法望塵勞人讀師語錄如賤隸侍貴<a 
name="0743a08" id="0743a08"></a>介登筵徒極飽飫之思耳欲圖瞻禮未審緣分奚<a 
name="0743a09" id="0743a09"></a>若若木兄可代白也草草敬候不勝依皈。</p><a 
name="0743a10" id="0743a10"></a><p style="margin-left: 3em"><span class="headname">與王含輝</span></p><a 
name="0743a11" id="0743a11"></a><p style="text-indent: 0em; margin-left: 0em"><span class="linehead"></span>鶯傳好語柳帶輕煙風來桃萼生香月過松陰成色<a 
name="0743a12" id="0743a12"></a>種種佛法般般現成倘果再到石龍豈止說人生行<a 
name="0743a13" id="0743a13"></a>樂。</p><a 
name="0743a14" id="0743a14"></a><p style="margin-left: 3em"><span class="headname">寄千夫上座</span></p><a 
name="0743a15" id="0743a15"></a><p style="text-indent: 0em; margin-left: 0em"><span class="linehead"></span>聞上座病瘧猶未甚平想執事奔勞深可念也普賢<a 
name="0743a16" id="0743a16"></a>之行固所當先然身安道隆曾有其說上座其為道<a 
name="0743a17" id="0743a17"></a>自愛。</p><a 
name="0743a18" id="0743a18"></a><p style="margin-left: 3em"><span class="headname">寄一指鏡輪兩侄</span></p><a 
name="0743a19" id="0743a19"></a><p style="text-indent: 0em; margin-left: 0em"><span class="linehead"></span>生死大事人人有之生死幻跡人人不免令師幻而<a 
name="0743a20" id="0743a20"></a>生幻而死幻而為法門遊戲生死之跡似可不問獨<a 
name="0743a21" id="0743a21"></a>是生平行誼守朴敦誠傾心慶忠老人之前協力聚<a 
name="0743a22" id="0743a22"></a>雲一派之後無蹶志無詭心無峻刻凌競之氣純誠<a 
name="0743a23" id="0743a23"></a>北面直實斷金忠厚可懷也以比挾聰明之資而輕<a 
name="0743a24" id="0743a24"></a>慢成習者實霄壤矣謙光可挹也以比恃一得之見<a 
name="0743a25" id="0743a25"></a>而傲忽自足者相倍蓰矣二十餘年苦心此道養若<a 
name="0743a26" id="0743a26"></a>木雞不肯輕露頭角拙伯常敬畏之方期振顯門庭<a 
name="0743a27" id="0743a27"></a>一旦脫去之速深為悲痛每念拙伯偷安異域不能<a 
name="0743a28" id="0743a28"></a>奉帚執巾周旋老人座下幸有令師克勤厥職恃以<a 
name="0743a29" id="0743a29"></a>無憂而今往矣所望賢侄等於令師之芳規懿軌體<a 
name="0743a30" id="0743a30"></a>而行之庶可稱孝於師而慈於祖也哀衷莫罄握筆<a 
name="0743b01" id="0743b01"></a>心酸聊此慰勉不盡。</p><a 
name="0743b02" id="0743b02"></a><p style="margin-left: 3em"><span class="headname">寄無言上座</span></p><a 
name="0743b03" id="0743b03"></a><p style="text-indent: 0em; margin-left: 0em"><span class="linehead"></span>許多時不見動定忽聞明日入關特命瑞芝來看並<a 
name="0743b04" id="0743b04"></a>寄拄杖一根他時異日戳破天下衲僧鼻孔在珍重<a 
name="0743b05" id="0743b05"></a>珍重。</p><a 
name="0743b06" id="0743b06"></a><p style="margin-left: 3em"><span class="headname">與涂惺惺空夢</span></p><a 
name="0743b07" id="0743b07"></a><p style="text-indent: 0em; margin-left: 0em"><span class="linehead"></span>人生如夢夢亦夢居士既已空矣古人自呼自喏不<a 
name="0743b08" id="0743b08"></a>惜反覆叮嚀若把惺惺二字一時放過豈不辜負主<a 
name="0743b09" id="0743b09"></a>人公耶寤時寐時大須仔細。</p><a 
name="0743b10" id="0743b10"></a><p style="margin-left: 3em"><span class="headname">與陳像如</span></p><a 
name="0743b11" id="0743b11"></a><p style="text-indent: 0em; margin-left: 0em"><span class="linehead"></span>前聆妙論覺溪水江流俱發清響文人異致大段不<a 
name="0743b12" id="0743b12"></a>可方物但不知近日情懷如何支遣倘習氣猶在止<a 
name="0743b13" id="0743b13"></a>宜向腳跟下打當免得山僧更從痛處著錐可也。</p><a 
name="0743b14" id="0743b14"></a><p style="margin-left: 3em"><span class="headname">寄惺若禪人</span></p><a 
name="0743b15" id="0743b15"></a><p style="text-indent: 0em; margin-left: 0em"><span class="linehead"></span>聞抱恙不及親視此心歉然大都脩行人只是安心<a 
name="0743b16" id="0743b16"></a>調攝俟其平復看得身為苦本一切盡情放下把此<a 
name="0743b17" id="0743b17"></a>日念頭後日長保如是便是學人得力處所謂病中<a 
name="0743b18" id="0743b18"></a>好作佛事者此也禪人記之。</p><a 
name="0743b19" id="0743b19"></a><p style="margin-left: 3em"><span class="headname">寄還素禪人</span></p><a 
name="0743b20" id="0743b20"></a><p style="text-indent: 0em; margin-left: 0em"><span class="linehead"></span>關山遠隔氣誼遙通每與上座時時覿面客歲佳果<a 
name="0743b21" id="0743b21"></a>之供自何而來若也記得年雖一新人還自舊否則<a 
name="0743b22" id="0743b22"></a>大家團圞頭一番咂著最好。</p><a 
name="0743b23" id="0743b23"></a><p style="margin-left: 3em"><span class="headname">復袁寶善</span></p><a 
name="0743b24" id="0743b24"></a><p style="text-indent: 0em; margin-left: 0em"><span class="linehead"></span>書來欲山僧親切道一句師資分上豈在句裡覓親<a 
name="0743b25" id="0743b25"></a>切耶承供過年布衫不可辜負來意正月初一是新<a 
name="0743b26" id="0743b26"></a>年莫言不道居士以為何如。</p><a 
name="0743b27" id="0743b27"></a><p style="margin-left: 3em"><span class="headname">與曾舜聘</span></p><a 
name="0743b28" id="0743b28"></a><p style="text-indent: 0em; margin-left: 0em"><span class="linehead"></span>五雲荒廚涼薄之極知居士為大事因緣而來未必<a 
name="0743b29" id="0743b29"></a>在世禮濃澹作念悠悠我心托之箑上數語尊號不<a 
name="0743b30" id="0743b30"></a>待再更但道與山僧同宗可耳如何是同宗一句○<a 
name="0743c01" id="0743c01"></a>參。</p><a 
name="0743c02" id="0743c02"></a><p style="margin-left: 3em"><span class="headname">寄正因比丘</span></p><a 
name="0743c03" id="0743c03"></a><p style="text-indent: 0em; margin-left: 0em"><span class="linehead"></span>佛幻死山僧痛之為其年太少也賢徒生山僧憐之<a 
name="0743c04" id="0743c04"></a>為其年已老也少底可痛老底可憐痛則痛其太速<a 
name="0743c05" id="0743c05"></a>憐則憐其當忙你若不忙我已代為忙矣生死非兒<a 
name="0743c06" id="0743c06"></a>戲如人上山各自努力。</p><a 
name="0743c07" id="0743c07"></a><p style="margin-left: 3em"><span class="headname">復冉西賡</span></p><a 
name="0743c08" id="0743c08"></a><p style="text-indent: 0em; margin-left: 0em"><span class="linehead"></span>閱來書語意真切居士以耆年向道當必有惟日不<a 
name="0743c09" id="0743c09"></a>足之思非比托之空言以資談柄畢竟二六時間如<a 
name="0743c10" id="0743c10"></a>何用力雲巖洞中寒熱收放之語還記得麼于斯參<a 
name="0743c11" id="0743c11"></a>求久久自有入處所謂歸而求之有餘師也高峰脩<a 
name="0743c12" id="0743c12"></a>造各不相妨果肯決志而來那患不收作一老弟子<a 
name="0743c13" id="0743c13"></a>莫直在口頭上說話。</p><a 
name="0743c14" id="0743c14"></a><p style="margin-left: 3em"><span class="headname">與譚養元爵臺</span></p><a 
name="0743c15" id="0743c15"></a><p style="text-indent: 0em; margin-left: 0em"><span class="linehead"></span>磐城別後兩度春更回思軍務忙冗時我公每一接<a 
name="0743c16" id="0743c16"></a>談猶自留心大道著意真宗斯則根性之不凡固足<a 
name="0743c17" id="0743c17"></a>尚矣乃若深識名議卓見諄辭無不本於中懷之篤<a 
name="0743c18" id="0743c18"></a>摯其誠切嚮往之念殆不可忘也山野請得而申其<a 
name="0743c19" id="0743c19"></a>說大抵人生天地未有無事而虛生者生而有事亦<a 
name="0743c20" id="0743c20"></a>不過入世間事與出世間事兩者而已夫摶亂返治<a 
name="0743c21" id="0743c21"></a>應運乘時立業建功光前裕後此世間事也次而為<a 
name="0743c22" id="0743c22"></a>一家謀次而為一身謀又次而為一時一日謀無大<a 
name="0743c23" id="0743c23"></a>無小無貴無賤無貧無富無少無老無不隨才隨分<a 
name="0743c24" id="0743c24"></a>盡一生之精力以圖維此做世間事者之所為也至<a 
name="0743c25" id="0743c25"></a>於斷恩愛去利名絕是非除煩惱脩行學道見性明<a 
name="0743c26" id="0743c26"></a>心了死脫生成佛作祖此出世間事也故有好布施<a 
name="0743c27" id="0743c27"></a>而證檀波羅者有專持戒而證尸波羅者有習禪定<a 
name="0743c28" id="0743c28"></a>而證禪波羅者有行忍辱而證羼提波羅者有脩智<a 
name="0743c29" id="0743c29"></a>慧而證般若波羅者有勤精進而證毘黎耶波羅者<a 
name="0743c30" id="0743c30"></a>六度為基莊嚴萬德無凡無聖不減不增此做出世<a 
name="0744a01" id="0744a01"></a>間事者之所為也然亦有出世而行入世事者表樹<a 
name="0744a02" id="0744a02"></a>門庭匡扶祖道闢邪輔正接物利生向生死海中倒<a 
name="0744a03" id="0744a03"></a>駕慈航就娑婆界內弘宣佛化入塵不染對境忘機<a 
name="0744a04" id="0744a04"></a>得喪不攖其胸順逆不擾其志者是也抑又有入世<a 
name="0744a05" id="0744a05"></a>而行出世事者方便存心慈和接眾見善則樂聞過<a 
name="0744a06" id="0744a06"></a>則改周人之急濟人之乏救人之難憫人之孤戰退<a 
name="0744a07" id="0744a07"></a>癡愛魔軍銷鎔嗔恚種子不矜名位而棄道德不縻<a 
name="0744a08" id="0744a08"></a>世網而廢參求處處建立道場時時興行佛事者是<a 
name="0744a09" id="0744a09"></a>也我公於入世事既力行之矣於入世而行出世事<a 
name="0744a10" id="0744a10"></a>復兼備之矣其於出世事出世而行入世事公得母<a 
name="0744a11" id="0744a11"></a>身任之乎此亦不必其脫去塵緣遠離俗累為也但<a 
name="0744a12" id="0744a12"></a>就塵緣俗累中放些冷澹著點清涼看得事事匪真<a 
name="0744a13" id="0744a13"></a>法法皆幻止此本來面目歷劫常存不可聽其塵情<a 
name="0744a14" id="0744a14"></a>汩沒這便是轉身向道底根本第一怕半信半疑且<a 
name="0744a15" id="0744a15"></a>前且卻譬如欲步長安者未涉程途先存退怯空懷<a 
name="0744a16" id="0744a16"></a>慕道之心終無到家時節此無他總於各人本分大<a 
name="0744a17" id="0744a17"></a>事不肯承當故耳欲得承當個事非是向外馳求須<a 
name="0744a18" id="0744a18"></a>信心佛眾生原無差別即心即佛即生即佛非佛非<a 
name="0744a19" id="0744a19"></a>心非心非生心佛眾生渾然一個見得的認得真這<a 
name="0744a20" id="0744a20"></a>裡正好下手廣額云我乃千佛中一數擲刀成佛有<a 
name="0744a21" id="0744a21"></a>甚難者昔有僧問一老宿曰如何是佛宿云我要說<a 
name="0744a22" id="0744a22"></a>恐汝不信僧云和尚誠言何敢不信宿云汝便是佛<a 
name="0744a23" id="0744a23"></a>僧有省今則喚公是佛公其信耶否耶又崔趙公問<a 
name="0744a24" id="0744a24"></a>道欽禪師曰弟子欲學道參禪得麼欽曰參禪學道<a 
name="0744a25" id="0744a25"></a>乃大丈夫事非將相之所能為崔公被此一劄寢食<a 
name="0744a26" id="0744a26"></a>不安極力參尋遂有悟入今則待公為大丈夫公其<a 
name="0744a27" id="0744a27"></a>任耶否耶果如欽師所命則參禪甚難果如老宿所<a 
name="0744a28" id="0744a28"></a>云則成佛甚易山野曰難莫難於放下而參禪非難<a 
name="0744a29" id="0744a29"></a>易莫易於成佛而放下不易若能難其所易當下立<a 
name="0744a30" id="0744a30"></a>證法身若能易其所難瞥爾掃開藤葛久久生處漸<a 
name="0744b01" id="0744b01"></a>熟熟處漸生抹過難易關頭踏出向上一路自然凡<a 
name="0744b02" id="0744b02"></a>業淨盡諸障銷磨纔叫做不負己靈不讓先聖不由<a 
name="0744b03" id="0744b03"></a>塵徑不入常流為俗為真輥成一片出世入世更無<a 
name="0744b04" id="0744b04"></a>兩般特特立地頂天的的揚今耀古傳燈譜上少渠<a 
name="0744b05" id="0744b05"></a>不得佛祖位中減伊不能豈不快哉豈不快哉山野<a 
name="0744b06" id="0744b06"></a>這般說話萬語千言總只為公根性非常嚮往誠切<a 
name="0744b07" id="0744b07"></a>如前所云斷不可忘有如斯者不知我公近日於無<a 
name="0744b08" id="0744b08"></a>字話頭亦曾咬得碎打得破麼如或咬他不碎打他<a 
name="0744b09" id="0744b09"></a>不破亦曾於二六時中提得起放得下麼如或提他<a 
name="0744b10" id="0744b10"></a>不起只須一個參字如或放他不下只須一個進字<a 
name="0744b11" id="0744b11"></a>參到參無可參不消提而自起進到進無容進不消<a 
name="0744b12" id="0744b12"></a>放而自下又何愁咬他不碎打他不破耶所可患者<a 
name="0744b13" id="0744b13"></a>秖恐公事繁難並這話頭拋卻未免日俟一日年待<a 
name="0744b14" id="0744b14"></a>一年念念因循時時銷鑠將向來覿面嘉言付與居<a 
name="0744b15" id="0744b15"></a>諸俱往則非公之所以自愛亦非山野之所以望公<a 
name="0744b16" id="0744b16"></a>也公其母忘夙願而勉加精進可乎累牘繁章似屬<a 
name="0744b17" id="0744b17"></a>蛇足再三籌度不能無言地遠心長聊茲代晤當勿<a 
name="0744b18" id="0744b18"></a>謂三山氏無端寐語也嗣後因緣姑以期之異日。</p><a 
name="0744b19" id="0744b19"></a><p style="margin-left: 3em"><span class="headname">與黃皋思</span></p><a 
name="0744b20" id="0744b20"></a><p style="text-indent: 0em; margin-left: 0em"><span class="linehead"></span>磐城晤時曇華之菊莖不滿尺今則金英放矣別之<a 
name="0744b21" id="0744b21"></a>久不覺慕之深也季夏溯舟居士太忙今冬佛事山<a 
name="0744b22" id="0744b22"></a>野不暇人生閱世大半在忙促中第不知忙裡閑有<a 
name="0744b23" id="0744b23"></a>幾人得耶若能打破此關不妨通個消息。</p><a 
name="0744b24" id="0744b24"></a><p style="margin-left: 3em"><span class="headname">與袁寶善</span></p><a 
name="0744b25" id="0744b25"></a><p style="text-indent: 0em; margin-left: 0em"><span class="linehead"></span>江干春色人矣惟是尋芳浯水莫把萬紫千紅逐目<a 
name="0744b26" id="0744b26"></a>放過令東君笑居士不具眼也。</p><a 
name="0744b27" id="0744b27"></a><p style="margin-left: 3em"><span class="headname">復無言上座</span></p><a 
name="0744b28" id="0744b28"></a><p style="text-indent: 0em; margin-left: 0em"><span class="linehead"></span>佛首座脫去自知心傷大都學道脩行只須趁此精<a 
name="0744b29" id="0744b29"></a>力強健莫被有為諸法所轉住世一日幹一日事不<a 
name="0744b30" id="0744b30"></a>可虛度種種信供領悉。</p><a 
name="0744c01" id="0744c01"></a><p style="margin-left: 3em"><span class="headname">上復慶忠老人</span></p><a 
name="0744c02" id="0744c02"></a><p style="text-indent: 0em; margin-left: 0em"><span class="linehead"></span>弟子前月念一日病痰較之尋常頗重服藥漸就安<a 
name="0744c03" id="0744c03"></a>平煩執事遠來不覺心傷背汗自忖吾師未報之恩<a 
name="0744c04" id="0744c04"></a>與弟子未了之事雖是虛生無益更覺浪死為難詎<a 
name="0744c05" id="0744c05"></a>曰為道愛身尚期以身殉道而不肯以道殉人弟子<a 
name="0744c06" id="0744c06"></a>今年四十有四矣白雪臨頭清霜染鬢幾欲覓一蒲<a 
name="0744c07" id="0744c07"></a>地以自了而多眾縈纏去不忍恝無奈擔當個事得<a 
name="0744c08" id="0744c08"></a>人實難如僥倖以誤後昆苟且而辱先德中心自矢<a 
name="0744c09" id="0744c09"></a>誓不敢為萬一年力稍待則此衷亦與俱待又看何<a 
name="0744c10" id="0744c10"></a>時得個就頭冤家仰副吾師之望也病起拜復不盡<a 
name="0744c11" id="0744c11"></a>瞻依。</p><a 
name="0744c12" id="0744c12"></a><p style="margin-left: 3em"><span class="headname">與般若和尚</span></p><a 
name="0744c13" id="0744c13"></a><p style="text-indent: 0em; margin-left: 0em"><span class="linehead"></span>近聞賢弟作大布施誠為希有但不知踏斷芒鞋腰<a 
name="0744c14" id="0744c14"></a>咬著米裡蟲有幾人耳著本圖利即不無惟願玉印<a 
name="0744c15" id="0744c15"></a>江頭年年還他一頓。</p><a 
name="0744c16" id="0744c16"></a><p style="margin-left: 3em"><span class="headname">與林覲伯</span></p><a 
name="0744c17" id="0744c17"></a><p style="text-indent: 0em; margin-left: 0em"><span class="linehead"></span>曲徑時蹊奔趨者眾做官清有守為僧介而貧都是<a 
name="0744c18" id="0744c18"></a>世間好事若能不改故步則所期於腳根穩當者前<a 
name="0744c19" id="0744c19"></a>寄贈蒲團莫教十分疏冷至於話頭一句姑待面時<a 
name="0744c20" id="0744c20"></a>再劄。</p><a 
name="0744c21" id="0744c21"></a><p style="margin-left: 2em"><span class="headname">行實</span></p><a 
name="0744c22" id="0744c22"></a><p style="text-indent: 0em; margin-left: 0em"><span class="linehead"></span>乙未小年兩堂首領率眾請師敘說行實師陞座云<a 
name="0744c23" id="0744c23"></a>山僧乃本川墊江曾氏子自幼業儒少列黌序長食<a 
name="0744c24" id="0744c24"></a>饌堂數次棘圍落孫山外兒時好嬉戲居恒喜讀佛<a 
name="0744c25" id="0744c25"></a>書及先德語錄遇著無意味話輒欣好不<span class="corr" title='[己&gt;已]'>已</span>樂與緇<a 
name="0744c26" id="0744c26"></a>衣往來或遘雲水高流款接不忍捨去一日伏案雞<a 
name="0744c27" id="0744c27"></a>窗有僧傳得聚雲師翁古音王傳至捧讀再三若醉<a 
name="0744c28" id="0744c28"></a>若醒繼得本師鐵老人錄巴掌師錄焚香禮誦心花<a 
name="0744c29" id="0744c29"></a>頓開他如諸家之語入目頗多而聲氣不浹常自矢<a 
name="0744c30" id="0744c30"></a>曰吾異日當必為聚雲兒孫此志弗可忘也自著有<a 
name="0745a01" id="0745a01"></a>閑談淡語日息語三書大約皆覷破世情鐸醒幻夢<a 
name="0745a02" id="0745a02"></a>之句幾思頓脫塵網奈父兄以功名責望甚殷不能<a 
name="0745a03" id="0745a03"></a>自遂二十六歲先慈逝越三年家君亦古大事甫終<a 
name="0745a04" id="0745a04"></a>便欲離俗不兩月寇氛四起逃之半載室氏病亡以<a 
name="0745a05" id="0745a05"></a>兩兒托之長兄遂從弔巖山南浙二師祝髮避兵江<a 
name="0745a06" id="0745a06"></a>南寓忠州東明寺聞老人卓錫石峰奉書上候得老<a 
name="0745a07" id="0745a07"></a>人復字中有似忍賢座不過之語讀之嘆曰這老漢<a 
name="0745a08" id="0745a08"></a>恁麼老婆心切遂入山參禮相依半月被南師強之<a 
name="0745a09" id="0745a09"></a>入黔值伯兄宦旋接之入楚伯兄奉使憲副將偕入<a 
name="0745a10" id="0745a10"></a>滇兵阻乃得返蜀伯兄每謂山僧曰脩行雖善但出<a 
name="0745a11" id="0745a11"></a>處大事未可草草有志者不宜然山僧笑而不答且<a 
name="0745a12" id="0745a12"></a>謂兵戈載道舉足有性命之憂直宜弟兄聚首躲此<a 
name="0745a13" id="0745a13"></a>劫運山僧從之及戊子同伯兄轉南濱時老人住青<a 
name="0745a14" id="0745a14"></a>山頂冬月念二夜堂中笑亭維那夢一人奇形異狀<a 
name="0745a15" id="0745a15"></a>持黃緞一端來供老人老人受之即命亭援筆大書<a 
name="0745a16" id="0745a16"></a>以此成正覺五字亭晨興述夢以白老人老人答曰<a 
name="0745a17" id="0745a17"></a>當必有繼佛真乘者來作吾家種草汝且聽之比午<a 
name="0745a18" id="0745a18"></a>山僧果至老人一見乃曰莫不是曾不波耶山僧曰<a 
name="0745a19" id="0745a19"></a>和尚莫眼花老人發笑時眉山上座居首位三日後<a 
name="0745a20" id="0745a20"></a>即安山僧入堂領個沒得話頭終朝咀嚼老人不許<a 
name="0745a21" id="0745a21"></a>看一文字眉上座亦不提及一語幸掌師同住青山<a 
name="0745a22" id="0745a22"></a>得以功夫不時請益山僧又因弱質不能隨眾數次<a 
name="0745a23" id="0745a23"></a>辭行一日老人普告大眾曰我辛苦二十餘年今纔<a 
name="0745a24" id="0745a24"></a>得個檐擔人來不能容此我師徒持缽別行就是山<a 
name="0745a25" id="0745a25"></a>僧聞此淚雨如流跪白老人曰某甲斷不敢辜負和<a 
name="0745a26" id="0745a26"></a>尚老人曰汝但莫辜負自己從此安心座下雖鶉衣<a 
name="0745a27" id="0745a27"></a>百結不知其寒藜藿三餐不求其飽一味塞耳埋頭<a 
name="0745a28" id="0745a28"></a>艱忍萬狀苦參兩月了無入處初則歷歷明明目不<a 
name="0745a29" id="0745a29"></a>交睫繼則昏沉漸起話頭亦忘久則話頭現成竟沒<a 
name="0745a30" id="0745a30"></a>巴鼻後則胸臆慌慌坐不能坐行不能行睡不能睡<a 
name="0745b01" id="0745b01"></a>飲不能飲食不能食昏悶幾於欲死以其狀泣白掌<a 
name="0745b02" id="0745b02"></a>師掌師低首不應良久徵曰汝果到此耶不久自有<a 
name="0745b03" id="0745b03"></a>消息快參快參山僧拌死一回計自戊子冬月念六<a 
name="0745b04" id="0745b04"></a>日入堂到己丑念六夜適亭上座閱錄次山僧隔案<a 
name="0745b05" id="0745b05"></a>伸首見嚴陽尊者問趙州一物不將來時如何州云<a 
name="0745b06" id="0745b06"></a>放下著不覺肢節俱解渾身輕快乃撫案一下大笑<a 
name="0745b07" id="0745b07"></a>不止亭曰見個甚麼山僧驀與一掌亭儘力一推山<a 
name="0745b08" id="0745b08"></a>僧當趨方丈見老人老人曰作麼作麼山僧撫掌三<a 
name="0745b09" id="0745b09"></a>下老人曰落在甚處山僧作舞而出老人不肯後二<a 
name="0745b10" id="0745b10"></a>日隨老人掌師山行次見浮雲東西飛度山僧問曰<a 
name="0745b11" id="0745b11"></a>浮雲落在何處老人向空一指曰看掌師驀面一掌<a 
name="0745b12" id="0745b12"></a>山僧作禮由是腳根乃得點地又二日亭上座舉無<a 
name="0745b13" id="0745b13"></a>夢無想主人公機緣問山僧山僧答已復令著頌乃<a 
name="0745b14" id="0745b14"></a>曰你答也答得著也著得拈頌也拈頌得只是會不<a 
name="0745b15" id="0745b15"></a>得山僧曰善能高鑒亭上座始述前夢以告山僧並<a 
name="0745b16" id="0745b16"></a>敘發悟之原兩人巧於相值山僧曰寐語作麼亭呵<a 
name="0745b17" id="0745b17"></a>呵大笑又二日眉上座問曰你前此若何山僧曰大<a 
name="0745b18" id="0745b18"></a>似老鼠鑽牛角你即今若何山僧曰大似蚊子上鐵<a 
name="0745b19" id="0745b19"></a>牛眉上座教看古人淆訛公案山僧拈頌百則進呈<a 
name="0745b20" id="0745b20"></a>老人老人曰用絡索作麼山僧禮拜而退己丑掌師<a 
name="0745b21" id="0745b21"></a>應鳳衛侯之請山僧許作書記及到都會掌師將衣<a 
name="0745b22" id="0745b22"></a>缽付耳庵上座先期脫去留偈遺囑山僧彼地僧俗<a 
name="0745b23" id="0745b23"></a>請山僧上堂拈香畢乃云來上座自遭毒手幾回白<a 
name="0745b24" id="0745b24"></a>汗今日直得當陽舉出驀豎拂子云直下來也大眾<a 
name="0745b25" id="0745b25"></a>會麼放下拂子云又作麼生良久震威一喝山僧通<a 
name="0745b26" id="0745b26"></a>嗣法書上老人老人復曰巴掌那笨漢既卸擔於汝<a 
name="0745b27" id="0745b27"></a>汝好好擔著有西脈禪人請住楚之九峰山白雲靜<a 
name="0745b28" id="0745b28"></a>室近載出山省覲老人於靈峰一期入室老人問及<a 
name="0745b29" id="0745b29"></a>末後句山僧擬對老人曰不是不是遲兩期又擬進<a 
name="0745b30" id="0745b30"></a>語老人曰不是不是老人引則機緣示山僧山僧忘<a 
name="0745c01" id="0745c01"></a>寢食者三晝夜一宵開靜後忽然穎脫次早進謁老<a 
name="0745c02" id="0745c02"></a>人老人竟不與語周旋竟期亦不與語至夜老人上<a 
name="0745c03" id="0745c03"></a>單山僧作禮辭出腳纔跨門老人遽問曰末後句作<a 
name="0745c04" id="0745c04"></a>麼生山僧祗對翼日老人撾鼓上堂曰也大奇也大<a 
name="0745c05" id="0745c05"></a>奇末後句妙難思汝等諸人知麼那門外漢不是老<a 
name="0745c06" id="0745c06"></a>僧悄地引則機緣又爭得進門聽吾偈全身放下隱<a 
name="0745c07" id="0745c07"></a>山隈頭角纔成喜兩開展轉由吾相分付雷轟電掣<a 
name="0745c08" id="0745c08"></a>出潛來即令山僧秉拂依住一載山僧因及門頗多<a 
name="0745c09" id="0745c09"></a>率眾北渡荷姚鎮臺留居興龍開荒彌歲並不談及<a 
name="0745c10" id="0745c10"></a>禪道佛法老人移錫石寶山僧出江躬禮不料袁寶<a 
name="0745c11" id="0745c11"></a>善居士恭請開法崇聖老人仍將衣缽杖拂交代山<a 
name="0745c12" id="0745c12"></a>僧又有領眾代勞無忘悲願之囑汝等參隨已久須<a 
name="0745c13" id="0745c13"></a>是一番努力為山僧解擔解交多得幾個替代豈非<a 
name="0745c14" id="0745c14"></a>快事以上絡索述之慚惶實不可欺書記存錄。</p><a 
name="0745c15" id="0745c15"></a><a 
name="0745c16" id="0745c16"></a><a 
name="0745c17" id="0745c17"></a><a 
name="0745c18" id="0745c18"></a><a 
name="0745c19" id="0745c19"></a><a 
name="0745c20" id="0745c20"></a><p><span class="juanname">三山來禪師語錄卷十三</span></p>
<hr>【經文資訊】嘉興藏第 29 冊 No. B244 三山來禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf453.html?index=J29nB244" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB244_013 by HTTrack Website Copier/3.x [XR&CO'2014], Tue, 07 Jun 2016 07:12:04 GMT -->
</html>
