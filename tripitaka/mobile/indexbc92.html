<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T29n1562_056 by HTTrack Website Copier/3.x [XR&CO'2014], Tue, 07 Jun 2016 06:53:05 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=213298565&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT29n1562&amp;utmp=%2Fmobile%2Findex.php%3Findex%3DT29n1562_056&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexa044.html?index=T29n1562_055" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第29冊<br/>No.1562 阿毘達磨順正理論 (80卷)<br/>【尊者眾賢造  唐 玄奘譯】<br/>第 56 卷</p>
	<a href="index497d.html?index=T29n1562_057" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T29">
<div class="root" id="1562" sutra_name="阿毘達磨順正理論" sutra_juan="[卷56]">　
<a 
name="0652a06" id="0652a06"></a><a 
name="0652a07" id="0652a07"></a><a 
name="0652a08" id="0652a08"></a><p><span class="juanname">阿毘達磨順正理論卷第五十六</span></p><a 
name="0652a09" id="0652a09"></a><a 
name="0652a10" id="0652a10"></a><p style="margin-left: 4em"><span class="byline">尊者眾賢造</span></p><a 
name="0652a11" id="0652a11"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0652a12" id="0652a12"></a><p style="margin-left: 3em"><span class="headname">辯隨眠品第五之十二</span></p><a 
name="0652a13" id="0652a13"></a><p style="text-indent: 0em; margin-left: 0em"><span class="linehead"></span>如是已辯諸惑對治。修能對治勝進位中。所<a 
name="0652a14" id="0652a14"></a>斷諸惑為再斷不。所得離繫有重得耶。頌曰。</p><a 
name="0652a15" id="0652a15"></a><p>　<span class="lg">諸惑無再斷　　離繫有重得<a 
name="0652a16" id="0652a16"></a><br>　謂治生得果　　練根六時中</span></p><a 
name="0652a17" id="0652a17"></a><p style="text-indent: 0em; margin-left: 0em"><span class="linehead"></span>論曰。所斷諸惑由得自分。無間道故便頓永<a 
name="0652a18" id="0652a18"></a>斷。離退後時無再斷義。斷已復斷則為唐捐。<a 
name="0652a19" id="0652a19"></a>所得離繫雖無隨道漸勝進理。而道進時容<a 
name="0652a20" id="0652a20"></a>有重起彼勝得理。以離繫得道所攝故捨得<a 
name="0652a21" id="0652a21"></a>道時彼亦捨得。故諸離繫有重得理此依容<a 
name="0652a22" id="0652a22"></a>有。時總有六謂治道起得果練根。說治生言<a 
name="0652a23" id="0652a23"></a>通目二義。若據住此能證離繫目無間道。若<a 
name="0652a24" id="0652a24"></a>據住此正證離繫目解脫道。言得果者。謂得<a 
name="0652a25" id="0652a25"></a>預流一來不還阿羅漢果。言練根者謂增進<a 
name="0652a26" id="0652a26"></a>根。由此六時得未曾道。有捨曾道得離繫故。<a 
name="0652a27" id="0652a27"></a>說得果言既無差別。如攝四果應攝練根。以<a 
name="0652a28" id="0652a28"></a>轉根時必得果故。何勞長說此練根言。為顯<a 
name="0652a29" id="0652a29"></a>練根異斷惑得果故。得果外說練根無失。然<a 
name="0652b01" id="0652b01"></a>得離繫隨其所應。有具六時乃至唯二。謂欲<a 
name="0652b02" id="0652b02"></a>界繫見四諦斷。及色無色見三諦斷。所得離<a 
name="0652b03" id="0652b03"></a>繫得具六時。色無色界見道諦斷。所得離繫<a 
name="0652b04" id="0652b04"></a>得唯五時。由治生時即得果故。說得果已不<a 
name="0652b05" id="0652b05"></a>說治生。欲界修斷五品離繫。亦五時得除預<a 
name="0652b06" id="0652b06"></a>流果。第六離繫得唯四時。得果治生時無別<a 
name="0652b07" id="0652b07"></a>故第七八品亦唯四時。得果四中除前二故。<a 
name="0652b08" id="0652b08"></a>第九離繫得唯三時。亦治生時即得果故。色<a 
name="0652b09" id="0652b09"></a>無色界修所斷中。唯除有頂第九離繫。所餘<a 
name="0652b10" id="0652b10"></a>離繫亦唯三時。得果四中除前三故。有頂第<a 
name="0652b11" id="0652b11"></a>九得唯二時。得果治生同一時故。此約鈍說<a 
name="0652b12" id="0652b12"></a>若就利根。前諸位中除練根得。豈不八地容<a 
name="0652b13" id="0652b13"></a>世俗道斷。應分二種對治生時得不爾。此說<a 
name="0652b14" id="0652b14"></a>漸次得故。惑此唯約無漏得故。若依越次通<a 
name="0652b15" id="0652b15"></a>有漏得。則世俗道八地染中隨離少多。入聖<a 
name="0652b16" id="0652b16"></a>道者彼得離繫。隨其所應有具六時。乃至唯<a 
name="0652b17" id="0652b17"></a>一以利根故除練根時。謂欲界中先斷五品<a 
name="0652b18" id="0652b18"></a>入見諦者。彼見所斷五品離繫。具六時得。謂<a 
name="0652b19" id="0652b19"></a>有二種自治生時。及得果時復四成六。彼修<a 
name="0652b20" id="0652b20"></a>所斷五品離繫。唯五時得除預流果。先斷六<a 
name="0652b21" id="0652b21"></a>品入見諦者。彼見所斷六品離繫。亦五時得<a 
name="0652b22" id="0652b22"></a>除一如前。彼修所斷六品離繫。唯世俗道治<a 
name="0652b23" id="0652b23"></a>生時得。必不起彼無漏對治。是一來果向道<a 
name="0652b24" id="0652b24"></a>攝故。非住果時起彼向道。以住勝果不起劣<a 
name="0652b25" id="0652b25"></a>故。先斷八品入見諦者。彼見所斷八品離繫。<a 
name="0652b26" id="0652b26"></a>亦五時得除一如前。彼修所斷前六離繫。唯<a 
name="0652b27" id="0652b27"></a>一時得如前應知。七八離繫唯四時得。謂二<a 
name="0652b28" id="0652b28"></a>治生及二得果。先斷九品依未至地入見諦<a 
name="0652b29" id="0652b29"></a>者。彼見所斷九品離繫。亦四時得如前應知。<a 
name="0652c01" id="0652c01"></a>依根本地入見諦者。彼見所斷九品離繫。亦<a 
name="0652c02" id="0652c02"></a>一時得如前應知。根本非欲斷對治故。若依<a 
name="0652c03" id="0652c03"></a>未至若依根本。彼修所斷九品離繫。亦一時<a 
name="0652c04" id="0652c04"></a>得如前應知。必不起彼無漏對治。是不還果<a 
name="0652c05" id="0652c05"></a>向道攝故。先斷上七地入見諦者。彼見三諦<a 
name="0652c06" id="0652c06"></a>斷七地。離繫亦四時得如前應知。見道諦斷<a 
name="0652c07" id="0652c07"></a>七地離繫。唯三時得謂一治生。及二得果無<a 
name="0652c08" id="0652c08"></a>漏治生即得果故。彼修所斷七地離繫唯三<a 
name="0652c09" id="0652c09"></a>時得。謂二治生及一得果。具離八地入聖道<a 
name="0652c10" id="0652c10"></a>者。見修位中斷有頂惑。見三諦斷離繫三時。<a 
name="0652c11" id="0652c11"></a>謂一治生及二得果。見道諦斷離繫二時。由<a 
name="0652c12" id="0652c12"></a>治生時即得果故。修斷八品離繫二時。謂一<a 
name="0652c13" id="0652c13"></a>治生及一得果。第九離繫唯一時得。以治生<a 
name="0652c14" id="0652c14"></a>時即得果故。諸分離染見修位中。進斷所餘<a 
name="0652c15" id="0652c15"></a>准此應說。以何因證得後果時。重得先時所<a 
name="0652c16" id="0652c16"></a>斷離繫。由至教故。謂契經中依正證得阿羅<a 
name="0652c17" id="0652c17"></a>漢果。說如是言應如是知應如是見。彼從欲<a 
name="0652c18" id="0652c18"></a>漏心得解脫。乃至廣說。由此位中亦得欲界。<a 
name="0652c19" id="0652c19"></a>厭患對治等無學法智故。知彼離繫亦應重<a 
name="0652c20" id="0652c20"></a>得前言。斷欲六品九品入見諦者。彼先修斷<a 
name="0652c21" id="0652c21"></a>六九離繫無無漏得。為永不得暫不得耶。應<a 
name="0652c22" id="0652c22"></a>決定言彼永不得。豈不證得阿羅漢。時必<a 
name="0652c23" id="0652c23"></a>得先時見修所斷。一切離繫諸無漏得。若彼<a 
name="0652c24" id="0652c24"></a>先時所斷離繫。有無漏得今時捨者。於彼今<a 
name="0652c25" id="0652c25"></a>應得無漏得。若先無者今時亦無。得離繫時<a 
name="0652c26" id="0652c26"></a>唯自治起。及捨劣道得勝時故。諸有先依根<a 
name="0652c27" id="0652c27"></a>本靜慮入見諦者。得無學時寧從欲漏心得<a 
name="0652c28" id="0652c28"></a>解脫。就依未至入見諦者。及次第者說故無<a 
name="0652c29" id="0652c29"></a>失。或諸證得阿羅漢者。定得無學法智品攝。<a 
name="0653a01" id="0653a01"></a>厭患對治由此數能厭患欲界。令欲界結無<a 
name="0653a02" id="0653a02"></a>復繫能。依此故言彼從欲漏心得解脫。由此<a 
name="0653a03" id="0653a03"></a>即釋契經所言。阿羅漢果永斷瞋恚。就厭患<a 
name="0653a04" id="0653a04"></a>彼說為斷故。若爾何故引此契經。證後果時。<a 
name="0653a05" id="0653a05"></a>得前離繫。經言從欲漏心得解脫者。有具二<a 
name="0653a06" id="0653a06"></a>因有一因故。謂於欲離繫得。無漏得者二因<a 
name="0653a07" id="0653a07"></a>故言心脫欲漏。一得彼無學離繫得故。二得<a 
name="0653a08" id="0653a08"></a>彼無學厭患治故。若不得者唯由一因。故此<a 
name="0653a09" id="0653a09"></a>契經義皆成立。此中理趣如前已辯。復云何<a 
name="0653a10" id="0653a10"></a>知得阿羅漢二界離繫。必捨學得得無學得<a 
name="0653a11" id="0653a11"></a>非欲界耶。學位定應先得彼故。謂設先離無<a 
name="0653a12" id="0653a12"></a>所有染。隨依何地入見諦時。必得二界諸見<a 
name="0653a13" id="0653a13"></a>所斷無漏斷治。彼見所斷是一斷治頓所斷<a 
name="0653a14" id="0653a14"></a>故。上地見道現在前時。必修未來下地道故。<a 
name="0653a15" id="0653a15"></a>下靜慮遍能為上斷治故。豈不已離無所有<a 
name="0653a16" id="0653a16"></a>處染。依第三定等入見諦時。應修未來上地<a 
name="0653a17" id="0653a17"></a>見道。同為有頂斷對治故。不爾未離此地染<a 
name="0653a18" id="0653a18"></a>者。即依此地入見諦時。自及上諸地見諦所<a 
name="0653a19" id="0653a19"></a>斷。見一一諦時能頓斷故。如有未離第四定<a 
name="0653a20" id="0653a20"></a>染。依第四定入見諦時。頓斷五地見所斷染。<a 
name="0653a21" id="0653a21"></a>乃至未離初靜慮染。依初靜慮入見諦時。頓<a 
name="0653a22" id="0653a22"></a>斷八地見所斷染。上地曾無斷下地故。非第<a 
name="0653a23" id="0653a23"></a>四等與第三等。所對治法一切皆同。由是已<a 
name="0653a24" id="0653a24"></a>離第三等染。依第三等入見諦時。雖上地能<a 
name="0653a25" id="0653a25"></a>治自上地。而非與下所治恒同。故依下時不<a 
name="0653a26" id="0653a26"></a>能修上。諸異生位以世俗道斷見所斷。所有<a 
name="0653a27" id="0653a27"></a>離繫唯由下地。見道勢力於自上地無漏得<a 
name="0653a28" id="0653a28"></a>起。謂依上地見道現前。必修未來下地見道。<a 
name="0653a29" id="0653a29"></a>由彼勢力於下離繫。得無漏得非上地故。由<a 
name="0653b01" id="0653b01"></a>此學位定應遍於色無色攝。見斷離繫得無<a 
name="0653b02" id="0653b02"></a>漏得非欲理成。欲唯未至地見道所斷故。豈<a 
name="0653b03" id="0653b03"></a>不應如第四定等。非第三等下地對治。然第<a 
name="0653b04" id="0653b04"></a>四等見道現前。能修未來下地所攝。一切見<a 
name="0653b05" id="0653b05"></a>道由彼道力。於諸下地見斷離繫。得無漏得。<a 
name="0653b06" id="0653b06"></a>如是根本雖非欲治。然根本地見道現前應<a 
name="0653b07" id="0653b07"></a>修未來。未至地攝一切見道。由彼道力應於<a 
name="0653b08" id="0653b08"></a>欲界見斷離繫得無漏得。此例不齊。見道有<a 
name="0653b09" id="0653b09"></a>二。一欲界對治。二上界對治。欲治有三。謂斷<a 
name="0653b10" id="0653b10"></a>對治厭患對治遠分對治。色無色治三種亦<a 
name="0653b11" id="0653b11"></a>然。欲治三中初斷對治。唯未至攝餘通六地。<a 
name="0653b12" id="0653b12"></a>上治三種皆通六地。然上二界斷治見道。唯<a 
name="0653b13" id="0653b13"></a>能對治自上地染。餘治見道亦治下地。上地<a 
name="0653b14" id="0653b14"></a>雖非下地斷治。而上見道現在前時。遍修未<a 
name="0653b15" id="0653b15"></a>來下地見道。下與上地同所治故。無有欲界<a 
name="0653b16" id="0653b16"></a>斷治見道。能與根本同一所治。可根本地見<a 
name="0653b17" id="0653b17"></a>道現前。能修未來未至地攝。欲見斷法斷治<a 
name="0653b18" id="0653b18"></a>見道。由彼道力能於欲界見斷離繫得無漏<a 
name="0653b19" id="0653b19"></a>得故彼所引為例不齊。諸根本地欲界厭患<a 
name="0653b20" id="0653b20"></a>遠分對治。色無色界三種對治。見道現前還<a 
name="0653b21" id="0653b21"></a>修未來未至地攝。如是二種三種對治非由<a 
name="0653b22" id="0653b22"></a>未來。欲界厭遠對治力故。便於欲界見斷<a 
name="0653b23" id="0653b23"></a>離繫得無漏得。唯斷對治力能斷繫得故諸<a 
name="0653b24" id="0653b24"></a>先離欲。若依未至入見諦者。欲界厭患遠分<a 
name="0653b25" id="0653b25"></a>對治。見道現前亦修未來。欲斷對治欲斷治<a 
name="0653b26" id="0653b26"></a>地道正現在前故。由如是理非先。離欲入見<a 
name="0653b27" id="0653b27"></a>諦者。皆於欲界見斷離繫得無漏得。諸先離<a 
name="0653b28" id="0653b28"></a>欲入見諦者。畢竟無容於欲修斷。所有離繫<a 
name="0653b29" id="0653b29"></a>得無漏得。以未至攝欲界修斷。斷對治收無<a 
name="0653c01" id="0653c01"></a>漏修道。於不還果身中現前。及未來修俱非<a 
name="0653c02" id="0653c02"></a>理故。理無容有不還果身中。有一來不還二<a 
name="0653c03" id="0653c03"></a>向道。故諸有先離無所有染入聖道者唯除<a 
name="0653c04" id="0653c04"></a>菩薩。餘亦定於二界一切修斷離繫得無漏<a 
name="0653c05" id="0653c05"></a>得。彼皆必於二界修斷。自勝果道遍現前故。<a 
name="0653c06" id="0653c06"></a>如是理趣以何證知。說聖者生第四靜慮。以<a 
name="0653c07" id="0653c07"></a>上諸地定成樂根。及說聖者生於無色。定有<a 
name="0653c08" id="0653c08"></a>色貪盡斷遍知得故。菩薩何緣不亦如是。不<a 
name="0653c09" id="0653c09"></a>由加行一切功德。能現前故如滅定等。謂聲<a 
name="0653c10" id="0653c10"></a>聞獨覺無自在功力。能超間起諸對治道。欲<a 
name="0653c11" id="0653c11"></a>證後道必藉前道。以為加行方能證故。菩薩<a 
name="0653c12" id="0653c12"></a>亦有超起功力。以於諸法相連接中。得殊勝<a 
name="0653c13" id="0653c13"></a>智加行廣故。若爾菩薩應見道中。不起法智<a 
name="0653c14" id="0653c14"></a>品唯起類智品。因同前故無如是事。於色無<a 
name="0653c15" id="0653c15"></a>色蘊有無我智生。必以有執受蘊無我智為<a 
name="0653c16" id="0653c16"></a>先故。或初業地於法類品次第觀中。曾極串<a 
name="0653c17" id="0653c17"></a>習後次觀苦。世第一法有苦現觀。見道續生<a 
name="0653c18" id="0653c18"></a>一切如前任運起故。或異生位從無始來。數<a 
name="0653c19" id="0653c19"></a>以世間有欺誑智。觀察欲色苦集滅道。故雖<a 
name="0653c20" id="0653c20"></a>已斷欲色二界見所斷或。為以出世無欺誑<a 
name="0653c21" id="0653c21"></a>智重遍觀察。菩薩亦修彼對治道。諸先離染<a 
name="0653c22" id="0653c22"></a>隨其所應。後見道生至住果位。勝果道障既<a 
name="0653c23" id="0653c23"></a>先已除。得勝果道斯有何失。許如是義便為<a 
name="0653c24" id="0653c24"></a>善通。十門品說亦善安立。菩薩成下修斷無<a 
name="0653c25" id="0653c25"></a>為理不應然。且住果者得非果道違毘婆沙。<a 
name="0653c26" id="0653c26"></a>非住果時未趣後果。可有已得非果道義。又<a 
name="0653c27" id="0653c27"></a>理必然非此斷治現在前位。如何由彼能得<a 
name="0653c28" id="0653c28"></a>未來此斷治道。又見具縛漸得果者。於後成<a 
name="0653c29" id="0653c29"></a>就勝果道時。果所攝道必不行故。諸先離染<a 
name="0654a01" id="0654a01"></a>至得果時。若有亦得勝果道理。彼果攝道應<a 
name="0654a02" id="0654a02"></a>永不行。又非住有頂見道諦斷斷對治時。亦<a 
name="0654a03" id="0654a03"></a>有得欲界諸修所斷斷對治理。又諸獲得勝<a 
name="0654a04" id="0654a04"></a>果道時。隨應亦得諸世俗道。世出世道相繫<a 
name="0654a05" id="0654a05"></a>屬故。若先離染隨其所應。後見道生至住果<a 
name="0654a06" id="0654a06"></a>位。必亦獲得勝果道者。得預流時應修俗智。<a 
name="0654a07" id="0654a07"></a>同對治故等離障故。由此我說得離繫等。符<a 
name="0654a08" id="0654a08"></a>教順理為善安立。即諸離繫彼彼位中。得遍<a 
name="0654a09" id="0654a09"></a>知名隨勝立故。遍知有二。一智遍知。二斷遍<a 
name="0654a10" id="0654a10"></a>知。智遍知者體即是慧。有說此通有漏無漏。<a 
name="0654a11" id="0654a11"></a>有漏慧者謂除勝解作意相應。所餘世間分<a 
name="0654a12" id="0654a12"></a>別法性。能取諸法自相共相。聞思所成及暖<a 
name="0654a13" id="0654a13"></a>頂忍。世第一等修所成慧無漏慧者謂出世<a 
name="0654a14" id="0654a14"></a>間。見道修道無學道慧。前有漏慧順無漏智。<a 
name="0654a15" id="0654a15"></a>現觀性故亦名遍知。如契經說。我作如是如<a 
name="0654a16" id="0654a16"></a>理思時。實現觀生便知老死由生故有。又言<a 
name="0654a17" id="0654a17"></a>於一法未達未遍知。我說不能作苦邊際。非<a 
name="0654a18" id="0654a18"></a>無漏慧遍知一切法故。智遍知亦通有漏慧。<a 
name="0654a19" id="0654a19"></a>唯無漏慧為智遍知。是我宗中正意所許。如<a 
name="0654a20" id="0654a20"></a>說為於未現觀法起現觀故。思惟取蘊非由<a 
name="0654a21" id="0654a21"></a>聞等所成俗慧可證。得預流至阿羅漢果。說<a 
name="0654a22" id="0654a22"></a>預流等九根得故。又轉法輪契經中說。以無<a 
name="0654a23" id="0654a23"></a>漏慧遍知苦等。應知此即是未知當知根。然<a 
name="0654a24" id="0654a24"></a>菩薩言實現觀生者。於世間慧假立現觀名。<a 
name="0654a25" id="0654a25"></a>彼行相轉似現觀故。言於一法未達等者。依<a 
name="0654a26" id="0654a26"></a>於此法若未遍知。障苦盡者密說無過。故定<a 
name="0654a27" id="0654a27"></a>無漏慧方得遍知名。斷遍知者體即離繫。能<a 
name="0654a28" id="0654a28"></a>遍知故名為遍知。是智異名如何目斷。是智<a 
name="0654a29" id="0654a29"></a>果故如業解果。謂契經說六處名業是業果<a 
name="0654b01" id="0654b01"></a>故。又說無為應果名解是解果故。如是遍知<a 
name="0654b02" id="0654b02"></a>目斷無失。若爾忍果應非遍知。毘婆沙師<a 
name="0654b03" id="0654b03"></a>作如是釋。諸忍皆是智眷屬故。於忍所作立<a 
name="0654b04" id="0654b04"></a>智作名。如臣所為亦名王作。有餘師釋。諸解<a 
name="0654b05" id="0654b05"></a>脫道於所得斷。亦有功能以於斷得能任持<a 
name="0654b06" id="0654b06"></a>故。令諸繫得不復生故。由此忍果有智果義。<a 
name="0654b07" id="0654b07"></a>此釋不然。以說諸斷唯是諸無間道。離繫士<a 
name="0654b08" id="0654b08"></a>用果故。或金剛喻等持相應無漏。叡智力能<a 
name="0654b09" id="0654b09"></a>總集諸斷。無漏離繫得故。忍果爾時亦成智<a 
name="0654b10" id="0654b10"></a>果。漸得果等得一來不還忍果。無為已成智<a 
name="0654b11" id="0654b11"></a>果故。許身見等三順下結。永斷無為名智果<a 
name="0654b12" id="0654b12"></a>故。當說餘三是智果故。為一一斷道所得離<a 
name="0654b13" id="0654b13"></a>繫各立一遍知。為一切斷道所得離繫總立<a 
name="0654b14" id="0654b14"></a>一遍知。二俱不然。以有極廣極略過故。若爾<a 
name="0654b15" id="0654b15"></a>云何。頌曰。</p><a 
name="0654b16" id="0654b16"></a><p>　<span class="lg">斷遍知有九　　欲初二斷一<a 
name="0654b17" id="0654b17"></a><br>　二各一合三　　上界三亦爾<a 
name="0654b18" id="0654b18"></a><br>　餘五順下分　　色一切斷三</span></p><a 
name="0654b19" id="0654b19"></a><p style="text-indent: 0em; margin-left: 0em"><span class="linehead"></span>論曰。諸斷總立九種遍知。唯立九緣如後當<a 
name="0654b20" id="0654b20"></a>辯。何等名曰九種遍知。且三界繫見諦所斷<a 
name="0654b21" id="0654b21"></a>煩惱等。斷立六遍知。謂欲界繫初二部斷立<a 
name="0654b22" id="0654b22"></a>一遍知。初二部言即顯見苦見集所斷。次二<a 
name="0654b23" id="0654b23"></a>部斷各立一遍知。次二部言顯見滅道斷。如<a 
name="0654b24" id="0654b24"></a>欲界三上界亦爾。謂色無色二界所繫。亦初<a 
name="0654b25" id="0654b25"></a>二斷一二各一合三。餘三界繫修道所斷。煩<a 
name="0654b26" id="0654b26"></a>惱等斷立三遍知。謂欲界繫修道所斷。煩惱<a 
name="0654b27" id="0654b27"></a>等斷立一遍知。應知即是五順下分結盡遍<a 
name="0654b28" id="0654b28"></a>知并前立故。色界所繫修道所斷。煩惱等斷<a 
name="0654b29" id="0654b29"></a>立一遍知。應知此即是色愛盡遍知。無色界<a 
name="0654c01" id="0654c01"></a>繫修道所斷。煩惱等斷立一遍知。即一切結<a 
name="0654c02" id="0654c02"></a>永盡遍知。此亦并前合立一故。此三前六總<a 
name="0654c03" id="0654c03"></a>九遍知。如見道中唯見所斷煩惱等斷得遍<a 
name="0654c04" id="0654c04"></a>知名。如是修道中亦唯修斷不一。唯修斷二<a 
name="0654c05" id="0654c05"></a>通見修。已說并前而建立故。當說二時集<a 
name="0654c06" id="0654c06"></a>遍知故。若異此者則不應說。五順下分盡一<a 
name="0654c07" id="0654c07"></a>切盡遍知。以何因緣色無色界。見斷法斷合<a 
name="0654c08" id="0654c08"></a>立遍知。修斷斷中各別建立。如對治起而建<a 
name="0654c09" id="0654c09"></a>立故。謂如色界諸蘊無我。無色諸蘊無我亦<a 
name="0654c10" id="0654c10"></a>然。以彼見所斷無事同故。等非身俱故對治<a 
name="0654c11" id="0654c11"></a>亦同。如無色中等至殊勝。色界等至則不如<a 
name="0654c12" id="0654c12"></a>是。彼修所斷有事別故。對治不同是故別立。<a 
name="0654c13" id="0654c13"></a>如是所立九種遍知。應辯於中幾何道果。頌<a 
name="0654c14" id="0654c14"></a>曰。</p><a 
name="0654c15" id="0654c15"></a><p>　<span class="lg">於中忍果六　　餘三是智果<a 
name="0654c16" id="0654c16"></a><br>　未至果一切　　根本五或八<a 
name="0654c17" id="0654c17"></a><br>　無色邊果一　　三根本亦爾<a 
name="0654c18" id="0654c18"></a><br>　俗果二聖九　　法智三類二<a 
name="0654c19" id="0654c19"></a><br>　法智品果六　　類智品果五</span></p><a 
name="0654c20" id="0654c20"></a><p style="text-indent: 0em; margin-left: 0em"><span class="linehead"></span>論曰。於此九中且應先辯。與忍智道為果<a 
name="0654c21" id="0654c21"></a>差別。忍果有六謂三界繫。見斷法斷六種遍<a 
name="0654c22" id="0654c22"></a>知。智果有三。謂順下分色愛一切結盡遍知。<a 
name="0654c23" id="0654c23"></a>由此三遍知是修道果故。由此已辯見修道<a 
name="0654c24" id="0654c24"></a>果。與靜慮地為果別者。未至靜慮果具有九。<a 
name="0654c25" id="0654c25"></a>謂此為依斷一切故。根本靜慮果五或八所<a 
name="0654c26" id="0654c26"></a>言五者毘婆沙師說。根本靜慮非欲斷治故。<a 
name="0654c27" id="0654c27"></a>所言八者尊者妙音說。根本靜慮亦欲斷治<a 
name="0654c28" id="0654c28"></a>故。除順下分結盡遍知。以彼唯是未至果故。<a 
name="0654c29" id="0654c29"></a>無容修彼斷對治故。中間靜慮如根本說。豈<a 
name="0655a01" id="0655a01"></a>不依止根本慮靜。入見諦時亦修未來。依未<a 
name="0655a02" id="0655a02"></a>至地欲斷治道。得斷治故亦應證彼。欲見斷<a 
name="0655a03" id="0655a03"></a>法斷無漏離繫得。寧說根本唯得五果。此責<a 
name="0655a04" id="0655a04"></a>不然。爾時所修依未至地斷對治者。唯色無<a 
name="0655a05" id="0655a05"></a>色斷對治故。根本地道既不能為欲斷對治。<a 
name="0655a06" id="0655a06"></a>彼現起位如何能修欲斷治道。由彼所修未<a 
name="0655a07" id="0655a07"></a>至斷治。唯治上界故果唯五。復云何知起餘<a 
name="0655a08" id="0655a08"></a>對治。必不能修餘對治道宗所說故。謂於思<a 
name="0655a09" id="0655a09"></a>擇先離色染入見諦者。至修位中色盡遍知。<a 
name="0655a10" id="0655a10"></a>得不得處如是說故。有言既說離空處染時。<a 
name="0655a11" id="0655a11"></a>亦修未來諸靜慮地故。豈不已說餘治修餘。<a 
name="0655a12" id="0655a12"></a>此責不然。非誠證故。說斷空處修靜慮時。但<a 
name="0655a13" id="0655a13"></a>修未來無色對治。非色對治為證。豈成此乃<a 
name="0655a14" id="0655a14"></a>證餘不修餘治。有作是說。此證俱不成。見<a 
name="0655a15" id="0655a15"></a>修道中所修相異故。謂第四定見道現前。唯<a 
name="0655a16" id="0655a16"></a>修未來六地見道。修道現起所修不然。又見<a 
name="0655a17" id="0655a17"></a>道中一無間道。頓斷八地修道不然。又彼所<a 
name="0655a18" id="0655a18"></a>修同不同分智行相異。是故見道與彼修道<a 
name="0655a19" id="0655a19"></a>所修各別。又修道中亦有餘治現在前位修<a 
name="0655a20" id="0655a20"></a>餘治道。如離欲時修諸類智。離色無色時修<a 
name="0655a21" id="0655a21"></a>苦集法智故。見道位理亦應然。又根本靜慮<a 
name="0655a22" id="0655a22"></a>亦能治欲界。如世尊言六出離依。喜為因依<a 
name="0655a23" id="0655a23"></a>住。便能捨離六出離依憂。乃至廣說。此捨<a 
name="0655a24" id="0655a24"></a>離言說離欲染。非宗邊地許有喜根。由此極<a 
name="0655a25" id="0655a25"></a>成根本靜慮能治欲界。是故根本靜慮地果<a 
name="0655a26" id="0655a26"></a>有八遍知。此中有餘作如是斥。非不現起斷<a 
name="0655a27" id="0655a27"></a>治道力。能引無漏離繫得生名得遍知。如沙<a 
name="0655a28" id="0655a28"></a>門果如世俗道得二果時。雖修未來無漏斷<a 
name="0655a29" id="0655a29"></a>治。而不名曰得沙門果。如是根本靜慮現前。<a 
name="0655b01" id="0655b01"></a>縱修未來欲斷治道。而不由彼引離繫得。故<a 
name="0655b02" id="0655b02"></a>不可得八遍知果。此無深理以許聖位用世<a 
name="0655b03" id="0655b03"></a>俗道。離諸染時得無漏世俗二離繫得故。非<a 
name="0655b04" id="0655b04"></a>俗無漏二智俱行故。由未來無漏道力能引<a 
name="0655b05" id="0655b05"></a>無漏離繫得生。非沙門果亦不成證。安立因<a 
name="0655b06" id="0655b06"></a>果與得無漏。離繫得理各有別故。言世俗道<a 
name="0655b07" id="0655b07"></a>得二果時。有不名為沙門果者。是現非彼未<a 
name="0655b08" id="0655b08"></a>來果義。無漏斷得障得斷故。爾時必起無漏<a 
name="0655b09" id="0655b09"></a>斷得。此無漏得亦由未來。無漏引起如何成<a 
name="0655b10" id="0655b10"></a>證。又世俗道得二果時。亦許所得名沙門果。<a 
name="0655b11" id="0655b11"></a>未來無漏解脫道等。亦得名為沙門果故。謂<a 
name="0655b12" id="0655b12"></a>世俗道得二果時。未來無漏解脫道等。障得<a 
name="0655b13" id="0655b13"></a>斷故得皆現起。彼為是誰沙門之果。是現未<a 
name="0655b14" id="0655b14"></a>來沙門之果。謂世俗道現在前時。有無漏得<a 
name="0655b15" id="0655b15"></a>名現在道。彼是此道之等流果。亦未來道之<a 
name="0655b16" id="0655b16"></a>士用果。相應俱有因通三世故。彼以士用果<a 
name="0655b17" id="0655b17"></a>為其果故。諸無為法越三世故名沙門果何<a 
name="0655b18" id="0655b18"></a>理能遮。由此彼執根本靜慮。八遍知果其理<a 
name="0655b19" id="0655b19"></a>還成。然實不成彼證非故。且彼所說謂第四<a 
name="0655b20" id="0655b20"></a>定。見道現前唯修未來六地見道。修道現起<a 
name="0655b21" id="0655b21"></a>所修異者此不成證。謂所修地雖復不同。然<a 
name="0655b22" id="0655b22"></a>俱唯修上界治故。雖所修地少有不同。何理<a 
name="0655b23" id="0655b23"></a>即令修餘對治。以離有頂治道起時。雖修未<a 
name="0655b24" id="0655b24"></a>來依九地道。而不可以所修異故。即令彼能<a 
name="0655b25" id="0655b25"></a>修餘對治。不爾彼應修世俗道。又即由此於<a 
name="0655b26" id="0655b26"></a>見道中。雖一剎那頓斷八地。而修八地治道<a 
name="0655b27" id="0655b27"></a>非餘。隨斷少多恒修同治。又由同分不同<a 
name="0655b28" id="0655b28"></a>分修。見修道中修相有異。即證見道不修未<a 
name="0655b29" id="0655b29"></a>來。餘對治道理善成立。見道所修唯同分故。<a 
name="0655c01" id="0655c01"></a>如集等忍現在前時。雖先已得苦等忍智。非<a 
name="0655c02" id="0655c02"></a>見集等所斷治故。於此位中不能修彼。然餘<a 
name="0655c03" id="0655c03"></a>地道於此能修。是此位道同對治故。或見道<a 
name="0655c04" id="0655c04"></a>位雖修未來無量功德。而在忍位修忍非餘。<a 
name="0655c05" id="0655c05"></a>於智位中唯能修智。如是忍智尚不互修況<a 
name="0655c06" id="0655c06"></a>修未來。餘對治道義可成立。又修道中亦<a 
name="0655c07" id="0655c07"></a>定無有。餘治現起修餘治義。雖諸類智離欲<a 
name="0655c08" id="0655c08"></a>時。修離色無色時。修苦集法智。而非斷對治。<a 
name="0655c09" id="0655c09"></a>非對治故修此何緣修由因長養。辯智品中<a 
name="0655c10" id="0655c10"></a>當廣顯示。又彼所引意近行經。約加行中現<a 
name="0655c11" id="0655c11"></a>見憂喜。相對治故說亦無失。或修觀者由先<a 
name="0655c12" id="0655c12"></a>現見。耽嗜依憂能為逼惱。後例觀彼出離依<a 
name="0655c13" id="0655c13"></a>憂。行既同前亦為逼惱。遂欣初定妙喜現前。<a 
name="0655c14" id="0655c14"></a>因此勤修斷憂治道。故說因喜能捨離憂。或<a 
name="0655c15" id="0655c15"></a>出離依憂斷對治無間。容初靜慮妙喜現前。<a 
name="0655c16" id="0655c16"></a>蘊此於心密說現在。出離依憂喜近能相對<a 
name="0655c17" id="0655c17"></a>治。為欲慰喻遭出離憂。所逼惱者令安泰故<a 
name="0655c18" id="0655c18"></a>根本靜慮於一切種。定無能為欲斷對治。誰<a 
name="0655c19" id="0655c19"></a>棄樂行依苦勤修。為欲證得三沙門果。由如<a 
name="0655c20" id="0655c20"></a>是理毘婆沙師。說根本靜慮遍知果唯五。我<a 
name="0655c21" id="0655c21"></a>能此中更廣決擇。恐遠本義故應且止。與<a 
name="0655c22" id="0655c22"></a>無色地為果別者。無色邊地果唯有一。謂依<a 
name="0655c23" id="0655c23"></a>空處近分地道。得色愛盡遍知果故。聖依<a 
name="0655c24" id="0655c24"></a>俗道離諸染位。所得斷果亦名遍知。以得<a 
name="0655c25" id="0655c25"></a>無漏離繫得故。前三根本果亦唯一。謂依無<a 
name="0655c26" id="0655c26"></a>色前三根本。得一切盡遍知果。故由此已<a 
name="0655c27" id="0655c27"></a>辯靜慮無色。總得遍知果多少別。與俗聖<a 
name="0655c28" id="0655c28"></a>道為果別者。俗道果二謂俗道力。唯能獲得<a 
name="0655c29" id="0655c29"></a>順下分盡。及色愛盡遍知果故聖道果九。謂<a 
name="0656a01" id="0656a01"></a>聖道力乃至能越。三有頂故。應知九中二是<a 
name="0656a02" id="0656a02"></a>共果七不共果。唯聖果故與法類智為果別<a 
name="0656a03" id="0656a03"></a>者。法智果三謂法智。力能斷三界修所斷故。<a 
name="0656a04" id="0656a04"></a>類智果二。謂類智力斷色無色修所斷故。與<a 
name="0656a05" id="0656a05"></a>法類品為果別者。法智品果六。謂即是前法<a 
name="0656a06" id="0656a06"></a>智法忍所得六果。類智品果五。謂即是前類<a 
name="0656a07" id="0656a07"></a>智類忍所得五果。品言通攝智及忍故。法品<a 
name="0656a08" id="0656a08"></a>六中四不共果。三屬法忍一屬法智。二是共<a 
name="0656a09" id="0656a09"></a>果。謂最後二雙屬法類二種智故。類品五中<a 
name="0656a10" id="0656a10"></a>三不共果皆屬類忍。二是共果謂最後二義<a 
name="0656a11" id="0656a11"></a>如前釋。何緣一一道所得斷。不各各立為一<a 
name="0656a12" id="0656a12"></a>遍知。以永斷時說遍知故。如契經說吾今為<a 
name="0656a13" id="0656a13"></a>汝宣說遍知。乃至廣說。此中何等名為遍知。<a 
name="0656a14" id="0656a14"></a>謂貪永斷瞋永斷癡永斷。乃至廣說。說永斷<a 
name="0656a15" id="0656a15"></a>言顯所得斷。都無隨縛方名遍知。云何名為<a 
name="0656a16" id="0656a16"></a>有隨縛斷。云何名為無隨縛斷。斷具三種或<a 
name="0656a17" id="0656a17"></a>四種緣。名無隨縛不具名有。謂或有斷雖得<a 
name="0656a18" id="0656a18"></a>離繫得。而闕餘得故容還永捨。或復有斷餘<a 
name="0656a19" id="0656a19"></a>得雖生。未缺堅牢生死之首。以八地染雖數<a 
name="0656a20" id="0656a20"></a>曾離。未能缺彼故還墜惡趣獄。或復有斷雖<a 
name="0656a21" id="0656a21"></a>亦缺彼。而餘煩惱繫縛未除。於永斷義未得<a 
name="0656a22" id="0656a22"></a>圓滿。或復有斷餘縛亦除。而猶未能越所屬<a 
name="0656a23" id="0656a23"></a>界。以同類惑未斷無餘。於永斷義亦未圓滿。<a 
name="0656a24" id="0656a24"></a>如是諸斷名有隨縛。是故於彼不立遍知。唯<a 
name="0656a25" id="0656a25"></a>九位中三四緣具。斷無隨縛可立遍知。何謂<a 
name="0656a26" id="0656a26"></a>具緣。頌曰。</p><a 
name="0656a27" id="0656a27"></a><p>　<span class="lg">得無漏斷得　　及缺第一有<a 
name="0656a28" id="0656a28"></a><br>　滅雙因越界　　故立九遍知</span></p><a 
name="0656a29" id="0656a29"></a><p style="text-indent: 0em; margin-left: 0em"><span class="linehead"></span>論曰。見斷法斷具三緣故便立遍知。修斷法<a 
name="0656b01" id="0656b01"></a>斷具四緣故方立遍知。見斷法斷具三緣者。<a 
name="0656b02" id="0656b02"></a>謂得無漏離繫得故。缺有頂故。滅雙因故。此<a 
name="0656b03" id="0656b03"></a>中異生雖復亦有離八地染名滅雙因。而斷<a 
name="0656b04" id="0656b04"></a>非遍知闕餘二緣故。見聖諦位第二三剎那<a 
name="0656b05" id="0656b05"></a>諸斷。雖有無漏離繫得。餘二緣闕未立遍知。<a 
name="0656b06" id="0656b06"></a>第四五剎那雖亦缺有頂。雙因未滅不立遍<a 
name="0656b07" id="0656b07"></a>知。見集斷因有未滅故。集法智位欲二部斷。<a 
name="0656b08" id="0656b08"></a>具三緣故得遍知名。後五剎那法類智位。斷<a 
name="0656b09" id="0656b09"></a>具三緣故皆得遍知名。修斷法斷具四緣者。<a 
name="0656b10" id="0656b10"></a>三緣如上越界第四。謂諸界中聖未越地。彼<a 
name="0656b11" id="0656b11"></a>所得斷唯具二緣。若已越地未越界者。彼所<a 
name="0656b12" id="0656b12"></a>得斷猶闕一緣。若越界時四緣方具。隨應彼<a 
name="0656b13" id="0656b13"></a>斷得遍知名。豈不應五緣謂加離俱繫。有餘<a 
name="0656b14" id="0656b14"></a>說此即滅雙因。及越界緣故不別說。若爾亦<a 
name="0656b15" id="0656b15"></a>勿立越界緣。越界亦即滅雙因故。雙因俱繫<a 
name="0656b16" id="0656b16"></a>雖依一物。而繫與因其義各異。謂於五部令<a 
name="0656b17" id="0656b17"></a>起名因。即於其中能縛名繫。且苦智生集智<a 
name="0656b18" id="0656b18"></a>未生。二部雖無互令起力。而有展轉能為因<a 
name="0656b19" id="0656b19"></a>性。見集斷惑縛義如本。見苦所斷縛義都無。<a 
name="0656b20" id="0656b20"></a>故非滅雙因即是離俱繫。又不可說因義即<a 
name="0656b21" id="0656b21"></a>繫。以無漏緣惑不繫他聚故。由此我宗二種<a 
name="0656b22" id="0656b22"></a>俱說。今不說者但可說言。說此彼自成不可<a 
name="0656b23" id="0656b23"></a>言無異。體義寬故且說雙因。雖諸越界位皆<a 
name="0656b24" id="0656b24"></a>滅雙因。而滅雙因時非皆越界。故滅雙因外<a 
name="0656b25" id="0656b25"></a>別立越界緣。滅三地雙因未立遍知故。誰成<a 
name="0656b26" id="0656b26"></a>就幾遍知。頌曰。</p><a 
name="0656b27" id="0656b27"></a><p>　<span class="lg">住見諦位無　　或成一至五<a 
name="0656b28" id="0656b28"></a><br>　修成六一二　　無學唯成一</span></p><a 
name="0656b29" id="0656b29"></a><p style="text-indent: 0em; margin-left: 0em"><span class="linehead"></span>論曰。異生位中雖能離染。乃至八地不成遍<a 
name="0656c01" id="0656c01"></a>知。於聖位中依未至定入見諦者。從初乃至<a 
name="0656c02" id="0656c02"></a>集法忍位亦無遍知。至集法智集類忍位唯<a 
name="0656c03" id="0656c03"></a>成就一。至集類智滅法忍位便成就二。至滅<a 
name="0656c04" id="0656c04"></a>法智滅類忍位便成就三。至滅類智道法忍<a 
name="0656c05" id="0656c05"></a>位便成就四。至道法智道類忍位便成就五。<a 
name="0656c06" id="0656c06"></a>依根本定入見諦者。至集類忍亦無遍知。後<a 
name="0656c07" id="0656c07"></a>位隨應如理思擇。住修道位未離欲者。道類<a 
name="0656c08" id="0656c08"></a>智為初乃至未得全離欲界染。及離欲退皆<a 
name="0656c09" id="0656c09"></a>成就六。至全離欲以離欲第九解脫道為初。<a 
name="0656c10" id="0656c10"></a>乃至離色界最後無間道。先離欲者從道類<a 
name="0656c11" id="0656c11"></a>智。乃至未起色盡道前唯成一遍知。謂順下<a 
name="0656c12" id="0656c12"></a>分盡。從色愛盡及無學位。起色纏退亦一如<a 
name="0656c13" id="0656c13"></a>前。有色愛者從色愛永盡。先離色者從起色<a 
name="0656c14" id="0656c14"></a>盡道。至未全離無色愛前。成下分盡色愛盡<a 
name="0656c15" id="0656c15"></a>二。從無學退起無色纏成二遍知名。如前說<a 
name="0656c16" id="0656c16"></a>住無學位唯成就一。謂一切結永盡遍知。若<a 
name="0656c17" id="0656c17"></a>依根本入正決定道類智時。彼所有斷亦得<a 
name="0656c18" id="0656c18"></a>順下分斷遍知名者。寧許根本果唯有五遍<a 
name="0656c19" id="0656c19"></a>知。唯色無色界見斷法斷。得彼遍知名故無<a 
name="0656c20" id="0656c20"></a>有失。何緣唯此亦得彼名。以漸次得不還果<a 
name="0656c21" id="0656c21"></a>者。於此斷上立彼名故。又先俗道所斷下分。<a 
name="0656c22" id="0656c22"></a>今聖道力令永不生。故彼所得斷假說為此<a 
name="0656c23" id="0656c23"></a>果。今實不得欲斷遍知。是故此中應作四句。<a 
name="0656c24" id="0656c24"></a>謂若將得斷者。亦將得遍知耶。或有將得斷<a 
name="0656c25" id="0656c25"></a>非將得遍知。謂諸位中將所得斷未於彼斷<a 
name="0656c26" id="0656c26"></a>將立遍知。或將得遍知非將得斷。謂未離<a 
name="0656c27" id="0656c27"></a>欲入見諦者。於集法忍正滅位中。欲界見苦<a 
name="0656c28" id="0656c28"></a>所斷法斷。將得遍知眾緣具故。非將得斷先<a 
name="0656c29" id="0656c29"></a>已得故。於集類忍正滅位中。二界見苦所斷<a 
name="0657a01" id="0657a01"></a>法斷。諸先離欲若依根本入見諦者。後三類<a 
name="0657a02" id="0657a02"></a>忍正滅位中。隨其所應彼先所斷。色無色界<a 
name="0657a03" id="0657a03"></a>見斷法斷。彼欲見修所斷法斷。於一切位非<a 
name="0657a04" id="0657a04"></a>將得斷先已得故。非將得遍知此非彼治故。<a 
name="0657a05" id="0657a05"></a>若依未至入見諦者。三法類忍正滅位中。隨<a 
name="0657a06" id="0657a06"></a>其所應彼先所斷。欲色無色見斷法斷。於修<a 
name="0657a07" id="0657a07"></a>道位離欲界染第九無間正滅位中。三界見<a 
name="0657a08" id="0657a08"></a>斷及欲八品修斷法斷。離第四定第九無間<a 
name="0657a09" id="0657a09"></a>正滅位中。前三九品第四八品。先離色者<a 
name="0657a10" id="0657a10"></a>四地九品修斷法斷。金剛喻定正滅位中。一<a 
name="0657a11" id="0657a11"></a>切前位所斷法斷。或將得斷亦將得遍知。謂<a 
name="0657a12" id="0657a12"></a>諸位中將所得斷。亦於彼斷將立遍知。此諸<a 
name="0657a13" id="0657a13"></a>位言顯無間道。自所斷法斷將得遍知名。如<a 
name="0657a14" id="0657a14"></a>未離欲入見諦者。於集法忍正滅位中。欲界<a 
name="0657a15" id="0657a15"></a>見集所斷法斷。於集類忍正滅位中。二界見<a 
name="0657a16" id="0657a16"></a>集所斷法斷。如是乃至於道類忍正滅位中。<a 
name="0657a17" id="0657a17"></a>二界見道所斷法斷。諸先離染入見諦者如<a 
name="0657a18" id="0657a18"></a>應當思。修道位中於離欲界。第四靜慮有<a 
name="0657a19" id="0657a19"></a>頂染時。第九無間所斷法斷。或非將得斷非<a 
name="0657a20" id="0657a20"></a>將得遍知。謂除如前所說諸相。何故不還阿<a 
name="0657a21" id="0657a21"></a>羅漢果。總集諸斷立一遍知。頌曰。</p><a 
name="0657a22" id="0657a22"></a><p>　<span class="lg">越界得果故　　二處集遍知</span></p><a 
name="0657a23" id="0657a23"></a><p style="text-indent: 0em; margin-left: 0em"><span class="linehead"></span>論曰。具二緣故於所得斷。總集建立為一遍<a 
name="0657a24" id="0657a24"></a>知。一者越界。二者得果。所言集者是合一<a 
name="0657a25" id="0657a25"></a>義。若於無色分離染故得預流果。全離染故<a 
name="0657a26" id="0657a26"></a>得阿羅漢。若於欲界分離染故得一來果。全<a 
name="0657a27" id="0657a27"></a>離染故得不還果。若於色界分離全離俱不<a 
name="0657a28" id="0657a28"></a>得果。唯於二處具足二緣。謂得果時亦即越<a 
name="0657a29" id="0657a29"></a>界故。阿羅漢及不還果。集所得斷立一遍知。<a 
name="0657b01" id="0657b01"></a>爾時總起一味得故。餘二果時得雖一味而<a 
name="0657b02" id="0657b02"></a>未越界。色愛盡時雖是越界無一味得故。於<a 
name="0657b03" id="0657b03"></a>彼位不集遍知。要具二緣方總集故。誰捨誰<a 
name="0657b04" id="0657b04"></a>得幾種遍知。頌曰。</p><a 
name="0657b05" id="0657b05"></a><p>　<span class="lg">捨一二五六　　得亦然除五</span></p><a 
name="0657b06" id="0657b06"></a><p style="text-indent: 0em; margin-left: 0em"><span class="linehead"></span>論曰。言捨一者謂從無學及色愛盡。全離欲<a 
name="0657b07" id="0657b07"></a>退。言捨二者謂諸不還。從色愛盡起欲纏退。<a 
name="0657b08" id="0657b08"></a>及彼獲得阿羅漢時。諸先離欲依根本定。入<a 
name="0657b09" id="0657b09"></a>見諦者道類忍時。言捨五者經主釋言。謂先<a 
name="0657b10" id="0657b10"></a>離欲道類智位。此但應說道類忍時。道類智<a 
name="0657b11" id="0657b11"></a>時彼已捨故。夫言得捨據將說故。又應簡言<a 
name="0657b12" id="0657b12"></a>依未至定入見諦者。若依根本入見諦者。於<a 
name="0657b13" id="0657b13"></a>欲界斷不得無漏離繫得故。不得欲界見斷<a 
name="0657b14" id="0657b14"></a>法斷三種遍知。非先不得可言今捨。言捨六<a 
name="0657b15" id="0657b15"></a>者謂未離欲所有聖者。得不還時。得亦然者<a 
name="0657b16" id="0657b16"></a>謂有得一得二得六。言得一者謂勝進位。集<a 
name="0657b17" id="0657b17"></a>類忍等九種位中。及從無色起色纏退。言<a 
name="0657b18" id="0657b18"></a>得二者。謂從無學起無色界諸纏退時。言得<a 
name="0657b19" id="0657b19"></a>六者。謂不還退無得五者理無容故。謂先離<a 
name="0657b20" id="0657b20"></a>欲依未至定入見諦者。道類忍時捨五遍知<a 
name="0657b21" id="0657b21"></a>得不還果。此果若退可得五遍知。此退既無<a 
name="0657b22" id="0657b22"></a>故無容得五。豈不勝進得聖果時。於諸無為<a 
name="0657b23" id="0657b23"></a>更起勝得乍可名得。寧捨遍知約斷實然恒<a 
name="0657b24" id="0657b24"></a>成就故。但今且據九遍知中。若得異名本名<a 
name="0657b25" id="0657b25"></a>便失。說名為捨亦無有過。</p><a 
name="0657b26" id="0657b26"></a><p><span class="juanname">說一切有部順正理論卷第五十六</span></p>
<hr>【經文資訊】大正藏第 29 冊 No. 1562 阿毘達磨順正理論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index61f9.html?index=T29n1562" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T29n1562_056 by HTTrack Website Copier/3.x [XR&CO'2014], Tue, 07 Jun 2016 06:53:05 GMT -->
</html>
