<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T47n1960_004 by HTTrack Website Copier/3.x [XR&CO'2014], Tue, 07 Jun 2016 06:58:45 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=923170156&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT47n1960&amp;utmp=%2Fmobile%2Findex.php%3Findex%3DT47n1960_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index7a44.html?index=T47n1960_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第47冊<br/>No.1960 釋淨土群疑論 (7卷)<br/>【唐 懷感撰】<br/>第 4 卷</p>
	<a href="indexeda6.html?index=T47n1960_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T47">
<div class="root" id="1960" sutra_name="釋淨土群疑論" sutra_juan="[卷4]">　
<a 
name="0050a24" id="0050a24"></a><a 
name="0050a25" id="0050a25"></a><a 
name="0050a26" id="0050a26"></a><p><span class="juanname">釋淨土群疑論卷第四</span></p><a 
name="0050a27" id="0050a27"></a><a 
name="0050a28" id="0050a28"></a><p style="margin-left: 4em"><span class="byline">西都千福寺大德懷感撰</span></p><a 
name="0050a29" id="0050a29"></a><p style="text-indent: 0em; margin-left: 0em"><span class="linehead"></span>問曰。法華經說。謗斯經者。常生難處。永不見<a 
name="0050b01" id="0050b01"></a>佛眾聖中尊。如何此經謗法之人得生西方。<a 
name="0050b02" id="0050b02"></a>見佛聞法。永離眾苦。若爾如何常生難處。</p><a 
name="0050b03" id="0050b03"></a><p style="text-indent: 0em; margin-left: 0em"><span class="linehead"></span>釋曰。觀經言。如此愚人無惡不造。經歷地獄<a 
name="0050b04" id="0050b04"></a>受苦無窮。下言。念佛十聲得生淨土。若言常<a 
name="0050b05" id="0050b05"></a>生難處。不許便永離彼。彼既受苦無窮。寧得<a 
name="0050b06" id="0050b06"></a>往生極樂。故知無窮苦報。罪滅便即有窮。常<a 
name="0050b07" id="0050b07"></a>生難處惡消。何妨見佛。又禪師引教意。皆欲<a 
name="0050b08" id="0050b08"></a>證第三階人有罪不可滅除。無愆不生淨土。<a 
name="0050b09" id="0050b09"></a>廣引眾多聖教。欲證邪人不生。未知第二階<a 
name="0050b10" id="0050b10"></a>人亦許謗法華不。設謗常生難處不。念佛得<a 
name="0050b11" id="0050b11"></a>生淨土不。若許得生。即不可引前經為證。若<a 
name="0050b12" id="0050b12"></a>不得生。此即第二階謗法眾生。亦不得生淨<a 
name="0050b13" id="0050b13"></a>土。何為偏證第三階人不得生也。</p><a 
name="0050b14" id="0050b14"></a><p style="text-indent: 0em; margin-left: 0em"><span class="linehead"></span>問曰。維摩經言。菩薩成就八法。於此世界。行<a 
name="0050b15" id="0050b15"></a>無瘡疣。生於淨土。信行禪師言。此八法是第<a 
name="0050b16" id="0050b16"></a>三階眾生往生之法。觀經等教是第二階人<a 
name="0050b17" id="0050b17"></a>往生之法。今日既多是第三階眾生。如何學<a 
name="0050b18" id="0050b18"></a>第二階法。求生淨土。</p><a 
name="0050b19" id="0050b19"></a><p style="text-indent: 0em; margin-left: 0em"><span class="linehead"></span>釋曰。按禪師立教之意。以當根佛法為宗。將<a 
name="0050b20" id="0050b20"></a>為得聖教之旨歸。陵架於古今學者。然禪師<a 
name="0050b21" id="0050b21"></a>以其三義尋教。知是當根法門。一依時。二約<a 
name="0050b22" id="0050b22"></a>處。三准人。詳禪師立此三門。求諸教意。可謂。<a 
name="0050b23" id="0050b23"></a>妙即妙矣。能即能焉。然古來盛德。雖探賾幽<a 
name="0050b24" id="0050b24"></a>微。學該內外。義兼半滿。窮法門之巢穴。究真<a 
name="0050b25" id="0050b25"></a>乘之祕藏。未有如禪師作斯以判宗旨也。然<a 
name="0050b26" id="0050b26"></a>禪師自立其義。而自乖其趣。何者觀經言。如<a 
name="0050b27" id="0050b27"></a>來今日教韋提希及未來世一切凡夫。為煩<a 
name="0050b28" id="0050b28"></a>惱賊之所害者。說清淨業。及未來世惡時也。<a 
name="0050b29" id="0050b29"></a>為煩惱賊之所害者。惡人也。此教化茲穢土。<a 
name="0050c01" id="0050c01"></a>惡處也。然此經具斯三義。計是當根佛法。禪<a 
name="0050c02" id="0050c02"></a>師言不當根。何意也。維摩經八法不言為未<a 
name="0050c03" id="0050c03"></a>來世。非惡時也。菩薩成就八法非惡人也。唯<a 
name="0050c04" id="0050c04"></a>有化茲穢土。是惡處也。此經有斯一義。闕彼<a 
name="0050c05" id="0050c05"></a>二門。而言當根。何義也。</p><a 
name="0050c06" id="0050c06"></a><p style="text-indent: 0em; margin-left: 0em"><span class="linehead"></span>問曰。菩薩處胎經第二卷說。西方去此閻浮<a 
name="0050c07" id="0050c07"></a>提。十二億那由他。有懈慢國。其土快樂作倡<a 
name="0050c08" id="0050c08"></a>伎樂。衣被服飾香華莊嚴。七寶轉關床。舉目<a 
name="0050c09" id="0050c09"></a>東視。寶床隨轉。北視西視南視。亦如是轉。前<a 
name="0050c10" id="0050c10"></a>後發意。眾生欲生阿彌陀佛國者。而皆染著<a 
name="0050c11" id="0050c11"></a>懈慢國土。不能前進生阿彌陀國。億千萬眾<a 
name="0050c12" id="0050c12"></a>時有一人。生阿彌陀佛國。以此經准難可得<a 
name="0050c13" id="0050c13"></a>生。何因今勸生彼佛國也。</p><a 
name="0050c14" id="0050c14"></a><p style="text-indent: 0em; margin-left: 0em"><span class="linehead"></span>釋曰。只由此經。有斯言教故。善導禪師勸諸<a 
name="0050c15" id="0050c15"></a>四眾。專修西方淨土業者。四修靡墜。三業無<a 
name="0050c16" id="0050c16"></a>雜。廢餘一切諸願諸行。唯願唯行西方一行。<a 
name="0050c17" id="0050c17"></a>雜修之者。萬不一生。專修之人千無一失。即<a 
name="0050c18" id="0050c18"></a>此經下文言。何以故。皆由懈慢執心不牢固。<a 
name="0050c19" id="0050c19"></a>是知雜修之者。為執心不牢之人。故生懈慢<a 
name="0050c20" id="0050c20"></a>國也。正與處胎經文相當。若不雜修。專行此<a 
name="0050c21" id="0050c21"></a>業。此即執心牢固。定生極樂國。妙符隨願<a 
name="0050c22" id="0050c22"></a>往生經旨。經言。娑婆世界人多貪濁。信正者<a 
name="0050c23" id="0050c23"></a>少。習邪者多。不信正法。不能專一。心亂無志<a 
name="0050c24" id="0050c24"></a>實十方淨土無差別。令諸眾生專心有在。<a 
name="0050c25" id="0050c25"></a>是故讚嘆彼國土耳。諸往生者。悉隨彼願。無<a 
name="0050c26" id="0050c26"></a>不獲果。故知雜其行。墮於懈慢之邦。專其<a 
name="0050c27" id="0050c27"></a>業。生於安樂之國。斯乃更顯淨門專行而得<a 
name="0050c28" id="0050c28"></a>往生。豈是彼國難往。而無生勗哉。學徒不可<a 
name="0050c29" id="0050c29"></a>不專其道也。又報淨土生者極少。化淨土中<a 
name="0051a01" id="0051a01"></a>生者不少。故經別說。實不相違也。</p><a 
name="0051a02" id="0051a02"></a><p style="text-indent: 0em; margin-left: 0em"><span class="linehead"></span>問曰。如觀佛三昧海經說。五百釋子。過去生<a 
name="0051a03" id="0051a03"></a>中俱為兄弟。習學外典。不信佛法。父生怜愍。<a 
name="0051a04" id="0051a04"></a>為說十二因緣甚深佛法。誹謗毀呰。臨命終<a 
name="0051a05" id="0051a05"></a>時。受種種苦。其父哀愍。恐墮阿鼻。教令稱<a 
name="0051a06" id="0051a06"></a>佛。其子欲死。起敬父心。隨順父言。稱南無<a 
name="0051a07" id="0051a07"></a>佛陀。父更教令稱南無達摩南無僧伽。子已<a 
name="0051a08" id="0051a08"></a>命終。乘念佛善。得生天上。受天快樂。天報盡<a 
name="0051a09" id="0051a09"></a>已。以舊有彼謗法之愆。墮阿鼻獄。受眾劇苦。<a 
name="0051a10" id="0051a10"></a>若准此經。臨終念佛雖得生天。罪不得滅。還<a 
name="0051a11" id="0051a11"></a>墮地獄。如何下輩生類。一聲念佛。即滅眾罪。<a 
name="0051a12" id="0051a12"></a>得生西方。永絕沈淪。不生惡趣。恒受快樂。乃<a 
name="0051a13" id="0051a13"></a>至菩提。同念佛名。昇沈有異。</p><a 
name="0051a14" id="0051a14"></a><p style="text-indent: 0em; margin-left: 0em"><span class="linehead"></span>釋曰。彼雖念佛得生天宮。受天快樂。耽著五<a 
name="0051a15" id="0051a15"></a>欲。更不修善。念佛福盡。還落三途。如箭射空<a 
name="0051a16" id="0051a16"></a>勢盡便墜。不乘本願。落惡趣中。今此往生極<a 
name="0051a17" id="0051a17"></a>樂。蓮花開已。見佛聞法。漸漸進修諸道品法<a 
name="0051a18" id="0051a18"></a>六波羅蜜。念念恒行。無始罪愆悉皆消滅。殊<a 
name="0051a19" id="0051a19"></a>勝行願。念念增長。百千三昧皆悉現前。觀人<a 
name="0051a20" id="0051a20"></a>法空。逮無所得。豈比天宮五欲男女歡娛放<a 
name="0051a21" id="0051a21"></a>縱六情造十惡罪。同彼淨土往生有情。又彼<a 
name="0051a22" id="0051a22"></a>雖念佛。不發無上菩提之心。求生淨土慇懃<a 
name="0051a23" id="0051a23"></a>慚愧。又本願言。更經三惡道者。不取正覺。又<a 
name="0051a24" id="0051a24"></a>不至心。但依父命。故罪不滅。暫得生天。還沈<a 
name="0051a25" id="0051a25"></a>惡趣。又謗法罪。准依觀經當下品下生。須具<a 
name="0051a26" id="0051a26"></a>足十念罪始滅除。彼不至心。復唯一念。故罪<a 
name="0051a27" id="0051a27"></a>不滅生天。還墜。譬如負債強者先牽。念佛福<a 
name="0051a28" id="0051a28"></a>強暫生天趣。謗法罪重還落惡趣。此彼兩經<a 
name="0051a29" id="0051a29"></a>有斯別也。</p><a 
name="0051b01" id="0051b01"></a><p style="text-indent: 0em; margin-left: 0em"><span class="linehead"></span>問曰。經言。內有邪三毒。外感神鬼魔。今言。<a 
name="0051b02" id="0051b02"></a>念佛三昧得見阿彌陀佛及臨命終時。佛與<a 
name="0051b03" id="0051b03"></a>聖眾持花來迎。既是凡夫。有邪三毒。如何不<a 
name="0051b04" id="0051b04"></a>是神鬼魔耶。</p><a 
name="0051b05" id="0051b05"></a><p style="text-indent: 0em; margin-left: 0em"><span class="linehead"></span>釋曰。以有邪三毒。依經修行念佛三昧。得見<a 
name="0051b06" id="0051b06"></a>阿彌陀佛及命終時聖眾來迎。悉是神鬼魔<a 
name="0051b07" id="0051b07"></a>者。即應一切凡夫皆悉具邪三毒。縱不得念佛<a 
name="0051b08" id="0051b08"></a>三昧及修西方業。應一切時處。常應見佛臨<a 
name="0051b09" id="0051b09"></a>命終時。皆見阿彌陀佛持花來迎。若言不見<a 
name="0051b10" id="0051b10"></a>不迎。應無有邪三毒。又至心稱念阿彌陀佛。<a 
name="0051b11" id="0051b11"></a>作西方淨業。修持齋戒等。為是邪三毒因。為<a 
name="0051b12" id="0051b12"></a>非邪三毒因耶。若是邪三毒因者。何因念佛<a 
name="0051b13" id="0051b13"></a>修善。反起邪三毒耶。即應世尊不勸眾生念<a 
name="0051b14" id="0051b14"></a>佛等。而修善念佛。乃招神鬼及魔。破齋破戒。<a 
name="0051b15" id="0051b15"></a>乃無魔鬼等相也。若非邪三毒因者。此是能<a 
name="0051b16" id="0051b16"></a>滅邪三毒法。我修能滅之法。止見神鬼魔。<a 
name="0051b17" id="0051b17"></a>汝本不作滅因。何為不曾見佛。若以此文為<a 
name="0051b18" id="0051b18"></a>證。定判是魔。即應無邪三毒人不為眾魔所<a 
name="0051b19" id="0051b19"></a>嬈。若然者。何為阿難心生迷惑。不請如來住<a 
name="0051b20" id="0051b20"></a>世。優波&#x6BF1;多在定。魔以華鬘冠首耶。故知未<a 
name="0051b21" id="0051b21"></a>必一切邪三毒皆感神鬼魔。一切無惑人皆<a 
name="0051b22" id="0051b22"></a>無魔所嬈。豈關命終見佛皆是神鬼魔也。又<a 
name="0051b23" id="0051b23"></a>有邪三毒。感於神鬼魔。何必唯變佛身。方成<a 
name="0051b24" id="0051b24"></a>所感魔相。涅槃經言。未來世中。魔或變身作<a 
name="0051b25" id="0051b25"></a>比丘比丘尼優婆塞優婆夷身及與佛身。來<a 
name="0051b26" id="0051b26"></a>惑行者。佛教弟子。辨其魔說及與佛說。令其<a 
name="0051b27" id="0051b27"></a>覺知。眾生墜陷。入魔境界。多緣言教被惑。豈<a 
name="0051b28" id="0051b28"></a>皆形相錯亂也。故觀經中。作十六觀。所見淨<a 
name="0051b29" id="0051b29"></a>境不辨邪正。若於觀中聞說妙法。佛遣出定<a 
name="0051c01" id="0051c01"></a>憶持不忘。令與修多羅合。以辨邪正。若如汝<a 
name="0051c02" id="0051c02"></a>所解。即汝所見四眾皆應是魔。為汝身有邪<a 
name="0051c03" id="0051c03"></a>毒故。又見佛身。縱是魔者。為由我法真正能<a 
name="0051c04" id="0051c04"></a>出魔境現佛身來惑亂耶。為由我法非真佛<a 
name="0051c05" id="0051c05"></a>法長邪毒法感魔現來耶。若由法真正故能<a 
name="0051c06" id="0051c06"></a>出魔境。魔來現身者。縱使是魔。更須勤心念<a 
name="0051c07" id="0051c07"></a>佛。以是出魔真正法故。若法不真正。能長三<a 
name="0051c08" id="0051c08"></a>毒。感彼眾魔現佛形者。即屠兒魁膾旃荼羅<a 
name="0051c09" id="0051c09"></a>等。悉長邪三毒。應言常見十方諸佛。命終<a 
name="0051c10" id="0051c10"></a>之時身心安樂眼見諸佛持花來迎。若爾者。<a 
name="0051c11" id="0051c11"></a>觀經所說九品往生聖眾來迎。此教應是邪<a 
name="0051c12" id="0051c12"></a>三毒法。此諸聖眾應並是<span class="corr" title='[摩&gt;魔]'>魔</span>。即應此經非佛<a 
name="0051c13" id="0051c13"></a>經法是魔法也。又有邪三毒。能感魔鬼。何必<a 
name="0051c14" id="0051c14"></a>要須見佛方是魔來願生西方始感神鬼。但<a 
name="0051c15" id="0051c15"></a>阿彌陀佛四十八願。接引一切罪惡眾生。悉<a 
name="0051c16" id="0051c16"></a>得往生。聖教明說。古今已來有諸傳記。咸陳<a 
name="0051c17" id="0051c17"></a>嘉瑞。清樂神香善相皎然。豈虛構也。汝須聞<a 
name="0051c18" id="0051c18"></a>此妙法見眾善相。理須發菩提心專心修學。<a 
name="0051c19" id="0051c19"></a>而乃不尋聖教。靡信佛經。見有修行。反生誹<a 
name="0051c20" id="0051c20"></a>謗。此是汝邪三毒感神鬼魔。令汝顛倒亂心<a 
name="0051c21" id="0051c21"></a>謗諸佛教。自毀正信壞他深心。須覺其魔事<a 
name="0051c22" id="0051c22"></a>正信念佛三昧。此即是魔來。惑亂壞汝善心。<a 
name="0051c23" id="0051c23"></a>何須要為現形作諸佛相。方名神鬼三毒感<a 
name="0051c24" id="0051c24"></a>耶。且佛將般涅槃。告阿難曰。我善修四神足。<a 
name="0051c25" id="0051c25"></a>能住世一劫。阿難默然。不請佛住。般涅槃。後<a 
name="0051c26" id="0051c26"></a>迦葉結集以六突吉羅。呵責阿難。何因不請<a 
name="0051c27" id="0051c27"></a>世尊久住於世。阿難言。魔惑我心。忘請佛住。<a 
name="0051c28" id="0051c28"></a>佛滅度後惡魔離心。方生覺察。慚愧悔過。故<a 
name="0051c29" id="0051c29"></a>知魔來惑亂。未必唯為現形。但令汝心邪錯。<a 
name="0052a01" id="0052a01"></a>即為魔得便。又魔來顯惑。易覺易除。魔來隱<a 
name="0052a02" id="0052a02"></a>惑。難知難遣。只如阿難。在娑羅林外十二由<a 
name="0052a03" id="0052a03"></a>旬。為六萬諸魔之所惑亂。一切咸知。佛遣<a 
name="0052a04" id="0052a04"></a>文殊師利。持&#x546A;往救。乃至垂欲滅度。魔乃密<a 
name="0052a05" id="0052a05"></a>蔽其心。阿難不覺知。滅度之後方生悔過。此<a 
name="0052a06" id="0052a06"></a>豈非顯魔易覺隱魔難知。爾只謗他念佛之<a 
name="0052a07" id="0052a07"></a>人。言見佛皆是魔鬼。曾不自覺不信聖教所<a 
name="0052a08" id="0052a08"></a>說。魔已惑亂汝心耶。又薩陀波倫菩薩。為往<a 
name="0052a09" id="0052a09"></a>曇無竭菩薩所學般若波羅蜜。不應空見大<a 
name="0052a10" id="0052a10"></a>師。遂即賣身市肆。惡魔知菩薩心生決定不<a 
name="0052a11" id="0052a11"></a>能迷惑其心。遂蔽眾人之耳。令不聞菩薩賣<a 
name="0052a12" id="0052a12"></a>身之聲。有長者女。在高樓上宿。有善因。魔不<a 
name="0052a13" id="0052a13"></a>能蔽。遂聞菩薩賣身之聲。如是<span class="note">(云云)</span>具如經<a 
name="0052a14" id="0052a14"></a>說。以此經准知。不聞聲者。為魔蔽耳根。聞其<a 
name="0052a15" id="0052a15"></a>聲者。魔不能障聞聲也。我亦如是。聞說西方<a 
name="0052a16" id="0052a16"></a>淨土教法阿彌陀佛四十八願接引娑婆眾<a 
name="0052a17" id="0052a17"></a>生。十方恒沙諸佛世尊出廣長舌。證勸往生。<a 
name="0052a18" id="0052a18"></a>信向專修淨業。願生淨土。此是我出魔境界。<a 
name="0052a19" id="0052a19"></a>魔不能惑。如長者女在高樓上。有勝善因魔<a 
name="0052a20" id="0052a20"></a>不能蔽。得聞菩薩賣身之聲。我亦如是。故稱<a 
name="0052a21" id="0052a21"></a>讚淨土經言。於此雜染娑訶世界五濁盛時。<a 
name="0052a22" id="0052a22"></a>若有淨信諸善男子或善女人。得聞如是阿<a 
name="0052a23" id="0052a23"></a>彌陀佛不可思議功德名號極樂世界清淨莊<a 
name="0052a24" id="0052a24"></a>嚴。聞已生信。當知此人無量佛所。曾種善<a 
name="0052a25" id="0052a25"></a>根。如說修行一切定生無量壽國等。故知修<a 
name="0052a26" id="0052a26"></a>西方業者。皆是無量佛所。曾種善根。惡魔不<a 
name="0052a27" id="0052a27"></a>能蔽心。遂能深生信解信知。汝等見聖言。無<a 
name="0052a28" id="0052a28"></a>信向心。魔蔽其心。反生誹謗。不覺為魔所惑。<a 
name="0052a29" id="0052a29"></a>翻乃&#x54B2;我有魔。願細尋思。早生覺察。無得自<a 
name="0052b01" id="0052b01"></a>誤及誤於人。又依經文。精進持戒。修行三福。<a 
name="0052b02" id="0052b02"></a>作十六觀。未知此業為是為非。為邪為正。為<a 
name="0052b03" id="0052b03"></a>是魔法。為是佛法。若是佛法是真是正。見佛<a 
name="0052b04" id="0052b04"></a>見魔。此法恒正。縱使見魔。以魔為佛。但令依<a 
name="0052b05" id="0052b05"></a>教修行。斯有何苦。若其此法。是於魔法非真<a 
name="0052b06" id="0052b06"></a>非正。縱見真佛。以佛為魔。行非佛法。斯有何<a 
name="0052b07" id="0052b07"></a>益。如諸外道等佛在世日亦見世尊也。子今<a 
name="0052b08" id="0052b08"></a>定此觀經等教所說三福十六觀是正是邪。<a 
name="0052b09" id="0052b09"></a>若是正者。依教修行。見佛何錯。而汝謗耶。若<a 
name="0052b10" id="0052b10"></a>非正者。爾是闡提謗正法者。深可悲愍。為魔<a 
name="0052b11" id="0052b11"></a>得便。又維摩經。天魔波旬從萬二千天女。狀<a 
name="0052b12" id="0052b12"></a>如帝釋。惑亂持世菩薩。維摩大士從魔索女。<a 
name="0052b13" id="0052b13"></a>教令發心。魔從淨名復更索女。維摩還女。女<a 
name="0052b14" id="0052b14"></a>即白言。我等云何止於魔宮。維摩詰言。有法<a 
name="0052b15" id="0052b15"></a>門。名無盡燈。汝等當學魔。女得法隨魔還宮。<a 
name="0052b16" id="0052b16"></a>至彼天中化諸魔輩。皆令捨諸魔業發菩提<a 
name="0052b17" id="0052b17"></a>心。故知得真正法。縱在魔宮。知魔是魔法恒<a 
name="0052b18" id="0052b18"></a>真正。此義亦爾。但使念佛三昧是真佛法。縱<a 
name="0052b19" id="0052b19"></a>使魔化佛來。以魔為佛歸向之心轉盛。菩提<a 
name="0052b20" id="0052b20"></a>之意不渝。亦何所畏。優波&#x6BF1;多遣魔作佛。五<a 
name="0052b21" id="0052b21"></a>體歸誠。以似於佛。想佛禮拜。此豈是錯。假令<a 
name="0052b22" id="0052b22"></a>同汝邪解。所見皆魔。以魔為佛。豈損於正見<a 
name="0052b23" id="0052b23"></a>也。又維摩經言。十方世界中作魔王者。皆是<a 
name="0052b24" id="0052b24"></a>住不可思議解脫。菩薩以方便力教化眾生。<a 
name="0052b25" id="0052b25"></a>現作魔王。縱使是魔。還是菩薩。何所畏也。強<a 
name="0052b26" id="0052b26"></a>誹謗乎。只如信行彈師。作生盲觀。不別前境<a 
name="0052b27" id="0052b27"></a>是聖是凡。總為聖解。普敬設要。汝既不別<a 
name="0052b28" id="0052b28"></a>是佛是魔。亦須總敬作真佛想。又魔作非魔<a 
name="0052b29" id="0052b29"></a>業。非魔作魔業。魔作魔業。非魔作非魔業。魔<a 
name="0052c01" id="0052c01"></a>作非魔業者。如彌勒下生時。魔於夜半覺諸<a 
name="0052c02" id="0052c02"></a>眾生。令捨睡眠勤修出世。非魔作魔業者。如<a 
name="0052c03" id="0052c03"></a>今眾生雖非是魔。勸人造惡即是魔業。魔作<a 
name="0052c04" id="0052c04"></a>魔業者。如有諸魔等常惑行人。令退菩提耽<a 
name="0052c05" id="0052c05"></a>著五欲。非魔作非魔業者。如諸佛菩薩及善<a 
name="0052c06" id="0052c06"></a>知識。勸人發菩提心修眾善品等是。何必汝<a 
name="0052c07" id="0052c07"></a>語不當非魔作魔業魔作魔業耶。經言。如人<a 
name="0052c08" id="0052c08"></a>覺賊賊不能為也。又如薩陀波倫菩薩。精誠<a 
name="0052c09" id="0052c09"></a>勇猛懃心行道。唯念何時曇無竭菩薩從三<a 
name="0052c10" id="0052c10"></a>昧出為我說般若波羅蜜。是時惡魔雨土砂<a 
name="0052c11" id="0052c11"></a>礫石枯骨木枝。惑亂菩薩。菩薩爾時更增勇<a 
name="0052c12" id="0052c12"></a>猛。刺血灑地。莊嚴道場。魔雖惑亂更增菩薩<a 
name="0052c13" id="0052c13"></a>精進之意。我今念佛得見聖容。縱使是魔。我<a 
name="0052c14" id="0052c14"></a>將作佛想。更增勇猛。何所畏也。上來廣引眾<a 
name="0052c15" id="0052c15"></a>多聖教。開悟爾心。勿生謗也。若爾所引經教。<a 
name="0052c16" id="0052c16"></a>若為會通。答有邪三毒。不能覺察。作身語意<a 
name="0052c17" id="0052c17"></a>諸&#x9E81;惡業。毀壞正見。事鬼事神。此名內有邪<a 
name="0052c18" id="0052c18"></a>三毒外感神鬼魔也。雖有邪三毒。能親近善<a 
name="0052c19" id="0052c19"></a>知識。依三藏聖教諸了義經。發菩提心。修諸<a 
name="0052c20" id="0052c20"></a>善品。正信正見而無神鬼魔也。縱有眾魔亦<a 
name="0052c21" id="0052c21"></a>不得便。諸佛護念為其勝緣。自菩提心為其<a 
name="0052c22" id="0052c22"></a>正因。何有魔鬼而來惑也。</p><a 
name="0052c23" id="0052c23"></a><p style="text-indent: 0em; margin-left: 0em"><span class="linehead"></span>問曰。西方淨土與兜率天宮。二處校量有何<a 
name="0052c24" id="0052c24"></a>優劣。</p><a 
name="0052c25" id="0052c25"></a><p style="text-indent: 0em; margin-left: 0em"><span class="linehead"></span>釋曰。此處之優劣。其事顯然。有識咸知。詎勞<a 
name="0052c26" id="0052c26"></a>更問。然前德已有淨土之論。具言優劣。無勞<a 
name="0052c27" id="0052c27"></a>此釋。然前德所製猶有未喻。今更略辨顯其<a 
name="0052c28" id="0052c28"></a>優劣。以十二義彰其優劣。一主。二處。三眷<a 
name="0052c29" id="0052c29"></a>屬。四壽命。五內外。六身色。七相好。八五通。<a 
name="0053a01" id="0053a01"></a>九不善。十滅罪。十一受樂。十二受生。言主<a 
name="0053a02" id="0053a02"></a>者。都率天主跡現凡夫。雖名補處。未成妙覺。<a 
name="0053a03" id="0053a03"></a>縱當成道只現化身。阿彌陀佛已成正覺。居<a 
name="0053a04" id="0053a04"></a>處淨土。多現受用身。據實而論。故無優劣。降<a 
name="0053a05" id="0053a05"></a>跡化物。師弟道殊。當成現成。化佛報佛。覺滿<a 
name="0053a06" id="0053a06"></a>未滿。現&#x9E81;現妙。優劣不同。其義一也。言處者。<a 
name="0053a07" id="0053a07"></a>兜率是娑婆穢土。欲界劣天。極樂是淨土勝<a 
name="0053a08" id="0053a08"></a>方。超眾妙剎。論其勝劣。無可比方。美醜顯<a 
name="0053a09" id="0053a09"></a>然。其義二也。言眷屬者。兜率天宮多間男女。<a 
name="0053a10" id="0053a10"></a>極樂淨剎少說女人。以此相形。自分好惡。<a 
name="0053a11" id="0053a11"></a>勝負懸隔。其義三也。言壽命者。兜率天壽用<a 
name="0053a12" id="0053a12"></a>人間四百年。為彼一日一夜。即以彼之日夜<a 
name="0053a13" id="0053a13"></a>三十日為一月。十二月為一年。壽命四千歲。<a 
name="0053a14" id="0053a14"></a>然有中夭不盡天壽。詎比西方壽命無量阿<a 
name="0053a15" id="0053a15"></a>僧祇劫。以斯相並。無以相儔。長短不同。其義<a 
name="0053a16" id="0053a16"></a>四也。言內外者。兜率天宮有內外院。內即親<a 
name="0053a17" id="0053a17"></a>近補處。永無退轉。外即耽茲五欲。不免輪迴。<a 
name="0053a18" id="0053a18"></a>覺師子道亞世親。猶生外院。婆藪般豆德&#x96A3;<a 
name="0053a19" id="0053a19"></a>無著。誕質內院。故知內院難生。多居外院。<a 
name="0053a20" id="0053a20"></a>還造十惡。退沒三塗。未若得生西方。縱令下<a 
name="0053a21" id="0053a21"></a>品蓮華啟發得遇觀音。聞說甚深諸法實相<a 
name="0053a22" id="0053a22"></a>除滅罪法。永免循環。以此相形。豈為比挍。其<a 
name="0053a23" id="0053a23"></a>義五也。言身色者。兜率天身色雖是天形清<a 
name="0053a24" id="0053a24"></a>淨微妙實為殊特。然其終時。五衰相現。或兩<a 
name="0053a25" id="0053a25"></a>腋汗出。或光明隱蔽。詎類西方純真金色光<a 
name="0053a26" id="0053a26"></a>明照曜百千由旬。故無量壽經以其貧窮乞<a 
name="0053a27" id="0053a27"></a>士。類粟散諸王。將至六欲諸天。方於淨土生<a 
name="0053a28" id="0053a28"></a>者顏容相貌威光自在。同夫聚墨況以金山。<a 
name="0053a29" id="0053a29"></a>美醜不同。其義六也。言相好者。諸天身相雖<a 
name="0053b01" id="0053b01"></a>復端嚴。豈有四八殊姿。無諸美醜。西方淨土<a 
name="0053b02" id="0053b02"></a>乘佛本願。悉有三十二丈夫相。無有美醜。<a 
name="0053b03" id="0053b03"></a>勝負若斯。其義七也。言五通者。如四十八弘<a 
name="0053b04" id="0053b04"></a>誓願言。設我得佛。國中眾生所得五通。或見<a 
name="0053b05" id="0053b05"></a>惑聞。下至百千萬億諸佛國土。兜率諸天縱<a 
name="0053b06" id="0053b06"></a>有報通。飛騰往來。豈能越界。縱生內院。未階<a 
name="0053b07" id="0053b07"></a>聖果。無經說彼歷事十方。以此挍量。其義八<a 
name="0053b08" id="0053b08"></a>也。言不善者。彌勒天宮諸往生者。既是凡夫。<a 
name="0053b09" id="0053b09"></a>生居欲界。縱逢補處。親聞大乘。具惑凡夫更<a 
name="0053b10" id="0053b10"></a>無願攝。還起諸惑不善之心。淨土眾生無斯<a 
name="0053b11" id="0053b11"></a>惡境。故乘本願不善永亡。其義九也。言滅罪<a 
name="0053b12" id="0053b12"></a>者。彌勒上生經言。若一念頃稱彌勒名。此人<a 
name="0053b13" id="0053b13"></a>除&#x5374;千二百劫生死之罪。但聞彌勒名合掌<a 
name="0053b14" id="0053b14"></a>恭敬。此人除&#x5374;五十劫生死之罪。若有敬禮<a 
name="0053b15" id="0053b15"></a>彌勒者。除&#x5374;百劫生死之罪。豈比一聲稱阿<a 
name="0053b16" id="0053b16"></a>彌陀佛。即滅八十億劫生死重罪。得生西方。<a 
name="0053b17" id="0053b17"></a>其義十也。言受樂者。兜率五受間生。極樂<a 
name="0053b18" id="0053b18"></a>無有憂苦。其義十一也。言受生者。兜率受<a 
name="0053b19" id="0053b19"></a>生或在男女膝上懷中。淨土受生唯居花裏<a 
name="0053b20" id="0053b20"></a>或寶殿中。其義十二也。略以十二種義。顯其<a 
name="0053b21" id="0053b21"></a>得失。廣無邊。不可具說。雖二處勝劣其義<a 
name="0053b22" id="0053b22"></a>如斯。然此二處往生。並是佛經勸讚。隨人所<a 
name="0053b23" id="0053b23"></a>願依教修行。並得往生。咸蒙利益。如願志求<a 
name="0053b24" id="0053b24"></a>兜率者。勿毀西方行人。願生西方者。莫謗兜<a 
name="0053b25" id="0053b25"></a>率之業。各隨性欲任情修學。莫相是非。即為<a 
name="0053b26" id="0053b26"></a>佛法。遞相非撥。便行魔業也。何但不生勝處。<a 
name="0053b27" id="0053b27"></a>亦乃輪轉三塗。諸修學士當思勉勵也。</p><a 
name="0053b28" id="0053b28"></a><p style="text-indent: 0em; margin-left: 0em"><span class="linehead"></span>問曰。諸有學者咸知西方勝於兜率百千萬<a 
name="0053b29" id="0053b29"></a>倍。然恐淨土是彼殊方。諸願生人恐難得往。<a 
name="0053c01" id="0053c01"></a>是以古今盛德碩學高僧。咸謂難生。作兜率<a 
name="0053c02" id="0053c02"></a>業。今既勸修淨土行。其義如何。斯疑最深。請<a 
name="0053c03" id="0053c03"></a>除其惑。</p><a 
name="0053c04" id="0053c04"></a><p style="text-indent: 0em; margin-left: 0em"><span class="linehead"></span>釋曰。此疑也誠深矣。古來盛德博通玄旨。探<a 
name="0053c05" id="0053c05"></a>究內外。精閑大小。尚於此義猶自躊躇。況僕<a 
name="0053c06" id="0053c06"></a>下愚是非莫辨。豈能釋茲幽滯。辨之難易者<a 
name="0053c07" id="0053c07"></a>哉。然尋諸聖典可以談其旨趣矣。且如彌勒<a 
name="0053c08" id="0053c08"></a>上生經明往生兜率之行。與觀經無量壽經<a 
name="0053c09" id="0053c09"></a>稱讚淨土經等明修西方之業。顯其同異。其<a 
name="0053c10" id="0053c10"></a>義可知。然兜率與西方所修之行。有十五同<a 
name="0053c11" id="0053c11"></a>八種異。一觀行同。二持戒同。三十善同。四懺<a 
name="0053c12" id="0053c12"></a>悔同。五造立形像有為功德同。六聖迎同。七<a 
name="0053c13" id="0053c13"></a>稱念同。八禮拜同。九迴向發願同。十讀誦經<a 
name="0053c14" id="0053c14"></a>典同。十一往生同。十二見聖同。十三歸敬同。<a 
name="0053c15" id="0053c15"></a>十四聞法同。十五不退同。八種異者。一本願<a 
name="0053c16" id="0053c16"></a>異。二光明異。三守護異。四舒舌異。五眾聖<a 
name="0053c17" id="0053c17"></a>異。六滅罪異。七重惡異。八教說異。一觀行<a 
name="0053c18" id="0053c18"></a>同者。願生兜率者。上生經言。一一思惟兜率<a 
name="0053c19" id="0053c19"></a>陀天上妙快樂。作是觀者。名為正觀。若他觀<a 
name="0053c20" id="0053c20"></a>者。名為邪觀。願生西方者。觀經言。寶地寶樹<a 
name="0053c21" id="0053c21"></a>寶池佛菩薩等觀。一一觀察。亦言。作是觀者。<a 
name="0053c22" id="0053c22"></a>名為正觀。若他觀者。名為邪觀。此即各隨所<a 
name="0053c23" id="0053c23"></a>願。觀所生處天宮淨土依正莊嚴。此其同也。<a 
name="0053c24" id="0053c24"></a>二持戒同者。上生經言。應持佛禁戒。觀經言。<a 
name="0053c25" id="0053c25"></a>受持三歸。具足眾戒。不犯威儀。此其同也。三<a 
name="0053c26" id="0053c26"></a>十善同者。上生經言。思惟十善。行十善道。觀<a 
name="0053c27" id="0053c27"></a>經言。慈心不殺。修行十善。此其同也。四懺悔<a 
name="0053c28" id="0053c28"></a>同者。上生經言。聞是菩薩大悲名字。五體投<a 
name="0053c29" id="0053c29"></a>地。誠心懺悔。是諸惡業速得清淨。鼓音聲王<a 
name="0054a01" id="0054a01"></a>經言。六時專念。五體投地等。此其同也。五造<a 
name="0054a02" id="0054a02"></a>立形像有為功德同者。上生經言。造立形像。<a 
name="0054a03" id="0054a03"></a>香花衣服繒蓋幢幡。無量壽經言。多少修善。<a 
name="0054a04" id="0054a04"></a>奉持齋戒。起立塔像。飯食沙門。懸繒燃燈。散<a 
name="0054a05" id="0054a05"></a>花燒香。此其同也。六聖迎同者。上生經言。彌<a 
name="0054a06" id="0054a06"></a>勒菩薩放眉間白毫大人相光。與諸天子雨<a 
name="0054a07" id="0054a07"></a>曼陀羅花。來迎此人。觀經言。阿彌陀佛放大<a 
name="0054a08" id="0054a08"></a>光明。照行者身。與諸菩薩授手迎接。此其同<a 
name="0054a09" id="0054a09"></a>也。七稱念同者。上生經言。若一念頃稱彌勒<a 
name="0054a10" id="0054a10"></a>名。觀經言。若一念頃稱彌陀名。合掌叉手稱<a 
name="0054a11" id="0054a11"></a>南無阿彌陀佛。此其同也。八禮拜同者。上生<a 
name="0054a12" id="0054a12"></a>經言。禮拜係念。淨土論言。身業恭敬門。禮拜<a 
name="0054a13" id="0054a13"></a>彌陀佛。此其同也。九迴向願生同者。上生經<a 
name="0054a14" id="0054a14"></a>言。以此功德迴向。願生彌勒前。觀經言。以此<a 
name="0054a15" id="0054a15"></a>功德迴向。願求生極樂國。此其同也。十讀誦<a 
name="0054a16" id="0054a16"></a>經典同者。上生經言。讀誦經典。觀經言。讀誦<a 
name="0054a17" id="0054a17"></a>大乘方等經典。此其同也。十一往生同者。上<a 
name="0054a18" id="0054a18"></a>生經言。譬如壯士屈伸臂頃。即得往生兜率<a 
name="0054a19" id="0054a19"></a>陀天。觀經言。如彈指頃。或言。如一念頃。或<a 
name="0054a20" id="0054a20"></a>言。譬如壯士屈伸臂頃。即生西方極樂世界。<a 
name="0054a21" id="0054a21"></a>此其同也。十二見聖同者。上生經言。值遇彌<a 
name="0054a22" id="0054a22"></a>勒。觀經言。見佛色身眾相具足。此其同也。十<a 
name="0054a23" id="0054a23"></a>三歸敬同者。上生經言。頭面作禮。觀經言。即<a 
name="0054a24" id="0054a24"></a>下金臺。禮佛合掌。此其同也。十四聞法同者。<a 
name="0054a25" id="0054a25"></a>上生經言。未舉頭頃便得聞法。觀經言。光明<a 
name="0054a26" id="0054a26"></a>寶林演說妙法。此其同也。十五不退同者。上<a 
name="0054a27" id="0054a27"></a>生經言。即於無上道得不退轉。阿彌陀經言。<a 
name="0054a28" id="0054a28"></a>眾生生者皆是阿鞞跋致。此其同也。云八異<a 
name="0054a29" id="0054a29"></a>者。言本願者。往生兜率。彌勒本無誓願。往生<a 
name="0054b01" id="0054b01"></a>西方。法藏比丘發四十八願。無願若自浮度<a 
name="0054b02" id="0054b02"></a>水。有願若乘舟而遊。斯一異也。言光明者。作<a 
name="0054b03" id="0054b03"></a>兜率業。慈氏神光不來攝受。修西方業者。阿<a 
name="0054b04" id="0054b04"></a>彌陀佛白毫毛孔圓光相好光明等一切神<a 
name="0054b05" id="0054b05"></a>光。皆照念佛眾生。攝取不捨。光照如晝日之<a 
name="0054b06" id="0054b06"></a>遊。無光似暗中來往。斯二異也。言守護者。兜<a 
name="0054b07" id="0054b07"></a>率業者。慈氏菩薩不來守護。西方業者。觀經<a 
name="0054b08" id="0054b08"></a>言。無量壽佛化身無數。與觀世音大勢至。常<a 
name="0054b09" id="0054b09"></a>來至此行人之所。稱讚淨土經言。必為如是<a 
name="0054b10" id="0054b10"></a>住十方面十殑伽沙諸佛世尊之所攝受。十<a 
name="0054b11" id="0054b11"></a>往生經。佛遣二十五菩薩。常守護行人。有護<a 
name="0054b12" id="0054b12"></a>若多人共遊不畏強賊所逼。無護以孤遊嶮<a 
name="0054b13" id="0054b13"></a>徑必為暴客所侵。斯三異也。言舒舌者。上生<a 
name="0054b14" id="0054b14"></a>兜率。無十方諸佛舒舌證。勸西方極樂。有十<a 
name="0054b15" id="0054b15"></a>方種覺舒舌證誠。如兜率易往。淨土難生。十<a 
name="0054b16" id="0054b16"></a>方世尊何須證勸。斯四異也。言眾聖者。兜率<a 
name="0054b17" id="0054b17"></a>之業無有眾聖守護。發願願生西方。即有花<a 
name="0054b18" id="0054b18"></a>聚菩薩山海慧菩薩發弘誓願。若有一眾生<a 
name="0054b19" id="0054b19"></a>生西方不盡。我若先去不取正覺。斯五異也。<a 
name="0054b20" id="0054b20"></a>言滅罪者。上生經言。稱念彌勒。但除千二百<a 
name="0054b21" id="0054b21"></a>劫生死之罪。觀經言。稱南無阿彌陀佛。於念<a 
name="0054b22" id="0054b22"></a>念中。除八十億劫生死之罪。斯六異也。言重<a 
name="0054b23" id="0054b23"></a>惡者。上生經言。若善男子善女人。犯諸禁戒。<a 
name="0054b24" id="0054b24"></a>造眾惡業。觀經言。或有眾生。作不善業五逆<a 
name="0054b25" id="0054b25"></a>十惡。具諸不善。斯即造五逆罪。不生兜率。然<a 
name="0054b26" id="0054b26"></a>得往生西方淨土。斯七異也。言教說者。言兜<a 
name="0054b27" id="0054b27"></a>率易生西方難往。此乃凡夫之輩斟酌佛經。<a 
name="0054b28" id="0054b28"></a>窮之聖典。竟無經說。縱使道窮四果。尚昧衣<a 
name="0054b29" id="0054b29"></a>珠。位階十地。猶昏羅穀。況凡夫學侶正習未<a 
name="0054c01" id="0054c01"></a>亡。見修兩惑何時暫捨。縱尋聖教。同諸<span class="corr" title='[模&gt;摸]'>摸</span>象。<a 
name="0054c02" id="0054c02"></a>豈得依之楷定為司南之語哉。然無量壽經<a 
name="0054c03" id="0054c03"></a>自有誠教言。橫截五惡趣。惡趣自然閉。昇道<a 
name="0054c04" id="0054c04"></a>無窮極。易往而無人。此即佛教。顯然。斯八異<a 
name="0054c05" id="0054c05"></a>也。上來同文十五。猶不可說於難生。況異有<a 
name="0054c06" id="0054c06"></a>八門。而乃說言難往。請諸學者尋理及教。鑒<a 
name="0054c07" id="0054c07"></a>其難易二門。可永除其惑矣。理窮聖教。於一<a 
name="0054c08" id="0054c08"></a>法門。或讚或毀。皆是勸入道之方便。捨堅執<a 
name="0054c09" id="0054c09"></a>之愚惑。今為此意。請審詳之。</p><a 
name="0054c10" id="0054c10"></a><p style="text-indent: 0em; margin-left: 0em"><span class="linehead"></span>問曰。依對法論九種命終受生。謂欲界死欲<a 
name="0054c11" id="0054c11"></a>界生。欲界死色界生。欲界死無色界生。如是<a 
name="0054c12" id="0054c12"></a>等至將死位。欲受彼生。即起彼界煩惱潤生。<a 
name="0054c13" id="0054c13"></a>今生西方起何煩惱。以潤生也。</p><a 
name="0054c14" id="0054c14"></a><p style="text-indent: 0em; margin-left: 0em"><span class="linehead"></span>釋曰。此有二釋。若未離欲界欲生西方者。起<a 
name="0054c15" id="0054c15"></a>欲界愛。潤淨土生。若已離欲界欲得色界定<a 
name="0054c16" id="0054c16"></a>者。起色界愛。潤淨土生。若已離色界欲得無<a 
name="0054c17" id="0054c17"></a>色定者。其退性者退起欲色煩惱。生於西方。<a 
name="0054c18" id="0054c18"></a>若不退者。必不生淨土。彼說。淨土是欲色二<a 
name="0054c19" id="0054c19"></a>界攝故。有說。雖非欲色二界攝。然是色相土<a 
name="0054c20" id="0054c20"></a>故。不可以離色界煩惱。得無色界定而生色<a 
name="0054c21" id="0054c21"></a>相淨土也。有釋言。生於淨土命終之時大聖<a 
name="0054c22" id="0054c22"></a>來迎。慈悲加祐。令心不倒。便即命終。若起煩<a 
name="0054c23" id="0054c23"></a>惱。即名顛倒。然受生之法必須煩惱。此乃用<a 
name="0054c24" id="0054c24"></a>煩惱種子。以潤有支。令生相續。亦無有過。<a 
name="0054c25" id="0054c25"></a>問。有學聖人可以種子潤生。既是凡夫。唯用<a 
name="0054c26" id="0054c26"></a>現行煩惱。何得說言種子潤生也。答。論據穢<a 
name="0054c27" id="0054c27"></a>土受生。凡夫唯用現行煩惱。以凡夫煩惱熾<a 
name="0054c28" id="0054c28"></a>盛命終皆悉顛倒。往生淨土。蒙佛加祐。心不<a 
name="0054c29" id="0054c29"></a>顛倒。煩惱不起。不可例同穢土生法。雖無聖<a 
name="0055a01" id="0055a01"></a>教義准可知。如無心死。理必定然。或起現<a 
name="0055a02" id="0055a02"></a>行。義亦無失。</p><a 
name="0055a03" id="0055a03"></a><p style="text-indent: 0em; margin-left: 0em"><span class="linehead"></span>問曰。生淨土者。十二有支三界所攝。未知淨<a 
name="0055a04" id="0055a04"></a>土分位緣生是何攝。</p><a 
name="0055a05" id="0055a05"></a><p style="text-indent: 0em; margin-left: 0em"><span class="linehead"></span>釋曰。此有二釋。一釋。淨土即三界所攝。未離<a 
name="0055a06" id="0055a06"></a>欲惑。往生淨土。無明支行支即是欲界。識名<a 
name="0055a07" id="0055a07"></a>色六處觸受五果種子。還是欲界。愛取有支。<a 
name="0055a08" id="0055a08"></a>既是欲界。生老死果寧非欲界也。若已離欲<a 
name="0055a09" id="0055a09"></a>界欲得色界心。十二有支即色界攝。法相道<a 
name="0055a10" id="0055a10"></a>理其義決然。有說。淨土非三界。前已廣成<a 
name="0055a11" id="0055a11"></a>立。此十二有支據三界說。故於淨土不分別<a 
name="0055a12" id="0055a12"></a>也。又此十二有支就穢土中。亦攝法不盡。如<a 
name="0055a13" id="0055a13"></a>唯別定業受得別報果。豈得說為十二支攝。<a 
name="0055a14" id="0055a14"></a>故知分位緣生。攝法不盡也。</p><a 
name="0055a15" id="0055a15"></a><p style="text-indent: 0em; margin-left: 0em"><span class="linehead"></span>問曰。若生淨土不起諸惡者。為亦不起諸煩<a 
name="0055a16" id="0055a16"></a>惱耶。且如初地菩薩。猶有微細破戒之垢。三<a 
name="0055a17" id="0055a17"></a>地菩薩猶起我執。七地已來猶有愛佛愛菩<a 
name="0055a18" id="0055a18"></a>提障。如何亦生彼土。現是凡夫。即不起於諸<a 
name="0055a19" id="0055a19"></a>惡煩惱也。</p><a 
name="0055a20" id="0055a20"></a><p style="text-indent: 0em; margin-left: 0em"><span class="linehead"></span>釋曰。生彼凡夫雖具煩惱。由闕惡境。不起何<a 
name="0055a21" id="0055a21"></a>妨。如地獄眾生。十不善業道中。唯起五業道。<a 
name="0055a22" id="0055a22"></a>貪瞋邪見惡口綺語。地獄雖是惡趣。尚闕五<a 
name="0055a23" id="0055a23"></a>惡業。況於淨土而無闕惡不生耶。</p><a 
name="0055a24" id="0055a24"></a><p style="text-indent: 0em; margin-left: 0em"><span class="linehead"></span>問曰。豈彼淨土頓不起餘一切煩惱。為亦得<a 
name="0055a25" id="0055a25"></a>起有覆無記諸煩惱耶。</p><a 
name="0055a26" id="0055a26"></a><p style="text-indent: 0em; margin-left: 0em"><span class="linehead"></span>釋曰。迷理煩惱俱生起者。彼亦得起。以是凡<a 
name="0055a27" id="0055a27"></a>夫未悟甚深真如實相。不妨得起。分別起者。<a 
name="0055a28" id="0055a28"></a>彼不現行。論說分別我見緣邪教起。然彼無<a 
name="0055a29" id="0055a29"></a>邪教。故不現行。我見是諸惑之本。本既不起。<a 
name="0055b01" id="0055b01"></a>末惑不生。任運煩惱不緣教生。既是凡夫。起<a 
name="0055b02" id="0055b02"></a>亦無廢。然此煩惱依對法論。若任運起能發<a 
name="0055b03" id="0055b03"></a>惡行。亦是不善。彼所起惑不發惡行。故唯有<a 
name="0055b04" id="0055b04"></a>覆無記性收。經遮不善。不言有覆。但言無不<a 
name="0055b05" id="0055b05"></a>善名。不妨起煩惱也。愛佛愛菩提法執煩惱<a 
name="0055b06" id="0055b06"></a>也。</p><a 
name="0055b07" id="0055b07"></a><p style="text-indent: 0em; margin-left: 0em"><span class="linehead"></span>問曰。經言。生彼西方皆是阿鞞跋致。或言。唯<a 
name="0055b08" id="0055b08"></a>是正定聚。無有邪定及不定聚。然阿鞞跋致<a 
name="0055b09" id="0055b09"></a>位非下凡。正定之聚道登聖果。今既凡夫。往<a 
name="0055b10" id="0055b10"></a>生淨土。彼豈即聖人。寧得頓超阿僧祇成歡<a 
name="0055b11" id="0055b11"></a>喜地。然退轉凡夫生彼。不可即至阿鞞跋致<a 
name="0055b12" id="0055b12"></a>之位。邪定不定聚者。即登正定聚也。不得者。<a 
name="0055b13" id="0055b13"></a>即與觀經等文相違。如得者。復與眾經論義<a 
name="0055b14" id="0055b14"></a>乖返。兩文鉾楯。請為解釋也。</p><a 
name="0055b15" id="0055b15"></a><p style="text-indent: 0em; margin-left: 0em"><span class="linehead"></span>釋曰。此兩經文實成乖返。然淨土穢土區域<a 
name="0055b16" id="0055b16"></a>既殊。此生彼生根機亦異。故判正定聚等。高<a 
name="0055b17" id="0055b17"></a>下不同。阿鞞跋致淺深亦別。然娑婆穢土聖<a 
name="0055b18" id="0055b18"></a>少凡多。信希謗眾。根行淺者。多遇退緣。邪風<a 
name="0055b19" id="0055b19"></a>所扇。悉皆退轉。依諸經論說有四退。一信退。<a 
name="0055b20" id="0055b20"></a>二位退。三證退。四行退。信退者。十信位中初<a 
name="0055b21" id="0055b21"></a>五心位。猶有退生邪見斷善根等。後位不然。<a 
name="0055b22" id="0055b22"></a>位退者。十住位中前六心位。猶得退敗作二<a 
name="0055b23" id="0055b23"></a>乘等。後位不然。證退者。十地已前諸凡夫位。<a 
name="0055b24" id="0055b24"></a>於前所證尚有退失。十地不然。行退者七地<a 
name="0055b25" id="0055b25"></a>已前。於所聞行尚生怯劣。不能修學。不能於<a 
name="0055b26" id="0055b26"></a>念念中恒修勝行。中間間起諸有漏煩惱人<a 
name="0055b27" id="0055b27"></a>法二執等心。名為念退。八地菩薩入第三阿<a 
name="0055b28" id="0055b28"></a>僧祇。無四種退。於諸行中具修一切行。於一<a 
name="0055b29" id="0055b29"></a>切時念念相續。常起無漏人法空觀。無有一<a 
name="0055c01" id="0055c01"></a>念起有漏心善惡無記。八地菩薩等具四不退。<a 
name="0055c02" id="0055c02"></a>故名阿鞞跋致菩薩也。餘七地等無四不退。<a 
name="0055c03" id="0055c03"></a>故全不得名阿鞞跋致。若從一義。初地菩薩入<a 
name="0055c04" id="0055c04"></a>第二阿僧祇。以預聖流。斷於見道分別二障。<a 
name="0055c05" id="0055c05"></a>證遍滿真如。得百法明門。住歡喜地。此具證<a 
name="0055c06" id="0055c06"></a>行兩種不退。亦得名為阿鞞跋致。乃至七地已<a 
name="0055c07" id="0055c07"></a>來。猶有愛佛愛菩提障現行。間起有漏等心。<a 
name="0055c08" id="0055c08"></a>不得行不退。亦名非阿鞞跋致也。而隨少分<a 
name="0055c09" id="0055c09"></a>亦名阿鞞跋致菩薩也。依菩薩本業瓔珞等<a 
name="0055c10" id="0055c10"></a>經說。第六住名正心住。此位菩薩猶有退菩<a 
name="0055c11" id="0055c11"></a>提心作二乘等。如舍利弗等是也。七住已上<a 
name="0055c12" id="0055c12"></a>無有此退。故於四不退中。唯有位證行三不<a 
name="0055c13" id="0055c13"></a>退。無初一不退。隨分亦名阿鞞跋致也。若依<a 
name="0055c14" id="0055c14"></a>起信論等。從初發心住總名入位不退。十住<a 
name="0055c15" id="0055c15"></a>已前十信菩薩名為外凡。亦曰輕毛凡夫。譬<a 
name="0055c16" id="0055c16"></a>如輕毛隨風東西。故有退轉。十住菩薩非是<a 
name="0055c17" id="0055c17"></a>輕毛。以善根堅固不為邪風所動。入內凡位<a 
name="0055c18" id="0055c18"></a>無有位退。名阿鞞跋致菩薩也。依此穢土十<a 
name="0055c19" id="0055c19"></a>信菩薩為邪風散動。退菩提心。退菩薩行。輪<a 
name="0055c20" id="0055c20"></a>轉三惡道。非阿鞞跋致也。淨國土若入十信<a 
name="0055c21" id="0055c21"></a>初五心。及未入十信一切眾生。論其信位雖<a 
name="0055c22" id="0055c22"></a>未堅固。猶如輕毛。然無邪風之所扇動。令其<a 
name="0055c23" id="0055c23"></a>退轉菩提之心。造眾重罪輪迴惡趣。以闕退<a 
name="0055c24" id="0055c24"></a>緣無眾退具。唯有進道殊勝之緣。雖未入於<a 
name="0055c25" id="0055c25"></a>阿鞞跋致之位。而亦得名阿鞞跋致也。而退<a 
name="0055c26" id="0055c26"></a>法思法護法住法堪達法。學無學聖人雖是<a 
name="0055c27" id="0055c27"></a>鈍根俱合名退轉。若生人中逢五退具。所謂<a 
name="0055c28" id="0055c28"></a>長病遠行和諍僧事習誦等五退具。雖得聖<a 
name="0055c29" id="0055c29"></a>道斷除煩惱。逢此退緣。還復退轉起諸煩惱。<a 
name="0056a01" id="0056a01"></a>若生天上無五退緣。雖未練根至不動姓。闕<a 
name="0056a02" id="0056a02"></a>退緣故不退起惑。望姓雖與不動姓殊。不退<a 
name="0056a03" id="0056a03"></a>修惑。與彼第六不動種性無差別也。彼亦如<a 
name="0056a04" id="0056a04"></a>是。為生淨土。無眾退緣。雖是十信假名菩薩<a 
name="0056a05" id="0056a05"></a>等。悉得名為阿鞞跋致也。若穢土之中。小乘<a 
name="0056a06" id="0056a06"></a>燸頂大乘十信等。以根不定。或遇惡緣。退造<a 
name="0056a07" id="0056a07"></a>五逆。入邪定聚。邪者三惡道果也。定者五逆<a 
name="0056a08" id="0056a08"></a>業因也。若人造五逆之因。決定無間墮三惡<a 
name="0056a09" id="0056a09"></a>道。名邪定聚。若遇勝緣修道。得入不退轉位。<a 
name="0056a10" id="0056a10"></a>名正定聚。正者涅槃離繫擇滅果也。定者人<a 
name="0056a11" id="0056a11"></a>法二空無漏聖道也。修得聖道。決定當證涅<a 
name="0056a12" id="0056a12"></a>槃正果離繫擇滅。名正定聚。餘名不定聚。以<a 
name="0056a13" id="0056a13"></a>或能造邪定聚。或能修正定聚。在二不定。名<a 
name="0056a14" id="0056a14"></a>不定聚。此之三類眾生其數非一。故名為聚<a 
name="0056a15" id="0056a15"></a>也。今生西方。無有惡緣或造無間之罪入邪<a 
name="0056a16" id="0056a16"></a>定聚。位行雖淺唯遇勝緣。念念進修大乘聖<a 
name="0056a17" id="0056a17"></a>道。決定無退。故得名為正定聚也。不得一一<a 
name="0056a18" id="0056a18"></a>同彼娑婆退轉之處。判阿鞞跋致及正定聚<a 
name="0056a19" id="0056a19"></a>位地高下。即令淨土無退轉處同於此方也。<a 
name="0056a20" id="0056a20"></a>以淨穢二土退不退緣有無差別故。於此非<a 
name="0056a21" id="0056a21"></a>阿鞞跋致位。非正定聚位。生彼西方。悉得名<a 
name="0056a22" id="0056a22"></a>為阿鞞跋致及正定聚也。以生彼土無有退<a 
name="0056a23" id="0056a23"></a>緣。及決定不造邪定聚也。</p><a 
name="0056a24" id="0056a24"></a><p style="text-indent: 0em; margin-left: 0em"><span class="linehead"></span>問曰。如法華經說。著樂癡所盲。又言。耽著世<a 
name="0056a25" id="0056a25"></a>樂無有慧心。又聖教言。若不厭苦。無以樂求<a 
name="0056a26" id="0056a26"></a>涅槃。若不樂求涅槃。便即樂著生死。若然者。<a 
name="0056a27" id="0056a27"></a>生彼淨土與上義相違。便成障道之患。一即<a 
name="0056a28" id="0056a28"></a>耽著世樂。不有出世之心。二即無厭苦心。絕<a 
name="0056a29" id="0056a29"></a>求寂滅之果。斯為大損。何願生乎。</p><a 
name="0056b01" id="0056b01"></a><p style="text-indent: 0em; margin-left: 0em"><span class="linehead"></span>釋曰。斯義別也。此難不然。穢土五欲增長貪<a 
name="0056b02" id="0056b02"></a>心。造十惡業。輪迴惡趣。故經說言著樂癡所<a 
name="0056b03" id="0056b03"></a>盲也。淨佛國土雖有眾樂。順於出世無漏之<a 
name="0056b04" id="0056b04"></a>心。大乘法樂三昧定樂。非染著樂。故能導凡<a 
name="0056b05" id="0056b05"></a>情。令增聖道。故稱讚淨土經言。極樂世界淨<a 
name="0056b06" id="0056b06"></a>佛土中。晝夜六時常雨種種上妙天花。光澤<a 
name="0056b07" id="0056b07"></a>香潔細軟雜色。雖令見者身心適悅。而不貪<a 
name="0056b08" id="0056b08"></a>著。增長有情無量無數不可思議殊勝功德。<a 
name="0056b09" id="0056b09"></a>又言。大乘法樂常無退轉。無量行願念念增<a 
name="0056b10" id="0056b10"></a>進。速證無上正等菩提。又願生之人。並是厭<a 
name="0056b11" id="0056b11"></a>茲穢苦。欣求涅槃。方始樂往西方行菩薩行。<a 
name="0056b12" id="0056b12"></a>此已有欣厭之意。更生無退之方。豈須有苦<a 
name="0056b13" id="0056b13"></a>縈身方興寂滅之慮。又樂求涅槃。非唯厭苦。<a 
name="0056b14" id="0056b14"></a>或聞諸佛功德不可思議。或聞六波羅蜜諸<a 
name="0056b15" id="0056b15"></a>道品法。或&#x89A9;諸大菩薩遊戲神通。或嗅妙香。<a 
name="0056b16" id="0056b16"></a>或&#x751E;美食。皆能進道。趣求涅槃。故背生死。向<a 
name="0056b17" id="0056b17"></a>還寂滅。非唯一途。不可唯言無苦可厭。遂不<a 
name="0056b18" id="0056b18"></a>許欣求涅槃也。</p><a 
name="0056b19" id="0056b19"></a><p style="text-indent: 0em; margin-left: 0em"><span class="linehead"></span>問曰。如論中說。過去生中所造重罪。縱修勝<a 
name="0056b20" id="0056b20"></a>善乃至得聖。猶受過去定報之業。如離越阿<a 
name="0056b21" id="0056b21"></a>羅漢等。今既具造重罪。往生西方。雖生淨土<a 
name="0056b22" id="0056b22"></a>既無聖道。生彼國已為受苦耶。為不受苦耶。<a 
name="0056b23" id="0056b23"></a>若受苦者。即不應言無有諸苦但受諸樂。若<a 
name="0056b24" id="0056b24"></a>不受者。生彼凡夫未起一念無漏聖道。如何<a 
name="0056b25" id="0056b25"></a>造彼重罪。而永不受苦耶。</p><a 
name="0056b26" id="0056b26"></a><p style="text-indent: 0em; margin-left: 0em"><span class="linehead"></span>釋曰。此義不定。不可一准。諸受苦者為生穢<a 
name="0056b27" id="0056b27"></a>土。縱令得聖。身是苦身。乘是苦身。受斯苦<a 
name="0056b28" id="0056b28"></a>果。生彼淨土。具惑凡夫。雖無聖道不及聖者。<a 
name="0056b29" id="0056b29"></a>然是極樂世界殊勝淨身。見佛聞法。修行大<a 
name="0056c01" id="0056c01"></a>乘。佛本願故能超此聖人。不受苦報。只如退<a 
name="0056c02" id="0056c02"></a>法種姓。不及思法種性。而思法勝種性生於<a 
name="0056c03" id="0056c03"></a>人中。具有五退緣。雖勝而退。退法種姓生於<a 
name="0056c04" id="0056c04"></a>天中。闕五退緣。雖劣不退。不為性劣在上而<a 
name="0056c05" id="0056c05"></a>退。不為性勝在下不退。此亦如是。雖得聖道<a 
name="0056c06" id="0056c06"></a>為生穢土。而受苦果。為生淨土。雖是凡夫而<a 
name="0056c07" id="0056c07"></a>無惡報。善緣力加必無苦報。如阿闍世王定<a 
name="0056c08" id="0056c08"></a>不受苦也。</p><a 
name="0056c09" id="0056c09"></a><p><span class="juanname">釋淨土群疑論卷第四</span></p>
<hr>【經文資訊】大正藏第 47 冊 No. 1960 釋淨土群疑論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6ce2.html?index=T47n1960" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T47n1960_004 by HTTrack Website Copier/3.x [XR&CO'2014], Tue, 07 Jun 2016 06:58:45 GMT -->
</html>
