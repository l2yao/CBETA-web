<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB219_007 by HTTrack Website Copier/3.x [XR&CO'2014], Tue, 07 Jun 2016 07:11:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=255016752&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28nB219&amp;utmp=%2Fmobile%2Findex.php%3Findex%3DJ28nB219_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0239.html?index=J28nB219_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B219 紫竹林顓愚衡和尚語錄 (20卷)<br/>【清 觀衡說　正印重編】<br/>第 7 卷</p>
	<a href="index6f8a-2.html?index=J28nB219_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B219" sutra_name="紫竹林顓愚衡和尚語錄" sutra_juan="[卷7]">　
<a 
name="0690c01" id="0690c01"></a><p><span class="juanname">紫竹林顓愚衡和尚語錄卷第七</span></p><a 
name="0690c02" id="0690c02"></a><p style="margin-left: 4em"><span class="byline">住南康府同安寺嗣法門人正印重編</span></p><a 
name="0690c03" id="0690c03"></a><div class="xu"><p style="margin-left: 2em"><span class="headname">經序</span></p><a 
name="0690c04" id="0690c04"></a><div class="xu"><p style="margin-left: 3em"><span class="headname">刻千佛名經序</span></p><a 
name="0690c05" id="0690c05"></a><p style="text-indent: 0em; margin-left: 0em"><span class="linehead"></span>世界以音聲為體。道德以名言為用。而綱常倫理非<a 
name="0690c06" id="0690c06"></a>名言無以立矣。名言于世大矣哉。是以古聖先賢垂<a 
name="0690c07" id="0690c07"></a>名萬世千載之下。俗流常品仰名尋德。以革凡習。則<a 
name="0690c08" id="0690c08"></a>知聖賢非名無以垂化。凡愚非名無以導心。而成聖<a 
name="0690c09" id="0690c09"></a>成賢不可不知名言為重矣。乃至出世玅法。諸佛菩<a 
name="0690c10" id="0690c10"></a>薩亦以名言為常住。法身名字不朽即廣長舌常轉<a 
name="0690c11" id="0690c11"></a>法輪也。原其三劫三千佛。因聞五十三佛名而發菩<a 
name="0690c12" id="0690c12"></a>提心。俱成正覺。而三千諸佛亦以洪名展轉。開悟眾<a 
name="0690c13" id="0690c13"></a>生。佛佛道同名。於世亦一也。有罪障之輩。經微塵劫。<a 
name="0690c14" id="0690c14"></a>不聞佛名字而菩提種子何由生焉。悲夫。我輩何幸。<a 
name="0690c15" id="0690c15"></a>得遇釋迦法中。感我覺皇。宣說諸佛名字。凡一歷耳<a 
name="0690c16" id="0690c16"></a>根。永為道種。況復稱揚讚嘆。唱和禮拜。各自淨信。成<a 
name="0690c17" id="0690c17"></a>佛無疑矣。病僧自建五臺以來。每率清眾日課千佛<a 
name="0690c18" id="0690c18"></a>名經。兼修諸品懺法。有俞居士宿植德本。感悟佛恩。<a 
name="0690c19" id="0690c19"></a>刻千佛名經。一報佛恩。一化群品。一自為佛種。此居<a 
name="0690c20" id="0690c20"></a>士刻經之本意。予因言此。使傍觀出家兒日日翹勤<a 
name="0690c21" id="0690c21"></a>五體。和聲禮拜。知非虛勞也。</p></div><a 
name="0690c22" id="0690c22"></a><div class="xu"><p style="margin-left: 3em"><span class="headname">心經標言序</span></p><a 
name="0690c23" id="0690c23"></a><p style="text-indent: 0em; margin-left: 0em"><span class="linehead"></span>如來稱曰空王。法門稱曰空門。是則萬德慈尊。以空<a 
name="0690c24" id="0690c24"></a>為體。一切教法。以空為宗。所以五時設化。般若居中。<a 
name="0690c25" id="0690c25"></a>破前顯後。照有滌空。莫不由斯力耳。然則般若為諸<a 
name="0690c26" id="0690c26"></a>部之樞機。是經乃般若之領。要悟斯經者不過數十<a 
name="0690c27" id="0690c27"></a>言。微塵剎海。無量法門。全體窺矣。如其用力徵而克<a 
name="0690c28" id="0690c28"></a>功遠。惟般若波羅蜜多心經歟。絕學居士自言一生<a 
name="0690c29" id="0690c29"></a>在般若心經得力。及見心經標言。分經析義。如檢自<a 
name="0690c30" id="0690c30"></a>家屋裏珍奇。纖無疑滯。其辭匹鏡花水月。其義奪杲<a 
name="0691a01" id="0691a01"></a>日晴空。性相全彰。宗教圓備。豈非剖一微塵見大千<a 
name="0691a02" id="0691a02"></a>經卷者哉。惜未見其人。但從其子頗聞居士一二進<a 
name="0691a03" id="0691a03"></a>止。其子凝之。穎悟超拔。可克父業。庚申秋馳書及壙<a 
name="0691a04" id="0691a04"></a>記標言。求予一言。乃就梓。茲見居士脫體受用。全在<a 
name="0691a05" id="0691a05"></a>般若光中。焚香合爪讚歎。真世諦中法眼再來人也。<a 
name="0691a06" id="0691a06"></a>是為序。</p></div><a 
name="0691a07" id="0691a07"></a><div class="xu"><p style="margin-left: 3em"><span class="headname">金剛般若經四依解序</span></p><a 
name="0691a08" id="0691a08"></a><p style="text-indent: 0em; margin-left: 0em"><span class="linehead"></span>原夫如來為一大事因緣出現于世。開示悟入佛之<a 
name="0691a09" id="0691a09"></a>知見。故佛知見者即阿耨多羅三藐三菩提是也。如<a 
name="0691a10" id="0691a10"></a>來一代藏教。唯此一事。但隨眾生心量所見不同。故<a 
name="0691a11" id="0691a11"></a>有五時設化之別。初演太華嚴。正示菩提自相。主伴<a 
name="0691a12" id="0691a12"></a>融通。依正無礙。一即一切。一切即一。總之是無上菩<a 
name="0691a13" id="0691a13"></a>提。不思議境相也。當時二乘人在會如聾若啞。其凡<a 
name="0691a14" id="0691a14"></a>夫可知。如來不得已。將此不思議菩提分示少許。以<a 
name="0691a15" id="0691a15"></a>就下劣根器三乘人。同見丈六金身。說阿含等教。二<a 
name="0691a16" id="0691a16"></a>乘人始得信入。依之出分。斷生死。證有餘。涅槃名人<a 
name="0691a17" id="0691a17"></a>空般若。是少分菩提。即自覺也。以二乘根器狹劣。得<a 
name="0691a18" id="0691a18"></a>少為足。自任是二乘耽涅槃。怖生死。不能進修無上<a 
name="0691a19" id="0691a19"></a>菩提。故如來說方等大乘等教。彈偏斥小。贊大褒圓。<a 
name="0691a20" id="0691a20"></a>激勵二乘。發大乘之心。此示半分菩提。亦能自他俱<a 
name="0691a21" id="0691a21"></a>覺也。二乘凡夫見佛彈斥。乃愧小忻大。厭偏慕圓。雖<a 
name="0691a22" id="0691a22"></a>欲發大乘心。而執實有大乘小乘法相。不能發清淨<a 
name="0691a23" id="0691a23"></a>菩提心。故佛復說般若空教。破前大小乘法相之執。<a 
name="0691a24" id="0691a24"></a>令離相發最上乘清淨菩提心。此示滿分菩提。空有<a 
name="0691a25" id="0691a25"></a>俱空。即究竟覺也。既發菩提心。當發菩提果。故佛說<a 
name="0691a26" id="0691a26"></a>法華等教。與之授記作佛。吐佛四十九年冤氣。方露<a 
name="0691a27" id="0691a27"></a>本懷。但教化菩薩諸有所作常為一事。又云。若有聞<a 
name="0691a28" id="0691a28"></a>法者。無一不成佛。可謂傾心吐露。然眾生既發菩提<a 
name="0691a29" id="0691a29"></a>心。佛與授菩提記。如來出世能事畢矣。故繼之以涅<a 
name="0691a30" id="0691a30"></a>槃。是知如來出世五時。設化原始。要終總一阿耨多<a 
name="0691b01" id="0691b01"></a>羅三藐三菩提之大事也。般若當第四時。如來談般<a 
name="0691b02" id="0691b02"></a>若有四處十六會。此金剛般若於四處在第二處。於<a 
name="0691b03" id="0691b03"></a>十六會當第九會。此經傳至震旦。凡經六譯。今本即<a 
name="0691b04" id="0691b04"></a>什師弘始四年長安草堂寺譯者。此經自古迄今。論<a 
name="0691b05" id="0691b05"></a>疏不下千有餘家。西域古今不知有幾。所見有四人。<a 
name="0691b06" id="0691b06"></a>支那疏記雖多。止見三人。今有曹谿決疑。蘊璞筏喻。<a 
name="0691b07" id="0691b07"></a>海內並譽。參於古人亦互有所長也。古今疏記多以<a 
name="0691b08" id="0691b08"></a>二論為主。據二論於經文多難銷會。若十八住為的<a 
name="0691b09" id="0691b09"></a>天親。不宜分二十七疑。二十七疑如準無著。何判為<a 
name="0691b10" id="0691b10"></a>一十八住。二大士既難為準餘者。可知是則但隨各<a 
name="0691b11" id="0691b11"></a>人所見。成就各人一段金剛智。皆與實相不相違背。<a 
name="0691b12" id="0691b12"></a>如世間文字愈做愈奇。愈出愈有。非以一美能絕其<a 
name="0691b13" id="0691b13"></a>後。亦非一得盡廢其前。以理無盡。智亦無盡也。觀衡<a 
name="0691b14" id="0691b14"></a>於古人論疏多未曉然。無礙智不及古人。故也因注<a 
name="0691b15" id="0691b15"></a>心本文。一日閱寶集經云。菩提者。無色無相。不可言<a 
name="0691b16" id="0691b16"></a>說。心亦無色無相。不可顯示。眾生亦爾。又云。菩提者。<a 
name="0691b17" id="0691b17"></a>非過去未來現在心。及眾生亦非過去未來現在。豁<a 
name="0691b18" id="0691b18"></a>然知此經文雖重沓。不出心佛眾生。此三法無差別。<a 
name="0691b19" id="0691b19"></a>是名菩提心也。經中又云。若有諸眾生善根廣大。超<a 
name="0691b20" id="0691b20"></a>諸眾生。如須彌山王出過一切。是初發心。施波羅蜜。<a 
name="0691b21" id="0691b21"></a>因又知此經重重言內外財施及法施。是菩提心初<a 
name="0691b22" id="0691b22"></a>相也。又閱心地觀經。有十種波羅蜜。每一種有三相。<a 
name="0691b23" id="0691b23"></a>如布施外財。但名施波羅蜜。布施身命內財。名親近<a 
name="0691b24" id="0691b24"></a>波羅蜜。為求法者說四句偈。一無所得名真實波羅<a 
name="0691b25" id="0691b25"></a>蜜。則知此經重重以內外財施較量。說經功德是以<a 
name="0691b26" id="0691b26"></a>二種波羅蜜較顯真實波羅蜜。是知菩提以無所得<a 
name="0691b27" id="0691b27"></a>為自相也。知此端倪。觀此經文字條然次序。略為科<a 
name="0691b28" id="0691b28"></a>釋。復參證諸家論疏。有符節相合者亦取焉。前後疏<a 
name="0691b29" id="0691b29"></a>通。倫次分明。如一氣之談。輒敢命筆分注經文之下。<a 
name="0691b30" id="0691b30"></a>名曰四依解未全依古人。故也其解始終唯發明阿<a 
name="0691c01" id="0691c01"></a>耨多羅三藐三菩提心一義而已。觀衡識見不如古<a 
name="0691c02" id="0691c02"></a>人。實霄壤懸隔。經如日光。古人如明目人見日光全<a 
name="0691c03" id="0691c03"></a>分。衡眚人不能如古人所見。但隨自見所見得日光<a 
name="0691c04" id="0691c04"></a>少分。盡自<span class="corr" title='[已&gt;己]'>己</span>見量而已。非不欲見古人見處。但眚自<a 
name="0691c05" id="0691c05"></a>障耳。即所見自相分境界托日光生起。不從他人見<a 
name="0691c06" id="0691c06"></a>分生起。今之科分唯依經文生起。得與不得。過歸於<a 
name="0691c07" id="0691c07"></a><span class="corr" title='[已&gt;己]'>己</span>。不敢污古人也。若論佛知見。唯佛與佛乃能究盡。<a 
name="0691c08" id="0691c08"></a>經中有摸象喻。凡以有思惟心入佛知見。如瞢人摸<a 
name="0691c09" id="0691c09"></a>象。古今疏論既如摸象。衡以眚自任。亦不愧也。儻不<a 
name="0691c10" id="0691c10"></a>以眚為恥。同觀佛日。雖未見全分。已勝不觀者也。若<a 
name="0691c11" id="0691c11"></a>高明如古人者。亦不敢強焉。四依者一依法不依人。<a 
name="0691c12" id="0691c12"></a>未全依古人節判故。二依義不依語。唯探經義。不工<a 
name="0691c13" id="0691c13"></a>文字故。三依智不依識。唯依菩提心。不馳騁知見故。<a 
name="0691c14" id="0691c14"></a>四依了義。不依不了義。唯依清淨實相不分別。有無<a 
name="0691c15" id="0691c15"></a>枝葉故。斯解見雖微昧。志在弘通。縱未符佛意法意。<a 
name="0691c16" id="0691c16"></a>計過不甚多焉。</p></div><a 
name="0691c17" id="0691c17"></a><div class="xu"><p style="margin-left: 3em"><span class="headname">首楞嚴經四依解序</span></p><a 
name="0691c18" id="0691c18"></a><p style="text-indent: 0em; margin-left: 0em"><span class="linehead"></span>夫首楞嚴者。乃人人日用。能見能聞。能覺能知之自<a 
name="0691c19" id="0691c19"></a>性也。蓋此性即是常住真心。一真法界。聖凡不二。物<a 
name="0691c20" id="0691c20"></a>我同源。如是廣大圓明玅性。而眾生用之能見能聞。<a 
name="0691c21" id="0691c21"></a>能覺能知而不識知廣大圓明。實自狹自小。自私自<a 
name="0691c22" id="0691c22"></a>昧。可謂日用而不知也。圓覺序云。終日圓覺而未嘗<a 
name="0691c23" id="0691c23"></a>圓覺者凡夫也。斯之謂歟。原此見聞知覺常住真心。<a 
name="0691c24" id="0691c24"></a>照而常寂。名為奢摩他。而世出世間一切諸法皆非<a 
name="0691c25" id="0691c25"></a>即空如來藏。又此常住真心寂而常照。名為三摩提。<a 
name="0691c26" id="0691c26"></a>而世出世間一切諸法皆即即不空如來藏。又此常<a 
name="0691c27" id="0691c27"></a>住真心寂照不二。名為禪那。而世出世間一切諸法<a 
name="0691c28" id="0691c28"></a>離即離非。是即非即。即空不空如來藏。是則三藏本<a 
name="0691c29" id="0691c29"></a>乎一心。三觀原無二體。究竟常住。無壞無雜。故名首<a 
name="0691c30" id="0691c30"></a>楞嚴。苟能于此見聞覺知。薦得常住真心。性淨明體。<a 
name="0692a01" id="0692a01"></a>而首楞嚴大定備在我而不在於經也若然者心外<a 
name="0692a02" id="0692a02"></a>無法法外無心舉心則念念真詮觀經則字字本性<a 
name="0692a03" id="0692a03"></a>豈容心法能所對待之分哉孰能達此又不唯一經<a 
name="0692a04" id="0692a04"></a>之文義不屬於他盛矣盡眼之所見耳之所聞鼻之<a 
name="0692a05" id="0692a05"></a>所嗅舌之所嘗身之所覺意之所知盡於虛空遍於<a 
name="0692a06" id="0692a06"></a>法界塵塵剎剎事事法法亦不出此見聞覺知六湛<a 
name="0692a07" id="0692a07"></a>圓明之外是則十方世界乃吾見聞覺知之性量十<a 
name="0692a08" id="0692a08"></a>方諸佛乃吾見聞覺知之心光諸佛於眾生心中轉<a 
name="0692a09" id="0692a09"></a>大法輪眾生於諸佛光中聞第一義斯則一為無量<a 
name="0692a10" id="0692a10"></a>無量為一小中現大大中現小不動道場遍十方界<a 
name="0692a11" id="0692a11"></a>身含十方無盡虛空於一毛端現寶王剎坐微塵裏<a 
name="0692a12" id="0692a12"></a>轉大法輪如是玅用眾生日用個個圓成豈唯諸佛<a 
name="0692a13" id="0692a13"></a>獨能哉若爾廣大性量廣大真用即此日用見聞覺<a 
name="0692a14" id="0692a14"></a>知而不知不覺不能廣大真實受用孰之過歟經云<a 
name="0692a15" id="0692a15"></a>汝復欲知無始無明使汝輪轉生死結根唯汝六根<a 
name="0692a16" id="0692a16"></a>更非他物汝復欲知無上菩提令汝速證安樂解脫<a 
name="0692a17" id="0692a17"></a>寂淨玅常亦汝六根更非他物知此離吾見聞覺知<a 
name="0692a18" id="0692a18"></a>別無片事可得豈非十方世界囫囫圇圇是一輪見<a 
name="0692a19" id="0692a19"></a>聞覺知玅真如性耶第眾生日用不知勞我覺皇出<a 
name="0692a20" id="0692a20"></a>現於世將錯就錯從迷指迷將此見聞覺知分作五<a 
name="0692a21" id="0692a21"></a>時名教總欲生住異滅復歸一性圓常因當機有淺<a 
name="0692a22" id="0692a22"></a>深故乘時有先後至於斯經也開三乘之區宇統五<a 
name="0692a23" id="0692a23"></a>教之宏綱權實並融性相俱徹初標常住真心分別<a 
name="0692a24" id="0692a24"></a>為二種根本後明二決定義究竟歸常住真心其究<a 
name="0692a25" id="0692a25"></a>妄也即處即體以推心心本非心若同若別以分見<a 
name="0692a26" id="0692a26"></a>見亦非見其究真也無內無外以示圓圓自何圓不<a 
name="0692a27" id="0692a27"></a>動不變以顯常常如所常或舉拳或垂手滿盤托放<a 
name="0692a28" id="0692a28"></a>阿難目前或交光或灌頂親手撥在大眾口裏或剖<a 
name="0692a29" id="0692a29"></a>剝於物象或直指於見精非因緣非自然非和合非<a 
name="0692a30" id="0692a30"></a>不和合掃除戲論而妄想自空曰清淨曰本然曰周<a 
name="0692b01" id="0692b01"></a>遍曰不動搖但不分別而實相全露發揮三種藏性<a 
name="0692b02" id="0692b02"></a>細釋深玅疑惑以應玅奢摩他之請詳明二決定義<a 
name="0692b03" id="0692b03"></a>繼選耳根圓通以滿最初方便之酬復示壇儀法行<a 
name="0692b04" id="0692b04"></a>以為末世攝心重宣秘密伽陀以作當來護念見聞<a 
name="0692b05" id="0692b05"></a>之真宅既悟莊嚴之玅門已知借路還家由因達果<a 
name="0692b06" id="0692b06"></a>立三漸次滅二倒因番十二類生日用不知之沉習<a 
name="0692b07" id="0692b07"></a>成十二聖位稱性圓明之玅覺當機舉果求因問答<a 
name="0692b08" id="0692b08"></a>事訖世尊依因示果修證義周隨請真詮之名便示<a 
name="0692b09" id="0692b09"></a>了義之目阿難末問七趨情想之昇降如來自說五<a 
name="0692b10" id="0692b10"></a>陰迷悟之淺深總是日用不知未全道力是知一經<a 
name="0692b11" id="0692b11"></a>所示所說大意不出當機所恨所請二關精研所恨<a 
name="0692b12" id="0692b12"></a>未全道力之致使盡日用不知之愚發明所請得成<a 
name="0692b13" id="0692b13"></a>菩提之因便克自性圓明之妙全經之旨旨盡于斯<a 
name="0692b14" id="0692b14"></a>要其如來種種方便費盡多少婆心不過指示人人<a 
name="0692b15" id="0692b15"></a>日用見聞覺知就是如來成佛真體如能極盡擔當<a 
name="0692b16" id="0692b16"></a>不唯當下與諸佛把手共行便能高跳毘盧頂<span class="gaiji">[寧*頁]<!--gaiji,,1[寧*頁],2&#x29573;,3--></span>上<a 
name="0692b17" id="0692b17"></a>去也可不快哉可不快哉是經自唐譯已還千有餘<a 
name="0692b18" id="0692b18"></a>載傳疏相繼二十餘家犁文搜義曲盡幽微究妄研<a 
name="0692b19" id="0692b19"></a>真了無滯礙大觀諸疏似乎白日之下弗藉剔燈細<a 
name="0692b20" id="0692b20"></a>閱本經實矣太虛之中不勞施點何乃自見未圓不<a 
name="0692b21" id="0692b21"></a>能如龍游空超超於文義之外鈍根不猛偏好猶蟲<a 
name="0692b22" id="0692b22"></a>注水曲曲于字句之中茲不揣沉冥妄作分釋自知<a 
name="0692b23" id="0692b23"></a>不免聚笑於大方之口且圖取快於偏陋之心知我<a 
name="0692b24" id="0692b24"></a>罪我我心一如是我非我各有高見衡不敢強知焉<a 
name="0692b25" id="0692b25"></a>開章分門不越古式節文發義唯依本經故以四依<a 
name="0692b26" id="0692b26"></a>名之。</p></div><a 
name="0692b27" id="0692b27"></a><div class="xu"><p style="margin-left: 3em"><span class="headname">刻圓通懺序</span></p><a 
name="0692b28" id="0692b28"></a><p style="text-indent: 0em; margin-left: 0em"><span class="linehead"></span>十方法界世出世間根塵染淨一切諸法皆是本有<a 
name="0692b29" id="0692b29"></a>光明玅相別無一法間雜其中所以事事法法皆可<a 
name="0692b30" id="0692b30"></a>以透露向上一事都可以為教體但隨差別因緣不<a 
name="0692c01" id="0692c01"></a>無優劣遲速於根塵中推之勝玅莫過於音聲圓通<a 
name="0692c02" id="0692c02"></a>無過於聞性是知耳根一門不獨我娑婆世界為上<a 
name="0692c03" id="0692c03"></a>即十方世界亦稱第一也蓋我娑婆世界釋迦文佛<a 
name="0692c04" id="0692c04"></a>以音聲為教體觀音大士以聞根為方便正合此方<a 
name="0692c05" id="0692c05"></a>之教堪導此方之機是知諸經教中皆稱讚觀音大<a 
name="0692c06" id="0692c06"></a>士善得圓通法門西天東土樹教弘宗一切聖賢莫<a 
name="0692c07" id="0692c07"></a>不宗此一門莫不宗于觀音大士衡根性下劣不能<a 
name="0692c08" id="0692c08"></a>超越自在因歸依觀音大士崇此一門撰集禮觀音<a 
name="0692c09" id="0692c09"></a>儀一卷勸緇白同入聞薰聞修金剛三昧楚南諸郡<a 
name="0692c10" id="0692c10"></a>從化者勝乙亥秋禮青原祖庭過螺川挂錫西峰蘭<a 
name="0692c11" id="0692c11"></a>若有任之郭居士宿慧深契一見此卷如逢家寶歡<a 
name="0692c12" id="0692c12"></a>喜踴躍即欲梓行遍布謹潔身心自<span class="corr" title='[已&gt;己]'>己</span>書寫更為條<a 
name="0692c13" id="0692c13"></a>理次第每一願後繪其行像以便作觀梓成屬余序<a 
name="0692c14" id="0692c14"></a>感居士之誠慧行雅合又喜同為圓通法侶因拈筆<a 
name="0692c15" id="0692c15"></a>祝曰願修此懺者各人莫孤自<span class="corr" title='[已&gt;己]'>己</span>本有聖性莫孤觀<a 
name="0692c16" id="0692c16"></a>音大士圓通無礙之慈悲莫孤各人師長父母生育<a 
name="0692c17" id="0692c17"></a>提攜莫孤檀越流通護法之深恩必期親見觀音大<a 
name="0692c18" id="0692c18"></a>士本來面目深入真實圓通乃爾。</p></div><a 
name="0692c19" id="0692c19"></a><p style="margin-left: 3em"><span class="headname">刺血書華嚴經跋</span></p><a 
name="0692c20" id="0692c20"></a><p style="text-indent: 0em; margin-left: 0em"><span class="linehead"></span>吉州廬陵爾念彭居士法名音潡老實明白志學信<a 
name="0692c21" id="0692c21"></a>佛居貧不厭禮誦精勤又善楷書淡食刺血書華嚴<a 
name="0692c22" id="0692c22"></a>大經及法華金剛諸大乘經典書成莊嚴精緻送諸<a 
name="0692c23" id="0692c23"></a>蘭若供養此一玅行在出家輩行之似不甚難不難<a 
name="0692c24" id="0692c24"></a>而難之不知出家所事何事在居士處俗諦中不以<a 
name="0692c25" id="0692c25"></a>家室為累身心唯佛是事行此難行法施是比之深<a 
name="0692c26" id="0692c26"></a>山苦行頭陀無愧豈泛常塵品所能為哉此一行在<a 
name="0692c27" id="0692c27"></a>出家輩行之實希有況在俗諦中行之更為希有又<a 
name="0692c28" id="0692c28"></a>在末季俗諦中行之是更甚為希有也法華經云若<a 
name="0692c29" id="0692c29"></a>有聞法者無一不成佛如是大乘圓玅法門一字入<a 
name="0692c30" id="0692c30"></a>耳一句染神皆為菩提種子決定成佛況能目觀口<a 
name="0693a01" id="0693a01"></a>誦手捧心持刺血書寫豈不成佛耶又觀此一行是<a 
name="0693a02" id="0693a02"></a>佛事耶非佛事耶若是佛事本是佛心心事皆佛體<a 
name="0693a03" id="0693a03"></a>用一致非佛而何疑哉有謂書經用紫粉青墨豈不<a 
name="0693a04" id="0693a04"></a>清淨何用血書血是腥物一點染人衣服尚生厭惡<a 
name="0693a05" id="0693a05"></a>何以書出世清淨佛法耶曰此一勝行出載聖經是<a 
name="0693a06" id="0693a06"></a>佛明言是菩薩玅行華嚴行願品云剝皮為紙析骨<a 
name="0693a07" id="0693a07"></a>為筆刺血為墨書寫經卷積如須彌充滿法界此為<a 
name="0693a08" id="0693a08"></a>證量也又此勝行乃菩薩稱法性所作不思義玅行<a 
name="0693a09" id="0693a09"></a>非有身心有我見者所能為也又以皮骨血汁書經<a 
name="0693a10" id="0693a10"></a>者非以皮骨血汁為美乃美佛法為重而身可輕也<a 
name="0693a11" id="0693a11"></a>紙帛金墨為外財皮肉骨血為內財捨外財易捨內<a 
name="0693a12" id="0693a12"></a>財難若不為此難捨能捨何以見忘身為法耶若以<a 
name="0693a13" id="0693a13"></a>法性觀之有情無情有漏無漏聖凡平等誰染誰淨<a 
name="0693a14" id="0693a14"></a>誰增誰減誰生誰滅是生滅染淨增減皆屬妄想計<a 
name="0693a15" id="0693a15"></a>度若謂血點於衣生惡心而墨汁點於白衣又豈不<a 
name="0693a16" id="0693a16"></a>惡耶審此惡心既同則血墨之染淨亦均豈可謂墨<a 
name="0693a17" id="0693a17"></a>淨而血染哉又試看血入墨汁則不見染墨入血中<a 
name="0693a18" id="0693a18"></a>則見染是又血淨而墨染矣又金汁果淨入眼不應<a 
name="0693a19" id="0693a19"></a>生障血汁果染入目不應生光是又血淨而金垢矣<a 
name="0693a20" id="0693a20"></a>然金墨血汁豈實有染淨哉是染淨皆人自心分別<a 
name="0693a21" id="0693a21"></a>耳若無分別法法皆如誰非佛體誰非自性若紙素<a 
name="0693a22" id="0693a22"></a>若白<span class="gaiji">[疊*毛]<!--gaiji,,1[疊*毛],2&#x3CB2;,3--></span>若樺皮若貝葉若毫筆若指爪若草木若金<a 
name="0693a23" id="0693a23"></a>石若皮骨若血肉上至諸天日月下及山河大地中<a 
name="0693a24" id="0693a24"></a>之人物萬事同一清淨法身共一光明寶藏從古至<a 
name="0693a25" id="0693a25"></a>今觀閱不盡講演不盡思解不盡書寫不盡是真經<a 
name="0693a26" id="0693a26"></a>卷是真文字是真法門是真秘藏書經至此筆筆是<a 
name="0693a27" id="0693a27"></a>般若生光點點是如來示跡縱橫自在無非佛事是<a 
name="0693a28" id="0693a28"></a>謂真佛也復為之贊贊曰佛子安住俗諦中能為頭<a 
name="0693a29" id="0693a29"></a>陀希有事<span class="corr" title='[剌&gt;刺]'>刺</span>血書寫諸法寶身心舉止皆佛事末世<a 
name="0693a30" id="0693a30"></a>能為此深心一切佛恩皆報足知恩報恩得佛心心<a 
name="0693b01" id="0693b01"></a>既如佛即佛子佛子即為佛攝受現前當來必成佛<a 
name="0693b02" id="0693b02"></a>我今稽首極稱讚功德甚深不思議字字不錯亦不<a 
name="0693b03" id="0693b03"></a>亂點點無名亦無相。</p><a 
name="0693b04" id="0693b04"></a><p style="margin-left: 3em"><span class="headname">血墨合書玅法蓮華經跋</span></p><a 
name="0693b05" id="0693b05"></a><p style="text-indent: 0em; margin-left: 0em"><span class="linehead"></span>丁丑春余自吉州復匡山進法雲寺為憨先師掃塔<a 
name="0693b06" id="0693b06"></a>即休夏山中適四月八日本山清眾同乞毘尼有庫<a 
name="0693b07" id="0693b07"></a>主靜修公亦從其次修公素性質直樸厚精勤在五<a 
name="0693b08" id="0693b08"></a>乳主庫有年始終不二盆器米麵鹽醋之屬出納有<a 
name="0693b09" id="0693b09"></a>量毫未輕忽即本職之餘見有當為而未為之事無<a 
name="0693b10" id="0693b10"></a>不勇猛於前未有避忌彼此之私自領戒之後倍加<a 
name="0693b11" id="0693b11"></a>勝行刺血合墨書法華等經細窺公之操履於十二<a 
name="0693b12" id="0693b12"></a>時中無頃刻之暇不生倦色非多生定願大力所持<a 
name="0693b13" id="0693b13"></a>何能臻此病僧是秋辭先師塔登雲居為灑掃祖庭<a 
name="0693b14" id="0693b14"></a>因緣所留至歲暮公持所書法華經至歐峰頂上請<a 
name="0693b15" id="0693b15"></a>病僧一語證明於後病僧乃謂之曰即本經有六種<a 
name="0693b16" id="0693b16"></a>法師書寫是其一也又六種中求自他俱利而書寫<a 
name="0693b17" id="0693b17"></a>一行獨為其最以有卷軸文字之相能令受持讀誦<a 
name="0693b18" id="0693b18"></a>解說供養諸行之所發起故也抑所書經卷流傳世<a 
name="0693b19" id="0693b19"></a>間即大地清淨眼目即將來大光明幢即諸佛法身<a 
name="0693b20" id="0693b20"></a>常住即慧命相續不斷實則超越諸行遠矣至於刺<a 
name="0693b21" id="0693b21"></a>血為墨剝皮為紙析骨為筆書寫經卷積如須彌盈<a 
name="0693b22" id="0693b22"></a>滿法界此又稱如來藏不思議玅行是超越中之大<a 
name="0693b23" id="0693b23"></a>超越遠之更遠之矣公於不思議微玅法行已示少<a 
name="0693b24" id="0693b24"></a>分此亦隨世所知之心量耳或謂書經用香墨豈不<a 
name="0693b25" id="0693b25"></a>清嘉何以血汁為重耶曰如世古今有割股救親親<a 
name="0693b26" id="0693b26"></a>病即愈股豈投症之藥耶股是悅親之味耶無乃重<a 
name="0693b27" id="0693b27"></a>親輕身故耳因捨身報親所以能動天地感鬼神起<a 
name="0693b28" id="0693b28"></a>親痾勸諸人古今稱為至孝豈可以諸味之美諸藥<a 
name="0693b29" id="0693b29"></a>之靈而較優劣哉此刺血書經一行出諸聖典乃不<a 
name="0693b30" id="0693b30"></a>思議大人境界非以血光為美特為重法忘軀唯法<a 
name="0693c01" id="0693c01"></a>無餘以究竟清淨法身圓滿一真法界豈可以血墨<a 
name="0693c02" id="0693c02"></a>染淨難易世諦之見而為分別哉唯稱讚尊重不及<a 
name="0693c03" id="0693c03"></a>是為知識復以偈讚之偈曰佛子實住真實地所行<a 
name="0693c04" id="0693c04"></a>無事不真實有身無身不分別難行能行不思議是<a 
name="0693c05" id="0693c05"></a>血是墨書此經一點一畫全體示塵塵剎剎一毫端<a 
name="0693c06" id="0693c06"></a>劫劫生生唯本際諸佛法身離彼此常住世間作饒<a 
name="0693c07" id="0693c07"></a>益佛子能行諸佛行真實是佛何疑惑。</p><a 
name="0693c08" id="0693c08"></a><p style="margin-left: 3em"><span class="headname">禮板的達像跋</span></p><a 
name="0693c09" id="0693c09"></a><p style="text-indent: 0em; margin-left: 0em"><span class="linehead"></span>天竺國梵儀大僧入諸夏肇自迦葉摩騰竺法蘭二<a 
name="0693c10" id="0693c10"></a>師始至洛陽正漢明帝永平間嗣有曇柯迦羅之于<a 
name="0693c11" id="0693c11"></a>魏佛馱跋陀羅之于晉等比不可枚舉自漢至明初<a 
name="0693c12" id="0693c12"></a>梵儀大僧往往至震旦者皆眾中尊僧寶之龍象也<a 
name="0693c13" id="0693c13"></a>歷朝聖主咸以師禮接之其來總為一佛法大事第<a 
name="0693c14" id="0693c14"></a>各有宗尚因各有所宗亦各有授受名分名分既彰<a 
name="0693c15" id="0693c15"></a>互有旗鼓互有隆替總之佛法一脈綿綿不絕而梵<a 
name="0693c16" id="0693c16"></a>師至此各付所得付得其傳或返本國或示寂此土<a 
name="0693c17" id="0693c17"></a>其所傳之人多是此土唯元世祖供尾麻<span class="corr" title='[刺&gt;剌]'>剌</span>室利梵<a 
name="0693c18" id="0693c18"></a>儀相繼七世儼七佛繼化六世皆天竺人第七世是<a 
name="0693c19" id="0693c19"></a>震旦人所習皆天竺儀範名曰疑牙納囉釋彌此云<a 
name="0693c20" id="0693c20"></a>智光此人彼名以表七世皆密宗也第六世名板的<a 
name="0693c21" id="0693c21"></a>達薩詞拶室利即今南都西天寺北京真覺寺五臺<a 
name="0693c22" id="0693c22"></a>山圓照寺舍利塔是也此板的達大師為兩朝人主<a 
name="0693c23" id="0693c23"></a>所尊重初為元順帝遣官迎至京都安于西山法雲<a 
name="0693c24" id="0693c24"></a>寺即今真覺寺順帝親從受戒禮接甚隆大師不負<a 
name="0693c25" id="0693c25"></a>初志辭歸五臺山住善法寺即今圓照寺也大師日<a 
name="0693c26" id="0693c26"></a>夜惟文殊是其密證國朝初太祖高皇帝詔授善世<a 
name="0693c27" id="0693c27"></a>禪師賜銀章開戒度生利益深廣倍於前五世多矣<a 
name="0693c28" id="0693c28"></a>至于七世智光大國師名稱夷夏德被天人其光明<a 
name="0693c29" id="0693c29"></a>饒益又超于前六代遠矣是則有天下梵師相繼與<a 
name="0693c30" id="0693c30"></a>國終始則元世諸君皆賢王焉知非諸大國師陰有<a 
name="0694a01" id="0694a01"></a>所資助玅有所修致耶至於國朝禮儀樂品優於前<a 
name="0694a02" id="0694a02"></a>代勝多亦我太祖高皇帝興隆三寶睿算密等不可<a 
name="0694a03" id="0694a03"></a>思議之弘庇是歷朝崇奉三寶義意深矣衡初出家<a 
name="0694a04" id="0694a04"></a>依五臺圓照寺惠仁和尚剃落禮塔長輩告曰此是<a 
name="0694a05" id="0694a05"></a>板的達善世禪師之塔共有三處南都北京及此是<a 
name="0694a06" id="0694a06"></a>也甲申衡舟泊白門城下有禪客自西天寺來者言<a 
name="0694a07" id="0694a07"></a>寺有板的達舍利塔衡躍然而喜知是法派鼻祖也<a 
name="0694a08" id="0694a08"></a>秋日策杖叩於塔前見塔磚頹落無力一灑掃惟有<a 
name="0694a09" id="0694a09"></a>太息而已詢知有佛牙得瞻禮又詢知有手卷擬是<a 
name="0694a10" id="0694a10"></a>名公手蹟主者持至則故紙數張即印字前後失次<a 
name="0694a11" id="0694a11"></a>不成讀因囑幼仁張公訂明次序莊嚴成卷以永鑑<a 
name="0694a12" id="0694a12"></a>來哲知歷朝崇三寶之隆密化輔政之益不虛云爾。</p><a 
name="0694a13" id="0694a13"></a><div class="xu"><p style="margin-left: 3em"><span class="headname">華嚴經綱要序</span></p><a 
name="0694a14" id="0694a14"></a><p style="text-indent: 0em; margin-left: 0em"><span class="linehead"></span>華嚴大經者乃毘盧遮那佛稱法界量顯現自性因<a 
name="0694a15" id="0694a15"></a>果本玅莊嚴究竟圓頓總持法門也文豐義富事渺<a 
name="0694a16" id="0694a16"></a>宗玄要而收之不出四法界而已蓋四法界者一理<a 
name="0694a17" id="0694a17"></a>法界此界也以真性法中本無生佛名言豈有自他<a 
name="0694a18" id="0694a18"></a>影像世出世法染淨因緣當體全空究竟清淨不可<a 
name="0694a19" id="0694a19"></a>思議是謂理法界也二事法界斯界也即理法界至<a 
name="0694a20" id="0694a20"></a>虛而靈淨極而玅不動本然循業發現頓變相見二<a 
name="0694a21" id="0694a21"></a>分幻開迷悟兩途情與非情聖凡依正熾然同異究<a 
name="0694a22" id="0694a22"></a>竟所有不可思議是謂事法界也三理事無礙法界<a 
name="0694a23" id="0694a23"></a>是界也即理外無事事外無理理不拒事縛脫歷然<a 
name="0694a24" id="0694a24"></a>事不拒理生滅寂爾波濤萬殊而全彰水體水性一<a 
name="0694a25" id="0694a25"></a>味而遍示波瀾空有並施性相不二不可思議是謂<a 
name="0694a26" id="0694a26"></a>理事無礙法界也四事事無礙法界茲界也合上三<a 
name="0694a27" id="0694a27"></a>界圓入一真理事既不相違彼此自是無礙以事入<a 
name="0694a28" id="0694a28"></a>理理無盡而事事無盡以理收事理無殊而事事無<a 
name="0694a29" id="0694a29"></a>殊舉一念而三世圓明吹一毛而十方炳現正中有<a 
name="0694a30" id="0694a30"></a>依一毛孔中有無量無邊世界依中有正一微塵裏<a 
name="0694b01" id="0694b01"></a>有無窮無盡如來一多互融延促自在不可思議是<a 
name="0694b02" id="0694b02"></a>謂事事無礙法界也是則世出世間色心諸法不出<a 
name="0694b03" id="0694b03"></a>此四種法界又此四界唯是一心離心之外無法可<a 
name="0694b04" id="0694b04"></a>言此心亦是強名不可言議不可思議即一真大法<a 
name="0694b05" id="0694b05"></a>界也如來證此法界性示此法界相廣此法界量放<a 
name="0694b06" id="0694b06"></a>此法界光攝此法界機彰此法界會盡此法界理演<a 
name="0694b07" id="0694b07"></a>此法界經是經一名而有三部品偈既廣卷數勝多<a 
name="0694b08" id="0694b08"></a>人間難於秘藏龍宮久為密護像法住世龍樹大師<a 
name="0694b09" id="0694b09"></a>博盡世間琅<span class="gaiji">[王*函]<!--gaiji,,1[王*函],2,3--></span>因搜海中寶藏逢斯玅典無上真乘<a 
name="0694b10" id="0694b10"></a>慨大法不聞何以見自心現量圓宗未會豈能開法<a 
name="0694b11" id="0694b11"></a>性光明注神淵記得下部之始終竭力宣揚廣上根<a 
name="0694b12" id="0694b12"></a>之知見初流布於于闐次傳演於支那自經出興無<a 
name="0694b13" id="0694b13"></a>論餘國但此方禪教師將緇素明賢發無礙辨才得<a 
name="0694b14" id="0694b14"></a>無師智慧雄機大用豎論橫談生死涅槃自在無畏<a 
name="0694b15" id="0694b15"></a>立在毘盧頂上超於威音劫前從古至今算數莫計<a 
name="0694b16" id="0694b16"></a>豈非皆從此經法化而出耶或在諸餘經典及師友<a 
name="0694b17" id="0694b17"></a>因緣一念相應得見自性亦須從此經印證方能弘<a 
name="0694b18" id="0694b18"></a>自性圓通所以古人云無不出乎此法界無不還歸<a 
name="0694b19" id="0694b19"></a>此法界斯之謂歟今古從此經得大受用得大自在<a 
name="0694b20" id="0694b20"></a>不可不知此經之所出耶不可不知龍樹大師之所<a 
name="0694b21" id="0694b21"></a>與也是經疏論代有當家唯清涼大師獨超越諸作<a 
name="0694b22" id="0694b22"></a>體法界觀開合此經實文殊之應身乃毘盧之遍照<a 
name="0694b23" id="0694b23"></a>以六相十玄發其幽旨以五周四分收其全文分章<a 
name="0694b24" id="0694b24"></a>剔義若朗月之照晴空逐句揭宗猶海印之現乾象<a 
name="0694b25" id="0694b25"></a>義無不備事無不周是疏鈔與經可謂君臣道合也<a 
name="0694b26" id="0694b26"></a>疏鈔一出自唐至明代不虛講至於我朝神宗年次<a 
name="0694b27" id="0694b27"></a>亦講未歇時奈何二十年來不聞有處論及疏義究<a 
name="0694b28" id="0694b28"></a>此玄宗人與物俱為減消身與心並之虛弱事推容<a 
name="0694b29" id="0694b29"></a>易道懼艱難無論黑白皆為時氣所奪也即僧輩中<a 
name="0694b30" id="0694b30"></a>為座主者或經或論多不肯深求或句或文唯從輕<a 
name="0694c01" id="0694c01"></a>快以為簡易以為分明反以古人疏論為迂談率以<a 
name="0694c02" id="0694c02"></a>時尚口語為切玅是以比來法席皆貴指點本文講<a 
name="0694c03" id="0694c03"></a>解漸於虛浮疏鈔將同湮沒使如來一字法門書海<a 
name="0694c04" id="0694c04"></a>墨而不盡破塵經卷包法界以無餘全若無聞況復<a 
name="0694c05" id="0694c05"></a>得意法運至此良可惜哉蓋古人疏論皆依智宣流<a 
name="0694c06" id="0694c06"></a>或總大意條陳或從細文曲別或正釋或旁通或合<a 
name="0694c07" id="0694c07"></a>明或助顯或指證或懸分圓轉入微開合不一嗟乎<a 
name="0694c08" id="0694c08"></a>今之學者多識心淺近因視古之疏論謂智境支離<a 
name="0694c09" id="0694c09"></a>又則此時狹劣慢習日滋日深輕淺狂見時染時厚<a 
name="0694c10" id="0694c10"></a>即於本經多望涯而返豈獨古疏厭繁不尋復有弄<a 
name="0694c11" id="0694c11"></a>機緣作究竟宗乘鄙藏教為糟粕文字每掉頭弗顧<a 
name="0694c12" id="0694c12"></a>掩耳不聞何乃逐末忘本認派迷源顛倒至斯何因<a 
name="0694c13" id="0694c13"></a>啟悟邪風狂扇一期難回我憨山先師乘法界大願<a 
name="0694c14" id="0694c14"></a>示生此際痛惜時蔽注意大經遊心古疏提綱挈要<a 
name="0694c15" id="0694c15"></a>斷義分文不三年而全經大旨首尾昭然即一座而<a 
name="0694c16" id="0694c16"></a>疏有未發復為補出收群詮于指掌窺法界于毫端<a 
name="0694c17" id="0694c17"></a>一性圓明百無覆蓋俾學者或因綱要以博疏鈔又<a 
name="0694c18" id="0694c18"></a>因疏以入經因經以見性使狹劣之習漸近而漸遠<a 
name="0694c19" id="0694c19"></a>廣大之境愈入而愈深此綱要之所以而作也是清<a 
name="0694c20" id="0694c20"></a>涼大師為本經之勳臣我憨山先師又為疏鈔之導<a 
name="0694c21" id="0694c21"></a>師也正提挈閣筆之日適曹溪堅請之時義不能辭<a 
name="0694c22" id="0694c22"></a>行為彼應因此經疏源流未敘綱要起止無題不時<a 
name="0694c23" id="0694c23"></a>先師示寂曹溪此種公案遂成缺典幸得益公法屬<a 
name="0694c24" id="0694c24"></a>竭力募刻新安剞劂氏梓工方完惜益公又卒勞累<a 
name="0694c25" id="0694c25"></a>斯亦未及請序大方丁丑春衡為先師掃塔因緣特<a 
name="0694c26" id="0694c26"></a>之匡山法雲蘭若得此新刻如獲舊藏法法現前受<a 
name="0694c27" id="0694c27"></a>用不盡由是罄此微言用以鳴後云爾。</p></div><a 
name="0694c28" id="0694c28"></a><div class="xu"><p style="margin-left: 3em"><span class="headname">刻方冊藏經目錄序</span></p><a 
name="0694c29" id="0694c29"></a><p style="text-indent: 0em; margin-left: 0em"><span class="linehead"></span>吾本源自性廣大圓滿湛然常住究竟無盡而發現<a 
name="0694c30" id="0694c30"></a>一切諸佛菩薩緣覺聲聞人天諸有世出世法亦無<a 
name="0695a01" id="0695a01"></a>有盡所以諸佛菩薩有說不盡的法輪度不盡的眾<a 
name="0695a02" id="0695a02"></a>生嚴不盡的佛土蓋吾自性無盡故諸發用亦無有<a 
name="0695a03" id="0695a03"></a>盡且比觀過去莊嚴劫千佛有說不盡的法門度不<a 
name="0695a04" id="0695a04"></a>盡的眾生有賢劫千佛繼之賢劫千佛有說不盡的<a 
name="0695a05" id="0695a05"></a>法藏度不盡的眾生有星宿劫千佛繼之如我釋迦<a 
name="0695a06" id="0695a06"></a>文佛有說不盡的法輪作不盡的佛事有迦葉繼之<a 
name="0695a07" id="0695a07"></a>以別傳阿難繼之以結集諸菩薩繼之以論疏又阿<a 
name="0695a08" id="0695a08"></a>難尊者有傳不盡之法藏作不盡之佛事繼之地湧<a 
name="0695a09" id="0695a09"></a>之眾流通於天上人間諸洲諸國總一正法眼藏涅<a 
name="0695a10" id="0695a10"></a>槃玅心有得之而為顯有得之而為密有得之而為<a 
name="0695a11" id="0695a11"></a>性有得之而為相有得之而為禪有得之而為律於<a 
name="0695a12" id="0695a12"></a>吾正法眼藏涅槃玅心一無所有其流通之普亦無<a 
name="0695a13" id="0695a13"></a>遐邇前後之次我支那國自漢明帝遣蔡愔等迎摩<a 
name="0695a14" id="0695a14"></a>騰竺法蘭二梵師持佛經像而至此土始見三寶之<a 
name="0695a15" id="0695a15"></a>相普聞三寶之名嗣之法顯諸師嗣之玄奘諸師皆<a 
name="0695a16" id="0695a16"></a>此土高賢之天竺求教者有梵師自西域持梵筴入<a 
name="0695a17" id="0695a17"></a>支那者或一人持一經一律一論而至者或一人持<a 
name="0695a18" id="0695a18"></a>多經多律多論而至者或多人持一經一律一論而<a 
name="0695a19" id="0695a19"></a>至者或多人持多經多律多論而至者所至之時不<a 
name="0695a20" id="0695a20"></a>等所持之法不一至於達磨不持一字而至然前後<a 
name="0695a21" id="0695a21"></a>諸師持來法藏雖廣略大小顯密性相有文字無文<a 
name="0695a22" id="0695a22"></a>字種種不同而於本有一事無增無減無欠無餘囫<a 
name="0695a23" id="0695a23"></a>圇一大光明藏自漢至唐所來法藏較之天竺未來<a 
name="0695a24" id="0695a24"></a>者百千萬億分中我支那國中未及一分耳抑支那<a 
name="0695a25" id="0695a25"></a>弘法諸師於經律論顯密性相等教各有所宗亦各<a 
name="0695a26" id="0695a26"></a>有師資授受代不乏人又此土一代藏教名目部類<a 
name="0695a27" id="0695a27"></a>卷帙分劑有序歷來諸師編次目錄各有所見有取<a 
name="0695a28" id="0695a28"></a>來時朝代先後為次有取廣略大小部類為次有取<a 
name="0695a29" id="0695a29"></a>經律論疏為次有取說時先後為次　神廟初年有<a 
name="0695a30" id="0695a30"></a>紫柏老人見南北二藏板印造艱難遠方更難於持<a 
name="0695b01" id="0695b01"></a>行流布立意轉梵莢為方冊印造流布二俱輕便與<a 
name="0695b02" id="0695b02"></a>二三子確議無疑勸諸大心檀越捐身命之財鐫堅<a 
name="0695b03" id="0695b03"></a>固之板初發手於五臺山玅德菴已刻就數百卷顧<a 
name="0695b04" id="0695b04"></a>冰雪積歲恐侵及板移於杭之徑山山在江南極於<a 
name="0695b05" id="0695b05"></a>溫暖山不為峻易於上下剞劂供給事事得便乃紫<a 
name="0695b06" id="0695b06"></a>柏老人一大快事此一大事始興於　神廟八九年<a 
name="0695b07" id="0695b07"></a>間至三十一年紫柏老人為弘法歷難卒於燕都門<a 
name="0695b08" id="0695b08"></a>下諸大弟子扶龕南還塔於徑山與大慧老人塔相<a 
name="0695b09" id="0695b09"></a>與呼應意在此老生死以方冊藏板為身心自紫柏<a 
name="0695b10" id="0695b10"></a>老人去後四方刻資歸聚亦微因就施者之方任力<a 
name="0695b11" id="0695b11"></a>刻之於是四方有道力者隨討未刻名目同式就梓<a 
name="0695b12" id="0695b12"></a>自癸卯歲至壬午歲將四十年梓未虛日其事猶未<a 
name="0695b13" id="0695b13"></a>竟已刻者不及歸山未刻者懈不速完突有利根上<a 
name="0695b14" id="0695b14"></a>座乃貴竹赤水人也穎悟卓然玅有大人標致慨紫<a 
name="0695b15" id="0695b15"></a>柏老人未盡因緣為佛祖慧命所係不覺泣淚流涕<a 
name="0695b16" id="0695b16"></a>矯首歎曰大丈夫出世一番不作大丈夫事則不如<a 
name="0695b17" id="0695b17"></a>魚鳥矣況可名人乎天地萬物毛羽草木皆吾通身<a 
name="0695b18" id="0695b18"></a>骨肉豈屬他乎哉過去乃吾之過去未來乃吾之未<a 
name="0695b19" id="0695b19"></a>來現在乃吾之現在紫柏老人未盡之願乃吾未盡<a 
name="0695b20" id="0695b20"></a>之願自<span class="corr" title='[已&gt;己]'>己</span>未盡之事自不勇猛於前又誰待焉奮力<a 
name="0695b21" id="0695b21"></a>精進堅誓曰此身不竟此事願此身碎為微塵耳立<a 
name="0695b22" id="0695b22"></a>此堅誓已策杖遍討徑山嘉興吳江金壇諸處已刻<a 
name="0695b23" id="0695b23"></a>成者某某經律論某某傳疏記錄名目卷帙板數一<a 
name="0695b24" id="0695b24"></a>一查明未刻者亦如是查清名目板數多少記於指<a 
name="0695b25" id="0695b25"></a>掌心目之間先之雲間商之徐李黃諸大檀越欣然<a 
name="0695b26" id="0695b26"></a>就事已刻者十之八九未刻者十之一二耳不期半<a 
name="0695b27" id="0695b27"></a>載可完利上座欣聞　新主登元大興善事上疏請<a 
name="0695b28" id="0695b28"></a>旨催四方已刻之板同歸徑山復請御製序以光方<a 
name="0695b29" id="0695b29"></a>冊藏經之首此實脩延　國祚密助王化一首善也<a 
name="0695b30" id="0695b30"></a>嗟哉紫柏老人為此一事海內奔馳三十載未目竟<a 
name="0695c01" id="0695c01"></a>其事將非因緣時節有待今日耶老人未盡之事有<a 
name="0695c02" id="0695c02"></a>八四方之板未歸徑山一也板未完未製方冊藏首<a 
name="0695c03" id="0695c03"></a>序二也貯板之方搆造未廣三也因板未完板頭錢<a 
name="0695c04" id="0695c04"></a>未總則定數四也板頭錢預修貯板之室未得良策<a 
name="0695c05" id="0695c05"></a>多有昌用五也目錄依五時之次其正譯重譯華梵<a 
name="0695c06" id="0695c06"></a>傳述未盡其詳六也搜括古今名集遺漏未全七也<a 
name="0695c07" id="0695c07"></a>因板未完勸者施者鳩工者未勒名於石以昭千古<a 
name="0695c08" id="0695c08"></a>八也是紫柏老人所有當盡未盡之謀而利上座一<a 
name="0695c09" id="0695c09"></a>一能盡之是紫柏老人與利上座可謂首尾一貫也<a 
name="0695c10" id="0695c10"></a>首尾之體本一首尾之用不二說利上座是紫柏老<a 
name="0695c11" id="0695c11"></a>人再來可也說與紫柏老人同是地湧之儔來盡佛<a 
name="0695c12" id="0695c12"></a>法未盡因緣亦可也此段因緣決非偶爾紫柏老人<a 
name="0695c13" id="0695c13"></a>諸有未盡而盡于利上座矣利上座將來垂後亦有<a 
name="0695c14" id="0695c14"></a>未盡因緣信來哲亦能為利上座一一盡之矣盡之<a 
name="0695c15" id="0695c15"></a>又盡之未盡復未盡盡未來際此段光明無有窮盡<a 
name="0695c16" id="0695c16"></a>是則亙古亙今徹天徹地惟此一無盡大事因緣也。</p></div></div><a 
name="0695c17" id="0695c17"></a><a 
name="0695c18" id="0695c18"></a><a 
name="0695c19" id="0695c19"></a><a 
name="0695c20" id="0695c20"></a><p><span class="juanname">紫竹林顓愚衡和尚語錄卷第七</span></p><a 
name="0695c21" id="0695c21"></a><a 
name="0695c22" id="0695c22"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　<span class="note">(遼東錦州松山所見任<br><a 
name="0695c23" id="0695c23"></a>　　浙江湖州府總巡廳信官余三瀛發心捐貲<br><a 
name="0695c24" id="0695c24"></a>　　喜刻<br><a 
name="0695c25" id="0695c25"></a>　顓愚和尚語錄第七卷計字九千五百三十三<br><a 
name="0695c26" id="0695c26"></a>　　該銀五兩七錢一分九厘敬為<br><a 
name="0695c27" id="0695c27"></a>　慈母張氏夫人名下性天朗耀慧炬圓明仗<br><a 
name="0695c28" id="0695c28"></a>　般若而悟證真乘賴菩提而安寧老稚謹意<br><a 
name="0695c29" id="0695c29"></a>　　康熙十四年十月　　日楞嚴寺經坊附板)</span></p></div></div>
<hr>【經文資訊】嘉興藏第 28 冊 No. B219 紫竹林顓愚衡和尚語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1578.html?index=J28nB219" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB219_007 by HTTrack Website Copier/3.x [XR&CO'2014], Tue, 07 Jun 2016 07:11:41 GMT -->
</html>
