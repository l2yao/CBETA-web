<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T51n2078_009 by HTTrack Website Copier/3.x [XR&CO'2014], Tue, 07 Jun 2016 07:00:34 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=935986451&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT51n2078&amp;utmp=%2Fmobile%2Findex.php%3Findex%3DT51n2078_009&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexa4bd.html?index=T51n2078_008" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第51冊<br/>No.2078 傳法正宗記 (9卷)<br/>【宋 契嵩編】<br/>第 9 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T51">
<div class="root" id="2078" sutra_name="傳法正宗記" sutra_juan="[卷9]">　
<a 
name="0763c13" id="0763c13"></a><a 
name="0763c14" id="0763c14"></a><a 
name="0763c15" id="0763c15"></a><p><span class="juanname">傳法正宗記卷第九</span></p><a 
name="0763c16" id="0763c16"></a><a 
name="0763c17" id="0763c17"></a><p style="margin-left: 4em"><span class="byline">宋藤州東山沙門釋契嵩編修</span></p><a 
name="0763c18" id="0763c18"></a><ul><li>旁出略傳二百五人</li><a 
name="0763c19" id="0763c19"></a><li>宗證略傳十一人</li></ul><a 
name="0763c20" id="0763c20"></a><p style="margin-left: 3em"><span class="headname">旁出略傳<span class="note">(并序)</span></span></p><a 
name="0763c21" id="0763c21"></a><p style="text-indent: 0em; margin-left: 0em"><span class="linehead"></span>序曰。旁出善知識者。已載於他書。此復見之。<a 
name="0763c22" id="0763c22"></a>蓋以其皆出於正宗。的庶雖異。其法一也。周<a 
name="0763c23" id="0763c23"></a>封同姓之國。以貴其宗。親親之義。則文武成<a 
name="0763c24" id="0763c24"></a>康為正。方之大迦葉直下之相承者。亦可知<a 
name="0763c25" id="0763c25"></a>矣。其傳起於末田底。而止乎益州神會禪師<a 
name="0763c26" id="0763c26"></a>者。凡二百有五人。</p><a 
name="0763c27" id="0763c27"></a><p style="text-indent: 0em; margin-left: 0em"><span class="linehead"></span>第二祖阿難尊者。其旁出法嗣一人。曰末田<a 
name="0763c28" id="0763c28"></a>底迦者。</p><a 
name="0763c29" id="0763c29"></a><p style="text-indent: 0em; margin-left: 0em"><span class="linehead"></span>第二十四祖師子尊者。其旁出法嗣一人。曰<a 
name="0764a01" id="0764a01"></a>達磨達者。</p><a 
name="0764a02" id="0764a02"></a><p style="text-indent: 0em; margin-left: 0em"><span class="linehead"></span>師子之二世。曰達磨達尊者。罽賓國人也。不<a 
name="0764a03" id="0764a03"></a>祥姓氏。初師其國之波梨迦尊者出家。頗聰<a 
name="0764a04" id="0764a04"></a>敏有智辯。而德冠諸應真之士。及波梨迦之<a 
name="0764a05" id="0764a05"></a>法離為五家。而尊者首冠於禪定宗。晚與師<a 
name="0764a06" id="0764a06"></a>子尊者辯論。遂伏其道。復宗之為師。及師子<a 
name="0764a07" id="0764a07"></a>遇害。達磨達乃與其二弟子隱於其國之象白<a 
name="0764a08" id="0764a08"></a>山。年壽甚高出于常數。其所出法嗣二人。<a 
name="0764a09" id="0764a09"></a>一曰因陀羅者。一曰瞿羅忌利婆者。</p><a 
name="0764a10" id="0764a10"></a><p style="text-indent: 0em; margin-left: 0em"><span class="linehead"></span>評曰。始愚未得證於出三藏記時。有曰吾疑。<a 
name="0764a11" id="0764a11"></a>祖位至師子絕。而其法普傳。猶此六祖大鑒<a 
name="0764a12" id="0764a12"></a>禪師不其然乎。因嘗與其論曰。夫祖位之絕<a 
name="0764a13" id="0764a13"></a>蓋非常事。前後賢聖亦當言之。若此祖數止<a 
name="0764a14" id="0764a14"></a>於大鑒者。乃有般若多羅與夫達磨大士而<a 
name="0764a15" id="0764a15"></a>預記之。六祖雖各授其法亦有人焉。若子所<a 
name="0764a16" id="0764a16"></a>謂祖世絕於師子。必何以證之。其前祖孰嘗<a 
name="0764a17" id="0764a17"></a>記耶。而分傳法者果何人。將之東乎。非人<a 
name="0764a18" id="0764a18"></a>則其法安得至此。雖其旁出達磨達者自為<a 
name="0764a19" id="0764a19"></a>枝派。其所出各不過四五人耳。非普傳也。亦<a 
name="0764a20" id="0764a20"></a>未始聞其徒以法而東揚者。苟以達磨達為<a 
name="0764a21" id="0764a21"></a>之普傳者。則達磨達何乃獨指二十五祖曰。<a 
name="0764a22" id="0764a22"></a>我有同學號婆舍斯多。先師預以法付之。復<a 
name="0764a23" id="0764a23"></a>授衣為信。已適南天竺也。其他同學者曷棄<a 
name="0764a24" id="0764a24"></a>而不言耶。是不然也。子宜以理求之。不可恣<a 
name="0764a25" id="0764a25"></a>其臆度。曰若然則達磨達既宗師子。安得不<a 
name="0764a26" id="0764a26"></a>承之為其正祖。乃推於斯多乎。曰此蓋聖人<a 
name="0764a27" id="0764a27"></a>宜其機緣而命之祖矣。亦以其悟之淺深而<a 
name="0764a28" id="0764a28"></a>授之法印耳。若五祖傳之大鑒。而不付比秀。<a 
name="0764a29" id="0764a29"></a>不其然哉。或者然之。適得僧祐之書。而吾言<a 
name="0764b01" id="0764b01"></a>甚驗。不欲棄之。因系達磨達傳後。</p><a 
name="0764b02" id="0764b02"></a><p style="text-indent: 0em; margin-left: 0em"><span class="linehead"></span>師子尊者之三世。曰因陀羅。其所出法嗣四<a 
name="0764b03" id="0764b03"></a>人。一曰達磨尸利帝者。一曰那伽難提者。一<a 
name="0764b04" id="0764b04"></a>曰破樓求多羅者。一曰婆羅婆提者。</p><a 
name="0764b05" id="0764b05"></a><p style="text-indent: 0em; margin-left: 0em"><span class="linehead"></span>師子尊者之三世。曰瞿羅忌利婆。其所出法<a 
name="0764b06" id="0764b06"></a>嗣二人。一曰婆羅跋摩者。一曰僧伽羅叉者。</p><a 
name="0764b07" id="0764b07"></a><p style="text-indent: 0em; margin-left: 0em"><span class="linehead"></span>師子尊者之四世。曰達磨尸利帝。其所出法<a 
name="0764b08" id="0764b08"></a>嗣二人。一曰摩帝&#x96B7;披羅者。一曰訶利跋<a 
name="0764b09" id="0764b09"></a>茂者。</p><a 
name="0764b10" id="0764b10"></a><p style="text-indent: 0em; margin-left: 0em"><span class="linehead"></span>師子尊者之四世。曰破樓求多羅。其所出法<a 
name="0764b11" id="0764b11"></a>嗣三人。一曰和修盤頭者。一曰達磨訶帝者。<a 
name="0764b12" id="0764b12"></a>一曰旃陀羅多者。</p><a 
name="0764b13" id="0764b13"></a><p style="text-indent: 0em; margin-left: 0em"><span class="linehead"></span>師子尊者之四世。曰波羅跋摩。其所出法嗣<a 
name="0764b14" id="0764b14"></a>三人。一曰勒那多羅者。一曰盤頭多羅者。一<a 
name="0764b15" id="0764b15"></a>曰婆羅婆多者。</p><a 
name="0764b16" id="0764b16"></a><p style="text-indent: 0em; margin-left: 0em"><span class="linehead"></span>師子尊者之四世。曰僧伽羅叉。其所出法嗣<a 
name="0764b17" id="0764b17"></a>五人。一曰毘舍也多羅者。一曰毘樓羅多摩<a 
name="0764b18" id="0764b18"></a>者。一曰毘栗芻多羅者。一曰優波羶馱者。一<a 
name="0764b19" id="0764b19"></a>曰婆難提多者。</p><a 
name="0764b20" id="0764b20"></a><p style="text-indent: 0em; margin-left: 0em"><span class="linehead"></span>二十八祖達磨尊者<span class="note">(此土之初祖也)</span>旁出法嗣九人。<a 
name="0764b21" id="0764b21"></a>一曰有相宗首薩婆羅者。一曰無相宗首波<a 
name="0764b22" id="0764b22"></a>羅提者。一曰定慧宗首婆蘭陀者。一曰戒行<a 
name="0764b23" id="0764b23"></a>宗首<span class="note">(亡名)</span>一曰無得宗首寶靜者。一曰寂靜宗<a 
name="0764b24" id="0764b24"></a>首<span class="note">(亡名)</span>一曰道育者。一曰道副者一曰尼總持<a 
name="0764b25" id="0764b25"></a>者。</p><a 
name="0764b26" id="0764b26"></a><p style="text-indent: 0em; margin-left: 0em"><span class="linehead"></span>二十九祖慧可尊者<span class="note">(此土之二祖也)</span>旁出法嗣三人。<a 
name="0764b27" id="0764b27"></a>一曰僧那者。一曰向居士者。一曰相州慧滿<a 
name="0764b28" id="0764b28"></a>者。</p><a 
name="0764b29" id="0764b29"></a><p style="text-indent: 0em; margin-left: 0em"><span class="linehead"></span>二十九祖之二世。曰相州慧滿禪師。其所出<a 
name="0764c01" id="0764c01"></a>法嗣六人。一曰峴山神定者。一曰寶月禪師<a 
name="0764c02" id="0764c02"></a>者。一曰華閑居士者。一曰大士化公者。一曰<a 
name="0764c03" id="0764c03"></a>和公者。一曰廖居士者。</p><a 
name="0764c04" id="0764c04"></a><p style="text-indent: 0em; margin-left: 0em"><span class="linehead"></span>二十九祖之三世華閑居士。其所出法嗣一<a 
name="0764c05" id="0764c05"></a>人。曰曇邃者。</p><a 
name="0764c06" id="0764c06"></a><p style="text-indent: 0em; margin-left: 0em"><span class="linehead"></span>二十九祖之四世。曰曇邃禪師。其所出法嗣<a 
name="0764c07" id="0764c07"></a>三人。一曰延陵慧簡者。一曰彭城慧瑳者。一<a 
name="0764c08" id="0764c08"></a>曰定林慧綱者。</p><a 
name="0764c09" id="0764c09"></a><p style="text-indent: 0em; margin-left: 0em"><span class="linehead"></span>二十九祖之五世。曰慧綱禪師。其所出法嗣<a 
name="0764c10" id="0764c10"></a>一人。曰六合大覺者。</p><a 
name="0764c11" id="0764c11"></a><p style="text-indent: 0em; margin-left: 0em"><span class="linehead"></span>二十九祖之六世。曰大覺禪師。其所出法嗣<a 
name="0764c12" id="0764c12"></a>一人。曰高郵曇影者。</p><a 
name="0764c13" id="0764c13"></a><p style="text-indent: 0em; margin-left: 0em"><span class="linehead"></span>二十九祖之七世。曰曇影禪師。其所出法嗣<a 
name="0764c14" id="0764c14"></a>一人。曰泰山明練者。</p><a 
name="0764c15" id="0764c15"></a><p style="text-indent: 0em; margin-left: 0em"><span class="linehead"></span>二十九祖之八世。曰明練禪師。其所出法嗣<a 
name="0764c16" id="0764c16"></a>一人。曰楊州靜泰者。</p><a 
name="0764c17" id="0764c17"></a><p style="text-indent: 0em; margin-left: 0em"><span class="linehead"></span>三十一祖道信尊者<span class="note">(此土之四祖也)</span>旁出法嗣一人。<a 
name="0764c18" id="0764c18"></a>曰牛頭法融者。</p><a 
name="0764c19" id="0764c19"></a><p style="text-indent: 0em; margin-left: 0em"><span class="linehead"></span>三十一祖之二世。曰金陵牛頭法融禪師。其<a 
name="0764c20" id="0764c20"></a>所出法嗣一人。曰智巖者。</p><a 
name="0764c21" id="0764c21"></a><p style="text-indent: 0em; margin-left: 0em"><span class="linehead"></span>三十一祖之三世。曰智巖禪師。其所出法嗣。<a 
name="0764c22" id="0764c22"></a>一人曰慧方者。</p><a 
name="0764c23" id="0764c23"></a><p style="text-indent: 0em; margin-left: 0em"><span class="linehead"></span>三十一祖之四世。曰慧方禪師。其所出法嗣<a 
name="0764c24" id="0764c24"></a>一人。曰法持者。</p><a 
name="0764c25" id="0764c25"></a><p style="text-indent: 0em; margin-left: 0em"><span class="linehead"></span>三十一祖之五世。曰法持禪師。其所出法嗣<a 
name="0764c26" id="0764c26"></a>一人。曰智威者。</p><a 
name="0764c27" id="0764c27"></a><p style="text-indent: 0em; margin-left: 0em"><span class="linehead"></span>三十一祖之六世。曰智威禪師。其所出法嗣<a 
name="0764c28" id="0764c28"></a>一人。曰慧忠者。</p><a 
name="0764c29" id="0764c29"></a><p style="text-indent: 0em; margin-left: 0em"><span class="linehead"></span>三十一祖之二世。曰法融禪師。旁出法嗣凡<a 
name="0765a01" id="0765a01"></a>十人。一曰金陵鍾山曇璀者。一曰荊州大素<a 
name="0765a02" id="0765a02"></a>者。一曰幽棲月空者。一曰白馬道演者。一曰<a 
name="0765a03" id="0765a03"></a>新安定莊者。一曰彭城智瑳者。一曰廣州道<a 
name="0765a04" id="0765a04"></a>樹者。一曰湖州智爽者。一曰新州杜默者。<a 
name="0765a05" id="0765a05"></a>一曰上元智誠者。</p><a 
name="0765a06" id="0765a06"></a><p style="text-indent: 0em; margin-left: 0em"><span class="linehead"></span>三十一祖之三世。曰智巖禪師。其旁出法嗣<a 
name="0765a07" id="0765a07"></a>八人。一曰東都鏡潭者。一曰襄州志長者。一<a 
name="0765a08" id="0765a08"></a>曰益州端伏者。一曰龍光龜仁者。一曰襄陽<a 
name="0765a09" id="0765a09"></a>辯才者。一曰漢南法俊者。一曰西川敏古者。</p><a 
name="0765a10" id="0765a10"></a><p style="text-indent: 0em; margin-left: 0em"><span class="linehead"></span>三十一祖之三世。曰智誠禪師。其所出法嗣<a 
name="0765a11" id="0765a11"></a>一人。曰定真者。</p><a 
name="0765a12" id="0765a12"></a><p style="text-indent: 0em; margin-left: 0em"><span class="linehead"></span>三十一祖之四世。曰定真禪師。其所出法嗣<a 
name="0765a13" id="0765a13"></a>一人。曰如度者。</p><a 
name="0765a14" id="0765a14"></a><p style="text-indent: 0em; margin-left: 0em"><span class="linehead"></span>三十一祖之五世。曰法持禪師。其旁出法嗣<a 
name="0765a15" id="0765a15"></a>二人。一曰牛頭玄素者。一曰天柱弘仁者。</p><a 
name="0765a16" id="0765a16"></a><p style="text-indent: 0em; margin-left: 0em"><span class="linehead"></span>三十一祖之六世。曰智威禪師。其旁出法嗣<a 
name="0765a17" id="0765a17"></a>三人。一曰宣州安國玄挺者。一曰潤州鶴林<a 
name="0765a18" id="0765a18"></a>玄素者。一曰舒州天柱崇慧者。</p><a 
name="0765a19" id="0765a19"></a><p style="text-indent: 0em; margin-left: 0em"><span class="linehead"></span>三十一祖之七世。曰慧忠禪師。其所出法嗣<a 
name="0765a20" id="0765a20"></a>一人。曰天台惟則者。</p><a 
name="0765a21" id="0765a21"></a><p style="text-indent: 0em; margin-left: 0em"><span class="linehead"></span>三十一祖之七世。曰玄素禪師。其所出法嗣<a 
name="0765a22" id="0765a22"></a>三人。一曰徑山道欽者。一曰金華曇益者。<a 
name="0765a23" id="0765a23"></a>一曰吳門圓鏡者。</p><a 
name="0765a24" id="0765a24"></a><p style="text-indent: 0em; margin-left: 0em"><span class="linehead"></span>三十一祖之八世。曰徑山國一禪師道欽。其<a 
name="0765a25" id="0765a25"></a>所出法嗣四人。一曰鳥窠道林者。一曰木<a 
name="0765a26" id="0765a26"></a>渚山悟禪師者。一曰青陽廣敷者。一曰杭州<a 
name="0765a27" id="0765a27"></a>巾子山崇慧者。</p><a 
name="0765a28" id="0765a28"></a><p style="text-indent: 0em; margin-left: 0em"><span class="linehead"></span>三十一祖之八世。曰天台佛窟岩惟則禪師。<a 
name="0765a29" id="0765a29"></a>其所出法嗣一人。曰天台雲居智禪師者。</p><a 
name="0765b01" id="0765b01"></a><p style="text-indent: 0em; margin-left: 0em"><span class="linehead"></span>三十一祖之九世。曰杭州鳥窠道林禪師。其<a 
name="0765b02" id="0765b02"></a>所出法嗣二人。一曰杭州招賢會通者。一曰<a 
name="0765b03" id="0765b03"></a>靈岩寶觀者。</p><a 
name="0765b04" id="0765b04"></a><p style="text-indent: 0em; margin-left: 0em"><span class="linehead"></span>三十一祖之九世。曰天台山雲居智禪師。其<a 
name="0765b05" id="0765b05"></a>所出法嗣凡三十三人。一曰牛頭山道性者<a 
name="0765b06" id="0765b06"></a>一曰江寧智燈者。一曰解玄<span class="note">(解玄或山與寺名未詳)</span>懷信<a 
name="0765b07" id="0765b07"></a>者。一曰鶴林全禪師者。一曰北山懷古者。一<a 
name="0765b08" id="0765b08"></a>曰明州觀宗者。一曰牛頭大智者。一曰白馬<a 
name="0765b09" id="0765b09"></a>善道者。一曰牛頭智真者。一曰牛頭譚顒者。<a 
name="0765b10" id="0765b10"></a>一曰牛頭雲韜者。一曰牛頭山凝禪師者。一<a 
name="0765b11" id="0765b11"></a>曰牛頭法梁者。一曰江寧行應者。一曰牛頭<a 
name="0765b12" id="0765b12"></a>山惠良者。一曰興善道融者。一曰蔣山照明<a 
name="0765b13" id="0765b13"></a>者。一曰牛頭法燈者。一曰牛頭定空者。一曰<a 
name="0765b14" id="0765b14"></a>牛頭山慧涉者。一曰幽棲道遇者。一曰牛頭<a 
name="0765b15" id="0765b15"></a>山凝空者。一曰蔣山道初者。一曰幽機藏禪<a 
name="0765b16" id="0765b16"></a>師者。一曰牛頭靈暉者。一曰幽棲道穎者。一<a 
name="0765b17" id="0765b17"></a>曰牛頭巨英者。一曰釋山法常者。一曰龍門<a 
name="0765b18" id="0765b18"></a>凝寂者。一曰莊嚴遠禪師者。一曰襄州道堅<a 
name="0765b19" id="0765b19"></a>者。一曰尼明悟者。一曰居士殷淨者。</p><a 
name="0765b20" id="0765b20"></a><p style="text-indent: 0em; margin-left: 0em"><span class="linehead"></span>三十一祖之十世。曰慧涉禪師。其所出法嗣<a 
name="0765b21" id="0765b21"></a>一人。曰潤州棲霞清源者。</p><a 
name="0765b22" id="0765b22"></a><p style="text-indent: 0em; margin-left: 0em"><span class="linehead"></span>第三十二祖弘忍尊者<span class="note">(此土之五祖也)</span>旁出法嗣十有<a 
name="0765b23" id="0765b23"></a>三人。其一曰北宗神秀者。一曰嵩嶽慧安者。<a 
name="0765b24" id="0765b24"></a>一曰蒙山道明者。一曰楊州曇光者。一曰隨<a 
name="0765b25" id="0765b25"></a>州神慥神。一曰金州法持者。一曰資州智侁<a 
name="0765b26" id="0765b26"></a>者。一曰舒州法照者。一曰越州義方者。一曰<a 
name="0765b27" id="0765b27"></a>枝江道俊者。一曰常州玄賾者。一曰越州僧<a 
name="0765b28" id="0765b28"></a>達者。一曰白松山劉主簿者。</p><a 
name="0765b29" id="0765b29"></a><p style="text-indent: 0em; margin-left: 0em"><span class="linehead"></span>三十二祖之二世。曰神秀禪師。其所出法嗣<a 
name="0765c01" id="0765c01"></a>凡十有九人。一曰五臺山巨方者。一曰河中<a 
name="0765c02" id="0765c02"></a>智封者。一曰兗州降魔藏禪師者。一曰壽州<a 
name="0765c03" id="0765c03"></a>道樹者。一曰淮南全植者。一曰荊州辭朗<a 
name="0765c04" id="0765c04"></a>者。一曰嵩山普寂者。一曰大佛香育者。一曰<a 
name="0765c05" id="0765c05"></a>西京義福者。一曰忽雷澄禪師者。一曰東京<a 
name="0765c06" id="0765c06"></a>日禪師者。一曰太原遍淨者。一曰南岳元觀<a 
name="0765c07" id="0765c07"></a>者。一曰汝南杜禪師者。一曰嵩山敬禪師者。<a 
name="0765c08" id="0765c08"></a>一曰京兆小福禪師者。一曰晉州霍山觀禪<a 
name="0765c09" id="0765c09"></a>師者。一曰潤洲崇珪者。一曰安陸懷空者。</p><a 
name="0765c10" id="0765c10"></a><p style="text-indent: 0em; margin-left: 0em"><span class="linehead"></span>三十二祖之二世。曰嵩嶽慧安國師。其所出<a 
name="0765c11" id="0765c11"></a>法嗣六人。一曰洛京福先仁儉者。一曰嵩嶽<a 
name="0765c12" id="0765c12"></a>破&#x7AC8;墮者。一曰嵩嶽元珪者。一曰常山坦然<a 
name="0765c13" id="0765c13"></a>者。一曰鄴都圓寂者。一曰西京道亮者。</p><a 
name="0765c14" id="0765c14"></a><p style="text-indent: 0em; margin-left: 0em"><span class="linehead"></span>三十二祖之二世。曰蒙山道明禪師。其所出<a 
name="0765c15" id="0765c15"></a>法嗣三人。一曰洪州崇寂者。一曰江西環禪<a 
name="0765c16" id="0765c16"></a>師者。一曰撫州神正者。</p><a 
name="0765c17" id="0765c17"></a><p style="text-indent: 0em; margin-left: 0em"><span class="linehead"></span>三十二祖之二世。曰隨州神慥禪師。其所出<a 
name="0765c18" id="0765c18"></a>法嗣一人。曰正壽者。</p><a 
name="0765c19" id="0765c19"></a><p style="text-indent: 0em; margin-left: 0em"><span class="linehead"></span>三十二祖之二世。曰資州智侁禪師。其所出<a 
name="0765c20" id="0765c20"></a>法嗣一人。曰資州處寂者。</p><a 
name="0765c21" id="0765c21"></a><p style="text-indent: 0em; margin-left: 0em"><span class="linehead"></span>三十二祖之二世。曰玄賾禪師。其所出法嗣<a 
name="0765c22" id="0765c22"></a>二人。一曰義興神斐者。一曰湖州暢禪師者。</p><a 
name="0765c23" id="0765c23"></a><p style="text-indent: 0em; margin-left: 0em"><span class="linehead"></span>三十二祖之三世。曰降魔藏禪師。其所出法<a 
name="0765c24" id="0765c24"></a>嗣三人。一曰西京寂滿者。一曰西京定莊者。<a 
name="0765c25" id="0765c25"></a>一曰南嶽慧隱者。</p><a 
name="0765c26" id="0765c26"></a><p style="text-indent: 0em; margin-left: 0em"><span class="linehead"></span>三十二祖之三世。曰荊州辭朗禪師。其所出<a 
name="0765c27" id="0765c27"></a>法嗣三人。一曰紫金玄宗者。一曰大梅車禪<a 
name="0765c28" id="0765c28"></a>師者。一曰摶界慎徽者。</p><a 
name="0765c29" id="0765c29"></a><p style="text-indent: 0em; margin-left: 0em"><span class="linehead"></span>三十二十之三世。曰嵩山普寂禪師。其所出<a 
name="0766a01" id="0766a01"></a>法嗣凡二十四人。一曰終南山惟政者。一曰<a 
name="0766a02" id="0766a02"></a>廣福慧空者。一曰越州禪師者。一曰襄州夾<a 
name="0766a03" id="0766a03"></a>石思禪師者。一曰明瓚者。一曰敬愛真禪師<a 
name="0766a04" id="0766a04"></a>者。一曰兗州守賢者。一曰定州石藏者。一曰<a 
name="0766a05" id="0766a05"></a>南嶽澄心者。一曰南嶽日照者。一曰洛京幹<a 
name="0766a06" id="0766a06"></a>禪師者。一曰蘇州真亮者。一曰瓦官<span class="gaiji">璿<!--gaiji,璿,1[王*(虍-七+(一/八/八/目))],2,3--></span>禪師<a 
name="0766a07" id="0766a07"></a>者。一曰弋陽法融者。一曰廣陵演禪師者。一<a 
name="0766a08" id="0766a08"></a>曰<span class="corr" title='[陜&gt;陝]'>陝</span>州慧空者。一曰洛京真亮者。一曰澤州<a 
name="0766a09" id="0766a09"></a>&#x4E98;月者。一曰<span class="corr" title='[毫&gt;亳]'>亳</span>州曇真者。一曰都梁山崇演<a 
name="0766a10" id="0766a10"></a>者。一曰京兆澄禪師者。一曰嵩陽寺一行者。<a 
name="0766a11" id="0766a11"></a>一曰京兆融禪師者。一曰曹州定陶丁居十<a 
name="0766a12" id="0766a12"></a>者。</p><a 
name="0766a13" id="0766a13"></a><p style="text-indent: 0em; margin-left: 0em"><span class="linehead"></span>三十二祖之三世。曰西京義福禪師。其所出<a 
name="0766a14" id="0766a14"></a>法嗣八人。一曰大雄猛禪師者。一曰西京大<a 
name="0766a15" id="0766a15"></a>震動禪師者。一曰神斐禪師者。一曰西京大<a 
name="0766a16" id="0766a16"></a>悲光禪師者。一曰西京大隱者。一曰定境者。<a 
name="0766a17" id="0766a17"></a>一曰道播者。一曰玄證者。</p><a 
name="0766a18" id="0766a18"></a><p style="text-indent: 0em; margin-left: 0em"><span class="linehead"></span>三十二祖之三世。曰南嶽元觀禪師。其所出<a 
name="0766a19" id="0766a19"></a>法嗣一人。曰神照者。</p><a 
name="0766a20" id="0766a20"></a><p style="text-indent: 0em; margin-left: 0em"><span class="linehead"></span>三十二祖之三世。曰小福禪師。其所出法嗣<a 
name="0766a21" id="0766a21"></a>三人。一曰京兆藍田深寂者。一曰太白雲禪<a 
name="0766a22" id="0766a22"></a>師者。一曰東白山法超者。</p><a 
name="0766a23" id="0766a23"></a><p style="text-indent: 0em; margin-left: 0em"><span class="linehead"></span>三十二祖之三世。曰霍山觀禪師。其所出法<a 
name="0766a24" id="0766a24"></a>嗣一人。曰峴山幽禪師者。</p><a 
name="0766a25" id="0766a25"></a><p style="text-indent: 0em; margin-left: 0em"><span class="linehead"></span>三十二祖之三世。曰西京道亮禪師。其所出<a 
name="0766a26" id="0766a26"></a>法嗣五人。一曰揚州大總管李孝逸者。一曰<a 
name="0766a27" id="0766a27"></a>工部尚書張錫者。一曰國子祭酒崔融者。一<a 
name="0766a28" id="0766a28"></a>曰祕書監賀知章者。一曰睦州刺史康詵者。</p><a 
name="0766a29" id="0766a29"></a><p style="text-indent: 0em; margin-left: 0em"><span class="linehead"></span>三十二祖之三世。曰資州處寂禪師。其所出<a 
name="0766b01" id="0766b01"></a>法嗣四人。一曰益州無相者。一曰益州馬禪<a 
name="0766b02" id="0766b02"></a>師者。一曰超禪師者。一曰梓州曉了者。</p><a 
name="0766b03" id="0766b03"></a><p style="text-indent: 0em; margin-left: 0em"><span class="linehead"></span>三十二祖之三世。曰義興斐禪師。其所出法<a 
name="0766b04" id="0766b04"></a>嗣二人。一曰西京智游者。一曰東都深智者。</p><a 
name="0766b05" id="0766b05"></a><p style="text-indent: 0em; margin-left: 0em"><span class="linehead"></span>三十二祖之四世。曰興善惟政禪師。其所出<a 
name="0766b06" id="0766b06"></a>法嗣二人。一曰衡州定心禪師者。一曰志真<a 
name="0766b07" id="0766b07"></a>禪師者。</p><a 
name="0766b08" id="0766b08"></a><p style="text-indent: 0em; margin-left: 0em"><span class="linehead"></span>三十二祖之四世。曰敬愛寺志真禪師。其所<a 
name="0766b09" id="0766b09"></a>出法嗣一人。曰嵩山照禪師者。</p><a 
name="0766b10" id="0766b10"></a><p style="text-indent: 0em; margin-left: 0em"><span class="linehead"></span>三十二祖之四世。曰塼界慎徽禪師。其所出<a 
name="0766b11" id="0766b11"></a>法嗣一人。曰武誡禪師者。</p><a 
name="0766b12" id="0766b12"></a><p style="text-indent: 0em; margin-left: 0em"><span class="linehead"></span>三十二祖之四世。曰無相禪師。其所出法嗣<a 
name="0766b13" id="0766b13"></a>四人。一曰益州無住者。一曰荊州融禪師者。<a 
name="0766b14" id="0766b14"></a>一曰漢州王頭陀者。一曰益州神會者。</p><a 
name="0766b15" id="0766b15"></a><p style="margin-left: 2em"><span class="headname">宗證略傳<span class="note">(并序)</span></span></p><a 
name="0766b16" id="0766b16"></a><p style="text-indent: 0em; margin-left: 0em"><span class="linehead"></span>序曰。涅槃曰。復至他方有諸煩惱毒箭之處。<a 
name="0766b17" id="0766b17"></a>示現作祖為其療治。又曰。我有無上正法悉<a 
name="0766b18" id="0766b18"></a>已付囑摩訶迦葉。是迦葉者當為汝等作大<a 
name="0766b19" id="0766b19"></a>依止。此吾道之有祖宗尚矣。但支竺相遠傳<a 
name="0766b20" id="0766b20"></a>之者不真。致令聖人之德不甚明效。加之暴<a 
name="0766b21" id="0766b21"></a>君嫉善毀棄大教。而佛子不善屬書。妄謂其<a 
name="0766b22" id="0766b22"></a>祖絕於二十四世。乃生後世者之疑。聖德益<a 
name="0766b23" id="0766b23"></a>屈。余嘗慨之。適因治書。乃得眾賢所道祖宗<a 
name="0766b24" id="0766b24"></a>之事凡十家。故并其人。列為宗證傳云爾。</p><a 
name="0766b25" id="0766b25"></a><p style="text-indent: 0em; margin-left: 0em"><span class="linehead"></span>月支國沙門竺大力者。蓋第二十三祖鶴勒<a 
name="0766b26" id="0766b26"></a>那之弟子也。性素聰晤。能通大小乘學。其國<a 
name="0766b27" id="0766b27"></a>號為三藏。以漢獻帝之世至乎雒邑。嘗與沙<a 
name="0766b28" id="0766b28"></a>門康孟詳。譯正二本起經。一日所館有白光<a 
name="0766b29" id="0766b29"></a>一道忽發於前。大力<span class="corr" title='[歛&gt;斂]'>斂</span>容曰。此光乃我師鶴<a 
name="0766c01" id="0766c01"></a>勒那入滅之相也。眾異之遂以聞帝。帝即命<a 
name="0766c02" id="0766c02"></a>誌之。其時已丑歲也。尋游江南。適值孫權<a 
name="0766c03" id="0766c03"></a>稱王於建康方嚮佛法。乃置寺禮沙門康僧<a 
name="0766c04" id="0766c04"></a>會於其國。僧會初見大力。甚不德之。尋用問<a 
name="0766c05" id="0766c05"></a>答。遂相推重。因曰。仁者何師乃能如是。大力<a 
name="0766c06" id="0766c06"></a>曰。我師鶴勒那。故得此妙悟。乃通他心。僧會<a 
name="0766c07" id="0766c07"></a>曰。鶴勒之徒如師利智凡幾何人。復有過之<a 
name="0766c08" id="0766c08"></a>者乎。大力曰。似我之儔三千。若其&#x9834;達離倫<a 
name="0766c09" id="0766c09"></a>唯一上人耳。號師子比丘。其人密受正法與<a 
name="0766c10" id="0766c10"></a>師繼世。方揚化於北天竺國。僧會遂引見於<a 
name="0766c11" id="0766c11"></a>吳主。稱道其異。吳主乃問力曰。孤忝此有土。<a 
name="0766c12" id="0766c12"></a>國祚其有幾何。力遂說偈答之曰。清宵喫飯。<a 
name="0766c13" id="0766c13"></a>雲間&#x9B2A;走。十四年末。必逢&#x732A;口。當時權不曉<a 
name="0766c14" id="0766c14"></a>其言。而亦甚禮之。大力留吳久之。及權死其<a 
name="0766c15" id="0766c15"></a>子亮即位。益相見問。而言皆有&#x52B9;驗。大力尋<a 
name="0766c16" id="0766c16"></a>至孫休之世庚辰歲復還西域。</p><a 
name="0766c17" id="0766c17"></a><p style="text-indent: 0em; margin-left: 0em"><span class="linehead"></span>中印度沙門曇摩迦羅者。以魏黃初壬寅之<a 
name="0766c18" id="0766c18"></a>三年。至乎許昌。初視僧威儀不整頗歎之。謂<a 
name="0766c19" id="0766c19"></a>其不識法律。當時許昌有僧曰光璨者。賢於<a 
name="0766c20" id="0766c20"></a>其眾能善遇之。乃禮而問迦羅曰。師於西國<a 
name="0766c21" id="0766c21"></a>所見何者勝師。乃以何法住持。幸以見教。迦<a 
name="0766c22" id="0766c22"></a>羅曰。西土凡有二大勝僧。一曰摩拏羅。二曰<a 
name="0766c23" id="0766c23"></a>鶴勒那。我皆禮遇。二大士者皆傳正法以法<a 
name="0766c24" id="0766c24"></a>住持。預其眾者寡不莊整。然二大士俱得聖<a 
name="0766c25" id="0766c25"></a>道。而異德皆不可測。摩拏羅者。始於那提<a 
name="0766c26" id="0766c26"></a>國以神通力一鼓其腹。乃能威伏百萬惡象。<a 
name="0766c27" id="0766c27"></a>及其出家。教化於西印度。於其國辨塔指泉。<a 
name="0766c28" id="0766c28"></a>皆有驗&#x52B9;<span class="note">(事具其本傳)</span>鶴勒那乃其繼世之弟子<a 
name="0766c29" id="0766c29"></a>也。大興佛事於中天竺國。及其寂滅四眾焚<a 
name="0767a01" id="0767a01"></a>之。將分去其舍利。鶴勒那復能示現。說偈誡<a 
name="0767a02" id="0767a02"></a>之。不容其分<span class="note">(偈亦具其本傳)</span>光璨曰。其滅度久耶近<a 
name="0767a03" id="0767a03"></a>乎。迦羅曰。十二年矣。光璨曰。西國歲曆頗與<a 
name="0767a04" id="0767a04"></a>此同乎。迦羅曰。號謂雖異。而氣候不別也。遂<a 
name="0767a05" id="0767a05"></a>說五天竺之曆數云云。迦葉尋亦西還。光璨<a 
name="0767a06" id="0767a06"></a>即傳其事。後之為僧傳者。得以書之。</p><a 
name="0767a07" id="0767a07"></a><p style="text-indent: 0em; margin-left: 0em"><span class="linehead"></span>中天竺國沙門支彊梁樓者。實得果不測之<a 
name="0767a08" id="0767a08"></a>人也。方前魏陳留王曹奐之世至洛。初館于<a 
name="0767a09" id="0767a09"></a>白馬寺。蓋景元二年之辛巳也。是時魏室方<a 
name="0767a10" id="0767a10"></a>危。奐輩憂之。聞支彊異僧。數從問其國之盛<a 
name="0767a11" id="0767a11"></a>衰。支彊遂為奐說偈曰。二公賴虛位。獼猴正<a 
name="0767a12" id="0767a12"></a>當路。五人抱一雞。雞鳴猴不措。及奐去支彊<a 
name="0767a13" id="0767a13"></a>復說偈曰。二人好好去。兩兩歲平安。女子生<a 
name="0767a14" id="0767a14"></a>河內。朱輪上進壇。當時雖不曉其說。而後<a 
name="0767a15" id="0767a15"></a>皆驗之。尋會曇諦康僧鎧曇松白。延諸沙門<a 
name="0767a16" id="0767a16"></a>翻譯眾經。一曰。支彊謂諸僧曰。我在西時。嘗<a 
name="0767a17" id="0767a17"></a>往罽賓國至&#x8471;塗源。入其象白山。行之極遠。<a 
name="0767a18" id="0767a18"></a>俄見一茅茨。居僧甚老。有弟子事之。我乃就<a 
name="0767a19" id="0767a19"></a>而禮之。因問之曰。仁者居此幾久。名字謂誰<a 
name="0767a20" id="0767a20"></a>其僧曰。我號達磨達者也。本北天竺之人。初<a 
name="0767a21" id="0767a21"></a>從波梨迦比丘受學。晚遇師子尊者。為之出<a 
name="0767a22" id="0767a22"></a>世之師。自彌羅崛王起難橫害師子。而我遂<a 
name="0767a23" id="0767a23"></a>隱此。久已謝絕人世。豈意復得與汝相遇。然<a 
name="0767a24" id="0767a24"></a>我其聞其名。及是益更敬之。復問師子尊者。<a 
name="0767a25" id="0767a25"></a>誠知其無辜被害。然其所傳之法為何宗乘。<a 
name="0767a26" id="0767a26"></a>方欲訪其端由。而未嘗得之。今幸遇仁者。可<a 
name="0767a27" id="0767a27"></a>得而聞乎。達磨達曰。昔如來用教乘而普傳<a 
name="0767a28" id="0767a28"></a>眾聖。獨以最上乘心印微妙正法付囑摩訶<a 
name="0767a29" id="0767a29"></a>迦葉。迭傳至我師子尊者。然師子知其自不<a 
name="0767b01" id="0767b01"></a>免難。方其存時預以付我同學號婆舍斯多<a 
name="0767b02" id="0767b02"></a>者。復授衣為信。斯多當時遵師之命。即往化<a 
name="0767b03" id="0767b03"></a>於南天竺。支彊然之。曰我亦嘗會是師<span class="note">(婆舍斯多也)</span><a 
name="0767b04" id="0767b04"></a>於南印度。因以祖事與諸沙門譯之。夫自七<a 
name="0767b05" id="0767b05"></a>佛至乎二十五祖婆舍斯多。乃此支彊梁樓<a 
name="0767b06" id="0767b06"></a>之所譯也。中天竺國沙門婆羅芬多者。亦神<a 
name="0767b07" id="0767b07"></a>異不測人也。或謂其前身為龍。以聽經故得<a 
name="0767b08" id="0767b08"></a>今所生。齊王嘉平二年庚午至洛。洛僧多從<a 
name="0767b09" id="0767b09"></a>其重受大戒。及晉武大始乙酉之元年。會其<a 
name="0767b10" id="0767b10"></a>弟子曰。摩迦陀復來。芬多因問曰。汝在西時<a 
name="0767b11" id="0767b11"></a>頗游北天竺耶。或謂師子尊者無辜為其國<a 
name="0767b12" id="0767b12"></a>王所戮是乎。今復有傳法者與其相繼耶。摩<a 
name="0767b13" id="0767b13"></a>迦陀曰然。師子誅死今已二十三白。有沙門<a 
name="0767b14" id="0767b14"></a>號婆舍斯多者。本罽賓國人。先難得其付法<a 
name="0767b15" id="0767b15"></a>授衣。即日去之。方於中天竺大隆佛事。其國<a 
name="0767b16" id="0767b16"></a>王迦勝甚器重之。雖外道強辯者。皆亦屈伏。<a 
name="0767b17" id="0767b17"></a>與王辯其苑中業泉。國人異之。復號為婆羅<a 
name="0767b18" id="0767b18"></a>多那<span class="note">(事見其本傳)</span>芬多謂其弟子曰。我亦知之。適<a 
name="0767b19" id="0767b19"></a>驗汝說。誠有所合。當時好事者。即書于白馬<a 
name="0767b20" id="0767b20"></a>寺。後有沙門號賢朗法師者。得於其寺乃傳<a 
name="0767b21" id="0767b21"></a>于世<span class="note">(以芬多到中國在齊王之世。則當列支彊之前。為其始顯於晉太始中故次之也)</span>。</p><a 
name="0767b22" id="0767b22"></a><p style="text-indent: 0em; margin-left: 0em"><span class="linehead"></span>佛馱跋陀羅。天竺人也。此云覺賢。本姓釋迦<a 
name="0767b23" id="0767b23"></a>氏。甘露飯王之後。少時出家。本國度為沙彌。<a 
name="0767b24" id="0767b24"></a>受業於大禪師佛大先。極聰明隸。業習誦凡<a 
name="0767b25" id="0767b25"></a>一日敵眾人一月所為。尤以禪業自任。嘗與<a 
name="0767b26" id="0767b26"></a>僧伽達多共游罽賓國。達多始未測其人。一<a 
name="0767b27" id="0767b27"></a>日達多禪坐於密室。忽睹跋陀在前。驚而問<a 
name="0767b28" id="0767b28"></a>曰。何來。跋陀曰。暫往兜率致敬彌勒。即隱不<a 
name="0767b29" id="0767b29"></a>見達多異之。他日以是問之。乃知其已得不<a 
name="0767c01" id="0767c01"></a>還果。會秦僧智嚴同在罽賓。嚴因懇請跋陀<a 
name="0767c02" id="0767c02"></a>偕來諸夏。傳授禪法。其師佛大先。時亦在罽<a 
name="0767c03" id="0767c03"></a>賓。因謂智嚴曰。弘持禪法跋陀其人也。遂<a 
name="0767c04" id="0767c04"></a>與智嚴東來。初至長安與羅什相遇甚善。嘗<a 
name="0767c05" id="0767c05"></a>謂什公曰。君所釋不出人意。而特致高名何<a 
name="0767c06" id="0767c06"></a>耶。什曰。吾年老故爾。何必能稱美談。跋陀議<a 
name="0767c07" id="0767c07"></a>論多高簡。頗為什之徒所忌。其後因自言。玄<a 
name="0767c08" id="0767c08"></a>見五舶自其國來。其弟子復言。自得阿那含<a 
name="0767c09" id="0767c09"></a>果。跋陀不即驗問。以此致謗。秦僧以跋陀為<a 
name="0767c10" id="0767c10"></a>誑。眾遂擯之不容同處。跋陀即日與其弟子<a 
name="0767c11" id="0767c11"></a>慧觀等出關南適廬山。而慧遠法師素聞其<a 
name="0767c12" id="0767c12"></a>名。見跋陀至待之甚善。因致書秦王。為其解<a 
name="0767c13" id="0767c13"></a>擯。遂請跋陀出其禪經同譯。譯成遠為之序。<a 
name="0767c14" id="0767c14"></a>因問跋陀曰。天竺傳法諸祖凡有幾何。跋陀<a 
name="0767c15" id="0767c15"></a>曰。西土傳法祖師。自大迦葉直下相承。凡有<a 
name="0767c16" id="0767c16"></a>二十七人。其二十六祖近世滅度。號不如密<a 
name="0767c17" id="0767c17"></a>多者。所出其繼世弟子曰般若多羅者。方在<a 
name="0767c18" id="0767c18"></a>南天竺盛行教化。吾嘗遇之<span class="note">(般若尚在達磨多羅未繼世作祖故<a 
name="0767c19" id="0767c19"></a>未稱之。寶林傳所稱跋陀說其祖事與此並同)</span>會其西之江陵。遠公未<a 
name="0767c20" id="0767c20"></a>及以之為書。跋陀後會劉太尉裕罷鎮荊州。<a 
name="0767c21" id="0767c21"></a>相將同還都下。住道場寺。卒於本寺。當元嘉<a 
name="0767c22" id="0767c22"></a>六年春秋七十有一。</p><a 
name="0767c23" id="0767c23"></a><p style="text-indent: 0em; margin-left: 0em"><span class="linehead"></span>僧祐者。本齊人。歸梁以持律知名。嘗著出三<a 
name="0767c24" id="0767c24"></a>藏記。其薩婆多部相承傳目錄。曰婆羅多羅<a 
name="0767c25" id="0767c25"></a><span class="note">(二十五祖)</span>弗若密多<span class="note">(二十六祖)</span>不若多羅<span class="note">(二十七祖)</span>達磨多羅<span class="note">(二十<a 
name="0767c26" id="0767c26"></a>八祖)</span>祐尋終於梁。</p><a 
name="0767c27" id="0767c27"></a><p style="text-indent: 0em; margin-left: 0em"><span class="linehead"></span>罽賓沙門那連耶舍者。以東魏孝靜之世至<a 
name="0767c28" id="0767c28"></a>于鄴都。專務翻譯。及高氏更魏稱齊。耶舍乃<a 
name="0767c29" id="0767c29"></a>益譯出眾經。初與處士萬天懿者。共譯出尊<a 
name="0768a01" id="0768a01"></a>勝菩薩無量門陀羅尼經。天懿嘗問耶舍曰<a 
name="0768a02" id="0768a02"></a>西土頗有大士奉此教乎。耶舍曰。西國諸祖<a 
name="0768a03" id="0768a03"></a>二十七大士。皆亦受持。然其二十七祖號般<a 
name="0768a04" id="0768a04"></a>若多羅。所出繼世弟子曰達磨多羅者。昔當<a 
name="0768a05" id="0768a05"></a>此明帝正光元年。至此雒陽。其人亦善此經。<a 
name="0768a06" id="0768a06"></a>萬天懿曰。然此大士我亦聞其當於祖位傳<a 
name="0768a07" id="0768a07"></a>佛正法。不悉其後復有繼之者乎。耶舍遂說<a 
name="0768a08" id="0768a08"></a>偈而答天懿曰。尊勝今藏古。無肱又有肱。龍<a 
name="0768a09" id="0768a09"></a>來方受寶。奉物復嫌名。天懿復問如前。耶<a 
name="0768a10" id="0768a10"></a>舍又說偈曰。初首不稱名。風狂又有聲。人來<a 
name="0768a11" id="0768a11"></a>不喜見。白寶初平平。天懿復聞。耶舍復說偈<a 
name="0768a12" id="0768a12"></a>曰。自起求無礙。師傳我設繩。路上逢僧禮。&#x811A;<a 
name="0768a13" id="0768a13"></a>下六支生。天懿復問。耶舍復說偈曰。三四金<a 
name="0768a14" id="0768a14"></a>無我。隔水受心燈。尊號過諸量。徒瞋不起憎。<a 
name="0768a15" id="0768a15"></a>天懿復間。耶舍復說偈曰。奉物何曾奉。言勤<a 
name="0768a16" id="0768a16"></a>又不勤。唯書四句偈。將勸瑞田人。天懿復問。<a 
name="0768a17" id="0768a17"></a>耶舍復說偈曰。心裏能藏事。說向漢江濱。湖<a 
name="0768a18" id="0768a18"></a>波探一月。將照二三人。天懿復問。耶舍復說<a 
name="0768a19" id="0768a19"></a>偈曰。領得珍勤語。離鄉日日敷。米梁移近路。<a 
name="0768a20" id="0768a20"></a>餘算&#x811A;天徒。天懿復問。耶舍曰。前所記者。將<a 
name="0768a21" id="0768a21"></a>有國德間生。吾不復語。然其後之事。為汝<a 
name="0768a22" id="0768a22"></a>并以六偈記之。其一曰。艮地生玄旨。通尊媚<a 
name="0768a23" id="0768a23"></a>亦尊。比肩三九族。足下一屯分。其二曰。靈集<a 
name="0768a24" id="0768a24"></a>媿天恩。生牙二六人。法中無氣味。石上有功<a 
name="0768a25" id="0768a25"></a>勳。其三曰。本是大蟲男。迴成師子談。官家封<a 
name="0768a26" id="0768a26"></a>馮嶺。同詳三十三。其四日。九女出人倫。八箇<a 
name="0768a27" id="0768a27"></a>絕婚姻。朽床添六&#x811A;。心祖眾中尊。其五曰。走<a 
name="0768a28" id="0768a28"></a>戊與潮&#x96A3;。媥烏子出身。二天雖有感。三化寂<a 
name="0768a29" id="0768a29"></a>無塵。其六曰。說少何曾少。言流又不流。草若<a 
name="0768b01" id="0768b01"></a>除其首。三四繼門修。復謂天懿曰。吾滅度後<a 
name="0768b02" id="0768b02"></a>凡二百八十年。是國有大王者。善治其民。風<a 
name="0768b03" id="0768b03"></a>俗安樂。前之所記賢聖。相次皆出。大益群品。<a 
name="0768b04" id="0768b04"></a>然因一勝師始開其甘露門。而致後如此。萬<a 
name="0768b05" id="0768b05"></a>天懿即從耶舍譯其讖偈。耶舍復出其所謂<a 
name="0768b06" id="0768b06"></a>二十七祖與般若多羅之繼世弟子二十八<a 
name="0768b07" id="0768b07"></a>祖。菩提達磨之事者。與天懿正之<span class="note">(亡當時為書之名)</span>耶<a 
name="0768b08" id="0768b08"></a>舍尋悠然獨往廬山。遂入滅於山中。其後梁<a 
name="0768b09" id="0768b09"></a>簡文帝聞之。因使臣劉縣運往齊取其書歸<a 
name="0768b10" id="0768b10"></a>國。詔沙門寶唱。編入續法記<span class="note">(梁簡文。當齊有國。方一戴餘即<a 
name="0768b11" id="0768b11"></a>崩。然其死阨在賊臣暴亂之際。乃暇求法事耶。豈先此因使北聘已得是書手。又不見寶唱作續法記年月尚<a 
name="0768b12" id="0768b12"></a>疑之。但取其文字。自北而傳南。其來有因。且從舊錄而筆之耳)</span>然自七佛至乎<a 
name="0768b13" id="0768b13"></a>二十八祖菩提達磨。蓋此那連耶舍之所譯<a 
name="0768b14" id="0768b14"></a>也。西域沙門犍那者。不知其果何國人。亦不<a 
name="0768b15" id="0768b15"></a>詳何時至於中國也。唐天寶中。會河南尹李<a 
name="0768b16" id="0768b16"></a>常者。得三祖璨大師舍利。遂集沙門於其家。<a 
name="0768b17" id="0768b17"></a>置齋落之。而犍那與焉。李常因問犍那曰。天<a 
name="0768b18" id="0768b18"></a>竺禪門祖師多少。犍那曰。自迦葉直至般若<a 
name="0768b19" id="0768b19"></a>多羅。凡有二十七祖。若敘師子尊者傍出。達<a 
name="0768b20" id="0768b20"></a>磨達之四世二十二人。總有四十九祖若從<a 
name="0768b21" id="0768b21"></a>七佛至。此璨大師。不括橫枝凡有三十七<a 
name="0768b22" id="0768b22"></a>祖。常又問席間他僧曰。余嘗見祖圖。或引<a 
name="0768b23" id="0768b23"></a>五十餘祖。至其支派差殺。宗族不定。或但有<a 
name="0768b24" id="0768b24"></a>空名。此何以然。適有六祖弟子曰智本禪師<a 
name="0768b25" id="0768b25"></a>者。對曰。斯蓋後魏之世佛法毀廢。當時沙門<a 
name="0768b26" id="0768b26"></a>有曰曇曜者。於倉卒間單錄諸祖名目。不暇<a 
name="0768b27" id="0768b27"></a>全寫。懷之亡于山澤。及魏之文成復教。前後<a 
name="0768b28" id="0768b28"></a>歷三十載。至孝文帝之世。曇曜乃進為僧統。<a 
name="0768b29" id="0768b29"></a>尋出其事授眾沙門。修之目為付法藏傳。其<a 
name="0768c01" id="0768c01"></a>差誤亡逸。始自曇曜之所致也。犍那後不知<a 
name="0768c02" id="0768c02"></a>所終。</p><a 
name="0768c03" id="0768c03"></a><p style="text-indent: 0em; margin-left: 0em"><span class="linehead"></span>裴休。字公美。事唐。會昌中以兵部侍郎御史<a 
name="0768c04" id="0768c04"></a>大夫同平章事。號為名相。撰圭&#x5CEF;密師傳法<a 
name="0768c05" id="0768c05"></a>碑曰。釋迦如來最後以法眼付大迦葉。令祖<a 
name="0768c06" id="0768c06"></a>祖相傳別行於世。非私於迦葉而外人天聲<a 
name="0768c07" id="0768c07"></a>聞菩薩也。自大迦葉至於達磨。凡二十八世。<a 
name="0768c08" id="0768c08"></a>達磨傳可。可傳璨。璨傳信。信傳忍。忍傳能為<a 
name="0768c09" id="0768c09"></a>六祖。</p><a 
name="0768c10" id="0768c10"></a><p style="text-indent: 0em; margin-left: 0em"><span class="linehead"></span>劉昫。字耀遠。涿州歸義人也。天祐中。始以軍<a 
name="0768c11" id="0768c11"></a>事衙推仕。及開運初。授司空平章事。又監修<a 
name="0768c12" id="0768c12"></a>國史。故其撰唐書神秀傳曰。昔後魏末有僧<a 
name="0768c13" id="0768c13"></a>達磨者。本天竺國王子。以護國出家入南海<a 
name="0768c14" id="0768c14"></a>得禪宗妙法。自釋迦相傳有衣&#x9262;為記。世相<a 
name="0768c15" id="0768c15"></a>付授。初來至梁詣武帝。帝問以有為之事。達<a 
name="0768c16" id="0768c16"></a>磨不悅乃之魏。隱於嵩山少林寺而卒。其年<a 
name="0768c17" id="0768c17"></a>魏使宋雲。於&#x8471;嶺迴見之。門徒發其墓。但見<a 
name="0768c18" id="0768c18"></a>衣履而已。達磨傳慧可。慧可傳僧璨。僧璨傳<a 
name="0768c19" id="0768c19"></a>道信。道信傳弘忍。弘忍傳慧能神秀。昫卒於<a 
name="0768c20" id="0768c20"></a>宋太保。</p><a 
name="0768c21" id="0768c21"></a><p><span class="juanname">傳法正宗記卷第九<span class="note">(終)</span></span></p>
<hr>【經文資訊】大正藏第 51 冊 No. 2078 傳法正宗記<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index11f7.html?index=T51n2078" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T51n2078_009 by HTTrack Website Copier/3.x [XR&CO'2014], Tue, 07 Jun 2016 07:00:34 GMT -->
</html>
