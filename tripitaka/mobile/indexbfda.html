<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T11n0310_060 by HTTrack Website Copier/3.x [XR&CO'2014], Tue, 07 Jun 2016 06:46:50 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1655023214&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT11n0310&amp;utmp=%2Fmobile%2Findex.php%3Findex%3DT11n0310_060&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index24f8-2.html?index=T11n0310_059" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第11冊<br/>No.310 大寶積經 (120卷)<br/>【唐 菩提流志譯】<br/>第 60 卷</p>
	<a href="index48df.html?index=T11n0310_061" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T11">
<div class="root" id="0310" sutra_name="大寶積經" sutra_juan="[卷60]">　
<a 
name="0346b13" id="0346b13"></a><a 
name="0346b14" id="0346b14"></a><a 
name="0346b15" id="0346b15"></a><p><span class="juanname">大寶積經卷第六十<a 
name="0346b16" id="0346b16"></a><a 
name="0346b17" id="0346b17"></a><p style="margin-left: 4em"><span class="byline">大唐于闐三藏實叉難陀譯</span></p><a 
name="0346b18" id="0346b18"></a>文殊師利授記會第十五之三</span></p><a 
name="0346b19" id="0346b19"></a><p style="text-indent: 0em; margin-left: 0em"><span class="linehead"></span>爾時師子勇猛雷音菩薩白文殊師利言：「仁<a 
name="0346b20" id="0346b20"></a>者已滿足十地及如來十力，一切佛法悉皆<a 
name="0346b21" id="0346b21"></a>圓滿，何故不成阿耨多羅三藐三菩提？」</p><p style="text-indent: 0em; margin-left: 0em"><span class="linehead"></span>文殊<a 
name="0346b22" id="0346b22"></a>師利言：「善男子！無有圓滿諸佛法已更證菩<a 
name="0346b23" id="0346b23"></a>提。何以故？已圓滿故不應更證。」</p><p style="text-indent: 0em; margin-left: 0em"><span class="linehead"></span>師子勇猛言：<a 
name="0346b24" id="0346b24"></a>「云何圓滿諸佛法耶？」</p><p style="text-indent: 0em; margin-left: 0em"><span class="linehead"></span>答言：「佛法圓滿如真如<a 
name="0346b25" id="0346b25"></a>圓滿，真如圓滿如虛空圓滿，如是佛法真如<a 
name="0346b26" id="0346b26"></a>虛空亦無有二。善男子！如汝所言云何圓滿<a 
name="0346b27" id="0346b27"></a>諸佛法者，如色圓滿乃至識圓滿，佛法圓滿<a 
name="0346b28" id="0346b28"></a>亦復如是。」</p><p style="text-indent: 0em; margin-left: 0em"><span class="linehead"></span>師子勇猛言：「何者是色等圓滿？」</p><p style="text-indent: 0em; margin-left: 0em"><span class="linehead"></span>文<a 
name="0346b29" id="0346b29"></a>殊師利言：「善男子！於意云何？汝所見色是常<a 
name="0346c01" id="0346c01"></a>耶？是無常耶？」</p><p style="text-indent: 0em; margin-left: 0em"><span class="linehead"></span>答言：「不也。」</p><p style="text-indent: 0em; margin-left: 0em"><span class="linehead"></span>文殊師利言：「善男<a 
name="0346c02" id="0346c02"></a>子！若法非常非無常，彼有增減耶？」</p><p style="text-indent: 0em; margin-left: 0em"><span class="linehead"></span>答言：「不也。」</p><a 
name="0346c03" id="0346c03"></a><p style="text-indent: 0em; margin-left: 0em"><span class="linehead"></span>文殊師利言：「善男子！若法不增不減是名圓<a 
name="0346c04" id="0346c04"></a>滿。云何圓滿？若於諸法不能了知則生分別，<a 
name="0346c05" id="0346c05"></a>若能了知則無分別。若無分別則無增減，若<a 
name="0346c06" id="0346c06"></a>無增減此則平等。是故善男子！若見色平等<a 
name="0346c07" id="0346c07"></a>即是色圓滿，受想行識及一切法圓滿亦復<a 
name="0346c08" id="0346c08"></a>如是。」</p><a 
name="0346c09" id="0346c09"></a><p style="text-indent: 0em; margin-left: 0em"><span class="linehead"></span>爾時師子勇猛雷音菩薩白文殊師利言：「仁<a 
name="0346c10" id="0346c10"></a>者得法忍來無一念心願成正覺，而今何故<a 
name="0346c11" id="0346c11"></a>乃勸餘人令向菩提？」</p><p style="text-indent: 0em; margin-left: 0em"><span class="linehead"></span>文殊師利言：「我實不曾<a 
name="0346c12" id="0346c12"></a>勸一眾生令趣菩提。何以故？眾生無所有故、<a 
name="0346c13" id="0346c13"></a>眾生性自離故。若眾生可得則令向菩提，既<a 
name="0346c14" id="0346c14"></a>不可得故無所勸。何以故？平等無分別故，非<a 
name="0346c15" id="0346c15"></a>以平等而求平等，亦無所起。是故常說，應<a 
name="0346c16" id="0346c16"></a>觀諸行來無所從去無所至，是名平等。則是<a 
name="0346c17" id="0346c17"></a>性空，於性空中而無所求。善男子！如汝問我<a 
name="0346c18" id="0346c18"></a>得忍已來無一念心當得菩提者，善男子！汝<a 
name="0346c19" id="0346c19"></a>見彼心耶？而以此心得菩提耶？」</p><p style="text-indent: 0em; margin-left: 0em"><span class="linehead"></span>師子勇猛言：<a 
name="0346c20" id="0346c20"></a>「不也。文殊師利！何以故？以心非色不可見故。<a 
name="0346c21" id="0346c21"></a>菩提亦爾，但是名想。若心名、若菩提名，皆無<a 
name="0346c22" id="0346c22"></a>所有。」</p><p style="text-indent: 0em; margin-left: 0em"><span class="linehead"></span>文殊師利言：「善男子！如汝說我不生一<a 
name="0346c23" id="0346c23"></a>念得菩提者，是密意說。何以故？以心本來無<a 
name="0346c24" id="0346c24"></a>有生故，是故無生。既無有生，何得何證？」</p><p style="text-indent: 0em; margin-left: 0em"><span class="linehead"></span>師子<a 
name="0346c25" id="0346c25"></a>勇猛問言：「云何名為平等證入？」</p><p style="text-indent: 0em; margin-left: 0em"><span class="linehead"></span>答言：「於諸法<a 
name="0346c26" id="0346c26"></a>中無繫著者名平等證。言證入者，彼微細智<a 
name="0346c27" id="0346c27"></a>亦不生滅，與真如無異、無可分別，是名證入。<a 
name="0346c28" id="0346c28"></a>若正見修行者於平等中無一法可得，離種<a 
name="0346c29" id="0346c29"></a>種性亦不著一，是名證入。若以身證諸法無<a 
name="0347a01" id="0347a01"></a>相，明了彼相所謂無相，而於身心亦不執著，<a 
name="0347a02" id="0347a02"></a>是則名為圓滿證入。」</p><p style="text-indent: 0em; margin-left: 0em"><span class="linehead"></span>師子勇猛問言：「云何名<a 
name="0347a03" id="0347a03"></a>得？」</p><p style="text-indent: 0em; margin-left: 0em"><span class="linehead"></span>文殊師利言：「善男子！以世間言說名之為<a 
name="0347a04" id="0347a04"></a>得，諸聖所得非言能說。何以故？法無依止，離<a 
name="0347a05" id="0347a05"></a>言說故。復次善男子！以無得為得，亦非得非<a 
name="0347a06" id="0347a06"></a>不得，說名為得。」</p><a 
name="0347a07" id="0347a07"></a><p style="text-indent: 0em; margin-left: 0em"><span class="linehead"></span>爾時師子勇猛雷音菩薩白佛言：「世尊！善哉！<a 
name="0347a08" id="0347a08"></a>願說文殊師利所得佛剎。」</p><p style="text-indent: 0em; margin-left: 0em"><span class="linehead"></span>佛言：「善男子！汝當<a 
name="0347a09" id="0347a09"></a>自問文殊師利。」</p><p style="text-indent: 0em; margin-left: 0em"><span class="linehead"></span>時彼菩薩白文殊言：「仁者當<a 
name="0347a10" id="0347a10"></a>得何等佛剎功德莊嚴？」</p><p style="text-indent: 0em; margin-left: 0em"><span class="linehead"></span>文殊師利言：「善男子！<a 
name="0347a11" id="0347a11"></a>若我求菩提，汝可問其所得佛剎。」</p><p style="text-indent: 0em; margin-left: 0em"><span class="linehead"></span>師子勇猛<a 
name="0347a12" id="0347a12"></a>言：「仁者豈不求菩提耶？」</p><p style="text-indent: 0em; margin-left: 0em"><span class="linehead"></span>文殊師利言：「不也。何<a 
name="0347a13" id="0347a13"></a>以故？若有所求則有染著，若有所染則有貪<a 
name="0347a14" id="0347a14"></a>愛，若有所愛彼則有生，彼若有生是則有愛，<a 
name="0347a15" id="0347a15"></a>若有所愛終不於中而有出離。善男子！我為<a 
name="0347a16" id="0347a16"></a>是故不求菩提。何以故？菩提不可得故。以不<a 
name="0347a17" id="0347a17"></a>可得，是故不求。善男子！然汝問我何等佛剎<a 
name="0347a18" id="0347a18"></a>仁當得者，我不能說。何以故？對於如來一切<a 
name="0347a19" id="0347a19"></a>智者說自佛剎功德莊嚴，即為菩薩自讚己<a 
name="0347a20" id="0347a20"></a>德。」</p><p style="text-indent: 0em; margin-left: 0em"><span class="linehead"></span>佛告文殊師利：「汝可自說以何等願莊嚴<a 
name="0347a21" id="0347a21"></a>佛剎，令諸菩薩聞已決定成滿此願。」</p><p style="text-indent: 0em; margin-left: 0em"><span class="linehead"></span>時文殊<a 
name="0347a22" id="0347a22"></a>師利受如來教，即從座起，偏袒右肩右膝著<a 
name="0347a23" id="0347a23"></a>地，合掌白佛言：「世尊！我今承佛神力當為宣<a 
name="0347a24" id="0347a24"></a>說。諸有欲求大菩提者皆應諦聽，若聞此願<a 
name="0347a25" id="0347a25"></a>當如實學令得圓滿。」文殊師利當以右膝著<a 
name="0347a26" id="0347a26"></a>地之時，十方各恒河沙等諸佛剎土六種震<a 
name="0347a27" id="0347a27"></a>動。</p><p style="text-indent: 0em; margin-left: 0em"><span class="linehead"></span>時文殊師利復白佛言：「我從往昔百千億<a 
name="0347a28" id="0347a28"></a>那由他阿僧祇劫已來，起如是願：『我以無礙<a 
name="0347a29" id="0347a29"></a>天眼所見，十方無量無邊諸佛剎中一切如<a 
name="0347b01" id="0347b01"></a>來，若非是我勸發決定菩提之心教授教誡，<a 
name="0347b02" id="0347b02"></a>令修布施持戒忍辱精進禪定智慧，乃至令<a 
name="0347b03" id="0347b03"></a>得阿耨多羅三藐三菩提，我於菩提終不應<a 
name="0347b04" id="0347b04"></a>證。』而我要當滿此所願，然後乃證無上菩提。」</p><a 
name="0347b05" id="0347b05"></a><p style="text-indent: 0em; margin-left: 0em"><span class="linehead"></span>時彼眾中諸菩薩等咸作是念：「文殊師利無<a 
name="0347b06" id="0347b06"></a>礙天眼見幾如來？」</p><p style="text-indent: 0em; margin-left: 0em"><span class="linehead"></span>是時世尊知諸菩薩心之<a 
name="0347b07" id="0347b07"></a>所念，即告師子勇猛雷音菩薩言：「善男子！譬<a 
name="0347b08" id="0347b08"></a>如以此三千大千世界碎為微塵，於意云何？<a 
name="0347b09" id="0347b09"></a>此諸微塵可以算計知其數不？」</p><p style="text-indent: 0em; margin-left: 0em"><span class="linehead"></span>答言：「不也。世<a 
name="0347b10" id="0347b10"></a>尊！」</p><p style="text-indent: 0em; margin-left: 0em"><span class="linehead"></span>佛言：「善男子！文殊師利無礙天眼，見於東<a 
name="0347b11" id="0347b11"></a>方無量諸佛復過是數，南西北方四維上下<a 
name="0347b12" id="0347b12"></a>亦復如是。」</p><p style="text-indent: 0em; margin-left: 0em"><span class="linehead"></span>時文殊師利白佛言：「世尊！我有是<a 
name="0347b13" id="0347b13"></a>願，以恒河沙等諸佛世界為一佛剎，無量妙<a 
name="0347b14" id="0347b14"></a>寶間錯莊嚴，若不爾者我終不證無上菩提。<a 
name="0347b15" id="0347b15"></a>復次世尊！我復有願，令我剎中有菩提樹，其<a 
name="0347b16" id="0347b16"></a>量正等十大千界，彼樹光明遍此佛剎。復次<a 
name="0347b17" id="0347b17"></a>世尊！我復有願，我坐菩提樹已，證得阿耨多<a 
name="0347b18" id="0347b18"></a>羅三藐三菩提乃至涅槃，於其中間不起此<a 
name="0347b19" id="0347b19"></a>座，但以變化遍於十方無量無數諸佛剎土，<a 
name="0347b20" id="0347b20"></a>為諸眾生而演說法。復次世尊！我復有願，令<a 
name="0347b21" id="0347b21"></a>我剎中無女人名，純菩薩眾，離煩惱垢具淨<a 
name="0347b22" id="0347b22"></a>梵行，初生之時袈裟隨體結加趺坐忽然而<a 
name="0347b23" id="0347b23"></a>現。如是菩薩遍滿其剎，無有聲聞辟支佛名，<a 
name="0347b24" id="0347b24"></a>唯除如來之所變化，往詣十方為諸眾生說<a 
name="0347b25" id="0347b25"></a>三乘法。」</p><p style="text-indent: 0em; margin-left: 0em"><span class="linehead"></span>爾時師子勇猛雷音菩薩白佛言：「世<a 
name="0347b26" id="0347b26"></a>尊！文殊師利當來成佛名為何等？」</p><p style="text-indent: 0em; margin-left: 0em"><span class="linehead"></span>佛言：「善男<a 
name="0347b27" id="0347b27"></a>子！此文殊師利成佛之時名為普見。以何義<a 
name="0347b28" id="0347b28"></a>故而名普見？以彼如來於十方無量百千億<a 
name="0347b29" id="0347b29"></a>那由他諸佛剎中普皆令見。若諸眾生見彼<a 
name="0347c01" id="0347c01"></a>佛者，必定當得阿耨多羅三藐三菩提。普見<a 
name="0347c02" id="0347c02"></a>如來雖未成佛，若我現在及滅度後有聞其<a 
name="0347c03" id="0347c03"></a>名，亦皆必定當得阿耨多羅三藐三菩提，唯<a 
name="0347c04" id="0347c04"></a>除已入離生之位及狹劣心者。」</p><p style="text-indent: 0em; margin-left: 0em"><span class="linehead"></span>文殊師利又<a 
name="0347c05" id="0347c05"></a>白佛言：「世尊！我復有願，如阿彌陀佛剎以法<a 
name="0347c06" id="0347c06"></a>喜為食，而我剎中菩薩初生起食念時，即便<a 
name="0347c07" id="0347c07"></a>百味盈滿於&#x9262;在右手中，尋作是念：『若未供<a 
name="0347c08" id="0347c08"></a>養十方諸佛，及施貧窮苦惱眾生餓鬼等類<a 
name="0347c09" id="0347c09"></a>令其飽足，而我決定不應自食。』作此念時，得<a 
name="0347c10" id="0347c10"></a>五神通乘空無礙，往於十方無量無數諸佛<a 
name="0347c11" id="0347c11"></a>剎中，以食供養諸佛如來及聲聞眾，又於貧<a 
name="0347c12" id="0347c12"></a>苦諸眾生類亦皆周給，復為說法令離渴愛，<a 
name="0347c13" id="0347c13"></a>於一念頃還至本處。復次世尊！我復有願，於<a 
name="0347c14" id="0347c14"></a>我剎中諸菩薩等初生之時，所須衣服於其<a 
name="0347c15" id="0347c15"></a>手中隨意皆出種種衣寶，鮮潔稱體應沙門<a 
name="0347c16" id="0347c16"></a>服。便作是念：『若未供養十方諸佛，不應自用。』<a 
name="0347c17" id="0347c17"></a>於一念中往詣十方無量佛剎，以此衣寶獻<a 
name="0347c18" id="0347c18"></a>諸佛已，還至本處方自受用。復次世尊！我復<a 
name="0347c19" id="0347c19"></a>有願，我佛剎中諸菩薩眾所得財寶及諸資<a 
name="0347c20" id="0347c20"></a>具，要先分施諸佛、聲聞，遍供養已然後受用。<a 
name="0347c21" id="0347c21"></a>又我剎中遠離八難及不善法，既無過咎亦<a 
name="0347c22" id="0347c22"></a>無禁戒，無有苦惱諸不悅意。」</p><p style="text-indent: 0em; margin-left: 0em"><span class="linehead"></span>時師子勇猛白<a 
name="0347c23" id="0347c23"></a>佛言：「世尊！而彼佛剎名為何等？」</p><p style="text-indent: 0em; margin-left: 0em"><span class="linehead"></span>佛言：「彼剎<a 
name="0347c24" id="0347c24"></a>名隨願積集清淨圓滿。」</p><p style="text-indent: 0em; margin-left: 0em"><span class="linehead"></span>師子勇猛言：「世尊！彼<a 
name="0347c25" id="0347c25"></a>佛世界在何方所？」</p><p style="text-indent: 0em; margin-left: 0em"><span class="linehead"></span>佛言：「在於南方，此娑婆世<a 
name="0347c26" id="0347c26"></a>界亦當在彼佛剎之中。」</p><p style="text-indent: 0em; margin-left: 0em"><span class="linehead"></span>文殊師利又白佛言：<a 
name="0347c27" id="0347c27"></a>「我復有願，我佛剎中積集無量妙寶所成，復<a 
name="0347c28" id="0347c28"></a>以無量摩尼妙寶間錯莊嚴。其摩尼寶，於十<a 
name="0347c29" id="0347c29"></a>方界所未曾有甚為難得。如是寶名，俱胝歲<a 
name="0348a01" id="0348a01"></a>中說不能盡。隨諸菩薩樂見彼剎金為體者<a 
name="0348a02" id="0348a02"></a>即見為金，樂見銀體即見為銀，然於見金未<a 
name="0348a03" id="0348a03"></a>曾損減。樂見頗梨、琉璃、馬&#x78AF;、赤真珠等無量<a 
name="0348a04" id="0348a04"></a>諸寶，各隨所見皆不相礙。如是栴檀香體、阿<a 
name="0348a05" id="0348a05"></a>伽羅香乃至赤栴檀等、各隨樂見亦復如是。<a 
name="0348a06" id="0348a06"></a>又彼剎中不以日月摩尼星火等光之所照<a 
name="0348a07" id="0348a07"></a>見，彼諸菩薩皆以自身光明照於千億那由<a 
name="0348a08" id="0348a08"></a>他剎。又彼剎中以花開為晝、花合為夜，隨諸<a 
name="0348a09" id="0348a09"></a>菩薩所樂時節即皆應之，然無寒暑及老病<a 
name="0348a10" id="0348a10"></a>死。若諸菩薩隨其所樂欲證菩提，即往餘剎，<a 
name="0348a11" id="0348a11"></a>於兜率天壽盡降生而證菩提。此佛剎中無<a 
name="0348a12" id="0348a12"></a>有涅槃。百千種樂於虛空中雖不現相而聞<a 
name="0348a13" id="0348a13"></a>其音，此樂不出順貪愛聲，但出諸波羅蜜佛<a 
name="0348a14" id="0348a14"></a>法僧聲，及菩薩藏法門之聲，隨諸菩薩所解<a 
name="0348a15" id="0348a15"></a>妙法皆悉得聞。又諸菩薩若欲見佛，隨所詣<a 
name="0348a16" id="0348a16"></a>處經行坐立，應念即&#x89A9;普見如來坐菩提樹。<a 
name="0348a17" id="0348a17"></a>若諸菩薩於法有疑，但見彼佛，不待解釋疑<a 
name="0348a18" id="0348a18"></a>網皆斷解了法義。」</p><p style="text-indent: 0em; margin-left: 0em"><span class="linehead"></span>爾時會中無量百千億那<a 
name="0348a19" id="0348a19"></a>由他諸菩薩眾同聲說言：「若有得聞普見佛<a 
name="0348a20" id="0348a20"></a>名，彼人便得最上善利，何況生於彼佛土者。<a 
name="0348a21" id="0348a21"></a>若有得聞此文殊師利授記法門，及聞文殊<a 
name="0348a22" id="0348a22"></a>師利名者，是則名為面見諸佛。」</p><p style="text-indent: 0em; margin-left: 0em"><span class="linehead"></span>是時佛告諸<a 
name="0348a23" id="0348a23"></a>菩薩言：「如是如是，如汝所說。善男子！若有受<a 
name="0348a24" id="0348a24"></a>持百千億諸佛名號，若復有稱文殊師利菩<a 
name="0348a25" id="0348a25"></a>薩名者，福多於彼，何況稱於普見佛名。何以<a 
name="0348a26" id="0348a26"></a>故？彼百千億那由他佛利益眾生，不及文殊<a 
name="0348a27" id="0348a27"></a>師利於一劫中所作饒益。」</p><p style="text-indent: 0em; margin-left: 0em"><span class="linehead"></span>爾時眾中無量百<a 
name="0348a28" id="0348a28"></a>千億那由他天、龍、夜叉、乾闥婆、阿修羅、迦樓<a 
name="0348a29" id="0348a29"></a>羅、緊那羅、摩&#x777A;羅伽、人非人等，同聲唱言：「南<a 
name="0348b01" id="0348b01"></a>無文殊師利童真菩薩。南無普見如來、應、正<a 
name="0348b02" id="0348b02"></a>等覺。」說此語已，八萬四千億那由他眾生<a 
name="0348b03" id="0348b03"></a>發阿耨多羅三藐三菩提心，無量眾生善根<a 
name="0348b04" id="0348b04"></a>成熟於三乘中得不退轉。</p><p style="text-indent: 0em; margin-left: 0em"><span class="linehead"></span>文殊師利又白佛<a 
name="0348b05" id="0348b05"></a>言：「我復有願，如我所見無量無數百千億那<a 
name="0348b06" id="0348b06"></a>由他諸佛世尊，而彼諸佛所有佛剎功德莊<a 
name="0348b07" id="0348b07"></a>嚴，如是一切皆令置我一佛剎中，唯除二乘<a 
name="0348b08" id="0348b08"></a>及五濁等。世尊！若我自說佛剎功德種種莊<a 
name="0348b09" id="0348b09"></a>嚴，過恒沙劫亦不能盡。如我所願，唯佛能知。」</p><a 
name="0348b10" id="0348b10"></a><p style="text-indent: 0em; margin-left: 0em"><span class="linehead"></span>佛言：「如是。文殊師利！如來知見於三世中無<a 
name="0348b11" id="0348b11"></a>有限礙。」</p><p style="text-indent: 0em; margin-left: 0em"><span class="linehead"></span>爾時眾中有諸菩薩作如是念：「文殊<a 
name="0348b12" id="0348b12"></a>師利所得佛剎功德莊嚴，與阿彌陀佛剎，為<a 
name="0348b13" id="0348b13"></a>等不耶？」</p><p style="text-indent: 0em; margin-left: 0em"><span class="linehead"></span>爾時世尊知彼菩薩心之所念，即告<a 
name="0348b14" id="0348b14"></a>師子勇猛言：「善男子！譬如有人析一毛為百<a 
name="0348b15" id="0348b15"></a>分，以一分毛於大海中取一滴水。此一滴水<a 
name="0348b16" id="0348b16"></a>喻阿彌陀佛剎莊嚴，彼大海水喻普見如來佛<a 
name="0348b17" id="0348b17"></a>剎莊嚴，復過於此。何以故？普見如來佛剎莊<a 
name="0348b18" id="0348b18"></a>嚴不思議故。」</p><p style="text-indent: 0em; margin-left: 0em"><span class="linehead"></span>爾時師子勇猛白佛言：「世尊！如<a 
name="0348b19" id="0348b19"></a>是等類佛剎莊嚴，於三世佛剎頗更有不？」</p><p style="text-indent: 0em; margin-left: 0em"><span class="linehead"></span>佛<a 
name="0348b20" id="0348b20"></a>言：「有。善男子！東方去此過百億恒河沙世界，<a 
name="0348b21" id="0348b21"></a>有佛剎名住最上願。彼中有佛，名普光常多<a 
name="0348b22" id="0348b22"></a>功德海王。彼佛壽命無量無邊，常為菩薩而<a 
name="0348b23" id="0348b23"></a>演說法。善男子！彼佛剎土功德莊嚴，與普見<a 
name="0348b24" id="0348b24"></a>佛剎等無有異。善男子！有四菩薩被不思議<a 
name="0348b25" id="0348b25"></a>弘誓之鎧，而於此願決定成滿，亦當得此佛<a 
name="0348b26" id="0348b26"></a>剎莊嚴如普見如來。」</p><p style="text-indent: 0em; margin-left: 0em"><span class="linehead"></span>時師子勇猛言：「願佛說<a 
name="0348b27" id="0348b27"></a>彼菩薩名號及其住處，復願示彼普光常多<a 
name="0348b28" id="0348b28"></a>功德海王如來佛剎，令此大眾多所利益。何<a 
name="0348b29" id="0348b29"></a>以故？此諸菩薩若見聞已，於此所願當得成<a 
name="0348c01" id="0348c01"></a>滿。」</p><p style="text-indent: 0em; margin-left: 0em"><span class="linehead"></span>佛言：「善男子！汝等諦聽，當為汝說。善男<a 
name="0348c02" id="0348c02"></a>子！彼一菩薩名光明幢，在於東方無憂德佛<a 
name="0348c03" id="0348c03"></a>剎。次名智上，在於南方智王如來佛剎。次名<a 
name="0348c04" id="0348c04"></a>諸根寂靜，在於西方慧積如來佛剎。次名願<a 
name="0348c05" id="0348c05"></a>慧，在於北方那羅延如來佛剎。」</p><p style="text-indent: 0em; margin-left: 0em"><span class="linehead"></span>爾時世尊以<a 
name="0348c06" id="0348c06"></a>神通力現普光常多功德海王如來佛剎，令<a 
name="0348c07" id="0348c07"></a>此大會見彼如來及菩薩眾，并其佛剎功德<a 
name="0348c08" id="0348c08"></a>莊嚴，昔所未見亦未曾聞，而彼一切皆不思<a 
name="0348c09" id="0348c09"></a>議。無量百千億那由他寶間錯莊嚴，於一劫<a 
name="0348c10" id="0348c10"></a>中說彼功德亦不能盡，眾皆明見如觀掌中<a 
name="0348c11" id="0348c11"></a>菴摩勒果。彼菩薩身長四萬二千由旬，佛身<a 
name="0348c12" id="0348c12"></a>長八萬四千由旬，光明洞照如閻浮檀金山，<a 
name="0348c13" id="0348c13"></a>成就廣大功德莊嚴。坐大菩提樹下，諸菩薩<a 
name="0348c14" id="0348c14"></a>眾恭敬圍遶，現百千億諸變化事，往詣十方<a 
name="0348c15" id="0348c15"></a>諸世界中，為諸眾生而演說法。是時佛告諸<a 
name="0348c16" id="0348c16"></a>菩薩言：「善男子！汝等見彼如來佛剎莊嚴菩<a 
name="0348c17" id="0348c17"></a>薩眾耶？」</p><p style="text-indent: 0em; margin-left: 0em"><span class="linehead"></span>時諸大眾同聲白言：「唯然已見。我等<a 
name="0348c18" id="0348c18"></a>當學此菩薩行，如文殊師利之所修行，我等<a 
name="0348c19" id="0348c19"></a>亦當成就如此莊嚴佛剎。」</p><p style="text-indent: 0em; margin-left: 0em"><span class="linehead"></span>爾時世尊熙怡微<a 
name="0348c20" id="0348c20"></a>笑，從其面門放種種色光，照於無量無邊世<a 
name="0348c21" id="0348c21"></a>界。照已還來，遶佛三匝從其頂入。爾時彌勒<a 
name="0348c22" id="0348c22"></a>菩薩白佛言：「世尊！以何因緣現此微笑？」</p><p style="text-indent: 0em; margin-left: 0em"><span class="linehead"></span>佛告<a 
name="0348c23" id="0348c23"></a>彌勒：「此大眾中八萬四千菩薩，見彼佛剎莊<a 
name="0348c24" id="0348c24"></a>嚴之事，雖皆發心當欲成就如是佛剎。然於<a 
name="0348c25" id="0348c25"></a>其中有十六善大丈夫，具勝志樂而發大心，<a 
name="0348c26" id="0348c26"></a>彼能成滿如文殊師利所起大願，餘諸菩薩<a 
name="0348c27" id="0348c27"></a>亦速當得阿耨多羅三藐三菩提，所得佛剎功<a 
name="0348c28" id="0348c28"></a>德莊嚴如阿彌陀佛剎。彌勒當知，諸菩薩等<a 
name="0348c29" id="0348c29"></a>志樂既勝所成亦大。志樂勝者，言我成就如<a 
name="0349a01" id="0349a01"></a>文殊師利莊嚴佛土。其餘劣者，雖以信心亦<a 
name="0349a02" id="0349a02"></a>作是語，以此語業猶能棄捨六十億百千那<a 
name="0349a03" id="0349a03"></a>由他劫生死流轉，亦得圓滿五波羅蜜。」</p><p style="text-indent: 0em; margin-left: 0em"><span class="linehead"></span>爾時<a 
name="0349a04" id="0349a04"></a>彌勒菩薩見於四方光明幢等四大菩薩，各<a 
name="0349a05" id="0349a05"></a>坐琉璃光明樓閣，有百千億諸天圍遶雨花<a 
name="0349a06" id="0349a06"></a>奏樂，現大神變震動大地而來於此。時彌勒<a 
name="0349a07" id="0349a07"></a>菩薩即白世尊：「請問其事。」</p><p style="text-indent: 0em; margin-left: 0em"><span class="linehead"></span>佛言：「善男子！此四<a 
name="0349a08" id="0349a08"></a>菩薩為見我故，四方如來各令至此。」</p><p style="text-indent: 0em; margin-left: 0em"><span class="linehead"></span>時彼菩<a 
name="0349a09" id="0349a09"></a>薩既到佛所，頂禮佛足，右遶三匝，退坐一面，<a 
name="0349a10" id="0349a10"></a>彼四菩薩光明遍照此之大會。爾時世尊告<a 
name="0349a11" id="0349a11"></a>諸菩薩言：「善男子！此四善大丈夫志願所趣<a 
name="0349a12" id="0349a12"></a>皆不思議，應當尊重請其法要。而彼所願，於<a 
name="0349a13" id="0349a13"></a>諸菩薩最為殊勝。若有善男子善女人得見<a 
name="0349a14" id="0349a14"></a>之者，必定當得阿耨多羅三藐三菩提，棄捨<a 
name="0349a15" id="0349a15"></a>二十億劫生死流轉，具足圓滿五波羅蜜。若<a 
name="0349a16" id="0349a16"></a>有女人聞此菩薩名者，速得捨離女人之身。」<a 
name="0349a17" id="0349a17"></a>於是世尊即攝神力，而彼佛剎忽然不現。</p><p style="text-indent: 0em; margin-left: 0em"><span class="linehead"></span>文<a 
name="0349a18" id="0349a18"></a>殊師利白佛言：「世尊！一切諸法皆悉如幻。何<a 
name="0349a19" id="0349a19"></a>以故？譬如幻師幻為隱現，諸法生滅亦復如<a 
name="0349a20" id="0349a20"></a>是。而此生滅即無生滅，以無生滅是則平等。<a 
name="0349a21" id="0349a21"></a>菩薩修此平等，便能證得無上菩提。」</p><p style="text-indent: 0em; margin-left: 0em"><span class="linehead"></span>智上菩<a 
name="0349a22" id="0349a22"></a>薩白文殊師利言：「於此菩提云何證得？」</p><p style="text-indent: 0em; margin-left: 0em"><span class="linehead"></span>文殊<a 
name="0349a23" id="0349a23"></a>師利言：「此菩提者非是可得，亦非可壞、非可<a 
name="0349a24" id="0349a24"></a>住著。」</p><p style="text-indent: 0em; margin-left: 0em"><span class="linehead"></span>智上白言：「而此菩提非以住得、非不<a 
name="0349a25" id="0349a25"></a>住得。何以故？以彼法性本來無生，非曾有、非<a 
name="0349a26" id="0349a26"></a>當有、亦非可壞，是故無得。」</p><p style="text-indent: 0em; margin-left: 0em"><span class="linehead"></span>文殊師利謂智上<a 
name="0349a27" id="0349a27"></a>等諸菩薩曰：「云何名為說一相法門？」</p><a 
name="0349a28" id="0349a28"></a><p style="text-indent: 0em; margin-left: 0em"><span class="linehead"></span>彌勒菩薩曰：「若有不見蘊界處，亦非不見，無<a 
name="0349a29" id="0349a29"></a>所分別，亦不見集散，是名說一相法門。」</p><a 
name="0349b01" id="0349b01"></a><p style="text-indent: 0em; margin-left: 0em"><span class="linehead"></span>師子勇猛雷音菩薩曰：「若不作種種分別，此<a 
name="0349b02" id="0349b02"></a>是凡夫法、此是二乘法，此則不違法性，入於<a 
name="0349b03" id="0349b03"></a>一相所謂無相，是名說一相法門。」</p><a 
name="0349b04" id="0349b04"></a><p style="text-indent: 0em; margin-left: 0em"><span class="linehead"></span>樂見菩薩曰：「若有修真如行，而亦不作真如<a 
name="0349b05" id="0349b05"></a>之想，於此甚深無所分別，是名說一相法門。」</p><a 
name="0349b06" id="0349b06"></a><p style="text-indent: 0em; margin-left: 0em"><span class="linehead"></span>無礙辯菩薩曰：「若能究竟盡於諸法，亦以此<a 
name="0349b07" id="0349b07"></a>法為他演說，是名說一相法門。」</p><p style="text-indent: 0em; margin-left: 0em"><span class="linehead"></span>善思菩薩曰：<a 
name="0349b08" id="0349b08"></a>「若以思議入不思議，此不思議亦不可得，是<a 
name="0349b09" id="0349b09"></a>名說一相法門。」</p><p style="text-indent: 0em; margin-left: 0em"><span class="linehead"></span>妙離塵菩薩曰：「若有不染一<a 
name="0349b10" id="0349b10"></a>切相，亦非染非不染，無違無順亦無迷惑，<a 
name="0349b11" id="0349b11"></a>非一非二亦非種種，不取不捨，是名說一相<a 
name="0349b12" id="0349b12"></a>法門。」</p><a 
name="0349b13" id="0349b13"></a><p style="text-indent: 0em; margin-left: 0em"><span class="linehead"></span>娑竭羅菩薩曰：「若有能入如海難入甚深之<a 
name="0349b14" id="0349b14"></a>法，而於此法亦不分別，雖為他說而無說想，<a 
name="0349b15" id="0349b15"></a>是名說一相法門。」</p><a 
name="0349b16" id="0349b16"></a><p style="text-indent: 0em; margin-left: 0em"><span class="linehead"></span>月上菩薩曰：「若於一切眾生心行平等，猶如<a 
name="0349b17" id="0349b17"></a>滿月，無眾生想，是名說一相法門。」</p><a 
name="0349b18" id="0349b18"></a><p style="text-indent: 0em; margin-left: 0em"><span class="linehead"></span>離憂闇菩薩曰：「云何拔眾生憂箭？謂我我所<a 
name="0349b19" id="0349b19"></a>是彼憂根。若能住我我所平等，是名說一相<a 
name="0349b20" id="0349b20"></a>法門。」</p><a 
name="0349b21" id="0349b21"></a><p style="text-indent: 0em; margin-left: 0em"><span class="linehead"></span>無所緣菩薩曰：「若不攀緣欲界色界無色界、<a 
name="0349b22" id="0349b22"></a>聲聞法緣覺法及諸佛法，是名說一相法門。」</p><a 
name="0349b23" id="0349b23"></a><p style="text-indent: 0em; margin-left: 0em"><span class="linehead"></span>普見菩薩曰：「若說法時應說平等法，謂空法<a 
name="0349b24" id="0349b24"></a>平等，亦無空想及平等想，是名說一相法門。」</p><a 
name="0349b25" id="0349b25"></a><p style="text-indent: 0em; margin-left: 0em"><span class="linehead"></span>淨三輪菩薩曰：「若說法時應淨三輪，謂所為<a 
name="0349b26" id="0349b26"></a>眾生我不可得，亦不分別自為法師，於所說<a 
name="0349b27" id="0349b27"></a>法而無住著，如是說法是名說一相法門。」</p><a 
name="0349b28" id="0349b28"></a><p style="text-indent: 0em; margin-left: 0em"><span class="linehead"></span>成就行菩薩曰：「若有能說於一切法修平等<a 
name="0349b29" id="0349b29"></a>行，所知如實非文字說，以一切法離言說故，<a 
name="0349c01" id="0349c01"></a>是名說一相法門。」</p><a 
name="0349c02" id="0349c02"></a><p style="text-indent: 0em; margin-left: 0em"><span class="linehead"></span>深行菩薩曰：「若有能說了達一切甚深之法，<a 
name="0349c03" id="0349c03"></a>亦不見彼能說所說及與所為，是名說一相<a 
name="0349c04" id="0349c04"></a>法門。」</p><a 
name="0349c05" id="0349c05"></a><p style="text-indent: 0em; margin-left: 0em"><span class="linehead"></span>如是無量諸菩薩等，各以辯才演說一相法<a 
name="0349c06" id="0349c06"></a>門。說此法門時，三十七億菩薩得無生法忍，<a 
name="0349c07" id="0349c07"></a>八萬四千那由他百千眾生發阿耨多羅三<a 
name="0349c08" id="0349c08"></a>藐三菩提心，七千比丘不受諸法盡諸有漏<a 
name="0349c09" id="0349c09"></a>心得解脫，九十六那由他諸天及人於諸法<a 
name="0349c10" id="0349c10"></a>中得法眼淨。</p><a 
name="0349c11" id="0349c11"></a><p style="text-indent: 0em; margin-left: 0em"><span class="linehead"></span>爾時師子勇猛雷音菩薩白佛言：「世尊！此文<a 
name="0349c12" id="0349c12"></a>殊師利久如當得阿耨多羅三藐三菩提？彼<a 
name="0349c13" id="0349c13"></a>佛壽命及菩薩眾其數幾何？」</p><p style="text-indent: 0em; margin-left: 0em"><span class="linehead"></span>佛言：「善男子！汝<a 
name="0349c14" id="0349c14"></a>當自問文殊師利。」</p><p style="text-indent: 0em; margin-left: 0em"><span class="linehead"></span>時師子勇猛白文殊師利<a 
name="0349c15" id="0349c15"></a>言：「仁者久如當得菩提？」</p><p style="text-indent: 0em; margin-left: 0em"><span class="linehead"></span>文殊師利言：「善男<a 
name="0349c16" id="0349c16"></a>子！若虛空界為色身時，我乃當得無上菩提。<a 
name="0349c17" id="0349c17"></a>若幻人得菩提，我乃當得。若漏盡阿羅漢即<a 
name="0349c18" id="0349c18"></a>是菩提，我乃當得。若夢響光影及以化人得<a 
name="0349c19" id="0349c19"></a>菩提時，我乃當得。若月照為晝、日照為夜，我<a 
name="0349c20" id="0349c20"></a>乃當得阿耨多羅三藐三菩提。善男子！汝之<a 
name="0349c21" id="0349c21"></a>所問應當問彼求菩提者。」</p><p style="text-indent: 0em; margin-left: 0em"><span class="linehead"></span>師子勇猛言：「仁者<a 
name="0349c22" id="0349c22"></a>豈不求菩提耶？」</p><p style="text-indent: 0em; margin-left: 0em"><span class="linehead"></span>答言：「不也。何以故？文殊師利<a 
name="0349c23" id="0349c23"></a>即是菩提，菩提即是文殊師利。所以者何？文<a 
name="0349c24" id="0349c24"></a>殊師利但有名，菩提亦但有名，此名亦離、無<a 
name="0349c25" id="0349c25"></a>作故空，而彼空性即是菩提。」</p><p style="text-indent: 0em; margin-left: 0em"><span class="linehead"></span>爾時佛告師子<a 
name="0349c26" id="0349c26"></a>勇猛言：「汝頗見聞阿彌陀如來聲聞菩薩諸<a 
name="0349c27" id="0349c27"></a>眾會耶？」</p><p style="text-indent: 0em; margin-left: 0em"><span class="linehead"></span>「唯然聞見。」</p><p style="text-indent: 0em; margin-left: 0em"><span class="linehead"></span>佛言：「其數幾何？」</p><p style="text-indent: 0em; margin-left: 0em"><span class="linehead"></span>答言：「非<a 
name="0349c28" id="0349c28"></a>算數思議之所能及。」</p><p style="text-indent: 0em; margin-left: 0em"><span class="linehead"></span>佛言：「善男子！如摩竭國<a 
name="0349c29" id="0349c29"></a>量一斛油麻，舉取一粒喻阿彌陀佛國聲聞<a 
name="0350a01" id="0350a01"></a>菩薩，餘不舉者喻文殊師利得菩提時菩薩<a 
name="0350a02" id="0350a02"></a>眾會，復過是數。善男子！如以三千大千世界<a 
name="0350a03" id="0350a03"></a>微塵數劫比普見如來壽量劫數，百分千分<a 
name="0350a04" id="0350a04"></a>百千億分乃至算數譬喻所不能及。應知彼普<a 
name="0350a05" id="0350a05"></a>見如來壽命，無有算數亦無限量。如有一人<a 
name="0350a06" id="0350a06"></a>以三千大千世界碎為微塵，第二第三人亦<a 
name="0350a07" id="0350a07"></a>碎大千世界以為微塵。復有一人取彼微塵，<a 
name="0350a08" id="0350a08"></a>從此東行過爾所微塵數世界乃下一塵，又<a 
name="0350a09" id="0350a09"></a>過爾所微塵數世界復下一塵，如是次第盡<a 
name="0350a10" id="0350a10"></a>諸微塵。復有第二人亦持爾所微塵，從此南<a 
name="0350a11" id="0350a11"></a>行如前下塵，次第展轉乃至塵盡。西方北方<a 
name="0350a12" id="0350a12"></a>四維上下各有一人，所下塵數亦復如是。善<a 
name="0350a13" id="0350a13"></a>男子！是諸世界可知數不？」</p><p style="text-indent: 0em; margin-left: 0em"><span class="linehead"></span>答言：「不也。」</p><p style="text-indent: 0em; margin-left: 0em"><span class="linehead"></span>佛言：「善<a 
name="0350a14" id="0350a14"></a>男子！如是諸人於彼十方所經世界，若著微<a 
name="0350a15" id="0350a15"></a>塵及不著者，盡末為塵。於意云何？是諸微塵<a 
name="0350a16" id="0350a16"></a>可以算計知其數不？」</p><p style="text-indent: 0em; margin-left: 0em"><span class="linehead"></span>答言：「不也。世尊！若有計<a 
name="0350a17" id="0350a17"></a>量，心則迷亂不能了知。」</p><p style="text-indent: 0em; margin-left: 0em"><span class="linehead"></span>佛言：「善男子！諸佛如<a 
name="0350a18" id="0350a18"></a>來悉能了知彼微塵數，設過於此如來亦知。」<a 
name="0350a19" id="0350a19"></a>時彌勒菩薩白佛言：「世尊！諸菩薩等為求如<a 
name="0350a20" id="0350a20"></a>是大智慧故，於大地獄無量億劫受諸極苦，<a 
name="0350a21" id="0350a21"></a>終不應捨如是大智。」</p><p style="text-indent: 0em; margin-left: 0em"><span class="linehead"></span>佛言：「彌勒！如是如是，如<a 
name="0350a22" id="0350a22"></a>汝所說。何有於此大智慧中不生欲樂？唯除<a 
name="0350a23" id="0350a23"></a>下劣及懈怠者。」</p><p style="text-indent: 0em; margin-left: 0em"><span class="linehead"></span>說此智時，一萬眾生發菩提<a 
name="0350a24" id="0350a24"></a>心。</p><p style="text-indent: 0em; margin-left: 0em"><span class="linehead"></span>是時佛告師子勇猛言：「善男子！於意云<a 
name="0350a25" id="0350a25"></a>何？如彼十人經十方界盡為微塵，文殊師利<a 
name="0350a26" id="0350a26"></a>當於爾所微塵數劫行菩薩道。何以故？文殊<a 
name="0350a27" id="0350a27"></a>師利大願不可思議，趣向亦不可思議，得菩<a 
name="0350a28" id="0350a28"></a>提已壽量亦不可思議，菩薩眾會亦不可思議。」</p><a 
name="0350a29" id="0350a29"></a><p style="text-indent: 0em; margin-left: 0em"><span class="linehead"></span>爾時師子勇猛白佛言：「世尊！文殊師利發趣<a 
name="0350b01" id="0350b01"></a>甚大，所修之行亦復廣大，乃於爾所微塵數<a 
name="0350b02" id="0350b02"></a>劫不生疲倦。」文殊師利言：「如是如是。善男子！<a 
name="0350b03" id="0350b03"></a>如汝所說。於意云何？虛空界有如是念，度於<a 
name="0350b04" id="0350b04"></a>晝夜時節歲月劫數等耶？」</p><p style="text-indent: 0em; margin-left: 0em"><span class="linehead"></span>答言：「不也。」</p><p style="text-indent: 0em; margin-left: 0em"><span class="linehead"></span>文殊師<a 
name="0350b05" id="0350b05"></a>利言：「如是善男子！若有覺一切法等於虛空，<a 
name="0350b06" id="0350b06"></a>彼微細智無有分別，亦無是念度於晝夜時<a 
name="0350b07" id="0350b07"></a>節歲月諸劫數等。何以故？彼於諸法無想念<a 
name="0350b08" id="0350b08"></a>故。善男子！如虛空界無有疲倦及熱惱想。何<a 
name="0350b09" id="0350b09"></a>以故？設過恒河沙劫，而虛空界亦無生起亦<a 
name="0350b10" id="0350b10"></a>無燒滅非可破壞。何以故？以虛空界無所有<a 
name="0350b11" id="0350b11"></a>故。如是善男子！若菩薩了一切法無所有已，<a 
name="0350b12" id="0350b12"></a>亦無熱惱及疲倦等。善男子！彼虛空名亦無<a 
name="0350b13" id="0350b13"></a>燒滅熱惱疲倦，亦不動搖、不生不老、不來不<a 
name="0350b14" id="0350b14"></a>去。文殊師利名號亦爾，無有熱惱及疲倦等。<a 
name="0350b15" id="0350b15"></a>何以故，名字性離故。」</p><p style="text-indent: 0em; margin-left: 0em"><span class="linehead"></span>說此法時，四大天王、釋<a 
name="0350b16" id="0350b16"></a>提桓因、梵天王等，及餘大威德諸天子等，同<a 
name="0350b17" id="0350b17"></a>聲唱言：「是諸眾生聞此法門獲大善利，何況<a 
name="0350b18" id="0350b18"></a>受持讀誦，當知彼等所成善根極為廣大。世<a 
name="0350b19" id="0350b19"></a>尊！我等於此法門受持讀誦廣宣流布，為欲<a 
name="0350b20" id="0350b20"></a>護持此深法故。」</p><p style="text-indent: 0em; margin-left: 0em"><span class="linehead"></span>爾時師子勇猛白佛言：「世尊！<a 
name="0350b21" id="0350b21"></a>若有得聞如此法門，受持讀誦思惟，及發如<a 
name="0350b22" id="0350b22"></a>此功德莊嚴佛剎之心，得幾所福？」</p><p style="text-indent: 0em; margin-left: 0em"><span class="linehead"></span>佛言：「善男<a 
name="0350b23" id="0350b23"></a>子！如來以無礙佛眼所見諸佛及彼剎土，若<a 
name="0350b24" id="0350b24"></a>有菩薩以妙七寶滿彼諸剎，奉施供養一一<a 
name="0350b25" id="0350b25"></a>如來，各盡未來際，令此菩薩安住淨戒，於一<a 
name="0350b26" id="0350b26"></a>切眾生得平等心。若有菩薩，於此莊嚴功德<a 
name="0350b27" id="0350b27"></a>佛剎法門受持讀誦復能發心，隨文殊師利<a 
name="0350b28" id="0350b28"></a>所學行於七步。此二功德，比前七寶布施功<a 
name="0350b29" id="0350b29"></a>德，百分不及一，乃至算數譬喻所不能及。」</p><p style="text-indent: 0em; margin-left: 0em"><span class="linehead"></span>爾<a 
name="0350c01" id="0350c01"></a>時彌勒菩薩白佛言：「世尊！當何名此法門？我<a 
name="0350c02" id="0350c02"></a>等云何奉持？」</p><p style="text-indent: 0em; margin-left: 0em"><span class="linehead"></span>佛言：「此法門名為『諸佛遊戲』，亦<a 
name="0350c03" id="0350c03"></a>名『諸願究竟』，亦名『文殊師利功德莊嚴佛土』，<a 
name="0350c04" id="0350c04"></a>亦名『令發菩提心菩薩歡喜』，亦名『文殊師利<a 
name="0350c05" id="0350c05"></a>授記』，如是受持。」</p><p style="text-indent: 0em; margin-left: 0em"><span class="linehead"></span>爾時十方諸來菩薩為欲供<a 
name="0350c06" id="0350c06"></a>養此法門故，而雨眾花讚言：「希有世尊！希有<a 
name="0350c07" id="0350c07"></a>世尊！我等乃得聞是不思議文殊師利師子<a 
name="0350c08" id="0350c08"></a>吼莊嚴法門。」時諸菩薩說是語已各還本土。<a 
name="0350c09" id="0350c09"></a>說此法時，恒河沙等菩薩得不退轉，無量眾<a 
name="0350c10" id="0350c10"></a>生善根成熟。</p><p style="text-indent: 0em; margin-left: 0em"><span class="linehead"></span>爾時文殊師利即入菩薩出生<a 
name="0350c11" id="0350c11"></a>光明普照如幻三昧。入三昧已，令此眾會普<a 
name="0350c12" id="0350c12"></a>見十方無量無邊諸佛剎中一切如來，一一<a 
name="0350c13" id="0350c13"></a>佛前皆有文殊師利說自佛剎功德莊嚴。眾<a 
name="0350c14" id="0350c14"></a>會見已，於文殊師利殊勝大願生希有心。</p><p style="text-indent: 0em; margin-left: 0em"><span class="linehead"></span>佛<a 
name="0350c15" id="0350c15"></a>說是經已，彼一切菩薩，及諸比丘、比丘尼、優<a 
name="0350c16" id="0350c16"></a>婆塞、優婆夷，天、龍、夜叉、乾闥婆、阿修羅、迦樓<a 
name="0350c17" id="0350c17"></a>羅、緊那羅、摩&#x777A;羅伽、人非人等，聞佛所說，皆<a 
name="0350c18" id="0350c18"></a>大歡喜，信受奉行。</p><a 
name="0350c19" id="0350c19"></a><p><span class="juanname">大寶積經卷第六十</span></p>
<hr>【經文資訊】大正藏第 11 冊 No. 0310 大寶積經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，CBETA 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index81ae.html?index=T11n0310" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T11n0310_060 by HTTrack Website Copier/3.x [XR&CO'2014], Tue, 07 Jun 2016 06:46:50 GMT -->
</html>
