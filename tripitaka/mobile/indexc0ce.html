<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T47n1967_001 by HTTrack Website Copier/3.x [XR&CO'2014], Tue, 07 Jun 2016 06:58:46 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1425196702&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT47n1967&amp;utmp=%2Fmobile%2Findex.php%3Findex%3DT47n1967_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第47冊<br/>No.1967 念佛三昧寶王論 (3卷)<br/>【唐 飛錫撰】<br/>第 1 卷</p>
	<a href="indexc1fa.html?index=T47n1967_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T47">
<div class="root" id="1967" sutra_name="念佛三昧寶王論" sutra_juan="[卷1]">　
<a 
name="0134a01" id="0134a01"></a><a 
name="0134a02" id="0134a02"></a><p style="margin-left: 2em"><span class="juannum">No. 1967</span></p><a 
name="0134a03" id="0134a03"></a><p><span class="juanname">念佛三昧寶王論卷上<span class="note">(并序)</span></span></p><a 
name="0134a04" id="0134a04"></a><a 
name="0134a05" id="0134a05"></a><p style="margin-left: 4em"><span class="byline">唐紫閣山草堂寺沙門飛錫撰</span></p><a 
name="0134a06" id="0134a06"></a><div class="xu"><p style="text-indent: 0em; margin-left: 0em"><span class="linehead"></span>客有高信，至吾禪居，前禮致問，辭甚清逸。問<a 
name="0134a07" id="0134a07"></a>吾曰：「修心之人成道捷徑，法華三昧不輕之<a 
name="0134a08" id="0134a08"></a>行，念佛三昧般舟之宗，僉為無上深妙禪門<a 
name="0134a09" id="0134a09"></a>者，願聞其致。」對曰：「吾拱默九&#x5CEF;，與世異營，<a 
name="0134a10" id="0134a10"></a>天書曲臨，自紫閣山草堂寺，令典千福法華<a 
name="0134a11" id="0134a11"></a>勝場，向三十年矣。希高扣寂，未有若君之所<a 
name="0134a12" id="0134a12"></a>問者也。子將涉無生之龍津，欲圖南以鵬舉，<a 
name="0134a13" id="0134a13"></a>吾不敏也，&#x751E;試論之。今則略開二十門，以明<a 
name="0134a14" id="0134a14"></a>斯旨耳。」</p><a 
name="0134a15" id="0134a15"></a><p style="text-indent: 0em; margin-left: 0em"><span class="linehead"></span>上卷、七門　念未來佛。</p><a 
name="0134a16" id="0134a16"></a><p style="text-indent: 0em; margin-left: 0em"><span class="linehead"></span>中卷、六門　念現在佛。</p><a 
name="0134a17" id="0134a17"></a><p style="text-indent: 0em; margin-left: 0em"><span class="linehead"></span>下卷、七門　<span class="note">(通念三世，無不是佛)</span>。</p></div><a 
name="0134a18" id="0134a18"></a><p style="margin-left: 2em"><span class="headname">念未來佛速成三昧門第一</span></p><a 
name="0134a19" id="0134a19"></a><p style="text-indent: 0em; margin-left: 0em"><span class="linehead"></span>夫心之二也，生於群妄，群妄雖虛，惑者猶滯<a 
name="0134a20" id="0134a20"></a>之。不釋，聖以之憂，玄韻暢而無說，法身空而<a 
name="0134a21" id="0134a21"></a>具相，相之不明，說之不圓，一味之旨，絕言之<a 
name="0134a22" id="0134a22"></a>路，誰可知其所歸歟？三昧之宗者，欲令弱喪<a 
name="0134a23" id="0134a23"></a>知不二法門存乎語、默，匪唯淨名杜口、文殊<a 
name="0134a24" id="0134a24"></a>興讚而已矣！</p><p style="text-indent: 0em; margin-left: 0em"><span class="linehead"></span>何則？夫帝網未張，千瓔焉覿？宏<a 
name="0134a25" id="0134a25"></a>網忽舉，萬目齊開。浴大海者，已用於百川；念<a 
name="0134a26" id="0134a26"></a>佛名者，必成於三昧。一言以蔽，其在茲焉。亦<a 
name="0134a27" id="0134a27"></a>猶清珠下於濁水，濁水不得不清；佛想投於<a 
name="0134a28" id="0134a28"></a>亂心，亂心不得不佛。既契之後，心、佛雙亡，<a 
name="0134a29" id="0134a29"></a>雙亡定也，雙照慧也，即定慧齊均，亦何心而<a 
name="0134b01" id="0134b01"></a>不佛？何佛而不心？心、佛既然，則萬境、萬緣無<a 
name="0134b02" id="0134b02"></a>非三昧者也。</p><p style="text-indent: 0em; margin-left: 0em"><span class="linehead"></span>而世上之人，多念過去釋迦之<a 
name="0134b03" id="0134b03"></a>月面，想現在彌陀之海目，如拔毒箭矣！如登<a 
name="0134b04" id="0134b04"></a>快樂宮矣！吾亦以之為至教矣！猶未聞念未<a 
name="0134b05" id="0134b05"></a>來諸佛之聚日者。何耶？蓋謂不了如來對眾<a 
name="0134b06" id="0134b06"></a>生之&#x9E81;，說諸佛之妙，遂隔眾生於諸佛之外，<a 
name="0134b07" id="0134b07"></a>故不聞焉，孰肯念焉？《淨名經》中，有嗅薝蔔，不<a 
name="0134b08" id="0134b08"></a>嗅餘香，花有著身、不著身者，此是抑揚大乘<a 
name="0134b09" id="0134b09"></a>也。抑小則置&#x9262;茫然，揚大則同遊不二。《法華<a 
name="0134b10" id="0134b10"></a>經》決了聲聞法，是諸經之王，一切薝蔔不著<a 
name="0134b11" id="0134b11"></a>之旨明矣。苟非其人，則以諸佛為至尊也，眾<a 
name="0134b12" id="0134b12"></a>生為至卑也，高下出焉，群妄興矣，敬傲立焉，<a 
name="0134b13" id="0134b13"></a>一真隱矣！</p><p style="text-indent: 0em; margin-left: 0em"><span class="linehead"></span>夫如是必草芥萬有，錙銖天下，<a 
name="0134b14" id="0134b14"></a>幔幢已設，高倨稜層，目送飛鴻，心遊青漢，不<a 
name="0134b15" id="0134b15"></a>可屈也，則阻維摩一切見敬為供養中最之<a 
name="0134b16" id="0134b16"></a>文矣！又不信《楞伽經》說，如來藏自性清淨，轉<a 
name="0134b17" id="0134b17"></a>三十二相，入於一切眾生心中。如大無價寶<a 
name="0134b18" id="0134b18"></a>珠，垢衣所纏，豈觀城中最下乞人與難勝如<a 
name="0134b19" id="0134b19"></a>來，等無有異？</p><p style="text-indent: 0em; margin-left: 0em"><span class="linehead"></span>若圓念三世佛、普觀十方尊，<a 
name="0134b20" id="0134b20"></a>則合夫理趣般若，一切有情皆如來藏，普賢<a 
name="0134b21" id="0134b21"></a>菩薩自體遍故之文矣！貧女懷王，米在&#x7A45;<span class="gaiji">[禾*會]<!--gaiji,,1[禾*會],2&#x258B6;,3--></span><a 
name="0134b22" id="0134b22"></a>之旨，鏡然可觀，豈可罹此八慢之責哉？人皆<a 
name="0134b23" id="0134b23"></a>侮未來玉毫，不敢侮過、現金色。殊不知起罪<a 
name="0134b24" id="0134b24"></a>之源，皆在於當來佛上，非已、今佛上也。眾生<a 
name="0134b25" id="0134b25"></a>苟非，當佛焉在？若知母因子貴，米以&#x7A45;<span class="corr" title='[金&gt;全]'>全</span>，有<a 
name="0134b26" id="0134b26"></a>協《法華》不輕之心，則念佛三昧不速而成矣！</p><a 
name="0134b27" id="0134b27"></a><p style="text-indent: 0em; margin-left: 0em"><span class="linehead"></span>問曰：「法華者，法也；念佛者，佛也。安得以法為<a 
name="0134b28" id="0134b28"></a>佛，以佛為法，浩浩亂哉？」</p><p style="text-indent: 0em; margin-left: 0em"><span class="linehead"></span>對曰：「不亂也！元是<a 
name="0134b29" id="0134b29"></a>一門，而誰為亂？夫芝木之藥，列仙之子，昔各<a 
name="0134c01" id="0134c01"></a>在天涯，則都無仙號。為人服其藥，羽化雲行，<a 
name="0134c02" id="0134c02"></a>故藥受仙藥之名，人得仙人之稱，人、藥異也，<a 
name="0134c03" id="0134c03"></a>其仙一也。若無聖人，誰與道游？法無佛悟，<a 
name="0134c04" id="0134c04"></a>豈令自悟？法非佛不悟，念佛三昧生焉；佛非<a 
name="0134c05" id="0134c05"></a>法不明，法華三昧起矣。一仙兩稱，俱得仙名，<a 
name="0134c06" id="0134c06"></a>念佛、法華同名佛慧，佛慧既同，則不輕般舟，<a 
name="0134c07" id="0134c07"></a>無上深妙禪門，於茲悟矣！未始異也，復何亂<a 
name="0134c08" id="0134c08"></a>哉？」</p><a 
name="0134c09" id="0134c09"></a><p style="margin-left: 2em"><span class="headname">嬖女群盜皆不可輕門第二</span></p><a 
name="0134c10" id="0134c10"></a><p style="text-indent: 0em; margin-left: 0em"><span class="linehead"></span>問曰：「一切眾生，即未來諸佛，謹聞命矣。嬖女、<a 
name="0134c11" id="0134c11"></a>群盜，惡之至者，安得求敬於念佛之賓歟？」</p><p style="text-indent: 0em; margin-left: 0em"><span class="linehead"></span>對<a 
name="0134c12" id="0134c12"></a>曰：「如佛所演，有其二種：一、對待門；二、澤了<a 
name="0134c13" id="0134c13"></a>門。言對待門者，謂女子之虛偽，說如來之至<a 
name="0134c14" id="0134c14"></a>真，則佛可尊崇，女可厭離。厭離有二：一者、訶<a 
name="0134c15" id="0134c15"></a>欲；二者、放心。初訶欲者，如菩薩訶色欲，經云：<a 
name="0134c16" id="0134c16"></a>『女色者，世間之枷鎖，凡夫戀著不能自拔；女<a 
name="0134c17" id="0134c17"></a>色者，世間之重患，凡夫困之至死不免；女色<a 
name="0134c18" id="0134c18"></a>者，世間之衰禍，凡夫遭之無厄不至。行者既<a 
name="0134c19" id="0134c19"></a>得捨之，若復顧念，是為從獄得出，還思入；從<a 
name="0134c20" id="0134c20"></a>狂得止，而復樂之；從病得差，復思得病。智者<a 
name="0134c21" id="0134c21"></a>愍之，知其狂而顛蹶，死無日矣！凡夫重女甘<a 
name="0134c22" id="0134c22"></a>為僕使，終身馳驟為之辛苦，雖復鈇鑕千刃<a 
name="0134c23" id="0134c23"></a>鋒鏑交至，甘心受之不以為患，狂人樂狂不<a 
name="0134c24" id="0134c24"></a>啻過也！行者若能棄之不顧，是則破枷脫鎖，<a 
name="0134c25" id="0134c25"></a>惡狂厭病，離於衰禍，既安且吉，得出牢獄，永<a 
name="0134c26" id="0134c26"></a>無患難。女人之相，其言如蜜，其心如毒。譬如<a 
name="0134c27" id="0134c27"></a>停泉澄波，而蛟龍居之；金山寶窟，而師子處<a 
name="0134c28" id="0134c28"></a>之。當知，此害不可近也！室家不和，婦人之由；<a 
name="0134c29" id="0134c29"></a>毀宗敗族，婦人之罪。實為陰賊，滅人慧明，<a 
name="0135a01" id="0135a01"></a>亦如獵圍，鮮得出者。譬如高羅，群鳥落之，不<a 
name="0135a02" id="0135a02"></a>能奮飛；又如密網，眾魚投之則刳腸俎肌，<a 
name="0135a03" id="0135a03"></a>亦如暗坑；無目之如蛾赴火。是以智者知而<a 
name="0135a04" id="0135a04"></a>遠之，不受其害；惡而穢之，不為此物之所感<a 
name="0135a05" id="0135a05"></a>也。』《大寶積經》佛為優陀延王說是偈曰：</p><a 
name="0135a06" id="0135a06"></a><p><span class="lg">「『鋒刃刀山，　　毒箭諸苦，　　女人能集，<a 
name="0135a07" id="0135a07"></a><br>　　眾多苦事。　　假以香華，　　而為嚴好，<a 
name="0135a08" id="0135a08"></a><br>　　愚人於此，　　妄起貪求。　　如海疲鳥，<a 
name="0135a09" id="0135a09"></a><br>　　迷於彼岸，　　死必當墮，　　阿鼻地獄。<a 
name="0135a10" id="0135a10"></a><br>　　現見眾苦，　　皆來集身，　　善友乖離，<a 
name="0135a11" id="0135a11"></a><br>　　天宮永失。　　寧投鐵獄，　　馳走刀山，<a 
name="0135a12" id="0135a12"></a><br>　　眠臥炎爐，　　不親女色。』</span></p><a 
name="0135a13" id="0135a13"></a><p><span class="lg">「『如鳥為求食，　　不知避網羅，<a 
name="0135a14" id="0135a14"></a><br>　　貪愛於女人，　　被害亦如是；<a 
name="0135a15" id="0135a15"></a><br>　　譬如水中魚，　　游泳網者前，<a 
name="0135a16" id="0135a16"></a><br>　　便為他所執，　　豈非自傷損？<a 
name="0135a17" id="0135a17"></a><br>　　女若捕魚人，　　諂誑猶如網，<a 
name="0135a18" id="0135a18"></a><br>　　男子同於魚，　　被網亦如是。』</span></p><a 
name="0135a19" id="0135a19"></a><p style="text-indent: 0em; margin-left: 0em"><span class="linehead"></span>「次放心者，如《大寶積經》云：『文殊師利告善住<a 
name="0135a20" id="0135a20"></a>天子言：「若人一心專精自守，貪欲心發，即應<a 
name="0135a21" id="0135a21"></a>覺知、方便散除，還令寂靜。云何散除？應作是<a 
name="0135a22" id="0135a22"></a>念：『此是空，此是不淨。求此欲心，生處、滅處，<a 
name="0135a23" id="0135a23"></a>從何所來？去至何所？是中誰染？誰受染者？誰<a 
name="0135a24" id="0135a24"></a>為染法？如是觀時，不見能染，不見所染，不見<a 
name="0135a25" id="0135a25"></a>染事。以不見故，則無有取；以不取故，則無有<a 
name="0135a26" id="0135a26"></a>捨；以不捨故，則無有愛。不捨、不愛，則名離<a 
name="0135a27" id="0135a27"></a>欲，寂靜涅槃也。』若又恣心入諸塵勞、生死之<a 
name="0135a28" id="0135a28"></a>內，而亦不患貪、恚、癡等煩惱過患，是謂放心。」』」</p><a 
name="0135a29" id="0135a29"></a><p style="text-indent: 0em; margin-left: 0em"><span class="linehead"></span>已上明第一對待門竟。</p><p style="text-indent: 0em; margin-left: 0em"><span class="linehead"></span>第二決了門者，若究<a 
name="0135b01" id="0135b01"></a>竟離諸妄，無染如虛空，則為過、現諸佛也，非<a 
name="0135b02" id="0135b02"></a><span class="corr" title='[釆&gt;未]'>未</span>來佛也。汝不聞，夫求無價寶，必下於滄海；<a 
name="0135b03" id="0135b03"></a>采智慧寶，必先於煩惱中求。五逆相即解脫<a 
name="0135b04" id="0135b04"></a>相，魔界如即佛界如。若聆佛音而喜，聞魔聲<a 
name="0135b05" id="0135b05"></a>恚，不入音聲法門，不住音聲實際，不覺於諸<a 
name="0135b06" id="0135b06"></a>法者，斯乃北轅適越之士也，安得與之而論<a 
name="0135b07" id="0135b07"></a>道哉？更為子明之。經不云：「夫昔列仙名鹿蹄，<a 
name="0135b08" id="0135b08"></a>地滑倒仆，以仙&#x546A;令旱。國人患之，王募嬖女，<a 
name="0135b09" id="0135b09"></a>誘而得之，騎頸入城，油雲四起，霈然洪&#x9714;。<a 
name="0135b10" id="0135b10"></a>彼仙雖有御長風之通，凌太清之術，無能施<a 
name="0135b11" id="0135b11"></a>也。仙人者釋迦，爾女者耶輸也。法華會上，未<a 
name="0135b12" id="0135b12"></a>來成佛，號具足千萬光相如來。」而又念佛之<a 
name="0135b13" id="0135b13"></a>人，但&#x89A9;嬖女之玉容，不念光相之金好，而失<a 
name="0135b14" id="0135b14"></a>不輕之旨也。念佛三昧安得不誣哉？又阿那<a 
name="0135b15" id="0135b15"></a>律昔為盜首，入寺盜佛額珠，箭挑佛燈，令清<a 
name="0135b16" id="0135b16"></a>光不滅。阿那律者此翻無滅，良在茲焉，當來<a 
name="0135b17" id="0135b17"></a>作佛號普明如來，皆此例也。念佛之人，尚不<a 
name="0135b18" id="0135b18"></a>輕於群盜，況於不盜者乎？未來兩佛，猶如皎<a 
name="0135b19" id="0135b19"></a>日，何慮三昧而不成焉？</p><a 
name="0135b20" id="0135b20"></a><p style="margin-left: 2em"><span class="headname">持戒、破戒但生佛想門第三</span></p><a 
name="0135b21" id="0135b21"></a><p style="text-indent: 0em; margin-left: 0em"><span class="linehead"></span>問曰：「兩難釋矣，《梵網經》曰：『若人受佛戒，即入<a 
name="0135b22" id="0135b22"></a>諸佛位。』而緇服之流，佩明月之戒，懸瓔珞之<a 
name="0135b23" id="0135b23"></a>珠，參位三尊，範圍七眾，宜其敬矣！苟非精<a 
name="0135b24" id="0135b24"></a>持，動行顛沛，慢何過焉？垂何罪焉？望為剖<a 
name="0135b25" id="0135b25"></a>之。」</p><p style="text-indent: 0em; margin-left: 0em"><span class="linehead"></span>對曰：「如來&#x751E;於《三昧海經》為父王說：『昔有<a 
name="0135b26" id="0135b26"></a>四比丘，犯律為恥，將無所怙。忽聞空中聲曰：<a 
name="0135b27" id="0135b27"></a>「汝之所犯，謂無救者，不然也。空王如來雖復<a 
name="0135b28" id="0135b28"></a>涅槃，形像尚在，汝可入塔，一觀寶像眉間白<a 
name="0135b29" id="0135b29"></a>毫。」比丘隨之，泣淚言曰：「佛像尚爾，況佛真容<a 
name="0135c01" id="0135c01"></a>乎！」舉身投地，如大山崩。今於四方，皆成正<a 
name="0135c02" id="0135c02"></a>覺。東方阿&#x95A6;佛，南方寶相佛，西方無量壽<a 
name="0135c03" id="0135c03"></a>佛，北方微妙聲佛，是四破戒比丘也。』所以如<a 
name="0135c04" id="0135c04"></a>來名此觀佛三昧，為大寶王戒品海者，可以<a 
name="0135c05" id="0135c05"></a>滌破戒之罪垢，得塵累之清淨也。此四比丘，<a 
name="0135c06" id="0135c06"></a>一觀寶像僉為世雄，念佛之人，豈得惑於破<a 
name="0135c07" id="0135c07"></a>戒之僧歟？故《大集經》云：『若諸王臣，打罵出家<a 
name="0135c08" id="0135c08"></a>持戒、破戒，罪同出百億佛身血。』若見被袈裟<a 
name="0135c09" id="0135c09"></a>者，無論持、犯，但生佛想。佛想者，念佛三昧也。<a 
name="0135c10" id="0135c10"></a>斯之金口，明不輕之深旨也。安得恣行打罵<a 
name="0135c11" id="0135c11"></a>而不懼哉？經云：『寧為心師，不師於心。』見慳貪<a 
name="0135c12" id="0135c12"></a>人，作施想；見破戒人，作持戒想。夫然則不為<a 
name="0135c13" id="0135c13"></a>六蔽境界所纏，蓋成六度彼岸之觀門焉！若<a 
name="0135c14" id="0135c14"></a>住分別之心，自取冥司之罰，不亦哀哉！若能<a 
name="0135c15" id="0135c15"></a>翻此見心，則念佛三昧如川之流矣。」</p><a 
name="0135c16" id="0135c16"></a><p style="margin-left: 2em"><span class="headname">現處湯獄不妨受記門第四</span></p><a 
name="0135c17" id="0135c17"></a><p style="text-indent: 0em; margin-left: 0em"><span class="linehead"></span>問曰：「若破戒觀佛皆成正覺，固不可輕，可信<a 
name="0135c18" id="0135c18"></a>矣。如現處湯獄或嬰鬼趣，菩提難發，河清未<a 
name="0135c19" id="0135c19"></a>期，安得來敬同於念佛之士歟？」</p><p style="text-indent: 0em; margin-left: 0em"><span class="linehead"></span>對曰：「豈不聞<a 
name="0135c20" id="0135c20"></a>夫采良藥者，必在山險，非華堂所出；集法藥<a 
name="0135c21" id="0135c21"></a>者，必在於險有，非無為自出。則《首楞嚴經》<a 
name="0135c22" id="0135c22"></a>說四種記：一、未發心記，二、初發心記，三、密與<a 
name="0135c23" id="0135c23"></a>授記，四、現前授記。今雖現處鬼、獄，即未發心，<a 
name="0135c24" id="0135c24"></a>佛記當來必發大志，遇真善友，行菩薩行，還<a 
name="0135c25" id="0135c25"></a>成正覺。故不可輕，即是未發心之記也。佛說<a 
name="0135c26" id="0135c26"></a>四種記時，迦葉白佛：『我等從今，當於一切眾<a 
name="0135c27" id="0135c27"></a>生，生世尊想，若生輕心則為自傷。』佛言：『善哉！<a 
name="0135c28" id="0135c28"></a>快說！人皆不應稱量眾生，唯有如來乃能量<a 
name="0135c29" id="0135c29"></a>爾。以是因緣故，我&#x52C5;諸聲聞及餘菩薩，於諸<a 
name="0136a01" id="0136a01"></a>眾生，應生佛想。』《華嚴經．普賢行願品》破百萬<a 
name="0136a02" id="0136a02"></a>障門亦用此想。夫如是則現居惡趣，蒙與記<a 
name="0136a03" id="0136a03"></a>者，亦猶宅寶未開，不妨寶在於宅內，額珠&#x9B2A;<a 
name="0136a04" id="0136a04"></a>沒，何廢珠隱於額中。若不念眾生為當來佛，<a 
name="0136a05" id="0136a05"></a>必以六塵為寇賊，則猶防魔軍自壞其壁壘，<a 
name="0136a06" id="0136a06"></a>存敵國常起於怨仇，金革所以未寧，鼙鼓於<a 
name="0136a07" id="0136a07"></a>焉尚振，安得高枕於其間哉？若使不降者來<a 
name="0136a08" id="0136a08"></a>降，不服者咸服，則使天下一統矣！獵獵旌旗<a 
name="0136a09" id="0136a09"></a>而焉用？翩翩飛將而奚適？吾將&#x5374;馬以糞田，<a 
name="0136a10" id="0136a10"></a>日出而作，日入而息，雖帝堯之聖，於我何力<a 
name="0136a11" id="0136a11"></a>哉？百姓日用而不知，方明聖化之廣被矣！若<a 
name="0136a12" id="0136a12"></a>能悟色、聲而為佛者，念眾生為當來佛者，必<a 
name="0136a13" id="0136a13"></a>不立心前之凡境也，或想自身為本尊也，瑜<a 
name="0136a14" id="0136a14"></a>伽真言深妙觀門，不謀而會。夫因想而有者，<a 
name="0136a15" id="0136a15"></a>豈得不空哉？則大鵬將尺鷃以齊，太山與秋<a 
name="0136a16" id="0136a16"></a>毫而一，無夷岳之僻，續<span class="gaiji">鳧<!--gaiji,鳧,1[梟-木+儿],2&#x2048E;,3--></span>之憂矣。」</p><p style="text-indent: 0em; margin-left: 0em"><span class="linehead"></span>問曰：「湯獄<a 
name="0136a17" id="0136a17"></a>之子殊未發心，如來法王宥過與記，千光散<a 
name="0136a18" id="0136a18"></a>射，十號圓明。誠如弗言，孰敢不信？原夫未<a 
name="0136a19" id="0136a19"></a>悟，從何得醒耶？」</p><p style="text-indent: 0em; margin-left: 0em"><span class="linehead"></span>對曰：「言未悟者，亦有義焉。<a 
name="0136a20" id="0136a20"></a>夫長江之源濫乎一觴，大迷之本存乎二見。<a 
name="0136a21" id="0136a21"></a>若謂念外立無念，生外立無生，則生死異於<a 
name="0136a22" id="0136a22"></a>涅槃也。萬佛洪音，莫之能訓矣！若了念而無<a 
name="0136a23" id="0136a23"></a>念，觀生而不生，煩惱即菩提也。一相莊嚴，斯<a 
name="0136a24" id="0136a24"></a>之能悟矣！亦猶巖上群蜂已房純蜜，井中七<a 
name="0136a25" id="0136a25"></a>寶何廢稱珍，皆本有之，非適今也。念未來<a 
name="0136a26" id="0136a26"></a>佛，罪從何生，吾放其心，遍一切所緣之處，皆<a 
name="0136a27" id="0136a27"></a>見如來，道從恚等生。於是乎，在《如來藏經》，佛<a 
name="0136a28" id="0136a28"></a>告金剛慧菩薩言：『善男子，我以佛眼，觀一切<a 
name="0136a29" id="0136a29"></a>眾生貪欲、恚、癡諸煩惱中，有如來智、如來眼、<a 
name="0136b01" id="0136b01"></a>如來身，結加趺坐，儼然不動。乃至德相備<a 
name="0136b02" id="0136b02"></a>足，如我無異。』廣說一切眾生，有如來藏，以九<a 
name="0136b03" id="0136b03"></a>喻況之。《寶性論》釋而結頌言：</p><a 
name="0136b04" id="0136b04"></a><p><span class="lg">「『萎華中諸佛，　　糞穢中真金，<a 
name="0136b05" id="0136b05"></a><br>　　地中珍寶藏，　　諸果子中牙，<a 
name="0136b06" id="0136b06"></a><br>　　朽故弊壞衣，　　纏裹真金像，<a 
name="0136b07" id="0136b07"></a><br>　　貧賤醜陋女，　　懷轉輪聖王，<a 
name="0136b08" id="0136b08"></a><br>　　焦黑泥模中，　　有上妙寶像。<a 
name="0136b09" id="0136b09"></a><br>　　眾生貪瞋癡，　　妄想煩惱等，<a 
name="0136b10" id="0136b10"></a><br>　　塵勞諸境中，　　皆有如來藏。<a 
name="0136b11" id="0136b11"></a><br>　　下至阿鼻獄，　　皆有如來身，<a 
name="0136b12" id="0136b12"></a><br>　　真如清淨法，　　名為如來體。』</span></p><a 
name="0136b13" id="0136b13"></a><p style="text-indent: 0em; margin-left: 0em"><span class="linehead"></span>「以此文證湯獄之記，頓覺明焉。三昧門自然<a 
name="0136b14" id="0136b14"></a>洞啟。」</p><p style="text-indent: 0em; margin-left: 0em"><span class="linehead"></span>問曰：「至人用心，澹然清淨，攀緣永絕。<a 
name="0136b15" id="0136b15"></a>今說放心遍緣一切所緣之處皆見如來，教<a 
name="0136b16" id="0136b16"></a>何在焉？」</p><p style="text-indent: 0em; margin-left: 0em"><span class="linehead"></span>對曰：「亦有教說，起心遍緣六塵三業<a 
name="0136b17" id="0136b17"></a>仍發妙願，入佛境界，一一緣起不離如來，名<a 
name="0136b18" id="0136b18"></a>悉皆見矣。此是圓見，非由眼也。故《涅槃經》云：<a 
name="0136b19" id="0136b19"></a>『聲聞<span class="corr" title='[入&gt;人]'>人</span>雖有天眼，名為肉眼；學大乘者雖有<a 
name="0136b20" id="0136b20"></a>肉眼，名為佛眼。何以故？曉了己身，有佛性<a 
name="0136b21" id="0136b21"></a>故。』又如《勝天王經》中，佛告天王菩薩摩訶薩：<a 
name="0136b22" id="0136b22"></a>『以方便力行般若波羅蜜，於一切法，心緣自<a 
name="0136b23" id="0136b23"></a>在。緣一切色，願得佛色，無所得故；心緣眾<a 
name="0136b24" id="0136b24"></a>聲，願得如來微妙音聲；心緣眾香，願得如來<a 
name="0136b25" id="0136b25"></a>清淨戒香；心緣諸味，願得如來味中第一大<a 
name="0136b26" id="0136b26"></a>丈夫相；心緣諸觸，願得如來柔軟手掌；心緣<a 
name="0136b27" id="0136b27"></a>諸法，願得如來寂靜之心；心緣自身，願得佛<a 
name="0136b28" id="0136b28"></a>身；心緣自口，願得佛口；心緣自意，願得如來<a 
name="0136b29" id="0136b29"></a>平等之意。』天王菩薩摩訶薩行般若波羅<a 
name="0136c01" id="0136c01"></a>蜜，無有一心、一行空過不向薩婆若者，遍緣<a 
name="0136c02" id="0136c02"></a>諸法而能不著，觀見諸法，無不趣向菩提之<a 
name="0136c03" id="0136c03"></a>道。菩薩修習諸行，皆因外緣而得成立。又如<a 
name="0136c04" id="0136c04"></a>大地住在水上，若鑿池井，即得水用；其不鑿<a 
name="0136c05" id="0136c05"></a>者，無由見之。如是聖智境界遍一切法，若<a 
name="0136c06" id="0136c06"></a>有勤修般若方便，則便得之；其不修者，云何<a 
name="0136c07" id="0136c07"></a>能得心緣之理？豈不大哉！」</p><a 
name="0136c08" id="0136c08"></a><p style="margin-left: 2em"><span class="headname">觀空、無我擇善而從門第五</span></p><a 
name="0136c09" id="0136c09"></a><p style="text-indent: 0em; margin-left: 0em"><span class="linehead"></span>問曰：「即動而靜，靜為躁君，即凡而聖，聖隱凡<a 
name="0136c10" id="0136c10"></a>內，謹聞遐旨。又三教無我，理既不殊，擇善<a 
name="0136c11" id="0136c11"></a>而從，其義焉在？」</p><p style="text-indent: 0em; margin-left: 0em"><span class="linehead"></span>對曰：「三教之理也，名未始<a 
name="0136c12" id="0136c12"></a>異，理未始同。且夫子四絕中：一無我者，謙光<a 
name="0136c13" id="0136c13"></a>之義，為無我也；道無我者，長而不宰，為無我<a 
name="0136c14" id="0136c14"></a>也；佛無我者，觀五蘊空，為無我也。上二教門<a 
name="0136c15" id="0136c15"></a>都不明五蘊，孰辨其四諦、六度萬行、賢聖階<a 
name="0136c16" id="0136c16"></a>級？蔑然無聞，但和光同塵，保雌守靜，既慈<a 
name="0136c17" id="0136c17"></a>且儉，不敢為天下先，各一聖也，安用商摧其<a 
name="0136c18" id="0136c18"></a>淺深歟？三教無我明矣。擇善而從者，謂三性<a 
name="0136c19" id="0136c19"></a>之理，理無不在，修心之士，擇善而從，蓋謂不<a 
name="0136c20" id="0136c20"></a>善無益於至真，無記雙亡於善惡，妨亂佛理，<a 
name="0136c21" id="0136c21"></a>何莫由斯？故聖人簡之而不取也，故《涅槃經》<a 
name="0136c22" id="0136c22"></a>云：『一闡提者，心不攀緣一切善法，乃至不生<a 
name="0136c23" id="0136c23"></a>一念之善。』是知，念佛三昧，善之最上，萬行元<a 
name="0136c24" id="0136c24"></a>首，故曰三昧王焉。」</p><a 
name="0136c25" id="0136c25"></a><p style="margin-left: 2em"><span class="headname">無善可擇，無惡可棄門第六</span></p><a 
name="0136c26" id="0136c26"></a><p style="text-indent: 0em; margin-left: 0em"><span class="linehead"></span>問曰：「若擇善而從者，何不擇諸佛之善，棄眾<a 
name="0136c27" id="0136c27"></a>生之惡，乃念未來諸佛，而同過、現正覺耶？」</p><p style="text-indent: 0em; margin-left: 0em"><span class="linehead"></span>對<a 
name="0136c28" id="0136c28"></a>曰：「不易來問，自成我答。何者？擇善而從者，蓋<a 
name="0136c29" id="0136c29"></a>不得已而言之，為力微任重，不能即惡而善、<a 
name="0137a01" id="0137a01"></a>即妄而真，故以明之。苟能念未來之佛，&#x53F6;不<a 
name="0137a02" id="0137a02"></a>輕之行，天地一指，萬物一馬，眾生皆佛，此土<a 
name="0137a03" id="0137a03"></a>常淨，異鶖子之土石砂礫，同梵王之珍寶莊<a 
name="0137a04" id="0137a04"></a>嚴，擇善之至矣！無惡可棄矣！即天台智者，釋<a 
name="0137a05" id="0137a05"></a>《法華經》明絕待之妙，引證曰：</p><a 
name="0137a06" id="0137a06"></a><p><span class="lg">「『眾生見劫盡，　　大火所燒時，<a 
name="0137a07" id="0137a07"></a><br>　　我此土安隱，　　天人常充滿，<a 
name="0137a08" id="0137a08"></a><br>　　園林諸堂閣，　　種種寶莊嚴。』</span></p><a 
name="0137a09" id="0137a09"></a><p style="text-indent: 0em; margin-left: 0em"><span class="linehead"></span>「又《勝天王經》曰：『佛所住處，實無穢土，眾生薄<a 
name="0137a10" id="0137a10"></a>福，而見不淨。』良在此焉。梵云南無，唐言歸命；<a 
name="0137a11" id="0137a11"></a>梵云阿彌陀，唐言無量壽。三世諸佛，豈祇一<a 
name="0137a12" id="0137a12"></a>佛而有壽量耶？今與子同念于三世彌陀，同<a 
name="0137a13" id="0137a13"></a>生于十方極樂，有何不可？而欲鷁路退飛哉？<a 
name="0137a14" id="0137a14"></a>夫然則烈三昧之猛焰也，不居於纖妄蚊&#x8739;，<a 
name="0137a15" id="0137a15"></a>鏗十念之洪鐘也，不間於散亂稱佛，明矣。念<a 
name="0137a16" id="0137a16"></a>彌陀通三世既爾，念諸佛菩薩，不亦然歟？」</p><p style="text-indent: 0em; margin-left: 0em"><span class="linehead"></span>問<a 
name="0137a17" id="0137a17"></a>曰：「念未來佛，即與過、現諸佛等者，願聞其理<a 
name="0137a18" id="0137a18"></a>也。」</p><p style="text-indent: 0em; margin-left: 0em"><span class="linehead"></span>對曰：「《華嚴經》云：『一切諸如來，同共一法<a 
name="0137a19" id="0137a19"></a>身，一身一智慧，力、無畏亦然。』《楞伽》偈云：『迦<a 
name="0137a20" id="0137a20"></a>葉、拘留孫、拘那含我是，以此四種等，我為<a 
name="0137a21" id="0137a21"></a>佛子說。』言四等者，一、字等，同名佛也，二、語等，<a 
name="0137a22" id="0137a22"></a>皆具迦陵頻伽梵音聲相，三、法等，盡得菩提<a 
name="0137a23" id="0137a23"></a>分法無障礙智也，四、身等，法身、色身相好無<a 
name="0137a24" id="0137a24"></a>差也。《起信論》云：『依方故迷，方實不轉。』夫如<a 
name="0137a25" id="0137a25"></a>是則悟者悟於一方，群方自正；念者念於一<a 
name="0137a26" id="0137a26"></a>佛，諸佛現前。經所謂：『水不上升，月不下降。』<a 
name="0137a27" id="0137a27"></a>光淨因緣，虛空皓月，現於清水；彼佛不來，我<a 
name="0137a28" id="0137a28"></a>身不往，念佛因緣，如來寶月，現於心水。如說<a 
name="0137a29" id="0137a29"></a>頌曰：『菩薩清涼月，遊於畢竟空，眾生心水淨，<a 
name="0137b01" id="0137b01"></a>菩提影現中。』」</p><a 
name="0137b02" id="0137b02"></a><p style="margin-left: 2em"><span class="headname">一切眾生肉不可食門第七</span></p><a 
name="0137b03" id="0137b03"></a><p style="text-indent: 0em; margin-left: 0em"><span class="linehead"></span>問曰：「肉者人之所食，而念佛之家，絕之何耶？」</p><a 
name="0137b04" id="0137b04"></a><p style="text-indent: 0em; margin-left: 0em"><span class="linehead"></span>對曰：「夫尸毘救鴿，上稱方平者，王禽異也，<a 
name="0137b05" id="0137b05"></a>保命一也。安得固食其肉，用資敗軀，而兀兀<a 
name="0137b06" id="0137b06"></a>然，不知其懼哉？苟能悟之，為未來諸佛者，<a 
name="0137b07" id="0137b07"></a>孰肯飛白刃於赤鱗，放蒼鷹於狡兔，如夕蛾<a 
name="0137b08" id="0137b08"></a>投火自取其斃歟！故《楞伽》、《寶積經》、〈佛語心品〉<a 
name="0137b09" id="0137b09"></a>偈云：</p><a 
name="0137b10" id="0137b10"></a><p><span class="lg">「『為利殺眾生，　　以財網諸肉，<a 
name="0137b11" id="0137b11"></a><br>　　二俱是惡業，　　死墮叫喚獄。』</span></p><a 
name="0137b12" id="0137b12"></a><p style="text-indent: 0em; margin-left: 0em"><span class="linehead"></span>「以斯聖旨，若不施此財，則網者、屠者自息矣。<a 
name="0137b13" id="0137b13"></a>且龍樹不輕於鴿雀，高僧不跨於蟲蟻。或問<a 
name="0137b14" id="0137b14"></a>其故，答曰：『斯之與吾，同在生死，彼或將先成<a 
name="0137b15" id="0137b15"></a>正覺，安可妄輕耶？』輕尚不可，豈得專食其血<a 
name="0137b16" id="0137b16"></a>肉哉？《寶性論》云：『《如來藏經》中告舍利弗言：<a 
name="0137b17" id="0137b17"></a>「眾生者，即是第一義諦，即是如來藏，即是法<a 
name="0137b18" id="0137b18"></a>身，即是菩提。」』吾謂，太唯逐塊，不知逐人，塊<a 
name="0137b19" id="0137b19"></a>終不息；唯念過、現不念未來，慢終不息。若<a 
name="0137b20" id="0137b20"></a>如師子而逐於人，其塊自息。聞夫敬、慢之道，<a 
name="0137b21" id="0137b21"></a>一以貫之，則移敬就慢，均父母於平人，逆之<a 
name="0137b22" id="0137b22"></a>甚也！移慢就敬，均平人於父母，孝之大也！故<a 
name="0137b23" id="0137b23"></a>《梵網經》云：『六道眾生，皆是我父母，孝名為戒。』<a 
name="0137b24" id="0137b24"></a>良在茲焉。觀六道為當來佛者，父母之談，猶<a 
name="0137b25" id="0137b25"></a>近言耳。若能等沙彌之救蟻，促壽更延；同流<a 
name="0137b26" id="0137b26"></a>水之濟魚，天華雨<span class="gaiji">[卄/積]<!--gaiji,,1[卄/積],2&#x27090;,3--></span>。革曠劫眾生之見，念未<a 
name="0137b27" id="0137b27"></a>來善逝之身，糞穢之內，知有真金；重雲之間，<a 
name="0137b28" id="0137b28"></a>信有明月。則食肉之昏霧，生死之煙霾，慧風<a 
name="0137b29" id="0137b29"></a>掃之，於三昧長空矣！《梵網經》云：『我是已成佛，<a 
name="0137c01" id="0137c01"></a>汝是當成佛，常作如是信，戒品已具足。』豈得<a 
name="0137c02" id="0137c02"></a>不念之哉？」</p><p style="text-indent: 0em; margin-left: 0em"><span class="linehead"></span>問曰：「肉不可食，信之矣。五辛如何？」</p><a 
name="0137c03" id="0137c03"></a><p style="text-indent: 0em; margin-left: 0em"><span class="linehead"></span>對曰：「聖教明之。《大佛頂經》云：『佛告阿難：「是五<a 
name="0137c04" id="0137c04"></a>種辛，熟食發淫，生噉增恚。如是世界食辛之<a 
name="0137c05" id="0137c05"></a>人，縱能宣說十二部經，十方天仙嫌其臭穢，咸<a 
name="0137c06" id="0137c06"></a>皆遠離；諸餓鬼等，因彼食次，舐其脣吻，常與<a 
name="0137c07" id="0137c07"></a>鬼住。福德日消，長無利益。是食辛人，修三摩<a 
name="0137c08" id="0137c08"></a>地，菩薩天仙十方善神不來守護，大力魔王<a 
name="0137c09" id="0137c09"></a>得其方便。」佛告阿難：「修菩提者，永斷五辛，是<a 
name="0137c10" id="0137c10"></a>則名為第一增進修行漸次。」』斯金口也，不亦<a 
name="0137c11" id="0137c11"></a>誠哉？酒固不可言耳，《百喻經》云：『昔有貧人，在<a 
name="0137c12" id="0137c12"></a>路而行，遇得一囊金錢，心大喜躍，即便數之，<a 
name="0137c13" id="0137c13"></a>數未能周，錢主忽至，盡還奪去。其人當時，悔<a 
name="0137c14" id="0137c14"></a>不疾去，懊惱之情，甚為苦極。遇佛法者，亦復<a 
name="0137c15" id="0137c15"></a>如是，雖得值遇三寶福田，不勤方便修行，而<a 
name="0137c16" id="0137c16"></a>好多聞，忽爾命終，墮三惡道，如彼愚人，還為<a 
name="0137c17" id="0137c17"></a>其主，奪錢而去。偈曰：</p><a 
name="0137c18" id="0137c18"></a><p><span class="lg">「『今日營此事，　　明自營彼事，<a 
name="0137c19" id="0137c19"></a><br>　　樂著不觀苦，　　不覺死賊至，<a 
name="0137c20" id="0137c20"></a><br>　　&#x6031;&#x6031;營眾務，　　凡人無不爾，<a 
name="0137c21" id="0137c21"></a><br>　　如彼數錢人，　　其事亦如是。』」</span></p><a 
name="0137c22" id="0137c22"></a><p style="text-indent: 0em; margin-left: 0em"><span class="linehead"></span>已上七門，盡是念未來諸佛，以通三世之意<a 
name="0137c23" id="0137c23"></a>也。若欲念於彌勒佛者，必得上生兜率天宮，<a 
name="0137c24" id="0137c24"></a>見慈氏之尊，則彌天釋道安，為其首唱耳。</p><a 
name="0137c25" id="0137c25"></a><p><span class="juanname">念佛三昧寶王論卷上</span></p>
<hr>【經文資訊】大正藏第 47 冊 No. 1967 念佛三昧寶王論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，西蓮淨苑提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8d71.html?index=T47n1967" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T47n1967_001 by HTTrack Website Copier/3.x [XR&CO'2014], Tue, 07 Jun 2016 06:58:46 GMT -->
</html>
