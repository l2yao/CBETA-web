<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T51n2066_002 by HTTrack Website Copier/3.x [XR&CO'2014], Tue, 07 Jun 2016 07:00:26 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=333843506&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT51n2066&amp;utmp=%2Fmobile%2Findex.php%3Findex%3DT51n2066_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexab1e.html?index=T51n2066_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第51冊<br/>No.2066 大唐西域求法高僧傳 (2卷)<br/>【唐 義淨撰】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T51">
<div class="root" id="2066" sutra_name="大唐西域求法高僧傳" sutra_juan="[卷2]">　
<a 
name="0006c01" id="0006c01"></a><a 
name="0006c02" id="0006c02"></a><a 
name="0006c03" id="0006c03"></a><p><span class="juanname">大唐西域求法高僧傳卷下<span class="note">(并重歸南海傳)</span></span></p><a 
name="0006c04" id="0006c04"></a><a 
name="0006c05" id="0006c05"></a><p style="margin-left: 4em"><span class="byline">三藏法師義淨撰</span></p><a 
name="0006c06" id="0006c06"></a><p style="text-indent: 0em; margin-left: 0em"><span class="linehead"></span>道琳法師者。荊州江陵人也。梵名尸羅&#x9262;頗<a 
name="0006c07" id="0006c07"></a><span class="note">(唐云戒光)</span>弱冠之年披緇離俗。成人之歲訪友尋真。<a 
name="0006c08" id="0006c08"></a>搜律藏而戒珠瑩啟。禪門而定水清。稟性虛<a 
name="0006c09" id="0006c09"></a>潔雅操廉貞。濯青溪以恬志漱玉泉而養靈。<a 
name="0006c10" id="0006c10"></a>既常坐不臥一食全誠。後復慨大教東流時<a 
name="0006c11" id="0006c11"></a>經多載。定門鮮入律典頗虧。遂欲尋流討<a 
name="0006c12" id="0006c12"></a>源遠遊西國。乃杖錫遐逝鼓舶南溟。越銅柱<a 
name="0006c13" id="0006c13"></a>而屆郎迦。歷訶陵而經裸國。所在國王禮待<a 
name="0006c14" id="0006c14"></a>極致殷厚。經乎數載到東印度耽摩立底國。<a 
name="0006c15" id="0006c15"></a>住經三年學梵語。於是捨戒重受。學習一切<a 
name="0006c16" id="0006c16"></a>有部。律非唯學兼定慧。蓋亦情耽&#x546A;藏。後乃<a 
name="0006c17" id="0006c17"></a>觀化中天頂禮金剛御座菩提聖儀。復至那<a 
name="0006c18" id="0006c18"></a>爛陀寺。搜覽大乘經論。注情俱舍。經於數<a 
name="0006c19" id="0006c19"></a>年。至於鷲嶺杖林山園鵠樹。備盡翹仰並展<a 
name="0006c20" id="0006c20"></a>精誠。乃遊南天竺國搜訪玄謨。向西印度於<a 
name="0006c21" id="0006c21"></a>羅荼國住經年稔。更立靈壇重稟明&#x546A;。嘗<a 
name="0006c22" id="0006c22"></a>試論之曰。夫明&#x546A;者梵云毘睇陀羅必&#x68CF;<span class="note">(丁澤<a 
name="0006c23" id="0006c23"></a>反)</span>家。毘睇譯為明&#x546A;。陀羅是持。必&#x68CF;家是藏。<a 
name="0006c24" id="0006c24"></a>應云持明&#x546A;藏。然相承云此&#x546A;藏。梵本有十<a 
name="0006c25" id="0006c25"></a>萬頌。唐譯可成三百卷。現今求覓多失少全。<a 
name="0006c26" id="0006c26"></a>而大聖沒後阿離野那伽曷樹那。即龍樹菩<a 
name="0006c27" id="0006c27"></a>薩。特精斯要。時彼弟子厥號難陀。聰明博識<a 
name="0006c28" id="0006c28"></a>漬意斯典。在西印度經十二年。專心持&#x546A;遂<a 
name="0006c29" id="0006c29"></a>便感應。每至食時食從空下。又誦&#x546A;求如<a 
name="0007a01" id="0007a01"></a>意瓶。不久便獲。乃於瓶中得經歡喜。不以&#x546A;<a 
name="0007a02" id="0007a02"></a>結其瓶遂去。於是難陀法師恐&#x546A;明散失。遂<a 
name="0007a03" id="0007a03"></a>便撮集可十二千頌。成一家之言。每於一頌<a 
name="0007a04" id="0007a04"></a>之內。離合&#x546A;印之文。雖復言同字同實乃義<a 
name="0007a05" id="0007a05"></a>別用別。自非口相傳授而實解悟無因。後陳<a 
name="0007a06" id="0007a06"></a>那論師見其製作功殊人智思極情端。撫經<a 
name="0007a07" id="0007a07"></a>歎曰。嚮使此賢致意因明者。我復何顏之有<a 
name="0007a08" id="0007a08"></a>乎。是知智士識己之度量。愚者闇他之淺深<a 
name="0007a09" id="0007a09"></a>矣斯之&#x546A;藏東夏未流。所以道琳意存斯妙。<a 
name="0007a10" id="0007a10"></a>故&#x546A;藏云。升天乘龍役使百神。利生之道唯<a 
name="0007a11" id="0007a11"></a>&#x546A;是親。淨於那爛陀。亦屢入壇場希心此要。<a 
name="0007a12" id="0007a12"></a>而為功不並就。遂泯斯懷為廣異聽。粗題綱<a 
name="0007a13" id="0007a13"></a>目云爾。道琳遂從西境轉向北天。觀化羯濕<a 
name="0007a14" id="0007a14"></a>彌羅。便入烏長那國。詢訪定門搜求般若。次<a 
name="0007a15" id="0007a15"></a>往迦畢試國禮烏率膩沙<span class="note">(佛頂骨也)</span>自爾之後不委<a 
name="0007a16" id="0007a16"></a>何託。淨迴至南海羯荼國。有北方胡至云。<a 
name="0007a17" id="0007a17"></a>有兩僧胡國逢見。說其狀跡應是其人。與智<a 
name="0007a18" id="0007a18"></a>弘相隨擬歸故國。聞為途賊斯擁還乃覆向<a 
name="0007a19" id="0007a19"></a>北天。年應五十餘矣。</p><a 
name="0007a20" id="0007a20"></a><p style="text-indent: 0em; margin-left: 0em"><span class="linehead"></span>曇光律師者荊州江陵人也。既其出俗遠適<a 
name="0007a21" id="0007a21"></a>京師。即誠律師之室灑善談論有文情。學兼<a 
name="0007a22" id="0007a22"></a>內外戒行清謹。南遊溟<span class="gaiji">渤<!--gaiji,渤,1[改-己+浡],2&#x3D3E;,3--></span>望禮。西天承已至<a 
name="0007a23" id="0007a23"></a>訶利&#x9DC4;羅國在東天之東。年在盛壯不委何<a 
name="0007a24" id="0007a24"></a>之中訪寂無消息。應是擯落江山耳。</p><p style="text-indent: 0em; margin-left: 0em"><span class="linehead"></span>又見<a 
name="0007a25" id="0007a25"></a>訶利&#x9DC4;羅國僧。說有一唐僧。年餘五十。得王<a 
name="0007a26" id="0007a26"></a>敬重秉權一寺。多齎經像好行楚撻。即於此<a 
name="0007a27" id="0007a27"></a>國遇疾而瘞他鄉矣。</p><a 
name="0007a28" id="0007a28"></a><p style="text-indent: 0em; margin-left: 0em"><span class="linehead"></span>慧命師者荊州江陵人也。戒行&#x758E;通有懷節<a 
name="0007a29" id="0007a29"></a>操。學兼內外逸志雲表。仰祥河而牒想。念<a 
name="0007b01" id="0007b01"></a>竹苑以翹心。汎舶而行至占波遭風。而屢<a 
name="0007b02" id="0007b02"></a>遘艱苦。適馬援之銅柱。息上景而歸唐。</p><a 
name="0007b03" id="0007b03"></a><p style="text-indent: 0em; margin-left: 0em"><span class="linehead"></span>玄逵律師者。潤州江寧人也。俗姓胡。令族高<a 
name="0007b04" id="0007b04"></a>宗。兼文兼史。尚仁貴義。敬法敬僧。枝葉蟬<a 
name="0007b05" id="0007b05"></a>聯。嘉聲靡墜。律師則童子出家長而欽德。及<a 
name="0007b06" id="0007b06"></a>其進具卓爾不群。遍閑律部偏務禪寂。戒行<a 
name="0007b07" id="0007b07"></a>嚴峻誠罕其流。聽諸大經頗究玄義。博翫文<a 
name="0007b08" id="0007b08"></a>什草&#x96B7;尤精。空有三衣袒。髆為飾。不披覆膊<a 
name="0007b09" id="0007b09"></a>衣角搭肩。入寺徒跣行途著屢。縱使時人見<a 
name="0007b10" id="0007b10"></a>笑高節曾不間然。不臥長坐。詎&#x8107;安眠之席。<a 
name="0007b11" id="0007b11"></a>杜多乞食。寧過酒肆之門。善人皆愛草鞋巧<a 
name="0007b12" id="0007b12"></a>知。皮亦無過鑒者。足不履地能閑露&#x811A;。是<a 
name="0007b13" id="0007b13"></a>儀嗟乎。此子闇與理諧。激揚清波。恥<span class="corr" title='[汨&gt;汩]'>汩</span>泥<a 
name="0007b14" id="0007b14"></a>而從俗。獨醒在旦。豈共醉而居昏。繞於丹<a 
name="0007b15" id="0007b15"></a>陽一而遂即同契。南上昆季留連愴矣。三<a 
name="0007b16" id="0007b16"></a>荊之析友于攀絕。傷哉八翼之離。以為傳法<a 
name="0007b17" id="0007b17"></a>在懷無抑高節。行至廣州遂染風疾。以斯<a 
name="0007b18" id="0007b18"></a>嬰帶弗遂遠懷。於足悵恨而歸返錫吳楚。年<a 
name="0007b19" id="0007b19"></a>二十五六。後僧哲師至西國云。其人已亡有<a 
name="0007b20" id="0007b20"></a>疚于懷。嗟乎不幸。勝途多難驗非虛矣。實<a 
name="0007b21" id="0007b21"></a>冀還以法資空有&#x6B1D;藍之望。復欲旋歸遺鍔。<a 
name="0007b22" id="0007b22"></a>徒懷隴樹之心。乃歎曰。淑人斯去。誰當繼<a 
name="0007b23" id="0007b23"></a>來。不幸短命。嗚呼哀哉。九仞希岳。一簣便<a 
name="0007b24" id="0007b24"></a>摧。秀而不實。嗚呼哀哉。解乎易得。行也難<a 
name="0007b25" id="0007b25"></a>求。嗟爾幼年。業德俱修。傳燈念往。嬰痼情<a 
name="0007b26" id="0007b26"></a>收。慨乎壯志。哀哉去留庶傳爾之令節。秉輝<a 
name="0007b27" id="0007b27"></a>曜于長秋。于時逵師言離廣府還望柱林。<a 
name="0007b28" id="0007b28"></a>去留愴然自述贈懷云爾　五言。</p><a 
name="0007b29" id="0007b29"></a><p style="text-indent: 0em; margin-left: 0em"><span class="linehead"></span>標心之梵宇。運想入仙洲。嬰痼乖同好。沈情<a 
name="0007c01" id="0007c01"></a>阻若抽。葉落乍難聚。情離不可收。何日乘杯<a 
name="0007c02" id="0007c02"></a>至。詳觀演法流。</p><a 
name="0007c03" id="0007c03"></a><p style="text-indent: 0em; margin-left: 0em"><span class="linehead"></span>淨以咸亨元年在西京尋聽。于時與并部處<a 
name="0007c04" id="0007c04"></a>一法師。萊州弘褘論師。更有二三諸德。同<a 
name="0007c05" id="0007c05"></a>契鷲&#x5CEF;標心覺樹。然而一公屬母親之年老。<a 
name="0007c06" id="0007c06"></a>遂懷戀於并川。褘師遇玄瞻於江寧。乃敦情<a 
name="0007c07" id="0007c07"></a>於安養。玄逵既到廣府復阻先心。唯與晉州<a 
name="0007c08" id="0007c08"></a>小僧善行同去。神州故友索爾分飛。印度新<a 
name="0007c09" id="0007c09"></a>知冥焉未會。此時躑躅難以為懷。戲擬四愁<a 
name="0007c10" id="0007c10"></a>聊題兩絕而已　五言。</p><a 
name="0007c11" id="0007c11"></a><p style="text-indent: 0em; margin-left: 0em"><span class="linehead"></span>我行之數萬。愁緒百重思。那教六尺影。獨步<a 
name="0007c12" id="0007c12"></a>五天陲　五言<span class="note">(重自解憂曰)</span>。</p><a 
name="0007c13" id="0007c13"></a><p style="text-indent: 0em; margin-left: 0em"><span class="linehead"></span>上將可凌師。疋士志難移。如論惜短命。何<a 
name="0007c14" id="0007c14"></a>得滿長祇。</p><a 
name="0007c15" id="0007c15"></a><p style="text-indent: 0em; margin-left: 0em"><span class="linehead"></span>于時咸亨三年坐夏楊府。初秋忽遇龔州使<a 
name="0007c16" id="0007c16"></a>君馮孝詮。隨至廣府。與波斯舶主期會南<a 
name="0007c17" id="0007c17"></a>行。復蒙使君命往崗州。重為檀主及弟孝誕<a 
name="0007c18" id="0007c18"></a>使君孝軫使君郡君寧氏郡君彭氏等。合門<a 
name="0007c19" id="0007c19"></a>眷屬。咸見資贈。爭抽上賄各捨奇&#x98E1;。庶無乏<a 
name="0007c20" id="0007c20"></a>於海途。恐有勞於險地。篤如親之惠。順給<a 
name="0007c21" id="0007c21"></a>孤之心。共作歸依同緣勝境。所以得成禮<a 
name="0007c22" id="0007c22"></a>謁者。蓋馮家之力也。又嶺南法俗。共鯁去留<a 
name="0007c23" id="0007c23"></a>之心。北土英儒。俱懷生別之恨。至十一月。遂<a 
name="0007c24" id="0007c24"></a>乃面翼軫背番禺。指鹿園而遐想。望&#x9DC4;&#x5CEF;而<a 
name="0007c25" id="0007c25"></a>太息。于時廣莫初&#x98C8;。向朱方而百丈雙挂。<a 
name="0007c26" id="0007c26"></a>離箕創節。棄玄朔而五兩單飛。長截洪溟。似<a 
name="0007c27" id="0007c27"></a>山之濤橫海。斜通巨壑。如雲之浪滔天。未隔<a 
name="0007c28" id="0007c28"></a>兩旬果之佛逝。經停六月漸學聲明。王贈支<a 
name="0007c29" id="0007c29"></a>持送往末羅瑜國<span class="note">(今改為室利佛逝也)</span>復停兩月轉向<a 
name="0008a01" id="0008a01"></a>羯荼。至十二月舉帆還乘王舶漸向東天矣。<a 
name="0008a02" id="0008a02"></a>從羯荼北行十日餘至裸人國向東望岸可<a 
name="0008a03" id="0008a03"></a>一二里許。但見<span class="gaiji">[卄/耶]<!--gaiji,,1[卄/耶],2&#x26CC3;,3--></span>子樹檳榔林森然可愛。彼<a 
name="0008a04" id="0008a04"></a>見舶至爭乘小艇有盈百數。皆將<span class="gaiji">[卄/耶]<!--gaiji,,1[卄/耶],2&#x26CC3;,3--></span>子芭蕉<a 
name="0008a05" id="0008a05"></a>及&#x8645;竹器來求市易。其所愛者但唯鐵焉大<a 
name="0008a06" id="0008a06"></a>如兩指。得<span class="gaiji">[卄/耶]<!--gaiji,,1[卄/耶],2&#x26CC3;,3--></span>子或五或十。丈夫悉皆露體。婦<a 
name="0008a07" id="0008a07"></a>女以片葉遮形。商人戲授其衣。即便搖手不<a 
name="0008a08" id="0008a08"></a>用。傳聞斯國當蜀川西南界矣。此國既不出<a 
name="0008a09" id="0008a09"></a>鐵亦寡金銀。但食<span class="gaiji">[卄/耶]<!--gaiji,,1[卄/耶],2&#x26CC3;,3--></span>子藷根無多稻穀。是以<a 
name="0008a10" id="0008a10"></a>盧呵最為珍貴<span class="note">(此國名鐵為盧呵)</span>其人容色不黑量等<a 
name="0008a11" id="0008a11"></a>中形。巧織團藤箱。餘處莫能及。若不共交易<a 
name="0008a12" id="0008a12"></a>便放毒箭。一中之者無復再生。從茲更半月<a 
name="0008a13" id="0008a13"></a>許望西北行。遂達耽摩立底國。即東印度之<a 
name="0008a14" id="0008a14"></a>南界也。去莫訶菩提及那爛陀可六十餘驛。<a 
name="0008a15" id="0008a15"></a>於此創與大乘燈師相見。留住一載。學梵語<a 
name="0008a16" id="0008a16"></a>習聲聞論。遂與燈師同行取正西路。商人數<a 
name="0008a17" id="0008a17"></a>百詣中天矣。去莫訶菩提有十日在。過大山<a 
name="0008a18" id="0008a18"></a>澤路險難通。要藉多人必無孤進。于時淨染<a 
name="0008a19" id="0008a19"></a>時患身體疲羸。求趁商旅因不能建。雖<a 
name="0008a20" id="0008a20"></a>可勵己求進五里終須百息。其時有那爛陀<a 
name="0008a21" id="0008a21"></a>寺二十許僧。并燈上人並皆前去。唯餘單己<a 
name="0008a22" id="0008a22"></a>孤步險隘。日晚晡時山賊便至。援弓大喚來<a 
name="0008a23" id="0008a23"></a>見相陵。先撮上衣次抽下服。空有絛帶亦並<a 
name="0008a24" id="0008a24"></a>奪將。當是時也。實謂長辭人代。無諧禮謁<a 
name="0008a25" id="0008a25"></a>之心。體散鋒端。不遂本求之望。又彼國相傳。<a 
name="0008a26" id="0008a26"></a>若得白色之人殺充天祭。既思此說更軫于<a 
name="0008a27" id="0008a27"></a>懷。乃入泥坑遍塗形體。以葉遮蔽扶杖徐行。<a 
name="0008a28" id="0008a28"></a>日云暮矣營處尚遠。至夜兩更方及徒侶。聞<a 
name="0008a29" id="0008a29"></a>燈上人村外長叫。既其相見令授一衣。池內<a 
name="0008b01" id="0008b01"></a>洗身方入村矣。從此行數日。先到那爛陀敬<a 
name="0008b02" id="0008b02"></a>根本塔。次上耆闍崛見<span class="gaiji">[疊*毛]<!--gaiji,,1[疊*毛],2&#x3CB2;,3--></span>衣處。後往大覺寺<a 
name="0008b03" id="0008b03"></a>禮真容像。山東道俗所贈紽絹。持作如來等<a 
name="0008b04" id="0008b04"></a>量袈裟。親奉披服。濮州玄律師附羅蓋數萬<a 
name="0008b05" id="0008b05"></a>為持奉上曹州安道禪師寄拜禮菩提像亦為<a 
name="0008b06" id="0008b06"></a>禮訖。于時五體布地一想虔誠。先為東夏四<a 
name="0008b07" id="0008b07"></a>恩。普及法界含識。願龍華初會遇慈氏尊。<a 
name="0008b08" id="0008b08"></a>並契真宗獲無生智。次乃遍禮聖跡過方丈。<a 
name="0008b09" id="0008b09"></a>而屆拘尸。所在欽誠。入鹿園而跨&#x9DC4;嶺。住那<a 
name="0008b10" id="0008b10"></a>爛陀寺十載求經。方始旋踵言歸還耽摩立<a 
name="0008b11" id="0008b11"></a>底。未至之間遭大劫賊。僅免剚刃之禍。得<a 
name="0008b12" id="0008b12"></a>存朝夕之命。於此升舶過羯荼國。所將梵本<a 
name="0008b13" id="0008b13"></a>三藏五十萬餘頌。唐譯可成千卷。<span class="gaiji">[打-丁+雚]<!--gaiji,,1[打-丁+雚],2&#x3A72;,3--></span>居佛逝<a 
name="0008b14" id="0008b14"></a>矣。</p><a 
name="0008b15" id="0008b15"></a><p style="text-indent: 0em; margin-left: 0em"><span class="linehead"></span>善行師者。晉州人也。少辭桑梓訪道東山。長<a 
name="0008b16" id="0008b16"></a>習律儀寄情明&#x546A;。溫恭儉素利物是心。則淨<a 
name="0008b17" id="0008b17"></a>之門人也。隨至室利佛逝有懷中土。既染痼<a 
name="0008b18" id="0008b18"></a>疾返棹而歸。年四十許。</p><a 
name="0008b19" id="0008b19"></a><p style="text-indent: 0em; margin-left: 0em"><span class="linehead"></span>靈運師者。襄陽人也。梵名般若提婆。志懷耿<a 
name="0008b20" id="0008b20"></a>介情存出俗。追尋聖跡與僧哲同遊戲南溟<a 
name="0008b21" id="0008b21"></a>達西國。極閑梵語利物存懷。所在至處君王<a 
name="0008b22" id="0008b22"></a>禮敬。遂於那爛陀畫慈氏真容菩提樹像。一<a 
name="0008b23" id="0008b23"></a>同尺量妙簡工人。齎以歸唐廣興佛事。翻<a 
name="0008b24" id="0008b24"></a>譯聖教實有堪能矣。</p><a 
name="0008b25" id="0008b25"></a><p style="text-indent: 0em; margin-left: 0em"><span class="linehead"></span>僧哲禪師者。澧州人也。幼敦高節早託玄門。<a 
name="0008b26" id="0008b26"></a>而解悟之機。實有灌瓶之妙。談論之銳。固當<a 
name="0008b27" id="0008b27"></a>重席之美。沈深律苑控總禪畦。中百兩門久<a 
name="0008b28" id="0008b28"></a>提綱目。莊劉二籍亟盡樞關。思慕聖蹤泛舶<a 
name="0008b29" id="0008b29"></a>西域。既至西土適化隨緣。巡禮略周歸東印<a 
name="0008c01" id="0008c01"></a>度到三摩呾吒國。國王名曷羅社跋乇。其<a 
name="0008c02" id="0008c02"></a>王既深敬三寶為大鄔波索迦。深誠徹信光<a 
name="0008c03" id="0008c03"></a>絕前後。每於日日造拓模泥像十萬軀。讀大<a 
name="0008c04" id="0008c04"></a>般若十萬頌。用鮮華十萬尋親自供養所呈<a 
name="0008c05" id="0008c05"></a>薦設積與人齊。整駕將行觀音先發。旛旗鼓<a 
name="0008c06" id="0008c06"></a>樂漲日彌空。佛像僧徒並居前引。王乃後<a 
name="0008c07" id="0008c07"></a>從。於王城內僧尼有四千許人。皆受王供養。<a 
name="0008c08" id="0008c08"></a>每於晨朝令使入寺合掌房前急行疾問。大<a 
name="0008c09" id="0008c09"></a>王奉問法師等宿夜得安和不。僧答曰。願大<a 
name="0008c10" id="0008c10"></a>王無病長壽國祚安寧。使返報已方論國事。<a 
name="0008c11" id="0008c11"></a>五天所有聰明大德廣慧才人博學十八部輕<a 
name="0008c12" id="0008c12"></a>通解五明大論者。並集茲國矣。良以其王仁<a 
name="0008c13" id="0008c13"></a>聲普洎駿骨遐收之所致也。其僧哲住此王<a 
name="0008c14" id="0008c14"></a>寺。尤蒙別禮。存情梵本頗有日新矣。來時不<a 
name="0008c15" id="0008c15"></a>與相見。承聞尚在年可四十許。僧哲弟子玄<a 
name="0008c16" id="0008c16"></a>遊者。高麗國人也。隨師於師子國出家。因住<a 
name="0008c17" id="0008c17"></a>彼矣。</p><a 
name="0008c18" id="0008c18"></a><p style="text-indent: 0em; margin-left: 2em"><span class="linehead"></span>右五十人。</p><a 
name="0008c19" id="0008c19"></a><p style="text-indent: 0em; margin-left: 0em"><span class="linehead"></span>智弘律師者。洛陽人也。即聘西域大使王玄<a 
name="0008c20" id="0008c20"></a>策之姪也。年纔弱歲早狎&#x51B2;虛。志蔑輕肥情<a 
name="0008c21" id="0008c21"></a>懷棲遁。遂往少林山&#x98E1;和服餌。樂誦經典頗<a 
name="0008c22" id="0008c22"></a>工文筆。既而悟朝市之諠譁。尚法門之澄寂。<a 
name="0008c23" id="0008c23"></a>遂背八水而去三吳。捨素禔而擐緇服。事瑳<a 
name="0008c24" id="0008c24"></a>禪師為師稟承思慧而未經多載即髣&#x9AF4;玄<a 
name="0008c25" id="0008c25"></a>關。復往蘄州忍禪師處重修定<span class="gaiji">瀲<!--gaiji,瀲,1[澰*欠],2&#x3D91;,3--></span>。而芳根雖<a 
name="0008c26" id="0008c26"></a>植崇條未聳。遂濟湘川跨衡嶺。入桂林而託<a 
name="0008c27" id="0008c27"></a>想。遁幽泉以息心。頗經年載。仗寂禪師為依<a 
name="0008c28" id="0008c28"></a>止。&#x89A9;山水之秀麗。翫林薄之清虛。揮翰寫<a 
name="0008c29" id="0008c29"></a>衷掣幽泉山。賦申遠遊之懷。既覽三吳之<a 
name="0009a01" id="0009a01"></a>法匠。頗盡芳筵。歷九江之勝友。幾閑妙理。然<a 
name="0009a02" id="0009a02"></a>而宿植善根匪由人獎。出日中府欲觀禮西<a 
name="0009a03" id="0009a03"></a>天。幸遇無行禪師與之同契。至合浦升舶長<a 
name="0009a04" id="0009a04"></a>泛滄溟。風便不通漂居上景。覆向交州住經<a 
name="0009a05" id="0009a05"></a>一夏。既至冬末復往海濱神灣。隨舶南遊到<a 
name="0009a06" id="0009a06"></a>室利佛逝國。自餘經歷具在行禪師傳內。到<a 
name="0009a07" id="0009a07"></a>大覺寺住經二載。瞻仰尊容傾誠勵想。諷誦<a 
name="0009a08" id="0009a08"></a>梵本月故日新。閑聲論能梵書。學律儀習對<a 
name="0009a09" id="0009a09"></a>法。既解俱舍復善因明。於那爛陀寺則披覽<a 
name="0009a10" id="0009a10"></a>大乘。在信者道場。乃專功小教。復就名德重<a 
name="0009a11" id="0009a11"></a>洗律儀。懇懇懃懃無忘寸影。習德光律師所<a 
name="0009a12" id="0009a12"></a>製律經。隨聽隨譯實有功夫。善護浮囊無虧<a 
name="0009a13" id="0009a13"></a>片檢。常坐不臥知足清廉。奉上謙下久而彌<a 
name="0009a14" id="0009a14"></a>敬。至於王城鷲嶺僊苑鹿林祇樹天階菴園<a 
name="0009a15" id="0009a15"></a>山穴。備申翹想東契幽心。每掇衣&#x9262;之餘。<a 
name="0009a16" id="0009a16"></a>常懷供益之念。於那爛陀寺則上&#x98E1;普設在<a 
name="0009a17" id="0009a17"></a>王舍城中乃器供常住。在中印度近有八年。<a 
name="0009a18" id="0009a18"></a>後向北天羯濕彌羅。擬之鄉國矣。聞與琳<a 
name="0009a19" id="0009a19"></a>公為伴。不知今在何所。然而翻譯之功其人<a 
name="0009a20" id="0009a20"></a>已就矣。</p><a 
name="0009a21" id="0009a21"></a><p style="text-indent: 0em; margin-left: 0em"><span class="linehead"></span>無行禪師者。荊州江陵人也。梵名般若提婆<a 
name="0009a22" id="0009a22"></a><span class="note">(唐云慧天)</span>&#x53F6;性虛融稟質溫雅。意存仁德志重&#x70DF;<a 
name="0009a23" id="0009a23"></a>霞。而竹馬之年。投足石渠之署。暨乎弱冠。有<a 
name="0009a24" id="0009a24"></a>懷金馬之門。頗已漁獵百氏流睇三經。州望<a 
name="0009a25" id="0009a25"></a>推奇鄉曲排俊。于時則絢彩霞開。鏡三江而<a 
name="0009a26" id="0009a26"></a>挺秀。芳思泉湧。灌七澤而流津。然宿因感會<a 
name="0009a27" id="0009a27"></a>今果現前。希慕法門有窺玄苑。幸遇五人之<a 
name="0009a28" id="0009a28"></a>度。爰居等界道場。既而創染諦門初霑法<a 
name="0009a29" id="0009a29"></a>侶。事大福田寺慧英法師為鄔波馱耶<span class="note">(唐云親教師和<a 
name="0009b01" id="0009b01"></a>上者訛也)</span>斯乃吉藏法師之上足。可謂蟬聯碩德。<a 
name="0009b02" id="0009b02"></a>固乃世不乏賢。於是標心般若棲志禪居。屏<a 
name="0009b03" id="0009b03"></a>棄人間往來山水。每因談玄講肆擊闡微言。<a 
name="0009b04" id="0009b04"></a>雖年在後生而望逾先進。及乎受具同壇乃<a 
name="0009b05" id="0009b05"></a>二十餘人。誦戒契心再辰便了。咸稱上首餘<a 
name="0009b06" id="0009b06"></a>莫能加。次隱幽巖誦法華妙典。不盈一月七<a 
name="0009b07" id="0009b07"></a>軸言終。乃歎曰。夫尋筌者意在得魚。求言者<a 
name="0009b08" id="0009b08"></a>本希趣理。宜可訪名匠鏡心神啟定門斷煩<a 
name="0009b09" id="0009b09"></a>惑。遂乃杖錫九江移步三越。遊衡岳處金陵。<a 
name="0009b10" id="0009b10"></a>逸想嵩華長吟少室。濯足八水舉袂三川。求<a 
name="0009b11" id="0009b11"></a>善知識即其志也。或&#x643A;定門而北上。獵智者<a 
name="0009b12" id="0009b12"></a>禪匠之精微。麾戒巘而東歸。究道宣律師之<a 
name="0009b13" id="0009b13"></a>淳粹。聽新舊經論。討古今儀則。洋洋焉波瀾。<a 
name="0009b14" id="0009b14"></a>萬頃嶷嶷也。崖岸千尋。與智弘為伴。東風汎<a 
name="0009b15" id="0009b15"></a>舶一月到室利佛逝國。國王厚禮特異常倫。<a 
name="0009b16" id="0009b16"></a>布金華散金粟。四事供養。五對呈心。見從大<a 
name="0009b17" id="0009b17"></a>唐天子處來倍加欽上。後乘王舶經十五日<a 
name="0009b18" id="0009b18"></a>達末羅瑜洲。又十五日到羯荼國。至冬末轉<a 
name="0009b19" id="0009b19"></a>舶西行。經三十日到那伽&#x9262;亶那。從此泛<a 
name="0009b20" id="0009b20"></a>海二日到師子洲。觀禮佛牙。從師子州復東<a 
name="0009b21" id="0009b21"></a>北泛舶一月到訶利&#x9DC4;羅國。此國乃是東天<a 
name="0009b22" id="0009b22"></a>之東界也。即贍部州之地也。停在一年。漸<a 
name="0009b23" id="0009b23"></a>之東印度。恒與智弘相隨。此去那爛陀途有<a 
name="0009b24" id="0009b24"></a>百驛。既停息已便之大覺。蒙國安置入寺<a 
name="0009b25" id="0009b25"></a>俱為主人。西國主人稍難得也。若其得主則<a 
name="0009b26" id="0009b26"></a>眾事皆同如也。為客但食而已。禪師後向那<a 
name="0009b27" id="0009b27"></a>爛陀。聽瑜伽習中觀。研味俱舍探求律典復<a 
name="0009b28" id="0009b28"></a>往羝羅荼寺。去斯兩驛。彼有法匠善解因明。<a 
name="0009b29" id="0009b29"></a>屢在芳筵習陳那法稱之作。莫不漸入玄關<a 
name="0009c01" id="0009c01"></a>頗開幽鍵。每唯杖錫乞食全軀。少欲自居情<a 
name="0009c02" id="0009c02"></a>超物外。曾因閑隙譯出阿笈摩經。述如來涅<a 
name="0009c03" id="0009c03"></a>槃之事。略為三卷。已附歸唐。是一切有部律<a 
name="0009c04" id="0009c04"></a>中所出。論其進不乃與會寧所譯同矣。行禪<a 
name="0009c05" id="0009c05"></a>師既言欲居西國。復道有意神州。疑取北<a 
name="0009c06" id="0009c06"></a>天歸乎故里。淨來日從那爛陀相送。東行六<a 
name="0009c07" id="0009c07"></a>驛各懷生別之恨。俱希重會之心業也。茫茫<a 
name="0009c08" id="0009c08"></a>流泗交袂矣。春秋五十六。又禪師稟性好尚<a 
name="0009c09" id="0009c09"></a>欽禮。每以覺樹初綠。觀洗沐於龍池。竹苑新<a 
name="0009c10" id="0009c10"></a>黃。奉折華於鷲嶺<span class="note">(此二時者春中也。皆是大節會。無問遠近。道俗咸觀。洗<a 
name="0009c11" id="0009c11"></a>菩提樹也。又鷲&#x5CEF;山此時有華大如手許。實同金色。人皆折以上呈。當此之時。彌覆山野名春女華也)</span><a 
name="0009c12" id="0009c12"></a>曾於一時與行禪師同遊鷲嶺。瞻奉既訖遐眺<a 
name="0009c13" id="0009c13"></a>鄉關無任殷憂。淨乃聊述所懷云爾　雜言。<a 
name="0009c14" id="0009c14"></a>觀化祇山頂。流睇古王城。萬載池猶潔。千年<a 
name="0009c15" id="0009c15"></a>苑尚清。髣&#x9AF4;影堅路。摧殘廣&#x8107;<span class="gaiji">盈<!--gaiji,盈,1[山*盈],2&#x21EA1;,3--></span>。七寶仙臺<a 
name="0009c16" id="0009c16"></a>亡舊&#x8FF9;。四彩天華絕雨聲聲。華遠。自恨生何<a 
name="0009c17" id="0009c17"></a>晚。既傷火宅眩中門。還嗟寶渚迷長&#x5742;。步陟<a 
name="0009c18" id="0009c18"></a>平郊望。心遊七海上。擾擾三界溺邪津。渾渾<a 
name="0009c19" id="0009c19"></a>萬品亡真匠。唯有能仁獨圓悟。廓塵靜浪開<a 
name="0009c20" id="0009c20"></a>玄路。創逢飢命棄身城。更為求人崩意樹<span class="note">(施也)</span><a 
name="0009c21" id="0009c21"></a>持囊畢契戒珠淨<span class="note">(戒也)</span>被甲要心忍衣固<span class="note">(忍也)</span>三<a 
name="0009c22" id="0009c22"></a>祇不倦陵二車。一足忘勞超九數<span class="note">(勤也)</span>定瀲江<a 
name="0009c23" id="0009c23"></a>清沐久結<span class="note">(定也)</span>智&#x91F0;霜凝斬新霧<span class="note">(慧也)</span>無邊大劫<a 
name="0009c24" id="0009c24"></a>無不修。六時愍生遵六度。度有流化功收。<a 
name="0009c25" id="0009c25"></a>金河示滅歸常住。&#x9DC4;林權唱演功周。聖徒往<a 
name="0009c26" id="0009c26"></a>傳餘響。龍宮祕典海中探。石室真言山處<a 
name="0009c27" id="0009c27"></a>仰。流教在茲辰。傳芳代有人。沙河雪嶺迷朝<a 
name="0009c28" id="0009c28"></a>徑。巨海鴻崖亂夜津。入萬死。求一生。投針偶<a 
name="0009c29" id="0009c29"></a>穴非同喻。束馬懸車豈等程。不徇今身樂。<a 
name="0010a01" id="0010a01"></a>無祈後代榮。誓捨危軀追勝義。咸希畢契傳<a 
name="0010a02" id="0010a02"></a>燈情。勞歌勿復陳。延眺旦周巡東。睇女巒留<a 
name="0010a03" id="0010a03"></a>二&#x8FF9;。西馳鹿苑去三輪。北睨舍城池尚在。南<a 
name="0010a04" id="0010a04"></a>睎尊嶺穴猶尊。五&#x5CEF;秀。百池分。粲粲鮮華<a 
name="0010a05" id="0010a05"></a>明四曜。輝輝道樹鏡三春。揚錫指山阿。&#x643A;步<a 
name="0010a06" id="0010a06"></a>上祇陀。既&#x89A9;如來疊衣石。復觀天授迸餘<a 
name="0010a07" id="0010a07"></a>峨。佇靈鎮凝思遍生河。金華逸掌儀前奉芳<a 
name="0010a08" id="0010a08"></a>蓋。陵虛殿後過。旋繞經行砌。目想如神契。<a 
name="0010a09" id="0010a09"></a>&#x5EFB;斯少福潤津梁。共會龍華捨塵翳。</p><a 
name="0010a10" id="0010a10"></a><p style="text-indent: 0em; margin-left: 0em"><span class="linehead"></span>在西國王舍城懷舊之作<span class="note">(一三五七九言)</span>。</p><a 
name="0010a11" id="0010a11"></a><p style="text-indent: 0em; margin-left: 0em"><span class="linehead"></span>遊愁赤縣遠丹思抽。鷲嶺寒風駛。龍河激水<a 
name="0010a12" id="0010a12"></a>流。既喜朝聞日復日。不覺頹年秋更秋。已畢<a 
name="0010a13" id="0010a13"></a>祇山本願誠難遇終望。持經振錫往神州。</p><a 
name="0010a14" id="0010a14"></a><p style="text-indent: 0em; margin-left: 0em"><span class="linehead"></span>法振禪師者。荊州人也。景行高尚唯福是修。<a 
name="0010a15" id="0010a15"></a>濯足禪波棲心戒海。法侶欽肅為導為歸。諷<a 
name="0010a16" id="0010a16"></a>誦律經居山居水。而思禮聖&#x8FF9;有意西遄。遂<a 
name="0010a17" id="0010a17"></a>共同州僧乘悟禪師梁州乘如律師。學窮內<a 
name="0010a18" id="0010a18"></a>外智思&#x920E;深。其德不孤結契由踐。於是&#x643A;<a 
name="0010a19" id="0010a19"></a>二友出三江。整帆上景之前。鼓浪訶陵之北。<a 
name="0010a20" id="0010a20"></a>巡歷諸島漸至羯荼。未久之間法振遇疾而<a 
name="0010a21" id="0010a21"></a>殞。年可三十五六。既而一人斯委彼二情疑。<a 
name="0010a22" id="0010a22"></a>遂附舶東歸。有望交阯。覆至瞻波<span class="note">(即林邑國也)</span>乘<a 
name="0010a23" id="0010a23"></a>悟又卒。瞻波人至傳說如此。而未的委。獨有<a 
name="0010a24" id="0010a24"></a>乘如言歸故里。雖不結實仍嘉令秀爾。獨何<a 
name="0010a25" id="0010a25"></a>為三無一就。</p><a 
name="0010a26" id="0010a26"></a><p style="text-indent: 0em; margin-left: 0em"><span class="linehead"></span>大津師者。澧州人也。幼染法門長敦節儉。<a 
name="0010a27" id="0010a27"></a>有懷省欲以乞食為務。希禮聖跡啟望王城。<a 
name="0010a28" id="0010a28"></a>每歎曰。釋迦悲父既其不遇。天宮慈氏宜勗<a 
name="0010a29" id="0010a29"></a>我心。自非&#x89A9;覺樹之真容謁祥河之勝躅。豈<a 
name="0010b01" id="0010b01"></a>能收情六境。致想三祇者哉。遂以永淳二年<a 
name="0010b02" id="0010b02"></a>振錫南海。爰初結旅頗有多人。及其角立唯<a 
name="0010b03" id="0010b03"></a>斯一進。乃齎經像與唐使相逐。汎舶月餘達<a 
name="0010b04" id="0010b04"></a>尸利佛逝洲。停斯多載。解崑崙語頗習梵書<a 
name="0010b05" id="0010b05"></a>潔行齊心更受圓具。淨於此見。遂遣歸唐望<a 
name="0010b06" id="0010b06"></a>請天恩。於西方造寺。既&#x89A9;利益之弘廣。乃輕<a 
name="0010b07" id="0010b07"></a>命而復滄溟。遂以天授二年五月十五日附<a 
name="0010b08" id="0010b08"></a>舶而向長安矣。今附新譯雜經論十卷。南海<a 
name="0010b09" id="0010b09"></a>寄歸內法傳四卷。西域求法高僧兩卷。</p><a 
name="0010b10" id="0010b10"></a><p style="text-indent: 0em; margin-left: 0em"><span class="linehead"></span>讚曰。嘉爾幼年。慕法情堅。既虔誠於東夏。<a 
name="0010b11" id="0010b11"></a>復請益於西天。重指神州。為物淹流傳十法<a 
name="0010b12" id="0010b12"></a>之弘法。竟千秋而不秋。</p><a 
name="0010b13" id="0010b13"></a><p style="text-indent: 0em; margin-left: 2em"><span class="linehead"></span>右總五十六人。</p><a 
name="0010b14" id="0010b14"></a><p style="margin-left: 2em"><span class="headname">又重歸南海傳有師資四人</span></p><a 
name="0010b15" id="0010b15"></a><p style="text-indent: 0em; margin-left: 0em"><span class="linehead"></span>苾芻貞固律師者。梵名娑羅笈多<span class="note">(譯為貞固)</span>即鄭地<a 
name="0010b16" id="0010b16"></a>滎川人也。俗姓孟。粵以驅烏之歲。早蘊慈<a 
name="0010b17" id="0010b17"></a>門。總角之秋。棲心慧苑。年甫十四遂丁荼蓼。<a 
name="0010b18" id="0010b18"></a>眷流俗之難保。知法門之可尚。爰興正念企<a 
name="0010b19" id="0010b19"></a>步勝場。遂於氾水等慈寺遠法師處。申侍席<a 
name="0010b20" id="0010b20"></a>之業。意存教網便誦大經。經三兩歲師遂淪<a 
name="0010b21" id="0010b21"></a>化。後往相州林慮諸寺尋師訪道。欲致想禪<a 
name="0010b22" id="0010b22"></a>扃。自念教檢未窺難辯真偽。即往東魏聽覽<a 
name="0010b23" id="0010b23"></a>唯識。復往安州大猷禪師處習學方等。數旬<a 
name="0010b24" id="0010b24"></a>未隔即妙相現前。復往荊州歷諸山寺。求善<a 
name="0010b25" id="0010b25"></a>知識希覓未聞。復往襄州遇善導禪師受彌<a 
name="0010b26" id="0010b26"></a>陀勝行。當爾之時。交望棄索訶之穢土。即欲<a 
name="0010b27" id="0010b27"></a>趣安養之芳林。覆思獨善傷大士行。唯識所<a 
name="0010b28" id="0010b28"></a>變何非淨方。遂往峴山恢覺寺澄禪師處。創<a 
name="0010b29" id="0010b29"></a>蒙半字之訓漸通完器之言。禪師則沈研律<a 
name="0010c01" id="0010c01"></a>典。荷世尊五德之重寄。<span class="gaiji">[車*閵]<!--gaiji,,1[車*閵],2&#x283E6;,3--></span>轢經論。當末代四<a 
name="0010c02" id="0010c02"></a>依之住持。定<span class="gaiji">瀲<!--gaiji,瀲,1[澰*欠],2&#x3D91;,3--></span>波深。濯八解而流派。慧&#x5CEF;<a 
name="0010c03" id="0010c03"></a>岳峻。聳六度而疏巖。五塵無雜。九惱非驚。<a 
name="0010c04" id="0010c04"></a>外跨四流內澄三定。法俗欽望推為導首。特<a 
name="0010c05" id="0010c05"></a>蒙綸旨召入神都。在魏國東寺。居多聞之數。<a 
name="0010c06" id="0010c06"></a>固師年餘二十。即於禪師足下而進圓具。纔<a 
name="0010c07" id="0010c07"></a>經一載總涉律綱。覆向安州秀律師處三載。<a 
name="0010c08" id="0010c08"></a>端心讀宣律師文抄。可謂問絕鄔波離。貫五<a 
name="0010c09" id="0010c09"></a>篇之表裏。受諧毘舍女。洞七聚之幽關。律云。<a 
name="0010c10" id="0010c10"></a>五歲得遊方。未至歲而早契。十年離依止。不<a 
name="0010c11" id="0010c11"></a>屆年而預合。其秀律師即蜀郡興律師之上<a 
name="0010c12" id="0010c12"></a>足。既進圓具仍居蜀川。於和尚處學律四<a 
name="0010c13" id="0010c13"></a>載。後往長安宣律師處。為依止之客。投心<a 
name="0010c14" id="0010c14"></a>乳器。若飲鵝之善識精&#x9E81;。竭智水瓶。等歡喜<a 
name="0010c15" id="0010c15"></a>之妙持先後經十六年不離函丈。研窮諸部<a 
name="0010c16" id="0010c16"></a>淘鍊數家。將首律師疏以為宗本。然後去<a 
name="0010c17" id="0010c17"></a>三陽之八水。復向黃州報所生地。次往安<a 
name="0010c18" id="0010c18"></a>州大興律教。諸王刺史咸共遵承。故律云若<a 
name="0010c19" id="0010c19"></a>有律師處與我身不殊。居十力寺。年七十餘。<a 
name="0010c20" id="0010c20"></a>方始寂化。戒行清素耳目詳知。嗟乎代有其<a 
name="0010c21" id="0010c21"></a>人棟梁佛日。蟬聯靡絕繼踵相承。實謂漢<a 
name="0010c22" id="0010c22"></a>珠荊玉。雖別川而俱媚。桂枝蘭葉。縱異節<a 
name="0010c23" id="0010c23"></a>而同芳。固師既得律典斯通。更披經論。又復<a 
name="0010c24" id="0010c24"></a>誦法華維摩向一千遍。心心常續念念恒持。<a 
name="0010c25" id="0010c25"></a>三業相驅四儀無廢。覆往襄州在和上處。<a 
name="0010c26" id="0010c26"></a>重聽蘇呾羅披尋對法藏。頗通蘊處薄撿衣<a 
name="0010c27" id="0010c27"></a>珠。化城是息終期寶渚。遂乃濯足襄水顧步<a 
name="0010c28" id="0010c28"></a>廬山。仰上德之清塵。住東林而散志。有意欲<a 
name="0010c29" id="0010c29"></a>向師子洲頂禮佛牙觀諸聖&#x8FF9;。以垂拱之歲<a 
name="0011a01" id="0011a01"></a>移錫桂林適化遊方。漸之清遠峽谷。同緣赴<a 
name="0011a02" id="0011a02"></a>感。後屆番禺廣府。法徒請開律典。時屬大唐<a 
name="0011a03" id="0011a03"></a>聖主天下普置三師。欲令佛日再明法舟長<a 
name="0011a04" id="0011a04"></a>汎。既而威儀者律也。固亦眾所欽情。三藏<a 
name="0011a05" id="0011a05"></a>道場講毘柰耶教。經乎九夏。爰竟七篇。善教<a 
name="0011a06" id="0011a06"></a>法徒汎誘時俗。于時制旨寺恭闍梨。每於講<a 
name="0011a07" id="0011a07"></a>席親自提獎。可謂恂恂善誘弘濟忘倦。闍梨<a 
name="0011a08" id="0011a08"></a>則童真出家高行貞節。年餘七十。而恒敬五<a 
name="0011a09" id="0011a09"></a>篇。有福之人可逢上智。實乃禪池淼漫引法<a 
name="0011a10" id="0011a10"></a>海而通波。思嶺崔嵬聳慧嶽而騰峭。深明<a 
name="0011a11" id="0011a11"></a>幻本巧悟心源。雖閑諸法體空。而利物之用<a 
name="0011a12" id="0011a12"></a>盛集構有為之福業。作無上之津梁。而屢寫<a 
name="0011a13" id="0011a13"></a>藏經常營眾食。實亦眾所知識應物感生。<a 
name="0011a14" id="0011a14"></a>勸悟諸人共敦律教。固師既法侶言散還向<a 
name="0011a15" id="0011a15"></a>峽山。冀託松林之下。用畢幽棲之志。蒙謙寺<a 
name="0011a16" id="0011a16"></a>主等特見賓迎寺主。乃道冠生知體含仁恕。<a 
name="0011a17" id="0011a17"></a>供承四海靡倦三朝。屈己申他卑辭是務。固<a 
name="0011a18" id="0011a18"></a>師意欲息想山門。有懷營構傾廊通直道脫<a 
name="0011a19" id="0011a19"></a>階正邪基。曲製山池。希流八解之清潤。傍<a 
name="0011a20" id="0011a20"></a>開壇界。冀闡七聚之芳規。復欲於戒壇後面<a 
name="0011a21" id="0011a21"></a>造一禪龕立方等道場修法華三昧。功雖未<a 
name="0011a22" id="0011a22"></a>就而情已決然。布薩軌儀已紹綱目。又每歎<a 
name="0011a23" id="0011a23"></a>曰。前不遭釋父。後未遇慈尊。末代時中如何<a 
name="0011a24" id="0011a24"></a>起行。既沈吟於空有之際。復躑躅於多師之<a 
name="0011a25" id="0011a25"></a>門矣。淨於佛逝江口升舶附書憑信廣州。見<a 
name="0011a26" id="0011a26"></a>求墨紙抄寫梵經。并雇手直。于時商人風便<a 
name="0011a27" id="0011a27"></a>舉帆高張。遂被載來求住無路。是知業能裝<a 
name="0011a28" id="0011a28"></a>飾非人所圖。遂以永昌元年七月二十日達<a 
name="0011a29" id="0011a29"></a>于廣府。與諸法俗重得相見。于時在制旨寺<a 
name="0011b01" id="0011b01"></a>處眾嗟曰。本行西國有望流通。迴住海南經<a 
name="0011b02" id="0011b02"></a>本尚闕。所將三藏五十餘萬頌。並在佛逝<a 
name="0011b03" id="0011b03"></a>終須覆往。既而年餘五十。重越滄波。隙駟<a 
name="0011b04" id="0011b04"></a>不留身城難保。朝露溘至何所囑焉。經典既<a 
name="0011b05" id="0011b05"></a>是要門。誰能共往收取。隨譯隨受須得其人。<a 
name="0011b06" id="0011b06"></a>眾僉告曰。去斯不遠有僧貞固。久探律教早<a 
name="0011b07" id="0011b07"></a>蘊精誠。儻得其人斯為善伴。亦既纔聞此告<a 
name="0011b08" id="0011b08"></a>髣&#x9AF4;雅合求心。於是裁封山扃薄陳行李。固<a 
name="0011b09" id="0011b09"></a>乃啟封暫觀。即有同行之念。譬乎聊城一發<a 
name="0011b10" id="0011b10"></a>下三將之雄心。雪山小偈牽大隱之深志。遂<a 
name="0011b11" id="0011b11"></a>乃喜辭幽<span class="gaiji">澗<!--gaiji,澗,1[澗-日+月],2&#x3D4E;,3--></span>歡去松林。攘臂石門之前。褰<a 
name="0011b12" id="0011b12"></a>衣制旨之內。始傾一蓋合襟情於撫塵。既投<a 
name="0011b13" id="0011b13"></a>五體。契虛懷於曩日。雖則平生未面而實冥<a 
name="0011b14" id="0011b14"></a>符宿心。共在良宵頗論行事。固乃答曰。道欲<a 
name="0011b15" id="0011b15"></a>合不介而自親。時將至求抑而不可。謹即共<a 
name="0011b16" id="0011b16"></a>弘三藏助燭千燈者歟。於是重往峽山。與謙<a 
name="0011b17" id="0011b17"></a>寺主等言別。寺主乃照機而作。曾不留連。見<a 
name="0011b18" id="0011b18"></a>述所懷咸助隨喜。己闕無念他濟是心。並為<a 
name="0011b19" id="0011b19"></a>資裝令無少乏。及廣府法俗悉贈資糧。即以<a 
name="0011b20" id="0011b20"></a>其年十一月一日附商舶去番禺。望占波而<a 
name="0011b21" id="0011b21"></a>陵帆。指佛逝以長驅。作含生之梯橙。為欲<a 
name="0011b22" id="0011b22"></a>海之舟艫。慶有懷於從志。庶無廢於長途。<a 
name="0011b23" id="0011b23"></a>固師年四十矣。讚曰。</p><a 
name="0011b24" id="0011b24"></a><p style="text-indent: 0em; margin-left: 0em"><span class="linehead"></span>智者植業。稟自先因。童年潔想。唯福是親。情<a 
name="0011b25" id="0011b25"></a>求勝己。意仗明仁。非馨香於事利。固寶愛<a 
name="0011b26" id="0011b26"></a>於賢珍<span class="note">(其一)</span>受持妙典。貞明固意。大善敦心。小<a 
name="0011b27" id="0011b27"></a>瑕興畏。有懷脫屣。無望榮貴。若住<span class="gaiji">[牛*苗]<!--gaiji,,1[牛*苗],2&#x24690;,3--></span>之毛尾<a 
name="0011b28" id="0011b28"></a>弗虧。等遊蜂之色香靡費<span class="note">(其二)</span>孤辭滎澤。隻<a 
name="0011b29" id="0011b29"></a>步漢陰哲人務本。律教是尋。既知網領。更進<a 
name="0011c01" id="0011c01"></a>幽深。致遠懷於覺樹。遂仗藜於桂林<span class="note">(其三)</span>怡<a 
name="0011c02" id="0011c02"></a>神峽谷。匠物廣川。既而追舊聞於東夏。復欲<a 
name="0011c03" id="0011c03"></a>請新教以南遄。希揚布於未布。冀流傳於<a 
name="0011c04" id="0011c04"></a>未傳。慶斯人之壯志。能為物而身捐<span class="note">(其四)</span>為我<a 
name="0011c05" id="0011c05"></a>良伴。其屆金洲。能堅梵行。善友之由。船車<a 
name="0011c06" id="0011c06"></a>遞濟。手足相求。儻得契傳燈之一望。亦是不<a 
name="0011c07" id="0011c07"></a>慚生於百秋<span class="note">(其五)</span>既至佛逝宿心是契。得聽未<a 
name="0011c08" id="0011c08"></a>聞之法。還觀不&#x89A9;之例。隨譯隨受。詳檢通滯。<a 
name="0011c09" id="0011c09"></a>新見新知。巧明開制。博識多智。每勵朝聞之<a 
name="0011c10" id="0011c10"></a>心。恭儉勤懷。無憂夕死之計。恐眾多而事撓。<a 
name="0011c11" id="0011c11"></a>且逐靜而兼濟。縱一焰之隨風。庶十登而罔<a 
name="0011c12" id="0011c12"></a>翳<span class="note">(其六)</span>。</p><p style="text-indent: 0em; margin-left: 0em"><span class="linehead"></span>又貞固弟子一人。俗姓孟。名懷業。梵號<a 
name="0011c13" id="0011c13"></a>僧伽提婆。祖父本是北人。因官遂居嶺外。家<a 
name="0011c14" id="0011c14"></a>屬權停廣府。慕法遣奉師門。雖可年在弱冠。<a 
name="0011c15" id="0011c15"></a>而實志逾強。仕見師主。懷弘法之念。即有<a 
name="0011c16" id="0011c16"></a>隨行之心。割愛抽悲。投命溟潡。至佛逝國。解<a 
name="0011c17" id="0011c17"></a>骨崙語。頗學梵書。誦俱舍論偈。雖事憑於一<a 
name="0011c18" id="0011c18"></a>獵。冀有望於千途。儻策勤於熟思。希比&#x8FF9;<a 
name="0011c19" id="0011c19"></a>於生芻。且為侍者現供翻譯。年十七耳。</p><a 
name="0011c20" id="0011c20"></a><p style="text-indent: 0em; margin-left: 0em"><span class="linehead"></span>苾芻道宏者。梵名佛陀提婆<span class="note">(唐云覺天)</span>汴州雍丘<a 
name="0011c21" id="0011c21"></a>人也。俗姓靳。其父早因商侶移步南遊。遠歷<a 
name="0011c22" id="0011c22"></a>三江遐登五嶺。遂過韶部後屆峽山。&#x89A9;巖谷<a 
name="0011c23" id="0011c23"></a>之清虛。翫川源之澄寂。逢善知識披緇釋素。<a 
name="0011c24" id="0011c24"></a>于時道宏其年尚小。任業風而萍轉。隨父師<a 
name="0011c25" id="0011c25"></a>而遊涉。入桂林以翹想。步幽泉而疊息。父名<a 
name="0011c26" id="0011c26"></a>大感禪師。遂於寂禪師處學祕心關。頗經年<a 
name="0011c27" id="0011c27"></a>載薄知要義。還之峽谷。道宏隨父亦復出家。<a 
name="0011c28" id="0011c28"></a>年滿二十此焉進具。往來廣府出入山門。雖<a 
name="0011c29" id="0011c29"></a>可年望未高。而頗懷節概。既聞淨至走赴莊<a 
name="0012a01" id="0012a01"></a>嚴。詢訪所居云停制旨。一申禮事。即有契於<a 
name="0012a02" id="0012a02"></a>行心。再想生津。實無論於性命。聞說滔天之<a 
name="0012a03" id="0012a03"></a>浪。蔑若小池。觀橫海之鯨。意同&#x9BC2;&#x9C53;。尋即<a 
name="0012a04" id="0012a04"></a>重之清遠言別山庭。與貞固師同歸府下。於<a 
name="0012a05" id="0012a05"></a>是乎畢志南海共赴金洲。擬寫三藏德被千<a 
name="0012a06" id="0012a06"></a>秋。識悟聰敏&#x53F6;性溫柔。頗功草&#x96B7;復翫莊<a 
name="0012a07" id="0012a07"></a>周。體齊物之篇虛誕。知指馬之說悠悠。不<a 
name="0012a08" id="0012a08"></a>憑河而徒涉。能臨懼而善籌。雖功未廁於移<a 
name="0012a09" id="0012a09"></a>照。終有慶於英猷。英猷何陳求法輕身。不計<a 
name="0012a10" id="0012a10"></a>樂而為樂。不將親而作親。欲希等生靈於己<a 
name="0012a11" id="0012a11"></a>體。豈若<span class="gaiji">&#x5AD3;<!--gaiji,媲,1[女*((奐-大)/比)],2&#x5AD3;,3--></span>芻狗而行仁。既至佛逝敦心律藏。<a 
name="0012a12" id="0012a12"></a>隨譯隨寫傳燈是望。重瑩戒珠極所欽尚。求<a 
name="0012a13" id="0012a13"></a>寂滅之圓成。棄迷津之重障。畢我大業由斯<a 
name="0012a14" id="0012a14"></a>小匠。慶爾拔擢於有流。庶福資於無量。年二<a 
name="0012a15" id="0012a15"></a>十二矣。</p><a 
name="0012a16" id="0012a16"></a><p style="text-indent: 0em; margin-left: 0em"><span class="linehead"></span>苾芻法朗者。梵名達摩提婆<span class="note">(唐云法天)</span>襄州襄<a 
name="0012a17" id="0012a17"></a>陽人也。住靈集寺。俗姓安實。乃家傳禮義門<a 
name="0012a18" id="0012a18"></a>襲冠纓。童年出家欽修是務。遂離桑梓遊涉<a 
name="0012a19" id="0012a19"></a>嶺南。淨至番禺報知行李。雖復學悟非遠而<a 
name="0012a20" id="0012a20"></a>實希尚情深。意喜相隨同越滄海。未經一<a 
name="0012a21" id="0012a21"></a>月屆乎佛逝。亦既至此業行是修。曉夜端心。<a 
name="0012a22" id="0012a22"></a>習因明之祕冊。晨昏勵想。聽俱舍之幽宗。<a 
name="0012a23" id="0012a23"></a>既而一簣已傾。庶罔隤於九仞。三藏虔念。擬<a 
name="0012a24" id="0012a24"></a>剋成乎五篇。弗憚劬勞性有聰識。復能志託<a 
name="0012a25" id="0012a25"></a>弘益抄寫忘疲。乞食自濟但有三衣。袒膊塗<a 
name="0012a26" id="0012a26"></a>跣遵修上儀。雖未成於角立。終有慕於囊<a 
name="0012a27" id="0012a27"></a>錐。凡百徒侶咸希自樂。爾獨標心利生是恪。<a 
name="0012a28" id="0012a28"></a>恪勤何始專思至理。若能弘廣願於悲生。冀<a 
name="0012a29" id="0012a29"></a>大明於慈氏。年二十四矣。</p><a 
name="0012b01" id="0012b01"></a><p style="text-indent: 0em; margin-left: 0em"><span class="linehead"></span>其僧貞固等四人。既而附舶俱至佛逝。學經<a 
name="0012b02" id="0012b02"></a>三載梵漢漸通。法朗須往訶陵國。在彼經夏<a 
name="0012b03" id="0012b03"></a>遇疾而卒。懷業戀居佛逝不返番禺。唯有貞<a 
name="0012b04" id="0012b04"></a>固道宏相隨。俱還廣府。各並淹留且住更待<a 
name="0012b05" id="0012b05"></a>後追。貞固遂於三藏道場敷揚律教。未終三<a 
name="0012b06" id="0012b06"></a>載染患身亡。道宏獨在嶺南。爾來&#x9008;絕消息。<a 
name="0012b07" id="0012b07"></a>雖每顧問音信不通。嗟乎四子俱汎滄波。<a 
name="0012b08" id="0012b08"></a>竭力盡誠思然法炬。誰知業有長短各阻去<a 
name="0012b09" id="0012b09"></a>留。每一念來傷歎無及。是知麟喻難就危命<a 
name="0012b10" id="0012b10"></a>易虧。所有福田共相資濟。龍華初會俱出塵<a 
name="0012b11" id="0012b11"></a>勞耳。</p><a 
name="0012b12" id="0012b12"></a><p><span class="juanname">大唐西域求法高僧傳卷下</span></p>
<hr>【經文資訊】大正藏第 51 冊 No. 2066 大唐西域求法高僧傳<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0487.html?index=T51n2066" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T51n2066_002 by HTTrack Website Copier/3.x [XR&CO'2014], Tue, 07 Jun 2016 07:00:26 GMT -->
</html>
