<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T10n0279_057 by HTTrack Website Copier/3.x [XR&CO'2014], Tue, 07 Jun 2016 06:46:36 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1296441261&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT10n0279&amp;utmp=%2Fmobile%2Findex.php%3Findex%3DT10n0279_057&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index8cbd.html?index=T10n0279_056" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第10冊<br/>No.279 大方廣佛華嚴經 (80卷)<br/>【唐 實叉難陀譯】<br/>第 57 卷</p>
	<a href="index4700.html?index=T10n0279_058" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T10">
<div class="root" id="0279" sutra_name="大方廣佛華嚴經" sutra_juan="[卷57]">　
<a pin_name="38 離世間品"></a><a 
name="0299b06" id="0299b06"></a><a pin_name="38 離世間品"></a><a 
name="0299b07" id="0299b07"></a><a pin_name="38 離世間品"></a><a 
name="0299b08" id="0299b08"></a><a pin_name="38 離世間品"></a><p><span class="juanname">大方廣佛華嚴經卷第五十七</span></p><a 
name="0299b09" id="0299b09"></a><a pin_name="38 離世間品"></a><a 
name="0299b10" id="0299b10"></a><a pin_name="38 離世間品"></a><p style="margin-left: 4em"><span class="byline">于闐國三藏實叉難陀奉　制譯</span></p><a 
name="0299b11" id="0299b11"></a><a pin_name="38 離世間品"></a><p style="margin-left: 3em"><span class="headname">離世間品第三十八之五</span></p><a 
name="0299b12" id="0299b12"></a><a pin_name="38 離世間品"></a><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種習氣。何等為十？所<a 
name="0299b13" id="0299b13"></a><a pin_name="38 離世間品"></a>謂：菩提心習氣；善根習氣；教化眾生習氣；見<a 
name="0299b14" id="0299b14"></a><a pin_name="38 離世間品"></a>佛習氣；於清淨世界受生習氣；行習氣；願習<a 
name="0299b15" id="0299b15"></a><a pin_name="38 離世間品"></a>氣；波羅蜜習氣；思惟平等法習氣；種種境界<a 
name="0299b16" id="0299b16"></a><a pin_name="38 離世間品"></a>差別習氣。是為十。若諸菩薩安住此法，則永<a 
name="0299b17" id="0299b17"></a><a pin_name="38 離世間品"></a>離一切煩惱習氣，得如來大智習氣非習氣<a 
name="0299b18" id="0299b18"></a><a pin_name="38 離世間品"></a>智。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種取，以此不斷諸<a 
name="0299b19" id="0299b19"></a><a pin_name="38 離世間品"></a>菩薩行。何等為十？所謂：取一切眾生界，究竟<a 
name="0299b20" id="0299b20"></a><a pin_name="38 離世間品"></a>教化故；取一切世界，究竟嚴淨故；取如來，修<a 
name="0299b21" id="0299b21"></a><a pin_name="38 離世間品"></a>菩薩行為供養故；取善根，積集諸佛相好功<a 
name="0299b22" id="0299b22"></a><a pin_name="38 離世間品"></a>德故；取大悲，滅一切眾生苦故；取大慈，與一<a 
name="0299b23" id="0299b23"></a><a pin_name="38 離世間品"></a>切眾生一切智樂故；取波羅蜜，積集菩薩諸<a 
name="0299b24" id="0299b24"></a><a pin_name="38 離世間品"></a>莊嚴故；取善巧方便，於一切處皆示現故；取<a 
name="0299b25" id="0299b25"></a><a pin_name="38 離世間品"></a>菩提，得無礙智故；略說菩薩取一切法，於一<a 
name="0299b26" id="0299b26"></a><a pin_name="38 離世間品"></a>切處悉以明智而現了故。是為十。若諸菩薩<a 
name="0299b27" id="0299b27"></a><a pin_name="38 離世間品"></a>安住此取，則能不斷諸菩薩行，得一切如來<a 
name="0299b28" id="0299b28"></a><a pin_name="38 離世間品"></a>無上無所取法。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種修。<a 
name="0299b29" id="0299b29"></a><a pin_name="38 離世間品"></a>何等為十？所謂：修諸波羅蜜；修學；修慧；修<a 
name="0299c01" id="0299c01"></a><a pin_name="38 離世間品"></a>義；修法；修出離；修示現；修勤行匪懈；修成<a 
name="0299c02" id="0299c02"></a><a pin_name="38 離世間品"></a>等正覺；修轉正法輪。是為十。若諸菩薩安住<a 
name="0299c03" id="0299c03"></a><a pin_name="38 離世間品"></a>其中，則得無上修修一切法。</p><p style="text-indent: 0em; margin-left: 0em"><span class="linehead"></span>「佛子！菩薩摩訶<a 
name="0299c04" id="0299c04"></a><a pin_name="38 離世間品"></a>薩有十種成就佛法。何等為十？所謂：不離善<a 
name="0299c05" id="0299c05"></a><a pin_name="38 離世間品"></a>知識成就佛法；深信佛語成就佛法；不謗正<a 
name="0299c06" id="0299c06"></a><a pin_name="38 離世間品"></a>法成就佛法；以無量無盡善根迴向成就佛<a 
name="0299c07" id="0299c07"></a><a pin_name="38 離世間品"></a>法；信解如來境界無邊際成就佛法；知一切<a 
name="0299c08" id="0299c08"></a><a pin_name="38 離世間品"></a>世界境界成就佛法；不捨法界境界成就佛<a 
name="0299c09" id="0299c09"></a><a pin_name="38 離世間品"></a>法；遠離諸魔境界成就佛法；正念一切諸佛<a 
name="0299c10" id="0299c10"></a><a pin_name="38 離世間品"></a>境界成就佛法；樂求如來十力境界成就佛<a 
name="0299c11" id="0299c11"></a><a pin_name="38 離世間品"></a>法。是為十。若諸菩薩安住此法，則得成就如<a 
name="0299c12" id="0299c12"></a><a pin_name="38 離世間品"></a>來無上大智慧。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種退<a 
name="0299c13" id="0299c13"></a><a pin_name="38 離世間品"></a>失佛法，應當遠離。何等為十？所謂：輕慢善知<a 
name="0299c14" id="0299c14"></a><a pin_name="38 離世間品"></a>識退失佛法；畏生死苦退失佛法；厭修菩薩<a 
name="0299c15" id="0299c15"></a><a pin_name="38 離世間品"></a>行退失佛法；不樂住世間退失佛法；耽著<a 
name="0299c16" id="0299c16"></a><a pin_name="38 離世間品"></a>三昧退失佛法；執取善根退失佛法；誹謗正<a 
name="0299c17" id="0299c17"></a><a pin_name="38 離世間品"></a>法退失佛法；斷菩薩行退失佛法；樂二乘<a 
name="0299c18" id="0299c18"></a><a pin_name="38 離世間品"></a>道退失佛法；嫌恨諸菩薩退失佛法。是為<a 
name="0299c19" id="0299c19"></a><a pin_name="38 離世間品"></a>十。若諸菩薩遠離此法，則入菩薩離生道。</p><p style="text-indent: 0em; margin-left: 0em"><span class="linehead"></span>「佛<a 
name="0299c20" id="0299c20"></a><a pin_name="38 離世間品"></a>子！菩薩摩訶薩有十種離生道。何等為十？所<a 
name="0299c21" id="0299c21"></a><a pin_name="38 離世間品"></a>謂：出生般若波羅蜜而恒觀察一切眾生，是<a 
name="0299c22" id="0299c22"></a><a pin_name="38 離世間品"></a>為一；遠離諸見而度脫一切見縛眾生，是為<a 
name="0299c23" id="0299c23"></a><a pin_name="38 離世間品"></a>二；不念一切相而不捨一切著相眾生，是為<a 
name="0299c24" id="0299c24"></a><a pin_name="38 離世間品"></a>三；超過三界而常在一切世界，是為四；永<a 
name="0299c25" id="0299c25"></a><a pin_name="38 離世間品"></a>離煩惱而與一切眾生共居，是為五；得離欲<a 
name="0299c26" id="0299c26"></a><a pin_name="38 離世間品"></a>法而常以大悲哀愍一切著欲眾生，是為六；<a 
name="0299c27" id="0299c27"></a><a pin_name="38 離世間品"></a>常樂寂靜而恒示現一切眷屬，是為七；離世<a 
name="0299c28" id="0299c28"></a><a pin_name="38 離世間品"></a>間生而死此生彼起菩薩行，是為八；不染一<a 
name="0299c29" id="0299c29"></a><a pin_name="38 離世間品"></a>切世間法而不斷一切世間所作，是為九；諸<a 
name="0300a01" id="0300a01"></a><a pin_name="38 離世間品"></a>佛菩提已現其前而不捨菩薩一切願行，是<a 
name="0300a02" id="0300a02"></a><a pin_name="38 離世間品"></a>為十。佛子！是為菩薩摩訶薩十種離生道，出<a 
name="0300a03" id="0300a03"></a><a pin_name="38 離世間品"></a>離世間，不與世共，而亦不雜二乘之行。若<a 
name="0300a04" id="0300a04"></a><a pin_name="38 離世間品"></a>諸菩薩安住此法，則得菩薩決定法。</p><p style="text-indent: 0em; margin-left: 0em"><span class="linehead"></span>「佛子！菩<a 
name="0300a05" id="0300a05"></a><a pin_name="38 離世間品"></a>薩摩訶薩有十種決定法。何等為十？所謂；決<a 
name="0300a06" id="0300a06"></a><a pin_name="38 離世間品"></a>定於如來種族中生；決定於諸佛境界中住；<a 
name="0300a07" id="0300a07"></a><a pin_name="38 離世間品"></a>決定了知菩薩所作事；決定安住諸波羅蜜；<a 
name="0300a08" id="0300a08"></a><a pin_name="38 離世間品"></a>決定得預如來眾會；決定能顯如來種性；決<a 
name="0300a09" id="0300a09"></a><a pin_name="38 離世間品"></a>定安住如來力；決定深入佛菩提；決定與一<a 
name="0300a10" id="0300a10"></a><a pin_name="38 離世間品"></a>切如來同一身；決定與一切如來所住無有<a 
name="0300a11" id="0300a11"></a><a pin_name="38 離世間品"></a>二。是為十。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種出生佛<a 
name="0300a12" id="0300a12"></a><a pin_name="38 離世間品"></a>法道。何等為十？所謂：隨順善友是出生佛法<a 
name="0300a13" id="0300a13"></a><a pin_name="38 離世間品"></a>道，同種善根故；深心信解是出生佛法道，知<a 
name="0300a14" id="0300a14"></a><a pin_name="38 離世間品"></a>佛自在故；發大誓願是出生佛法道，其心寬<a 
name="0300a15" id="0300a15"></a><a pin_name="38 離世間品"></a>廣故；忍自善根是出生佛法道，知業不失故；<a 
name="0300a16" id="0300a16"></a><a pin_name="38 離世間品"></a>一切劫修行無厭足是出生佛法道，盡未來<a 
name="0300a17" id="0300a17"></a><a pin_name="38 離世間品"></a>際故；阿僧祇<span class="corr" title='[出&gt;世] cf.【麗】【磧砂】'>世</span>界皆示現是出生佛法道，成<a 
name="0300a18" id="0300a18"></a><a pin_name="38 離世間品"></a>熟眾生故；不斷菩薩行是出生佛法道，增長<a 
name="0300a19" id="0300a19"></a><a pin_name="38 離世間品"></a>大悲故；無量心是出生佛法道，一念遍一切<a 
name="0300a20" id="0300a20"></a><a pin_name="38 離世間品"></a>虛空界故；殊勝行是出生佛法道，本所修行<a 
name="0300a21" id="0300a21"></a><a pin_name="38 離世間品"></a>無失壞故；如來種是出生佛法道，令一切眾<a 
name="0300a22" id="0300a22"></a><a pin_name="38 離世間品"></a>生樂發菩提心，以一切善法資持故。是為十。<a 
name="0300a23" id="0300a23"></a><a pin_name="38 離世間品"></a>若諸菩薩安住此法，則得大丈夫名號。</p><p style="text-indent: 0em; margin-left: 0em"><span class="linehead"></span>「佛子！<a 
name="0300a24" id="0300a24"></a><a pin_name="38 離世間品"></a>菩薩摩訶薩有十種大丈夫名號。何等為十？<a 
name="0300a25" id="0300a25"></a><a pin_name="38 離世間品"></a>所謂：名為：菩提薩埵，菩提智所生故；名為：摩<a 
name="0300a26" id="0300a26"></a><a pin_name="38 離世間品"></a>訶薩埵，安住大乘故；名為：第一薩埵，證第一<a 
name="0300a27" id="0300a27"></a><a pin_name="38 離世間品"></a>法故；名為：勝薩埵，覺悟勝法故；名為：最勝薩<a 
name="0300a28" id="0300a28"></a><a pin_name="38 離世間品"></a>埵，智慧最勝故；名為：上薩埵，起上精進故；名<a 
name="0300a29" id="0300a29"></a><a pin_name="38 離世間品"></a>為：無上薩埵，開示無上法故；名為：力薩埵，廣<a 
name="0300b01" id="0300b01"></a><a pin_name="38 離世間品"></a>知十力故；名為：無等薩埵，世間無比故；名為：<a 
name="0300b02" id="0300b02"></a><a pin_name="38 離世間品"></a>不思議薩埵，一念成佛故。是為十。若諸菩薩<a 
name="0300b03" id="0300b03"></a><a pin_name="38 離世間品"></a>得此名號，則成就菩薩道。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩<a 
name="0300b04" id="0300b04"></a><a pin_name="38 離世間品"></a>有十種道。何等為十？所謂：一道是菩薩道，不<a 
name="0300b05" id="0300b05"></a><a pin_name="38 離世間品"></a>捨獨一菩提心故。二道是菩薩道，出生智慧<a 
name="0300b06" id="0300b06"></a><a pin_name="38 離世間品"></a>及方便故。三道是菩薩道，行空、無相、無願，不<a 
name="0300b07" id="0300b07"></a><a pin_name="38 離世間品"></a>著三界故。四行是菩薩道，懺除罪障，隨喜福<a 
name="0300b08" id="0300b08"></a><a pin_name="38 離世間品"></a>德，恭敬尊重勸請如來，善巧迴向無休息<a 
name="0300b09" id="0300b09"></a><a pin_name="38 離世間品"></a>故。五根是菩薩道，安住淨信堅固不動，起大<a 
name="0300b10" id="0300b10"></a><a pin_name="38 離世間品"></a>精進所作究竟，一向正念無異攀緣，巧知三<a 
name="0300b11" id="0300b11"></a><a pin_name="38 離世間品"></a>昧入出方便，善能分別智慧境界故。六通是<a 
name="0300b12" id="0300b12"></a><a pin_name="38 離世間品"></a>菩薩道。所謂；天眼，悉見一切世界所有眾色，<a 
name="0300b13" id="0300b13"></a><a pin_name="38 離世間品"></a>知諸眾生死此生彼故；天耳，悉聞諸佛說法，<a 
name="0300b14" id="0300b14"></a><a pin_name="38 離世間品"></a>受持憶念，廣為眾生隨根演暢故；他心智，能<a 
name="0300b15" id="0300b15"></a><a pin_name="38 離世間品"></a>知他心，自在無礙故；宿命念，憶知過去一切<a 
name="0300b16" id="0300b16"></a><a pin_name="38 離世間品"></a>劫數，增長善根故；神足通，隨所應化一切眾<a 
name="0300b17" id="0300b17"></a><a pin_name="38 離世間品"></a>生，種種為現，令樂法故；漏盡智，現證實際，<a 
name="0300b18" id="0300b18"></a><a pin_name="38 離世間品"></a>起菩薩行不斷絕故。七念是菩薩道。所謂：念<a 
name="0300b19" id="0300b19"></a><a pin_name="38 離世間品"></a>佛，於一毛孔見無量佛，開悟一切眾生心故；<a 
name="0300b20" id="0300b20"></a><a pin_name="38 離世間品"></a>念法，不離一如來眾會，於一切如來眾會中<a 
name="0300b21" id="0300b21"></a><a pin_name="38 離世間品"></a>親承妙法，隨諸眾生根性欲樂而為演說，令<a 
name="0300b22" id="0300b22"></a><a pin_name="38 離世間品"></a>悟入故；念僧，恒相續見無有休息，於一切世<a 
name="0300b23" id="0300b23"></a><a pin_name="38 離世間品"></a>間見菩薩故；念捨，了知一切菩薩捨行，增長<a 
name="0300b24" id="0300b24"></a><a pin_name="38 離世間品"></a>廣大布施心故；念戒，不捨菩提心，以一切善<a 
name="0300b25" id="0300b25"></a><a pin_name="38 離世間品"></a>根迴向眾生故；念天，常憶念兜率陀天宮一<a 
name="0300b26" id="0300b26"></a><a pin_name="38 離世間品"></a>生補處菩薩故；念眾生，智慧方便教化調伏，<a 
name="0300b27" id="0300b27"></a><a pin_name="38 離世間品"></a>普及一切無間斷故。隨順菩提八聖道是菩<a 
name="0300b28" id="0300b28"></a><a pin_name="38 離世間品"></a>薩道。所謂：行正見道，遠離一切諸邪見故；起<a 
name="0300b29" id="0300b29"></a><a pin_name="38 離世間品"></a>正思惟，捨妄分別，心常隨順一切智故；常行<a 
name="0300c01" id="0300c01"></a><a pin_name="38 離世間品"></a>正語，離語四過，順聖言故；恒修正業，教化眾<a 
name="0300c02" id="0300c02"></a><a pin_name="38 離世間品"></a>生令調伏故；安住正命，頭陀知足，威儀審<a 
name="0300c03" id="0300c03"></a><a pin_name="38 離世間品"></a>正，隨順菩提行四聖種，一切過失皆永離<a 
name="0300c04" id="0300c04"></a><a pin_name="38 離世間品"></a>故；起正精進，勤修一切菩薩苦行，入佛十<a 
name="0300c05" id="0300c05"></a><a pin_name="38 離世間品"></a>力無罣礙故；心常正念，悉能憶持一切言音，<a 
name="0300c06" id="0300c06"></a><a pin_name="38 離世間品"></a>除滅世間散動心故；心常正定，善入菩薩不<a 
name="0300c07" id="0300c07"></a><a pin_name="38 離世間品"></a>思議解脫門，於一三昧中出生一切諸三昧<a 
name="0300c08" id="0300c08"></a><a pin_name="38 離世間品"></a>故。入九次第定是菩薩道。所謂；離欲恚害，而<a 
name="0300c09" id="0300c09"></a><a pin_name="38 離世間品"></a>以一切語業說法無礙；滅除覺觀，而以一切<a 
name="0300c10" id="0300c10"></a><a pin_name="38 離世間品"></a>智覺觀教化眾生；捨離喜愛，而見一切佛，心<a 
name="0300c11" id="0300c11"></a><a pin_name="38 離世間品"></a>大歡喜；離世間樂，而隨順出世菩薩道樂；從<a 
name="0300c12" id="0300c12"></a><a pin_name="38 離世間品"></a>此不動，入無色定，而亦不捨欲、色受生；雖住<a 
name="0300c13" id="0300c13"></a><a pin_name="38 離世間品"></a>滅一切想受定，而亦不息菩薩行故。學佛十<a 
name="0300c14" id="0300c14"></a><a pin_name="38 離世間品"></a>力是菩薩道。所謂：善知是處、非處智；善知一<a 
name="0300c15" id="0300c15"></a><a pin_name="38 離世間品"></a>切眾生、去、來現在業報因果智；善知一切眾<a 
name="0300c16" id="0300c16"></a><a pin_name="38 離世間品"></a>生上、中、下根不同隨宜說法智；善知一切眾<a 
name="0300c17" id="0300c17"></a><a pin_name="38 離世間品"></a>生種種無量性智；善知一切眾生軟、中、上解<a 
name="0300c18" id="0300c18"></a><a pin_name="38 離世間品"></a>差別令入法方便智；遍一切世間、一切剎、一<a 
name="0300c19" id="0300c19"></a><a pin_name="38 離世間品"></a>切三世、一切劫，普現如來形相威儀而亦不捨<a 
name="0300c20" id="0300c20"></a><a pin_name="38 離世間品"></a>菩薩所行智；善知一切諸禪解脫及諸三昧<a 
name="0300c21" id="0300c21"></a><a pin_name="38 離世間品"></a>若垢若淨、時與非時，方便出生諸菩薩解脫門<a 
name="0300c22" id="0300c22"></a><a pin_name="38 離世間品"></a>智；知一切眾生於諸趣中死此生彼差別智；<a 
name="0300c23" id="0300c23"></a><a pin_name="38 離世間品"></a>於一念中悉知三世一切劫數智；善知一切<a 
name="0300c24" id="0300c24"></a><a pin_name="38 離世間品"></a>眾生樂欲、諸使、惑習滅盡智，而不捨離諸菩<a 
name="0300c25" id="0300c25"></a><a pin_name="38 離世間品"></a>薩行。是為十。若諸菩薩安住此法，則得一切<a 
name="0300c26" id="0300c26"></a><a pin_name="38 離世間品"></a>如來無上巧方便道。</p><a 
name="0300c27" id="0300c27"></a><a pin_name="38 離世間品"></a><p style="text-indent: 0em; margin-left: 0em"><span class="linehead"></span>「佛子！菩薩摩訶薩有無量道、無量助道、無量<a 
name="0300c28" id="0300c28"></a><a pin_name="38 離世間品"></a>修道、無量莊嚴道。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種<a 
name="0300c29" id="0300c29"></a><a pin_name="38 離世間品"></a>無量道。何等為十？所謂：虛空無量故，菩薩道<a 
name="0301a01" id="0301a01"></a><a pin_name="38 離世間品"></a>亦無量；法界無邊故，菩薩道亦無量；眾生界<a 
name="0301a02" id="0301a02"></a><a pin_name="38 離世間品"></a>無盡故，菩薩道亦無量；世界無際故，菩薩道<a 
name="0301a03" id="0301a03"></a><a pin_name="38 離世間品"></a>亦無量；劫數不可盡故，菩薩道亦無量；一切<a 
name="0301a04" id="0301a04"></a><a pin_name="38 離世間品"></a>眾生語言法無量故，菩薩道亦無量；如來身<a 
name="0301a05" id="0301a05"></a><a pin_name="38 離世間品"></a>無量故，菩薩道亦無量；佛音聲無量故，菩薩<a 
name="0301a06" id="0301a06"></a><a pin_name="38 離世間品"></a>道亦無量；如來力無量故，菩薩道亦無量；一<a 
name="0301a07" id="0301a07"></a><a pin_name="38 離世間品"></a>切智智無量故，菩薩道亦無量。是為十。</p><p style="text-indent: 0em; margin-left: 0em"><span class="linehead"></span>「佛子！<a 
name="0301a08" id="0301a08"></a><a pin_name="38 離世間品"></a>菩薩摩訶薩有十種無量助道。<span class="corr" title='[&gt;何等為十]'>何等為十</span>？所謂：如虛空<a 
name="0301a09" id="0301a09"></a><a pin_name="38 離世間品"></a>界無量，菩薩集助道亦無量；如法界無邊，<a 
name="0301a10" id="0301a10"></a><a pin_name="38 離世間品"></a>菩薩集助道亦無邊；如眾生界無盡，菩薩集<a 
name="0301a11" id="0301a11"></a><a pin_name="38 離世間品"></a>助道亦無盡；如世界無際，菩薩集助道亦無<a 
name="0301a12" id="0301a12"></a><a pin_name="38 離世間品"></a>際；如劫數說不可盡，菩薩集助道亦一切世<a 
name="0301a13" id="0301a13"></a><a pin_name="38 離世間品"></a>間說不能盡；如眾生語言法無量，菩薩集助<a 
name="0301a14" id="0301a14"></a><a pin_name="38 離世間品"></a>道出生智慧知語言法亦無量；如如來身無<a 
name="0301a15" id="0301a15"></a><a pin_name="38 離世間品"></a>量，菩薩集助道遍一切眾生、一切剎、一切<a 
name="0301a16" id="0301a16"></a><a pin_name="38 離世間品"></a>世、一切劫亦無量；如佛音聲無量，菩薩出一<a 
name="0301a17" id="0301a17"></a><a pin_name="38 離世間品"></a>言音周遍法界，一切眾生無不聞知故，所集<a 
name="0301a18" id="0301a18"></a><a pin_name="38 離世間品"></a>助道亦無量；如佛力無量，菩薩承如來力積<a 
name="0301a19" id="0301a19"></a><a pin_name="38 離世間品"></a>集助道亦無量；如一切智智無量，菩薩積集<a 
name="0301a20" id="0301a20"></a><a pin_name="38 離世間品"></a>助道亦如是無有量。是為十。若諸菩薩安住<a 
name="0301a21" id="0301a21"></a><a pin_name="38 離世間品"></a>此法，則得如來無量智慧。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩<a 
name="0301a22" id="0301a22"></a><a pin_name="38 離世間品"></a>有十種無量修道。何等為十？所謂：不來不去<a 
name="0301a23" id="0301a23"></a><a pin_name="38 離世間品"></a>修，身、語、意業無動作故；不增不減修，如本性<a 
name="0301a24" id="0301a24"></a><a pin_name="38 離世間品"></a>故；非有非無修，無自性故；如幻如夢、如影如<a 
name="0301a25" id="0301a25"></a><a pin_name="38 離世間品"></a>響、如鏡中像、如熱時焰、如水中月修，離一切<a 
name="0301a26" id="0301a26"></a><a pin_name="38 離世間品"></a>執著故；空、無相、無願、無作修，明見三界而集<a 
name="0301a27" id="0301a27"></a><a pin_name="38 離世間品"></a>福德不休息故；不可說、無言說、離言說修，遠<a 
name="0301a28" id="0301a28"></a><a pin_name="38 離世間品"></a>離施設安立法故；不壞法界修，智慧現知一<a 
name="0301a29" id="0301a29"></a><a pin_name="38 離世間品"></a>切法故；不壞真如實際修，普入真如實際虛<a 
name="0301b01" id="0301b01"></a><a pin_name="38 離世間品"></a>空際故；廣大智慧修，諸有所作力無盡故；住<a 
name="0301b02" id="0301b02"></a><a pin_name="38 離世間品"></a>如來十力、四無所畏、一切智智平等修，現見<a 
name="0301b03" id="0301b03"></a><a pin_name="38 離世間品"></a>一切法無疑惑故。是為十。若諸菩薩安住此<a 
name="0301b04" id="0301b04"></a><a pin_name="38 離世間品"></a>法，則得如來一切智無上善巧修。</p><p style="text-indent: 0em; margin-left: 0em"><span class="linehead"></span>「佛子！菩薩<a 
name="0301b05" id="0301b05"></a><a pin_name="38 離世間品"></a>摩訶薩有十種莊嚴道。何等為十？佛子！菩薩<a 
name="0301b06" id="0301b06"></a><a pin_name="38 離世間品"></a>摩訶薩不離欲界，入色界、無色界禪定解脫<a 
name="0301b07" id="0301b07"></a><a pin_name="38 離世間品"></a>及諸三昧，亦不因此而受彼生，是為第一莊<a 
name="0301b08" id="0301b08"></a><a pin_name="38 離世間品"></a>嚴道。智慧現前，入聲聞道，不以此道而取出<a 
name="0301b09" id="0301b09"></a><a pin_name="38 離世間品"></a>離，是為第二莊嚴道。智慧現前，入辟支佛道，<a 
name="0301b10" id="0301b10"></a><a pin_name="38 離世間品"></a>而起大悲無有休息，是為第三莊嚴道。雖有<a 
name="0301b11" id="0301b11"></a><a pin_name="38 離世間品"></a>人、天眷屬圍遶，百千采女歌舞侍從，未曾<a 
name="0301b12" id="0301b12"></a><a pin_name="38 離世間品"></a>暫捨禪定解脫及諸三昧，是為第四莊嚴道。<a 
name="0301b13" id="0301b13"></a><a pin_name="38 離世間品"></a>與一切眾生受諸欲樂共相娛樂，乃至未曾<a 
name="0301b14" id="0301b14"></a><a pin_name="38 離世間品"></a>於一念間捨離菩薩平等三昧，是為第五莊<a 
name="0301b15" id="0301b15"></a><a pin_name="38 離世間品"></a>嚴道。已到一切世間彼岸，於諸世法悉無所<a 
name="0301b16" id="0301b16"></a><a pin_name="38 離世間品"></a>著，而亦不捨度眾生行，是為第六莊嚴道。安<a 
name="0301b17" id="0301b17"></a><a pin_name="38 離世間品"></a>住正道、正智、正見，而能示入一切邪道，不取<a 
name="0301b18" id="0301b18"></a><a pin_name="38 離世間品"></a>為實，不執為淨，令彼眾生遠離邪法，是為第<a 
name="0301b19" id="0301b19"></a><a pin_name="38 離世間品"></a>七莊嚴道。常善護持如來淨戒，身、語、意業無<a 
name="0301b20" id="0301b20"></a><a pin_name="38 離世間品"></a>諸過失，為欲教化犯戒眾生，示行一切凡愚<a 
name="0301b21" id="0301b21"></a><a pin_name="38 離世間品"></a>之行，雖已具足清淨福德住菩薩趣，而示生<a 
name="0301b22" id="0301b22"></a><a pin_name="38 離世間品"></a>於一切地獄、畜生、餓鬼及諸險難、貧窮等處，<a 
name="0301b23" id="0301b23"></a><a pin_name="38 離世間品"></a>令彼眾生皆得解脫，而實菩薩不生彼趣，是<a 
name="0301b24" id="0301b24"></a><a pin_name="38 離世間品"></a>為第八莊嚴道。不由他教，得無礙辯，智慧光<a 
name="0301b25" id="0301b25"></a><a pin_name="38 離世間品"></a>明普能照了一切佛法，為一切如來神力所<a 
name="0301b26" id="0301b26"></a><a pin_name="38 離世間品"></a>持，與一切諸佛同一法身，成就一切堅固大<a 
name="0301b27" id="0301b27"></a><a pin_name="38 離世間品"></a>人明淨密法，安住一切平等諸乘，諸佛境界<a 
name="0301b28" id="0301b28"></a><a pin_name="38 離世間品"></a>皆現其前，具足一切世智光明，照見一切諸<a 
name="0301b29" id="0301b29"></a><a pin_name="38 離世間品"></a>眾生界，能為眾生作知法師，而示求正法未<a 
name="0301c01" id="0301c01"></a><a pin_name="38 離世間品"></a>曾休息，雖實與眾生作無上師，而示行尊敬<a 
name="0301c02" id="0301c02"></a><a pin_name="38 離世間品"></a>闍梨和尚。何以故？菩薩摩訶薩善巧方便<a 
name="0301c03" id="0301c03"></a><a pin_name="38 離世間品"></a>住菩薩道，隨其所應皆為示現。是為第九莊<a 
name="0301c04" id="0301c04"></a><a pin_name="38 離世間品"></a>嚴道。善根具足，諸行究竟，一切如來所共灌<a 
name="0301c05" id="0301c05"></a><a pin_name="38 離世間品"></a>頂，到一切法自在彼岸，無礙法繒以冠其首；<a 
name="0301c06" id="0301c06"></a><a pin_name="38 離世間品"></a>其身遍至一切世界，普現如來無礙之身，於<a 
name="0301c07" id="0301c07"></a><a pin_name="38 離世間品"></a>法自在最上究竟，轉於無礙清淨法輪；一切<a 
name="0301c08" id="0301c08"></a><a pin_name="38 離世間品"></a>菩薩自在之法皆已成就，而為眾生故，於一<a 
name="0301c09" id="0301c09"></a><a pin_name="38 離世間品"></a>切國土示現受生；與三世諸佛同一境界，而<a 
name="0301c10" id="0301c10"></a><a pin_name="38 離世間品"></a>不廢菩薩行，不捨菩薩法，不懈菩薩業，不離<a 
name="0301c11" id="0301c11"></a><a pin_name="38 離世間品"></a>菩薩道，不弛菩薩儀，不斷菩薩取，不息菩<a 
name="0301c12" id="0301c12"></a><a pin_name="38 離世間品"></a>薩巧方便，不絕菩薩所作事，不厭菩薩生成<a 
name="0301c13" id="0301c13"></a><a pin_name="38 離世間品"></a>用，不止菩薩住持力。何以故？菩薩欲疾證阿<a 
name="0301c14" id="0301c14"></a><a pin_name="38 離世間品"></a>耨多羅三藐三菩提，觀一切智門修菩薩行<a 
name="0301c15" id="0301c15"></a><a pin_name="38 離世間品"></a>無休息故。是為第十莊嚴道。若諸菩薩安住<a 
name="0301c16" id="0301c16"></a><a pin_name="38 離世間品"></a>此法，則得如來無上大莊嚴道，亦不捨菩薩<a 
name="0301c17" id="0301c17"></a><a pin_name="38 離世間品"></a>道。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種足。何等為十？<a 
name="0301c18" id="0301c18"></a><a pin_name="38 離世間品"></a>所謂持戒足，殊勝大願悉成滿故；精進足，集<a 
name="0301c19" id="0301c19"></a><a pin_name="38 離世間品"></a>一切菩提分法不退轉故；神通足，隨眾生欲<a 
name="0301c20" id="0301c20"></a><a pin_name="38 離世間品"></a>令歡喜故；神力足，不離一佛剎往一切佛剎<a 
name="0301c21" id="0301c21"></a><a pin_name="38 離世間品"></a>故；深心足，願求一切殊勝法故；堅誓足，一切<a 
name="0301c22" id="0301c22"></a><a pin_name="38 離世間品"></a>所作咸究竟故；隨順足，不違一切尊者教故；<a 
name="0301c23" id="0301c23"></a><a pin_name="38 離世間品"></a>樂法足，聞持一切佛所說法不疲懈故；法雨<a 
name="0301c24" id="0301c24"></a><a pin_name="38 離世間品"></a>足，為眾演說無怯弱故；修行足，一切諸惡<a 
name="0301c25" id="0301c25"></a><a pin_name="38 離世間品"></a>悉遠離故。是為十。若諸菩薩安住此法，則得<a 
name="0301c26" id="0301c26"></a><a pin_name="38 離世間品"></a>如來無上最勝足，若一舉步，悉能遍至一切<a 
name="0301c27" id="0301c27"></a><a pin_name="38 離世間品"></a>世界。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種手。何等為<a 
name="0301c28" id="0301c28"></a><a pin_name="38 離世間品"></a>十？所謂：深信手，於佛所說，一向忍可，究竟受<a 
name="0301c29" id="0301c29"></a><a pin_name="38 離世間品"></a>持故；布施手，有來求者，隨其所欲皆令充滿<a 
name="0302a01" id="0302a01"></a><a pin_name="38 離世間品"></a>故；先意問訊手，舒展右掌相迎引故；供養諸<a 
name="0302a02" id="0302a02"></a><a pin_name="38 離世間品"></a>佛手，集眾福德無疲厭故；多聞善巧手，悉斷<a 
name="0302a03" id="0302a03"></a><a pin_name="38 離世間品"></a>一切眾生疑故；令超三界手，授與眾生拔出<a 
name="0302a04" id="0302a04"></a><a pin_name="38 離世間品"></a>欲泥故；置於彼岸手，四暴流中救溺眾生故；<a 
name="0302a05" id="0302a05"></a><a pin_name="38 離世間品"></a>不吝正法手，所有妙法悉以開示故；善用眾<a 
name="0302a06" id="0302a06"></a><a pin_name="38 離世間品"></a>論手，以智慧藥滅身心病故；恒持智寶手，<a 
name="0302a07" id="0302a07"></a><a pin_name="38 離世間品"></a>開法光明破煩惱闇故。是為十。若諸菩薩安<a 
name="0302a08" id="0302a08"></a><a pin_name="38 離世間品"></a>住此法，則得如來無上手，普覆十方一切世<a 
name="0302a09" id="0302a09"></a><a pin_name="38 離世間品"></a>界。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種腹。何等為十？<a 
name="0302a10" id="0302a10"></a><a pin_name="38 離世間品"></a>所謂；離諂曲腹，心清淨故；離幻偽腹，性質直<a 
name="0302a11" id="0302a11"></a><a pin_name="38 離世間品"></a>故；不虛假腹，無險詖故；無欺奪腹，於一切<a 
name="0302a12" id="0302a12"></a><a pin_name="38 離世間品"></a>物無所貪故；斷煩惱腹，具智慧故；清淨心<a 
name="0302a13" id="0302a13"></a><a pin_name="38 離世間品"></a>腹，離諸惡故；觀察飲食腹，念如實法故；觀<a 
name="0302a14" id="0302a14"></a><a pin_name="38 離世間品"></a>察無作腹，覺悟緣起故；覺悟一切出離道腹，<a 
name="0302a15" id="0302a15"></a><a pin_name="38 離世間品"></a>善成熟深心故；遠離一切邊見垢腹，令一切<a 
name="0302a16" id="0302a16"></a><a pin_name="38 離世間品"></a>眾生得入佛腹故。是為十。若諸菩薩安住此<a 
name="0302a17" id="0302a17"></a><a pin_name="38 離世間品"></a>法，則得如來無上廣大腹，悉能容受一切眾<a 
name="0302a18" id="0302a18"></a><a pin_name="38 離世間品"></a>生。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種藏。何等為十？<a 
name="0302a19" id="0302a19"></a><a pin_name="38 離世間品"></a>所謂：不斷佛種是菩薩藏，開示佛法無量威<a 
name="0302a20" id="0302a20"></a><a pin_name="38 離世間品"></a>德故；增長法種是菩薩藏，出生智慧廣大光<a 
name="0302a21" id="0302a21"></a><a pin_name="38 離世間品"></a>明故；住持僧種是菩薩藏，令其得入不退法<a 
name="0302a22" id="0302a22"></a><a pin_name="38 離世間品"></a>輪故；覺悟正定眾生是菩薩藏，善隨其時不<a 
name="0302a23" id="0302a23"></a><a pin_name="38 離世間品"></a>逾一念故；究竟成熟不定眾生是菩薩藏，令<a 
name="0302a24" id="0302a24"></a><a pin_name="38 離世間品"></a>因相續無有間斷故；為邪定眾生發起大悲<a 
name="0302a25" id="0302a25"></a><a pin_name="38 離世間品"></a>是菩薩藏，令未來因悉得成就故；滿佛十力<a 
name="0302a26" id="0302a26"></a><a pin_name="38 離世間品"></a>不可壞因是菩薩藏，具降伏魔軍無對善根<a 
name="0302a27" id="0302a27"></a><a pin_name="38 離世間品"></a>故；最勝無畏大師子吼是菩薩藏，令一切眾<a 
name="0302a28" id="0302a28"></a><a pin_name="38 離世間品"></a>生皆歡喜故；得佛十八不共法是菩薩藏，智<a 
name="0302a29" id="0302a29"></a><a pin_name="38 離世間品"></a>慧普入一切處故；普了知一切眾生、一切剎、<a 
name="0302b01" id="0302b01"></a><a pin_name="38 離世間品"></a>一切法、一切佛是菩薩藏，於一念中悉明見<a 
name="0302b02" id="0302b02"></a><a pin_name="38 離世間品"></a>故。是為十。若諸菩薩安住此法，則得如來無<a 
name="0302b03" id="0302b03"></a><a pin_name="38 離世間品"></a>上善根不可壞大智慧藏。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩<a 
name="0302b04" id="0302b04"></a><a pin_name="38 離世間品"></a>有十種心。何等為十？所謂：精勤心，一切所作<a 
name="0302b05" id="0302b05"></a><a pin_name="38 離世間品"></a>悉究竟故；不懈心，積集相好福德行故；大勇<a 
name="0302b06" id="0302b06"></a><a pin_name="38 離世間品"></a>健心，摧破一切諸魔軍故；如理行心，除滅一<a 
name="0302b07" id="0302b07"></a><a pin_name="38 離世間品"></a>切諸煩惱故；不退轉心，乃至菩提終不息故；<a 
name="0302b08" id="0302b08"></a><a pin_name="38 離世間品"></a>性清淨心，知心不動無所著故；知眾生心，隨<a 
name="0302b09" id="0302b09"></a><a pin_name="38 離世間品"></a>其解欲令出離故；令入佛法大梵住心，知諸<a 
name="0302b10" id="0302b10"></a><a pin_name="38 離世間品"></a>眾生種種解欲，不以別乘而救護故；空、無相、<a 
name="0302b11" id="0302b11"></a><a pin_name="38 離世間品"></a>無願、無作心，見三界相不取著故；&#x5350;字相<a 
name="0302b12" id="0302b12"></a><a pin_name="38 離世間品"></a>金剛堅固勝藏莊嚴心，一切眾生數等魔來<a 
name="0302b13" id="0302b13"></a><a pin_name="38 離世間品"></a>乃至不能動一毛故。是為十。若諸菩薩安住<a 
name="0302b14" id="0302b14"></a><a pin_name="38 離世間品"></a>此法，則得如來無上大智光明藏心。</p><p style="text-indent: 0em; margin-left: 0em"><span class="linehead"></span>「佛子！菩<a 
name="0302b15" id="0302b15"></a><a pin_name="38 離世間品"></a>薩摩訶薩有十種被甲。何等為十？所謂：被大<a 
name="0302b16" id="0302b16"></a><a pin_name="38 離世間品"></a>慈甲，救護一切眾生故；被大悲甲，堪忍一切<a 
name="0302b17" id="0302b17"></a><a pin_name="38 離世間品"></a>諸苦故；被大願甲，一切所作究竟故；被迴向<a 
name="0302b18" id="0302b18"></a><a pin_name="38 離世間品"></a>甲，建立一切佛莊嚴故；被福德甲，饒益一切<a 
name="0302b19" id="0302b19"></a><a pin_name="38 離世間品"></a>諸眾生故，被波羅蜜甲，度脫一切諸含識故；<a 
name="0302b20" id="0302b20"></a><a pin_name="38 離世間品"></a>被智慧甲，滅一切眾生煩惱闇故；被善巧方<a 
name="0302b21" id="0302b21"></a><a pin_name="38 離世間品"></a>便甲，生普門善根故；被一切智心堅固不散<a 
name="0302b22" id="0302b22"></a><a pin_name="38 離世間品"></a>亂甲，不樂餘乘故；被一心決定甲，於一切法<a 
name="0302b23" id="0302b23"></a><a pin_name="38 離世間品"></a>離疑惑故。是為十。若諸菩薩安住此法，則被<a 
name="0302b24" id="0302b24"></a><a pin_name="38 離世間品"></a>如來無上甲冑，悉能摧伏一切魔軍。</p><p style="text-indent: 0em; margin-left: 0em"><span class="linehead"></span>「佛子！菩<a 
name="0302b25" id="0302b25"></a><a pin_name="38 離世間品"></a>薩摩訶薩有十種器仗。何等為十？所謂；布施<a 
name="0302b26" id="0302b26"></a><a pin_name="38 離世間品"></a>是菩薩器仗，摧破一切慳吝故；持戒是菩薩<a 
name="0302b27" id="0302b27"></a><a pin_name="38 離世間品"></a>器仗，棄捨一切毀犯故；平等是菩薩器仗，斷<a 
name="0302b28" id="0302b28"></a><a pin_name="38 離世間品"></a>除一切分別故；智慧是菩薩器仗，消滅一切<a 
name="0302b29" id="0302b29"></a><a pin_name="38 離世間品"></a>煩惱故；正命是菩薩器仗，遠離一切邪命故；<a 
name="0302c01" id="0302c01"></a><a pin_name="38 離世間品"></a>善巧方便是菩薩器仗，於一切處示現故；略<a 
name="0302c02" id="0302c02"></a><a pin_name="38 離世間品"></a>說貪、瞋、癡等一切煩惱是菩薩器仗，以煩惱<a 
name="0302c03" id="0302c03"></a><a pin_name="38 離世間品"></a>門度眾生故；生死是菩薩器仗，不斷菩薩行<a 
name="0302c04" id="0302c04"></a><a pin_name="38 離世間品"></a>教化眾生故；說如實法是菩薩器仗，能破一<a 
name="0302c05" id="0302c05"></a><a pin_name="38 離世間品"></a>切執著故；一切智是菩薩器仗，不捨菩薩行<a 
name="0302c06" id="0302c06"></a><a pin_name="38 離世間品"></a>門故。是為十。若諸菩薩安住此法，則能除滅<a 
name="0302c07" id="0302c07"></a><a pin_name="38 離世間品"></a>一切眾生長夜所集煩惱結使。</p><a 
name="0302c08" id="0302c08"></a><a pin_name="38 離世間品"></a><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種首。何等為十？所謂：<a 
name="0302c09" id="0302c09"></a><a pin_name="38 離世間品"></a>涅槃首，無能見頂故；尊敬首，一切人、天所敬<a 
name="0302c10" id="0302c10"></a><a pin_name="38 離世間品"></a>禮故；廣大勝解首，三千界中最為勝故；第一<a 
name="0302c11" id="0302c11"></a><a pin_name="38 離世間品"></a>善根首，三界眾生咸供養故；荷戴眾生首，成<a 
name="0302c12" id="0302c12"></a><a pin_name="38 離世間品"></a>就頂上肉髻相故；不輕賤他首，於一切處常<a 
name="0302c13" id="0302c13"></a><a pin_name="38 離世間品"></a>尊勝故；般若波羅蜜首，長養一切功德法故；<a 
name="0302c14" id="0302c14"></a><a pin_name="38 離世間品"></a>方便智相應首，普現一切同類身故；教化一<a 
name="0302c15" id="0302c15"></a><a pin_name="38 離世間品"></a>切眾生首，以一切眾生為弟子故；守護諸佛<a 
name="0302c16" id="0302c16"></a><a pin_name="38 離世間品"></a>法眼首，能令三寶種不斷絕故。是為十。若諸<a 
name="0302c17" id="0302c17"></a><a pin_name="38 離世間品"></a>菩薩安住此法，則得如來無上大智慧首。</p><p style="text-indent: 0em; margin-left: 0em"><span class="linehead"></span>「佛<a 
name="0302c18" id="0302c18"></a><a pin_name="38 離世間品"></a>子！菩薩摩訶薩有十種眼。所謂：肉眼，見一切<a 
name="0302c19" id="0302c19"></a><a pin_name="38 離世間品"></a>色故；天眼，見一切眾生心故；慧眼，見一切眾<a 
name="0302c20" id="0302c20"></a><a pin_name="38 離世間品"></a>生諸根境界故；法眼，見一切法如實相故；<a 
name="0302c21" id="0302c21"></a><a pin_name="38 離世間品"></a>佛眼，見如來十力故；智眼，知見諸法故；光明<a 
name="0302c22" id="0302c22"></a><a pin_name="38 離世間品"></a>眼，見佛光明故；出生死眼，見涅槃故；無礙<a 
name="0302c23" id="0302c23"></a><a pin_name="38 離世間品"></a>眼，所見無障故；一切智眼，見普門法界故。是<a 
name="0302c24" id="0302c24"></a><a pin_name="38 離世間品"></a>為十。若諸菩薩安住此法，則得如來無上大<a 
name="0302c25" id="0302c25"></a><a pin_name="38 離世間品"></a>智慧眼</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種耳。何等為<a 
name="0302c26" id="0302c26"></a><a pin_name="38 離世間品"></a>十？所謂：聞讚歎聲，斷除貪愛；聞毀呰聲，斷除<a 
name="0302c27" id="0302c27"></a><a pin_name="38 離世間品"></a>瞋恚；聞說二乘，不著不求；聞菩薩道，歡喜踊<a 
name="0302c28" id="0302c28"></a><a pin_name="38 離世間品"></a>躍；聞地獄等諸苦難處，起大悲心，發弘誓願；<a 
name="0302c29" id="0302c29"></a><a pin_name="38 離世間品"></a>聞說人、天勝妙之事，知彼皆是無常之法；聞<a 
name="0303a01" id="0303a01"></a><a pin_name="38 離世間品"></a>有讚歎諸佛功德，勤加精進，令速圓滿；聞說<a 
name="0303a02" id="0303a02"></a><a pin_name="38 離世間品"></a>六度、四攝等法，發心修行，願到彼岸；聞十方<a 
name="0303a03" id="0303a03"></a><a pin_name="38 離世間品"></a>世界一切音聲，悉知如響，入不可說甚深妙<a 
name="0303a04" id="0303a04"></a><a pin_name="38 離世間品"></a>義；菩薩摩訶薩從初發心乃至道場，常聞正<a 
name="0303a05" id="0303a05"></a><a pin_name="38 離世間品"></a>法未曾暫息，而恒不捨化眾生事。是為十。若<a 
name="0303a06" id="0303a06"></a><a pin_name="38 離世間品"></a>諸菩薩成就此法，則得如來無上大智慧耳。</p><a 
name="0303a07" id="0303a07"></a><a pin_name="38 離世間品"></a><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種鼻。何等為十？所謂：<a 
name="0303a08" id="0303a08"></a><a pin_name="38 離世間品"></a>聞諸臭物不以為臭；聞諸香氣不以為香；香<a 
name="0303a09" id="0303a09"></a><a pin_name="38 離世間品"></a>臭俱聞，其心平等；非香非臭，安住於捨；若聞<a 
name="0303a10" id="0303a10"></a><a pin_name="38 離世間品"></a>眾生衣服、臥具及其肢體所有香臭，則能<a 
name="0303a11" id="0303a11"></a><a pin_name="38 離世間品"></a>知彼貪、恚、愚癡等分之行；若聞諸伏藏草木<a 
name="0303a12" id="0303a12"></a><a pin_name="38 離世間品"></a>等香，皆如對目前，分明辨了；若聞下至阿<a 
name="0303a13" id="0303a13"></a><a pin_name="38 離世間品"></a>鼻地獄、上至有頂眾生之香，皆知彼過去所<a 
name="0303a14" id="0303a14"></a><a pin_name="38 離世間品"></a>行之行；若聞諸聲聞布施、持戒、多聞慧香，住<a 
name="0303a15" id="0303a15"></a><a pin_name="38 離世間品"></a>一切智心，不令散動；若聞一切菩薩行香，以<a 
name="0303a16" id="0303a16"></a><a pin_name="38 離世間品"></a>平等慧入如來地；聞一切佛智境界香，亦不<a 
name="0303a17" id="0303a17"></a><a pin_name="38 離世間品"></a>廢捨諸菩薩行。是為十。若諸菩薩成就此法，<a 
name="0303a18" id="0303a18"></a><a pin_name="38 離世間品"></a>則得如來無量無邊清淨鼻。</p><p style="text-indent: 0em; margin-left: 0em"><span class="linehead"></span>「佛子！菩薩摩訶<a 
name="0303a19" id="0303a19"></a><a pin_name="38 離世間品"></a>薩有十種舌。何等為十？所謂：開示演說無盡<a 
name="0303a20" id="0303a20"></a><a pin_name="38 離世間品"></a>眾生行舌；開示演說無盡法門舌；讚歎諸佛<a 
name="0303a21" id="0303a21"></a><a pin_name="38 離世間品"></a>無盡功德舌；演暢辭辯無盡舌；開闡大乘助<a 
name="0303a22" id="0303a22"></a><a pin_name="38 離世間品"></a>道舌；遍覆十方虛空舌；普照一切佛剎舌；普<a 
name="0303a23" id="0303a23"></a><a pin_name="38 離世間品"></a>使眾生悟解舌；悉令諸佛歎喜舌；降伏一切<a 
name="0303a24" id="0303a24"></a><a pin_name="38 離世間品"></a>諸魔外道，除滅一切生死煩惱，令至涅槃舌。<a 
name="0303a25" id="0303a25"></a><a pin_name="38 離世間品"></a>是為十。若諸菩薩成就此法，則得如來遍覆<a 
name="0303a26" id="0303a26"></a><a pin_name="38 離世間品"></a>一切諸佛國土無上舌。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有<a 
name="0303a27" id="0303a27"></a><a pin_name="38 離世間品"></a>十種身。何等為十？所謂：人身，為教化一切諸<a 
name="0303a28" id="0303a28"></a><a pin_name="38 離世間品"></a>人故；非人身，為教化地獄、畜生、餓鬼故；天身，<a 
name="0303a29" id="0303a29"></a><a pin_name="38 離世間品"></a>為教化欲界、色界、無色界眾生故；學身，示現<a 
name="0303b01" id="0303b01"></a><a pin_name="38 離世間品"></a>學地故；無學身，示現阿羅漢地故；獨覺身，教<a 
name="0303b02" id="0303b02"></a><a pin_name="38 離世間品"></a>化令入辟支佛地故；菩薩身，令成就大乘故；<a 
name="0303b03" id="0303b03"></a><a pin_name="38 離世間品"></a>如來身，智水灌頂故；意生身，善巧出生故；無<a 
name="0303b04" id="0303b04"></a><a pin_name="38 離世間品"></a>漏法身，以無功用示現一切眾生身故。是為<a 
name="0303b05" id="0303b05"></a><a pin_name="38 離世間品"></a>十。若諸菩薩成就此法，則得如來無上之身。</p><a 
name="0303b06" id="0303b06"></a><a pin_name="38 離世間品"></a><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種意。何等為十？所謂<a 
name="0303b07" id="0303b07"></a><a pin_name="38 離世間品"></a>上首意，發起一切善根故；安住意，深信堅固<a 
name="0303b08" id="0303b08"></a><a pin_name="38 離世間品"></a>不動故；深入意，隨順佛法而解故；內了意，知<a 
name="0303b09" id="0303b09"></a><a pin_name="38 離世間品"></a>諸眾生心樂故；無亂意，一切煩惱不雜故；明<a 
name="0303b10" id="0303b10"></a><a pin_name="38 離世間品"></a>淨意，客塵不能染著故；善觀眾生意，無有一<a 
name="0303b11" id="0303b11"></a><a pin_name="38 離世間品"></a>念失時故；善擇所作意，未曾一處生過故；密<a 
name="0303b12" id="0303b12"></a><a pin_name="38 離世間品"></a>護諸根意，調伏不令馳散故；善入三昧意，深<a 
name="0303b13" id="0303b13"></a><a pin_name="38 離世間品"></a>入佛三昧無我、我所故。是為十。若諸菩薩安<a 
name="0303b14" id="0303b14"></a><a pin_name="38 離世間品"></a>住此法，則得一切佛無上意。</p><p style="text-indent: 0em; margin-left: 0em"><span class="linehead"></span>「佛子！菩薩摩訶<a 
name="0303b15" id="0303b15"></a><a pin_name="38 離世間品"></a>薩有十種行。何等<span class="corr" title='[有&gt;為] cf.【麗】【磧砂】'>為</span>十？所謂：聞法行，愛樂於<a 
name="0303b16" id="0303b16"></a><a pin_name="38 離世間品"></a>法故；說法行，利益眾生故；離貪、恚，癡怖畏行，<a 
name="0303b17" id="0303b17"></a><a pin_name="38 離世間品"></a>調伏自心故；欲界行，教化欲界眾生故；色、無<a 
name="0303b18" id="0303b18"></a><a pin_name="38 離世間品"></a>色界三昧行，令速轉還故；趣向法義行，速得<a 
name="0303b19" id="0303b19"></a><a pin_name="38 離世間品"></a>智慧故；一切生處行，自在教化眾生故；一切<a 
name="0303b20" id="0303b20"></a><a pin_name="38 離世間品"></a>佛剎行，禮拜供養諸佛故；涅槃行，不斷生死<a 
name="0303b21" id="0303b21"></a><a pin_name="38 離世間品"></a>相續故；成滿一切佛法行，不捨菩薩法行故。<a 
name="0303b22" id="0303b22"></a><a pin_name="38 離世間品"></a>是為十。若諸菩薩安住此法，則得如來無來<a 
name="0303b23" id="0303b23"></a><a pin_name="38 離世間品"></a>無去行。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種住。何等為<a 
name="0303b24" id="0303b24"></a><a pin_name="38 離世間品"></a>十？所謂：菩提心住，曾不忘失故；波羅蜜住，不<a 
name="0303b25" id="0303b25"></a><a pin_name="38 離世間品"></a>厭助道故；說法住，增長智慧故；阿蘭若住，證<a 
name="0303b26" id="0303b26"></a><a pin_name="38 離世間品"></a>大禪定故；隨順一切智頭陀知足四聖種住，<a 
name="0303b27" id="0303b27"></a><a pin_name="38 離世間品"></a>少欲少事故；深信住，荷負正法故；親近如來<a 
name="0303b28" id="0303b28"></a><a pin_name="38 離世間品"></a>住，學佛威儀故；出生神通住，圓滿大智故；得<a 
name="0303b29" id="0303b29"></a><a pin_name="38 離世間品"></a>忍住，滿足授記故；道場住，具足力、無畏、一切<a 
name="0303c01" id="0303c01"></a><a pin_name="38 離世間品"></a>佛法故。是為十。若諸菩薩安住此法，則得一<a 
name="0303c02" id="0303c02"></a><a pin_name="38 離世間品"></a>切智無上住。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種坐。何<a 
name="0303c03" id="0303c03"></a><a pin_name="38 離世間品"></a>等為十？所謂：轉輪王坐，興十善道故；四天王<a 
name="0303c04" id="0303c04"></a><a pin_name="38 離世間品"></a>坐，於一切世間自在安立佛法故；帝釋坐，與<a 
name="0303c05" id="0303c05"></a><a pin_name="38 離世間品"></a>一切眾生為勝主故；梵天坐，於自他心得自<a 
name="0303c06" id="0303c06"></a><a pin_name="38 離世間品"></a>在故；師子坐，能說法故；正法坐，以總持辯才<a 
name="0303c07" id="0303c07"></a><a pin_name="38 離世間品"></a>力而開示故；堅固坐，誓願究竟故；大慈坐，<a 
name="0303c08" id="0303c08"></a><a pin_name="38 離世間品"></a>令惡眾生悉歡喜故；大悲坐，忍一切苦不疲<a 
name="0303c09" id="0303c09"></a><a pin_name="38 離世間品"></a>厭故；金剛坐，降伏眾魔及外道故。是為十。若<a 
name="0303c10" id="0303c10"></a><a pin_name="38 離世間品"></a>諸菩薩安住此法，則得如來無上正覺坐。</p><p style="text-indent: 0em; margin-left: 0em"><span class="linehead"></span>「佛<a 
name="0303c11" id="0303c11"></a><a pin_name="38 離世間品"></a>子！菩薩摩訶薩有十種臥。何等為十？所謂：寂<a 
name="0303c12" id="0303c12"></a><a pin_name="38 離世間品"></a>靜臥，身心憺怕故；禪定臥，如理修行故；三昧<a 
name="0303c13" id="0303c13"></a><a pin_name="38 離世間品"></a>臥，身心柔軟故；梵天臥，不惱自他故；善業<a 
name="0303c14" id="0303c14"></a><a pin_name="38 離世間品"></a>臥，於後不悔故；正信臥，不可傾動故；正道<a 
name="0303c15" id="0303c15"></a><a pin_name="38 離世間品"></a>臥，善友開覺故；妙願臥，善巧迴向故；一切事<a 
name="0303c16" id="0303c16"></a><a pin_name="38 離世間品"></a>畢臥，所作成辦故；捨諸功用臥，一切慣習<a 
name="0303c17" id="0303c17"></a><a pin_name="38 離世間品"></a>故。是為十。若諸菩薩安住此法，則得如來無<a 
name="0303c18" id="0303c18"></a><a pin_name="38 離世間品"></a>上大法臥，悉能開悟一切眾生。</p><p style="text-indent: 0em; margin-left: 0em"><span class="linehead"></span>「佛子！菩薩摩<a 
name="0303c19" id="0303c19"></a><a pin_name="38 離世間品"></a>訶薩有十種所住處。何等為十？所謂；以大慈<a 
name="0303c20" id="0303c20"></a><a pin_name="38 離世間品"></a>為所住處，於一切眾生心平等故；以大悲為<a 
name="0303c21" id="0303c21"></a><a pin_name="38 離世間品"></a>所住處，不輕未學故；以大喜為所住處，離一<a 
name="0303c22" id="0303c22"></a><a pin_name="38 離世間品"></a>切憂惱故；以大捨為所住處，於有為、無為平<a 
name="0303c23" id="0303c23"></a><a pin_name="38 離世間品"></a>等故；以一切波羅蜜為所住處，菩提心為首<a 
name="0303c24" id="0303c24"></a><a pin_name="38 離世間品"></a>故；以一切空為所住處，善巧觀察故；以無相<a 
name="0303c25" id="0303c25"></a><a pin_name="38 離世間品"></a>為所住處，不出正位故；以無願為所住處，觀<a 
name="0303c26" id="0303c26"></a><a pin_name="38 離世間品"></a>察受生故；以念慧為所住處，忍法成滿故；以<a 
name="0303c27" id="0303c27"></a><a pin_name="38 離世間品"></a>一切法平等為所住處，得授記別故。是為<a 
name="0303c28" id="0303c28"></a><a pin_name="38 離世間品"></a>十。若諸菩薩安住此法，則得如來無上無礙<a 
name="0303c29" id="0303c29"></a><a pin_name="38 離世間品"></a>所住處。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種所行處。何<a 
name="0304a01" id="0304a01"></a><a pin_name="38 離世間品"></a>等為十？所謂：以正念為所行處，滿足念處故；<a 
name="0304a02" id="0304a02"></a><a pin_name="38 離世間品"></a>以諸趣為所行處，正覺法趣故；以智慧為所<a 
name="0304a03" id="0304a03"></a><a pin_name="38 離世間品"></a>行處，得佛歡喜故；以波羅蜜為所行處，滿足<a 
name="0304a04" id="0304a04"></a><a pin_name="38 離世間品"></a>一切智智故；以四攝為所行處，教化眾生故；<a 
name="0304a05" id="0304a05"></a><a pin_name="38 離世間品"></a>以生死為所行處，積集善根故；以與一切眾<a 
name="0304a06" id="0304a06"></a><a pin_name="38 離世間品"></a>生雜談戲為所行處，隨應教化令永離故；以<a 
name="0304a07" id="0304a07"></a><a pin_name="38 離世間品"></a>神通為所行處，知一切眾生諸根境界故；以<a 
name="0304a08" id="0304a08"></a><a pin_name="38 離世間品"></a>善巧方便為所行處，般若波羅蜜相應故；以<a 
name="0304a09" id="0304a09"></a><a pin_name="38 離世間品"></a>道場為所行處，成一切智而不斷菩薩行故。<a 
name="0304a10" id="0304a10"></a><a pin_name="38 離世間品"></a>是為十。若諸菩薩安住此法，則得如來無上<a 
name="0304a11" id="0304a11"></a><a pin_name="38 離世間品"></a>大智慧所行處。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種觀<a 
name="0304a12" id="0304a12"></a><a pin_name="38 離世間品"></a>察。何等為十？所謂：知諸業觀察，微細悉見故；<a 
name="0304a13" id="0304a13"></a><a pin_name="38 離世間品"></a>知諸趣觀察，不取眾生故；知諸根觀察，了達<a 
name="0304a14" id="0304a14"></a><a pin_name="38 離世間品"></a>無根故；知諸法觀察，不壞法界故；見佛法觀<a 
name="0304a15" id="0304a15"></a><a pin_name="38 離世間品"></a>察，勤修佛眼故；得智慧觀察，如理說法故；無<a 
name="0304a16" id="0304a16"></a><a pin_name="38 離世間品"></a>生忍觀察，決了佛法故；不退地觀察，滅一切<a 
name="0304a17" id="0304a17"></a><a pin_name="38 離世間品"></a>煩惱，超出三界、二乘地故；灌頂地觀察，於一<a 
name="0304a18" id="0304a18"></a><a pin_name="38 離世間品"></a>切佛法自在不動故；善覺智三昧觀察，於一<a 
name="0304a19" id="0304a19"></a><a pin_name="38 離世間品"></a>切十方施作佛事故。是為十。若諸菩薩安住<a 
name="0304a20" id="0304a20"></a><a pin_name="38 離世間品"></a>此法，則得如來無上大觀察智。</p><p style="text-indent: 0em; margin-left: 0em"><span class="linehead"></span>「佛子！菩薩摩<a 
name="0304a21" id="0304a21"></a><a pin_name="38 離世間品"></a>訶薩有十種普觀察。何等為十？所謂：普觀一<a 
name="0304a22" id="0304a22"></a><a pin_name="38 離世間品"></a>切諸來求者，以無違心滿其意故；普觀一切<a 
name="0304a23" id="0304a23"></a><a pin_name="38 離世間品"></a>犯戒眾生，安置如來淨戒中故；普觀一切害<a 
name="0304a24" id="0304a24"></a><a pin_name="38 離世間品"></a>心眾生，安置如來忍力中故；普觀一切懈怠<a 
name="0304a25" id="0304a25"></a><a pin_name="38 離世間品"></a>眾生，勸令精勤不捨荷負大乘擔故；普觀一<a 
name="0304a26" id="0304a26"></a><a pin_name="38 離世間品"></a>切亂心眾生，令住如來一切智地無散動故；<a 
name="0304a27" id="0304a27"></a><a pin_name="38 離世間品"></a>普觀一切惡慧眾生，令除疑惑破有見故；普<a 
name="0304a28" id="0304a28"></a><a pin_name="38 離世間品"></a>觀一切平等善友，順其教命住佛法故；普觀<a 
name="0304a29" id="0304a29"></a><a pin_name="38 離世間品"></a>一切所聞之法，疾得證見最上義故；普觀一<a 
name="0304b01" id="0304b01"></a><a pin_name="38 離世間品"></a>切無邊眾生，常不捨離大悲力故；普觀一切<a 
name="0304b02" id="0304b02"></a><a pin_name="38 離世間品"></a>諸佛之法，速得成就一切智故。是為十。若諸<a 
name="0304b03" id="0304b03"></a><a pin_name="38 離世間品"></a>菩薩安住此法，則得如來無上大智慧普觀<a 
name="0304b04" id="0304b04"></a><a pin_name="38 離世間品"></a>察。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有十種奮迅。何等為<a 
name="0304b05" id="0304b05"></a><a pin_name="38 離世間品"></a>十？所謂：牛王奮迅，映蔽一切天、龍、夜叉、乾闥<a 
name="0304b06" id="0304b06"></a><a pin_name="38 離世間品"></a>婆等諸大眾故；象王奮迅，心善調柔，荷負一<a 
name="0304b07" id="0304b07"></a><a pin_name="38 離世間品"></a>切諸眾生故；龍王奮迅，興大法密雲，耀解<a 
name="0304b08" id="0304b08"></a><a pin_name="38 離世間品"></a>脫電光，震如實義雷，降諸根、力、覺分、禪定、解<a 
name="0304b09" id="0304b09"></a><a pin_name="38 離世間品"></a>脫、三昧甘露雨故；大金翅鳥王奮迅，竭貪愛<a 
name="0304b10" id="0304b10"></a><a pin_name="38 離世間品"></a>水，破愚癡<span class="gaiji">[穀-禾+卵]<!--gaiji,,1[穀-禾+卵],2&#x3C89;,3--></span>，搏撮煩惱諸惡毒龍，令出生<a 
name="0304b11" id="0304b11"></a><a pin_name="38 離世間品"></a>死大苦海故；大師子王奮迅，安住無畏平等<a 
name="0304b12" id="0304b12"></a><a pin_name="38 離世間品"></a>大智以為器仗，摧伏眾魔及外道故；勇健奮<a 
name="0304b13" id="0304b13"></a><a pin_name="38 離世間品"></a>迅，能於生死大戰陣中摧滅一切煩惱怨<a 
name="0304b14" id="0304b14"></a><a pin_name="38 離世間品"></a>故；大智奮迅，知蘊、界、處及諸緣起，自在開示<a 
name="0304b15" id="0304b15"></a><a pin_name="38 離世間品"></a>一切法故；陀羅尼奮迅，以念慧力持法不忘，<a 
name="0304b16" id="0304b16"></a><a pin_name="38 離世間品"></a>隨眾生根為宣說故；辯才奮迅，無礙迅疾分<a 
name="0304b17" id="0304b17"></a><a pin_name="38 離世間品"></a>別一切，咸令受益心歡喜故；如來奮迅，一切<a 
name="0304b18" id="0304b18"></a><a pin_name="38 離世間品"></a>智智助道之法皆悉成滿，以一念相應慧，所<a 
name="0304b19" id="0304b19"></a><a pin_name="38 離世間品"></a>應得者一切皆得，所應悟者一切皆悟，坐師<a 
name="0304b20" id="0304b20"></a><a pin_name="38 離世間品"></a>子座降魔怨敵，成阿耨多羅三藐三菩提<a 
name="0304b21" id="0304b21"></a><a pin_name="38 離世間品"></a>故。是為十。若諸菩薩安住此法，則得諸佛於<a 
name="0304b22" id="0304b22"></a><a pin_name="38 離世間品"></a>一切法無上自在奮迅。</p><p style="text-indent: 0em; margin-left: 0em"><span class="linehead"></span>「佛子！菩薩摩訶薩有<a 
name="0304b23" id="0304b23"></a><a pin_name="38 離世間品"></a>十種<span class="corr" title='[佛&gt;師] cf.【麗】【磧砂】'>師</span>子吼。何等為十？所謂：唱言：『我當必定<a 
name="0304b24" id="0304b24"></a><a pin_name="38 離世間品"></a>成正等覺。』是菩提心大師子吼。『我當令一切<a 
name="0304b25" id="0304b25"></a><a pin_name="38 離世間品"></a>眾生，未度者度，未脫者脫，未安者安，未涅槃<a 
name="0304b26" id="0304b26"></a><a pin_name="38 離世間品"></a>者令得涅槃。』是大悲大師子吼。『我當令佛、法、<a 
name="0304b27" id="0304b27"></a><a pin_name="38 離世間品"></a>僧種無有斷絕。』是報如來恩大師子吼。『我當<a 
name="0304b28" id="0304b28"></a><a pin_name="38 離世間品"></a>嚴淨一切佛剎。』是究竟堅誓大師子吼。『我當<a 
name="0304b29" id="0304b29"></a><a pin_name="38 離世間品"></a>除滅一切惡道及諸難處。』是自持淨戒大師<a 
name="0304c01" id="0304c01"></a><a pin_name="38 離世間品"></a>子吼。『我當滿足一切諸佛身、語及意相好莊<a 
name="0304c02" id="0304c02"></a><a pin_name="38 離世間品"></a>嚴。』是求福無厭大師子吼。『我當成滿一切諸<a 
name="0304c03" id="0304c03"></a><a pin_name="38 離世間品"></a>佛所有智慧。』是求智無厭大師子吼。『我當除<a 
name="0304c04" id="0304c04"></a><a pin_name="38 離世間品"></a>滅一切眾魔及諸魔業。』是修正行斷諸煩惱<a 
name="0304c05" id="0304c05"></a><a pin_name="38 離世間品"></a>大師子吼。『我當了知一切諸法無我，無眾生、<a 
name="0304c06" id="0304c06"></a><a pin_name="38 離世間品"></a>無壽命、無補伽羅，空、無相、無願，淨如虛空。』是<a 
name="0304c07" id="0304c07"></a><a pin_name="38 離世間品"></a>無生法忍大師子吼。最後生菩薩震動一切<a 
name="0304c08" id="0304c08"></a><a pin_name="38 離世間品"></a>諸佛國土悉令嚴淨，是時，一切釋、梵、四王咸<a 
name="0304c09" id="0304c09"></a><a pin_name="38 離世間品"></a>來讚請：『唯願菩薩以無生法而現受生！』菩薩<a 
name="0304c10" id="0304c10"></a><a pin_name="38 離世間品"></a>則以無礙慧眼普觀世間：『一切眾生無如我<a 
name="0304c11" id="0304c11"></a><a pin_name="38 離世間品"></a>者。』即於王宮示現誕生，自行七步大師子吼：<a 
name="0304c12" id="0304c12"></a><a pin_name="38 離世間品"></a>『我於世間最勝第一，我當永盡生死邊際。』是<a 
name="0304c13" id="0304c13"></a><a pin_name="38 離世間品"></a>如說而作大師子吼。是為十。若諸菩薩安住<a 
name="0304c14" id="0304c14"></a><a pin_name="38 離世間品"></a>此法，則得如來無上大師子吼。</p><a 
name="0304c15" id="0304c15"></a><a pin_name="38 離世間品"></a><p><span class="juanname">大方廣佛華嚴經卷第五十七</span></p>
<hr>【經文資訊】大正藏第 10 冊 No. 0279 大方廣佛華嚴經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供，摩訶工作室提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8260.html?index=T10n0279" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T10n0279_057 by HTTrack Website Copier/3.x [XR&CO'2014], Tue, 07 Jun 2016 06:46:36 GMT -->
</html>
