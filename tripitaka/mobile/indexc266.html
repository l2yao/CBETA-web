<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T24n1450_003 by HTTrack Website Copier/3.x [XR&CO'2014], Tue, 07 Jun 2016 06:51:59 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1825774307&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT24n1450&amp;utmp=%2Fmobile%2Findex.php%3Findex%3DT24n1450_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexd33b.html?index=T24n1450_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第24冊<br/>No.1450 根本說一切有部毘奈耶破僧事 (20卷)<br/>【唐 義淨譯】<br/>第 3 卷</p>
	<a href="index4142.html?index=T24n1450_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T24">
<div class="root" id="1450" sutra_name="根本說一切有部毘奈耶破僧事" sutra_juan="[卷3]">　
<a 
name="0109c01" id="0109c01"></a><a 
name="0109c02" id="0109c02"></a><p><span class="juanname">根本說一切有部毘奈耶破僧事<a 
name="0109c03" id="0109c03"></a>卷第三</span></p><a 
name="0109c04" id="0109c04"></a><a 
name="0109c05" id="0109c05"></a><p style="margin-left: 4em"><span class="byline">大唐三藏法師義淨奉　詔譯</span></p><a 
name="0109c06" id="0109c06"></a><p style="text-indent: 0em; margin-left: 0em"><span class="linehead"></span>「時阿私陀仙，既知太子必成正覺，即自觀身<a 
name="0109c07" id="0109c07"></a>壽命長短：『我今此生，得見菩薩證菩提不？』既<a 
name="0109c08" id="0109c08"></a>諦觀已，即&#x89A9;菩薩十九出家，六年苦行獲甘<a 
name="0109c09" id="0109c09"></a>露果。復知己身先時殞歿不逢菩薩度人說<a 
name="0109c10" id="0109c10"></a>法，便自悲傷啼泣懊惱。時淨飯王，既見此已<a 
name="0109c11" id="0109c11"></a>甚大驚愕，以頌問曰：</p><a 
name="0109c12" id="0109c12"></a><p><span class="lg">「『丈夫及女人，　　見者皆喜躍；<a 
name="0109c13" id="0109c13"></a><br>　　大仙今何故，　　對此獨悲泣？<a 
name="0109c14" id="0109c14"></a><br>　　將非我太子，　　有諸不祥相？<a 
name="0109c15" id="0109c15"></a><br>　　善哉大仙人！　　願速為我說。』</span></p><a 
name="0109c16" id="0109c16"></a><p style="text-indent: 0em; margin-left: 0em"><span class="linehead"></span>「時阿私陀仙，以頌答曰：</p><a 
name="0109c17" id="0109c17"></a><p><span class="lg">「『設彼虛空中，　　忽降金剛雨，<a 
name="0109c18" id="0109c18"></a><br>　　於此太子身，　　不能損一毛。<a 
name="0109c19" id="0109c19"></a><br>　　猛風與炎火，　　及諸利刀劍，<a 
name="0109c20" id="0109c20"></a><br>　　毒氣嚙惡蛇，　　亦皆不能害。<a 
name="0109c21" id="0109c21"></a><br>　　一切恐怖人，　　太子為擁護；<a 
name="0109c22" id="0109c22"></a><br>　　云何慈悲主，　　而有憂害者？<a 
name="0109c23" id="0109c23"></a><br>　　自在諸梵天，　　皆來為侍衛；<a 
name="0109c24" id="0109c24"></a><br>　　如是最尊勝，　　云何而憂懼？<a 
name="0109c25" id="0109c25"></a><br>　　我今恨衰老，　　死時將不遠；<a 
name="0109c26" id="0109c26"></a><br>　　不見轉法輪，　　所以自悲泣。<a 
name="0109c27" id="0109c27"></a><br>　　當來世間人，　　遇此菩薩者；<a 
name="0109c28" id="0109c28"></a><br>　　必得聞妙法，　　證彼寂滅果。』</span></p><a 
name="0109c29" id="0109c29"></a><p style="text-indent: 0em; margin-left: 0em"><span class="linehead"></span>「時阿私陀仙，說此頌已便懷惱恨，作如是念：<a 
name="0110a01" id="0110a01"></a>『由此太子威德力故，令我退失神通，不能飛<a 
name="0110a02" id="0110a02"></a>行乘空來去。我今於此步出城門，眾人見我<a 
name="0110a03" id="0110a03"></a>必生輕慢。』作是念已白父王曰：『王曾發願，願<a 
name="0110a04" id="0110a04"></a>阿私他仙出入城中。我今步來酬王宿念，今<a 
name="0110a05" id="0110a05"></a>亦步去。王應為我修理城路。』爾時父王即令<a 
name="0110a06" id="0110a06"></a>大臣&#x52C5;諸人眾，嚴飾街衢懸諸幡蓋，告國人<a 
name="0110a07" id="0110a07"></a>曰：『阿私陀仙今步出城，汝等諸人隨意觀望。』<a 
name="0110a08" id="0110a08"></a>時彼仙人內懷惱恨，與淨飯王及王臣佐、長<a 
name="0110a09" id="0110a09"></a>者、居士、婆羅門等，前後圍遶出城門外，仙白<a 
name="0110a10" id="0110a10"></a>王曰：『王可還宮，我今辭去。』既相別已，阿私陀<a 
name="0110a11" id="0110a11"></a>仙漸次前行，至莘陀山即登彼山，擇其勝地<a 
name="0110a12" id="0110a12"></a>因以居住。時彼仙人遠行疲乏，既坐憩息遂<a 
name="0110a13" id="0110a13"></a>入仙定。由入定故得本神通，後於他時遂便<a 
name="0110a14" id="0110a14"></a>染患。仙弟子眾，以諸湯藥療治不差，眾白師<a 
name="0110a15" id="0110a15"></a>曰：『師今此疾藥療無痊，世間無常不可為<a 
name="0110a16" id="0110a16"></a>諱。我諸弟子皆求寂靜，師既獲得常樂，豈可<a 
name="0110a17" id="0110a17"></a>不留遺誨。請師示誨，令使我等有所悟入。』其<a 
name="0110a18" id="0110a18"></a>師告曰：『我雖出家希求甘露，然由未證愧無<a 
name="0110a19" id="0110a19"></a>所傳。今釋氏所生童子，必當獲得無上妙果，<a 
name="0110a20" id="0110a20"></a>能以甘露滋益眾生。汝諸弟子！可詣彼出家。<a 
name="0110a21" id="0110a21"></a>若出家已，勿恃豪姓種類摩納薄伽，勉勵精<a 
name="0110a22" id="0110a22"></a>懃常修梵行。為得法故，專精加行，若此行成<a 
name="0110a23" id="0110a23"></a>當獲甘露。』作是語已說伽他曰：</p><a 
name="0110a24" id="0110a24"></a><p><span class="lg">「『從此於東方，　　汝當往求覓；<a 
name="0110a25" id="0110a25"></a><br>　　諸佛實難遇，　　見已可勤修。』</span></p><a 
name="0110a26" id="0110a26"></a><p style="text-indent: 0em; margin-left: 0em"><span class="linehead"></span>「說無常法頌曰：</p><a 
name="0110a27" id="0110a27"></a><p><span class="lg">「『積聚皆銷散，　　崇高必墮落；<a 
name="0110a28" id="0110a28"></a><br>　　會合皆別離，　　有命咸歸死。』</span></p><a 
name="0110a29" id="0110a29"></a><p style="text-indent: 0em; margin-left: 0em"><span class="linehead"></span>「時阿私陀仙，說此頌已便即命終。爾時弟子<a 
name="0110b01" id="0110b01"></a>那羅陀，以種種如法供具，隨時殯葬已，便詣<a 
name="0110b02" id="0110b02"></a>波羅&#x75C6;斯城，於彼而住。與五百摩納薄伽，<a 
name="0110b03" id="0110b03"></a>為其教示婆羅門薜陀&#x546A;。其那羅陀，為是迦<a 
name="0110b04" id="0110b04"></a>旃延姓，因號迦旃延。若釋迦菩薩當成正覺，<a 
name="0110b05" id="0110b05"></a>迦旃延詣於佛所，彼佛即喚大迦旃延，而便<a 
name="0110b06" id="0110b06"></a>以法教示，令彼度生死大苦海，住於最上寂<a 
name="0110b07" id="0110b07"></a>靜究竟涅槃，遂以名之為大迦旃延，後當得<a 
name="0110b08" id="0110b08"></a>此名甘露。</p><p style="text-indent: 0em; margin-left: 0em"><span class="linehead"></span>「爾時菩薩坐於嬭母膝上，於金槃<a 
name="0110b09" id="0110b09"></a>中食香稻飯，極多不息。嬭母見多遂奪食器，<a 
name="0110b10" id="0110b10"></a>菩薩以手捻其金槃，其嬭母不能奪此食器，<a 
name="0110b11" id="0110b11"></a>乃至八嬭母奪此食器，亦皆不得。其嬭母等，<a 
name="0110b12" id="0110b12"></a>共往白王具說上事。王及諸宮人等，共奪此<a 
name="0110b13" id="0110b13"></a>器亦復不得。王復告諸群臣，令共奪此器。其<a 
name="0110b14" id="0110b14"></a>諸臣等以索及鉤，牽拽食器亦復不得。諸群<a 
name="0110b15" id="0110b15"></a>臣等奪不得故，便取五百大象，及以繩索牽<a 
name="0110b16" id="0110b16"></a>拽此器。菩薩爾時見諸人等慇懃方便種種<a 
name="0110b17" id="0110b17"></a>牽器，菩薩思念：『此諸人等欲試我力。』菩薩遂<a 
name="0110b18" id="0110b18"></a>以指鉤其器，其象牽拽力復不如，悉皆復退。<a 
name="0110b19" id="0110b19"></a>時淨飯王見此事已便作是念：『而此菩薩一<a 
name="0110b20" id="0110b20"></a>指鉤器，五百大象悉皆&#x5374;退，若用兩手必敵<a 
name="0110b21" id="0110b21"></a>一千。』是故號之名千象力，此是菩薩第四名<a 
name="0110b22" id="0110b22"></a>號。</p><p style="text-indent: 0em; margin-left: 0em"><span class="linehead"></span>「菩薩生時有常法式，若欲入學，以五百<a 
name="0110b23" id="0110b23"></a>侍從童子令隨。菩薩學習書業時，有博士名<a 
name="0110b24" id="0110b24"></a>彩光甲，明解五百種書。時淨飯王將菩薩及<a 
name="0110b25" id="0110b25"></a>諸童子，詣彩光處令遣受業。爾時彩光博士<a 
name="0110b26" id="0110b26"></a>作一種書，示彼菩薩令遣學之。菩薩答曰：『此<a 
name="0110b27" id="0110b27"></a>一種書我先已解。』次與第二般書而示菩薩<a 
name="0110b28" id="0110b28"></a>令遣學之，菩薩答曰：『此一般書我先已解。』次<a 
name="0110b29" id="0110b29"></a>與第三般書而遣學之，菩薩答曰：『此一般書<a 
name="0110c01" id="0110c01"></a>我先已解。』其彩光先生乃至示五百般書，亦<a 
name="0110c02" id="0110c02"></a>復如是我已解之。菩薩問博士曰：『更有餘書<a 
name="0110c03" id="0110c03"></a>與我學之。』博士答曰：『此五百般書世間行用，<a 
name="0110c04" id="0110c04"></a>我唯解此餘皆不知。』爾時菩薩即自作一般<a 
name="0110c05" id="0110c05"></a>之書，度與先生。問先生曰：『此是何字？又復何<a 
name="0110c06" id="0110c06"></a>名？』先生答曰：『我不識此般之字名也。』菩薩答<a 
name="0110c07" id="0110c07"></a>曰：『若世間中有二種出現：一者菩薩出、二者<a 
name="0110c08" id="0110c08"></a>金輪王出，此般之字隨世自出。』爾時空中梵<a 
name="0110c09" id="0110c09"></a>天大王即出語曰：『菩薩所說二種之現及字，<a 
name="0110c10" id="0110c10"></a>必當實爾。』淨飯大王及諸群臣，聞此語已甚<a 
name="0110c11" id="0110c11"></a>大歡喜。爾時菩薩，即為先生開異種新書，廣<a 
name="0110c12" id="0110c12"></a>為談說。梵天大王見此之異，為證此事必當<a 
name="0110c13" id="0110c13"></a>實爾，為此異故，此書號名梵天書。</p><p style="text-indent: 0em; margin-left: 0em"><span class="linehead"></span>「菩薩自解<a 
name="0110c14" id="0110c14"></a>諸種書已，菩薩阿舅名摩那利，來將菩薩<a 
name="0110c15" id="0110c15"></a>等，令教乘馬之法。又劫比羅城有一博士<a 
name="0110c16" id="0110c16"></a>名曰同神，明解弓射戰法，來教菩薩及餘釋<a 
name="0110c17" id="0110c17"></a>迦童子。其摩那利白博士曰：『此菩薩有大慈<a 
name="0110c18" id="0110c18"></a>悲心，一切妙法願令教之，及諸童子亦堪教<a 
name="0110c19" id="0110c19"></a>之。唯提婆達多，本自惡性無有慈心，願請博<a 
name="0110c20" id="0110c20"></a>士勿教妙殺之法。何以故？此人惡性。博士教<a 
name="0110c21" id="0110c21"></a>之，必殺一切眾生無有停息，為此勿教。』博<a 
name="0110c22" id="0110c22"></a>士得此語已，即教菩薩等法，皆悉總盡。其法<a 
name="0110c23" id="0110c23"></a>妙者，不教提婆達多。菩薩當日習得五種弓<a 
name="0110c24" id="0110c24"></a>法：一者射諸遠物；二者彼處有聲菩薩不見，<a 
name="0110c25" id="0110c25"></a>隨其所念皆即射得；三者所欲射處無有不<a 
name="0110c26" id="0110c26"></a>著；四者前人身上知有要穴，隨其所念若死<a 
name="0110c27" id="0110c27"></a>不死，即射其穴悉皆隨意；五者不問遠近射<a 
name="0110c28" id="0110c28"></a>之極當。菩薩明此五種等藝，四方傳之，釋迦<a 
name="0110c29" id="0110c29"></a>太子有如上藝。</p><a 
name="0111a01" id="0111a01"></a><p style="text-indent: 0em; margin-left: 0em"><span class="linehead"></span>「爾時薜舍離城諸人得一好象，形貌具足。諸<a 
name="0111a02" id="0111a02"></a>人共集遞相議曰：『其淨飯王有一太子，天文<a 
name="0111a03" id="0111a03"></a>占相，以後之時必為金輪聖王。由彼威德<a 
name="0111a04" id="0111a04"></a>現此寶象。』令使數人將此寶象獻此釋迦太<a 
name="0111a05" id="0111a05"></a>子。諸人當即莊嚴彼象，將向劫比羅城，漸行<a 
name="0111a06" id="0111a06"></a>到彼，至於淨飯王宮門外。爾時惡性提婆達<a 
name="0111a07" id="0111a07"></a>多王子，從於內出見彼寶象種種莊嚴，心貪<a 
name="0111a08" id="0111a08"></a>愛念，即問使曰：『此象誰許？』使人報曰：『釋迦太<a 
name="0111a09" id="0111a09"></a>子，天文占相作金輪王，為此因故，薜舍離城<a 
name="0111a10" id="0111a10"></a>諸人將此寶象獻上太子。』提婆達多聞此語<a 
name="0111a11" id="0111a11"></a>已甚大嗔怒，即出是言：『我國太子未作金輪<a 
name="0111a12" id="0111a12"></a>大王！何故汝等預將寶象來獻太子？』作是語<a 
name="0111a13" id="0111a13"></a>已漸近於象，嗔恚之心打象一下，其象倒地<a 
name="0111a14" id="0111a14"></a>因即至死。打此象已便即&#x5374;去。當時難陀王<a 
name="0111a15" id="0111a15"></a>子次從內出，見此死象問其人等：『此象誰許？<a 
name="0111a16" id="0111a16"></a>何人打死？』諸人報曰：『此象獻來，提婆達多打<a 
name="0111a17" id="0111a17"></a>死。』即出是言：『提婆達多極是不善。』難陀重思<a 
name="0111a18" id="0111a18"></a>念曰：『將非提婆達多自試力耶？』爾時難陀執<a 
name="0111a19" id="0111a19"></a>其象尾，遂即拽過三七餘步，離其大路即便<a 
name="0111a20" id="0111a20"></a>過去。爾時釋迦大子從內出來，見此死象問<a 
name="0111a21" id="0111a21"></a>眾人等：『此象誰許？』諸人說如上意。菩薩重<a 
name="0111a22" id="0111a22"></a>問：『此象誰人打死？』諸人報曰：『提婆達多王子<a 
name="0111a23" id="0111a23"></a>打此大象一下，因即至死。』菩薩重問：『本於何<a 
name="0111a24" id="0111a24"></a>處打此象死？』諸人答白：『此象死處在於中路。』<a 
name="0111a25" id="0111a25"></a>菩薩重問：『此象中路誰人拽來在於此處？』諸<a 
name="0111a26" id="0111a26"></a>人答曰：『難陀王子一手執尾拽其大象，置於<a 
name="0111a27" id="0111a27"></a>此地。』菩薩重言：『打死之人甚當不善，拽令遠<a 
name="0111a28" id="0111a28"></a>路極是善哉。』重更思之：『將非二人私試自力？<a 
name="0111a29" id="0111a29"></a>我亦試之。』爾時菩薩執其象鼻遙擲城外，七<a 
name="0111b01" id="0111b01"></a>里墮地其地便陷。時人號為陷象之地，信心<a 
name="0111b02" id="0111b02"></a>長者婆羅門便於此處起大窣&#x89A9;波。時諸苾<a 
name="0111b03" id="0111b03"></a>芻悉來頂禮，便說頌曰：</p><a 
name="0111b04" id="0111b04"></a><p><span class="lg">「『天授搏殺大象王，　　難陀拽於三七步；<a 
name="0111b05" id="0111b05"></a><br>　　菩薩擲出城塹外，　　如在虛空<span class="gaiji">挽<!--gaiji,挽,1[打-丁+勉],2&#x22C4D;,3--></span>瓦石。』</span></p><a 
name="0111b06" id="0111b06"></a><p style="text-indent: 0em; margin-left: 0em"><span class="linehead"></span>「爾時釋迦童子遞相謂曰：『我等出外，作輪刀<a 
name="0111b07" id="0111b07"></a>斷樹之樂。』作此語已，即出就於林中。菩薩聞<a 
name="0111b08" id="0111b08"></a>諸童子往林遊戲，即領五百童子前後圍遶<a 
name="0111b09" id="0111b09"></a>至彼林中。諸釋童子競擲輪刀樹皆摧倒。爾<a 
name="0111b10" id="0111b10"></a>時菩薩亦擲輪刀，樹林悉斷而無倒者，以刀<a 
name="0111b11" id="0111b11"></a>刃平故。時諸童子見樹不倒，共相謂曰：『我聞<a 
name="0111b12" id="0111b12"></a>菩薩威猛自在，於諸五技無不達者，云何輪<a 
name="0111b13" id="0111b13"></a>刀斷樹，一不能倒？斫樹小術尚猶如此，豈<a 
name="0111b14" id="0111b14"></a>況餘技！』</p><a 
name="0111b15" id="0111b15"></a><p style="text-indent: 0em; margin-left: 0em"><span class="linehead"></span>「爾時天神見諸童子生此謗議，欲解眾疑，即<a 
name="0111b16" id="0111b16"></a>放猛風吹諸林樹轟然悉倒。諸釋童子見斯<a 
name="0111b17" id="0111b17"></a>事已皆大驚愕，方伏其妙。時諸童子復與菩<a 
name="0111b18" id="0111b18"></a>薩&#x9B2A;諸弓射，以七重鐵多羅樹并七鐵鼓，其<a 
name="0111b19" id="0111b19"></a>間各安鐵&#x732A;，而為射<span class="gaiji">&#x579C;<!--gaiji,垛,1[(土*乃)/木],2&#x579C;,3--></span>。諸童子射不過一多<a 
name="0111b20" id="0111b20"></a>羅樹，天授童子射過一多羅樹一鼓一&#x732A;，其<a 
name="0111b21" id="0111b21"></a>箭便住。難陀童子射過二多羅樹二鼓二&#x732A;，<a 
name="0111b22" id="0111b22"></a>其箭便住。菩薩爾時放其一箭，其箭直穿七<a 
name="0111b23" id="0111b23"></a>樹七鼓七&#x732A;，并過地輪復入水際。爾時龍王<a 
name="0111b24" id="0111b24"></a>即拔其箭，其箭之穴水便湧出，清香輕美，人<a 
name="0111b25" id="0111b25"></a>所飲者皆稱希有。時有信心婆羅門居士等，<a 
name="0111b26" id="0111b26"></a>於其水傍造塔供養。菩薩爾時作此戲已，遂<a 
name="0111b27" id="0111b27"></a>乘車馬與諸童子&#x5374;還城內。其城門傍有諸<a 
name="0111b28" id="0111b28"></a>相者，遙見菩薩威光殊特，競相謂曰：『今此太<a 
name="0111b29" id="0111b29"></a>子，若&#x5374;後十二年中不出家者，必當登彼轉<a 
name="0111c01" id="0111c01"></a>輪王位。』時白淨王聞斯相語甚大喜躍，即集<a 
name="0111c02" id="0111c02"></a>群臣而告之曰：『我聞相者相我太子，&#x5374;後十<a 
name="0111c03" id="0111c03"></a>二年中不出家者，當得轉輪王位。汝等諸人<a 
name="0111c04" id="0111c04"></a>宜加防衛，滿十二年勿令出家，得使登彼金<a 
name="0111c05" id="0111c05"></a>輪王位。汝等諸人宜加防衛，滿十二年莫令<a 
name="0111c06" id="0111c06"></a>出家，得使登彼金輪王位，當與諸君共相圍<a 
name="0111c07" id="0111c07"></a>遶，飛騰虛空觀四天下。汝等應當速立宮殿，<a 
name="0111c08" id="0111c08"></a>簡求美女令共娛樂。』時諸臣等前白王曰：『我<a 
name="0111c09" id="0111c09"></a>觀太子，不樂世間聲香欲愛。云何以諸美女<a 
name="0111c10" id="0111c10"></a>而可留連？』王告臣曰：『我之太子縱不愛彼一<a 
name="0111c11" id="0111c11"></a>切色欲，應由未見殊妙女人，自今已往汝等<a 
name="0111c12" id="0111c12"></a>諸君勤加選擇上好童女，倍數將來令太子<a 
name="0111c13" id="0111c13"></a>見，任其意者必生愛樂。』群臣議曰：『今此太子<a 
name="0111c14" id="0111c14"></a>雖無愛染，我等諸人應造種種嚴身之具，各<a 
name="0111c15" id="0111c15"></a>令童女美顏容者執其香飾之物親奉太子。<a 
name="0111c16" id="0111c16"></a>復令太子各賜諸女嚴好珍飾，或有愛者便<a 
name="0111c17" id="0111c17"></a>令留住共相嬉戲。』作是議已，即為太子造立<a 
name="0111c18" id="0111c18"></a>宮殿，百寶莊嚴敷師子座，令太子坐於其座<a 
name="0111c19" id="0111c19"></a>前，積諸珍寶種種瓔珞以成大聚。總命諸臣<a 
name="0111c20" id="0111c20"></a>及餘人眾，咸令普集所有童女，任其意願隨<a 
name="0111c21" id="0111c21"></a>時莊飾，著諸瓔珞將入宮內。菩薩性愛捨<a 
name="0111c22" id="0111c22"></a>施，於諸童女普賜瓔珞。</p><p style="text-indent: 0em; margin-left: 0em"><span class="linehead"></span>「時執仗釋種有一童<a 
name="0111c23" id="0111c23"></a>女，名耶輸陀羅，容色端正世所希有。執仗釋<a 
name="0111c24" id="0111c24"></a>種即還家中告其女曰：『今者太子施諸童女<a 
name="0111c25" id="0111c25"></a>珠寶珍奇嚴好之具，汝可往取。』其女報曰：『我<a 
name="0111c26" id="0111c26"></a>之家中豈無此耶？何用他物。』父告女曰：『然彼<a 
name="0111c27" id="0111c27"></a>太子雖施珍寶，或因愛樂便以為妃。』女曰：『若<a 
name="0111c28" id="0111c28"></a>因此時便為妃者，縱取餘女我必當得為其<a 
name="0111c29" id="0111c29"></a>太妃。』父又告曰：『必當如斯。可便速去。』於是<a 
name="0112a01" id="0112a01"></a>耶輸陀羅，即以種種珍飾莊嚴其身，與諸從<a 
name="0112a02" id="0112a02"></a>女亦復嚴好，相隨而去。路傍諸人皆共愛仰<a 
name="0112a03" id="0112a03"></a>耶輸陀羅，不觀餘者。耶輸陀羅入菩薩宮，雅<a 
name="0112a04" id="0112a04"></a>步從容端身而進，不觀左右，於太子前立。時<a 
name="0112a05" id="0112a05"></a>彼太子先以珍寶施諸女盡，更無遺餘。獨有<a 
name="0112a06" id="0112a06"></a>一金指環，見耶輸陀羅即舉其指。然耶輸陀<a 
name="0112a07" id="0112a07"></a>羅，先與菩薩從久遠來，恒為因緣常相愛樂，<a 
name="0112a08" id="0112a08"></a>即昇師子座上，從太子指取其指環。群臣諸<a 
name="0112a09" id="0112a09"></a>人遞相謂曰：『此耶輸陀羅，族姓尊貴顏容具<a 
name="0112a10" id="0112a10"></a>足，於諸女中最為殊勝，堪為太子宮中侍衛。』<a 
name="0112a11" id="0112a11"></a>群臣諸人同議斯已，向淨飯王具陳此事。時<a 
name="0112a12" id="0112a12"></a>王即遣二萬婇女，圍遶耶輸陀羅，入太子宮<a 
name="0112a13" id="0112a13"></a>內。</p><a 
name="0112a14" id="0112a14"></a><p style="text-indent: 0em; margin-left: 0em"><span class="linehead"></span>「復次菩薩常法：出現世界必生一樹，名曰善<a 
name="0112a15" id="0112a15"></a>堅，其初生時，一夜之中便高百肘。其初生夜，<a 
name="0112a16" id="0112a16"></a>未見日光形質柔軟，可以爪甲搯而令斷；見<a 
name="0112a17" id="0112a17"></a>日光已即便堅硬，雖加刀斧及以猛火，不能<a 
name="0112a18" id="0112a18"></a>摧損。釋迦菩薩既出世已，於劫比羅及以天<a 
name="0112a19" id="0112a19"></a>示二城之間，有一大河名盧奚多，其河岸邊<a 
name="0112a20" id="0112a20"></a>而生此樹，河水汎漲洪波鼓激，流沙圮岸土<a 
name="0112a21" id="0112a21"></a>石隨散，其樹善堅根鬚盡露。後因猛風摧倒，<a 
name="0112a22" id="0112a22"></a>橫在盧多河中，便如大堰，堰水不流。其劫比<a 
name="0112a23" id="0112a23"></a>羅城漸被侵沒，天示城中又復枯涸。天示城<a 
name="0112a24" id="0112a24"></a>王見斯事已，則令使者告淨飯王曰：『今此大<a 
name="0112a25" id="0112a25"></a>樹橫在水中，彼此俱弊。王之國中有諸童子<a 
name="0112a26" id="0112a26"></a>皆悉勇健，願王&#x52C5;之令除此樹。』時淨飯王報<a 
name="0112a27" id="0112a27"></a>其使曰：『我今何能處分斯事？』劫比羅國有一<a 
name="0112a28" id="0112a28"></a>大臣名曰闡陀，前白王曰：『願王令我撿校斯<a 
name="0112a29" id="0112a29"></a>事，我有方便，令王子等不假王言自除此樹。』<a 
name="0112b01" id="0112b01"></a>王曰：『可爾。』闡陀大臣即於河岸一叢林間<a 
name="0112b02" id="0112b02"></a>洒掃清淨堪為遊觀，請諸王子往林嬉戲。諸<a 
name="0112b03" id="0112b03"></a>王子等各乘寶車，與諸童子前後圍遶，既至<a 
name="0112b04" id="0112b04"></a>林已，各敷床座縱誕歡樂。時有一雁飛空而<a 
name="0112b05" id="0112b05"></a>度，提婆達多即挽其弓射之，令落其雁，落在<a 
name="0112b06" id="0112b06"></a>菩薩座前。菩薩爾時收捧其雁為拔其箭，以<a 
name="0112b07" id="0112b07"></a>藥療之應時平復。提婆達多即令使者告菩<a 
name="0112b08" id="0112b08"></a>薩曰：『今彼之雁我先射得，可還我來。』菩薩爾<a 
name="0112b09" id="0112b09"></a>時告彼使曰：『我久發菩提心，一切有情是我<a 
name="0112b10" id="0112b10"></a>先有，云何此雁是汝先有？』提婆達多從久遠<a 
name="0112b11" id="0112b11"></a>來恒與菩薩結諸怨恨，聞此語已即懷瞋恚。<a 
name="0112b12" id="0112b12"></a>然菩薩此身與一切有情怨結已盡，唯提<a 
name="0112b13" id="0112b13"></a>婆達多一人尚有餘習；今因此雁為最後之<a 
name="0112b14" id="0112b14"></a>身，與提婆達多為初首&#x9B2A;諍。</p><p style="text-indent: 0em; margin-left: 0em"><span class="linehead"></span>「天示城王既請<a 
name="0112b15" id="0112b15"></a>淨飯王除樹不得，即自令其國內人眾共拔<a 
name="0112b16" id="0112b16"></a>其樹。爾時諸人施功用力叫聲沸&#x9599;，菩薩聞<a 
name="0112b17" id="0112b17"></a>已問左右曰：『彼是何聲？』闡陀大臣具陳彼樹<a 
name="0112b18" id="0112b18"></a>堰水之意。菩薩聞已即告眾人：『我當往彼為<a 
name="0112b19" id="0112b19"></a>除此樹。』時彼菩薩并童子等即共往彼，路傍<a 
name="0112b20" id="0112b20"></a>孔中出一毒蛇。烏陀夷見此毒蛇，恐害菩薩，<a 
name="0112b21" id="0112b21"></a>即拔利刀斬為兩段。蛇吐毒氣著烏陀夷身<a 
name="0112b22" id="0112b22"></a>變為黑色，因此名為黑烏陀夷。是時諸童子<a 
name="0112b23" id="0112b23"></a>等，爭騁勇力拽善堅樹。提婆達多鼓氣而前<a 
name="0112b24" id="0112b24"></a>盡力拽之，纔動而已；難陀童子擎少離地；菩<a 
name="0112b25" id="0112b25"></a>薩以手擲置空中，其樹乃為兩段，各分兩岸。<a 
name="0112b26" id="0112b26"></a>爾時菩薩告諸人曰：『此善堅樹，是其冷藥能<a 
name="0112b27" id="0112b27"></a>除熱病，汝等各應細截斬分。若有鬼氣癰腫，<a 
name="0112b28" id="0112b28"></a>將此塗之並得除差。』時諸童子並即乘車，歸<a 
name="0112b29" id="0112b29"></a>劫比羅城，至城門所遇占相師，作是言曰：<a 
name="0112c01" id="0112c01"></a>『菩薩於此日中不出家者，必登轉輪王位。』時<a 
name="0112c02" id="0112c02"></a>有釋迦女名喬比迦，住鍾聲聚落，在於高閣<a 
name="0112c03" id="0112c03"></a>上遊觀。菩薩入城遙見女，遂以&#x811A;指以壓其<a 
name="0112c04" id="0112c04"></a>車，車便不轉。其女遙見菩薩念於心，菩薩手<a 
name="0112c05" id="0112c05"></a>中先有鐵杵，以指撚之遂便微碎。喬比迦女<a 
name="0112c06" id="0112c06"></a>觀視菩薩，以&#x811A;指捺樓，其閣遂穴。諸人見已<a 
name="0112c07" id="0112c07"></a>作是念言：『此之釋女，必能善得菩薩之心。』時<a 
name="0112c08" id="0112c08"></a>淨飯王聞此語已，即迎喬比迦女，并二萬婇<a 
name="0112c09" id="0112c09"></a>女侍從入宮。</p><p style="text-indent: 0em; margin-left: 0em"><span class="linehead"></span>「菩薩常法：將欲遊觀園苑，即<a 
name="0112c10" id="0112c10"></a>&#x52C5;御者：『我之好乘汝速裝飾，我欲乘之遊觀<a 
name="0112c11" id="0112c11"></a>園苑。』御者受教，嚴飾上乘至菩薩前，白菩薩<a 
name="0112c12" id="0112c12"></a>曰：『我已嚴飾上乘，唯願知時。』菩薩登車遊<a 
name="0112c13" id="0112c13"></a>觀，逢一老人，氣力羸弱、形體損瘦、腰背僂曲、<a 
name="0112c14" id="0112c14"></a>行步倚杖、身體戰掉、鬚髮變色，不如餘人。<a 
name="0112c15" id="0112c15"></a>菩薩見已告御者曰：『彼是何人？腰背僂曲、形<a 
name="0112c16" id="0112c16"></a>體羸瘦、憔悴若此。』御者報曰：『此名老人，此<a 
name="0112c17" id="0112c17"></a>人不久要當身死。』菩薩問曰：『我於後時當如<a 
name="0112c18" id="0112c18"></a>是不？』御者報曰：『太子之身還當如是。』菩薩聞<a 
name="0112c19" id="0112c19"></a>已愁憂不樂，即告御者：『可速還宮，我至宮中<a 
name="0112c20" id="0112c20"></a>思量是事。我當云何得免斯苦？』御者依命即<a 
name="0112c21" id="0112c21"></a>還宮內。既至宮已，菩薩爾時端坐思惟，作是<a 
name="0112c22" id="0112c22"></a>念言：『如此老法，不久之間即至我身，我云何<a 
name="0112c23" id="0112c23"></a>免？』即說頌曰：</p><a 
name="0112c24" id="0112c24"></a><p><span class="lg">「『忽遇如此衰老者，　　形體枯瘦倚杖行；<a 
name="0112c25" id="0112c25"></a><br>　　我身亦為老所縛，　　云何得免斯苦事？』</span></p><a 
name="0112c26" id="0112c26"></a><p style="text-indent: 0em; margin-left: 0em"><span class="linehead"></span>「爾時淨飯王，見菩薩&#x5374;迴宮中，問御者曰：『太<a 
name="0112c27" id="0112c27"></a>子出城遊觀林泉，生歡喜不？』御者對曰：『我見<a 
name="0112c28" id="0112c28"></a>太子無有歡喜。』王曰：『何故不喜？』御者答曰：『我<a 
name="0112c29" id="0112c29"></a>與太子出城，門外見一老人，形體羸弱、顏容<a 
name="0113a01" id="0113a01"></a>枯悴、倚杖前行、身體戰掉。太子見已即問我<a 
name="0113a02" id="0113a02"></a>曰：「彼是何人一當至此？」我即答曰：「此名為老<a 
name="0113a03" id="0113a03"></a>人。」又問我曰：「我於後時當如此不？」我即答<a 
name="0113a04" id="0113a04"></a>曰：「必當如此。」太子聞已命我令還，思惟是事。<a 
name="0113a05" id="0113a05"></a>今者現在宮內思量是事。』時淨飯王聞此語<a 
name="0113a06" id="0113a06"></a>已自私念言：『太子生時，相師皆云出家修<a 
name="0113a07" id="0113a07"></a>道。今若如此，應是斯事。我當倍諸五欲樂具<a 
name="0113a08" id="0113a08"></a>以娛樂之。』作是念已，即令倍諸五欲樂具，以<a 
name="0113a09" id="0113a09"></a>娛太子。頌曰：</p><a 
name="0113a10" id="0113a10"></a><p><span class="lg">「『父王既聞御者言，　　即自思量相師語；<a 
name="0113a11" id="0113a11"></a><br>　　以諸五欲倍於前，　　願令菩薩不出家。』</span></p><a 
name="0113a12" id="0113a12"></a><p style="text-indent: 0em; margin-left: 0em"><span class="linehead"></span>「菩薩常法：將欲出城遊觀，先&#x52C5;御者：『速當為<a 
name="0113a13" id="0113a13"></a>我嚴飾車乘，我當出城遊觀。』御者受命，即<a 
name="0113a14" id="0113a14"></a>為嚴飾上妙車乘，既嚴飾已即白菩薩，今可<a 
name="0113a15" id="0113a15"></a>遊觀。將欲出城，逢一病人，舉身羸黃、瘦瘠疲<a 
name="0113a16" id="0113a16"></a>困、路傍諸人皆不顧見。菩薩見已問御者曰：<a 
name="0113a17" id="0113a17"></a>『此是何人？身形瘦弱羸黃困篤，一切諸人皆<a 
name="0113a18" id="0113a18"></a>不顧見。』御者報曰：『此名病人，因斯病故不<a 
name="0113a19" id="0113a19"></a>久當死。』菩薩問曰：『如此病法，我超過不？』御者<a 
name="0113a20" id="0113a20"></a>答曰：『此之病法亦未超過。』菩薩聞已愁憂不<a 
name="0113a21" id="0113a21"></a>樂，即命還宮，思惟是事。爾時御者送至宮內，<a 
name="0113a22" id="0113a22"></a>既至宮已，菩薩於是端身思惟如此病苦。時<a 
name="0113a23" id="0113a23"></a>淨飯王問御者曰：『太子出城遊觀，歡樂以不？』<a 
name="0113a24" id="0113a24"></a>御者答曰：『太子不樂。』又問曰：『何為不樂？』爾時<a 
name="0113a25" id="0113a25"></a>御者具陳上事。王聞是已，乃至倍加五欲娛<a 
name="0113a26" id="0113a26"></a>樂太子。頌曰：</p><a 
name="0113a27" id="0113a27"></a><p><span class="lg">「『上妙色聲香，　　最勝諸味觸；<a 
name="0113a28" id="0113a28"></a><br>　　當受五欲樂，　　勿棄我出家。』</span></p><a 
name="0113a29" id="0113a29"></a><p style="text-indent: 0em; margin-left: 0em"><span class="linehead"></span>「菩薩常法：將欲出城遊觀，先命御者嚴飾車<a 
name="0113b01" id="0113b01"></a>乘。既嚴飾已出城遊觀，逢一死人，以雜色<a 
name="0113b02" id="0113b02"></a>車而以載之。復有一人手持火爐在前而行，<a 
name="0113b03" id="0113b03"></a>雜色車後，多諸男女被髮哀號，見者悲切。<a 
name="0113b04" id="0113b04"></a>菩薩見已問御者曰：『此是何人？以種種雜色<a 
name="0113b05" id="0113b05"></a>嚴飾其車，載之而去，男女哀號見者悲切。』御<a 
name="0113b06" id="0113b06"></a>者答曰：『此名死人。』太子問曰：『云何名為死人？』<a 
name="0113b07" id="0113b07"></a>御者答曰：『此人生氣一盡，不復得與父母兄<a 
name="0113b08" id="0113b08"></a>弟妻子眷屬而重相見。』菩薩問曰：『我亦爾不？』<a 
name="0113b09" id="0113b09"></a>答曰：『亦爾。』菩薩聞已愁憂不樂，即命還宮。時<a 
name="0113b10" id="0113b10"></a>淨飯王問御者曰：『太子出城遊觀，歡樂以<a 
name="0113b11" id="0113b11"></a>不？』御者答曰：『我見太子愁憂不樂。』王曰：『何故？』<a 
name="0113b12" id="0113b12"></a>答曰：『今者路逢死人，父母妻子悲號相送，太<a 
name="0113b13" id="0113b13"></a>子問曰：「我當如此不？」我即答曰：「皆當如此。」故<a 
name="0113b14" id="0113b14"></a>在宮中思惟是事。』時淨飯王復加五欲，以種<a 
name="0113b15" id="0113b15"></a>種微妙音樂倡伎珠珍婇女娛樂菩薩。頌曰：</p><a 
name="0113b16" id="0113b16"></a><p><span class="lg">「『此最勝城甚嚴飾，　　天中天子可久住；<a 
name="0113b17" id="0113b17"></a><br>　　倍加五欲能歡樂，　　猶如千眼歡喜園。』</span></p><a 
name="0113b18" id="0113b18"></a><p style="text-indent: 0em; margin-left: 0em"><span class="linehead"></span>「爾時淨居諸天，皆共觀念：『菩薩先有大實因<a 
name="0113b19" id="0113b19"></a>力，我等當為菩薩作大緣故。何以故？若有大<a 
name="0113b20" id="0113b20"></a>因待大緣故。』即便化作一大沙門，執錫持&#x9262;<a 
name="0113b21" id="0113b21"></a>次行乞食。菩薩常法：出城遊觀先命嚴駕，既<a 
name="0113b22" id="0113b22"></a>嚴駕已登車前行，於衢路中逢一沙門，淨除<a 
name="0113b23" id="0113b23"></a>鬚髮被福田衣，執持瓶&#x9262;徐行乞食。菩薩見<a 
name="0113b24" id="0113b24"></a>已問御者曰：『此是何人？』御者答曰：『名出家人。』<a 
name="0113b25" id="0113b25"></a>菩薩問曰：『云何名為出家？』報曰：『此人以善心<a 
name="0113b26" id="0113b26"></a>修善行，於善處住，身口意業悉皆清淨。以信<a 
name="0113b27" id="0113b27"></a>心故，剃除鬚髮被如來服，捨離俗家昇涅槃<a 
name="0113b28" id="0113b28"></a>路，故名出家。』菩薩即便告御者曰：『汝可將車<a 
name="0113b29" id="0113b29"></a>近彼沙門。』御者奉命，即便引車至沙門所。菩<a 
name="0113c01" id="0113c01"></a>薩爾時問沙門曰：『汝是何人？何故剃除鬚髮<a 
name="0113c02" id="0113c02"></a>著別色衣，手持錫&#x9262;以乞自活？』沙門報曰：『我<a 
name="0113c03" id="0113c03"></a>出家人也。』菩薩又曰：『云何名為出家人也？』沙<a 
name="0113c04" id="0113c04"></a>門報曰：『常以善心恒修善行，身口意業悉令<a 
name="0113c05" id="0113c05"></a>清淨，捨離俗家昇涅槃路，故名出家人也。』菩<a 
name="0113c06" id="0113c06"></a>薩歎曰：『善哉斯事！善哉斯事！』即自念言：『若當<a 
name="0113c07" id="0113c07"></a>如此我亦出家。』即命御者：『可速還宮，我至宮<a 
name="0113c08" id="0113c08"></a>中思量是事。』御者奉命，執御還宮。既至宮中<a 
name="0113c09" id="0113c09"></a>寂然思念。時淨飯王問御者曰：『今者太子出<a 
name="0113c10" id="0113c10"></a>城遊觀，歡樂以不？』答曰：『我見太子愁憂不樂。』<a 
name="0113c11" id="0113c11"></a>王即問曰：『何故不樂？』御者答曰：『太子出城逢<a 
name="0113c12" id="0113c12"></a>一沙門，剃除鬚髮被福田衣，手持&#x9262;錫徐行<a 
name="0113c13" id="0113c13"></a>乞食。太子問我：「彼何人也？」我即答曰：「名出<a 
name="0113c14" id="0113c14"></a>家人。」便問我言：「云何名為出家？」我即答曰：「捨<a 
name="0113c15" id="0113c15"></a>其俗家，昇涅槃路，故名出家。」太子聞已，命<a 
name="0113c16" id="0113c16"></a>我引車近沙門所，問沙門曰：「汝是何人？剃除<a 
name="0113c17" id="0113c17"></a>鬚髮被異色衣，手執瓶&#x9262;自行乞食。」沙門<a 
name="0113c18" id="0113c18"></a>報曰：「我出家人也。」太子問曰：「云何名為出家<a 
name="0113c19" id="0113c19"></a>人也？」彼便報曰：「捨離俗家，昇涅槃路。」太子<a 
name="0113c20" id="0113c20"></a>聞已即便歎曰：「善哉斯事！善哉斯事！若如此<a 
name="0113c21" id="0113c21"></a>者我亦出家。」即便命我令速還宮，今在宮中<a 
name="0113c22" id="0113c22"></a>思量是事。』時淨飯王既聞此語，慘然不樂，私<a 
name="0113c23" id="0113c23"></a>自念曰：『太子生時相師占言：「太子不登王位，<a 
name="0113c24" id="0113c24"></a>必當出家。」觀今相狀，應出家時至。即設方便，<a 
name="0113c25" id="0113c25"></a>我今當令太子往田農所，見彼人眾行來作<a 
name="0113c26" id="0113c26"></a>務，心得歡喜忘出家事。』作是念已，即往宮中<a 
name="0113c27" id="0113c27"></a>告太子曰：『我有良田令人營植，汝可檢校。』<a 
name="0113c28" id="0113c28"></a>太子在宮，想彼老病死人，即懷憂懼，念彼沙<a 
name="0113c29" id="0113c29"></a>門復生喜戀，此心所繫無時暫捨。聞父所言<a 
name="0114a01" id="0114a01"></a>不可違背，即順父言，便命御者，登車即往，身<a 
name="0114a02" id="0114a02"></a>雖欲往田所，心恒繫念出家。既漸前行，忽於<a 
name="0114a03" id="0114a03"></a>中路遇五百寶藏悉皆開門，中有聲曰：『善哉<a 
name="0114a04" id="0114a04"></a>太子！我等珍寶，是汝過去眷屬之藏，汝可盡<a 
name="0114a05" id="0114a05"></a>取隨汝意用。』太子報曰：『此是過去眷屬愚癡<a 
name="0114a06" id="0114a06"></a>資具，無時積聚莫知棄捨。我今何用？汝等速<a 
name="0114a07" id="0114a07"></a>去。』時彼寶藏復出聲曰：『汝若不取，我今入海。』<a 
name="0114a08" id="0114a08"></a>菩薩報曰：『隨汝意去。』時寶藏等便入大海。爾<a 
name="0114a09" id="0114a09"></a>時菩薩復漸前行，至犁田村見彼耕人，塵土<a 
name="0114a10" id="0114a10"></a>坌身遍體流汗，手執牛杖盡皆有血。復見其<a 
name="0114a11" id="0114a11"></a>牛，皮背穿爛飢渴所逼，羸瘦困苦喘息不住，<a 
name="0114a12" id="0114a12"></a>為諸虻蠅唼食膿血，諸小虫等滿其瘡食，或<a 
name="0114a13" id="0114a13"></a>為犁刃傷割其&#x811A;。菩薩遊歷耕種之所，皆見<a 
name="0114a14" id="0114a14"></a>如此諸苦惱事。菩薩從無量劫來，深種慈悲，<a 
name="0114a15" id="0114a15"></a>遇此苦業便生憐愍，即喚耕田人等而問之<a 
name="0114a16" id="0114a16"></a>曰：『汝屬何人？』諸人報曰：『我等皆屬太子。』菩薩<a 
name="0114a17" id="0114a17"></a>告曰：『今放汝等任自存活，不須繫屬於我。耕<a 
name="0114a18" id="0114a18"></a>田牛等亦便放捨，任逐水草養其軀命。』于時<a 
name="0114a19" id="0114a19"></a>菩薩念此苦事，從車而下，於贍部樹間，入第<a 
name="0114a20" id="0114a20"></a>一無漏相似三昧，左右侍從圍繞菩薩，各坐<a 
name="0114a21" id="0114a21"></a>樹下瞻侍菩薩。</p><p style="text-indent: 0em; margin-left: 0em"><span class="linehead"></span>「時淨飯王自念：『食時將至，太<a 
name="0114a22" id="0114a22"></a>子何為不還宮內？』即欲自往看其太子，便命<a 
name="0114a23" id="0114a23"></a>車輅登之而行，至耕田所周迴諸處尋覓太<a 
name="0114a24" id="0114a24"></a>子，於贍部樹下，見入三昧。于時日已西傾，一<a 
name="0114a25" id="0114a25"></a>切林影皆隨日轉，唯太子所坐之樹猶蔭太<a 
name="0114a26" id="0114a26"></a>子，其陰不移。時淨飯王見是事已，即自念言：<a 
name="0114a27" id="0114a27"></a>『今我大子甚大威德。日已西傾，一切林影皆<a 
name="0114a28" id="0114a28"></a>隨日轉，唯大子所坐之樹猶蔭大子，其陰<a 
name="0114a29" id="0114a29"></a>不移。』歡喜踊躍生恭敬心，曲躬低頭前禮太<a 
name="0114b01" id="0114b01"></a>子，請從定起共登寶車，漸次還宮。至屍林下<a 
name="0114b02" id="0114b02"></a>見諸死人，或黃或淤臭穢狼藉，太子見已重<a 
name="0114b03" id="0114b03"></a>加憂念，於寶車中結跏趺坐，專心思惟。漸至<a 
name="0114b04" id="0114b04"></a>劫比羅城，時曆數者即占：『太子至七日內不<a 
name="0114b05" id="0114b05"></a>出家者，必登轉輪王位。』占知是事，即以其頌<a 
name="0114b06" id="0114b06"></a>奏淨飯王曰：</p><a 
name="0114b07" id="0114b07"></a><p><span class="lg">「『太子不出家，　　盡於七日中；<a 
name="0114b08" id="0114b08"></a><br>　　於彼日出時，　　必登金輪位。<a 
name="0114b09" id="0114b09"></a><br>　　七寶自在王，　　太子當如此；<a 
name="0114b10" id="0114b10"></a><br>　　海內無勞役，　　怨敵自平定。<a 
name="0114b11" id="0114b11"></a><br>　　太子若出家，　　無畏坐林間；<a 
name="0114b12" id="0114b12"></a><br>　　證彼一切智，　　度脫諸眾生。』</span></p><a 
name="0114b13" id="0114b13"></a><p style="text-indent: 0em; margin-left: 0em"><span class="linehead"></span>「爾時菩薩既至城內，有一釋迦種名不過，時<a 
name="0114b14" id="0114b14"></a>有其一女名曰鹿王，於樓&#x7A93;中遙見菩薩，讚<a 
name="0114b15" id="0114b15"></a>歎頌曰：</p><a 
name="0114b16" id="0114b16"></a><p><span class="lg">「『安樂乳母生，　　安樂父能養；<a 
name="0114b17" id="0114b17"></a><br>　　彼女極安樂，　　當與汝為妻。』</span></p><a 
name="0114b18" id="0114b18"></a><p style="text-indent: 0em; margin-left: 0em"><span class="linehead"></span>「菩薩聞此，其心寂入涅槃聲義，唯聞言曰：『汝<a 
name="0114b19" id="0114b19"></a>最勝人當思惟寂靜涅槃。』菩薩聞此涅槃聲，<a 
name="0114b20" id="0114b20"></a>愛念歡喜，聞妙聲故，即脫頸上珠瓔，擲於<a 
name="0114b21" id="0114b21"></a>空中。以威力故，遂落鹿王女頸上。諸人見此<a 
name="0114b22" id="0114b22"></a>皆大歡喜，白淨飯王具陳上事。王聞此語，即<a 
name="0114b23" id="0114b23"></a>令二萬婇女迎鹿王女，將入太子宮內。彼時<a 
name="0114b24" id="0114b24"></a>菩薩有三夫人：一名鹿王、二名喬比迦、三名<a 
name="0114b25" id="0114b25"></a>耶輸陀羅。其耶輸陀羅最為上首，其三夫人<a 
name="0114b26" id="0114b26"></a>各有二萬婇女，前後圍繞在於宮內。</p><p style="text-indent: 0em; margin-left: 0em"><span class="linehead"></span>「時淨飯<a 
name="0114b27" id="0114b27"></a>王，聞曆數者頌，即喚甘露等兄弟四人集居<a 
name="0114b28" id="0114b28"></a>一處，遞相議彼曆數之頌：『「若七日內不許出<a 
name="0114b29" id="0114b29"></a>家，登輪王位」者，我等宜應於七日內守護太<a 
name="0114c01" id="0114c01"></a>子，仍令兵眾於四城門勤加防衛。』作是議已，<a 
name="0114c02" id="0114c02"></a>即於劫比羅城築七重城塹，皆安鐵門，一一<a 
name="0114c03" id="0114c03"></a>門上盡挂鳴鈴。若有開閉，其鈴聲聞四面周<a 
name="0114c04" id="0114c04"></a>迴各四十里。菩薩所在樓閣之上，皆令伎女<a 
name="0114c05" id="0114c05"></a>作諸音樂歌舞圍遶，大臣猛將領四種兵，嚴<a 
name="0114c06" id="0114c06"></a>更警候營守城外。菩薩宮中諸門常閉，縱有<a 
name="0114c07" id="0114c07"></a>使命須往來者，於城樓上別置梯道，令五百<a 
name="0114c08" id="0114c08"></a>人擎之來去。其內宮門開閉之時，皆出異聲<a 
name="0114c09" id="0114c09"></a>令淨飯王聞。若聞門聲，諸宮女等盡執仗<a 
name="0114c10" id="0114c10"></a>刃，劫比羅城外百官吏人，亦復勤加遞相防<a 
name="0114c11" id="0114c11"></a>守。時淨飯王自將四兵守城東門，其斛飯王<a 
name="0114c12" id="0114c12"></a>自將四兵守城南門，其白淨王復將四兵守<a 
name="0114c13" id="0114c13"></a>城西門，甘露飯王亦將四兵守城北門。大名<a 
name="0114c14" id="0114c14"></a>釋迦領諸猛士巡行城內，至城東門問守門<a 
name="0114c15" id="0114c15"></a>人曰：『誰守此門？』淨飯王報曰：『是我知更。』大名<a 
name="0114c16" id="0114c16"></a>將曰：『嚴更者好，睡眠者惡。』即說頌曰：</p><a 
name="0114c17" id="0114c17"></a><p><span class="lg">「『睡者如死人，　　此人屬魔王；<a 
name="0114c18" id="0114c18"></a><br>　　智者常覺悟，　　是故勤防守。』</span></p><a 
name="0114c19" id="0114c19"></a><p style="text-indent: 0em; margin-left: 0em"><span class="linehead"></span>「大名釋迦說此頌已即至南門，問守門者曰：<a 
name="0114c20" id="0114c20"></a>『何人守此？』斛飯王報曰：『是我知更。』大名將曰：<a 
name="0114c21" id="0114c21"></a>『勤加者好，睡眠者惡。』即說頌曰：</p><a 
name="0114c22" id="0114c22"></a><p><span class="lg">「『睡者如死人，　　此人屬魔王；<a 
name="0114c23" id="0114c23"></a><br>　　智者常覺悟，　　是故勤防守。』</span></p><a 
name="0114c24" id="0114c24"></a><p style="text-indent: 0em; margin-left: 0em"><span class="linehead"></span>「大名釋迦說此頌已復至西門，問守門者曰：<a 
name="0114c25" id="0114c25"></a>『是何人守？』白飯王報曰：『是我知更。』大名將曰：<a 
name="0114c26" id="0114c26"></a>『勤加者善，睡眠者惡。』復說頌曰：</p><a 
name="0114c27" id="0114c27"></a><p><span class="lg">「『睡者如死人，　　此人屬魔王；<a 
name="0114c28" id="0114c28"></a><br>　　智者常覺悟，　　是故勤防守。』</span></p><a 
name="0114c29" id="0114c29"></a><p style="text-indent: 0em; margin-left: 0em"><span class="linehead"></span>「說此頌已復至北門，問守門者曰：『是何人守？』<a 
name="0115a01" id="0115a01"></a>甘露飯王報曰：『是我知更。』大名將曰：『策勤者<a 
name="0115a02" id="0115a02"></a>善，睡眠者不善。』即說頌曰：</p><a 
name="0115a03" id="0115a03"></a><p><span class="lg">「『睡者如死人，　　此人屬魔王；<a 
name="0115a04" id="0115a04"></a><br>　　智者常覺悟，　　是故勤防守。』</span></p><a 
name="0115a05" id="0115a05"></a><p style="text-indent: 0em; margin-left: 0em"><span class="linehead"></span>「說此頌已還至中營，問守營人曰：『何人知更？』<a 
name="0115a06" id="0115a06"></a>營人報曰：『是某知更。』『策勤者善，睡眠者不善。』<a 
name="0115a07" id="0115a07"></a>即說頌曰：</p><a 
name="0115a08" id="0115a08"></a><p><span class="lg">「『策勤莫違法，　　實語莫妄語；<a 
name="0115a09" id="0115a09"></a><br>　　妄語入黑暗，　　是故勤防守。』</span></p><a 
name="0115a10" id="0115a10"></a><p style="text-indent: 0em; margin-left: 0em"><span class="linehead"></span>「大名釋迦如此巡已即至天曉，於淨飯王所<a 
name="0115a11" id="0115a11"></a>白其王曰：『七日之中一夜已過，唯餘六日。』<a 
name="0115a12" id="0115a12"></a>王便報曰：『既餘六日，勤加守護。六日若過，我<a 
name="0115a13" id="0115a13"></a>之太子登金輪王。我等諸人咸皆隨從，飛騰<a 
name="0115a14" id="0115a14"></a>虛空觀四天下。』如此警候乃至六日，唯餘一<a 
name="0115a15" id="0115a15"></a>夜。天帝釋有常法，觀念之時窮於下界，即說<a 
name="0115a16" id="0115a16"></a>頌曰：</p><a 
name="0115a17" id="0115a17"></a><p><span class="lg">「『釋迦牟尼國王子，　　修六度行皆圓具；<a 
name="0115a18" id="0115a18"></a><br>　　愛樂出俗處山林，　　以求無上真如道。』</span></p><a 
name="0115a19" id="0115a19"></a><p><span class="juanname">根本說一切有部毘奈耶破僧事卷第三</span></p>
<hr>【經文資訊】大正藏第 24 冊 No. 1450 根本說一切有部毘奈耶破僧事<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4736.html?index=T24n1450" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T24n1450_003 by HTTrack Website Copier/3.x [XR&CO'2014], Tue, 07 Jun 2016 06:51:59 GMT -->
</html>
