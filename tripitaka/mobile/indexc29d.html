<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T47n1960_006 by HTTrack Website Copier/3.x [XR&CO'2014], Tue, 07 Jun 2016 06:58:45 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=635238825&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT47n1960&amp;utmp=%2Fmobile%2Findex.php%3Findex%3DT47n1960_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexeda6.html?index=T47n1960_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第47冊<br/>No.1960 釋淨土群疑論 (7卷)<br/>【唐 懷感撰】<br/>第 6 卷</p>
	<a href="index942e-2.html?index=T47n1960_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T47">
<div class="root" id="1960" sutra_name="釋淨土群疑論" sutra_juan="[卷6]">　
<a 
name="0063a24" id="0063a24"></a><a 
name="0063a25" id="0063a25"></a><a 
name="0063a26" id="0063a26"></a><p><span class="juanname">釋淨土群疑論卷第六</span></p><a 
name="0063a27" id="0063a27"></a><a 
name="0063a28" id="0063a28"></a><p style="margin-left: 4em"><span class="byline">西都千福寺大德懷感撰</span></p><a 
name="0063a29" id="0063a29"></a><p style="text-indent: 0em; margin-left: 0em"><span class="linehead"></span>問曰。為一切眾生求生淨土悉得生耶。為亦<a 
name="0063b01" id="0063b01"></a>有不得生耶。若悉得生眾生界無窮。何因極<a 
name="0063b02" id="0063b02"></a>樂國土有終盡日。阿彌陀佛有涅槃時。又花<a 
name="0063b03" id="0063b03"></a>聚菩薩及山海慧菩薩不應發願。若有一眾<a 
name="0063b04" id="0063b04"></a>生生阿彌陀佛國未盡。若我先生者我終不<a 
name="0063b05" id="0063b05"></a>取正覺。亦不得言眾生生盡我最後生也。若<a 
name="0063b06" id="0063b06"></a>有不令生者。何因五逆十惡誹謗正法罪之<a 
name="0063b07" id="0063b07"></a>極重而得往生。何有罪人更過此者不得生<a 
name="0063b08" id="0063b08"></a>也。又經言亦令一切眾生得生淨土。不得生<a 
name="0063b09" id="0063b09"></a>者。應非眾生。又大悲世尊慈心普遍。何因獨<a 
name="0063b10" id="0063b10"></a>隔一數。而不令其生耶。無限大悲有不平等<a 
name="0063b11" id="0063b11"></a>過也。</p><a 
name="0063b12" id="0063b12"></a><p style="text-indent: 0em; margin-left: 0em"><span class="linehead"></span>釋曰。此有二釋。一釋。一切眾生悉令得生。以<a 
name="0063b13" id="0063b13"></a>佛大悲心無限量。等起慈心咸與利益。弘誓<a 
name="0063b14" id="0063b14"></a>大願不簡怨親。故一切有情無不生也。若爾<a 
name="0063b15" id="0063b15"></a>前所設難復云何通。答。雖盡令生而眾生志<a 
name="0063b16" id="0063b16"></a>願種種差別。或不信正法。或樂著小乘。或愛<a 
name="0063b17" id="0063b17"></a>處穢方。或大悲拔苦住茲穢土。拯救含生。或<a 
name="0063b18" id="0063b18"></a>樂往生佗餘佛國修行供養。如是種種異行<a 
name="0063b19" id="0063b19"></a>異心。不可並令俱生極樂。雖並得生無盡生<a 
name="0063b20" id="0063b20"></a>者。譬如一切眾生皆有佛性。雖當成佛未必<a 
name="0063b21" id="0063b21"></a>盡成。如也盡成眾生界盡。此亦如是。前義不<a 
name="0063b22" id="0063b22"></a>妨。且觀一類樂生西方機緣略盡。菩薩發願<a 
name="0063b23" id="0063b23"></a>如來滅度也。二釋。亦有不令生西方者。如經<a 
name="0063b24" id="0063b24"></a>說言。應度者皆已度訖。又言。化緣既盡遷<a 
name="0063b25" id="0063b25"></a>神涅槃。以此准知。約有緣說。不據一切眾生<a 
name="0063b26" id="0063b26"></a>總論。雖佛廣大心盡眾生界。然其受化唯度<a 
name="0063b27" id="0063b27"></a>有緣。故往生有終盡之機。如來有滅度之日。<a 
name="0063b28" id="0063b28"></a>菩薩致最後往。觀音成補處之位也。故此往<a 
name="0063b29" id="0063b29"></a>生之徒。非遍一切者也。</p><a 
name="0063c01" id="0063c01"></a><p style="text-indent: 0em; margin-left: 0em"><span class="linehead"></span>問曰。既言淨土無女人。如何鼓音聲王陀羅<a 
name="0063c02" id="0063c02"></a>尼經。說阿彌陀佛其國號曰清泰。聖王所住<a 
name="0063c03" id="0063c03"></a>其城縱廣十千由旬。於中充滿剎利之種。父<a 
name="0063c04" id="0063c04"></a>名月上轉輪聖王。其母名曰殊勝妙顏。子名<a 
name="0063c05" id="0063c05"></a>月明。奉事弟子名無垢稱。智慧弟子名曰攬<a 
name="0063c06" id="0063c06"></a>光。神足精勤名曰大化。魔王名曰無勝。提婆<a 
name="0063c07" id="0063c07"></a>達多名曰寂意。若無女人如何有母耶。</p><a 
name="0063c08" id="0063c08"></a><p style="text-indent: 0em; margin-left: 0em"><span class="linehead"></span>釋曰。今為三釋。一釋云。佛有受用身變化身。<a 
name="0063c09" id="0063c09"></a>觀經說者。是受用身。鼓音聲王經說者。是變<a 
name="0063c10" id="0063c10"></a>化身也。又受用身中化分段生死諸位菩薩。<a 
name="0063c11" id="0063c11"></a>現胎生身有父母等。化變易位現化生身便<a 
name="0063c12" id="0063c12"></a>無父母。二釋云。此父母城邑等並是諸功德<a 
name="0063c13" id="0063c13"></a>法。如維摩經說。智度菩薩母。方便以為父等。<a 
name="0063c14" id="0063c14"></a>亦以諸功德作種種人名。說種種法。如文殊<a 
name="0063c15" id="0063c15"></a>師利於覺城東遇善財童子。此覺城東還是<a 
name="0063c16" id="0063c16"></a>功德名也。此亦如是。以諸功德為父母等名<a 
name="0063c17" id="0063c17"></a>也。言國清泰者。此顯如來最清淨法界也。性<a 
name="0063c18" id="0063c18"></a>淨曰清。體寬稱泰。萬德依止故言國也。其<a 
name="0063c19" id="0063c19"></a>城縱廣十千由旬者。此顯如來大圓鏡智也。<a 
name="0063c20" id="0063c20"></a>其智具含十智。能有十力。因十度成故名十<a 
name="0063c21" id="0063c21"></a>千由旬也。於中充滿剎利種者。剎利種王<a 
name="0063c22" id="0063c22"></a>種也。鏡智之中有於法王恒沙功德諸法種<a 
name="0063c23" id="0063c23"></a>子。故言充滿剎利種也。父名月上者。此金<a 
name="0063c24" id="0063c24"></a>剛三昧也。夫月以破闇為能。三昧除惑為用<a 
name="0063c25" id="0063c25"></a>也。轉輪聖王者。夫金輪王尊諸粟散。金剛喻<a 
name="0063c26" id="0063c26"></a>定勝餘三昧也。殊勝妙顏者。夫一身之中顏<a 
name="0063c27" id="0063c27"></a>面第一。六度之內般若稱尊。般若殊勝為大<a 
name="0063c28" id="0063c28"></a>師之母也。子名月明者。佛喻於日。光明第一<a 
name="0063c29" id="0063c29"></a>菩薩功德名之曰子。次稱月明也。奉事弟子<a 
name="0064a01" id="0064a01"></a>名無垢稱者。此顯如來平等性智。常觀鏡智<a 
name="0064a02" id="0064a02"></a>名為奉事。不與惑俱號無垢稱。智慧弟子名<a 
name="0064a03" id="0064a03"></a>攬光者。此顯如來妙觀察智。一切諸法無不<a 
name="0064a04" id="0064a04"></a>明了。故曰攬光。神足弟子名大化者。此顯如<a 
name="0064a05" id="0064a05"></a>來成所作智。起身語意種種變現。故名神足。<a 
name="0064a06" id="0064a06"></a>此三智也居鏡智之後名弟。從鏡智而生曰<a 
name="0064a07" id="0064a07"></a>子也。魔王名無勝者。此顯如來大悲功德也。<a 
name="0064a08" id="0064a08"></a>佛以大悲憐愍含識。常在生死拔苦有情。魔<a 
name="0064a09" id="0064a09"></a>樂生死。故曰魔王。此大悲超二乘之悲上。故<a 
name="0064a10" id="0064a10"></a>名無勝也。提婆達多名曰寂意者。煩惱喧動<a 
name="0064a11" id="0064a11"></a>惱亂行人喻於調達。如來觀諸煩惱即是涅<a 
name="0064a12" id="0064a12"></a>槃。故提婆達多名為寂也。此乃約諸功德。以<a 
name="0064a13" id="0064a13"></a>立父母等名。非是淨土之中阿彌陀佛別有<a 
name="0064a14" id="0064a14"></a>胎生父母也。三釋云。如悲華經等說。諸佛成<a 
name="0064a15" id="0064a15"></a>道於淨穢土。所現成道種種不同。或有菩薩。<a 
name="0064a16" id="0064a16"></a>於彼國生修菩薩行。即於彼國成等正覺。世<a 
name="0064a17" id="0064a17"></a>界不變。名號與劫亦無有異。或有菩薩。於彼<a 
name="0064a18" id="0064a18"></a>國土生。即於彼國成等正覺。世界不變。名號<a 
name="0064a19" id="0064a19"></a>與劫更別立稱。或有菩薩。於彼國生修菩薩<a 
name="0064a20" id="0064a20"></a>行。即於彼國成等正覺。當成佛時世界即變<a 
name="0064a21" id="0064a21"></a>勝前世界。名號與劫悉皆改轉。如觀音授記<a 
name="0064a22" id="0064a22"></a>經中具說。或有菩薩。於此世界生已。往他世<a 
name="0064a23" id="0064a23"></a>界成等正覺。具如悲華經說。此並菩薩因中<a 
name="0064a24" id="0064a24"></a>發願不同。故有如是差別。又如諸經中。或有<a 
name="0064a25" id="0064a25"></a>菩薩。童子出家成等正覺。或有菩薩。納妻生<a 
name="0064a26" id="0064a26"></a>子。棄捨五欲成等正覺。或有此世界生於中<a 
name="0064a27" id="0064a27"></a>成道。有他世界生他世界成道。如法華經說。<a 
name="0064a28" id="0064a28"></a>如龍女。於此娑婆世界畜生道生。後往南方<a 
name="0064a29" id="0064a29"></a>無垢世界。捨彼女身即成男子。成等正覺。又<a 
name="0064b01" id="0064b01"></a>花光如來是於胎生。於淨土中成等正覺。故<a 
name="0064b02" id="0064b02"></a>經言。佛為王子時棄國捨世榮。於最末後身<a 
name="0064b03" id="0064b03"></a>出家成佛道。以此准知。花光佛於他世界受<a 
name="0064b04" id="0064b04"></a>於胎生。於淨土中成等正覺。若非胎生。寧為<a 
name="0064b05" id="0064b05"></a>王子。棄國捨世榮也。今阿彌陀佛亦爾。於清<a 
name="0064b06" id="0064b06"></a>泰國受彼胎生。於極樂國成等正覺也。</p><a 
name="0064b07" id="0064b07"></a><p style="text-indent: 0em; margin-left: 0em"><span class="linehead"></span>問曰。如舍利弗大目連等。所得五通不越三<a 
name="0064b08" id="0064b08"></a>千大千世界。如何生彼凡夫。即能下至見聞<a 
name="0064b09" id="0064b09"></a>神通等。超過百千萬億諸佛世界。以此准知。<a 
name="0064b10" id="0064b10"></a>往生淨土者。皆是大根大行菩薩往生。非是<a 
name="0064b11" id="0064b11"></a>凡夫所能生也。</p><a 
name="0064b12" id="0064b12"></a><p style="text-indent: 0em; margin-left: 0em"><span class="linehead"></span>釋曰。此義不定。不可以穢土聖人所得五通<a 
name="0064b13" id="0064b13"></a>勝於淨土凡夫類也。只如北&#x6B1D;單越定報千<a 
name="0064b14" id="0064b14"></a>年。何妨非想非非想天壽命八萬劫得有中<a 
name="0064b15" id="0064b15"></a>夭之者。豈以天業報長。不許有中夭之壽。淨<a 
name="0064b16" id="0064b16"></a>土亦爾。雖是凡夫。以受生業勝。或淨土報強<a 
name="0064b17" id="0064b17"></a>乘佛本願。或託聖威靈。或資生緣好。或獲大<a 
name="0064b18" id="0064b18"></a>乘妙定。緣此得通。勝此方聖。何所怪也。又五<a 
name="0064b19" id="0064b19"></a>趣中陰將求受生。所得業通超二乘修得神<a 
name="0064b20" id="0064b20"></a>通。何妨淨土眾生得通勝於此聖也。故經說<a 
name="0064b21" id="0064b21"></a>言。聲聞獨覺無漏善根。不如初心始業菩薩<a 
name="0064b22" id="0064b22"></a>有漏善根。</p><a 
name="0064b23" id="0064b23"></a><p style="text-indent: 0em; margin-left: 0em"><span class="linehead"></span>問曰。未知往生西方眾生。為是分段生死。為<a 
name="0064b24" id="0064b24"></a>是變易生死。</p><a 
name="0064b25" id="0064b25"></a><p style="text-indent: 0em; margin-left: 0em"><span class="linehead"></span>釋曰。彼土菩薩八地已上一向是於變易生<a 
name="0064b26" id="0064b26"></a>死。七地已還初果已上。或是分段。或是變易。<a 
name="0064b27" id="0064b27"></a>直往三賢及十信等。皆唯分段。然壽命無量<a 
name="0064b28" id="0064b28"></a>無邊阿僧祇劫。三十二相。真金色身虛無之<a 
name="0064b29" id="0064b29"></a>身無極之體。五通自在微妙難思也。</p><a 
name="0064c01" id="0064c01"></a><p style="text-indent: 0em; margin-left: 0em"><span class="linehead"></span>問曰。淨土之中既言無苦。未知三苦八苦之<a 
name="0064c02" id="0064c02"></a>中。無何苦也。</p><a 
name="0064c03" id="0064c03"></a><p style="text-indent: 0em; margin-left: 0em"><span class="linehead"></span>釋曰。若依小乘婆娑等說。佛身猶有三苦具<a 
name="0064c04" id="0064c04"></a>足。八苦之中猶有五苦。謂生苦．老苦．病苦．<a 
name="0064c05" id="0064c05"></a>死苦．五取蘊苦。唯無三苦。謂愛別離苦．怨憎<a 
name="0064c06" id="0064c06"></a>會苦．求不得苦。以如來身十五界是有漏。謂<a 
name="0064c07" id="0064c07"></a>五根．五塵．五識。三界通有漏及無漏。謂意<a 
name="0064c08" id="0064c08"></a>界．法界．意識界。以是有漏身故。有生等五<a 
name="0064c09" id="0064c09"></a>苦。然斷貪瞋癡等諸煩惱結。無三苦也。以愛<a 
name="0064c10" id="0064c10"></a>別離苦是愛結。怨憎會苦是恚結。求不得苦<a 
name="0064c11" id="0064c11"></a>是貪結。佛雖愍諸釋種為&#x7460;璃王所誅。而非<a 
name="0064c12" id="0064c12"></a>愛別離苦。調達出血。栴遮繫盂。火坑毒飯<a 
name="0064c13" id="0064c13"></a>眾怨來集。非怨憎會苦也。聚落乞食空&#x9262;而<a 
name="0064c14" id="0064c14"></a>歸。遇飢饉世乞求不得。雖屬此事。非求不得<a 
name="0064c15" id="0064c15"></a>苦也。大乘之中。以佛世尊五蘊十二處十八<a 
name="0064c16" id="0064c16"></a>界皆是無漏故。涅槃經云。諸佛所師所謂法<a 
name="0064c17" id="0064c17"></a>也。以法常故諸佛亦常。又言。捨無常色獲得<a 
name="0064c18" id="0064c18"></a>常色。受想行識亦復如是。維摩經言。佛身無<a 
name="0064c19" id="0064c19"></a>漏。諸漏已盡。如是等諸大乘經減言。佛身<a 
name="0064c20" id="0064c20"></a>唯是無漏。三苦八苦唯是有漏。故諸佛身無<a 
name="0064c21" id="0064c21"></a>諸苦也。十地已還凡夫已上有二釋。一釋云。<a 
name="0064c22" id="0064c22"></a>三苦之中有行苦壞苦。八苦之中有一苦。謂<a 
name="0064c23" id="0064c23"></a>五取蘊苦。以十地已還由受有漏變易分段<a 
name="0064c24" id="0064c24"></a>諸報身故。又於行苦。有漏遷流是行苦也。諸<a 
name="0064c25" id="0064c25"></a>有漏樂生時樂。住時樂壞時苦。故有壞苦也。<a 
name="0064c26" id="0064c26"></a>彼無逼迫身心憂苦。唯無苦苦也。初受彼身。<a 
name="0064c27" id="0064c27"></a>雖名為生。非眾苦所依。又無胎藏逼迫。無生<a 
name="0064c28" id="0064c28"></a>苦。命極長遠無量無邊阿僧祇劫。縱令凡夫<a 
name="0064c29" id="0064c29"></a>還入變易生死。究竟成佛無死苦。捨彼命願<a 
name="0065a01" id="0065a01"></a>生穢土。救苦眾生。雖死非苦也。以心忻樂願<a 
name="0065a02" id="0065a02"></a>捨報修慈悲故。此五蘊報從惑所生體是有<a 
name="0065a03" id="0065a03"></a>漏。即五取蘊苦也。淨佛國土四大安穩無病<a 
name="0065a04" id="0065a04"></a>苦。形無衰損。無老苦。勝友恒集無愛別離苦。<a 
name="0065a05" id="0065a05"></a>惡人不生。無怨憎會苦。資緣無乏。無求不得<a 
name="0065a06" id="0065a06"></a>苦。二釋云。極樂世界八苦同前。三苦之中唯<a 
name="0065a07" id="0065a07"></a>有行苦。由受分段變易報故。雖有樂受以唯<a 
name="0065a08" id="0065a08"></a>清淨。常恒相續無有間斷。究竟永證寂滅之<a 
name="0065a09" id="0065a09"></a>樂。雖有少息而不生苦。非壞苦也。故彼淨土<a 
name="0065a10" id="0065a10"></a>言無苦也。無苦苦壞苦也。</p><a 
name="0065a11" id="0065a11"></a><p style="text-indent: 0em; margin-left: 0em"><span class="linehead"></span>問曰。既彼淨土雖無苦苦等。而猶有彼行苦<a 
name="0065a12" id="0065a12"></a>等。如何得名為極樂也。</p><a 
name="0065a13" id="0065a13"></a><p style="text-indent: 0em; margin-left: 0em"><span class="linehead"></span>釋曰。三苦之中唯有一苦。八苦之內亦唯有<a 
name="0065a14" id="0065a14"></a>一苦。既三中無二。八中闕七。唯雖有餘一不<a 
name="0065a15" id="0065a15"></a>名有苦。如涅槃經言。如河少水亦名無水。如<a 
name="0065a16" id="0065a16"></a>食少鹽亦名無鹽。又如毘曇言。大海一渧須<a 
name="0065a17" id="0065a17"></a>彌一塵。不可說言有山海也。今此亦爾。縱有<a 
name="0065a18" id="0065a18"></a>少苦。不妨得名為極樂也。又逼迫不安。在身<a 
name="0065a19" id="0065a19"></a>在心名為憂苦。彼土俱無名為極樂也。</p><a 
name="0065a20" id="0065a20"></a><p style="text-indent: 0em; margin-left: 0em"><span class="linehead"></span>問曰。觀經言。分身化阿彌陀佛化觀世音大<a 
name="0065a21" id="0065a21"></a>勢至。集極樂世界度苦眾生。彼土既云極樂。<a 
name="0065a22" id="0065a22"></a>即應無苦眾生。何因乃言集極樂國度苦眾<a 
name="0065a23" id="0065a23"></a>生耶。釋曰。今言度苦眾生者。為度自土苦<a 
name="0065a24" id="0065a24"></a>眾生。為度他土苦眾生耶。</p><a 
name="0065a25" id="0065a25"></a><p style="text-indent: 0em; margin-left: 0em"><span class="linehead"></span>答。通度自他土苦眾生。</p><a 
name="0065a26" id="0065a26"></a><p style="text-indent: 0em; margin-left: 0em"><span class="linehead"></span>問曰。自土既無苦眾生。云何度自土苦眾生。<a 
name="0065a27" id="0065a27"></a>他土雖有苦眾生。應須往彼度苦。何因乃集<a 
name="0065a28" id="0065a28"></a>極樂。遠度他方苦耶。</p><a 
name="0065a29" id="0065a29"></a><p style="text-indent: 0em; margin-left: 0em"><span class="linehead"></span>答。自國眾生雖無苦。然有二種生死分段變<a 
name="0065b01" id="0065b01"></a>易有漏有為行苦之苦。如來同集為說妙法。<a 
name="0065b02" id="0065b02"></a>令速出離二種生死成就法身。故名度苦。他<a 
name="0065b03" id="0065b03"></a>國眾生或宜身往親自救拔。故分身佛遍滿<a 
name="0065b04" id="0065b04"></a>十方。如此土眾生淨土業成臨命終化佛來<a 
name="0065b05" id="0065b05"></a>迎往彼。或宜歸還遠為利益。故集本國遙拯<a 
name="0065b06" id="0065b06"></a>沈淪。或言度苦眾生。化佛集自土中化諸菩<a 
name="0065b07" id="0065b07"></a>薩。令興大悲心。捨自土樂。遣生他方行大悲<a 
name="0065b08" id="0065b08"></a>行教化十方有緣眾生。故言集極樂國度苦<a 
name="0065b09" id="0065b09"></a>眾生。如經論言。八地菩薩由多寂證真如理。<a 
name="0065b10" id="0065b10"></a>不肯出定教化眾生。諸佛摩頂。勸令出定教<a 
name="0065b11" id="0065b11"></a>化眾生。即其義也。故維摩經言。此土菩薩於<a 
name="0065b12" id="0065b12"></a>諸眾生大悲堅固。又言。是人乃能捨清淨土。<a 
name="0065b13" id="0065b13"></a>而來樂此多怨害處。</p><a 
name="0065b14" id="0065b14"></a><p style="text-indent: 0em; margin-left: 0em"><span class="linehead"></span>問曰。阿彌陀經言。其國眾生無有眾苦。但受<a 
name="0065b15" id="0065b15"></a>諸樂。未知八識之中幾有識種。而與樂受相<a 
name="0065b16" id="0065b16"></a>應乎。</p><a 
name="0065b17" id="0065b17"></a><p style="text-indent: 0em; margin-left: 0em"><span class="linehead"></span>釋曰。八識之中。七八兩識一類相續。緣境微<a 
name="0065b18" id="0065b18"></a>細難可了知。縱處阿鼻地獄極苦之處。縱生<a 
name="0065b19" id="0065b19"></a>三禪極樂之處。而此兩識唯與捨受相應。乃<a 
name="0065b20" id="0065b20"></a>至佛果大圓鏡智平等性智相應淨識。亦唯<a 
name="0065b21" id="0065b21"></a>恒與捨受相應。以此准知。極樂世界此七八<a 
name="0065b22" id="0065b22"></a>識恒與捨受相應也。餘六轉識與三受相應。<a 
name="0065b23" id="0065b23"></a>謂喜樂捨。在意與喜樂受相應。在五識與樂<a 
name="0065b24" id="0065b24"></a>受相應。捨受通與一切相應。以稱讚淨土經<a 
name="0065b25" id="0065b25"></a>言無有一切身心憂苦。唯有無量清淨喜樂。<a 
name="0065b26" id="0065b26"></a>是故名為極樂世界。以此准知。淨土六識之<a 
name="0065b27" id="0065b27"></a>中但無憂苦無妨有捨。以諸喜樂心後。至歇<a 
name="0065b28" id="0065b28"></a>減位多皆與彼捨受相應。又彼捨受體非逼<a 
name="0065b29" id="0065b29"></a>迫。善業所感。故得與彼捨受相應。又彼眾生<a 
name="0065c01" id="0065c01"></a>起未至定及與中間禪第四靜慮已上諸定。<a 
name="0065c02" id="0065c02"></a>如何不許與捨受相應。以此准知。雖名極樂<a 
name="0065c03" id="0065c03"></a>亦得與其捨受相應也。若謂不然。彼亦不得<a 
name="0065c04" id="0065c04"></a>與喜相應。以彼土名極樂界故。雖土名極樂<a 
name="0065c05" id="0065c05"></a>而得與喜相應。何妨名極樂亦與捨受相應<a 
name="0065c06" id="0065c06"></a>也。</p><a 
name="0065c07" id="0065c07"></a><p style="text-indent: 0em; margin-left: 0em"><span class="linehead"></span>問曰。分段生死大智度論文等。言受蟲身肉<a 
name="0065c08" id="0065c08"></a>身。大品經言。阿鞞跋致菩薩身中無八萬戶<a 
name="0065c09" id="0065c09"></a>蟲。彼既有分段生死。故須有蟲身也。若有者。<a 
name="0065c10" id="0065c10"></a>阿彌陀經言彼佛國土無三惡趣。復云何有<a 
name="0065c11" id="0065c11"></a>八萬戶蟲。進退相違。如何解釋。</p><a 
name="0065c12" id="0065c12"></a><p style="text-indent: 0em; margin-left: 0em"><span class="linehead"></span>釋曰。淨土眾生雖受分段。而無有彼八萬戶<a 
name="0065c13" id="0065c13"></a>蟲。大智度論及大品經。說是蟲身據穢土說。<a 
name="0065c14" id="0065c14"></a>且就穢土。色界諸天雖是凡夫。身中尚無八<a 
name="0065c15" id="0065c15"></a>萬戶蟲。及三災起壞劫時末先壞三惡趣。爾<a 
name="0065c16" id="0065c16"></a>時人中所受。於身猶自無有八萬戶蟲。以三<a 
name="0065c17" id="0065c17"></a>惡趣先已壞盡。何況淨土清淨妙色身。雖是<a 
name="0065c18" id="0065c18"></a>分段。而無有是諸蟲身也。</p><a 
name="0065c19" id="0065c19"></a><p style="text-indent: 0em; margin-left: 0em"><span class="linehead"></span>問曰。何故稱讚淨土經說。西方去此世界過<a 
name="0065c20" id="0065c20"></a>百千俱胝那庾多佛土。此即四遠之中。是於<a 
name="0065c21" id="0065c21"></a>處遠。觀經乃言阿彌陀佛去此不遠。二文相<a 
name="0065c22" id="0065c22"></a>違。請辨其義。</p><a 
name="0065c23" id="0065c23"></a><p style="text-indent: 0em; margin-left: 0em"><span class="linehead"></span>釋曰。案極樂之邦去此世界百千俱胝那庾<a 
name="0065c24" id="0065c24"></a>多佛土。誠為處遠。今言不遠。自有別義聊陳<a 
name="0065c25" id="0065c25"></a>十釋以會斯文。一佛力不遠。二方便不遠。三<a 
name="0065c26" id="0065c26"></a>應現不遠。四自心不遠。五守護不遠。六有緣<a 
name="0065c27" id="0065c27"></a>不遠。七本願不遠。八來迎不遠。九往生不遠。<a 
name="0065c28" id="0065c28"></a>十不放逸不遠。一佛力者。經言。以佛力故當<a 
name="0065c29" id="0065c29"></a>得見彼。二方便者。經言。有異方便令汝得見。<a 
name="0066a01" id="0066a01"></a>三應現者。經言。阿彌陀佛住立空中。四自心<a 
name="0066a02" id="0066a02"></a>者。經言。是心作佛是心是佛。五守護者。經<a 
name="0066a03" id="0066a03"></a>言。常來至彼行人之所。六有緣者。經言。有緣<a 
name="0066a04" id="0066a04"></a>眾生皆悉得見。七本願者。經言。宿願力故。有<a 
name="0066a05" id="0066a05"></a>憶想者必得成就。八來迎者。經言。與諸化佛<a 
name="0066a06" id="0066a06"></a>來迎行人。九往生者。經言。如彈指頃即生彼<a 
name="0066a07" id="0066a07"></a>國。十不放逸者。如涅槃經第三十卷云。夫放<a 
name="0066a08" id="0066a08"></a>逸者。雖得近佛及佛弟子。猶名為遠。今但能<a 
name="0066a09" id="0066a09"></a>專心不行放逸。即名近佛。不名遠也。以具斯<a 
name="0066a10" id="0066a10"></a>十義名不遠也。</p><a 
name="0066a11" id="0066a11"></a><p style="text-indent: 0em; margin-left: 0em"><span class="linehead"></span>問曰。觀經言。是心作佛。是心是佛。諸佛正遍<a 
name="0066a12" id="0066a12"></a>知海從心想生。云何是心即能作佛也。</p><a 
name="0066a13" id="0066a13"></a><p style="text-indent: 0em; margin-left: 0em"><span class="linehead"></span>釋曰。案唯識之理。心外無別法。萬法萬相皆<a 
name="0066a14" id="0066a14"></a>是自心。故起信論言。心生諸法生。心滅諸法<a 
name="0066a15" id="0066a15"></a>滅。維摩經言。隨其心淨即佛土淨。又言。心垢<a 
name="0066a16" id="0066a16"></a>故眾生垢。心淨故眾生淨。故知萬法皆心變<a 
name="0066a17" id="0066a17"></a>現。當用此心觀彼佛時。阿彌陀佛為本性相。<a 
name="0066a18" id="0066a18"></a>眾生觀心緣彼如來。不能心外見佛真相。當<a 
name="0066a19" id="0066a19"></a>觀心變作影像相。是影像相名曰相分。能觀<a 
name="0066a20" id="0066a20"></a>之心是於見分。見相兩分皆不離於自證分。<a 
name="0066a21" id="0066a21"></a>見分之力能現相分。故名是心作佛也。此相<a 
name="0066a22" id="0066a22"></a>分即是自證分心。無別有體。故名是心是佛。<a 
name="0066a23" id="0066a23"></a>欲觀如來一切功德。皆用自心所變影像。故<a 
name="0066a24" id="0066a24"></a>名諸佛正遍知海從心想生也。或由心想修<a 
name="0066a25" id="0066a25"></a>種種行。為萬德因名正遍知海從心想生。故<a 
name="0066a26" id="0066a26"></a>賢護經第二初言。菩薩亦爾。一心善思見諸<a 
name="0066a27" id="0066a27"></a>如來。見已即住。住已問義。解釋歡喜即能思<a 
name="0066a28" id="0066a28"></a>惟。今此佛者從何所來。而我是身復從何出。<a 
name="0066a29" id="0066a29"></a>觀彼如來竟無來處及以去處。我身亦爾。本<a 
name="0066b01" id="0066b01"></a>無出處。豈有轉還。彼復應作如是思惟。今<a 
name="0066b02" id="0066b02"></a>此三界唯心。是心有佛。何以故。隨彼心念還<a 
name="0066b03" id="0066b03"></a>自見心。今我從心見佛。我心作佛。我心是佛。<a 
name="0066b04" id="0066b04"></a>我心是如來。我心是我身。我心見佛。心不知<a 
name="0066b05" id="0066b05"></a>心。心不見心。華嚴亦言。心如工畫師。畫種種<a 
name="0066b06" id="0066b06"></a>五陰。一切世間中無法而不造。如心佛亦爾。<a 
name="0066b07" id="0066b07"></a>如佛眾生然。心佛及眾生此三無差別。心有<a 
name="0066b08" id="0066b08"></a>垢位名曰眾生。心純淨時名曰為佛。即其義<a 
name="0066b09" id="0066b09"></a>也。</p><a 
name="0066b10" id="0066b10"></a><p style="text-indent: 0em; margin-left: 0em"><span class="linehead"></span>問曰。觀經言。若見眉間白毫者。八萬四千相<a 
name="0066b11" id="0066b11"></a>自然當見。云何得見無見頂相。</p><a 
name="0066b12" id="0066b12"></a><p style="text-indent: 0em; margin-left: 0em"><span class="linehead"></span>釋曰。有釋者言。此無見頂相既名無見頂。實<a 
name="0066b13" id="0066b13"></a>不可見。然言見八萬四千相者。此實除無見<a 
name="0066b14" id="0066b14"></a>頂相。但見餘八萬三千九百九十九相。以少<a 
name="0066b15" id="0066b15"></a>從多。總名為見。其實不見斯一相也。不爾名<a 
name="0066b16" id="0066b16"></a>義遂即相違。如須彌被焚唯一塵在。大海將<a 
name="0066b17" id="0066b17"></a>竭唯一渧在。不可說言有山海在。此亦如是<a 
name="0066b18" id="0066b18"></a>總觀諸相。皆悉周遍。唯此一相不可觀見。不<a 
name="0066b19" id="0066b19"></a>可說言不觀諸相。有釋言。此相雖復不同諸<a 
name="0066b20" id="0066b20"></a>相。多分不見。名無見頂相。佛威神力加被眾<a 
name="0066b21" id="0066b21"></a>生。於觀行中還復得見。然他受用身變化身<a 
name="0066b22" id="0066b22"></a>等。從首至足皆為物現。令得瞻仰利益有情。<a 
name="0066b23" id="0066b23"></a>他既不見。即無利益。何得名為他受用身。即<a 
name="0066b24" id="0066b24"></a>應此之一相非他受用。為顯此相殊勝第一<a 
name="0066b25" id="0066b25"></a>令物尊重。多不得見故。名無見頂相。復為眾<a 
name="0066b26" id="0066b26"></a>生現斯眾相。令他受用尊重修者。何妨得見。<a 
name="0066b27" id="0066b27"></a>如釋迦佛為剃除髮上令見頂。彼佛亦然。不<a 
name="0066b28" id="0066b28"></a>可執文以取其義。即令一切眾生觀見此<a 
name="0066b29" id="0066b29"></a>相。</p><a 
name="0066c01" id="0066c01"></a><p style="text-indent: 0em; margin-left: 0em"><span class="linehead"></span>問曰。如觀經第九觀中。本欲觀阿彌陀佛身<a 
name="0066c02" id="0066c02"></a>相光明。計作觀成。只合觀見阿彌陀佛。何因<a 
name="0066c03" id="0066c03"></a>見阿彌陀佛。乃更得見十方諸佛耶。</p><a 
name="0066c04" id="0066c04"></a><p style="text-indent: 0em; margin-left: 0em"><span class="linehead"></span>釋曰。此有三義。得見十方諸佛。一由諸佛功<a 
name="0066c05" id="0066c05"></a>德悉皆同等。皆有自利利他化益平等。故觀<a 
name="0066c06" id="0066c06"></a>一佛即見十方諸佛。故文殊般若說一行三<a 
name="0066c07" id="0066c07"></a>昧云。能於一佛念念相續。即是念中能見過<a 
name="0066c08" id="0066c08"></a>去未來現在諸佛。何以故。念一佛功德無量<a 
name="0066c09" id="0066c09"></a>無邊。亦與無量諸佛功德無二。不思議佛法<a 
name="0066c10" id="0066c10"></a>等無分別。皆乘一如成最正覺。悉具無量功<a 
name="0066c11" id="0066c11"></a>德<span class="corr" title='[辨&gt;辯]'>辯</span>才。二釋。以見一佛得念佛三昧除障滅<a 
name="0066c12" id="0066c12"></a>罪故。能通見十方佛也。三釋。阿彌陀佛光明<a 
name="0066c13" id="0066c13"></a>遍照十方世界。因光得見十方佛也。般舟三<a 
name="0066c14" id="0066c14"></a>昧經說。跋陀和菩薩請釋迦牟尼佛言。未來<a 
name="0066c15" id="0066c15"></a>眾生云何得見十方諸佛。佛教令念阿彌陀<a 
name="0066c16" id="0066c16"></a>佛。即見十方一切諸佛。以此佛特與娑婆眾<a 
name="0066c17" id="0066c17"></a>生有緣。先於此佛專心稱念。三昧易成。除障<a 
name="0066c18" id="0066c18"></a>滅罪。光明遍照見十方佛也。</p><a 
name="0066c19" id="0066c19"></a><p style="text-indent: 0em; margin-left: 0em"><span class="linehead"></span>問曰。觀經言。作此觀者生諸佛前。何因觀阿<a 
name="0066c20" id="0066c20"></a>彌陀佛願生西方。只應言生阿彌陀佛前。而<a 
name="0066c21" id="0066c21"></a>乃說言生諸佛前也。</p><a 
name="0066c22" id="0066c22"></a><p style="text-indent: 0em; margin-left: 0em"><span class="linehead"></span>釋曰。此有四釋。一釋言。作此第九真身觀<a 
name="0066c23" id="0066c23"></a>時。非直見阿彌陀佛。亦見十方一切諸佛。是<a 
name="0066c24" id="0066c24"></a>故非直生極樂國。亦得隨願通生諸佛國。故<a 
name="0066c25" id="0066c25"></a>言生諸佛前。二釋云。雖見十方諸佛。然作此<a 
name="0066c26" id="0066c26"></a>觀。本擬往生西方。如何通生諸佛國也。而言<a 
name="0066c27" id="0066c27"></a>諸佛前者。以此觀勝。行者得生西方之時。非<a 
name="0066c28" id="0066c28"></a>直見阿彌陀佛。即見十方一切諸佛。故言生<a 
name="0066c29" id="0066c29"></a>諸佛前。三釋言。此阿彌陀佛雖是一身。國中<a 
name="0067a01" id="0067a01"></a>化佛其數無量。行者初生之時化佛雲集。皆<a 
name="0067a02" id="0067a02"></a>來摩頂。為其說法。化佛非一。故言生諸佛前。<a 
name="0067a03" id="0067a03"></a>四釋言。阿彌陀佛雖現一身。而此一身多佛<a 
name="0067a04" id="0067a04"></a>同變。相雖是一。其體實多。以多諸佛於一眾<a 
name="0067a05" id="0067a05"></a>生皆悉有緣。並悉共變。阿彌陀佛同在一處。<a 
name="0067a06" id="0067a06"></a>猶如多盞燈光光各別不相障礙似同一光。<a 
name="0067a07" id="0067a07"></a>佛身亦爾。諸一一佛各變一身。雖似一身其<a 
name="0067a08" id="0067a08"></a>實多身。雖生一佛前即名生諸佛前也。</p><a 
name="0067a09" id="0067a09"></a><p style="text-indent: 0em; margin-left: 0em"><span class="linehead"></span>問曰。法華經言。假使滿世間皆如舍利弗。盡<a 
name="0067a10" id="0067a10"></a>思共度量。不能測佛智。斯即凡夫二乘無能<a 
name="0067a11" id="0067a11"></a>測佛之智。又論文說。地度人度根度諸他心<a 
name="0067a12" id="0067a12"></a>智不得相緣。如何觀經言。若見佛身即見佛<a 
name="0067a13" id="0067a13"></a>心。佛心者慈悲心是。有經言。獼猴獻蜜亦知<a 
name="0067a14" id="0067a14"></a>佛心。又有經言。大目犍連以他心智觀佛心。<a 
name="0067a15" id="0067a15"></a>念阿難為侍者。猶如日出東方照於西壁。前<a 
name="0067a16" id="0067a16"></a>經言不能測佛智。後經說能觀佛心。二經既<a 
name="0067a17" id="0067a17"></a>殊。若為通釋也。</p><a 
name="0067a18" id="0067a18"></a><p style="text-indent: 0em; margin-left: 0em"><span class="linehead"></span>釋曰。薩婆多部釋此義言。佛有二種心。一曾<a 
name="0067a19" id="0067a19"></a>得心。二未曾得心。佛若起未曾得心。舍利弗<a 
name="0067a20" id="0067a20"></a>等盡思度量不能得知。若起曾得心。乃至獼<a 
name="0067a21" id="0067a21"></a>猴等亦知佛心。解深密經佛自釋言。佛見分<a 
name="0067a22" id="0067a22"></a>心十地菩薩等所不能知。起相分心一切凡<a 
name="0067a23" id="0067a23"></a>夫悉皆知也。今言亦見佛心者。是見相分心<a 
name="0067a24" id="0067a24"></a>也。經言佛心者大慈悲是也。然佛有緣理內<a 
name="0067a25" id="0067a25"></a>證智心。有緣事外觀眾生心。如緣理內證智<a 
name="0067a26" id="0067a26"></a>心。是自證分心。佛佛相知。十地不測。緣事<a 
name="0067a27" id="0067a27"></a>外觀眾生見分心。亦佛佛相知十地不測。緣<a 
name="0067a28" id="0067a28"></a>理及事外觀眾生相分心。如來加被。乃至獼<a 
name="0067a29" id="0067a29"></a>猴亦知佛心也。</p><a 
name="0067b01" id="0067b01"></a><p style="text-indent: 0em; margin-left: 0em"><span class="linehead"></span>問曰。九品生人依何位地。以分九品。</p><a 
name="0067b02" id="0067b02"></a><p style="text-indent: 0em; margin-left: 0em"><span class="linehead"></span>釋曰。&#x9E81;分九品有於二家。細分九品乃有多<a 
name="0067b03" id="0067b03"></a>說。言二家者。一釋。此之九品並是十信菩薩。<a 
name="0067b04" id="0067b04"></a>約住約退。造善造惡。昇降不同分成九品。初<a 
name="0067b05" id="0067b05"></a>三品人是十信不退住本位人。行有淺深。成<a 
name="0067b06" id="0067b06"></a>上三品。中三品人退大乘心發小乘意。退大<a 
name="0067b07" id="0067b07"></a>乘行修小乘業。行有淺深成中三品。下三品<a 
name="0067b08" id="0067b08"></a>人退大乘心起生死心。退大乘行造生死罪。<a 
name="0067b09" id="0067b09"></a>罪有重輕成下三品。二釋言。發大菩提心修<a 
name="0067b10" id="0067b10"></a>行菩薩行。行有淺深成上三品。發小菩提心<a 
name="0067b11" id="0067b11"></a>修行聲聞行。行有淺深成中三品。不發大小<a 
name="0067b12" id="0067b12"></a>二乘心。不修大小二乘行。唯起生死心。唯造<a 
name="0067b13" id="0067b13"></a>生死罪。造罪有重輕。成下三品。此即&#x9E81;分九<a 
name="0067b14" id="0067b14"></a>品也。細分九品者。且上品三人諸師取捨有<a 
name="0067b15" id="0067b15"></a>多同異。一師言。上品上生四五六地菩薩。上<a 
name="0067b16" id="0067b16"></a>品中生初二三地菩薩。上品下生地前三十<a 
name="0067b17" id="0067b17"></a>心菩薩。一師言。上品上生十迴向。上品中生<a 
name="0067b18" id="0067b18"></a>十行。上品下生十住。一師言。上品上生地前<a 
name="0067b19" id="0067b19"></a>三十心。上品中生十住末心。上品下生十信<a 
name="0067b20" id="0067b20"></a>初心。一師云。上品上生十行十迴向。上品中<a 
name="0067b21" id="0067b21"></a>生十住。上品下生十信。一師云。上品上生十<a 
name="0067b22" id="0067b22"></a>住初心。上品中生十信後位。上品下生十信<a 
name="0067b23" id="0067b23"></a>初位。一師云。上品上生取十信及十信前能<a 
name="0067b24" id="0067b24"></a>發三心能修三行。悉名上品上生。上品中生。<a 
name="0067b25" id="0067b25"></a>上品下生。唯取十信已前發菩提心修善凡<a 
name="0067b26" id="0067b26"></a>夫。起行淺深以分二品。所以諸師判此三品<a 
name="0067b27" id="0067b27"></a>高下不同者。以無生法忍經論判位或下或<a 
name="0067b28" id="0067b28"></a>上。仁王般若說。無生法忍在七八九地。諸論<a 
name="0067b29" id="0067b29"></a>之中說。無生法忍在於初地。或在忍位。菩薩<a 
name="0067c01" id="0067c01"></a>本業瓔珞經說。無生法忍在十住位。華嚴經<a 
name="0067c02" id="0067c02"></a>說無生法忍在十信位。占察經說。無生法忍<a 
name="0067c03" id="0067c03"></a>在十信前凡夫位。故諸師各據一位得無生<a 
name="0067c04" id="0067c04"></a>法忍。分上三品高下不同也。中三品中一師<a 
name="0067c05" id="0067c05"></a>云。中品上生是三果人。中品中生是七方便<a 
name="0067c06" id="0067c06"></a>人。中品下生人是種解脫分善根人。一師云。<a 
name="0067c07" id="0067c07"></a>中品上生忍位人。中品中生頂位人。中品下<a 
name="0067c08" id="0067c08"></a>生<span class="gaiji">暖<!--gaiji,暖,1[火*(而/而)],2&#x243D9;,3--></span>位人。一師云。中品上生<span class="gaiji">暖<!--gaiji,暖,1[火*(而/而)],2&#x243D9;,3--></span>頂忍位人。中<a 
name="0067c09" id="0067c09"></a>品中生前三解脫分善根人。中品下生曾種<a 
name="0067c10" id="0067c10"></a>解脫分善根人。一師云。中三品人並是種解<a 
name="0067c11" id="0067c11"></a>脫分善根人。只由持戒得有淺深及不持戒<a 
name="0067c12" id="0067c12"></a>人但行世善。以分三品。不約位地上下分成<a 
name="0067c13" id="0067c13"></a>三品也。下三品人只由遇緣造罪多少輕重<a 
name="0067c14" id="0067c14"></a>不同。分成下三品。無別位地也。無生忍有六<a 
name="0067c15" id="0067c15"></a>位。一聞慧。在十信前。二生勝解。在十信後。<a 
name="0067c16" id="0067c16"></a>三思慧。在十住後。四修慧。在<span class="gaiji">暖<!--gaiji,暖,1[火*(而/而)],2&#x243D9;,3--></span>後。五證得。<a 
name="0067c17" id="0067c17"></a>在初地。六相續。在八地。此在因中佛果圓<a 
name="0067c18" id="0067c18"></a>滿。</p><a 
name="0067c19" id="0067c19"></a><p style="text-indent: 0em; margin-left: 0em"><span class="linehead"></span>問曰。未知往生皆得不退。何故上品中生言。<a 
name="0067c20" id="0067c20"></a>經七日應時即於阿耨多羅三藐三菩提得不<a 
name="0067c21" id="0067c21"></a>退轉。</p><a 
name="0067c22" id="0067c22"></a><p style="text-indent: 0em; margin-left: 0em"><span class="linehead"></span>釋曰。此上品中生人。十信五心已前人。十信<a 
name="0067c23" id="0067c23"></a>第六心名不退心。生經七日得彼第六不退<a 
name="0067c24" id="0067c24"></a>之心。故名於菩提得不退轉。初往生時即名<a 
name="0067c25" id="0067c25"></a>不退者。此約處不退說。此兩經文各據一義。<a 
name="0067c26" id="0067c26"></a>不相違也。</p><a 
name="0067c27" id="0067c27"></a><p style="text-indent: 0em; margin-left: 0em"><span class="linehead"></span>問曰。何因九品往生皆於阿彌陀佛乘其本<a 
name="0067c28" id="0067c28"></a>願。來迎行人生佛國土。唯中品下生不言聖<a 
name="0067c29" id="0067c29"></a>眾來迎。有何意也。</p><a 
name="0068a01" id="0068a01"></a><p style="text-indent: 0em; margin-left: 0em"><span class="linehead"></span>釋曰。准依四十八大誓願。若不來迎不取正<a 
name="0068a02" id="0068a02"></a>覺。又下品三生猶得聖來。准上准下。必應聖<a 
name="0068a03" id="0068a03"></a>迎。然不述者或是翻譯者脫。或是略而不述。<a 
name="0068a04" id="0068a04"></a>有釋。中品三人佛以大慈大悲。臨終之時而<a 
name="0068a05" id="0068a05"></a>來迎接。非是本願故。中品下生者。佛不來迎。<a 
name="0068a06" id="0068a06"></a>非是經文脫也。以四十八弘誓願中說。設我<a 
name="0068a07" id="0068a07"></a>得作佛。十方眾生發菩提心。修諸功德。至<a 
name="0068a08" id="0068a08"></a>心發願。欲生我國。臨命終時假令不與大眾<a 
name="0068a09" id="0068a09"></a>現其人前者。不取正覺。此願中既言。發菩提<a 
name="0068a10" id="0068a10"></a>心修諸功德。不與大眾現其人前者。不取正<a 
name="0068a11" id="0068a11"></a>覺。此發菩提心言。是發無上大菩提心。此中<a 
name="0068a12" id="0068a12"></a>品等三人猶未發無上菩提心。但是修諸功德<a 
name="0068a13" id="0068a13"></a>願欲生者。雖得往生佛不來迎。不違本願。以<a 
name="0068a14" id="0068a14"></a>不發菩提心。非是當於大誓願也。藥師經中。<a 
name="0068a15" id="0068a15"></a>說八菩薩示其道路令生西方。此即佛不來<a 
name="0068a16" id="0068a16"></a>迎。佛若來迎佛自引去得去西方。何須藥師<a 
name="0068a17" id="0068a17"></a>&#x7460;璃光佛遣八菩薩示其道路也。故知無佛<a 
name="0068a18" id="0068a18"></a>所以佛不來迎者。亦是不違本誓願。以彼人<a 
name="0068a19" id="0068a19"></a>先雖修道。以非專心決定故。不是至心發願<a 
name="0068a20" id="0068a20"></a>欲生彼國故。藥師經言而未定者。若是至心<a 
name="0068a21" id="0068a21"></a>發願。即非不定之人也。又彼經所明之行。當<a 
name="0068a22" id="0068a22"></a>此中品三人。非當本願也。又菩薩處胎經說。<a 
name="0068a23" id="0068a23"></a>眾生作西方業。多分不得生於西方。生於懈<a 
name="0068a24" id="0068a24"></a>慢國中者。此非是專修西方之業至心發願<a 
name="0068a25" id="0068a25"></a>之人。以行業不專發願不至。不當本願。故不<a 
name="0068a26" id="0068a26"></a>來迎。佛若來迎即是西方淨土業成。豈容佛<a 
name="0068a27" id="0068a27"></a>迎而生懈慢國也。為無量壽經說。三輩人皆<a 
name="0068a28" id="0068a28"></a>發無上菩提之心悉得佛迎。縱令不見猶當<a 
name="0068b01" id="0068b01"></a>夢見而得往生也。</p><a 
name="0068b02" id="0068b02"></a><p style="text-indent: 0em; margin-left: 0em"><span class="linehead"></span>問曰。何故觀經說下品上生。至心稱佛。滅五<a 
name="0068b03" id="0068b03"></a>十億劫生死之罪。下品中生聞佛功德。下品<a 
name="0068b04" id="0068b04"></a>下生稱彼佛名。俱滅八十億劫生死之罪。何<a 
name="0068b05" id="0068b05"></a>為同念一佛。功德不殊。滅彼罪愆少多有異<a 
name="0068b06" id="0068b06"></a>也。</p><a 
name="0068b07" id="0068b07"></a><p style="text-indent: 0em; margin-left: 0em"><span class="linehead"></span>釋曰。此有二意。一釋言。一念佛功德齊理應<a 
name="0068b08" id="0068b08"></a>滅罪無別。但以三品罪人惡業有其多少。下<a 
name="0068b09" id="0068b09"></a>品上生罪少。唯有五十億劫之罪。障生西方。<a 
name="0068b10" id="0068b10"></a>下二品人罪漸多。故有八十億劫等罪。為彼<a 
name="0068b11" id="0068b11"></a>罪有階降。說滅多少不同。非是念佛功德殊<a 
name="0068b12" id="0068b12"></a>令其滅罪差別。譬如壯士有力能負八斗之<a 
name="0068b13" id="0068b13"></a>米。有人唯有五斗。遣彼壯士持行。非壯者不<a 
name="0068b14" id="0068b14"></a>能多擎。只是米元五斗。此義亦爾。下品上生<a 
name="0068b15" id="0068b15"></a>唯有五十億劫之罪。佛隨彼罪多少。言滅五<a 
name="0068b16" id="0068b16"></a>十億劫。下品中生罪重前品。三十億劫隨其<a 
name="0068b17" id="0068b17"></a>罪障。言滅八十億劫。下品下生其罪最重。故<a 
name="0068b18" id="0068b18"></a>令具足十念稱阿彌陀佛。於念念中滅八十<a 
name="0068b19" id="0068b19"></a>億劫生死之罪。故此三品說滅罪殊。非是念<a 
name="0068b20" id="0068b20"></a>佛功德有差別也。二釋言。念佛名號雖復不<a 
name="0068b21" id="0068b21"></a>殊。由念佛心至誠差別。故令滅罪多少不同。<a 
name="0068b22" id="0068b22"></a>下品上生罪業輕薄。死無惡相。怖心不極。雖<a 
name="0068b23" id="0068b23"></a>至誠念佛但能滅彼五十億劫生死之罪。下<a 
name="0068b24" id="0068b24"></a>品中生地獄猛火一時俱至。罪人忙怖念佛<a 
name="0068b25" id="0068b25"></a>至誠。由心徹到滅除八十億劫重罪。問。若然<a 
name="0068b26" id="0068b26"></a>者下品下生忙怖最重。應言念佛更滅多億。<a 
name="0068b27" id="0068b27"></a>何故同前八十億劫。答。行者命終時其氣力<a 
name="0068b28" id="0068b28"></a>虛。微盡力至誠。只至於此力有分齊。豈能多<a 
name="0068b29" id="0068b29"></a>耶。以罪既多障生淨土。令具十念。滅罪方<a 
name="0068c01" id="0068c01"></a>同始得往生清淨佛土。譬如神劍能斬大木。<a 
name="0068c02" id="0068c02"></a>如其多用力入木即深。如不多用力斬木便<a 
name="0068c03" id="0068c03"></a>淺。非劍有利鈍。蓋人力之強弱不同。此亦如<a 
name="0068c04" id="0068c04"></a>是。佛之功德雖復無差別。然其念者至誠有<a 
name="0068c05" id="0068c05"></a>異。故令滅罪多少不同也。</p><a 
name="0068c06" id="0068c06"></a><p style="text-indent: 0em; margin-left: 0em"><span class="linehead"></span>問曰。何因聞十二部經首題名字。只滅千劫<a 
name="0068c07" id="0068c07"></a>重罪。念佛一聲乃滅五十億劫重罪。般若云。<a 
name="0068c08" id="0068c08"></a>聞經不逆。勝供養八百四千萬億那由他諸<a 
name="0068c09" id="0068c09"></a>佛也。</p><a 
name="0068c10" id="0068c10"></a><p style="text-indent: 0em; margin-left: 0em"><span class="linehead"></span>釋曰。彼經供養佛是好時。然供養佛是有相<a 
name="0068c11" id="0068c11"></a>心。供養功德少。持經是惡時。作無相心。持經<a 
name="0068c12" id="0068c12"></a>功德多也。今此聞經念佛同是惡時。悉但有<a 
name="0068c13" id="0068c13"></a>相。然與阿彌陀佛宿舊緣熟。惡世稱佛生<a 
name="0068c14" id="0068c14"></a>信極難。佛能弘經。是以稱佛滅罪多彼聞經<a 
name="0068c15" id="0068c15"></a>也。</p><a 
name="0068c16" id="0068c16"></a><p style="text-indent: 0em; margin-left: 0em"><span class="linehead"></span>問曰。下品下生人罪雖多下品中生。五逆謗<a 
name="0068c17" id="0068c17"></a>法何因。下品中生但聞佛功德。即得往生。下<a 
name="0068c18" id="0068c18"></a>品下生乃須具足十念。稱阿彌陀佛方生淨<a 
name="0068c19" id="0068c19"></a>土耶。</p><a 
name="0068c20" id="0068c20"></a><p style="text-indent: 0em; margin-left: 0em"><span class="linehead"></span>釋曰。有二釋。一言。計五逆等愆。只合六劫受<a 
name="0068c21" id="0068c21"></a>罪。然有九八十億劫罪者。以此人造茲重罪。<a 
name="0068c22" id="0068c22"></a>長養過去諸餘業。皆令有力。能招九八十億<a 
name="0068c23" id="0068c23"></a>劫生死之報。如一念瞋心現前。能燒一切善<a 
name="0068c24" id="0068c24"></a>法。能障百千法門也。此亦如是。造此重罪。能<a 
name="0068c25" id="0068c25"></a>增過去惡業。皆有力勢。能感惡報。障生淨土<a 
name="0068c26" id="0068c26"></a>也。二釋。此五逆罪唯感五劫受苦。然謗法罪<a 
name="0068c27" id="0068c27"></a>經說受苦劫數長遠。如大品經及佛藏經說。<a 
name="0068c28" id="0068c28"></a>謗法人墮此阿鼻地獄。此間劫壞更生他方<a 
name="0068c29" id="0068c29"></a>地獄中。如是展轉經無數劫。故須十聲稱佛<a 
name="0069a01" id="0069a01"></a>滅八十億劫重罪得生淨土也。</p><a 
name="0069a02" id="0069a02"></a><p style="text-indent: 0em; margin-left: 0em"><span class="linehead"></span>問曰。何意往生法門非唯一法。垂終之日偏<a 
name="0069a03" id="0069a03"></a>令念佛。不教餘善。有何義耶。</p><a 
name="0069a04" id="0069a04"></a><p style="text-indent: 0em; margin-left: 0em"><span class="linehead"></span>釋曰。命終之人偏教念佛。以此七義勝。不教<a 
name="0069a05" id="0069a05"></a>餘法。七義者何。一勝。二少。三易。四滅。五緣。<a 
name="0069a06" id="0069a06"></a>六迎。七生。一言勝者。一切凡聖若人若法。無<a 
name="0069a07" id="0069a07"></a>過於佛。最尊勝。二障斷盡。萬德周圓。自覺<a 
name="0069a08" id="0069a08"></a>覺他覺行窮滿。悲愍眾生。過踰一子。是諸有<a 
name="0069a09" id="0069a09"></a>情大歸依處。為洲為渚。是救是歸。故須至誠<a 
name="0069a10" id="0069a10"></a>稱念佛。二少者。諸修善中唯此念佛言辭最<a 
name="0069a11" id="0069a11"></a>少。餘諸法門悉皆多也。臨終之日命在斯頃<a 
name="0069a12" id="0069a12"></a>豈能更修餘多法也。三易者。於諸修行法門<a 
name="0069a13" id="0069a13"></a>之中。唯此念佛最易修習。將終之際百苦纏<a 
name="0069a14" id="0069a14"></a>身。氣力衰微。萬事俱捨。勸令念佛猶恐不成。<a 
name="0069a15" id="0069a15"></a>更說餘門。誠難習學。簡斯易法。教彼令修也。<a 
name="0069a16" id="0069a16"></a>四滅者。此專念佛言約易修。一念至誠即能<a 
name="0069a17" id="0069a17"></a>滅八十億劫生死重愆。永絕娑婆三途苦報<a 
name="0069a18" id="0069a18"></a>也。五緣者。阿彌陀佛曠遠劫已來。共眾生結<a 
name="0069a19" id="0069a19"></a>緣極重。有於供養見聞隨喜同行等緣。乘此<a 
name="0069a20" id="0069a20"></a>宿因一心稱念。尋聲則救永絕五燒也。六迎<a 
name="0069a21" id="0069a21"></a>者。以念佛罪垢滅除。阿彌陀佛乘本誓願。與<a 
name="0069a22" id="0069a22"></a>諸聖眾親自來迎。餘法不然。故須念佛也。七<a 
name="0069a23" id="0069a23"></a>生者。如彼願言乃至十念若不生者不取正<a 
name="0069a24" id="0069a24"></a>覺也。以斯七義勝諸法門。故勸眾生。終時念<a 
name="0069a25" id="0069a25"></a>佛也。</p><a 
name="0069a26" id="0069a26"></a><p style="text-indent: 0em; margin-left: 0em"><span class="linehead"></span>問曰。一念十念阿彌陀佛得生西方。為是唯<a 
name="0069a27" id="0069a27"></a>用此念佛而得往生。為更藉餘法門方得生<a 
name="0069a28" id="0069a28"></a>耶。若唯取此念者。未解此念。經雖說言即<a 
name="0069a29" id="0069a29"></a>是具足無上功德。如何一念即成無上功德<a 
name="0069b01" id="0069b01"></a>也。</p><a 
name="0069b02" id="0069b02"></a><p style="text-indent: 0em; margin-left: 0em"><span class="linehead"></span>釋曰。功德無量。豈要須藉長時多修方成無<a 
name="0069b03" id="0069b03"></a>量也。自有長時多修而是少福。自有少時少<a 
name="0069b04" id="0069b04"></a>修而是多福。其義如何。如金剛般若言。初日<a 
name="0069b05" id="0069b05"></a>分中日分後日分。各各以恒河沙等身命布<a 
name="0069b06" id="0069b06"></a>施。如是無量百千萬億劫以身布施。若復有<a 
name="0069b07" id="0069b07"></a>人聞此經典。信心不逆其福勝彼等。無量百<a 
name="0069b08" id="0069b08"></a>千萬億劫時長也。捨恒河沙等身修多也。一一<a 
name="0069b09" id="0069b09"></a>皆害其命苦多也。雖復具有三多。而其福少。<a 
name="0069b10" id="0069b10"></a>若復有人身少也。聞此經典時少也。信心不<a 
name="0069b11" id="0069b11"></a>逆行少也。而得功德過逾前福。此是上聖校<a 
name="0069b12" id="0069b12"></a>量。非是下凡測度。豈不信也。今此一念念佛<a 
name="0069b13" id="0069b13"></a>即是具無上功德。亦是大師真語。何得懷疑<a 
name="0069b14" id="0069b14"></a>也。又以一念念佛即過百千萬億劫修道故。<a 
name="0069b15" id="0069b15"></a>成功德多也。如法華經說。若復有人。受持六<a 
name="0069b16" id="0069b16"></a>十二億恒河沙菩薩名字。復盡形供養飲食衣<a 
name="0069b17" id="0069b17"></a>服臥具醫藥。於意云何是善男子善女人功<a 
name="0069b18" id="0069b18"></a>德多不無盡意言。甚多。世尊佛言。若有人受<a 
name="0069b19" id="0069b19"></a>持觀世音菩薩名號。乃至一時禮拜供養。是<a 
name="0069b20" id="0069b20"></a>二人福正等無異。若受持六十二億恒河沙菩<a 
name="0069b21" id="0069b21"></a>薩名號。復供養四事。計用時即已經百千萬<a 
name="0069b22" id="0069b22"></a>億劫。始爾暫時稱觀世音菩薩名號。供養一<a 
name="0069b23" id="0069b23"></a>種。此多時功德同於少時之福。十輪經說。若<a 
name="0069b24" id="0069b24"></a>人於百大劫。至心念觀世音菩薩等。不如一<a 
name="0069b25" id="0069b25"></a>食頃念地藏菩薩。若百大劫念觀世音菩薩。<a 
name="0069b26" id="0069b26"></a>況前校量。即當過百千萬億不可說恒河沙<a 
name="0069b27" id="0069b27"></a>菩薩名號供養也。若多劫中念地藏菩薩。不<a 
name="0069b28" id="0069b28"></a>如一聲至心念阿彌陀佛。功德無量無邊也。<a 
name="0069b29" id="0069b29"></a>如是將佛比地藏菩薩。將地藏菩薩比觀世<a 
name="0069c01" id="0069c01"></a>音菩薩。將觀世音菩薩比餘菩薩六十二億<a 
name="0069c02" id="0069c02"></a>恒河沙等挍量。即當念佛一聲功德勝無量<a 
name="0069c03" id="0069c03"></a>阿僧祇恒河沙數菩薩名號供養四事。此即<a 
name="0069c04" id="0069c04"></a>一念念佛即過念餘菩薩。一阿僧祇二阿僧<a 
name="0069c05" id="0069c05"></a>祇劫修道。如何念佛而功德少耶。可須以此<a 
name="0069c06" id="0069c06"></a>校量知多功德也。</p><a 
name="0069c07" id="0069c07"></a><p style="text-indent: 0em; margin-left: 0em"><span class="linehead"></span>問曰。若以此校量實成無量功德。深合仰信。<a 
name="0069c08" id="0069c08"></a>歡喜稱念定得往生。而法華經言。若人散亂<a 
name="0069c09" id="0069c09"></a>心入於塔廟中。一稱南無佛皆已成佛道。若<a 
name="0069c10" id="0069c10"></a>一聲稱佛。即得往生西方。亦一聲念佛即得<a 
name="0069c11" id="0069c11"></a>成於佛道。若得成者。即應十方世界無一凡<a 
name="0069c12" id="0069c12"></a>夫。悉能稱佛皆成佛也。若一聲稱佛未得成<a 
name="0069c13" id="0069c13"></a>佛。但是成佛遠因。更須漸漸積功德具足大<a 
name="0069c14" id="0069c14"></a>悲心。萬行周圓三祇劫滿方成佛果者。此臨<a 
name="0069c15" id="0069c15"></a>終一念十念何必即得往生。亦須漸漸熏修<a 
name="0069c16" id="0069c16"></a>具足諸波羅蜜方得往生淨土。</p><a 
name="0069c17" id="0069c17"></a><p style="text-indent: 0em; margin-left: 0em"><span class="linehead"></span>釋曰。此不成例。佛無九品差殊。悉須萬德齊<a 
name="0069c18" id="0069c18"></a>備。必假長時長劫方始道成正覺。法華經為<a 
name="0069c19" id="0069c19"></a>對聲聞之人。作如此說。但能發無上菩提之<a 
name="0069c20" id="0069c20"></a>心。乃至散亂念佛。終是佛果之因。後能廣修<a 
name="0069c21" id="0069c21"></a>諸度。即得成等正覺。聲聞縱多修道。不趣無<a 
name="0069c22" id="0069c22"></a>上菩提。為此不能成無上果也。彼經為對聲<a 
name="0069c23" id="0069c23"></a>聞會二歸一。故作是說。不例觀經等往生義<a 
name="0069c24" id="0069c24"></a>也。一聲十聲念佛功德。雖得往生淨土。還是<a 
name="0069c25" id="0069c25"></a>凡夫。眾生往生九品不同。許其行有多少。還<a 
name="0069c26" id="0069c26"></a>是凡夫所攝。何妨一念即生佛土。若無九品<a 
name="0069c27" id="0069c27"></a>差別。為因皆須一種。必須具修萬行方成十<a 
name="0069c28" id="0069c28"></a>方世雄。故不可為例也。</p><a 
name="0069c29" id="0069c29"></a><p><span class="juanname">釋淨土群疑論卷第六</span></p>
<hr>【經文資訊】大正藏第 47 冊 No. 1960 釋淨土群疑論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6ce2.html?index=T47n1960" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T47n1960_006 by HTTrack Website Copier/3.x [XR&CO'2014], Tue, 07 Jun 2016 06:58:45 GMT -->
</html>
