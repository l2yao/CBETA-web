<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T47n1976_002 by HTTrack Website Copier/3.x [XR&CO'2014], Tue, 07 Jun 2016 06:58:57 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1796984759&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT47n1976&amp;utmp=%2Fmobile%2Findex.php%3Findex%3DT47n1976_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2557.html?index=T47n1976_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第47冊<br/>No.1976 西方合論 (10卷)<br/>【明 袁宏道撰】<br/>第 2 卷</p>
	<a href="indexc8c3-2.html?index=T47n1976_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T47">
<div class="root" id="1976" sutra_name="西方合論" sutra_juan="[卷2]">　
<a 
name="0392b01" id="0392b01"></a><a 
name="0392b02" id="0392b02"></a><p><span class="juanname">西方合論卷之二</span></p><a 
name="0392b03" id="0392b03"></a><a 
name="0392b04" id="0392b04"></a><p style="margin-left: 2em"><span class="headname">第二緣起門</span></p><a 
name="0392b05" id="0392b05"></a><p style="text-indent: 0em; margin-left: 0em"><span class="linehead"></span>夫樂鮑肆者，不念檀旃；非實不念，以不厭故。<a 
name="0392b06" id="0392b06"></a>乍使引之晤室，熱旃炙沈，不終日而悲其昔<a 
name="0392b07" id="0392b07"></a>之穢，厭離之不早也！夫生死臭穢，愈於鮑肆，<a 
name="0392b08" id="0392b08"></a>眾生貪嗜，倍彼蠅蚋；諸佛為鬻香長者，見一<a 
name="0392b09" id="0392b09"></a>輩人天，沒溺濁海，能不惻然？是故阿彌導師，<a 
name="0392b10" id="0392b10"></a>廣開香嚴之肆；釋迦慈父，確指淨域之門。盡<a 
name="0392b11" id="0392b11"></a>大地無非貧兒，一佛號便為資本。欲驗誠言，<a 
name="0392b12" id="0392b12"></a>莫離十念；塞鼻膻腥，久當自厭。今約西方起<a 
name="0392b13" id="0392b13"></a>教，略分十義：</p><a 
name="0392b14" id="0392b14"></a><p style="text-indent: 0em; margin-left: 1em"><span class="linehead"></span>一、一大事故。　二、宿因深故。</p><a 
name="0392b15" id="0392b15"></a><p style="text-indent: 0em; margin-left: 1em"><span class="linehead"></span>三、顯果德故。　四、依因性故。</p><a 
name="0392b16" id="0392b16"></a><p style="text-indent: 0em; margin-left: 1em"><span class="linehead"></span>五、順眾生故。　六、穢相空故。</p><a 
name="0392b17" id="0392b17"></a><p style="text-indent: 0em; margin-left: 1em"><span class="linehead"></span>七、勝方便故。　八、導二乘故。</p><a 
name="0392b18" id="0392b18"></a><p style="text-indent: 0em; margin-left: 1em"><span class="linehead"></span>九、堅忍方故。　十、示真法故。</p><a 
name="0392b19" id="0392b19"></a><p style="text-indent: 0em; margin-left: 0em"><span class="linehead"></span>一、一大事者，眾生處五濁世，如因處獄，但以<a 
name="0392b20" id="0392b20"></a>罪之輕重，受等不等罰。或干小法、或投極網，<a 
name="0392b21" id="0392b21"></a>辜雖不同，至於縲絏之苦、笞杖之罰，未有一<a 
name="0392b22" id="0392b22"></a>人得免者。何也？以入獄者皆罪人；處人天者<a 
name="0392b23" id="0392b23"></a>皆是業報，分段之身故也。然罪人一入獄，未<a 
name="0392b24" id="0392b24"></a>有時刻不求出離者，則以知獄之煎苦難忍<a 
name="0392b25" id="0392b25"></a>難堪，棘牆之外，更有許大安樂世界故也。今<a 
name="0392b26" id="0392b26"></a>眾生以煩惱為家，以生死為園觀，繫心衣冠<a 
name="0392b27" id="0392b27"></a>之囚長，適情金玉之桁楊，豈知大鐵圍山是<a 
name="0392b28" id="0392b28"></a>我棘牆，三界法場之外，各各自有家鄉田地<a 
name="0392b29" id="0392b29"></a>也。諸佛憫此，酸心痛骨，是故為分別淨穢，指<a 
name="0392c01" id="0392c01"></a>以脫歸路程。而歲久拋棄之人，了無歸處；諸<a 
name="0392c02" id="0392c02"></a>佛又大建宅舍以安之。一則往來獄門，為治<a 
name="0392c03" id="0392c03"></a>道途；一則長伺獄外，修飾旅館。如是之恩，何<a 
name="0392c04" id="0392c04"></a>身可報？嗟夫！燭三界之長夜，揭億生之覆盆，<a 
name="0392c05" id="0392c05"></a>諸佛既不惜垂手，眾生獨何苦戀戀也？經曰：<a 
name="0392c06" id="0392c06"></a>「如來為一大事，出現於世。」大事者，即此事也。<a 
name="0392c07" id="0392c07"></a>眾生種種反戀此毛頭許事，以小易大，甘心<a 
name="0392c08" id="0392c08"></a>瘦死，何哉？</p><a 
name="0392c09" id="0392c09"></a><p style="text-indent: 0em; margin-left: 0em"><span class="linehead"></span>二、宿因深者，有三：一者正因；二者正願；三者<a 
name="0392c10" id="0392c10"></a>正行。一、正因者，即是三世諸佛與諸有情，自<a 
name="0392c11" id="0392c11"></a>清淨體，如萬象依空、山川依地、穀依種子、花<a 
name="0392c12" id="0392c12"></a>果依仁。若無此因，佛果不成。何以故？一切<a 
name="0392c13" id="0392c13"></a>悲智，純依此因而得建立。故長者《合論》曰：「如<a 
name="0392c14" id="0392c14"></a>來藏身，即法身也，諸福智海，莫不居中，故稱<a 
name="0392c15" id="0392c15"></a>為藏。若不見法身，一切福智，大慈大悲，悉皆<a 
name="0392c16" id="0392c16"></a>不辦，總屬生滅。」法身者，即正因是。二、正願<a 
name="0392c17" id="0392c17"></a>者，如本經法藏比丘於自在王如來所，發<a 
name="0392c18" id="0392c18"></a>四十八大願，一願不成不取菩提。此是依自<a 
name="0392c19" id="0392c19"></a>性無量悲智，發如是不可思議願力，非是心<a 
name="0392c20" id="0392c20"></a>外見有眾生，發願欲度，以眾生非心外故。三、<a 
name="0392c21" id="0392c21"></a>正行者，如本經言：「發是願已，如是安住種種<a 
name="0392c22" id="0392c22"></a>功德，修習如是菩薩行，經於無量無數億那<a 
name="0392c23" id="0392c23"></a>由他百千劫」內。又如《一向出生菩薩經》云：「阿<a 
name="0392c24" id="0392c24"></a>彌陀佛昔為太子，聞此微妙法門奉持精進，<a 
name="0392c25" id="0392c25"></a>七千歲中脅不至席，不念愛欲財寶，不問他<a 
name="0392c26" id="0392c26"></a>事，常獨處止意不傾動；復教化八千億萬那<a 
name="0392c27" id="0392c27"></a>由他人得不退轉。」此是自性行持、自性精進，<a 
name="0392c28" id="0392c28"></a>非是有作、有為功德；雖歷億劫，不離一念。以<a 
name="0392c29" id="0392c29"></a>微妙法門，離一切行、一切劫故。是謂正因、正<a 
name="0393a01" id="0393a01"></a>行、正願，如伊三點，缺一不成；非是作得，非不<a 
name="0393a02" id="0393a02"></a>作得。故先德云：「根深果茂，源遠流長。宿因既<a 
name="0393a03" id="0393a03"></a>深，教起亦大。」誠然乎哉！</p><a 
name="0393a04" id="0393a04"></a><p style="text-indent: 0em; margin-left: 0em"><span class="linehead"></span>三、顯果德者，如《華嚴經．普賢行願品》云：「諸佛<a 
name="0393a05" id="0393a05"></a>如來，因於眾生，而起大悲；因於大悲，生菩提<a 
name="0393a06" id="0393a06"></a>心；因菩提心，成等正覺。譬如曠野沙磧之中，<a 
name="0393a07" id="0393a07"></a>有大樹王，若根得水，枝葉華果，悉皆繁茂；生<a 
name="0393a08" id="0393a08"></a>死曠野，菩提樹王亦復如是。一切眾生，而為<a 
name="0393a09" id="0393a09"></a>樹根；諸佛菩薩，而為華果。以大悲水，饒益眾<a 
name="0393a10" id="0393a10"></a>生，則能成就諸佛菩薩智慧華果。」是故當知，<a 
name="0393a11" id="0393a11"></a>一切諸佛取佛果者，依於眾生；若無眾生，佛<a 
name="0393a12" id="0393a12"></a>果不成。譬如漢王以救民故，而有百戰；以百<a 
name="0393a13" id="0393a13"></a>戰故，登大寶位；登寶位故，百姓樂業。若無百<a 
name="0393a14" id="0393a14"></a>姓，即無如上等事。究而論之，凡行一德、一事、<a 
name="0393a15" id="0393a15"></a>一利、一名者，若無眾生，皆悉不成。是故我無<a 
name="0393a16" id="0393a16"></a>眾生，即不成我；眾生是依，我即是正；眾生是<a 
name="0393a17" id="0393a17"></a>正，我即是依。人我平等，依正無礙，是法爾<a 
name="0393a18" id="0393a18"></a>故。法爾者，即自然果德故。若向外建立，即不<a 
name="0393a19" id="0393a19"></a>成果義。</p><a 
name="0393a20" id="0393a20"></a><p style="text-indent: 0em; margin-left: 0em"><span class="linehead"></span>四、依因性者，一切眾生，皆有如是淨性。譬一<a 
name="0393a21" id="0393a21"></a>精金，冶為釵釧及溺器等。金性是一，溺器者<a 
name="0393a22" id="0393a22"></a>是器，具穢非金穢故；若加銷治，為種種玩好<a 
name="0393a23" id="0393a23"></a>等物，金亦不易。生佛亦然，同一淨性，但以釵<a 
name="0393a24" id="0393a24"></a>釧溺器，而有差別，非是性異。是故博地凡夫，<a 
name="0393a25" id="0393a25"></a>十念即生者，以本淨故。阿彌陀佛，欲攝受是<a 
name="0393a26" id="0393a26"></a>眾生，即攝受者，以眾生本淨故。如鏡中之光，<a 
name="0393a27" id="0393a27"></a>不從磨得；生淨土者，非是行願及與念力所<a 
name="0393a28" id="0393a28"></a>能成就。何以故？念行如鑪錘等，但能銷金，無<a 
name="0393a29" id="0393a29"></a>別有金生故。</p><a 
name="0393b01" id="0393b01"></a><p style="text-indent: 0em; margin-left: 0em"><span class="linehead"></span>五、順眾生者，謂樂兒童者，當以餅果；樂婦<a 
name="0393b02" id="0393b02"></a>女者，必用綺羅；一切眾生所重，惟寶玉衣<a 
name="0393b03" id="0393b03"></a>食，是故有自然七寶，及與樓閣妙麗衣服飲<a 
name="0393b04" id="0393b04"></a>食等事。譬諸火宅諸兒，非羊鹿等車，決不<a 
name="0393b05" id="0393b05"></a>肯出，出已純與大車。今釋迦如來順眾生<a 
name="0393b06" id="0393b06"></a>情見，說阿彌陀七寶淨土，秖為眾生見境如<a 
name="0393b07" id="0393b07"></a>是，合如是說。眾生生已，各各自見細妙淨<a 
name="0393b08" id="0393b08"></a>相，無可比喻，方知琉璃<span class="gaiji">[王*車]<!--gaiji,,1[王*車],2&#x2496D;,3--></span>&#x7496;瑪瑙，猶如瓦<a 
name="0393b09" id="0393b09"></a>礫。如達官貴人，向田舍兒說王宮精嚴，姑就<a 
name="0393b10" id="0393b10"></a>彼人所極珍異者為比，向非情量所及。如對<a 
name="0393b11" id="0393b11"></a>生盲說色，亦無所用，其方比矣！</p><a 
name="0393b12" id="0393b12"></a><p style="text-indent: 0em; margin-left: 0em"><span class="linehead"></span>六、穢相空者，如《智論》曰：「譬如人有一子，喜<a 
name="0393b13" id="0393b13"></a>在不淨中戲，聚土為穀，以草木為鳥獸，而<a 
name="0393b14" id="0393b14"></a>生愛著。人有奪者，瞋恚啼哭。其父知已，思<a 
name="0393b15" id="0393b15"></a>惟此子今雖愛著，此事易離，小大自休。何<a 
name="0393b16" id="0393b16"></a>以故？此物非真故。菩薩亦如是，觀眾生愛<a 
name="0393b17" id="0393b17"></a>著不淨臭身，及種種五欲；若信等五根成就<a 
name="0393b18" id="0393b18"></a>時，即能捨離。若小兒所著實是真物，雖復<a 
name="0393b19" id="0393b19"></a>年至百歲，著之轉深；若眾生所著物實有者，<a 
name="0393b20" id="0393b20"></a>雖得五根，亦不能捨；以諸法皆空，誑不實故，<a 
name="0393b21" id="0393b21"></a>故得捨離。」如來為眾生說淨土亦爾，以眾生<a 
name="0393b22" id="0393b22"></a>所著非實，即易為訓化故。如人少時悅色、壯<a 
name="0393b23" id="0393b23"></a>歲營官、老年嗜利，若是實可好著，不應年變<a 
name="0393b24" id="0393b24"></a>月易。以變易故，說淨土時，亦悅、亦營、亦嗜，<a 
name="0393b25" id="0393b25"></a>如夢中人，喚之即醒；若夢實者，雖喚無益。<a 
name="0393b26" id="0393b26"></a>以俱非實，是故諸佛為一切眾生說如是法<a 
name="0393b27" id="0393b27"></a>門。</p><a 
name="0393b28" id="0393b28"></a><p style="text-indent: 0em; margin-left: 0em"><span class="linehead"></span>七、勝方便者，為此方便，非是自力，亦非他<a 
name="0393b29" id="0393b29"></a>力。緣自性海中，具有如是自在功德，一切現<a 
name="0393c01" id="0393c01"></a>成。是故一句聖號，無復煩詞；十念功成，頓超<a 
name="0393c02" id="0393c02"></a>多劫。如萬竅怒號，力在扶搖，因竅顯故；如幽<a 
name="0393c03" id="0393c03"></a>谷洞明，功在晨曦，因谷見故；如一&#x7DAB;之蟻孔，<a 
name="0393c04" id="0393c04"></a>能穿連山之堤，是水之力，非蟻力故；又如一<a 
name="0393c05" id="0393c05"></a>葉之葦席，能運萬斛之舟，是風之力，非葦力<a 
name="0393c06" id="0393c06"></a>故。總之皆是法界性海，無作無為不思議力<a 
name="0393c07" id="0393c07"></a>所現，非自非他，一切具足，故有如是殊勝方<a 
name="0393c08" id="0393c08"></a>便，是謂捷中之捷、徑中之徑。舍此不修，是真<a 
name="0393c09" id="0393c09"></a>愚癡！</p><a 
name="0393c10" id="0393c10"></a><p style="text-indent: 0em; margin-left: 0em"><span class="linehead"></span>八、導二乘者，二乘避境趨寂，證假涅槃，不<a 
name="0393c11" id="0393c11"></a>得如來法身，受業惑苦：一者，無明住地，不得<a 
name="0393c12" id="0393c12"></a>至見煩惱垢濁、習氣臭穢究竟滅盡，淨波羅蜜<a 
name="0393c13" id="0393c13"></a>果。二者，因無明住地有虛妄行未除滅故，不<a 
name="0393c14" id="0393c14"></a>得至見無作、無行，我波羅蜜果。三者，因微細<a 
name="0393c15" id="0393c15"></a>虛妄，起無漏業，意生諸陰未除盡故，不得<a 
name="0393c16" id="0393c16"></a>至見極滅、遠離，樂波羅蜜果。四者，變易生死，<a 
name="0393c17" id="0393c17"></a>斷續流滅，不得至見極無變易，常波羅蜜果。<a 
name="0393c18" id="0393c18"></a>以是四種業惑，未證真理。如來憫之，教令<a 
name="0393c19" id="0393c19"></a>回斷滅心，修淨土行。令知即空不斷，即有<a 
name="0393c20" id="0393c20"></a>不常，乘大乘智，入涅槃海。</p><a 
name="0393c21" id="0393c21"></a><p style="text-indent: 0em; margin-left: 0em"><span class="linehead"></span>九、堅忍力者，龍樹菩薩曰：「童子過四歲以上，<a 
name="0393c22" id="0393c22"></a>未滿二十，名為鳩摩羅伽地。若菩薩初生菩<a 
name="0393c23" id="0393c23"></a>薩家者如嬰兒；得無生法忍，乃至十住地，離<a 
name="0393c24" id="0393c24"></a>諸惡事，名為鳩摩羅伽地。欲得如是地，當學<a 
name="0393c25" id="0393c25"></a>般若波羅蜜，常欲不離諸佛。問曰：『菩薩當化<a 
name="0393c26" id="0393c26"></a>眾生，何故常欲不離諸佛？』答曰：『有菩薩，未入<a 
name="0393c27" id="0393c27"></a>菩薩位，未得阿鞞跋致受記&#x8382;故，若遠離諸<a 
name="0393c28" id="0393c28"></a>佛，便壞諸善根沒在煩惱，自不能度安能度<a 
name="0393c29" id="0393c29"></a>人？如人乘船，中流壞敗，欲度他人，反自沒<a 
name="0394a01" id="0394a01"></a>水；又如小湯投大&#x6C37;池，雖消少處，反更成&#x6C37;。<a 
name="0394a02" id="0394a02"></a>菩薩未入法位，若遠離諸佛，以少功德無方<a 
name="0394a03" id="0394a03"></a>便力，欲化眾生，雖少利益，反更墜落。以是故<a 
name="0394a04" id="0394a04"></a>新學菩薩，不應遠離諸佛。』問曰：『若爾者，何<a 
name="0394a05" id="0394a05"></a>以不說不離聲聞、辟支佛？聲聞、辟支佛，亦能<a 
name="0394a06" id="0394a06"></a>利益菩薩。』答曰：『菩薩大心，聲聞、辟支佛雖<a 
name="0394a07" id="0394a07"></a>有涅槃利益，無一切智故，不能教道菩薩。諸<a 
name="0394a08" id="0394a08"></a>佛一切種智故，能教導菩薩。如象沒泥，非象<a 
name="0394a09" id="0394a09"></a>不能出，菩薩亦如是。若入非道中，唯佛能救，<a 
name="0394a10" id="0394a10"></a>同大道故。故說菩薩，常欲不離諸佛。』復次菩<a 
name="0394a11" id="0394a11"></a>薩作是念：『我未得佛眼故，如盲無異；若不為<a 
name="0394a12" id="0394a12"></a>佛所引導，則無所趣，錯入餘道。設聞佛法，<a 
name="0394a13" id="0394a13"></a>異處行者，未知教化時節，行法多少。復次菩<a 
name="0394a14" id="0394a14"></a>薩見佛，得種種利益，或眼見心清淨；若聞<a 
name="0394a15" id="0394a15"></a>所說，心則樂法，得大智慧，隨法修行，而得<a 
name="0394a16" id="0394a16"></a>解脫。』如是等值佛無量益利，豈不一心常欲<a 
name="0394a17" id="0394a17"></a>見佛。譬如嬰兒不應離母；又如行道，不離糧<a 
name="0394a18" id="0394a18"></a>食；如大熱時，不離涼風冷水；如大寒時，不欲<a 
name="0394a19" id="0394a19"></a>離火；如度深水，不應離船；譬如病人，不離良<a 
name="0394a20" id="0394a20"></a>醫；菩薩不離諸佛，過於上事。何以故？父母、親<a 
name="0394a21" id="0394a21"></a>屬、知識、人天王等，皆不能如佛益利。佛益利<a 
name="0394a22" id="0394a22"></a>諸菩薩，離諸苦處，住世尊之地。以是因緣，<a 
name="0394a23" id="0394a23"></a>故菩薩常不離佛。問曰：『有為之法，欺誑不<a 
name="0394a24" id="0394a24"></a>真，皆不可信。云何得如願不離諸佛？』答曰：『福<a 
name="0394a25" id="0394a25"></a>德智慧具足故，乃應得佛，何況不離諸佛。眾<a 
name="0394a26" id="0394a26"></a>生有無量劫罪因緣故，不得如願。雖行福德，<a 
name="0394a27" id="0394a27"></a>而智慧薄少；雖行智慧，而福德薄少，故所願<a 
name="0394a28" id="0394a28"></a>不成。菩薩求佛道故，要行二忍：生忍、法忍。行<a 
name="0394a29" id="0394a29"></a>生忍故，一切眾生中，發慈悲心，滅無量劫罪，<a 
name="0394b01" id="0394b01"></a>得無量福德。行法忍故，破諸法無明，得無<a 
name="0394b02" id="0394b02"></a>量智慧。二行合和故，何願不得？以是故菩<a 
name="0394b03" id="0394b03"></a>薩世世常不離諸佛。復次菩薩，常愛樂念佛，<a 
name="0394b04" id="0394b04"></a>故捨身受身，恒得值佛。譬如眾生習欲心重，<a 
name="0394b05" id="0394b05"></a>受婬鳥身，所謂孔雀、鴛鴦等；習瞋恚偏多，生<a 
name="0394b06" id="0394b06"></a>毒蟲中，所謂惡龍、羅剎、蜈蚣、毒蛇等。是菩薩<a 
name="0394b07" id="0394b07"></a>心，不貴轉輪聖王、人天福樂，但念諸佛，是故<a 
name="0394b08" id="0394b08"></a>隨心所重，而受身形。復次菩薩，常善修念佛<a 
name="0394b09" id="0394b09"></a>三昧因緣故，所生常值諸佛。』」</p><p style="text-indent: 0em; margin-left: 0em"><span class="linehead"></span>天如《或問》曰：「禪<a 
name="0394b10" id="0394b10"></a>宗悟達之士，既曰見性成佛，焉肯復求淨土？」<a 
name="0394b11" id="0394b11"></a>答曰：「悟達之士，政願求生。汝但未悟，使汝<a 
name="0394b12" id="0394b12"></a>既悟，淨土之趨，萬牛莫挽。」</p><p style="text-indent: 0em; margin-left: 0em"><span class="linehead"></span>問曰：「學者但患大<a 
name="0394b13" id="0394b13"></a>事不明。大事既明，當行佛教，隨類化身，入<a 
name="0394b14" id="0394b14"></a>泥入水，不避生死，廣度生靈。何故求生淨土，<a 
name="0394b15" id="0394b15"></a>厭苦趨樂？」</p><p style="text-indent: 0em; margin-left: 0em"><span class="linehead"></span>答曰：「汝將謂一悟之後，習漏永除，<a 
name="0394b16" id="0394b16"></a>便得不退轉耶？將謂一悟之後，更無遍學佛<a 
name="0394b17" id="0394b17"></a>法、修行證果等事耶？將謂一悟之後，便可上<a 
name="0394b18" id="0394b18"></a>齊諸佛，入生死不受障緣之所撓耶？審如是，<a 
name="0394b19" id="0394b19"></a>則諸大菩薩，修六度萬行，動經恒河沙數劫<a 
name="0394b20" id="0394b20"></a>者，是皆愧汝！古教有云：『聲聞尚有出胎之昧，<a 
name="0394b21" id="0394b21"></a>菩薩亦有隔陰之昏。』況近時薄解淺悟，自救<a 
name="0394b22" id="0394b22"></a>不了者。縱有悟處深遠，見地高明，行解相應，<a 
name="0394b23" id="0394b23"></a>志在度人者，奈何未登不退，力用未充；居此<a 
name="0394b24" id="0394b24"></a>濁惡，化此剛強，此亦先聖之所未許。如以<a 
name="0394b25" id="0394b25"></a>未完不固之舟，濟多人於惡海，自他俱溺，其<a 
name="0394b26" id="0394b26"></a>理必然。故《往生論》云：『欲遊戲地獄門者，必生<a 
name="0394b27" id="0394b27"></a>彼土，得無生忍，已還入生死，救苦眾生，以<a 
name="0394b28" id="0394b28"></a>此因緣，求生淨土。』又先聖有云：『未得不退<a 
name="0394b29" id="0394b29"></a>轉位，不可混俗度生，未得無生法忍，要須常<a 
name="0394c01" id="0394c01"></a>不離佛。譬如嬰兒，常不離母；又如弱羽，只可<a 
name="0394c02" id="0394c02"></a><span class="corr" title='[傳&gt;傅]'>傅</span>枝。』今此國中，釋迦已滅，彌勒未生；四惡趣<a 
name="0394c03" id="0394c03"></a>苦，因果牽纏；外道邪魔，是非扇亂；美色淫聲<a 
name="0394c04" id="0394c04"></a>之相惑，惡緣穢觸之交侵。既無現佛可依，<a 
name="0394c05" id="0394c05"></a>又被境緣所撓，初心悟達之人，&#x5C20;有不遭其<a 
name="0394c06" id="0394c06"></a>退敗者。所以世尊殷勤指歸極樂，良有以<a 
name="0394c07" id="0394c07"></a>也。蓋彼彌陀現在說法，樂土境緣種種清<a 
name="0394c08" id="0394c08"></a>淨，倘依彼佛，忍力易成，高證佛階，親蒙<a 
name="0394c09" id="0394c09"></a>授記；然後出化眾生，去來無礙。多見今之<a 
name="0394c10" id="0394c10"></a>禪者，不究如來之了義，不知達磨之玄機，空<a 
name="0394c11" id="0394c11"></a>腹高心，習為狂妄。見修淨土，則笑之曰：『彼<a 
name="0394c12" id="0394c12"></a>學愚夫愚婦之所為。』余嘗論其非鄙愚夫愚<a 
name="0394c13" id="0394c13"></a>婦，乃鄙文殊、普賢、龍樹、馬鳴等也。非特自迷<a 
name="0394c14" id="0394c14"></a>正道，自失善根，自喪慧身，自亡佛種；且成<a 
name="0394c15" id="0394c15"></a>謗法之業，又招鄙聖之殃，佛祖視為可哀憐<a 
name="0394c16" id="0394c16"></a>者。於是永明和尚深憐痛哀，剖出心肝，主<a 
name="0394c17" id="0394c17"></a>張淨土，既以自修又以化世。故其臨終有種<a 
name="0394c18" id="0394c18"></a>種殊勝相現，舍利鱗砌，徑生極樂上品；乃<a 
name="0394c19" id="0394c19"></a>至閻羅以為希有，圖像禮敬。夫永明既悟達<a 
name="0394c20" id="0394c20"></a>磨直指之禪，又能致身於極樂上品，以此解<a 
name="0394c21" id="0394c21"></a>禪者之執情，以此為末法之勸信，是真大有<a 
name="0394c22" id="0394c22"></a>功於宗教者。豈特永明為然，如死心新禪師，<a 
name="0394c23" id="0394c23"></a>作勸修淨土之文，又如真歇了禪師，作《淨土<a 
name="0394c24" id="0394c24"></a>說》有云：『洞下一宗，皆務密修，其故何哉？良<a 
name="0394c25" id="0394c25"></a>以念佛法門，徑路修行，正按大藏，接上上根<a 
name="0394c26" id="0394c26"></a>器，傍引中下之機。』又云：『宗門大匠，已悟不<a 
name="0394c27" id="0394c27"></a>空有法，秉志孜孜於淨業者，以淨業見佛簡<a 
name="0394c28" id="0394c28"></a>易于宗門故。』又云：『乃佛乃祖，在教在禪，皆<a 
name="0394c29" id="0394c29"></a>修淨業，同歸一源。入得此門，無量法門，悉<a 
name="0395a01" id="0395a01"></a>皆能入。』至如天衣懷禪師、圓照本禪師、慈受<a 
name="0395a02" id="0395a02"></a>深禪師、南嶽思禪師、法照禪師、淨靄禪師、淨<a 
name="0395a03" id="0395a03"></a>慈大通禪師、天台懷玉禪師、梁道珍禪師、唐<a 
name="0395a04" id="0395a04"></a>道綽禪師、毘陵法真禪師、姑蘇守納禪師、<a 
name="0395a05" id="0395a05"></a>北&#x78F5;簡禪師、天目禮禪師等諸大老，皆是禪<a 
name="0395a06" id="0395a06"></a>門宗匠，究其密修顯化，發揚淨土之旨，則不<a 
name="0395a07" id="0395a07"></a>約而同。廣如彼文，不能盡錄。是故當知，禪<a 
name="0395a08" id="0395a08"></a>宗密修，不離淨土；初心頓悟，未出童真，入<a 
name="0395a09" id="0395a09"></a>此門者，方為堅固不退之門。」</p><a 
name="0395a10" id="0395a10"></a><p style="text-indent: 0em; margin-left: 0em"><span class="linehead"></span>十、示真法者，一切修行法門，言空即斷，言<a 
name="0395a11" id="0395a11"></a>有即常，未為究竟。唯此念佛三昧，即念而<a 
name="0395a12" id="0395a12"></a>淨，淨非是無；即淨而念，念非是有。達淨無<a 
name="0395a13" id="0395a13"></a>依，即是念體；了念本離，即是淨用。是故非<a 
name="0395a14" id="0395a14"></a>淨外有念，能念于淨；若淨外有念，念即有<a 
name="0395a15" id="0395a15"></a>所，所非淨故。非念外有淨，能入諸念；若念<a 
name="0395a16" id="0395a16"></a>外有淨，淨即有二，二非淨故。當知諸佛順寂<a 
name="0395a17" id="0395a17"></a>滅心而嚴淨土，是故念淨土者，當入一切寂<a 
name="0395a18" id="0395a18"></a>滅門。諸佛順常樂我淨心而嚴淨土，是故念<a 
name="0395a19" id="0395a19"></a>淨土者，當入一切常樂我淨門。諸佛順平等<a 
name="0395a20" id="0395a20"></a>眾生心而嚴淨土，是故念淨土者，當入一切<a 
name="0395a21" id="0395a21"></a>平等眾生門。諸佛順大悲智業而嚴淨土，是<a 
name="0395a22" id="0395a22"></a>故念淨土者，當入一切大悲智業門。諸佛順<a 
name="0395a23" id="0395a23"></a>無作無為不可思議業而嚴淨土，是故念淨<a 
name="0395a24" id="0395a24"></a>土者，當入一切無作無為不可思議門。諸佛<a 
name="0395a25" id="0395a25"></a>順塵勞煩惱性而嚴淨土，是故念淨土者，當<a 
name="0395a26" id="0395a26"></a>入一切塵勞煩惱門。諸佛順微塵芥子相而<a 
name="0395a27" id="0395a27"></a>嚴淨土，是故念淨土者，當入一切微塵芥子<a 
name="0395a28" id="0395a28"></a>門。以上諸大法門，但一聲阿彌陀佛，皆悉證<a 
name="0395a29" id="0395a29"></a>入，亦無能證、所證之相。若不爾者，則是有<a 
name="0395b01" id="0395b01"></a>餘之淨；念佛三昧即不如是。</p><a 
name="0395b02" id="0395b02"></a><p><span class="juanname">西方合論卷之二<span class="note">(終)</span></span></p>
<hr>【經文資訊】大正藏第 47 冊 No. 1976 西方合論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，西蓮淨苑提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexfa32.html?index=T47n1976" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T47n1976_002 by HTTrack Website Copier/3.x [XR&CO'2014], Tue, 07 Jun 2016 06:58:57 GMT -->
</html>
