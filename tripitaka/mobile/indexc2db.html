<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T52n2102_009 by HTTrack Website Copier/3.x [XR&CO'2014], Tue, 07 Jun 2016 07:00:38 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1529595331&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT52n2102&amp;utmp=%2Fmobile%2Findex.php%3Findex%3DT52n2102_009&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5fcb.html?index=T52n2102_008" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第52冊<br/>No.2102 弘明集 (14卷)<br/>【梁 僧祐撰】<br/>第 9 卷</p>
	<a href="indexc9ec.html?index=T52n2102_010" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T52">
<div class="root" id="2102" sutra_name="弘明集" sutra_juan="[卷9]">　
<a 
name="0054a01" id="0054a01"></a><a 
name="0054a02" id="0054a02"></a><p><span class="juanname">弘明集卷第九</span></p><a 
name="0054a03" id="0054a03"></a><a 
name="0054a04" id="0054a04"></a><p style="margin-left: 4em"><span class="byline">梁楊都建初寺釋僧祐律師撰</span></p><a 
name="0054a05" id="0054a05"></a><ul><li>大梁皇帝立神明成佛義記<span class="note">(并吳興沈績作序注)</span></li><a 
name="0054a06" id="0054a06"></a><li>蕭琛難范縝神滅論</li><a 
name="0054a07" id="0054a07"></a><li>曹思文難范縝神滅論<span class="note">(并二啟詔答)</span></li></ul><a 
name="0054a08" id="0054a08"></a><p style="margin-left: 2em"><span class="headname">大梁皇帝立神明成佛義記<span class="note">(吳興沈績作序注)</span></span></p><a 
name="0054a09" id="0054a09"></a><p style="text-indent: 0em; margin-left: 0em"><span class="linehead"></span>夫神道冥默。宣尼固已絕言。心數理妙。柱史<a 
name="0054a10" id="0054a10"></a>又所未說。聖非智不周近情難用語遠故也。<a 
name="0054a11" id="0054a11"></a>是以先代玄儒談遺宿業。後世通辯亦論滯<a 
name="0054a12" id="0054a12"></a>來身。非夫天下之極慮。何得而詳焉。故惑者<a 
name="0054a13" id="0054a13"></a>聞識神不斷。而全謂之常。聞心念不常而全<a 
name="0054a14" id="0054a14"></a>謂之斷。云斷則迷其性常。云常則惑其用斷。<a 
name="0054a15" id="0054a15"></a>惑其用斷惑。因用疑本謂在本可滅。因本<a 
name="0054a16" id="0054a16"></a>疑用謂在用弗移。莫能精求。互起偏執。乃使<a 
name="0054a17" id="0054a17"></a>天然覺性自沒。浮談。</p><a 
name="0054a18" id="0054a18"></a><p style="text-indent: 0em; margin-left: 0em"><span class="linehead"></span>聖主稟以玄符御茲大寶覺。先天垂則觀民<a 
name="0054a19" id="0054a19"></a>設化。將恐支離詭辯搆義橫流。微敘繁絲伊<a 
name="0054a20" id="0054a20"></a>誰能振。釋教遺文其將喪矣。是以著斯雅論。<a 
name="0054a21" id="0054a21"></a>以弘至典績。早念身空栖心內教。每餐法音<a 
name="0054a22" id="0054a22"></a>用忘寢食。而闇情難曉觸理多疑。至於佛性<a 
name="0054a23" id="0054a23"></a>大義頓迷心路。既天詰遠流預同撫覿。萬<a 
name="0054a24" id="0054a24"></a>夜獲開千昏永曙。分除之疑朗然俱徹。竊惟<a 
name="0054a25" id="0054a25"></a>事與理亨無物不識。用隨道合奚心不辯。故<a 
name="0054a26" id="0054a26"></a>行雲徘徊猶感美音之和。游魚踴躍尚賞清<a 
name="0054a27" id="0054a27"></a>絲之韻。況以入神之妙發自天衷。此臣所以<a 
name="0054a28" id="0054a28"></a>舞之蹈之而不能自己者也。敢以膚受謹為<a 
name="0054a29" id="0054a29"></a>注釋。豈伊錐管用窮天奧。庶幾固惑所以釋<a 
name="0054b01" id="0054b01"></a>焉。夫涉行本乎立信<span class="note">(臣績曰。夫愚心闇必發大明。明不欻起。起必由行。<a 
name="0054b02" id="0054b02"></a>行不自修。修必由信。信者憑師仗理無違之心也。故五根以一信為本。四信以不違為宗。宗信既立。<a 
name="0054b03" id="0054b03"></a>萬善自行。行善造果。謂之行也)</span>信立由乎正解<span class="note">(臣績曰。夫邪正不辯將何取信。故立<a 
name="0054b04" id="0054b04"></a>信之本資乎正解)</span>解正則外邪莫擾<span class="note">(臣績曰。一心正則萬邪滅矣。是<a 
name="0054b05" id="0054b05"></a>知內懷正見則外邪莫動)</span>信立則內識無疑<span class="note">(臣績曰識者心也故成實論云心意識體<a 
name="0054b06" id="0054b06"></a>一而異名心既信矣將何疑乎)</span>然信解所依其宗有在<span class="note">(臣績曰。依者憑也。夫<a 
name="0054b07" id="0054b07"></a>安心有本則枝行自從。有本之言顯乎下句)</span>何者源神明以不斷為<a 
name="0054b08" id="0054b08"></a>精。精神必歸妙果<span class="note">(臣績曰。神而有盡寧謂神乎。故經云吾見死者形壞體化而神不<a 
name="0054b09" id="0054b09"></a>滅。隨行善惡。禍福自追。此即不滅斷之義也。若化同草木則豈精乎。以其不斷故終歸妙極。憑心此<a 
name="0054b10" id="0054b10"></a>地則觸理皆明。明於眾理何行不成。信解之宗此之謂也)</span>妙果體極。常住精神<a 
name="0054b11" id="0054b11"></a>不免無常<span class="note">(臣績曰。妙果明理已足。所以體唯極常精神。涉行未滿故之不免遷變也)</span>無<a 
name="0054b12" id="0054b12"></a>常者。前滅後生剎那不住者也<span class="note">(臣績曰。剎那是天竺國音。迅速之極<a 
name="0054b13" id="0054b13"></a>名也。生而即滅寧有住乎。故淨名歎曰。比丘即時生老滅矣)</span>若心用心於攀緣<a 
name="0054b14" id="0054b14"></a>前識必異後者。斯則與境俱往。誰成佛乎<a 
name="0054b15" id="0054b15"></a><span class="note">(臣績曰。夫心隨境動是其外用。後雖續前終非實論故知神識之性湛然不移。湛然不移故終歸於妙果也)</span><a 
name="0054b16" id="0054b16"></a>經云心為正因終成佛果<span class="note">(臣績曰略語佛因其義有二。一曰緣因。二曰正<a 
name="0054b17" id="0054b17"></a>因。緣者萬善是也。正者神識是也。萬善有助發之功故曰緣因神識是其正本。故曰正因。既云終成佛果斯驗<a 
name="0054b18" id="0054b18"></a>不斷明矣)</span>又言。若無明轉則變成明。案此經意理<a 
name="0054b19" id="0054b19"></a>如可求。何者夫心為用本。本一而用殊。殊<a 
name="0054b20" id="0054b20"></a>用自有興廢。一本之性不移<span class="note">(臣績曰陶汰塵穢本識則明明闇相易謂<a 
name="0054b21" id="0054b21"></a>之變也。若前去後來非之謂也)</span>一本者。即無明神明也<span class="note">(臣績曰。<a 
name="0054b22" id="0054b22"></a>神明本闇即。故以無明為因)</span>尋無明之稱非太虛之目。土石<a 
name="0054b23" id="0054b23"></a>無情豈無明之謂<span class="note">(臣績曰。夫別了善惡匪心不知。明審是非。匪情莫識。太虛無情<a 
name="0054b24" id="0054b24"></a>故。不明愚智。土石無心寧辯解惑。故知解惑存乎有心愚智在乎有識既謂無明則義在矣)</span>故<a 
name="0054b25" id="0054b25"></a>知識慮應明體不免惑。惑慮不知故曰無明<a 
name="0054b26" id="0054b26"></a><span class="note">(臣績曰。明為本性。所以應明識染外塵故內不免惑惑而不了乃謂無明。因斯致稱。豈旨空也哉)</span>而無<a 
name="0054c01" id="0054c01"></a>明體上有生有滅。生滅是其異用。無明心義<a 
name="0054c02" id="0054c02"></a>不改<span class="note">(臣績曰。既有其體便有其用。語用非體。論體非用。用有興廢。體無生滅)</span>將恐見其<a 
name="0054c03" id="0054c03"></a>用異。便謂心隨境滅<span class="note">(臣績曰惑者迷其體用故不斷猜。何者夫體之與用不<a 
name="0054c04" id="0054c04"></a>離不即離體無用。故云。不離用義非體。故云。不即見其不離而迷其不即迷其不即。便謂心隨境滅也)</span><a 
name="0054c05" id="0054c05"></a>故繼無明。名下加以住地之目。此顯無明即<a 
name="0054c06" id="0054c06"></a>是神明。神明性不遷也<span class="note">(臣績曰。無明係以住地。蓋是斥其迷識。而抱惑<a 
name="0054c07" id="0054c07"></a>之徒未曾喻也)</span>何以知然。如前心作無間重惡。後識<a 
name="0054c08" id="0054c08"></a>起非想妙善。善惡之理大懸。而前後相去甚<a 
name="0054c09" id="0054c09"></a>&#x9008;。斯用果無一本安得如此相續<span class="note">(臣績曰。不有一本則用無<a 
name="0054c10" id="0054c10"></a>所依。而惑者見其類續為一。故舉大善斥其相續之迷也)</span>是知前惡自滅<a 
name="0054c11" id="0054c11"></a>惑識不移。後善雖生闇心莫改<span class="note">(臣績曰。未嘗以善惡生滅虧其本<a 
name="0054c12" id="0054c12"></a>也)</span>故經言。若與煩惱諸結俱者。名為無明。若<a 
name="0054c13" id="0054c13"></a>與一切善法俱者。名之為明。豈非心識性一<a 
name="0054c14" id="0054c14"></a>隨緣異乎<span class="note">(臣績曰。若善惡互起豈謂俱乎。而恒對其言而常迷其旨。故舉此要文以曉群惑<a 
name="0054c15" id="0054c15"></a>也)</span>故知生滅遷變酬於往因。善惡交謝生乎<a 
name="0054c16" id="0054c16"></a>現境<span class="note">(臣績曰。生滅因於本業非現境使之然。善惡生於今境非本業令其爾)</span>而心為<a 
name="0054c17" id="0054c17"></a>其本。未曾異矣<span class="note">(臣績曰。雖復用由不同。其體莫異也)</span>以其用本不<a 
name="0054c18" id="0054c18"></a>斷故。成佛之理皎然。隨境遷謝故。生死可盡<a 
name="0054c19" id="0054c19"></a>明矣<span class="note">(臣績曰。成佛皎然扶其本也。生死可盡由其用也。若用而無本則滅而不成。若本而無用則成<a 
name="0054c20" id="0054c20"></a>無所滅矣)</span>。</p><a 
name="0054c21" id="0054c21"></a><p style="margin-left: 2em"><span class="headname">難神滅論<span class="note">(序)</span></span></p><p style="margin-left: 4em"><span class="byline">蕭琛</span></p><a 
name="0054c22" id="0054c22"></a><p style="text-indent: 0em; margin-left: 0em"><span class="linehead"></span>內兄范子真著神滅論。以明無佛。自謂辯摧<a 
name="0054c23" id="0054c23"></a>眾口日服千人。予意猶有惑焉。聊欲薄其稽<a 
name="0054c24" id="0054c24"></a>疑。詢其未悟。論至今所持者形神。所訟者精<a 
name="0055a01" id="0055a01"></a>理。若乃春秋孝享為之宗廟。則以為聖人神<a 
name="0055a02" id="0055a02"></a>道設教立禮防愚。杜伯關弓伯有被介。復謂<a 
name="0055a03" id="0055a03"></a>天地之間自有怪物。非人死為鬼。如此便不<a 
name="0055a04" id="0055a04"></a>得。詰以詩書校以往事。唯可於形神之中。<a 
name="0055a05" id="0055a05"></a>辯其離合。脫形神一體存滅罔異。則范子<a 
name="0055a06" id="0055a06"></a>奮揚蹈厲金湯邈然。如靈質分途興毀區別。<a 
name="0055a07" id="0055a07"></a>則予剋敵得俊。能事畢矣。又予雖明有佛而<a 
name="0055a08" id="0055a08"></a>體佛不與俗同爾。兼陳本意係之論左焉。</p><a 
name="0055a09" id="0055a09"></a><p style="margin-left: 2em"><span class="headname">神滅論<span class="note">(問答者論本客主之辭也難者今之所問)</span></span></p><a 
name="0055a10" id="0055a10"></a><p style="text-indent: 0em; margin-left: 0em"><span class="linehead"></span>問曰。子云神滅。何以知其滅耶。</p><a 
name="0055a11" id="0055a11"></a><p style="text-indent: 0em; margin-left: 0em"><span class="linehead"></span>答曰。神即形也。形即神也。是以形存則神存。<a 
name="0055a12" id="0055a12"></a>形謝則神滅也。</p><a 
name="0055a13" id="0055a13"></a><p style="text-indent: 0em; margin-left: 0em"><span class="linehead"></span>問曰。形者。無知之稱。神者。有知之名。知與<a 
name="0055a14" id="0055a14"></a>無知即事有異。神之與形理不容。一形神相<a 
name="0055a15" id="0055a15"></a>即非所聞也。</p><a 
name="0055a16" id="0055a16"></a><p style="text-indent: 0em; margin-left: 0em"><span class="linehead"></span>答曰。形者。神之質。神者。形之用。是則形稱<a 
name="0055a17" id="0055a17"></a>其質。神言其用。形之與神不得相異。</p><a 
name="0055a18" id="0055a18"></a><p style="text-indent: 0em; margin-left: 0em"><span class="linehead"></span>難曰。今論形神合體則應有不離之證。而直<a 
name="0055a19" id="0055a19"></a>云神即形形即神。形之與神不得相異。此辯<a 
name="0055a20" id="0055a20"></a>而無徵有乖篤喻矣。子今據夢以驗形神不<a 
name="0055a21" id="0055a21"></a>得共體。當人寢時其形是無知之物。而有見<a 
name="0055a22" id="0055a22"></a>焉。此神遊之所接也。神不孤立必憑形器。猶<a 
name="0055a23" id="0055a23"></a>人不露處須有居室。但形器是穢闇之質。居<a 
name="0055a24" id="0055a24"></a>室是蔽塞之地。神反形內則其識微惛惛。故<a 
name="0055a25" id="0055a25"></a>以見為夢。人歸室中則其神暫壅壅。故以明<a 
name="0055a26" id="0055a26"></a>為昧。夫人或夢上騰玄虛遠適萬里。若非神<a 
name="0055a27" id="0055a27"></a>行便是形往耶。形既不往神又不離。復焉<a 
name="0055a28" id="0055a28"></a>得如此。若謂是想所見者。及其安寐身似僵<a 
name="0055a29" id="0055a29"></a>木氣。若寒灰呼之不聞。撫之無覺即云神與<a 
name="0055b01" id="0055b01"></a>形均則是表裏俱&#x52CC;。既不外接聲音。寧能內<a 
name="0055b02" id="0055b02"></a>興思想。此即形靜神馳斷可知矣。又疑凡所<a 
name="0055b03" id="0055b03"></a>夢者。或反中詭遇<span class="note">(趙簡子。夢童子裸歌可吳入鄒。晉小臣夢負公登天而負公出諸<a 
name="0055b04" id="0055b04"></a>廁是也)</span>或理所不容<span class="note">(呂齮。夢射月中之。吳后。夢腸出繞閶門之類是也)</span><a 
name="0055b05" id="0055b05"></a>或先覺未兆<span class="note">(呂姜夢天。名其子曰虞。曹人夢眾君子謀欲士曹之類是)</span>或<a 
name="0055b06" id="0055b06"></a>假借象類<span class="note">(蔡茂禾失為秩。王濬夢三刀為州之類是也)</span>或即事所無<span class="note">(胡人<a 
name="0055b07" id="0055b07"></a>夢舟。越人夢騎之類是也)</span>或乍驗乍否<span class="note">(殷宗夢得傳說。漢文夢獲鄧通驗也。否事眾多不復<a 
name="0055b08" id="0055b08"></a>具載也)</span>此皆神化茫眇幽明不。測易以約通難<a 
name="0055b09" id="0055b09"></a>用理。檢不許以神遊必宜求諸形。內恐塊爾<a 
name="0055b10" id="0055b10"></a>潛靈外絕覲。覿雖復扶以六夢濟以想因。理<a 
name="0055b11" id="0055b11"></a>亦不得然也。</p><a 
name="0055b12" id="0055b12"></a><p style="text-indent: 0em; margin-left: 0em"><span class="linehead"></span>問曰。神故非質。形故非用。不得為異其義安<a 
name="0055b13" id="0055b13"></a>在。</p><a 
name="0055b14" id="0055b14"></a><p style="text-indent: 0em; margin-left: 0em"><span class="linehead"></span>答曰。名殊而體一也。</p><a 
name="0055b15" id="0055b15"></a><p style="text-indent: 0em; margin-left: 0em"><span class="linehead"></span>問曰。名既已殊。體何得一。</p><a 
name="0055b16" id="0055b16"></a><p style="text-indent: 0em; margin-left: 0em"><span class="linehead"></span>答曰。神之於質猶利之於刀。形之於用猶<a 
name="0055b17" id="0055b17"></a>刀之於利。利之名非刀也。刀之名非利也。<a 
name="0055b18" id="0055b18"></a>然而捨利無刃捨刀無利。未聞刀沒而利存。<a 
name="0055b19" id="0055b19"></a>豈容形亡而神在也。</p><a 
name="0055b20" id="0055b20"></a><p style="text-indent: 0em; margin-left: 0em"><span class="linehead"></span>難曰。夫刀之有利砥礪之功。故能水截蛟<a 
name="0055b21" id="0055b21"></a>螭。陸斷兕虎。若窮利盡用必摧其鋒鍔。化成<a 
name="0055b22" id="0055b22"></a>鈍刃。如此則利滅而刀存。即是神亡而形<a 
name="0055b23" id="0055b23"></a>在。何云捨利無刃。名殊而體一耶。刀利既<a 
name="0055b24" id="0055b24"></a>不俱滅。形神則不共亡。雖能近取於譬理實<a 
name="0055b25" id="0055b25"></a>乖矣。</p><a 
name="0055b26" id="0055b26"></a><p style="text-indent: 0em; margin-left: 0em"><span class="linehead"></span>問曰。刀之與利或如來說形之與神其義不<a 
name="0055b27" id="0055b27"></a>然。何以言之。木之質無知也。人之質有知也。<a 
name="0055b28" id="0055b28"></a>人既有如木之質。而有異木之知。豈非木有<a 
name="0055c01" id="0055c01"></a>其一人有其二耶。</p><a 
name="0055c02" id="0055c02"></a><p style="text-indent: 0em; margin-left: 0em"><span class="linehead"></span>答曰。異哉言乎。人若有如木之質以為形。又<a 
name="0055c03" id="0055c03"></a>有異木之知以為神。則可如來論也。今人之<a 
name="0055c04" id="0055c04"></a>質質有知也。木之質質無知也。人之質非木<a 
name="0055c05" id="0055c05"></a>質也。木之質非人質也。安在有如木之質。<a 
name="0055c06" id="0055c06"></a>而復有異木之知。</p><a 
name="0055c07" id="0055c07"></a><p style="text-indent: 0em; margin-left: 0em"><span class="linehead"></span>問曰。人之質所以異木質者。以其有知耳。人<a 
name="0055c08" id="0055c08"></a>而無知與木何異。</p><a 
name="0055c09" id="0055c09"></a><p style="text-indent: 0em; margin-left: 0em"><span class="linehead"></span>答曰。人無無知之質。猶木無有知之形。</p><a 
name="0055c10" id="0055c10"></a><p style="text-indent: 0em; margin-left: 0em"><span class="linehead"></span>問曰。死者之形骸豈非無知之質耶。</p><a 
name="0055c11" id="0055c11"></a><p style="text-indent: 0em; margin-left: 0em"><span class="linehead"></span>答曰。是無知之質也。</p><a 
name="0055c12" id="0055c12"></a><p style="text-indent: 0em; margin-left: 0em"><span class="linehead"></span>問曰。若然者人果有如木之質。而有異木之<a 
name="0055c13" id="0055c13"></a>知矣。</p><a 
name="0055c14" id="0055c14"></a><p style="text-indent: 0em; margin-left: 0em"><span class="linehead"></span>答曰。死者有如木之質。而無異木之知。生者<a 
name="0055c15" id="0055c15"></a>有異木之知。而無如木之質。</p><a 
name="0055c16" id="0055c16"></a><p style="text-indent: 0em; margin-left: 0em"><span class="linehead"></span>問曰。死者之骨骸非生者之形骸耶。</p><a 
name="0055c17" id="0055c17"></a><p style="text-indent: 0em; margin-left: 0em"><span class="linehead"></span>答曰。生形之非死形。死形之非生形。區已革<a 
name="0055c18" id="0055c18"></a>矣。安有生人之形骸。而有死人之骨骸哉。</p><a 
name="0055c19" id="0055c19"></a><p style="text-indent: 0em; margin-left: 0em"><span class="linehead"></span>問曰。若生者之形骸非死者之骨骸。死者之<a 
name="0055c20" id="0055c20"></a>骨骸則應不由生者之形骸。不由生者之形<a 
name="0055c21" id="0055c21"></a>骸。則此骨骸從何而至。</p><a 
name="0055c22" id="0055c22"></a><p style="text-indent: 0em; margin-left: 0em"><span class="linehead"></span>答曰。是生者之形骸變為死者之骨骸也。</p><a 
name="0055c23" id="0055c23"></a><p style="text-indent: 0em; margin-left: 0em"><span class="linehead"></span>問曰。生者之形骸雖變為死者之骨骸。豈不<a 
name="0055c24" id="0055c24"></a>因生而有死。則知死體猶生體也。</p><a 
name="0055c25" id="0055c25"></a><p style="text-indent: 0em; margin-left: 0em"><span class="linehead"></span>答曰。如因榮木變為枯木。枯木之質寧是榮<a 
name="0055c26" id="0055c26"></a>木之體。</p><a 
name="0055c27" id="0055c27"></a><p style="text-indent: 0em; margin-left: 0em"><span class="linehead"></span>問曰。榮體變為枯體。枯體即是榮體。如絲體<a 
name="0055c28" id="0055c28"></a>變為縷體。縷體即是絲體。有何咎焉。</p><a 
name="0055c29" id="0055c29"></a><p style="text-indent: 0em; margin-left: 0em"><span class="linehead"></span>答曰。若枯即是榮。榮即是枯。則應榮時凋<a 
name="0056a01" id="0056a01"></a>零枯時結實。又榮木不應變為枯木。以榮即<a 
name="0056a02" id="0056a02"></a>是枯故。枯無所復變也。又榮枯是一何不先<a 
name="0056a03" id="0056a03"></a>枯後榮。要先榮後枯何耶。絲縷同時不得為<a 
name="0056a04" id="0056a04"></a>喻。</p><a 
name="0056a05" id="0056a05"></a><p style="text-indent: 0em; margin-left: 0em"><span class="linehead"></span>問曰。生形之謝便應豁然都盡。何故方受死<a 
name="0056a06" id="0056a06"></a>形綿歷未已耶。</p><a 
name="0056a07" id="0056a07"></a><p style="text-indent: 0em; margin-left: 0em"><span class="linehead"></span>答曰。生滅之體要有其次故也。夫欻而生<a 
name="0056a08" id="0056a08"></a>者。必欻而滅。漸而生者。必漸而滅。欻而生<a 
name="0056a09" id="0056a09"></a>者。飄驟是也。漸而生者。動植是也。有欻有漸<a 
name="0056a10" id="0056a10"></a>物之理也。</p><a 
name="0056a11" id="0056a11"></a><p style="text-indent: 0em; margin-left: 0em"><span class="linehead"></span>難曰。論云。人之質有知也。木之質無知也。豈<a 
name="0056a12" id="0056a12"></a>不以人識涼燠知痛癢。養之則生。傷之則死<a 
name="0056a13" id="0056a13"></a>耶。夫木亦然矣。當春則榮。在秋則悴。樹之<a 
name="0056a14" id="0056a14"></a>必生拔之必死。何謂無知。今人之質猶如木<a 
name="0056a15" id="0056a15"></a>也。神留則形立。神去則形廢。立也即是榮木。<a 
name="0056a16" id="0056a16"></a>廢也即是枯木。子何以辯。此非神知而謂質<a 
name="0056a17" id="0056a17"></a>有知乎。凡萬有皆以神知無以質知者也。但<a 
name="0056a18" id="0056a18"></a>草木昆蟲之性。裁覺榮悴生死。生民之識則<a 
name="0056a19" id="0056a19"></a>通安危利害。何謂非有如木之質以為形。又<a 
name="0056a20" id="0056a20"></a>有異木之知以為神耶。此則形神有二居可<a 
name="0056a21" id="0056a21"></a>別也。但木稟陰陽之偏風。人含一靈之精<a 
name="0056a22" id="0056a22"></a>照。其識或同。其神則異矣。骨骸形骸之論<a 
name="0056a23" id="0056a23"></a>死生授受之說。義既前定。事又不經。安用曲<a 
name="0056a24" id="0056a24"></a>辯哉。</p><a 
name="0056a25" id="0056a25"></a><p style="text-indent: 0em; margin-left: 0em"><span class="linehead"></span>問曰。形即神者手等亦是神耶。</p><a 
name="0056a26" id="0056a26"></a><p style="text-indent: 0em; margin-left: 0em"><span class="linehead"></span>答曰。皆是神分。</p><a 
name="0056a27" id="0056a27"></a><p style="text-indent: 0em; margin-left: 0em"><span class="linehead"></span>問曰。若皆是神分神應能慮。手等亦應能慮<a 
name="0056a28" id="0056a28"></a>也。</p><a 
name="0056a29" id="0056a29"></a><p style="text-indent: 0em; margin-left: 0em"><span class="linehead"></span>答曰。手等有痛癢之知。而無是非之慮。</p><a 
name="0056b01" id="0056b01"></a><p style="text-indent: 0em; margin-left: 0em"><span class="linehead"></span>問曰。知之與慮為一為異。</p><a 
name="0056b02" id="0056b02"></a><p style="text-indent: 0em; margin-left: 0em"><span class="linehead"></span>答曰。知即是慮。淺則為知。深則為慮。</p><a 
name="0056b03" id="0056b03"></a><p style="text-indent: 0em; margin-left: 0em"><span class="linehead"></span>問曰。若爾應有二慮。慮既有二。神有二乎。</p><a 
name="0056b04" id="0056b04"></a><p style="text-indent: 0em; margin-left: 0em"><span class="linehead"></span>答曰。人體唯一。神何得二。</p><a 
name="0056b05" id="0056b05"></a><p style="text-indent: 0em; margin-left: 0em"><span class="linehead"></span>問曰。若不得二安有痛癢之知而復有是非<a 
name="0056b06" id="0056b06"></a>之慮。</p><a 
name="0056b07" id="0056b07"></a><p style="text-indent: 0em; margin-left: 0em"><span class="linehead"></span>答曰。如手足雖異總為一人。是非痛癢雖復<a 
name="0056b08" id="0056b08"></a>有異。亦總為一神矣。</p><a 
name="0056b09" id="0056b09"></a><p style="text-indent: 0em; margin-left: 0em"><span class="linehead"></span>問曰。是非之慮不關手足。當關何也。</p><a 
name="0056b10" id="0056b10"></a><p style="text-indent: 0em; margin-left: 0em"><span class="linehead"></span>答曰。是非之慮心器所主。</p><a 
name="0056b11" id="0056b11"></a><p style="text-indent: 0em; margin-left: 0em"><span class="linehead"></span>問曰。心器是五藏之心非耶。</p><a 
name="0056b12" id="0056b12"></a><p style="text-indent: 0em; margin-left: 0em"><span class="linehead"></span>答曰。是也。</p><a 
name="0056b13" id="0056b13"></a><p style="text-indent: 0em; margin-left: 0em"><span class="linehead"></span>問曰。五藏有何殊別。而心獨有是非之慮。</p><a 
name="0056b14" id="0056b14"></a><p style="text-indent: 0em; margin-left: 0em"><span class="linehead"></span>答曰。七竅亦復何殊。而司用不均何也。</p><a 
name="0056b15" id="0056b15"></a><p style="text-indent: 0em; margin-left: 0em"><span class="linehead"></span>問曰。慮思無方。何以知是心器所主。</p><a 
name="0056b16" id="0056b16"></a><p style="text-indent: 0em; margin-left: 0em"><span class="linehead"></span>答曰。心病則思乖。是以知心為慮本。</p><a 
name="0056b17" id="0056b17"></a><p style="text-indent: 0em; margin-left: 0em"><span class="linehead"></span>問曰。何知不寄在眼等分中耶。</p><a 
name="0056b18" id="0056b18"></a><p style="text-indent: 0em; margin-left: 0em"><span class="linehead"></span>答曰。若慮可寄於眼分。眼何故不寄於耳分<a 
name="0056b19" id="0056b19"></a>也。</p><a 
name="0056b20" id="0056b20"></a><p style="text-indent: 0em; margin-left: 0em"><span class="linehead"></span>問曰。慮體無本故可寄之於眼分。眼自有本。<a 
name="0056b21" id="0056b21"></a>不假寄於他分。</p><a 
name="0056b22" id="0056b22"></a><p style="text-indent: 0em; margin-left: 0em"><span class="linehead"></span>答曰。眼何故有本而慮無本。苟無本於我形。<a 
name="0056b23" id="0056b23"></a>而可遍寄於異地。亦可張甲之情。寄王乙之<a 
name="0056b24" id="0056b24"></a>軀。李丙之性。託趙丁之體。然乎哉。不然也。</p><a 
name="0056b25" id="0056b25"></a><p style="text-indent: 0em; margin-left: 0em"><span class="linehead"></span>難曰。論云。形神不殊手等皆是神分。此則神<a 
name="0056b26" id="0056b26"></a>以形為體。體全即神全。體傷即佛缺矣。神者<a 
name="0056b27" id="0056b27"></a>何。識慮也。今人或斷手足殘肌膚。而智思不<a 
name="0056b28" id="0056b28"></a>亂。猶孫臏刖趾兵略愈明。盧浮解腕儒道方<a 
name="0056b29" id="0056b29"></a>謐。此神與形離。形傷神不害之切證也。但神<a 
name="0056c01" id="0056c01"></a>任智以役物。託器以通照。視聽香味各有所<a 
name="0056c02" id="0056c02"></a>憑。而思識歸乎心器。譬如人之有宅東閣延<a 
name="0056c03" id="0056c03"></a>賢。南軒引景。北牖招風。西櫺映月。主人端<a 
name="0056c04" id="0056c04"></a>居中霤以收四事之用焉。若如來論口鼻耳<a 
name="0056c05" id="0056c05"></a>目各有神分。一目病即視神毀。二目應俱盲<a 
name="0056c06" id="0056c06"></a>矣。一耳疾即聽神傷。兩耳俱應聾矣。今則<a 
name="0056c07" id="0056c07"></a>不然。是知神以為器非以為體也。</p><a 
name="0056c08" id="0056c08"></a><p style="text-indent: 0em; margin-left: 0em"><span class="linehead"></span>又云。心為慮本慮不可寄之他分。若在於口<a 
name="0056c09" id="0056c09"></a>眼耳鼻。斯論然也。若在於他心則不然矣。耳<a 
name="0056c10" id="0056c10"></a>鼻雖共此體。不可以相雜。以其所司不同器。<a 
name="0056c11" id="0056c11"></a>器用各異也。他心雖在彼形而可得相涉。以<a 
name="0056c12" id="0056c12"></a>其神理均妙識慮齊功也。故書稱。啟爾心沃<a 
name="0056c13" id="0056c13"></a>朕心。詩云。他人有心。予忖度之。齊桓師管仲<a 
name="0056c14" id="0056c14"></a>之謀。漢祖用張良之策。是皆本之於我形。寄<a 
name="0056c15" id="0056c15"></a>之於他分。何云張甲之情不可託王乙之軀。<a 
name="0056c16" id="0056c16"></a>李丙之性勿得寄趙丁之體乎。</p><a 
name="0056c17" id="0056c17"></a><p style="text-indent: 0em; margin-left: 0em"><span class="linehead"></span>問曰。聖人之形猶凡人之形。而有凡聖之殊。<a 
name="0056c18" id="0056c18"></a>故知形神異矣。</p><a 
name="0056c19" id="0056c19"></a><p style="text-indent: 0em; margin-left: 0em"><span class="linehead"></span>答曰。不然。金之精者能照。穢者不能照。能照<a 
name="0056c20" id="0056c20"></a>之精金寧有不照之穢質。又豈有聖人之神。<a 
name="0056c21" id="0056c21"></a>而寄凡人之器。亦無凡人之神。而託聖人之<a 
name="0056c22" id="0056c22"></a>體。是以八彩重瞳勛華之容。龍顏馬口軒&#x7690;<a 
name="0056c23" id="0056c23"></a>之狀。此形表之異也。比干之心七竅並列。伯<a 
name="0056c24" id="0056c24"></a>約之膽其大如拳。此心器之殊也。是以聖人<a 
name="0056c25" id="0056c25"></a>區分每異常品。非唯道革群生。乃亦形超<a 
name="0056c26" id="0056c26"></a>萬有。凡聖均體所未敢安。</p><a 
name="0056c27" id="0056c27"></a><p style="text-indent: 0em; margin-left: 0em"><span class="linehead"></span>問曰。子云。聖人之形必異於凡。敢問。陽貨<a 
name="0056c28" id="0056c28"></a>類仲尼。項籍似帝舜。舜項孔陽智革形同。<a 
name="0056c29" id="0056c29"></a>其故何耶。</p><a 
name="0057a01" id="0057a01"></a><p style="text-indent: 0em; margin-left: 0em"><span class="linehead"></span>答曰。&#x73C9;似玉而非玉。鶋類鳳而非鳳。物誠<a 
name="0057a02" id="0057a02"></a>有之。人故宜爾。項陽貌似而非實。以心器<a 
name="0057a03" id="0057a03"></a>不均雖貌無益也。</p><a 
name="0057a04" id="0057a04"></a><p style="text-indent: 0em; margin-left: 0em"><span class="linehead"></span>問曰。凡聖之殊形器不一可也。聖人員極理<a 
name="0057a05" id="0057a05"></a>無有二而且殊姿。陽文異狀神不係色。於<a 
name="0057a06" id="0057a06"></a>此益明。</p><a 
name="0057a07" id="0057a07"></a><p style="text-indent: 0em; margin-left: 0em"><span class="linehead"></span>答曰。聖與聖同。同於聖器而器不必同也。猶<a 
name="0057a08" id="0057a08"></a>馬殊毛而齊逸。玉異色而均美。是以晉棘楚<a 
name="0057a09" id="0057a09"></a>和等價連城。驎騮盜驪俱致千里。</p><a 
name="0057a10" id="0057a10"></a><p style="text-indent: 0em; margin-left: 0em"><span class="linehead"></span>問曰。形神不二既聞之矣。形謝神滅理固宜<a 
name="0057a11" id="0057a11"></a>然。敢問。經云。為之宗廟以鬼饗之。何謂也。</p><a 
name="0057a12" id="0057a12"></a><p style="text-indent: 0em; margin-left: 0em"><span class="linehead"></span>答曰。聖人之教然也。所以從孝子之心。而厲<a 
name="0057a13" id="0057a13"></a>媮薄之意。神而明之。此之謂矣。</p><a 
name="0057a14" id="0057a14"></a><p style="text-indent: 0em; margin-left: 0em"><span class="linehead"></span>問曰。伯有被甲彭生豕見。墳素著其事。寧是<a 
name="0057a15" id="0057a15"></a>設教而已耶。</p><a 
name="0057a16" id="0057a16"></a><p style="text-indent: 0em; margin-left: 0em"><span class="linehead"></span>答曰。妖怪茫茫或存或亡理死者眾不皆為<a 
name="0057a17" id="0057a17"></a>鬼。彭生伯有何獨能然。乍人乍豕。未必齊鄭<a 
name="0057a18" id="0057a18"></a>之公子也。</p><a 
name="0057a19" id="0057a19"></a><p style="text-indent: 0em; margin-left: 0em"><span class="linehead"></span>問曰。易稱故知鬼神之情狀與天地相似而<a 
name="0057a20" id="0057a20"></a>不違。又曰。載鬼一車其義云何。</p><a 
name="0057a21" id="0057a21"></a><p style="text-indent: 0em; margin-left: 0em"><span class="linehead"></span>答曰。有禽焉有獸焉。飛走之別也。有人焉有<a 
name="0057a22" id="0057a22"></a>鬼焉。幽明之別也。人滅而為鬼。鬼滅而為人。<a 
name="0057a23" id="0057a23"></a>則吾未知也。</p><a 
name="0057a24" id="0057a24"></a><p style="text-indent: 0em; margin-left: 0em"><span class="linehead"></span>難曰。論云。豈有聖人之神。而寄凡人之器。亦<a 
name="0057a25" id="0057a25"></a>無凡人之神。而託聖人之體。今陽貨類仲尼。<a 
name="0057a26" id="0057a26"></a>項籍似帝舜。即是凡人之神託聖人之體也。<a 
name="0057a27" id="0057a27"></a>&#x73C9;玉鶋鳳不得為喻。今&#x73C9;自名&#x73C9;玉實名玉。<a 
name="0057a28" id="0057a28"></a>鶋號鶢鶋鳳曰神鳳。名既殊稱貌亦爽實。今<a 
name="0057a29" id="0057a29"></a>舜重瞳子。項羽亦重瞳子。非有&#x73C9;玉二名。唯<a 
name="0057b01" id="0057b01"></a>&#x89A9;重瞳相類。又有女媧蛇軀。&#x7690;陶馬口。非<a 
name="0057b02" id="0057b02"></a>直聖神入於凡器。遂乃託乎蟲畜之體。此<a 
name="0057b03" id="0057b03"></a>形神殊別明闇不同。茲益昭顯也。若形神為<a 
name="0057b04" id="0057b04"></a>一理絕前因者。則聖應誕聖。賢必產賢。勇<a 
name="0057b05" id="0057b05"></a>怯愚智悉類其本。即形神之所陶甄。一氣之<a 
name="0057b06" id="0057b06"></a>所孕育。不得有堯睿朱嚚瞍頑舜聖矣。論又<a 
name="0057b07" id="0057b07"></a>云。聖同聖氣而器不必同。猶馬殊毛而齊<a 
name="0057b08" id="0057b08"></a>逸。今毛復是逸器耶。馬有同毛色而異駑駿<a 
name="0057b09" id="0057b09"></a>者如此。則毛非逸相。由體無聖器矣。人形骸<a 
name="0057b10" id="0057b10"></a>無凡聖之別。而有貞脆之異。故遐靈栖於遠<a 
name="0057b11" id="0057b11"></a>質。促神寓乎近體。則唯斯而已耳。向所云<a 
name="0057b12" id="0057b12"></a>聖人之體旨。直語丘舜之形。不言器有聖<a 
name="0057b13" id="0057b13"></a>智。非矛盾之說。勿近於此惑。</p><a 
name="0057b14" id="0057b14"></a><p style="text-indent: 0em; margin-left: 0em"><span class="linehead"></span>問曰。知此神滅有何利用。</p><a 
name="0057b15" id="0057b15"></a><p style="text-indent: 0em; margin-left: 0em"><span class="linehead"></span>答曰。浮屠害政桑門&#x8827;俗風驚霧起馳蕩不<a 
name="0057b16" id="0057b16"></a>休。吾哀其弊思拯其溺。夫竭財以赴僧。破<a 
name="0057b17" id="0057b17"></a>產以趨佛。而不恤親戚不憐窮匱者何耶。良<a 
name="0057b18" id="0057b18"></a>由厚我之情深濟物之意淺。是以圭撮涉於<a 
name="0057b19" id="0057b19"></a>貧友。吝情動於顏色。千鍾委於富僧歡懷暢<a 
name="0057b20" id="0057b20"></a>於容髮。豈不以僧有多稌之期。友無遺秉之<a 
name="0057b21" id="0057b21"></a>報。務施不關周急。立德必於在己。惑以茫<a 
name="0057b22" id="0057b22"></a>昧之言。懼以阿鼻之苦。誘以虛誕之詞。欣<a 
name="0057b23" id="0057b23"></a>以兜率之樂。故棄縫掖襲橫衣。廢&#x723C;豆列瓶<a 
name="0057b24" id="0057b24"></a>&#x9262;。家家棄其親愛。人人絕其嗣續。至使兵挫<a 
name="0057b25" id="0057b25"></a>於行間。吏空於官府。粟罄於惰游。貨殫於土<a 
name="0057b26" id="0057b26"></a>木。所以姦宄佛勝頌聲尚權。惟此之故也。其<a 
name="0057b27" id="0057b27"></a>流莫已其病無垠。若知陶甄稟於自然。森羅<a 
name="0057b28" id="0057b28"></a>均於獨化。忽焉自有恍爾而無。來也不御。<a 
name="0057b29" id="0057b29"></a>去也不追。乘夫天理各安其性。小人甘其壟<a 
name="0057c01" id="0057c01"></a>畝。君子保其恬素。耕而食。食不可窮也。蠶以<a 
name="0057c02" id="0057c02"></a>衣。衣不可盡也。下有餘以奉其上。上無為以<a 
name="0057c03" id="0057c03"></a>待其下。可以全生可以養親。可以為己可以<a 
name="0057c04" id="0057c04"></a>為人。可以匡國可以霸君用此道也。</p><a 
name="0057c05" id="0057c05"></a><p style="text-indent: 0em; margin-left: 0em"><span class="linehead"></span>難曰。佛之有無寄於神理存滅。既有往論。且<a 
name="0057c06" id="0057c06"></a>欲略言。今指辯其損益語其利害。以弼夫子<a 
name="0057c07" id="0057c07"></a>過正之談。子云。釋氏&#x8827;俗傷化費貨損役。<a 
name="0057c08" id="0057c08"></a>或者為之。非佛之尤也。佛之立教本以好生<a 
name="0057c09" id="0057c09"></a>惡殺修善務施。好生非正欲繁育鳥獸。以人<a 
name="0057c10" id="0057c10"></a>靈為重。惡殺豈可得緩宥逋逃。以哀矜斷<a 
name="0057c11" id="0057c11"></a>察。修善不必瞻丈六之形。以忠信為上。務<a 
name="0057c12" id="0057c12"></a>施不苟使殫財土木。以周急為美。若絕嗣<a 
name="0057c13" id="0057c13"></a>續則必法種不傳。如並起浮圖。又亦種殖無<a 
name="0057c14" id="0057c14"></a>地。凡且猶知之。況我慈氏寧樂爾乎。今守株<a 
name="0057c15" id="0057c15"></a>桑門迷瞀俗士。見寒者不施之短褐。遇飢<a 
name="0057c16" id="0057c16"></a>者不錫以糠豆。而競聚無識之僧。爭造眾多<a 
name="0057c17" id="0057c17"></a>之佛。親戚棄而不眄。祭祀廢而不修。良繒<a 
name="0057c18" id="0057c18"></a>碎於剎上。丹金縻于塔下。而謂為福田期以<a 
name="0057c19" id="0057c19"></a>報業。此並體佛未深解法不妙。雖呼佛為佛。<a 
name="0057c20" id="0057c20"></a>豈曉歸佛之旨。號僧為僧寧達依僧之意。此<a 
name="0057c21" id="0057c21"></a>亦神不降福。予無取焉。夫六家之術各有流<a 
name="0057c22" id="0057c22"></a>弊。儒失於僻。墨失於蔽。法失於峻。名失於<a 
name="0057c23" id="0057c23"></a>詐。咸由祖述者。失其傳以致泥溺。今子不<a 
name="0057c24" id="0057c24"></a>以僻蔽誅孔墨峻詐責韓鄧。而獨罪我如<a 
name="0057c25" id="0057c25"></a>來貶茲正覺。是忿風濤而毀舟&#x6A9D;也。今逆悖<a 
name="0057c26" id="0057c26"></a>之人無賴之子。上罔君親下虛儔類。或不忌<a 
name="0057c27" id="0057c27"></a>明憲而乍懼幽司。憚閻羅之猛畏牛頭之酷。<a 
name="0057c28" id="0057c28"></a>遂悔其穢惡。化而遷善。此之益也。又罪福<a 
name="0057c29" id="0057c29"></a>之理。不應殊於世教背乎人情。若有事君以<a 
name="0058a01" id="0058a01"></a>忠。奉親唯孝。與朋友信。如斯人者猶以一眚<a 
name="0058a02" id="0058a02"></a>掩德蔑而棄之。裁犯蟲魚陷于地獄。斯必不<a 
name="0058a03" id="0058a03"></a>然矣。夫忠莫踰於伊尹。孝莫尚乎曾參。伊<a 
name="0058a04" id="0058a04"></a>公宰一畜以膳湯。曾子烹隻禽以養點。而皆<a 
name="0058a05" id="0058a05"></a>同趨炎鑊俱赴鋒樹。是則大功沒於小過。奉<a 
name="0058a06" id="0058a06"></a>上反於惠下。昔彌子矯駕猶以義弘免戮。嗚<a 
name="0058a07" id="0058a07"></a>呼曾謂靈匠不如衛君乎。故知此為忍人之<a 
name="0058a08" id="0058a08"></a>防。而非仁人之誡也。若能監彼流宕釁不在<a 
name="0058a09" id="0058a09"></a>佛。觀此禍福悟教開誘。思息末以尊本。不<a 
name="0058a10" id="0058a10"></a>拔本以極末。念忘我以弘法。不後法以利<a 
name="0058a11" id="0058a11"></a>我。則雖曰未佛。吾必謂之佛矣。</p><a 
name="0058a12" id="0058a12"></a><p style="text-indent: 0em; margin-left: 1em"><span class="linehead"></span>難范中書神滅論<span class="note">(曹思文)</span>　難神滅第一<span class="note">(并啟詔答)</span></p><a 
name="0058a13" id="0058a13"></a><p style="text-indent: 0em; margin-left: 1em"><span class="linehead"></span>范答第一　重難神滅第二<span class="note">(重啟詔答)</span></p><a 
name="0058a14" id="0058a14"></a><p style="margin-left: 2em"><span class="headname">難范中書神滅論</span></p><p style="margin-left: 4em"><span class="byline">曹思文</span></p><a 
name="0058a15" id="0058a15"></a><p style="text-indent: 0em; margin-left: 0em"><span class="linehead"></span>論曰。神即形也。形即神也。是以形存則神存。<a 
name="0058a16" id="0058a16"></a>形謝則神滅也。</p><a 
name="0058a17" id="0058a17"></a><p style="text-indent: 0em; margin-left: 0em"><span class="linehead"></span>難曰。形非即神也。神非即形也。是合而為用<a 
name="0058a18" id="0058a18"></a>者也。而合非即矣。生則合而為用。死則形留<a 
name="0058a19" id="0058a19"></a>而神逝也。何以言之。昔者趙簡子疾五日不<a 
name="0058a20" id="0058a20"></a>知人。秦穆公七日乃寤。並神遊於帝所。帝<a 
name="0058a21" id="0058a21"></a>賜之鈞天廣樂。此其形留而神遊者乎。若如<a 
name="0058a22" id="0058a22"></a>論言形滅則神滅者。斯形之與神。應如影響<a 
name="0058a23" id="0058a23"></a>之必俱也。然形既病焉則神亦病也。何以形<a 
name="0058a24" id="0058a24"></a>不知人神獨遊帝。而欣歡於鈞天廣樂乎。斯<a 
name="0058a25" id="0058a25"></a>其寐也魂交故。神遊於胡蝶。即形與神分<a 
name="0058a26" id="0058a26"></a>也。其覺也形開。遽遽然周也。即形與神合<a 
name="0058a27" id="0058a27"></a>也。神之與形有分有合。合則共為一體。分<a 
name="0058a28" id="0058a28"></a>則形亡而神逝也。是以延陵喪子而言曰。<a 
name="0058a29" id="0058a29"></a>骨肉歸復于土。而魂氣無不之也。斯即形止<a 
name="0058b01" id="0058b01"></a>而神不止也。然經史明證灼灼也。如此寧是<a 
name="0058b02" id="0058b02"></a>形止而神滅者乎。</p><a 
name="0058b03" id="0058b03"></a><p style="text-indent: 0em; margin-left: 0em"><span class="linehead"></span>論曰。問者曰。經云。為之宗廟以鬼饗之。通<a 
name="0058b04" id="0058b04"></a>云。非有鬼也。斯是聖人之教然也。所以達孝<a 
name="0058b05" id="0058b05"></a>子之心。而厲媮薄之意也。</p><a 
name="0058b06" id="0058b06"></a><p style="text-indent: 0em; margin-left: 0em"><span class="linehead"></span>難曰。今論所云皆情言也。而非聖旨。請舉經<a 
name="0058b07" id="0058b07"></a>記以證聖人之教。孝經云。昔者周公郊祀后<a 
name="0058b08" id="0058b08"></a>稷以配天。宗祀文王於明堂。以配上帝。若形<a 
name="0058b09" id="0058b09"></a>神俱滅。復誰配天乎。復誰配帝乎。且無臣<a 
name="0058b10" id="0058b10"></a>而為有臣。宣尼云。天可欺乎。今<span class="gaiji">&#x799D;<!--gaiji,稷,1[示*畟],2&#x799D;,3--></span>無神矣。<a 
name="0058b11" id="0058b11"></a>而以<span class="gaiji">&#x799D;<!--gaiji,稷,1[示*畟],2&#x799D;,3--></span>配斯是周旦其欺天乎。果其無<span class="gaiji">&#x799D;<!--gaiji,稷,1[示*畟],2&#x799D;,3--></span>也。<a 
name="0058b12" id="0058b12"></a>而空以配天者。即其欺天矣。又其欺人也。<a 
name="0058b13" id="0058b13"></a>斯是人之教。教以欺妄也。設欺妄以立教<a 
name="0058b14" id="0058b14"></a>者。復何達孝子之心。厲媮薄之意哉。原尋<a 
name="0058b15" id="0058b15"></a>論旨。以無鬼為義。試重詰之曰。孔子菜羹<a 
name="0058b16" id="0058b16"></a>&#x82FD;祭祀其祖禰也。禮云。樂以迎來哀以送<a 
name="0058b17" id="0058b17"></a>往。神既無矣迎何所迎。神既無矣送何所送。<a 
name="0058b18" id="0058b18"></a>迎來而樂。斯假欣於孔貌。途往而哀。又虛淚<a 
name="0058b19" id="0058b19"></a>於丘體。斯則夫子之祭祀也。欺偽滿於方<a 
name="0058b20" id="0058b20"></a>寸虛假盈於廟堂。聖人之教其若是乎。而云<a 
name="0058b21" id="0058b21"></a>聖人之教然也何哉。</p><a 
name="0058b22" id="0058b22"></a><p style="text-indent: 0em; margin-left: 0em"><span class="linehead"></span>思文啟。竊見范縝神滅論。自為賓主。遂有三<a 
name="0058b23" id="0058b23"></a>十餘條。思文不惟闇蔽聊難論大旨二條而<a 
name="0058b24" id="0058b24"></a>已。庶欲以傾其根本。謹&#x5190;上聞。但思文情<a 
name="0058b25" id="0058b25"></a>用淺匱。懼不能徵折詭經。仰黷天煦伏追<a 
name="0058b26" id="0058b26"></a>震悸。謹啟。</p><a 
name="0058b27" id="0058b27"></a><p style="text-indent: 0em; margin-left: 0em"><span class="linehead"></span>所難二條。當別詳覽也　右詔答。</p><a 
name="0058b28" id="0058b28"></a><p style="margin-left: 3em"><span class="headname">答曹錄事難神滅論</span></p><a 
name="0058b29" id="0058b29"></a><p style="text-indent: 0em; margin-left: 0em"><span class="linehead"></span>難曰。形非即神也。神非即形也。是合而為<a 
name="0058c01" id="0058c01"></a>用者也。而合非即也。</p><a 
name="0058c02" id="0058c02"></a><p style="text-indent: 0em; margin-left: 0em"><span class="linehead"></span>答曰。若合而為用者。明不合則無用。如蛩<a 
name="0058c03" id="0058c03"></a>巨相資廢一則不可。此乃是滅神之精據。而<a 
name="0058c04" id="0058c04"></a>非存神之雅決。子意本欲請戰。而定為我援<a 
name="0058c05" id="0058c05"></a>兵耶。</p><a 
name="0058c06" id="0058c06"></a><p style="text-indent: 0em; margin-left: 0em"><span class="linehead"></span>難曰。昔趙簡子疾五日不知人。秦穆公七日<a 
name="0058c07" id="0058c07"></a>乃寤。並神遊於帝所。帝賜之鈞天廣樂。此形<a 
name="0058c08" id="0058c08"></a>留而神逝者乎。</p><a 
name="0058c09" id="0058c09"></a><p style="text-indent: 0em; margin-left: 0em"><span class="linehead"></span>答曰。趙簡子之上賓秦穆之上遊帝。既云耳<a 
name="0058c10" id="0058c10"></a>聽鈞天。居然口嘗百味。亦可身安廣廈。目悅<a 
name="0058c11" id="0058c11"></a>玄黃。或復披文繡之衣。控如龍之轡。故知神<a 
name="0058c12" id="0058c12"></a>之須待既不殊人。四肢七竅每與形等。隻翼<a 
name="0058c13" id="0058c13"></a>不可以適遠。故不比不飛。神無所闕。何故<a 
name="0058c14" id="0058c14"></a>憑形以自立。</p><a 
name="0058c15" id="0058c15"></a><p style="text-indent: 0em; margin-left: 0em"><span class="linehead"></span>難曰。若如論旨形滅。即神滅者。斯形之與<a 
name="0058c16" id="0058c16"></a>神應。如影之必俱也。然形既病焉。則神亦<a 
name="0058c17" id="0058c17"></a>病也。何以形不知人。神獨遊帝。答曰。若如<a 
name="0058c18" id="0058c18"></a>來意便是形病而神不病也。今傷之則病是<a 
name="0058c19" id="0058c19"></a>形痛而神不痛也。惱之則憂是形憂而神不<a 
name="0058c20" id="0058c20"></a>憂也。憂慮痛形已得之如此。何用勞神於無<a 
name="0058c21" id="0058c21"></a>事耶<span class="note">(曹以為生則合而為用則病廢同也。死則形留而神遊。則故遊帝與形不同)</span>。</p><a 
name="0058c22" id="0058c22"></a><p style="text-indent: 0em; margin-left: 0em"><span class="linehead"></span>難曰。其寐也魂交故。神遊於胡蝶。即形與神<a 
name="0058c23" id="0058c23"></a>分也。其覺也形開遽遽然周也。即形與神合<a 
name="0058c24" id="0058c24"></a>也。</p><a 
name="0058c25" id="0058c25"></a><p style="text-indent: 0em; margin-left: 0em"><span class="linehead"></span>答曰。此難可謂窮辯。未可謂窮理也。子謂神<a 
name="0059a01" id="0059a01"></a>遊胡蝶是真作飛蟲耶。若然者或夢為牛則<a 
name="0059a02" id="0059a02"></a>負人轅輈。或夢為馬則入人跨下。明旦應有<a 
name="0059a03" id="0059a03"></a>死牛死馬。而無其物何耶。又&#x8193;繞昌門此<a 
name="0059a04" id="0059a04"></a>人即死。豈有遺其肝肺而可以生哉。又日月<a 
name="0059a05" id="0059a05"></a>麗天廣輪千里。無容下從返婦近入懷袖。夢<a 
name="0059a06" id="0059a06"></a>幻虛假無有自來矣。一旦實之良足偉也。明<a 
name="0059a07" id="0059a07"></a>結想霄坐周天海。神昏於內妄見異物。豈莊<a 
name="0059a08" id="0059a08"></a>生實亂南園。趙簡真登閶闔。郢外弟蕭琛亦<a 
name="0059a09" id="0059a09"></a>以夢為文句甚悉。想孰取視也。</p><a 
name="0059a10" id="0059a10"></a><p style="text-indent: 0em; margin-left: 0em"><span class="linehead"></span>難曰。延陵喪子而言曰。骨肉歸于上。而<a 
name="0059a11" id="0059a11"></a>魂氣無不之也。斯即形止而神不止也。</p><a 
name="0059a12" id="0059a12"></a><p style="text-indent: 0em; margin-left: 0em"><span class="linehead"></span>答曰。人之生也。資氣於天稟形於地。是以形<a 
name="0059a13" id="0059a13"></a>銷於下。氣滅於上。氣滅於上。故言無不之。無<a 
name="0059a14" id="0059a14"></a>不之者。不測之辭耳。豈必其神興知耶。</p><a 
name="0059a15" id="0059a15"></a><p style="text-indent: 0em; margin-left: 0em"><span class="linehead"></span>難曰。今論所云皆情言也。而非聖旨。請舉經<a 
name="0059a16" id="0059a16"></a>記以證聖人之教。孝經云。昔者周公郊祀后<a 
name="0059a17" id="0059a17"></a><span class="gaiji">&#x799D;<!--gaiji,稷,1[示*畟],2&#x799D;,3--></span>。以配天。宗祀文王於明堂以配上帝。若形<a 
name="0059a18" id="0059a18"></a>神俱滅誰配天乎。復誰配帝乎。</p><a 
name="0059a19" id="0059a19"></a><p style="text-indent: 0em; margin-left: 0em"><span class="linehead"></span>答曰。若均是聖達本自無教。教之所設實在<a 
name="0059a20" id="0059a20"></a>黔首。黔首之情常貴生而賤死。死而有靈則<a 
name="0059a21" id="0059a21"></a>長畏敬之心。死而無知則生慢易之意。聖人<a 
name="0059a22" id="0059a22"></a>知其若此。故廟祧壇墠以篤其誠心。肆筵授<a 
name="0059a23" id="0059a23"></a>几以全其罔己。尊祖以窮郊天之敬。嚴父以<a 
name="0059a24" id="0059a24"></a>配天明堂之享。且忠信之寄心有地強梁<a 
name="0059a25" id="0059a25"></a>之子茲焉是懼。所以聲教煦於上風俗淳于<a 
name="0059a26" id="0059a26"></a>下。周此道也。故經云。為之宗廟以鬼享之。<a 
name="0059a27" id="0059a27"></a>言用鬼神之道。致茲孝享也。春秋祭祀以時<a 
name="0059a28" id="0059a28"></a>思之。明厲其追遠。不可朝死夕亡也。子貢問<a 
name="0059a29" id="0059a29"></a>死而有知。仲尼云。吾欲言死而有知。則孝子<a 
name="0059b01" id="0059b01"></a>輕生以殉死。吾欲言死而無知。則不孝之子<a 
name="0059b02" id="0059b02"></a>棄而不葬。子路問事鬼神。夫子云。未能事人。<a 
name="0059b03" id="0059b03"></a>焉能事鬼。適言以鬼享之。何故不許其事耶。<a 
name="0059b04" id="0059b04"></a>死而有知輕生以殉是也。何故不明言其有。<a 
name="0059b05" id="0059b05"></a>而作此悠漫以答耶。研求其義死而無知。亦<a 
name="0059b06" id="0059b06"></a>已審矣。宗廟郊社皆聖人之教&#x8FF9;。彝倫之道。<a 
name="0059b07" id="0059b07"></a>不可得而廢耳。</p><a 
name="0059b08" id="0059b08"></a><p style="text-indent: 0em; margin-left: 0em"><span class="linehead"></span>難曰。且無臣而為有臣。宣尼云。天可欺乎。今<a 
name="0059b09" id="0059b09"></a><span class="gaiji">&#x799D;<!--gaiji,稷,1[示*畟],2&#x799D;,3--></span>無神矣。而以<span class="gaiji">&#x799D;<!--gaiji,稷,1[示*畟],2&#x799D;,3--></span>配斯。是周旦其欺天乎。既<a 
name="0059b10" id="0059b10"></a>其欺天。又其欺人。斯是聖人之教以欺妄。<a 
name="0059b11" id="0059b11"></a>欺妄以教。何達孝子之心。厲媮薄之意哉。</p><a 
name="0059b12" id="0059b12"></a><p style="text-indent: 0em; margin-left: 0em"><span class="linehead"></span>答曰。夫聖人者顯仁藏用窮神盡變。故曰聖<a 
name="0059b13" id="0059b13"></a>達節而賢守節也。寧可求之蹄筌局以言教。<a 
name="0059b14" id="0059b14"></a>夫欺者。謂傷化敗俗導人非道耳。苟可以安<a 
name="0059b15" id="0059b15"></a>上治民移風易俗。三光明於上。黔黎悅於下。<a 
name="0059b16" id="0059b16"></a>何欺妄之有乎。請問。湯放桀武伐紂。是殺<a 
name="0059b17" id="0059b17"></a>君非耶。而孟子云。聞誅獨夫紂。未聞殺君也。<a 
name="0059b18" id="0059b18"></a>子不責聖人放殺之&#x8FF9;。而勤勤於郊<span class="gaiji">&#x799D;<!--gaiji,稷,1[示*畟],2&#x799D;,3--></span>之妄<a 
name="0059b19" id="0059b19"></a>乎。郊丘明堂乃是儒家之淵府也。而非形神<a 
name="0059b20" id="0059b20"></a>之滯義。當如此何耶。</p><a 
name="0059b21" id="0059b21"></a><p style="text-indent: 0em; margin-left: 0em"><span class="linehead"></span>難曰。樂以迎來哀以送往。云云。</p><a 
name="0059b22" id="0059b22"></a><p style="text-indent: 0em; margin-left: 0em"><span class="linehead"></span>答曰。此義未通而自釋。不復費辭於無用。禮<a 
name="0059b23" id="0059b23"></a>記有斯言多矣。近寫此條小恨未周也。</p><a 
name="0059b24" id="0059b24"></a><p style="text-indent: 0em; margin-left: 0em"><span class="linehead"></span>思文啟。始得范縝答神滅論。猶執先迷。思<a 
name="0059b25" id="0059b25"></a>文試料其理致。衝其四證。謹&#x5190;奏聞。但思文<a 
name="0059b26" id="0059b26"></a>情識愚淺。無以折其鋒銳。仰塵。</p><a 
name="0059b27" id="0059b27"></a><p style="text-indent: 0em; margin-left: 0em"><span class="linehead"></span>聖鑒伏追震悚。謹啟。</p><a 
name="0059b28" id="0059b28"></a><p style="text-indent: 0em; margin-left: 0em"><span class="linehead"></span>具一二縝既背經以起義。乖理以致談。滅聖<a 
name="0059b29" id="0059b29"></a>難以聖責。乖理難以理詰。如此則言語之論<a 
name="0059c01" id="0059c01"></a>略成可息　　右詔答。</p><a 
name="0059c02" id="0059c02"></a><p style="margin-left: 3em"><span class="headname">重難范中書神滅論</span></p><a 
name="0059c03" id="0059c03"></a><p style="text-indent: 0em; margin-left: 0em"><span class="linehead"></span>論曰。若合而為用者明。不合則無用。如蛩巨<a 
name="0059c04" id="0059c04"></a>之相資廢一則不可。此乃是滅神之精據。而<a 
name="0059c05" id="0059c05"></a>非存神之雅決。子意本欲請戰。而定為我援<a 
name="0059c06" id="0059c06"></a>兵也。論又云。形之於神猶刀之於利。未聞<a 
name="0059c07" id="0059c07"></a>刀沒而利存。豈形止而神在。又申延陵之<a 
name="0059c08" id="0059c08"></a>言。即形消於下神滅於上。故云無之也。又<a 
name="0059c09" id="0059c09"></a>云。以<span class="gaiji">&#x799D;<!--gaiji,稷,1[示*畟],2&#x799D;,3--></span>配天非欺天也。猶湯放武伐非殺君<a 
name="0059c10" id="0059c10"></a>也。子不責聖人放殺之&#x8FF9;。而勤勤於郊<span class="gaiji">&#x799D;<!--gaiji,稷,1[示*畟],2&#x799D;,3--></span>之<a 
name="0059c11" id="0059c11"></a>妄耶。難曰。蛩蛩巨虛是合用之證耳。而非<a 
name="0059c12" id="0059c12"></a>形滅即神滅之據也。何以言之。蛩非虛也<a 
name="0059c13" id="0059c13"></a>虛非蛩也。今滅蛩蛩而駏驉不死。斬駏驉而<a 
name="0059c14" id="0059c14"></a>蛩蛩不亡。非相即也。今引此以為形神俱滅<a 
name="0059c15" id="0059c15"></a>之精據。又為救兵之良援。斯倒戈授人而欲<a 
name="0059c16" id="0059c16"></a>求長存也。悲夫。斯即形滅而神不滅之證一<a 
name="0059c17" id="0059c17"></a>也。論云。形之與神猶刀之於利。未聞刀沒<a 
name="0059c18" id="0059c18"></a>而利存。豈容形亡而神在。雅論據形神之俱<a 
name="0059c19" id="0059c19"></a>滅。唯此一證而已。愚有惑焉。何者。神之與形<a 
name="0059c20" id="0059c20"></a>是二物之合用。即論所引蛩巨相資也。是<a 
name="0059c21" id="0059c21"></a>今刀之於利是一物之兩名耳。然一物兩名<a 
name="0059c22" id="0059c22"></a>者。故捨刀則無利也。二物之合用者。故形<a 
name="0059c23" id="0059c23"></a>亡則神逝也。今引一物之二名。徵二物之合<a 
name="0059c24" id="0059c24"></a>用。斯差若毫釐者何千里之遠也。斯又是形<a 
name="0059c25" id="0059c25"></a>滅而神不滅之證二也。又申延陵之言曰。即<a 
name="0059c26" id="0059c26"></a>是形消於下神滅於上。論云。形神是一體之<a 
name="0059c27" id="0059c27"></a>相即。即今形滅於此。即應神滅於形中。何<a 
name="0059c28" id="0059c28"></a>得云形消於下。神滅於上。而云無不之乎。斯<a 
name="0059c29" id="0059c29"></a>又是形滅而神不滅之證三也。又云。以稷配<a 
name="0060a01" id="0060a01"></a>天非欺天也。猶湯放桀武伐紂非殺君也。即<a 
name="0060a02" id="0060a02"></a>是權假以除惡乎。然唐虞之君無放伐之患<a 
name="0060a03" id="0060a03"></a>矣。若乃運非太平世值三季權假立教以救<a 
name="0060a04" id="0060a04"></a>一時。故權稷以配天假父以配帝。則可也。<a 
name="0060a05" id="0060a05"></a>然有虞氏之王天下也。禘黃而郊嚳。祖顓而<a 
name="0060a06" id="0060a06"></a>宗堯。既淳風未殄。時非權假而今欺天罔帝<a 
name="0060a07" id="0060a07"></a>也何乎。引證若斯。斯又是形滅而神不滅之<a 
name="0060a08" id="0060a08"></a>證四也。斯四證既立而根本自傾。餘枝葉庶<a 
name="0060a09" id="0060a09"></a>不待風而靡也。</p><a 
name="0060a10" id="0060a10"></a><p style="text-indent: 0em; margin-left: 0em"><span class="linehead"></span>論曰。樂以迎來哀以送往。此義不假通而自<a 
name="0060a11" id="0060a11"></a>釋。不復費於無用。禮記有言多矣。又云。夫<a 
name="0060a12" id="0060a12"></a>言欺者。謂傷化敗俗耳。苟可以安上治民。復<a 
name="0060a13" id="0060a13"></a>何欺妄之有乎。</p><a 
name="0060a14" id="0060a14"></a><p style="text-indent: 0em; margin-left: 0em"><span class="linehead"></span>難曰。前難云。迎來而樂。是假欣於孔貌。送往<a 
name="0060a15" id="0060a15"></a>而哀。又虛淚於丘體。斯實鄙難之雲梯。弱義<a 
name="0060a16" id="0060a16"></a>之鋒的。在此言也。而答者曾不惠解。唯云<a 
name="0060a17" id="0060a17"></a>不假通而自釋。請重之曰。依如論旨既已許<a 
name="0060a18" id="0060a18"></a>孔是假欣而虛淚也。又許<span class="gaiji">&#x799D;<!--gaiji,稷,1[示*畟],2&#x799D;,3--></span>之配天。是指無<a 
name="0060a19" id="0060a19"></a>以為有也。宣尼云。亡而為有虛而為盈。爻<a 
name="0060a20" id="0060a20"></a>象之所不占。而格言之所攸棄。用此風以扇<a 
name="0060a21" id="0060a21"></a>也。何得不傷。茲俗於何不敗。而云可以安<a 
name="0060a22" id="0060a22"></a>上治民也。慈化何哉。論云。已通而昧者未<a 
name="0060a23" id="0060a23"></a>悟。聊重往諮側聞提耳。</p><a 
name="0060a24" id="0060a24"></a><p><span class="juanname">弘明集卷第九</span></p>
<hr>【經文資訊】大正藏第 52 冊 No. 2102 弘明集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexebf5.html?index=T52n2102" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T52n2102_009 by HTTrack Website Copier/3.x [XR&CO'2014], Tue, 07 Jun 2016 07:00:38 GMT -->
</html>
