<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T12n0383_002 by HTTrack Website Copier/3.x [XR&CO'2014], Tue, 07 Jun 2016 06:47:11 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=759575203&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT12n0383&amp;utmp=%2Fmobile%2Findex.php%3Findex%3DT12n0383_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5e4a.html?index=T12n0383_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第12冊<br/>No.383 摩訶摩耶經 (2卷)<br/>【蕭齊 曇景譯】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T12">
<div class="root" id="0383" sutra_name="摩訶摩耶經" sutra_juan="[卷2]">　
<a 
name="1010a22" id="1010a22"></a><a 
name="1010a23" id="1010a23"></a><a 
name="1010a24" id="1010a24"></a><p><span class="juanname">摩訶摩耶經卷下<span class="note">(一名佛昇忉利天為母說法)</span></span></p><a 
name="1010a25" id="1010a25"></a><a 
name="1010a26" id="1010a26"></a><p style="margin-left: 4em"><span class="byline">簫齊沙門釋曇景譯</span></p><a 
name="1010a27" id="1010a27"></a><p style="text-indent: 0em; margin-left: 0em"><span class="linehead"></span>◎爾時，世尊為波斯匿王及諸大眾說妙法<a 
name="1010a28" id="1010a28"></a>已，與比丘眾前後圍遶從舍衛國漸次遊行<a 
name="1010a29" id="1010a29"></a>村邑、聚落——所應度者皆悉周遍——乃至到於尼<a 
name="1010b01" id="1010b01"></a>連禪河。</p><p style="text-indent: 0em; margin-left: 0em"><span class="linehead"></span>于時世尊既至河已，著於浴衣入河<a 
name="1010b02" id="1010b02"></a>洗浴。時無量百千天、龍、夜叉、乾闥婆、阿修羅、<a 
name="1010b03" id="1010b03"></a>迦樓羅、緊那羅、摩&#x777A;羅伽、人非人等，既見如<a 
name="1010b04" id="1010b04"></a>來在河澡浴，各持種種塗香、末香而來供養。<a 
name="1010b05" id="1010b05"></a>時尼連禪河側水陸虛空，一切眾生見如<a 
name="1010b06" id="1010b06"></a>來身猶如明鏡，&#x89A9;妙形像皆生歡喜、悉起慈<a 
name="1010b07" id="1010b07"></a>心，三毒消伏不相吞食，咸發阿耨多羅三藐<a 
name="1010b08" id="1010b08"></a>三菩提心。</p><p style="text-indent: 0em; margin-left: 0em"><span class="linehead"></span>爾時，阿難即白佛言：「今此水陸虛<a 
name="1010b09" id="1010b09"></a>空之中諸眾生等見佛身已，尚生歡喜發菩<a 
name="1010b10" id="1010b10"></a>提心。而提婆達多生在釋宮，佛之親屬、又作<a 
name="1010b11" id="1010b11"></a>沙門，口常讀誦深妙經典，而於如來恒造逆<a 
name="1010b12" id="1010b12"></a>事，破和合僧、出佛身血、教阿闍世殺害父王，<a 
name="1010b13" id="1010b13"></a>日日招集豐美飲食，而自憍慢謂與佛等，為<a 
name="1010b14" id="1010b14"></a>小利養以火自燒。設令諸佛欲救拔之不能<a 
name="1010b15" id="1010b15"></a>為益，如騾懷妊會喪身命。」</p><p style="text-indent: 0em; margin-left: 0em"><span class="linehead"></span>爾時，世尊告阿難<a 
name="1010b16" id="1010b16"></a>言：「如汝所說，提婆達多恒於我所生怨害心，<a 
name="1010b17" id="1010b17"></a>自造阿鼻地獄因緣，一切諸佛不能救脫。我<a 
name="1010b18" id="1010b18"></a>於提婆達多極生慈愍，但其不久苦業所逼。」</p><a 
name="1010b19" id="1010b19"></a><p style="text-indent: 0em; margin-left: 0em"><span class="linehead"></span>時提婆達多在佛左右，聞此語已心大瞋恚，<a 
name="1010b20" id="1010b20"></a>即捨於佛，與其弟子往摩竭提國投阿闍世。<a 
name="1010b21" id="1010b21"></a>而於中路有諸群鳥急聲鳴喚，翻飛亂擾；又<a 
name="1010b22" id="1010b22"></a>逢惡牛欲觸蹈之。其諸弟子見此相已而<a 
name="1010b23" id="1010b23"></a>語之言：「我等今者觀此諸瑞非為吉祥，若所<a 
name="1010b24" id="1010b24"></a>去處必無利益。」提婆達多而答之言：「汝等愚<a 
name="1010b25" id="1010b25"></a>癡，何所知耶？但急隨我，不須多云。」</p><p style="text-indent: 0em; margin-left: 0em"><span class="linehead"></span>既到摩竭<a 
name="1010b26" id="1010b26"></a>提國，語守門者：「汝入白王，道我在此。」時守門<a 
name="1010b27" id="1010b27"></a>人即入白王。阿闍世王聞提婆達多來在外<a 
name="1010b28" id="1010b28"></a>已，心大瞋恚而作是言：「乃至不欲聞其名<a 
name="1010b29" id="1010b29"></a>字，何況而應眼見之耶？譬如雨雹摧折草木，<a 
name="1010c01" id="1010c01"></a>在地不久還自消散；如此惡人亦復如是，教<a 
name="1010c02" id="1010c02"></a>人行惡壞他善根，復還自敗善根種子。」&#x52C5;守<a 
name="1010c03" id="1010c03"></a>門者勿聽其前。</p><p style="text-indent: 0em; margin-left: 0em"><span class="linehead"></span>時提婆達多見阿闍世王不<a 
name="1010c04" id="1010c04"></a>許前已，心大苦惱，舉手拍頭，切齒罵詈。時優<a 
name="1010c05" id="1010c05"></a>波羅比丘尼從王宮出，而於門外見提婆達<a 
name="1010c06" id="1010c06"></a>多即呵之言：「汝今釋種不得熾盛，於佛法<a 
name="1010c07" id="1010c07"></a>中作大留礙。」</p><p style="text-indent: 0em; margin-left: 0em"><span class="linehead"></span>時提婆達多聞此語已極大忿<a 
name="1010c08" id="1010c08"></a>恚，即以手捲而打其頭，彼比丘尼尋便命<a 
name="1010c09" id="1010c09"></a>終。提婆達多又害羅漢比丘尼故，地即開裂，<a 
name="1010c10" id="1010c10"></a>有大猛火纏繞其身牽入地獄。</p><p style="text-indent: 0em; margin-left: 0em"><span class="linehead"></span>爾時，世尊澡<a 
name="1010c11" id="1010c11"></a>浴訖已，向諸比丘而說偈言：</p><a 
name="1010c12" id="1010c12"></a><p><span class="lg">「譬如行惡道，　　登涉長憂怖；<a 
name="1010c13" id="1010c13"></a><br>　若到平坦處，　　安隱無愁患。<a 
name="1010c14" id="1010c14"></a><br>　生死險隘路，　　眾生恒恐怖；<a 
name="1010c15" id="1010c15"></a><br>　唯有涅槃道，　　行者獲安隱。<a 
name="1010c16" id="1010c16"></a><br>　我今欲至彼，　　功德常樂處。」</span></p><a 
name="1010c17" id="1010c17"></a><p style="text-indent: 0em; margin-left: 0em"><span class="linehead"></span>爾時，世尊說此偈已，與阿難俱至王舍城，為<a 
name="1010c18" id="1010c18"></a>眾比丘廣說諸法；漸次到巴連弗邑，為諸人<a 
name="1010c19" id="1010c19"></a>民、長者、居士及梵志等廣說諸法；漸次復到<a 
name="1010c20" id="1010c20"></a>毘耶離城，為眾離車及<span class="gaiji">[木*奈]<!--gaiji,,1[木*奈],2&#x3B88;,3--></span>女等廣演諸法。</p><a 
name="1010c21" id="1010c21"></a><p style="text-indent: 0em; margin-left: 0em"><span class="linehead"></span>爾時，世尊舉身疾生，處處皆痛，即便顧語尊<a 
name="1010c22" id="1010c22"></a>者阿難：「我於今者身體皆痛，唯欲捨此朽故<a 
name="1010c23" id="1010c23"></a>之身。阿難當知，若比丘、比丘尼得四神足，則<a 
name="1010c24" id="1010c24"></a>能住壽一劫在世、若減一劫。況復如來所欲<a 
name="1010c25" id="1010c25"></a>自在？」是時阿難魔所蔽故默然無答，乃至再<a 
name="1010c26" id="1010c26"></a>三亦皆默然。</p><p style="text-indent: 0em; margin-left: 0em"><span class="linehead"></span>爾時，世尊語阿難言：「汝今可往<a 
name="1010c27" id="1010c27"></a>到一樹下，專精思惟，正觀諸法。」</p><p style="text-indent: 0em; margin-left: 0em"><span class="linehead"></span>時魔波旬即<a 
name="1010c28" id="1010c28"></a>來佛所，稽首禮足而白佛言：「我於往昔勸請<a 
name="1010c29" id="1010c29"></a>世尊入於涅槃，于時世尊而答我言：『我諸弟<a 
name="1011a01" id="1011a01"></a>子——比丘、比丘尼、優婆塞、優婆夷——未具足故，所<a 
name="1011a02" id="1011a02"></a>以未應入於涅槃。』世尊今者諸四部眾皆悉<a 
name="1011a03" id="1011a03"></a>具足，所度已畢，唯願善逝速入涅槃。」</p><p style="text-indent: 0em; margin-left: 0em"><span class="linehead"></span>爾時，世<a 
name="1011a04" id="1011a04"></a>尊即答魔言：「善哉，波旬！當知如來&#x5374;後三月<a 
name="1011a05" id="1011a05"></a>入於涅槃。」時魔波旬見佛許已，歡喜踊躍不<a 
name="1011a06" id="1011a06"></a>能自勝，頂禮佛足還歸天宮。</p><a 
name="1011a07" id="1011a07"></a><p style="text-indent: 0em; margin-left: 0em"><span class="linehead"></span>爾時，如來既許天魔&#x5374;後三月當入涅槃，即<a 
name="1011a08" id="1011a08"></a>便捨於無量之壽，以神通力故住命三月。于<a 
name="1011a09" id="1011a09"></a>時大地六種震動，日無精光、風雨違常，天龍<a 
name="1011a10" id="1011a10"></a>八部莫不駭怖，來至佛所側塞空中。</p><p style="text-indent: 0em; margin-left: 0em"><span class="linehead"></span>時尊<a 
name="1011a11" id="1011a11"></a>者阿難見此相已心驚毛&#x7AEA;，疾詣佛所而白<a 
name="1011a12" id="1011a12"></a>佛言：「今者何緣忽有此相？」</p><p style="text-indent: 0em; margin-left: 0em"><span class="linehead"></span>佛告阿難：「惡魔波<a 
name="1011a13" id="1011a13"></a>旬向來我所，勸請於我令入涅槃。我已許之，<a 
name="1011a14" id="1011a14"></a>即便捨壽，以神力故住命三月。」</p><p style="text-indent: 0em; margin-left: 0em"><span class="linehead"></span>阿難白佛<a 
name="1011a15" id="1011a15"></a>言：「世尊常說四神足人則能住壽一劫、若<a 
name="1011a16" id="1011a16"></a>減一劫，隨意自在。云何如來不久住世同於<a 
name="1011a17" id="1011a17"></a>諸行？」</p><p style="text-indent: 0em; margin-left: 0em"><span class="linehead"></span>于時如來答阿難言：「我向為汝說如此<a 
name="1011a18" id="1011a18"></a>語，魔蔽汝故不知請住。我已許之，云何住<a 
name="1011a19" id="1011a19"></a>壽？阿難當知，一切諸行法皆如是，不得常存。」</p><a 
name="1011a20" id="1011a20"></a><p style="text-indent: 0em; margin-left: 0em"><span class="linehead"></span>爾時，阿難聞佛此語，迷悶懊惱不能自勝，悲<a 
name="1011a21" id="1011a21"></a>號啼泣深追悔責。爾時，世尊與阿難俱漸次<a 
name="1011a22" id="1011a22"></a>遊行到諸國界、村邑、聚落廣說諸法，所可化<a 
name="1011a23" id="1011a23"></a>度不可稱計。漸次復到鳩尸那竭國力士生<a 
name="1011a24" id="1011a24"></a>地熙連河側娑羅雙樹間，而語阿難：「可安<a 
name="1011a25" id="1011a25"></a>繩床而令北首，我今身體極大苦痛，入於中<a 
name="1011a26" id="1011a26"></a>夜當取涅槃。」</p><p style="text-indent: 0em; margin-left: 0em"><span class="linehead"></span>阿難受教，施繩床已，佛即就臥，<a 
name="1011a27" id="1011a27"></a>右&#x8107;著地。爾時，阿難見佛臥已，隱於佛後悲<a 
name="1011a28" id="1011a28"></a>泣流淚，極大苦惱。世尊即便問諸比丘：「阿難今<a 
name="1011a29" id="1011a29"></a>者為在何許？」諸比丘言：「近在於佛後垂淚<a 
name="1011b01" id="1011b01"></a>憂惱。」</p><p style="text-indent: 0em; margin-left: 0em"><span class="linehead"></span>如來即以大悲梵音告阿難言：「汝今不<a 
name="1011b02" id="1011b02"></a>應猶如嬰兒而自啼泣。所以者何？生死之中<a 
name="1011b03" id="1011b03"></a>皆悉如此，但當專念思惟諸法。汝從往昔看<a 
name="1011b04" id="1011b04"></a>侍我來，身、口、意業極為純善，未曾見汝有毫<a 
name="1011b05" id="1011b05"></a>過失。今者宜應勤求解脫，忍割悲心勿自煎<a 
name="1011b06" id="1011b06"></a>惱。」</p><p style="text-indent: 0em; margin-left: 0em"><span class="linehead"></span>爾時，阿難而白佛言：「如來入於般涅槃後，<a 
name="1011b07" id="1011b07"></a>闍維之法當云何耶？」</p><p style="text-indent: 0em; margin-left: 0em"><span class="linehead"></span>佛告阿難：「闍維之法如<a 
name="1011b08" id="1011b08"></a>轉輪聖王，取於千端新淨之<span class="gaiji">[疊*毛]<!--gaiji,,1[疊*毛],2&#x3CB2;,3--></span>用纏佛身，香<a 
name="1011b09" id="1011b09"></a>油灑灌內金棺中，又以金棺內銀棺中，又以<a 
name="1011b10" id="1011b10"></a>銀棺內銅棺中，又以銅棺內鐵棺中，積眾香<a 
name="1011b11" id="1011b11"></a>薪而用闍維，收拾舍利起立塔廟、表剎、幡蓋<a 
name="1011b12" id="1011b12"></a>種種供養。」</p><p style="text-indent: 0em; margin-left: 0em"><span class="linehead"></span>爾時，世尊告阿難言：「汝今入城告<a 
name="1011b13" id="1011b13"></a>諸力士，道我在此，夜入涅槃，若欲來者宜自<a 
name="1011b14" id="1011b14"></a>知時。」</p><p style="text-indent: 0em; margin-left: 0em"><span class="linehead"></span>阿難受&#x52C5;即便入城，街巷道路高聲唱<a 
name="1011b15" id="1011b15"></a>言：「三界大師——如來、應供——今近在於雙樹之間，<a 
name="1011b16" id="1011b16"></a>當於中夜而取涅槃。諸人若欲禮拜、供養并<a 
name="1011b17" id="1011b17"></a>欲諮決，宜知是時。」</p><p style="text-indent: 0em; margin-left: 0em"><span class="linehead"></span>時諸力士聞此語已皆大<a 
name="1011b18" id="1011b18"></a>懊惱，問阿難言：「世尊滅度一何駛哉？我等從<a 
name="1011b19" id="1011b19"></a>今無所依怙。」涕淚緣路往詣佛所。</p><p style="text-indent: 0em; margin-left: 0em"><span class="linehead"></span>時熙連<a 
name="1011b20" id="1011b20"></a>河側娑羅雙樹周匝縱廣四百八十里，天<a 
name="1011b21" id="1011b21"></a>龍八部充塞盈滿間無空缺，莫不戀慕、悲號、苦<a 
name="1011b22" id="1011b22"></a>惱，咸言：「世間失於慈父。」各相謂言：「我等從今<a 
name="1011b23" id="1011b23"></a>方淪生死，誰拔濟者？」</p><p style="text-indent: 0em; margin-left: 0em"><span class="linehead"></span>爾時，城中有一梵志名<a 
name="1011b24" id="1011b24"></a>須跋陀羅，年百二十歲，聞佛近在雙樹之<a 
name="1011b25" id="1011b25"></a>間，當於中夜而入涅槃，即往佛所白阿難言：<a 
name="1011b26" id="1011b26"></a>「我聞如來——一切智者——當於中夜而入涅槃，欲<a 
name="1011b27" id="1011b27"></a>少決疑，唯願聽前。」</p><p style="text-indent: 0em; margin-left: 0em"><span class="linehead"></span>是時阿難心自念言：「今此<a 
name="1011b28" id="1011b28"></a>梵志久習異見，必於今者與佛論議，世尊<a 
name="1011b29" id="1011b29"></a>身痛而作擾亂。」即便默然不聽許之，乃至三<a 
name="1011c01" id="1011c01"></a>請亦復如是。</p><a 
name="1011c02" id="1011c02"></a><p style="text-indent: 0em; margin-left: 0em"><span class="linehead"></span>爾時，世尊天耳遙聞，語阿難言：「汝可聽是老<a 
name="1011c03" id="1011c03"></a>梵志前，此即是吾最後弟子。」</p><p style="text-indent: 0em; margin-left: 0em"><span class="linehead"></span>須跋陀羅既見<a 
name="1011c04" id="1011c04"></a>佛已歡喜踊躍，頭面作禮。爾時，世尊隨應為<a 
name="1011c05" id="1011c05"></a>說八正道法，即於座上得羅漢果，而白佛言：<a 
name="1011c06" id="1011c06"></a>「生死苦海已蒙得過，不忍當見大師涅槃，我<a 
name="1011c07" id="1011c07"></a>今當先而取滅度。」即於佛前入般涅槃。</p><p style="text-indent: 0em; margin-left: 0em"><span class="linehead"></span>爾時，<a 
name="1011c08" id="1011c08"></a>世尊為諸八部一切大眾說妙法已，既至中<a 
name="1011c09" id="1011c09"></a>夜，涅槃時到，而說偈言：</p><a 
name="1011c10" id="1011c10"></a><p><span class="lg">「我於諸眾生，　　應度緣今畢，<a 
name="1011c11" id="1011c11"></a><br>　夜靜氣恬和，　　涅槃時已到。」</span></p><a 
name="1011c12" id="1011c12"></a><p style="text-indent: 0em; margin-left: 0em"><span class="linehead"></span>爾時，世尊說此偈已即入初禪，入初禪已復<a 
name="1011c13" id="1011c13"></a>入二禪，入二禪已次入三禪，入三禪已次入<a 
name="1011c14" id="1011c14"></a>四禪，入四禪已次入空處，入空處已次入識<a 
name="1011c15" id="1011c15"></a>處，入識處已次入無所有處，入無所有處已<a 
name="1011c16" id="1011c16"></a>次入非想非非想處，入非想非非想處已次<a 
name="1011c17" id="1011c17"></a>入滅盡正受。時會大眾既見如來諸根不動，<a 
name="1011c18" id="1011c18"></a>即便問於阿那律言：「世尊今者入涅槃未？」時<a 
name="1011c19" id="1011c19"></a>阿那律語諸人言：「世尊今入滅盡正受。」</p><p style="text-indent: 0em; margin-left: 0em"><span class="linehead"></span>爾時，<a 
name="1011c20" id="1011c20"></a>如來出滅盡正受還入非想非非想處，出非<a 
name="1011c21" id="1011c21"></a>想非非想處還入無所有處，出無所有處還<a 
name="1011c22" id="1011c22"></a>入識處，出於識處還入空處，出於空處還入<a 
name="1011c23" id="1011c23"></a>四禪，出於四禪還入三禪，出於三禪還入二<a 
name="1011c24" id="1011c24"></a>禪，出於二禪還入初禪。即於初禪還入二禪，<a 
name="1011c25" id="1011c25"></a>出於二禪而入三禪，出於三禪而入四禪，出<a 
name="1011c26" id="1011c26"></a>於四禪而入空處，出於空處而入識處，出於<a 
name="1011c27" id="1011c27"></a>識處入無所有處，出於無所有處入非想非<a 
name="1011c28" id="1011c28"></a>非想處，出非想非非想處入滅盡正受，則於<a 
name="1011c29" id="1011c29"></a>彼處而般涅槃。</p><p style="text-indent: 0em; margin-left: 0em"><span class="linehead"></span>當於爾時大地震動，天龍八<a 
name="1012a01" id="1012a01"></a>部悲泣騷擾。時天帝釋及梵天王而說偈<a 
name="1012a02" id="1012a02"></a>言：</p><a 
name="1012a03" id="1012a03"></a><p><span class="lg">「生死無真實，　　虛誑諸眾生，<a 
name="1012a04" id="1012a04"></a><br>　今者牟尼尊，　　棄之猶涕唾。」</span></p><a 
name="1012a05" id="1012a05"></a><p style="text-indent: 0em; margin-left: 0em"><span class="linehead"></span>時諸眾生共相謂言：「如來滅度何其駛哉！三<a 
name="1012a06" id="1012a06"></a>界牢獄誰為解脫？」其中或有宛轉于地、或有<a 
name="1012a07" id="1012a07"></a>牽絕衣服瓔珞、或拔頭髮、搥胸大叫。</p><p style="text-indent: 0em; margin-left: 0em"><span class="linehead"></span>爾時，阿<a 
name="1012a08" id="1012a08"></a>難即便入城普告力士：「如來昨夜已入涅槃，<a 
name="1012a09" id="1012a09"></a>汝等宜應供養闍維。」諸力士等聞此語已心大<a 
name="1012a10" id="1012a10"></a>苦痛，皆悉相隨至雙樹所。既見世尊已般涅<a 
name="1012a11" id="1012a11"></a>槃，悶絕震慟不能自勝，即問阿難：「我等不<a 
name="1012a12" id="1012a12"></a>知云何闍維如來之身？」</p><p style="text-indent: 0em; margin-left: 0em"><span class="linehead"></span>阿難答言：「我於昨日<a 
name="1012a13" id="1012a13"></a>已諮問佛，世尊遺&#x52C5;令如轉輪聖王闍維之<a 
name="1012a14" id="1012a14"></a>法。」阿難具為次第說之。</p><p style="text-indent: 0em; margin-left: 0em"><span class="linehead"></span>諸力士眾聞此語已，<a 
name="1012a15" id="1012a15"></a>即便嚴辦供養之具，事事皆依阿難所說——如<a 
name="1012a16" id="1012a16"></a>轉輪聖王棺殯之法。</p><p style="text-indent: 0em; margin-left: 0em"><span class="linehead"></span>爾時，摩耶即於天上見<a 
name="1012a17" id="1012a17"></a>五衰相：一者、頭上花萎，二者、腋下汗出，三者、<a 
name="1012a18" id="1012a18"></a>頂中光滅，四者、兩目數瞬，五者、不樂本座。又<a 
name="1012a19" id="1012a19"></a>於其夜得五大惡夢：一、夢須彌山崩、四海水<a 
name="1012a20" id="1012a20"></a>竭，二、夢有諸羅剎手執利刀競挑一切眾生<a 
name="1012a21" id="1012a21"></a>之眼，時有黑風吹，諸羅剎皆悉奔馳歸於雪<a 
name="1012a22" id="1012a22"></a>山，三、夢欲色界諸天忽失寶冠，自絕瓔珞不<a 
name="1012a23" id="1012a23"></a>安本座，身無光明猶如聚墨，四、夢如意珠王<a 
name="1012a24" id="1012a24"></a>在高幢上，恒雨珍寶周給一切，有四毒龍口<a 
name="1012a25" id="1012a25"></a>中吐火吹倒彼幢、吸如意珠，猛疾惡風吹沒<a 
name="1012a26" id="1012a26"></a>深淵，五、夢有五師子從空來下嚙摩訶摩耶<a 
name="1012a27" id="1012a27"></a>乳入於左&#x8107;，身心疼痛如被刀劍。</p><p style="text-indent: 0em; margin-left: 0em"><span class="linehead"></span>時摩訶摩<a 
name="1012a28" id="1012a28"></a>耶見此夢已，即便驚寤而作是言：「我於向者<a 
name="1012a29" id="1012a29"></a>眠寢之中，忽然見此非吉祥事，令我身心極<a 
name="1012b01" id="1012b01"></a>為愁苦。往昔在於白淨王宮，因晝寢中得希<a 
name="1012b02" id="1012b02"></a>有夢——見一天子身黃金色、乘白象王，從諸天<a 
name="1012b03" id="1012b03"></a>子作妙妓樂，觀日之精入我右&#x8107;，身心安<a 
name="1012b04" id="1012b04"></a>樂無有痛惱——即便懷妊悉達太子，光顯宗族、<a 
name="1012b05" id="1012b05"></a>為世照明。今此五夢甚可怖畏，必是我子釋<a 
name="1012b06" id="1012b06"></a>迦如來入般涅槃之惡相也。」即便向餘諸天<a 
name="1012b07" id="1012b07"></a>子等廣說夢中所見諸事。</p><p style="text-indent: 0em; margin-left: 0em"><span class="linehead"></span>爾時，尊者阿那律<a 
name="1012b08" id="1012b08"></a>既見棺殯如來身已，即便昇於忉利天上，往<a 
name="1012b09" id="1012b09"></a>摩訶摩耶所而說是偈：</p><a 
name="1012b10" id="1012b10"></a><p><span class="lg">「大師最勝、天中天、　　善導一切世間者，<a 
name="1012b11" id="1012b11"></a><br>　今已為彼無常海，　　摩竭大魚之所吞，<a 
name="1012b12" id="1012b12"></a><br>　在於鳩尸那竭國，　　娑羅林中雙樹間。<a 
name="1012b13" id="1012b13"></a><br>　不久當出城東門，　　種種供養而闍維，<a 
name="1012b14" id="1012b14"></a><br>　天、人八部眾盈溢，　　號哭震動徹三千。」</span></p><a 
name="1012b15" id="1012b15"></a><p style="text-indent: 0em; margin-left: 0em"><span class="linehead"></span>時阿那律說此偈已，即便還下如來棺所。</p><p style="text-indent: 0em; margin-left: 0em"><span class="linehead"></span>爾<a 
name="1012b16" id="1012b16"></a>時，摩訶摩耶聞阿那律說此偈已，悶絕躄地，<a 
name="1012b17" id="1012b17"></a>諸天女等以冷水灑面，良久乃穌。自拔頭髮，<a 
name="1012b18" id="1012b18"></a>絕莊嚴具，悲泣垂淚而作此言：「我於昨夜得<a 
name="1012b19" id="1012b19"></a>五惡夢，決定當知佛入涅槃。今者果見阿那<a 
name="1012b20" id="1012b20"></a>律來，云已滅度在雙樹間，不久便應而就闍<a 
name="1012b21" id="1012b21"></a>維。何其苦哉？世間眼滅。何其疾哉？人天福<a 
name="1012b22" id="1012b22"></a>盡。昔日在於白淨王宮，始生七日我便命終，<a 
name="1012b23" id="1012b23"></a>竟未抱育展母子情。付囑摩訶波闍波提，令<a 
name="1012b24" id="1012b24"></a>其姨母而乳養之，及已長大至年十九，便於<a 
name="1012b25" id="1012b25"></a>中夜踰城而出，舉宮內外莫不悲惱。既成道<a 
name="1012b26" id="1012b26"></a>已開世慧眼，覆護一切猶如慈父。如何一旦<a 
name="1012b27" id="1012b27"></a>便入涅槃？無常惡賊極為兇暴，而能害我正<a 
name="1012b28" id="1012b28"></a>覺之子。」即於眾中而說偈言：</p><a 
name="1012b29" id="1012b29"></a><p><span class="lg">「於無量劫來，　　常共為母子，<a 
name="1012c01" id="1012c01"></a><br>　汝既成正覺，　　此緣方永斷，<a 
name="1012c02" id="1012c02"></a><br>　而復於今者，　　便入般涅槃。<a 
name="1012c03" id="1012c03"></a><br>　譬如高大樹，　　眾鳥依共棲，<a 
name="1012c04" id="1012c04"></a><br>　晨旦各分離，　　到暮還歸集。<a 
name="1012c05" id="1012c05"></a><br>　與汝為母子，　　共在生死樹，<a 
name="1012c06" id="1012c06"></a><br>　既得成道果，　　長絕此源本，<a 
name="1012c07" id="1012c07"></a><br>　又復取滅度，　　無有會見期。」</span></p><a 
name="1012c08" id="1012c08"></a><p style="text-indent: 0em; margin-left: 0em"><span class="linehead"></span>時摩訶摩耶說此偈已，涕泣懊惱不能自勝，<a 
name="1012c09" id="1012c09"></a>與於無量諸天女等眷屬圍遶，作妙妓樂、<a 
name="1012c10" id="1012c10"></a>燒香、散花歌頌讚歎，從空來下趣雙樹所。到<a 
name="1012c11" id="1012c11"></a>娑羅林中已，遙見佛棺即大悶絕不能自勝，<a 
name="1012c12" id="1012c12"></a>諸天女等以水灑面然後方穌。前至棺所頭<a 
name="1012c13" id="1012c13"></a>頂作禮，垂淚悲惱而作此言：「昔於過去無量<a 
name="1012c14" id="1012c14"></a>劫來，長為母子未曾捨離，一旦於今無相見<a 
name="1012c15" id="1012c15"></a>期。嗚呼苦哉！眾生福盡，方當昏迷，誰為開<a 
name="1012c16" id="1012c16"></a>導？」即以天曼陀羅花、摩訶曼陀羅花、曼殊沙<a 
name="1012c17" id="1012c17"></a>花、摩訶曼殊沙花用散棺上，而說偈言：</p><a 
name="1012c18" id="1012c18"></a><p><span class="lg">「今此雙樹間，　　天龍八部眾，<a 
name="1012c19" id="1012c19"></a><br>　惟聞啼哭音，　　不知何所說，<a 
name="1012c20" id="1012c20"></a><br>　譬鸚鵡亂鳴，　　不能解其語。<a 
name="1012c21" id="1012c21"></a><br>　充塞在於地，　　猶如折翮鳥，<a 
name="1012c22" id="1012c22"></a><br>　不能起飛趣，　　如來涅槃林。<a 
name="1012c23" id="1012c23"></a><br>　曠劫積恩愛，　　似遮迦羅鳥，<a 
name="1012c24" id="1012c24"></a><br>　今者無常風，　　吹散各異處。<a 
name="1012c25" id="1012c25"></a><br>　在苦諸眾生，　　悕望法甘露，<a 
name="1012c26" id="1012c26"></a><br>　猶如蘭提鳥，　　渴仰待天雨。<a 
name="1012c27" id="1012c27"></a><br>　何故便於今，　　而速入涅槃？<a 
name="1012c28" id="1012c28"></a><br>　潛身重棺中，　　知我來此不？」</span></p><a 
name="1012c29" id="1012c29"></a><p style="text-indent: 0em; margin-left: 0em"><span class="linehead"></span>爾時，摩訶摩耶說此偈已，顧見如來僧伽梨<a 
name="1013a01" id="1013a01"></a>衣及&#x9262;多羅，并以錫杖右手執之、左手拍頭，<a 
name="1013a02" id="1013a02"></a>舉身投地如太山崩，悲號慟絕而作是言：「我<a 
name="1013a03" id="1013a03"></a>子昔日執著此等廣福世間利益天人，今此<a 
name="1013a04" id="1013a04"></a>諸物空無有主。嗚呼苦哉，痛不可言。」時諸八<a 
name="1013a05" id="1013a05"></a>部及以四眾見摩訶摩耶憂惱如是，倍更悲<a 
name="1013a06" id="1013a06"></a>感淚下如雨，帝釋力故變成河流。</p><a 
name="1013a07" id="1013a07"></a><p style="text-indent: 0em; margin-left: 0em"><span class="linehead"></span>爾時，世尊以大神力故，令諸棺蓋皆自開發，<a 
name="1013a08" id="1013a08"></a>便從棺中合掌而起——如師子王初出窟時奮<a 
name="1013a09" id="1013a09"></a>迅之勢——身毛孔中放千光明，一一光明有千<a 
name="1013a10" id="1013a10"></a>化佛，悉皆合掌向摩訶摩耶，以梵軟音問訊<a 
name="1013a11" id="1013a11"></a>母言：「遠屈來下此閻浮提，諸行法爾，願勿啼<a 
name="1013a12" id="1013a12"></a>泣。」即便為母而說偈言：</p><a 
name="1013a13" id="1013a13"></a><p><span class="lg">「一切福田中，　　佛福田為最；<a 
name="1013a14" id="1013a14"></a><br>　一切諸女中，　　玉女寶為最。<a 
name="1013a15" id="1013a15"></a><br>　今我所生母，　　超勝無倫比，<a 
name="1013a16" id="1013a16"></a><br>　能生於三世，　　佛、法、僧之寶。<a 
name="1013a17" id="1013a17"></a><br>　故我從棺起，　　合掌歡喜歎，<a 
name="1013a18" id="1013a18"></a><br>　用報所生恩，　　示我孝戀情。<a 
name="1013a19" id="1013a19"></a><br>　諸佛雖滅度，　　法、僧寶常住，<a 
name="1013a20" id="1013a20"></a><br>　願母莫憂愁，　　諦觀無上行。」</span></p><a 
name="1013a21" id="1013a21"></a><p style="text-indent: 0em; margin-left: 0em"><span class="linehead"></span>爾時，世尊說此偈已，摩訶摩耶小自安慰，顏<a 
name="1013a22" id="1013a22"></a>色漸悅如蓮花敷。</p><p style="text-indent: 0em; margin-left: 0em"><span class="linehead"></span>于時阿難見佛起已，又聞<a 
name="1013a23" id="1013a23"></a>說偈，垂淚鳴咽強自抑忍，即便合掌而白佛<a 
name="1013a24" id="1013a24"></a>言：「後世眾生必當問我：『世尊臨欲般涅槃時<a 
name="1013a25" id="1013a25"></a>復何所說？』云何答之？」</p><p style="text-indent: 0em; margin-left: 0em"><span class="linehead"></span>佛告阿難：「汝當答言：『世<a 
name="1013a26" id="1013a26"></a>尊已入般涅槃後，摩訶摩耶從天來下至金<a 
name="1013a27" id="1013a27"></a>棺所。爾時，如來為後不孝諸眾生故，從金棺<a 
name="1013a28" id="1013a28"></a>出——如師子王奮迅之勢——身毛孔中放千光明，<a 
name="1013a29" id="1013a29"></a>一一光明有千化佛，悉皆合掌向摩訶摩耶，<a 
name="1013b01" id="1013b01"></a>并又說於如上諸偈。』」</p><p style="text-indent: 0em; margin-left: 0em"><span class="linehead"></span>阿難又言：「當何名此經？<a 
name="1013b02" id="1013b02"></a>云何奉持？」</p><p style="text-indent: 0em; margin-left: 0em"><span class="linehead"></span>佛告阿難：「我於昔日忉利天上為<a 
name="1013b03" id="1013b03"></a>母說法及摩訶摩耶夫人自有所說，今復在<a 
name="1013b04" id="1013b04"></a>此母子相見。汝可為後世諸眾生輩次第<a 
name="1013b05" id="1013b05"></a>演說此經，名曰摩訶摩耶經，亦名佛昇忉利<a 
name="1013b06" id="1013b06"></a>天為母說法經，又名佛臨涅槃母子相見經，<a 
name="1013b07" id="1013b07"></a>如是奉持。」</p><p style="text-indent: 0em; margin-left: 0em"><span class="linehead"></span>爾時，世尊說此語已，與母辭別，<a 
name="1013b08" id="1013b08"></a>而說偈言：</p><a 
name="1013b09" id="1013b09"></a><p><span class="lg">「我生分已盡，　　梵行久已立，<a 
name="1013b10" id="1013b10"></a><br>　所作皆已辦，　　不受於後有。<a 
name="1013b11" id="1013b11"></a><br>　願母自安慰，　　不須苦、憂、惱。<a 
name="1013b12" id="1013b12"></a><br>　一切行無常，　　住是生滅法，<a 
name="1013b13" id="1013b13"></a><br>　生滅既滅已，　　寂滅為最樂。」</span></p><a 
name="1013b14" id="1013b14"></a><p style="text-indent: 0em; margin-left: 0em"><span class="linehead"></span>爾時，世尊說此語已即便闔棺。三千大千世<a 
name="1013b15" id="1013b15"></a>界普皆震動，摩訶摩耶及眾八部悲泣懊惱<a 
name="1013b16" id="1013b16"></a>不能自勝。</p><p style="text-indent: 0em; margin-left: 0em"><span class="linehead"></span>摩訶摩耶問阿難言：「我子悉達臨<a 
name="1013b17" id="1013b17"></a>滅度時有何教&#x52C5;？」</p><p style="text-indent: 0em; margin-left: 0em"><span class="linehead"></span>阿難白言：「世尊中夜為諸<a 
name="1013b18" id="1013b18"></a>比丘略說教誡，又以所說十二部經付囑尊<a 
name="1013b19" id="1013b19"></a>者摩訶迦葉，亦復&#x52C5;我令助宣布。」</p><p style="text-indent: 0em; margin-left: 0em"><span class="linehead"></span>時摩訶摩<a 
name="1013b20" id="1013b20"></a>耶聞此語已又增感絕，即問阿難：「汝於往昔<a 
name="1013b21" id="1013b21"></a>侍佛以來，聞世尊說如來正法幾時當滅？」</p><p style="text-indent: 0em; margin-left: 0em"><span class="linehead"></span>阿<a 
name="1013b22" id="1013b22"></a>難垂淚而便答言：「我於往昔曾聞世尊說於<a 
name="1013b23" id="1013b23"></a>當來法滅之後事云：佛涅槃後，摩訶迦葉共<a 
name="1013b24" id="1013b24"></a>阿難結集法藏。事悉畢已，摩訶迦葉於狼跡<a 
name="1013b25" id="1013b25"></a>山中入滅盡定，我亦當得果證，次第隨後<a 
name="1013b26" id="1013b26"></a>入般涅槃，當以正法付優婆掬多——善說法要<a 
name="1013b27" id="1013b27"></a>如富樓那——廣說度人，又復勸化阿輸迦王，令<a 
name="1013b28" id="1013b28"></a>於佛法得堅固正信，以佛舍利廣起八萬四<a 
name="1013b29" id="1013b29"></a>千諸塔。二百歲已，尸羅難陀比丘善說法要，<a 
name="1013c01" id="1013c01"></a>於閻浮提度十二億人。三百歲已，青蓮花眼<a 
name="1013c02" id="1013c02"></a>比丘善說法要，度半億人。四百歲已，牛口比<a 
name="1013c03" id="1013c03"></a>丘善說法要，度一萬人。五百歲已，寶天比<a 
name="1013c04" id="1013c04"></a>丘善說法要，度二萬人，八部眾生發阿耨多<a 
name="1013c05" id="1013c05"></a>羅三藐三菩提心，正法於此便就滅盡。</p><p style="text-indent: 0em; margin-left: 0em"><span class="linehead"></span>「六百<a 
name="1013c06" id="1013c06"></a>歲已，九十六種諸外道等邪見競興，破滅佛<a 
name="1013c07" id="1013c07"></a>法。有一比丘名曰馬鳴，善說法要，降伏一切<a 
name="1013c08" id="1013c08"></a>諸外道輩。七百歲已，有一比丘名曰龍樹，善<a 
name="1013c09" id="1013c09"></a>說法要，滅邪見幢，然正法炬。八百歲後，諸比<a 
name="1013c10" id="1013c10"></a>丘等樂好衣服，縱逸嬉戲，百千人中或有一<a 
name="1013c11" id="1013c11"></a>兩得道果者。九百歲已，奴為比丘、婢為比<a 
name="1013c12" id="1013c12"></a>丘尼。一千歲已，諸比丘等聞不淨觀、阿那波<a 
name="1013c13" id="1013c13"></a>那，瞋恚不欲，無量比丘若一、若兩思惟正受。</p><a 
name="1013c14" id="1013c14"></a><p style="text-indent: 0em; margin-left: 0em"><span class="linehead"></span>「千一百歲已，諸比丘等如世俗人嫁娶行媒，<a 
name="1013c15" id="1013c15"></a>於大眾中毀謗毘尼。千二百歲已，是諸比丘<a 
name="1013c16" id="1013c16"></a>及比丘尼作非梵行，若有子息，男為比丘、女<a 
name="1013c17" id="1013c17"></a>為比丘尼。千三百歲已，袈裟變白不受染色。<a 
name="1013c18" id="1013c18"></a>千四百歲已，時諸四眾猶如獵師，好樂殺生、<a 
name="1013c19" id="1013c19"></a>賣三寶物。千五百歲，俱睒彌國有三藏比丘<a 
name="1013c20" id="1013c20"></a>善說法要，徒眾五百；又一羅漢比丘善持戒<a 
name="1013c21" id="1013c21"></a>行，徒眾五百。於十五日布薩之時，羅漢比丘<a 
name="1013c22" id="1013c22"></a>昇於高座說清淨法，云此所應作、此不應作。<a 
name="1013c23" id="1013c23"></a>彼三藏比丘弟子答羅漢言：『汝今身、口自不<a 
name="1013c24" id="1013c24"></a>清淨，云何而反說是&#x9E81;言？』羅漢答言：『我久<a 
name="1013c25" id="1013c25"></a>清淨身、口、意業，無諸過惡。』三藏弟子聞此語<a 
name="1013c26" id="1013c26"></a>已倍更恚忿，即於座上殺彼羅漢。時羅漢弟<a 
name="1013c27" id="1013c27"></a>子而作是言：『我師所說合於法理，云何汝<a 
name="1013c28" id="1013c28"></a>等害我和上？』即以利刀殺彼三藏。天龍八部<a 
name="1013c29" id="1013c29"></a>莫不憂惱，惡魔波旬及外道眾踊躍歡喜，競<a 
name="1014a01" id="1014a01"></a>破塔寺、殺害比丘。一切經藏皆悉流移至鳩<a 
name="1014a02" id="1014a02"></a>尸那竭國，阿耨達龍王悉持入海，於是佛法<a 
name="1014a03" id="1014a03"></a>而滅盡也。」</p><p style="text-indent: 0em; margin-left: 0em"><span class="linehead"></span>時摩訶摩耶聞此語已號哭懊惱，<a 
name="1014a04" id="1014a04"></a>即向阿難而說偈言：</p><a 
name="1014a05" id="1014a05"></a><p><span class="lg">「一切皆歸滅，　　無有常安者，<a 
name="1014a06" id="1014a06"></a><br>　須彌及海水，　　劫盡亦消竭，<a 
name="1014a07" id="1014a07"></a><br>　世間諸豪強，　　會必還衰朽。<a 
name="1014a08" id="1014a08"></a><br>　我子於往昔，　　勤苦集眾行，<a 
name="1014a09" id="1014a09"></a><br>　故得成正覺，　　為眾說經藏。<a 
name="1014a10" id="1014a10"></a><br>　如何於爾時，　　皆悉潛沒盡？<a 
name="1014a11" id="1014a11"></a><br>　嗚呼！生死法，　　可畏、可厭離。」</span></p><a 
name="1014a12" id="1014a12"></a><p style="text-indent: 0em; margin-left: 0em"><span class="linehead"></span>爾時，摩訶摩耶說此偈已，語阿難言：「如來遺<a 
name="1014a13" id="1014a13"></a>&#x52C5;既以正法付囑尊者及摩訶迦葉，宜應精<a 
name="1014a14" id="1014a14"></a>勤護持誦說。我今不忍見於如來闍維之時。」<a 
name="1014a15" id="1014a15"></a>即禮佛棺，右遶七匝，涕淚號叫，還歸天上。</p><p style="text-indent: 0em; margin-left: 0em"><span class="linehead"></span>于<a 
name="1014a16" id="1014a16"></a>時娑羅雙樹間天人八部、比丘、比丘尼、優婆<a 
name="1014a17" id="1014a17"></a>塞、優婆夷，既見如來母子相見及聞所說，有<a 
name="1014a18" id="1014a18"></a>發無上道心者、有得須陀洹者、斯陀含者、阿<a 
name="1014a19" id="1014a19"></a>那含者、阿羅漢者、或有發於辟支佛心，一切<a 
name="1014a20" id="1014a20"></a>大眾受持佛語，頂戴奉行。</p><a 
name="1014a21" id="1014a21"></a><div class="w"><div style="margin-left: 1em"><p style="margin-left: 2em"><span class="headname">摩訶摩耶經八國分舍利品第二</span></p><a 
name="1014a22" id="1014a22"></a><p style="text-indent: 0em; margin-left: 0em"><span class="linehead"></span>爾時，波婆國末羅民眾聞佛滅度皆自念<a 
name="1014a23" id="1014a23"></a>言：「今我宜往求舍利分，起塔供養。」即下國<a 
name="1014a24" id="1014a24"></a>中，嚴四種兵——象兵、馬兵、車兵、步兵——到拘尸<a 
name="1014a25" id="1014a25"></a>城，遣使者言：「聞佛眾祐止此滅度，彼亦我<a 
name="1014a26" id="1014a26"></a>師，敬慕之心來請骨分，當於本國起塔供<a 
name="1014a27" id="1014a27"></a>養。」</p><p style="text-indent: 0em; margin-left: 0em"><span class="linehead"></span>拘尸王答：「如是如是，誠如君言。但佛世<a 
name="1014a28" id="1014a28"></a>尊垂降此土於茲滅度，國內士民當自供<a 
name="1014a29" id="1014a29"></a>養，遠勞諸君遺形舍利，未得相與。」</p><p style="text-indent: 0em; margin-left: 0em"><span class="linehead"></span>爾時，遮<a 
name="1014b01" id="1014b01"></a>羅頗國諸跋離民、羅摩伽國拘利民眾、毘<a 
name="1014b02" id="1014b02"></a>留提國婆羅門眾、迦維羅衛國釋種民眾、<a 
name="1014b03" id="1014b03"></a>毘提羅國離車民眾及摩竭王阿闍世等，<a 
name="1014b04" id="1014b04"></a>聞佛如來於拘尸城雙樹林間而取滅度，<a 
name="1014b05" id="1014b05"></a>皆自念言：「今我宜往求舍利分。」</p><p style="text-indent: 0em; margin-left: 0em"><span class="linehead"></span>時諸國王、<a 
name="1014b06" id="1014b06"></a>阿闍世等，各下國中，嚴四種兵，進渡恒水。<a 
name="1014b07" id="1014b07"></a>即&#x52C5;婆羅門香姓：「汝持我名入拘尸城致<a 
name="1014b08" id="1014b08"></a>問彼王：『諸末羅等起居輕利，遊涉強耶。吾<a 
name="1014b09" id="1014b09"></a>於賢者每相崇敬，&#x96A3;境義和，曾無諍訟。我<a 
name="1014b10" id="1014b10"></a>聞如來於君國內而取滅度，唯無上尊實<a 
name="1014b11" id="1014b11"></a>我所天，故從遠來求請骨分，欲還本土起<a 
name="1014b12" id="1014b12"></a>塔供養。設以我者，舉國重寶以居共之。』」</p><p style="text-indent: 0em; margin-left: 0em"><span class="linehead"></span>時<a 
name="1014b13" id="1014b13"></a>香姓婆羅門受王教已，即詣彼城語諸末<a 
name="1014b14" id="1014b14"></a>羅。</p><p style="text-indent: 0em; margin-left: 0em"><span class="linehead"></span>末羅聞已報香姓曰：「誠如君言。但為<a 
name="1014b15" id="1014b15"></a>世尊垂降此土於茲滅度，國內士民自當<a 
name="1014b16" id="1014b16"></a>供養。遠勞諸君，舍利叵得。」</p><p style="text-indent: 0em; margin-left: 0em"><span class="linehead"></span>爾時，諸國王<a 
name="1014b17" id="1014b17"></a>等則集群臣眾共立義而作頌曰：</p><a 
name="1014b18" id="1014b18"></a><p><span class="lg">「法王無上尊，　　在我國涅槃，<a 
name="1014b19" id="1014b19"></a><br>　我今莊嚴塔，　　安處而供養。<a 
name="1014b20" id="1014b20"></a><br>　令具妙舍利，　　光明遍十方，<a 
name="1014b21" id="1014b21"></a><br>　所可化眾生，　　云何得分析？」</span></p><a 
name="1014b22" id="1014b22"></a><p style="text-indent: 0em; margin-left: 0em"><span class="linehead"></span>爾時，諸國王說此偈已，各自思惟：「我承如<a 
name="1014b23" id="1014b23"></a>來遺形舍利，得稟未來天人果報，當獲多<a 
name="1014b24" id="1014b24"></a>福。」而復告曰：「吾等和議遠來拜首，遜言求<a 
name="1014b25" id="1014b25"></a>分。如不見以，四兵在此，不惜身命。義而<a 
name="1014b26" id="1014b26"></a>弗獲，當以力巨。」</p><p style="text-indent: 0em; margin-left: 0em"><span class="linehead"></span>時拘尸國即集群臣眾共<a 
name="1014b27" id="1014b27"></a>立議，以偈答曰：</p><a 
name="1014b28" id="1014b28"></a><p><span class="lg">「如來大師在我國，　　不期登趣證滅度，<a 
name="1014b29" id="1014b29"></a><br>　遺留舍利如佛在，　　晝夜勤心常戀仰。<a 
name="1014c01" id="1014c01"></a><br>　情存法海度眾生，　　冀得我今長供養，<a 
name="1014c02" id="1014c02"></a><br>　遠勞諸君屈來拜，　　求覓舍利真叵得。」</span></p><a 
name="1014c03" id="1014c03"></a><p style="text-indent: 0em; margin-left: 0em"><span class="linehead"></span>爾時，香姓婆羅門於諸王前立在一面，長<a 
name="1014c04" id="1014c04"></a>跪合掌而說偈答：</p><a 
name="1014c05" id="1014c05"></a><p><span class="lg">「如來智慧大慈悲，　　哀愍三千大千界，<a 
name="1014c06" id="1014c06"></a><br>　其中說法遍十方，　　乃至阿僧不可說。<a 
name="1014c07" id="1014c07"></a><br>　憐愍眾生如一子，　　恒河沙數心無息，<a 
name="1014c08" id="1014c08"></a><br>　菩薩眷屬常往遊，　　聲聞弟子恒來我。<a 
name="1014c09" id="1014c09"></a><br>　說法演音如共聞，　　圍遶紛綸同一說，<a 
name="1014c10" id="1014c10"></a><br>　天、人八部眾皆尋，　　故我現今清淨海。<a 
name="1014c11" id="1014c11"></a><br>　如來涅槃有舍利，　　八分分之不得惜。」</span></p><a 
name="1014c12" id="1014c12"></a><p style="text-indent: 0em; margin-left: 0em"><span class="linehead"></span>時諸國王聞此偈已，心猶悵怏默然不許。<a 
name="1014c13" id="1014c13"></a>時香姓婆羅門更曉眾人、諸賢長者受佛<a 
name="1014c14" id="1014c14"></a>教戒，口誦法言：「一切眾生常念欲安，云何<a 
name="1014c15" id="1014c15"></a>乃為諍佛舍利共相殘害？如來遺形廣以<a 
name="1014c16" id="1014c16"></a>利益無量眾生，非止君等。舍利今在，唯當<a 
name="1014c17" id="1014c17"></a>分之。何應如是？」</p><p style="text-indent: 0em; margin-left: 0em"><span class="linehead"></span>眾人聞之咸稱曰善。尋復<a 
name="1014c18" id="1014c18"></a>議言：「誰能堪為分舍利者？」皆曰：「香姓婆羅<a 
name="1014c19" id="1014c19"></a>門仁智平均，可使分之。」</p><p style="text-indent: 0em; margin-left: 0em"><span class="linehead"></span>時諸國王即命香<a 
name="1014c20" id="1014c20"></a>姓：「汝為我等分佛舍利，均作八分。」於是，香<a 
name="1014c21" id="1014c21"></a>姓即到骨所，頭面禮畢，取佛上牙別置一<a 
name="1014c22" id="1014c22"></a>面，尋遣使者齎牙往詣阿<span class="corr" title='[闇&gt;闍]'>闍</span>世所，語使者<a 
name="1014c23" id="1014c23"></a>言：「以我所諮上白大王：『起居輕利，遊涉強<a 
name="1014c24" id="1014c24"></a>耶，舍利諸國咸然以共。今付使者如來上<a 
name="1014c25" id="1014c25"></a>牙，並可供養以慰企望。明星出時集眾分<a 
name="1014c26" id="1014c26"></a>之，當自奉送。』」</p><p style="text-indent: 0em; margin-left: 0em"><span class="linehead"></span>是時，香姓別置一瓶容受石<a 
name="1014c27" id="1014c27"></a>許，而分舍利均為八分。諸國納已，則告之<a 
name="1014c28" id="1014c28"></a>言：「願持此瓶眾議見沾，自欲於舍起塔供<a 
name="1014c29" id="1014c29"></a>養。」咸共以之。時有畢&#x9262;村人來白眾言：「乞<a 
name="1015a01" id="1015a01"></a>地焦炭起塔供養。」皆亦以之。</p><p style="text-indent: 0em; margin-left: 0em"><span class="linehead"></span>爾時，拘尸國、<a 
name="1015a02" id="1015a02"></a>波婆國、遮頗國、羅摩伽國、毘流提國、迦<a 
name="1015a03" id="1015a03"></a>維羅衛國、毘舍離國、摩竭國王阿闍世等<a 
name="1015a04" id="1015a04"></a>得舍利分，各歸其國起塔供養。香姓婆羅<a 
name="1015a05" id="1015a05"></a>門持舍利瓶而歸起塔。畢&#x9262;村人得地焦<a 
name="1015a06" id="1015a06"></a>炭起塔供養。後有銜國異道道士求得地<a 
name="1015a07" id="1015a07"></a>灰，亦還本國起塔供養。</p></div></div><a 
name="1015a08" id="1015a08"></a><p><span class="juanname">摩訶摩耶經卷下</span></p><a 
name="1015a09" id="1015a09"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>此經末元有八國分舍利品，約二紙半。准校<a 
name="1015a10" id="1015a10"></a>勘大藏，竹堂講師批該此段經文自是《涅槃》<a 
name="1015a11" id="1015a11"></a>後分經文，不當在此。然此已畢，「頂戴奉行」下，<a 
name="1015a12" id="1015a12"></a>竺本無，當與削去。奉此已除，各請詳悉。至元<a 
name="1015a13" id="1015a13"></a>二十年三月望後二日題記。</p><a 
name="1015a14" id="1015a14"></a><p style="text-indent: 0em; margin-left: 0em"><span class="linehead"></span>經末有八國分舍利品，准校勘大藏，竹堂正<a 
name="1015a15" id="1015a15"></a>法師云：「是《涅槃》後分，不當在此。」下竺藏本元<a 
name="1015a16" id="1015a16"></a>無，今削去。至元二十年三月記。</p></div></div>
<hr>【經文資訊】大正藏第 12 冊 No. 0383 摩訶摩耶經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，毛佩君、廖予安、廖予慈大德提供新式標點，其他<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexa633.html?index=T12n0383" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T12n0383_002 by HTTrack Website Copier/3.x [XR&CO'2014], Tue, 07 Jun 2016 06:47:12 GMT -->
</html>
