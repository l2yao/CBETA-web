<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X18n0338_022 by HTTrack Website Copier/3.x [XR&CO'2014], Tue, 07 Jun 2016 07:21:42 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2116965257&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX18n0338&amp;utmp=%2Fmobile%2Findex.php%3Findex%3DX18n0338_022&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2a1b.html?index=X18n0338_021" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第18冊<br/>No.338 維摩經文疏 (28卷)<br/>【隋 智顗撰】<br/>第 22 卷</p>
	<a href="index9da0.html?index=X18n0338_023" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X18">
<div class="root" id="0338" sutra_name="維摩經文疏" sutra_juan="[卷22]">　
<a 
name="0636b12" id="0636b12"></a><a 
name="0636b13" id="0636b13"></a><a 
name="0636b14" id="0636b14"></a><a 
name="0636b15" id="0636b15"></a><p><span class="juanname">維摩羅詰經文疏卷第二十二<span class="note">(不思議品第六)</span></span></p><a 
name="0636b16" id="0636b16"></a><a 
name="0636b17" id="0636b17"></a><p style="text-indent: 0em; margin-left: 1em"><span class="linehead"></span>此下五品經文次問疾品來者即是入室大段第<a 
name="0636b18" id="0636b18"></a>二重決前問疾品也所以然者前問疾品約權疾<a 
name="0636b19" id="0636b19"></a>辨果實疾明因所說既略利根之徒如八千天子<a 
name="0636b20" id="0636b20"></a><span class="corr" title='[巳&gt;已]'>已</span>發無上道心其諸未悟之流為此更廣辨果明<a 
name="0636b21" id="0636b21"></a>因決前權疾義故次有此五品來也就此第二大<a 
name="0636b22" id="0636b22"></a>段五品即分為二第一此不思議一品正為決前<a 
name="0636b23" id="0636b23"></a>問疾品約權疾明果也第二從觀眾生品至香積<a 
name="0636b24" id="0636b24"></a>四品正為決前問疾品約實疾明三教慰喻三觀<a 
name="0636c01" id="0636c01"></a>調伏之因今略用三意通釋此一品文義第一明<a 
name="0636c02" id="0636c02"></a>此品來意第二略釋不思議第三入文帖釋第一<a 
name="0636c03" id="0636c03"></a>明此品來意者問疾品明疾有二種一權二實權<a 
name="0636c04" id="0636c04"></a>疾即是果地法身應用是則有本&#x8FF9;有所居各有<a 
name="0636c05" id="0636c05"></a>其土故淨名空室現疾而臥表土表本表&#x8FF9;文殊<a 
name="0636c06" id="0636c06"></a>&#x89A9;相知有所表故因疾往復論決果地依正義意<a 
name="0636c07" id="0636c07"></a>雖顯而不思議垂&#x8FF9;權疾依正莫測之用猶未具<a 
name="0636c08" id="0636c08"></a>明故因身子&#x89A9;室空念欲須床座淨名因致須彌<a 
name="0636c09" id="0636c09"></a>燈王之座入室小室能容大座其數甚多而無妨<a 
name="0636c10" id="0636c10"></a>礙即顯不思議垂&#x8FF9;權疾所居神用莫測因此廣<a 
name="0636c11" id="0636c11"></a>論果地從本起&#x8FF9;&#x8FF9;中變用依正自在重廣顯前<a 
name="0636c12" id="0636c12"></a>權疾若垂&#x8FF9;同眾生疾能如是不思議變現利物<a 
name="0636c13" id="0636c13"></a>若眾生疾愈即諸佛菩薩淨名之疾亦愈故有此<a 
name="0636c14" id="0636c14"></a>品來重顯前權疾不思議也第二略釋不思議義<a 
name="0636c15" id="0636c15"></a>者即有二意一明三德解脫不思議二明本&#x8FF9;所<a 
name="0636c16" id="0636c16"></a>居土不思議一明三德解脫不思議者即有三種<a 
name="0636c17" id="0636c17"></a>一真性解脫不思議二實慧解脫不思議三方便<a 
name="0636c18" id="0636c18"></a>解脫不思議故淨名云諸佛菩薩有解脫名不思<a 
name="0636c19" id="0636c19"></a>議若菩薩住此解脫能以須彌之高內于芥子乃<a 
name="0636c20" id="0636c20"></a>至種種變現莫測即是三種解脫不思議義也所<a 
name="0636c21" id="0636c21"></a>以然者諸佛菩薩有解脫名不思議者即是真性<a 
name="0636c22" id="0636c22"></a>解脫之理不思議也若菩薩住此解脫者即是實<a 
name="0636c23" id="0636c23"></a>慧解脫不思議也能以須彌內於芥子種種示現<a 
name="0636c24" id="0636c24"></a>即是方便解脫不思議但四教皆明三種之理悉<a 
name="0637a01" id="0637a01"></a>有不思議義而不思議義有二種不同一者相待<a 
name="0637a02" id="0637a02"></a>不思議二者絕待不思議所明即是相待之不思<a 
name="0637a03" id="0637a03"></a>議所以然者三教既是隨佗意語約斷結明解脫<a 
name="0637a04" id="0637a04"></a>即是相待不思議也圓教是隨自意說約不斷結<a 
name="0637a05" id="0637a05"></a>明解脫即是絕待不思議也相待即是有思之不<a 
name="0637a06" id="0637a06"></a>思絕待即是無思之不思若有思之不思覈理而<a 
name="0637a07" id="0637a07"></a>言皆是思議也若絕待明不思議即是無思之不<a 
name="0637a08" id="0637a08"></a>思具足不思議也今明此品正以絕待不思以釋<a 
name="0637a09" id="0637a09"></a>不思議也所以三教亦明三法皆是相待不思議<a 
name="0637a10" id="0637a10"></a>者如三藏教明佛果見真斷正習盡所得神用變<a 
name="0637a11" id="0637a11"></a>化凡夫二乘及諸菩薩之所莫測即是不思議也<a 
name="0637a12" id="0637a12"></a>若待通教體法解脫還是思議也若通教所明八<a 
name="0637a13" id="0637a13"></a>地以上見真斷正使盡侵除習氣道觀雙流二乘<a 
name="0637a14" id="0637a14"></a>下地之所莫測即是不思議若待佛地猶是思議<a 
name="0637a15" id="0637a15"></a>也通教若待別教還是思議也若別教明登地見<a 
name="0637a16" id="0637a16"></a>真一實諦斷無明得三德解脫三乘通教菩薩別<a 
name="0637a17" id="0637a17"></a>教三十心所不解量即是不思議若待上地是思<a 
name="0637a18" id="0637a18"></a>議也此三教即是更相形待明下地望上地所不<a 
name="0637a19" id="0637a19"></a>能思上地非是當位絕待之不思議也今明圓教<a 
name="0637a20" id="0637a20"></a>明絕待不思議者十二因緣三種非道即是三德<a 
name="0637a21" id="0637a21"></a>解脫之佛道若菩薩能行此十二因緣三種煩惱<a 
name="0637a22" id="0637a22"></a>不破三法而解住三種解脫之道即是不思議絕<a 
name="0637a23" id="0637a23"></a>待三德之解脫也是則非但下地不能思上地名<a 
name="0637a24" id="0637a24"></a>不思議乃至十地諸佛菩薩亦不思下地及一切<a 
name="0637b01" id="0637b01"></a>眾生十二因緣三道此即是絕待之不可思議也<a 
name="0637b02" id="0637b02"></a>故文殊般若云佛界不可思議眾生界不可思議<a 
name="0637b03" id="0637b03"></a>二界不可思議無有異也是義前釋此經一名不<a 
name="0637b04" id="0637b04"></a>可思議解脫以具明今不重述也二約依報佛土<a 
name="0637b05" id="0637b05"></a>明不思議者前品空室表土文殊見相往伏問於<a 
name="0637b06" id="0637b06"></a>佛國但明常寂光土畢竟空寂此但是法身本土<a 
name="0637b07" id="0637b07"></a>不可思議未顯應身&#x8FF9;居不思議相今用神力致<a 
name="0637b08" id="0637b08"></a>座廣明&#x8FF9;居淨穢國土現不思議事須彌大海地<a 
name="0637b09" id="0637b09"></a>水火風十方佛國集在一國示一切人如是等皆<a 
name="0637b10" id="0637b10"></a>是於依報佛土現不思議莫測之相具出下文若<a 
name="0637b11" id="0637b11"></a>&#x8FF9;居分段依報國土塊然之有尚爾無礙不思議<a 
name="0637b12" id="0637b12"></a>者&#x8FF9;居有餘土果報土豈當可測量皆是不可思<a 
name="0637b13" id="0637b13"></a>議也問曰此經十四品皆明不思議義今何得獨<a 
name="0637b14" id="0637b14"></a>此一品標不思議名答曰雖復品品皆是明不思<a 
name="0637b15" id="0637b15"></a>議但此品廣出不思議變用莫測之事義顯故別<a 
name="0637b16" id="0637b16"></a>以不思議用標品題也如摩訶波若從始至終皆<a 
name="0637b17" id="0637b17"></a>明波若而佛言欲求波若當於須菩提品中求而<a 
name="0637b18" id="0637b18"></a>須菩提對佛釋提桓因舍利弗問難論一向皆入<a 
name="0637b19" id="0637b19"></a>真空實相即是波若正意故勸須菩提中求也此<a 
name="0637b20" id="0637b20"></a>品別受不思議名其義亦爾也。</p><a 
name="0637b21" id="0637b21"></a><p style="text-indent: 0em; margin-left: 0em"><span class="linehead"></span>爾時舍利弗見此室中無有床座作是念斯諸菩薩<a 
name="0637b22" id="0637b22"></a>大弟子眾當於何座。</p><a 
name="0637b23" id="0637b23"></a><p style="text-indent: 0em; margin-left: 1em"><span class="linehead"></span>就此一品文殊有六意一身子為眾念&#x7240;座二維<a 
name="0637b24" id="0637b24"></a>摩現神力借座三明不思議解脫神用四迦葉歎<a 
name="0637c01" id="0637c01"></a>仰五時眾得益六維摩述成就第一身子為眾念<a 
name="0637c02" id="0637c02"></a>須&#x7240;座文即為五第一身子生念二維摩問三身<a 
name="0637c03" id="0637c03"></a>子答四維摩彈呵五天子得法眼淨第一身子生<a 
name="0637c04" id="0637c04"></a>念欲須&#x7240;座者身子往古大聖&#x8FF9;示此念欲為開<a 
name="0637c05" id="0637c05"></a>發不思議之端若不生念無由得顯不思議解脫<a 
name="0637c06" id="0637c06"></a>之大用也又欲為令諸小乘未證果者得法眼淨<a 
name="0637c07" id="0637c07"></a>或因此發菩提心<span class="corr" title='[巳&gt;已]'>已</span>入正位者得成生蘇故示此<a 
name="0637c08" id="0637c08"></a>生念也所以然者若因此念致淨名彈呵為借須<a 
name="0637c09" id="0637c09"></a>彌之座廣說不思議解脫大用者則諸聲聞未證<a 
name="0637c10" id="0637c10"></a>果者得法眼淨或發大乘心<span class="corr" title='[巳&gt;已]'>已</span>證果者鄙小慕大<a 
name="0637c11" id="0637c11"></a>堪聞大品之說入法華即得開佛知見也若約事<a 
name="0637c12" id="0637c12"></a>為言大眾倚立<span class="corr" title='[巳&gt;已]'>已</span>久而維摩文殊方論大道言論<a 
name="0637c13" id="0637c13"></a>未<span class="corr" title='[巳&gt;已]'>已</span>恐大眾疲怠不染法利若有&#x7240;座咸得安隱<a 
name="0637c14" id="0637c14"></a>坐心無疲怠必獲大益故生此念也是則因前空<a 
name="0637c15" id="0637c15"></a>室致身子今有斯念若淨名因此彈呵神力借座<a 
name="0637c16" id="0637c16"></a>猶此得廣說不思議解脫神用此之神用皆是垂<a 
name="0637c17" id="0637c17"></a>&#x8FF9;權疾利物之功能也若有如此之能而化物者<a 
name="0637c18" id="0637c18"></a>則除眾生實疾生死因果豈得不念若眾生煩惱<a 
name="0637c19" id="0637c19"></a>疾愈者則佛菩薩淨名應同之疾皆愈是則成前<a 
name="0637c20" id="0637c20"></a>說果地明權實之義淨名前現空室今身子因此<a 
name="0637c21" id="0637c21"></a>生念意在此也。</p><a 
name="0637c22" id="0637c22"></a><p style="text-indent: 0em; margin-left: 0em"><span class="linehead"></span>長者維摩詰知其意語舍利弗言云何仁者為法來<a 
name="0637c23" id="0637c23"></a>耶求&#x7240;座耶。</p><a 
name="0637c24" id="0637c24"></a><p style="text-indent: 0em; margin-left: 1em"><span class="linehead"></span>此是第二淨名問身子所念身子雖生此念大眾<a 
name="0638a01" id="0638a01"></a>未必盡知淨名將欲呵彈故先問其所念為法界<a 
name="0638a02" id="0638a02"></a>耶求&#x7240;座耶若為求床座此非行人若言為法不<a 
name="0638a03" id="0638a03"></a>應欲求床座故須覈問若疑心路大眾同知方可<a 
name="0638a04" id="0638a04"></a>彈折也。</p><a 
name="0638a05" id="0638a05"></a><p style="text-indent: 0em; margin-left: 0em"><span class="linehead"></span>舍利弗言我為法來非為&#x7240;座。</p><a 
name="0638a06" id="0638a06"></a><p style="text-indent: 0em; margin-left: 1em"><span class="linehead"></span>此是第三身子答也身子即依實以所念而答為<a 
name="0638a07" id="0638a07"></a>法來非為&#x7240;座也尋此答意即有三失一心念&#x7240;<a 
name="0638a08" id="0638a08"></a>而道為法即是違心之失也二其所念聲聞經明<a 
name="0638a09" id="0638a09"></a>陰界入三寶四諦等法即是不稱理之失也三真<a 
name="0638a10" id="0638a10"></a>法無念而今興念者此是捨道法入凡夫之失也。</p><a 
name="0638a11" id="0638a11"></a><p style="text-indent: 0em; margin-left: 0em"><span class="linehead"></span>維摩詰言唯舍利弗夫求法者不貪軀命何況床座。</p><a 
name="0638a12" id="0638a12"></a><p style="text-indent: 0em; margin-left: 1em"><span class="linehead"></span>此是第四正彈文即有三一正約事呵彈違心之<a 
name="0638a13" id="0638a13"></a>失二約法呵為法不稱理失三呵興念有捨道法<a 
name="0638a14" id="0638a14"></a>矣失呵其違心失者經言夫求法者不貪軀命豈<a 
name="0638a15" id="0638a15"></a>辭倚久不沾法味身有疲怠謂眾亦然遂念須&#x7240;<a 
name="0638a16" id="0638a16"></a>座而今覈問答言為法若其為法不惜身命何得<a 
name="0638a17" id="0638a17"></a>疲怠念須&#x7240;座是則今之所念違本欲求法心也。</p><a 
name="0638a18" id="0638a18"></a><p style="text-indent: 0em; margin-left: 0em"><span class="linehead"></span>夫求法者非有色受想行識之求非有界入之求非<a 
name="0638a19" id="0638a19"></a>有欲色無色之求。</p><a 
name="0638a20" id="0638a20"></a><p style="text-indent: 0em; margin-left: 1em"><span class="linehead"></span>此是二約法呵也以身子雖聞大乘既不染心猶<a 
name="0638a21" id="0638a21"></a>存小法致身有疲怠念須&#x7240;座故呵其所存之小<a 
name="0638a22" id="0638a22"></a>法也就此為四一約陰入三界呵二約三寶呵三<a 
name="0638a23" id="0638a23"></a>總約四諦呵四別約四諦呵一約陰入界呵者身<a 
name="0638a24" id="0638a24"></a>子是聲聞人依三藏教門入道陰入界正是其報<a 
name="0638b01" id="0638b01"></a>身因此身修禪發欲界定四禪四空住此諸禪觀<a 
name="0638b02" id="0638b02"></a>三界陰入界生滅四諦之理斷三界結今雖成羅<a 
name="0638b03" id="0638b03"></a>漢巡觀入無漏還從此入也今淨名用摩訶衍教<a 
name="0638b04" id="0638b04"></a>意呵其入拙度入生滅觀求理不得即空法性色<a 
name="0638b05" id="0638b05"></a>法性受想行識非真求法不免還招變易生死又<a 
name="0638b06" id="0638b06"></a>以拙求故有入出觀以捨道法現凡夫事出觀則<a 
name="0638b07" id="0638b07"></a>有疲怠故念&#x7240;座。</p><a 
name="0638b08" id="0638b08"></a><p style="text-indent: 0em; margin-left: 0em"><span class="linehead"></span>唯舍利弗夫求法者不著佛求不著法求不著眾求。</p><a 
name="0638b09" id="0638b09"></a><p style="text-indent: 0em; margin-left: 1em"><span class="linehead"></span>此是二約三寶呵也所以須約三寶呵者身子是<a 
name="0638b10" id="0638b10"></a>聲聞人從聞生解觀三空得入道由佛說法得入<a 
name="0638b11" id="0638b11"></a>僧數若呵其非者是過猶佛法一切僧亦非也故<a 
name="0638b12" id="0638b12"></a>淨名呵其不應取著不了義教所明三十二相為<a 
name="0638b13" id="0638b13"></a>佛九部經為法羯磨得戒為事僧見四諦得四果<a 
name="0638b14" id="0638b14"></a>為理僧也大乘究盡諸法實相智即是佛法性即<a 
name="0638b15" id="0638b15"></a>是法智理不二為僧又知法名佛離相為法無為<a 
name="0638b16" id="0638b16"></a>即僧若不識如斯一體三寶何得著別相三寶為<a 
name="0638b17" id="0638b17"></a>實也。</p><a 
name="0638b18" id="0638b18"></a><p style="text-indent: 0em; margin-left: 0em"><span class="linehead"></span>夫求法者無見苦求無斷集求無造盡證修道之求<a 
name="0638b19" id="0638b19"></a>所以者何法無戲論若言我當見苦斷集證滅修道<a 
name="0638b20" id="0638b20"></a>是則戲論非求法也。</p><a 
name="0638b21" id="0638b21"></a><p style="text-indent: 0em; margin-left: 1em"><span class="linehead"></span>此是三總約四諦呵也所以淨名次約四諦呵者<a 
name="0638b22" id="0638b22"></a>身子不愜若言三寶不實不應存著者親聞四諦<a 
name="0638b23" id="0638b23"></a>見理何得無三寶之可存也淨名即呵有作四諦<a 
name="0638b24" id="0638b24"></a>非究竟也文有二意一呵二釋一呵云無見苦斷<a 
name="0638c01" id="0638c01"></a>集造盡修道之求者此正是呵三藏教所明生滅<a 
name="0638c02" id="0638c02"></a>四諦也若住此四諦見理不進求者如住化城終<a 
name="0638c03" id="0638c03"></a>不至寶所也如此上呵須菩提云不壞於身而隨<a 
name="0638c04" id="0638c04"></a>一相豈得破析觀苦言見理也不斷婬怒癡亦不<a 
name="0638c05" id="0638c05"></a>與俱豈定斷集也以五逆相得解脫豈以煩惱盡<a 
name="0638c06" id="0638c06"></a>以為證滅此如化城之造作也有師作造詣之造<a 
name="0638c07" id="0638c07"></a>解恐此不如作化城義解也不斷癡愛起於明脫<a 
name="0638c08" id="0638c08"></a>即是於非道通達佛道豈可離非道而別有正道<a 
name="0638c09" id="0638c09"></a>之修也若如聲聞經所明四諦執此為實者此之<a 
name="0638c10" id="0638c10"></a>見諦不見大乘無生無量無作等四諦也二釋者<a 
name="0638c11" id="0638c11"></a>經云法無戲論若言我當見苦斷集證滅修道是<a 
name="0638c12" id="0638c12"></a>則戲論者若執生滅四諦不悟有諍論者即是界<a 
name="0638c13" id="0638c13"></a>內有為緣集見論之戲論也若實因此見真斷界<a 
name="0638c14" id="0638c14"></a>內愛論見論者猶是界內無為緣集之戲論也今<a 
name="0638c15" id="0638c15"></a>身子雖斷有為緣集猶存此四諦者即是無為緣<a 
name="0638c16" id="0638c16"></a>集之戲論非求大乘即空假中三諦之法豈得見<a 
name="0638c17" id="0638c17"></a>佛性入三昧王三昧一切三昧悉入其中也。</p><a 
name="0638c18" id="0638c18"></a><p style="text-indent: 0em; margin-left: 0em"><span class="linehead"></span>唯舍利弗法名寂滅若行生滅是求生滅非求法也。</p><a 
name="0638c19" id="0638c19"></a><p style="text-indent: 0em; margin-left: 1em"><span class="linehead"></span>此是四別約四諦呵也此猶是四諦而淨名更歷<a 
name="0638c20" id="0638c20"></a>別呵者當是身子情猶未愜若言四諦是戲論者<a 
name="0638c21" id="0638c21"></a>何得佛開四諦作種種法門化眾生也又解當時<a 
name="0638c22" id="0638c22"></a>眾生有未悟者故須歷別呵也即有四意初一番<a 
name="0638c23" id="0638c23"></a>約苦諦呵次兩番別約集諦呵次四番別約滅諦<a 
name="0638c24" id="0638c24"></a>呵次二番約道諦呵初呵苦諦云法名寂滅者陰<a 
name="0639a01" id="0639a01"></a>界入等苦法本自不生今則無滅即是陰滅義若<a 
name="0639a02" id="0639a02"></a>觀陰界入等苦法見生滅乃是行於生滅豈得見<a 
name="0639a03" id="0639a03"></a>無生一實諦理若不得見理即非求法如呵迦旋<a 
name="0639a04" id="0639a04"></a>延無以生滅心說實相法若作如此求法者既不<a 
name="0639a05" id="0639a05"></a>得無生一實諦理還招變易生死之苦也。</p><a 
name="0639a06" id="0639a06"></a><p style="text-indent: 0em; margin-left: 0em"><span class="linehead"></span>法名無染若染於法乃至涅槃是則染著非求法也<a 
name="0639a07" id="0639a07"></a>法無行處若行於法是則行處非求法也。</p><a 
name="0639a08" id="0639a08"></a><p style="text-indent: 0em; margin-left: 1em"><span class="linehead"></span>此是二次有兩番別呵集者集為二因所成一習<a 
name="0639a09" id="0639a09"></a>因二報因習因多約煩惱報因多約業習報相依<a 
name="0639a10" id="0639a10"></a>煩惱業合能招苦果故名集諦今初呵習經云法<a 
name="0639a11" id="0639a11"></a>名無染者如大涅槃經明愛有九種能令生死相<a 
name="0639a12" id="0639a12"></a>續如染世諦即有分段生死名界內集若染真諦<a 
name="0639a13" id="0639a13"></a>涅槃即有變易生死即是界外之集何謂得真斷<a 
name="0639a14" id="0639a14"></a>集也次呵報因云法無行處者即是呵行業也能<a 
name="0639a15" id="0639a15"></a>觀之智為行所觀之境即是處也故經云說智及<a 
name="0639a16" id="0639a16"></a>智處皆名為般若心行於境即是行業若凡夫行<a 
name="0639a17" id="0639a17"></a>世諦能招界內之苦二乘行真諦之理亦能招變<a 
name="0639a18" id="0639a18"></a>易生死苦即是集也。</p><a 
name="0639a19" id="0639a19"></a><p style="text-indent: 0em; margin-left: 0em"><span class="linehead"></span>法無取捨若取捨法是則取捨非求法也法無處所<a 
name="0639a20" id="0639a20"></a>若著處所是則著處非求法也法名無相若隨相識<a 
name="0639a21" id="0639a21"></a>是則求相非求法也法不可住若住於法是則住法<a 
name="0639a22" id="0639a22"></a>非求法也。</p><a 
name="0639a23" id="0639a23"></a><p style="text-indent: 0em; margin-left: 1em"><span class="linehead"></span>此是三次有四番別呵滅諦者經云法無取捨者<a 
name="0639a24" id="0639a24"></a>一實諦真滅之理本無取捨而凡夫取世諦捨涅<a 
name="0639b01" id="0639b01"></a>槃故有界內生死不得真滅今二乘取真諦涅槃<a 
name="0639b02" id="0639b02"></a>捨世諦生死即受變易生死亦非真滅諦也猶有<a 
name="0639b03" id="0639b03"></a>取捨不見中道非求法也法無處所者此亦呵滅<a 
name="0639b04" id="0639b04"></a>諦滅諦即是有餘無餘涅槃三乘行人歸心究竟<a 
name="0639b05" id="0639b05"></a>之處若著滅諦涅槃之處即有煩惱生死非真滅<a 
name="0639b06" id="0639b06"></a>諦非求法也經云法名無相者此亦呵取滅諦無<a 
name="0639b07" id="0639b07"></a>相涅槃也所以然者凡夫取世間相生六識故有<a 
name="0639b08" id="0639b08"></a>界內生死不名為滅聲聞經明無相三昧緣滅若<a 
name="0639b09" id="0639b09"></a>取滅諦相者即生七識亦是隨相生識則有界外<a 
name="0639b10" id="0639b10"></a>生死非真滅求法也經言法不可住者此亦是呵<a 
name="0639b11" id="0639b11"></a>住滅諦所以然者凡夫住俗諦分段生死不滅二<a 
name="0639b12" id="0639b12"></a>乘住真諦有餘無餘涅槃即有變易生死豈得真<a 
name="0639b13" id="0639b13"></a>滅以住真諦得有餘無餘滅諦不見佛性不得大<a 
name="0639b14" id="0639b14"></a>涅槃究竟滅豈是求法也。</p><a 
name="0639b15" id="0639b15"></a><p style="text-indent: 0em; margin-left: 0em"><span class="linehead"></span>法不可見聞覺知若行見聞覺知是則見聞覺知非<a 
name="0639b16" id="0639b16"></a>求法也法名無為若行有為是求有為非求法也。</p><a 
name="0639b17" id="0639b17"></a><p style="text-indent: 0em; margin-left: 1em"><span class="linehead"></span>此是四次有兩番別呵滯道諦經云法不可見聞<a 
name="0639b18" id="0639b18"></a>覺知者凡夫有世俗見聞覺知則有見思煩惱是<a 
name="0639b19" id="0639b19"></a>以流轉生死此非見思無漏道若小乘慧眼見真<a 
name="0639b20" id="0639b20"></a>即是見從聞生解即是聞十六心悟理即是覺知<a 
name="0639b21" id="0639b21"></a>義故大涅槃經云須陀洹人以正覺道斷煩惱亦<a 
name="0639b22" id="0639b22"></a>名為佛也一切智知即是知也故於見諦道說智<a 
name="0639b23" id="0639b23"></a>眼明覺也若行如此見聞覺知不見一實諦者非<a 
name="0639b24" id="0639b24"></a>求大乘見思無漏道豈是真求法也見聞覺知即<a 
name="0639c01" id="0639c01"></a>四假也經言法名無為者小乘明滅諦是無為道<a 
name="0639c02" id="0639c02"></a>諦是有為無漏大乘明道諦滅諦皆是無為故大<a 
name="0639c03" id="0639c03"></a>涅槃經云聲聞弟子是有為僧上呵羅&#x777A;羅說有<a 
name="0639c04" id="0639c04"></a>為功德之利非為無為出家意在此也。</p><a 
name="0639c05" id="0639c05"></a><p style="text-indent: 0em; margin-left: 0em"><span class="linehead"></span>是故舍利弗若求法者於一切法應無所求。</p><a 
name="0639c06" id="0639c06"></a><p style="text-indent: 0em; margin-left: 1em"><span class="linehead"></span>此是三明結呵身子興念之失也只猶念求法致<a 
name="0639c07" id="0639c07"></a>有疲怠則念&#x7240;座若真求法無念無求待水澄清<a 
name="0639c08" id="0639c08"></a>珠相自現始是真求此無疲怠豈念&#x7240;座。</p><a 
name="0639c09" id="0639c09"></a><p style="text-indent: 0em; margin-left: 0em"><span class="linehead"></span>說此語時五百天子於諸法中得法眼淨。</p><a 
name="0639c10" id="0639c10"></a><p style="text-indent: 0em; margin-left: 1em"><span class="linehead"></span>此是第五明天子得法眼淨五百天人得法眼者<a 
name="0639c11" id="0639c11"></a>有師云是大乘法眼今推此文亦不的判大小比<a 
name="0639c12" id="0639c12"></a>准上來恐猶是小乘法眼淨所以然者淨名含中<a 
name="0639c13" id="0639c13"></a>道入真諦用摩訶衍通教說之求小乘人聞此巧<a 
name="0639c14" id="0639c14"></a>度之說即得法眼淨也又昔來分別推求法相道<a 
name="0639c15" id="0639c15"></a>理心水波動不得見理今聞說應無所求求心既<a 
name="0639c16" id="0639c16"></a>息心水澄清豁然便得見理如阿難竟夜懃劬策<a 
name="0639c17" id="0639c17"></a>觀欲盡殘結而不得盡放心就枕豁然發真三界<a 
name="0639c18" id="0639c18"></a>結漏盡此亦應然也。</p><a 
name="0639c19" id="0639c19"></a><p style="text-indent: 0em; margin-left: 0em"><span class="linehead"></span>爾時長者維摩詰問文殊師利仁者遊於無量千萬<a 
name="0639c20" id="0639c20"></a>億阿僧祇國何等佛土有好上妙功德成就師子之<a 
name="0639c21" id="0639c21"></a>座。</p><a 
name="0639c22" id="0639c22"></a><p style="text-indent: 0em; margin-left: 1em"><span class="linehead"></span>此是第二維摩現神力以借座上呵身子但為&#x7240;<a 
name="0639c23" id="0639c23"></a>座非為求法因此說法天人得道未顯不思議神<a 
name="0639c24" id="0639c24"></a>力淨名若不致座似如貧無財力不能營辦呵責<a 
name="0640a01" id="0640a01"></a>賓客今以神力借座用酬身子所念以為說不思<a 
name="0640a02" id="0640a02"></a>議解脫之由藉也就此文即有六一問文殊有好<a 
name="0640a03" id="0640a03"></a>座處二文殊答座處三現神力借座四燈王遣座<a 
name="0640a04" id="0640a04"></a>五大眾歎仰六淨名令時眾就座第一維摩詰先<a 
name="0640a05" id="0640a05"></a>問有座處者欲顯不思議神力設座必須稱賓客<a 
name="0640a06" id="0640a06"></a>之心所以先問有勝妙之座處理而解者文殊所<a 
name="0640a07" id="0640a07"></a>將大眾是機今淨名將欲逗機說不思議法必使<a 
name="0640a08" id="0640a08"></a>稱會是故先問也。</p><a 
name="0640a09" id="0640a09"></a><p style="text-indent: 0em; margin-left: 0em"><span class="linehead"></span>文殊師利言居士東方度三十六恒河沙國有世界<a 
name="0640a10" id="0640a10"></a>名須彌相佛號須彌燈王今現在彼佛身長八萬四<a 
name="0640a11" id="0640a11"></a>千由旬其師子座高八萬四千由旬嚴飾第一。</p><a 
name="0640a12" id="0640a12"></a><p style="text-indent: 0em; margin-left: 1em"><span class="linehead"></span>此是第二明文殊答文殊知燈王有好妙座正稱<a 
name="0640a13" id="0640a13"></a>今日時眾機宜故指須彌相世界有好嚴飾師子<a 
name="0640a14" id="0640a14"></a>座答也彼佛身長八萬四千由旬表八萬四千諸<a 
name="0640a15" id="0640a15"></a>波羅蜜所成圓滿之法身其座高八萬四千由旬<a 
name="0640a16" id="0640a16"></a>者將表八萬四千真空無畏之境也。</p><a 
name="0640a17" id="0640a17"></a><p style="text-indent: 0em; margin-left: 0em"><span class="linehead"></span>於是長者維摩詰現神通力。</p><a 
name="0640a18" id="0640a18"></a><p style="text-indent: 0em; margin-left: 1em"><span class="linehead"></span>此是第三明神力借座也若如下經文淨名神力<a 
name="0640a19" id="0640a19"></a>遣化菩薩香積取飯今此經文不見有神力變化<a 
name="0640a20" id="0640a20"></a>之事當是大士心念靈通冥感所以須彌燈王如<a 
name="0640a21" id="0640a21"></a>來稱其心念遣座來也或可經家脫落不載其事<a 
name="0640a22" id="0640a22"></a>也。</p><a 
name="0640a23" id="0640a23"></a><p style="text-indent: 0em; margin-left: 0em"><span class="linehead"></span>即時彼佛遣三萬二千師子座高廣嚴淨來入維摩<a 
name="0640a24" id="0640a24"></a>詰室。</p><a 
name="0640b01" id="0640b01"></a><p style="text-indent: 0em; margin-left: 1em"><span class="linehead"></span>此是第四彼佛遣座也三萬二千師子座入維摩<a 
name="0640b02" id="0640b02"></a>詰方丈室內小室能容大座三萬二千座不迫窄<a 
name="0640b03" id="0640b03"></a>者住不思議神力能爾即表果報土無鄣礙之依<a 
name="0640b04" id="0640b04"></a>報也問曰神力何由頓爾答曰靈鬼志明千年狐<a 
name="0640b05" id="0640b05"></a>狸以車入塚塚口無損車不破壞小魅尚爾況不<a 
name="0640b06" id="0640b06"></a>思議菩薩神力也。</p><a 
name="0640b07" id="0640b07"></a><p style="text-indent: 0em; margin-left: 0em"><span class="linehead"></span>諸菩薩大弟子釋梵四天王等昔所未見其室廣博<a 
name="0640b08" id="0640b08"></a>悉皆苞容三萬二千師子座無所妨礙於毗耶離城<a 
name="0640b09" id="0640b09"></a>及閻浮提四天下亦不迫窄悉見如故。</p><a 
name="0640b10" id="0640b10"></a><p style="text-indent: 0em; margin-left: 1em"><span class="linehead"></span>此是第五明大眾歎仰如此大座入于小室了無<a 
name="0640b11" id="0640b11"></a>迫窄毗耶等處本相無毀此是不思議希有昔所<a 
name="0640b12" id="0640b12"></a>未&#x89A9;故稱歎也。</p><a 
name="0640b13" id="0640b13"></a><p style="text-indent: 0em; margin-left: 0em"><span class="linehead"></span>爾時維摩詰語文殊師利就師子座與諸菩薩上人<a 
name="0640b14" id="0640b14"></a>俱坐當自立身如彼座像。</p><a 
name="0640b15" id="0640b15"></a><p style="text-indent: 0em; margin-left: 1em"><span class="linehead"></span>此是第六命就座也文即有三一者令文殊及菩<a 
name="0640b16" id="0640b16"></a>薩就座二者得神通皆座而坐三者新發心及弟<a 
name="0640b17" id="0640b17"></a>子不能昇淨名語令就座而言身與座相稱現像<a 
name="0640b18" id="0640b18"></a>者如彼土菩薩之像而坐也。</p><a 
name="0640b19" id="0640b19"></a><p style="text-indent: 0em; margin-left: 0em"><span class="linehead"></span>其得神通菩薩即自變身為四萬二千由旬坐師子<a 
name="0640b20" id="0640b20"></a>座。</p><a 
name="0640b21" id="0640b21"></a><p style="text-indent: 0em; margin-left: 1em"><span class="linehead"></span>此是第二明神通皆稱座而坐也諸得神通菩薩<a 
name="0640b22" id="0640b22"></a>皆為四萬二千由旬身者上明佛身具足八萬四<a 
name="0640b23" id="0640b23"></a>千由旬今菩薩在因以讓果故折半也。</p><a 
name="0640b24" id="0640b24"></a><p style="text-indent: 0em; margin-left: 0em"><span class="linehead"></span>諸新發意菩薩及大弟子皆不能昇。</p><a 
name="0640c01" id="0640c01"></a><p style="text-indent: 0em; margin-left: 1em"><span class="linehead"></span>此是第三明新發意及弟子皆不能昇也文即有<a 
name="0640c02" id="0640c02"></a>四第一淨名語身子就座第二身子辭不能昇第<a 
name="0640c03" id="0640c03"></a>三維摩令禮燈王如來四新發意菩薩大弟子作<a 
name="0640c04" id="0640c04"></a>禮方得昇座第一明淨名語身子。</p><a 
name="0640c05" id="0640c05"></a><p style="text-indent: 0em; margin-left: 0em"><span class="linehead"></span>爾時維摩詰語舍利弗就師子座。</p><a 
name="0640c06" id="0640c06"></a><p style="text-indent: 0em; margin-left: 1em"><span class="linehead"></span>身子上來念須&#x7240;座今既致座何意不同諸菩薩<a 
name="0640c07" id="0640c07"></a>坐也。</p><a 
name="0640c08" id="0640c08"></a><p style="text-indent: 0em; margin-left: 0em"><span class="linehead"></span>舍利弗言居士此座高廣吾不能昇。</p><a 
name="0640c09" id="0640c09"></a><p style="text-indent: 0em; margin-left: 1em"><span class="linehead"></span>此是第二明身子辭不能昇也此高廣法華經明<a 
name="0640c10" id="0640c10"></a>諸法空為座此空理豎深橫廣如前明其車高廣<a 
name="0640c11" id="0640c11"></a>義也身子內心未證此理及諸弟子新發意菩薩<a 
name="0640c12" id="0640c12"></a>等皆未得入佛慧不得不思議神通寧得同大菩<a 
name="0640c13" id="0640c13"></a>薩而昇也故雖見此座而不能昇如人見幻雖見<a 
name="0640c14" id="0640c14"></a>一為多多為一自不能作身子等又爾雖見室包<a 
name="0640c15" id="0640c15"></a>乾像而無此神力故不能昇也所以新發意菩薩<a 
name="0640c16" id="0640c16"></a>不能昇者若三藏教菩薩伏結雖得五神通既不<a 
name="0640c17" id="0640c17"></a>及二乘界內漏盡即是新發意豈能昇也若通教<a 
name="0640c18" id="0640c18"></a>菩薩六地斷結與羅漢齊功得界內六神通若望<a 
name="0640c19" id="0640c19"></a>圓教猶是新發意菩薩羅漢既不能昇六地豈能<a 
name="0640c20" id="0640c20"></a>昇也若別教三十心菩薩雖得界外五通亦名新<a 
name="0640c21" id="0640c21"></a>發意未入初住不思議解脫豈能昇也若圓教菩<a 
name="0640c22" id="0640c22"></a>薩在十信位雖得六根清淨亦名新發意未入初<a 
name="0640c23" id="0640c23"></a>發心住得如來真應二身豈能昇座也。</p><a 
name="0640c24" id="0640c24"></a><p style="text-indent: 0em; margin-left: 0em"><span class="linehead"></span>維摩詰言唯舍利弗為須彌燈王如來作禮乃可得<a 
name="0641a01" id="0641a01"></a>坐。</p><a 
name="0641a02" id="0641a02"></a><p style="text-indent: 0em; margin-left: 1em"><span class="linehead"></span>此是第三明淨名勸禮燈王如來所以勸禮者身<a 
name="0641a03" id="0641a03"></a>子及諸大弟子雖得羅漢皆是小乘未入大道新<a 
name="0641a04" id="0641a04"></a>發意等雖是菩薩未住不思議解脫皆內心有礙<a 
name="0641a05" id="0641a05"></a>不得自在自力既不能昇若禮燈王如來承佛神<a 
name="0641a06" id="0641a06"></a>力乃可得昇也又解小乘歸向如來即是迴心向<a 
name="0641a07" id="0641a07"></a>大表其至法華座當得安住實智授記作佛故得<a 
name="0641a08" id="0641a08"></a>昇也諸新發意菩薩若聞此不思議之說即心開<a 
name="0641a09" id="0641a09"></a>悟或至大品得入若至法華聞正直捨方便之教<a 
name="0641a10" id="0641a10"></a>皆有得入之義故得昇座也。</p><a 
name="0641a11" id="0641a11"></a><p style="text-indent: 0em; margin-left: 0em"><span class="linehead"></span>於是新發意菩薩及大弟子即為須彌燈王如來作<a 
name="0641a12" id="0641a12"></a>禮便得坐師子座。</p><a 
name="0641a13" id="0641a13"></a><p style="text-indent: 0em; margin-left: 1em"><span class="linehead"></span>此是四明受旨作禮即得昇座也得昇座者即是<a 
name="0641a14" id="0641a14"></a>承佛神力亦是遠表將有內心稱大乘空理故得<a 
name="0641a15" id="0641a15"></a>昇座也。</p><a 
name="0641a16" id="0641a16"></a><p style="text-indent: 0em; margin-left: 0em"><span class="linehead"></span>舍利弗言居士未曾有也如是小室乃容受此高廣<a 
name="0641a17" id="0641a17"></a>之座於毗耶離城無所妨礙又於閻浮提聚落城邑<a 
name="0641a18" id="0641a18"></a>及四天下諸天龍王鬼神宮殿亦不迫窄。</p><a 
name="0641a19" id="0641a19"></a><p style="text-indent: 0em; margin-left: 1em"><span class="linehead"></span>此是第三正明淨名說不思議解脫大力用也就<a 
name="0641a20" id="0641a20"></a>此文即有二一身子見此不思議神用歎未曾有<a 
name="0641a21" id="0641a21"></a>二維摩答廣明諸佛菩薩住不思議解脫果有大<a 
name="0641a22" id="0641a22"></a>神用此是一明身子歎未曾有者身子見此神力<a 
name="0641a23" id="0641a23"></a>諸座高廣直置一座八萬四千由旬閻浮提<span class="corr" title='[巳&gt;已]'>已</span>不<a 
name="0641a24" id="0641a24"></a>容受所以然者閻浮提地只長七千由旬豈得容<a 
name="0641b01" id="0641b01"></a>斯一座何況三萬二千來入此室於毗耶離閻浮<a 
name="0641b02" id="0641b02"></a>提眾生依正兩報無所妨損了不迫窄莫測之然<a 
name="0641b03" id="0641b03"></a>故身子歎訝也問曰何得小室容諸大座也答曰<a 
name="0641b04" id="0641b04"></a>世諦有二種一思議世諦此小不能容大二不思<a 
name="0641b05" id="0641b05"></a>議世諦小則容大如尺面之鏡萬像皆現於內也。</p><a 
name="0641b06" id="0641b06"></a><p style="text-indent: 0em; margin-left: 0em"><span class="linehead"></span>維摩詰言唯舍利弗諸佛菩薩有解脫名不可思議。</p><a 
name="0641b07" id="0641b07"></a><p style="text-indent: 0em; margin-left: 1em"><span class="linehead"></span>此是第二維摩約果地三德不思議解脫所以果<a 
name="0641b08" id="0641b08"></a>地三德解脫答者身子既&#x89A9;不思議歎未曾有而<a 
name="0641b09" id="0641b09"></a>不測是何法門時眾未住不思議解脫亦莫知所<a 
name="0641b10" id="0641b10"></a>以然也故淨名顯諸佛所得不思議解脫法門答<a 
name="0641b11" id="0641b11"></a>也菩薩位住此解脫即能有大神力用今淨名是<a 
name="0641b12" id="0641b12"></a>大菩薩住此解脫故現此不思議之事也就此文<a 
name="0641b13" id="0641b13"></a>即有三第一約佛菩薩顯不思議之體二約菩薩<a 
name="0641b14" id="0641b14"></a>明住不思議之智三明不思議之大力此即是正<a 
name="0641b15" id="0641b15"></a>明三德解脫顯上問疾明果地法身大悲權疾之<a 
name="0641b16" id="0641b16"></a>用也所以然者上淨名現空室唯置一&#x7240;以疾而<a 
name="0641b17" id="0641b17"></a>臥今還重顯前意也所言諸佛菩薩有解脫名不<a 
name="0641b18" id="0641b18"></a>思議者即是諸佛菩薩所得真性解脫也上唯置<a 
name="0641b19" id="0641b19"></a>一&#x7240;正表此也菩薩住是解脫者此是實慧解脫<a 
name="0641b20" id="0641b20"></a>智慧與真性相應入理波若名為住住者安靜休<a 
name="0641b21" id="0641b21"></a>息義實慧得見圓理息諸方便之行上現寢臥正<a 
name="0641b22" id="0641b22"></a>表此也能以須彌之高廣內於芥子即是方便解<a 
name="0641b23" id="0641b23"></a>脫上無疾方便現疾正表此也所以淨名重顯三<a 
name="0641b24" id="0641b24"></a>德解脫者上雖明權疾正為利物而未明利益物<a 
name="0641c01" id="0641c01"></a>不思議無量方便時眾豈知&#x8FF9;處權疾十方佛土<a 
name="0641c02" id="0641c02"></a>利物無涯之事也故今因神力借座入室為證&#x8FF9;<a 
name="0641c03" id="0641c03"></a>處權疾有不思議利物之大用也第一所以約諸<a 
name="0641c04" id="0641c04"></a>佛菩薩有解脫顯真性解脫者真性之理乃與一<a 
name="0641c05" id="0641c05"></a>切眾生共有但以諸佛菩薩能得此理故能有大<a 
name="0641c06" id="0641c06"></a>用如得如意珠則能雨寶也。</p><a 
name="0641c07" id="0641c07"></a><p style="text-indent: 0em; margin-left: 0em"><span class="linehead"></span>若菩薩住是解脫者。</p><a 
name="0641c08" id="0641c08"></a><p style="text-indent: 0em; margin-left: 1em"><span class="linehead"></span>此是第二正明住不思議之智即是實慧解脫也<a 
name="0641c09" id="0641c09"></a>所以然者只以菩薩得實慧能以不住法住此真<a 
name="0641c10" id="0641c10"></a>性之理也若三藏通教皆不明此理所有菩薩皆<a 
name="0641c11" id="0641c11"></a>不得此理也別教明登初地即住此理圓教明入<a 
name="0641c12" id="0641c12"></a>初發心住即住此理皆能有無方大用如意珠也<a 
name="0641c13" id="0641c13"></a>今淨名後心住此理工用近無等等也。</p><a 
name="0641c14" id="0641c14"></a><p style="text-indent: 0em; margin-left: 0em"><span class="linehead"></span>以須彌之高廣內芥子中無所增減須彌王本相如<a 
name="0641c15" id="0641c15"></a>故而四天王忉利諸天不覺不知<span class="corr" title='[巳&gt;己]'>己</span>之所入唯應度<a 
name="0641c16" id="0641c16"></a>者乃見須彌入芥子中是名不思議解脫法門又以<a 
name="0641c17" id="0641c17"></a>四大海水入一毛孔不嬈魚&#x9F08;黿鼉水性之屬而彼<a 
name="0641c18" id="0641c18"></a>大海本相如故諸龍鬼神阿脩羅等不覺不知<span class="corr" title='[巳&gt;己]'>己</span>之<a 
name="0641c19" id="0641c19"></a>所入於此眾生亦無所嬈。</p><a 
name="0641c20" id="0641c20"></a><p style="text-indent: 0em; margin-left: 1em"><span class="linehead"></span>此是第三明不思議之大用也正以實慧與真性<a 
name="0641c21" id="0641c21"></a>合故得有斯莫測之用此如大智論云水銀和真<a 
name="0641c22" id="0641c22"></a>金能度諸色像功德和法身處處應現往就此文<a 
name="0641c23" id="0641c23"></a>即有二一略別明不思議用二總廣明不思議用<a 
name="0641c24" id="0641c24"></a>一略別明不思議用者此止出十六事八雙相對<a 
name="0642a01" id="0642a01"></a>也初一雙山海相對亦是依正相對以明不思議<a 
name="0642a02" id="0642a02"></a>莫測之用也經云以須彌高廣內於芥子而無增<a 
name="0642a03" id="0642a03"></a>減亦不迫窄不覺不知者其不思議解脫者&#x8FF9;居<a 
name="0642a04" id="0642a04"></a>依報之境得自在也此義難解有師言神力能爾<a 
name="0642a05" id="0642a05"></a>今謂不思議性非天人脩羅佛之所作神力何能<a 
name="0642a06" id="0642a06"></a>爾有師言小無小相大無大相故得入也今謂小<a 
name="0642a07" id="0642a07"></a>是小大是大是自性小大不得相入者小大大小<a 
name="0642a08" id="0642a08"></a>既是佗性之小大何得入也今解華嚴經明一微<a 
name="0642a09" id="0642a09"></a>塵有大千經卷觀眾生一念無明心即是如來心<a 
name="0642a10" id="0642a10"></a>若見此心則能以須彌入芥子無相妨也下諸不<a 
name="0642a11" id="0642a11"></a>思議事窮劫說不能盡皆是此意耳所以然者此<a 
name="0642a12" id="0642a12"></a>經云諸佛解脫當於眾生心行中求若觀眾生心<a 
name="0642a13" id="0642a13"></a>行得諸佛解脫住此解脫則能現如是種種不思<a 
name="0642a14" id="0642a14"></a>議事也所以然者諸方便教二乘得偏真之理解<a 
name="0642a15" id="0642a15"></a>脫是思議解脫如得頗&#x68C3;珠不能雨寶大乘圓教<a 
name="0642a16" id="0642a16"></a>明菩薩中道圓真真性解脫即是不思議解脫如<a 
name="0642a17" id="0642a17"></a>得如意珠能雨大千寶也見眾生心行真性得芥<a 
name="0642a18" id="0642a18"></a>子須彌真性一如無二若得芥子真性之小能容<a 
name="0642a19" id="0642a19"></a>須彌之大得須彌真性則須彌之大不礙芥子之<a 
name="0642a20" id="0642a20"></a>小舉此一意可以例下諸事也而言其中眾生不<a 
name="0642a21" id="0642a21"></a>覺不知唯應度者乃能見之者眾生既不見小大<a 
name="0642a22" id="0642a22"></a>真性之理豈覺知也其有得度之機神力加之即<a 
name="0642a23" id="0642a23"></a>得見此事也又若能觀此真性入觀行即相似即<a 
name="0642a24" id="0642a24"></a>因此必得如來滅度故言乃能見之故法華經明<a 
name="0642b01" id="0642b01"></a>六根清淨云唯獨自明了餘人所不知也經言又<a 
name="0642b02" id="0642b02"></a>以四大海水入一毛孔者海水對須彌也又解云<a 
name="0642b03" id="0642b03"></a>海水入一毛孔者正報得自在也若會海水不思<a 
name="0642b04" id="0642b04"></a>議真性即是一毛不思議真性者能以水入一毛<a 
name="0642b05" id="0642b05"></a>孔於正報之身無所妨損也。</p><a 
name="0642b06" id="0642b06"></a><p style="text-indent: 0em; margin-left: 0em"><span class="linehead"></span>又舍利弗住不思議解脫菩薩斷取三千大千世界<a 
name="0642b07" id="0642b07"></a>如陶家輪著右掌中擲過恒沙世界之外其中眾生<a 
name="0642b08" id="0642b08"></a>不覺不知<span class="corr" title='[巳&gt;己]'>己</span>之所往又復還置本處都不使人有往<a 
name="0642b09" id="0642b09"></a>來想而世界本相如故。</p><a 
name="0642b10" id="0642b10"></a><p style="text-indent: 0em; margin-left: 1em"><span class="linehead"></span>此是第二一雙擲世界去還相對也若菩薩住世<a 
name="0642b11" id="0642b11"></a>界真性解脫之理即能如此也。</p><a 
name="0642b12" id="0642b12"></a><p style="text-indent: 0em; margin-left: 0em"><span class="linehead"></span>又舍利弗或有眾生樂久住世界而可度者菩薩即<a 
name="0642b13" id="0642b13"></a>演七日以為一劫令彼眾生謂之一劫或有眾生不<a 
name="0642b14" id="0642b14"></a>樂久住而可度者菩薩即促一劫以為七日令彼眾<a 
name="0642b15" id="0642b15"></a>生謂之七日。</p><a 
name="0642b16" id="0642b16"></a><p style="text-indent: 0em; margin-left: 1em"><span class="linehead"></span>此是第三雙延時促時相對也若菩薩住時節真<a 
name="0642b17" id="0642b17"></a>性解脫者即能如是一念眠夢而見三世事若言<a 
name="0642b18" id="0642b18"></a>其短見三世事若言其長只是一念眠時也。</p><a 
name="0642b19" id="0642b19"></a><p style="text-indent: 0em; margin-left: 0em"><span class="linehead"></span>又舍利弗住不可思議解脫菩薩以一切佛土嚴飾<a 
name="0642b20" id="0642b20"></a>之事集在一國示於眾生又菩薩以一切佛土眾生<a 
name="0642b21" id="0642b21"></a>置之右掌飛到十方遍示一切而不動本處。</p><a 
name="0642b22" id="0642b22"></a><p style="text-indent: 0em; margin-left: 1em"><span class="linehead"></span>此是第四雙彼土現此此土現彼相對若菩薩住<a 
name="0642b23" id="0642b23"></a>依報國土真性解脫即能如此也。</p><a 
name="0642b24" id="0642b24"></a><p style="text-indent: 0em; margin-left: 0em"><span class="linehead"></span>又舍利弗十方眾生供養諸佛之具菩薩於一毛孔<a 
name="0642c01" id="0642c01"></a>皆令得見又十方國土所有日月星宿於一毛孔普<a 
name="0642c02" id="0642c02"></a>使見之。</p><a 
name="0642c03" id="0642c03"></a><p style="text-indent: 0em; margin-left: 1em"><span class="linehead"></span>此是第五雙供養物國土所有相對於毛孔普使<a 
name="0642c04" id="0642c04"></a>見之若會依正真性解脫者即能如此也。</p><a 
name="0642c05" id="0642c05"></a><p style="text-indent: 0em; margin-left: 0em"><span class="linehead"></span>又舍利弗十方世界所有諸風菩薩能吸著口中而<a 
name="0642c06" id="0642c06"></a>身無損外諸樹木亦不摧折又十方世界劫盡燒時<a 
name="0642c07" id="0642c07"></a>以一切火內於腹中火事如故而不為害。</p><a 
name="0642c08" id="0642c08"></a><p style="text-indent: 0em; margin-left: 1em"><span class="linehead"></span>此是第六雙風火相對若會風火真性即能如此<a 
name="0642c09" id="0642c09"></a>也。</p><a 
name="0642c10" id="0642c10"></a><p style="text-indent: 0em; margin-left: 0em"><span class="linehead"></span>又於下方過恒河沙等諸佛國土取一佛土舉著上<a 
name="0642c11" id="0642c11"></a>方過恒河沙無數世界如持鍼鋒舉一棗葉而無所<a 
name="0642c12" id="0642c12"></a>嬈。</p><a 
name="0642c13" id="0642c13"></a><p style="text-indent: 0em; margin-left: 1em"><span class="linehead"></span>此是第七雙明舉世界上下相對若會依報國土<a 
name="0642c14" id="0642c14"></a>真性即能如此但經略不將上著下義推必有其<a 
name="0642c15" id="0642c15"></a>事也。</p><a 
name="0642c16" id="0642c16"></a><p style="text-indent: 0em; margin-left: 0em"><span class="linehead"></span>又舍利弗住不可思議解脫菩薩能以神通現作佛<a 
name="0642c17" id="0642c17"></a>身或現辟支佛身或現聲聞身或現帝釋身或現梵<a 
name="0642c18" id="0642c18"></a>王身或現世主身或現轉輪王身又十方世界所有<a 
name="0642c19" id="0642c19"></a>眾聲上中下音皆能變之令作佛聲演出無常苦空<a 
name="0642c20" id="0642c20"></a>無我之音及十方諸佛所說種種之法皆於其中普<a 
name="0642c21" id="0642c21"></a>令得聞。</p><a 
name="0642c22" id="0642c22"></a><p style="text-indent: 0em; margin-left: 1em"><span class="linehead"></span>此是第八雙現身聲相對若會正報真性即能如<a 
name="0642c23" id="0642c23"></a>此若能如是即是垂&#x8FF9;權疾變現形聲利物是則<a 
name="0642c24" id="0642c24"></a>其見聞者皆<span class="corr" title='[巳&gt;已]'>已</span>得度。</p><a 
name="0643a01" id="0643a01"></a><p style="text-indent: 0em; margin-left: 0em"><span class="linehead"></span>舍利弗我今略說菩薩不可思議解脫之力若廣說<a 
name="0643a02" id="0643a02"></a>者窮劫不盡。</p><a 
name="0643a03" id="0643a03"></a><p style="text-indent: 0em; margin-left: 1em"><span class="linehead"></span>此是第二總結廣明不思議大用無量也若住真<a 
name="0643a04" id="0643a04"></a>性解脫真性即諸法性法性無量無邊則不思議<a 
name="0643a05" id="0643a05"></a>大用亦無量無邊豈是窮劫之所能說即是三土<a 
name="0643a06" id="0643a06"></a>垂&#x8FF9;權疾利物與&#x8657;空等也成法身果地大悲權<a 
name="0643a07" id="0643a07"></a>疾其義孱然也。</p><a 
name="0643a08" id="0643a08"></a><p style="text-indent: 0em; margin-left: 0em"><span class="linehead"></span>爾時大迦葉聞說菩薩不可思議解脫法門歎未曾<a 
name="0643a09" id="0643a09"></a>有。</p><a 
name="0643a10" id="0643a10"></a><p style="text-indent: 0em; margin-left: 1em"><span class="linehead"></span>此是第四大迦葉稱歎也就此文即有二一大迦<a 
name="0643a11" id="0643a11"></a>葉稱歎希有二語舍利弗說可歎之事一大迦葉<a 
name="0643a12" id="0643a12"></a>稱歎希有者迦葉聞說不可思議解脫大用莫測<a 
name="0643a13" id="0643a13"></a>二乘所得思議解脫無如此事亦是昔所未聞故<a 
name="0643a14" id="0643a14"></a>稱歎未曾有也。</p><a 
name="0643a15" id="0643a15"></a><p style="text-indent: 0em; margin-left: 0em"><span class="linehead"></span>謂舍利弗譬如有人於盲者前現眾色像非彼所見<a 
name="0643a16" id="0643a16"></a>一切聲聞聞是不可思議解脫法門不能解了為若<a 
name="0643a17" id="0643a17"></a>此也。</p><a 
name="0643a18" id="0643a18"></a><p style="text-indent: 0em; margin-left: 1em"><span class="linehead"></span>此是第二語舍利弗說可歎之事也文即有四慶<a 
name="0643a19" id="0643a19"></a>菩薩得利一明小乘聞不能解者以小乘人無大<a 
name="0643a20" id="0643a20"></a>乘三無漏根故雖聞不可思議解脫不能解也大<a 
name="0643a21" id="0643a21"></a>迦葉自作盲者譬顯斯義即有二意一開譬二合<a 
name="0643a22" id="0643a22"></a>譬於盲者前現色像者盲雖不見非不聞有色之<a 
name="0643a23" id="0643a23"></a>事此喻二乘無大乘三無漏根聞說不可思議解<a 
name="0643a24" id="0643a24"></a>脫神力既不見真性之理不知神用意趣何所因<a 
name="0643b01" id="0643b01"></a>由如盲不見色雖聞異說莫知因起故言不能解<a 
name="0643b02" id="0643b02"></a>了若此也所以然者二乘雖得慧眼以取證故法<a 
name="0643b03" id="0643b03"></a>眼根壞雖聞說不可思議事不能發起識得見其<a 
name="0643b04" id="0643b04"></a>事如世盲人肉眼根壞雖對眾色不能發識有所<a 
name="0643b05" id="0643b05"></a>見也。</p><a 
name="0643b06" id="0643b06"></a><p style="text-indent: 0em; margin-left: 0em"><span class="linehead"></span>智者聞是其誰不發阿耨多羅三藐三菩提心。</p><a 
name="0643b07" id="0643b07"></a><p style="text-indent: 0em; margin-left: 1em"><span class="linehead"></span>此是第二勸智者發心也除<span class="corr" title='[巳&gt;已]'>已</span>入正位二乘人餘<a 
name="0643b08" id="0643b08"></a>五乘行人有智之者皆可發心學此不可思議解<a 
name="0643b09" id="0643b09"></a>脫法門也。</p><a 
name="0643b10" id="0643b10"></a><p style="text-indent: 0em; margin-left: 0em"><span class="linehead"></span>我等何為永絕其根於此大乘<span class="corr" title='[巳&gt;已]'>已</span>如敗種一切聲聞<a 
name="0643b11" id="0643b11"></a>聞是不可思議解脫法門皆應號泣聲振三千大千<a 
name="0643b12" id="0643b12"></a>世界。</p><a 
name="0643b13" id="0643b13"></a><p style="text-indent: 0em; margin-left: 1em"><span class="linehead"></span>此是第三明迦葉自責聲聞於此無分也一切聲<a 
name="0643b14" id="0643b14"></a>聞永絕其根者種子不能生牙也聞此皆應號泣<a 
name="0643b15" id="0643b15"></a>聲震三千者此明無有三界之用因於大千世界<a 
name="0643b16" id="0643b16"></a>永無不可思議益物之事故傷歎自責也大迦葉<a 
name="0643b17" id="0643b17"></a>此意欲折諸入正位小乘人成生蘇入大品成熟<a 
name="0643b18" id="0643b18"></a>蘇至法華成醍醐也。</p><a 
name="0643b19" id="0643b19"></a><p style="text-indent: 0em; margin-left: 0em"><span class="linehead"></span>一切菩薩應大欣慶頂受此法若有菩薩信解不可<a 
name="0643b20" id="0643b20"></a>思議解脫法門者一切眾魔無如之何。</p><a 
name="0643b21" id="0643b21"></a><p style="text-indent: 0em; margin-left: 1em"><span class="linehead"></span>此是第四明大迦葉慶諸菩薩得益也即有二一<a 
name="0643b22" id="0643b22"></a>慶勸頂受如文二明得此真法大士住此法門即<a 
name="0643b23" id="0643b23"></a>知魔幻故言菩薩信解法門者一切魔無如之何<a 
name="0643b24" id="0643b24"></a>也。</p><a 
name="0643c01" id="0643c01"></a><p style="text-indent: 0em; margin-left: 0em"><span class="linehead"></span>大迦葉說是語時三萬二千天子皆發阿耨多羅三<a 
name="0643c02" id="0643c02"></a>藐三菩提心。</p><a 
name="0643c03" id="0643c03"></a><p style="text-indent: 0em; margin-left: 1em"><span class="linehead"></span>此是第五時眾聞法得益也天人得益正由聞淨<a 
name="0643c04" id="0643c04"></a>名說不可思議大用亦是迦葉自歎<span class="gaiji">獎<!--gaiji,獎,1[將/廾],2&#x38A1;,3--></span>勸故皆發<a 
name="0643c05" id="0643c05"></a>菩提心也。</p><a 
name="0643c06" id="0643c06"></a><p style="text-indent: 0em; margin-left: 0em"><span class="linehead"></span>爾時維摩詰語大迦葉仁者十方無量阿僧祇世界<a 
name="0643c07" id="0643c07"></a>中作魔王者多是住不可思議解脫菩薩以方便力<a 
name="0643c08" id="0643c08"></a>故教化眾生現在魔王。</p><a 
name="0643c09" id="0643c09"></a><p style="text-indent: 0em; margin-left: 1em"><span class="linehead"></span>此是第六淨名述成大迦葉也上迦葉云此法門<a 
name="0643c10" id="0643c10"></a>者魔不能壞今大士述成此意有二一述魔不能<a 
name="0643c11" id="0643c11"></a>壞二明住不可思議菩薩能成就行人一魔不能<a 
name="0643c12" id="0643c12"></a>壞者作魔王者多是住此法門擊諸初學方便教<a 
name="0643c13" id="0643c13"></a>菩薩及修圓道初學之者若是真道不可壞如金<a 
name="0643c14" id="0643c14"></a>剛寶缾無能破者亦如野&#x732A;揩金柱轉益光色若<a 
name="0643c15" id="0643c15"></a>修道魔來更增功德智慧也。</p><a 
name="0643c16" id="0643c16"></a><p style="text-indent: 0em; margin-left: 0em"><span class="linehead"></span>又迦葉十方無量菩薩或有人從乞手足耳鼻頭目<a 
name="0643c17" id="0643c17"></a>髓腦血肉皮骨聚落城邑妻子奴婢象馬車乘金銀<a 
name="0643c18" id="0643c18"></a>琉璃車渠馬腦珊瑚虎魄真珠珂貝衣服飲食如此<a 
name="0643c19" id="0643c19"></a>乞者多是住不可思議解脫菩薩以方便力而往試<a 
name="0643c20" id="0643c20"></a>之令其堅固所以者何住不可思議解脫菩薩有威<a 
name="0643c21" id="0643c21"></a>德力故行逼迫示諸眾生如是難事凡夫下劣無有<a 
name="0643c22" id="0643c22"></a>勢力不能如是逼迫菩薩譬如龍象蹴蹈非驢所堪<a 
name="0643c23" id="0643c23"></a>是名住不可思議解脫菩薩智慧方便之門。</p><a 
name="0643c24" id="0643c24"></a><p style="text-indent: 0em; margin-left: 1em"><span class="linehead"></span>此是二明住不可思議菩薩能成就行人也若諸<a 
name="0644a01" id="0644a01"></a>稟方便教及圓教初學菩薩行檀等六度明住不<a 
name="0644a02" id="0644a02"></a>可思議菩薩多來試之令其牢固如法華經明釋<a 
name="0644a03" id="0644a03"></a>迦因地恒為調達所成也若小菩薩則不能爾即<a 
name="0644a04" id="0644a04"></a>作譬顯開譬合譬如文可解也。</p><a 
name="0644a05" id="0644a05"></a><a 
name="0644a06" id="0644a06"></a><p><span class="juanname">維摩羅詰經文疏卷第二十二</span></p>
<hr>【經文資訊】卍新續藏第 18 冊 No. 0338 維摩經文疏<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6f8f.html?index=X18n0338" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X18n0338_022 by HTTrack Website Copier/3.x [XR&CO'2014], Tue, 07 Jun 2016 07:21:42 GMT -->
</html>
