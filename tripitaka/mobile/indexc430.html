<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X35n0651_003 by HTTrack Website Copier/3.x [XR&CO'2014], Tue, 07 Jun 2016 07:24:36 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1309114546&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX35n0651&amp;utmp=%2Fmobile%2Findex.php%3Findex%3DX35n0651_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexec62.html?index=X35n0651_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第35冊<br/>No.651 金剛三昧經注解 (4卷)<br/>【明 圓澄註】<br/>第 3 卷</p>
	<a href="index1ef7-2.html?index=X35n0651_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X35">
<div class="root" id="0651" sutra_name="金剛三昧經注解" sutra_juan="[卷3]">　
<a 
name="0235a01" id="0235a01"></a><a 
name="0235a02" id="0235a02"></a><a 
name="0235a03" id="0235a03"></a><p><span class="juanname">金剛三昧經註卷第三</span></p><a 
name="0235a04" id="0235a04"></a><a 
name="0235a05" id="0235a05"></a><p style="margin-left: 4em"><span class="byline">明會稽顯聖寺沙門　圓澄　註</span></p><a 
name="0235a06" id="0235a06"></a><p style="text-indent: 0em; margin-left: 0em"><span class="linehead"></span>入實際品第五</p><a 
name="0235a07" id="0235a07"></a><p style="text-indent: 0em; margin-left: 1em"><span class="linehead"></span>實際理地不受一塵佛事門中不捨一法不受一<a 
name="0235a08" id="0235a08"></a>塵故大眾得所非得不捨一法故不妨以方便導<a 
name="0235a09" id="0235a09"></a>人又不受一塵則問答無門不捨一法故無問自<a 
name="0235a10" id="0235a10"></a>說。</p><a 
name="0235a11" id="0235a11"></a><p style="text-indent: 0em; margin-left: 0em"><span class="linehead"></span>於是如來作如是言諸菩薩等本利深入可度眾生<a 
name="0235a12" id="0235a12"></a>若後非時應如說法時利不俱順不順說非同非異<a 
name="0235a13" id="0235a13"></a>相應如說引諸情智流入薩婆若海無令可眾挹彼<a 
name="0235a14" id="0235a14"></a>&#x8657;風悉令彼庶一味神乳世間非世間住非住處五<a 
name="0235a15" id="0235a15"></a>空出入無有取捨何以故諸法空相性非有無非無<a 
name="0235a16" id="0235a16"></a>不無不無不有無決定性不住有無非彼有無凡聖<a 
name="0235a17" id="0235a17"></a>之智而能惻隱諸菩薩等若知是利即得菩提。</p><a 
name="0235a18" id="0235a18"></a><p style="text-indent: 0em; margin-left: 1em"><span class="linehead"></span>印前菩薩得所無得即是本覺利行乘此利行可<a 
name="0235a19" id="0235a19"></a>度眾生如現前大眾根利時熟當以無說為說無<a 
name="0235a20" id="0235a20"></a>化為化無修是修無得是得直如良馬見鞭影而<a 
name="0235a21" id="0235a21"></a>行不待多說若如來滅後根鈍時非當如正法種<a 
name="0235a22" id="0235a22"></a>種方便而說之也若五濁&#x9B2C;諍之時純是邪見鈍<a 
name="0235a23" id="0235a23"></a>根當順不順說順則方便不順則種種呵斥呵斥<a 
name="0235a24" id="0235a24"></a>即是逆化順即是正化正則權實並施逆則惟權<a 
name="0235b01" id="0235b01"></a>無實何以作如是三種說&#x8462;根性萬差故非同不<a 
name="0235b02" id="0235b02"></a>可一&#x69E9;本覺一致故非異不可永棄故當順其相<a 
name="0235b03" id="0235b03"></a>應方便逗化故曰引諸情智流入薩婆若海情即<a 
name="0235b04" id="0235b04"></a>是邪鈍智即是利根惡世雖鈍亦有可化之眾無<a 
name="0235b05" id="0235b05"></a>令可眾&#x8657;過無益眾庶雖則不等而菩薩運慈等<a 
name="0235b06" id="0235b06"></a>以神乳而孚育之世間出世間住即是世間相非<a 
name="0235b07" id="0235b07"></a>即是出世間相洞了五空無有取捨何以無取捨<a 
name="0235b08" id="0235b08"></a>以法相空無自性不屬有無而亦非不有無無決<a 
name="0235b09" id="0235b09"></a>定性故不住有無豈凡夫權位聖賢之智而能測<a 
name="0235b10" id="0235b10"></a>哉能知是利即是菩提。</p><a 
name="0235b11" id="0235b11"></a><p style="text-indent: 0em; margin-left: 0em"><span class="linehead"></span>爾是眾中有一菩薩名曰大力即從座起前白佛言<a 
name="0235b12" id="0235b12"></a>尊者如佛所說五空出入無有取捨云何五空而不<a 
name="0235b13" id="0235b13"></a>取捨佛言菩薩五空者三有是空六道影是空法相<a 
name="0235b14" id="0235b14"></a>是空名相是空心識義是空菩薩如是等空空不住<a 
name="0235b15" id="0235b15"></a>空空無空相無相之法有何取捨入無取地則入三<a 
name="0235b16" id="0235b16"></a>空。</p><a 
name="0235b17" id="0235b17"></a><p style="text-indent: 0em; margin-left: 1em"><span class="linehead"></span>三有者即欲有色有無色有六道者地獄餓鬼畜<a 
name="0235b18" id="0235b18"></a>生天人阿修羅欲有名五趣雜居地總收五處色<a 
name="0235b19" id="0235b19"></a>有即色界無色有即無色界三有廣被四生六道<a 
name="0235b20" id="0235b20"></a>統具二十五有同是真心中影像非有非無非不<a 
name="0235b21" id="0235b21"></a>有無三有六道是世間義法相名相則舉世出世<a 
name="0235b22" id="0235b22"></a>間如是名相皆依識心而有分別內窮心識本空<a 
name="0235b23" id="0235b23"></a>則外之名相何有雖云三有六道名相心識一切<a 
name="0235b24" id="0235b24"></a>皆空而空亦不可得何也諸佛為度眾生文字詮<a 
name="0235c01" id="0235c01"></a>表目之曰空然空不自知為空有不自知為有以<a 
name="0235c02" id="0235c02"></a>稱性法不可得故何取捨之有。</p><a 
name="0235c03" id="0235c03"></a><p style="text-indent: 0em; margin-left: 0em"><span class="linehead"></span>大力菩薩言云何三空佛言三空者空相亦空空空<a 
name="0235c04" id="0235c04"></a>亦空所空亦空如是等空不住三相不無真實文言<a 
name="0235c05" id="0235c05"></a>道斷不可思議。</p><a 
name="0235c06" id="0235c06"></a><p style="text-indent: 0em; margin-left: 1em"><span class="linehead"></span>空相亦空上所謂三有六道等空空亦空所謂空<a 
name="0235c07" id="0235c07"></a>不住空也所空亦空者能所皆空也所說空等雖<a 
name="0235c08" id="0235c08"></a>無能所等相而不無真空之性實而非&#x8657;但非文<a 
name="0235c09" id="0235c09"></a>字語言所到故謂之不可思議也。</p><a 
name="0235c10" id="0235c10"></a><p style="text-indent: 0em; margin-left: 0em"><span class="linehead"></span>大力菩薩言不無真實是相應有佛言無不住無有<a 
name="0235c11" id="0235c11"></a>不住有不有之法不即住無不無之相不即住有非<a 
name="0235c12" id="0235c12"></a>以有無而詮得理菩薩無名義相不可思議何以故<a 
name="0235c13" id="0235c13"></a>無名之名不無於名無義之義不無於義。</p><a 
name="0235c14" id="0235c14"></a><p style="text-indent: 0em; margin-left: 1em"><span class="linehead"></span>菩薩問不無真實是相應有云何復說三有六道<a 
name="0235c15" id="0235c15"></a>等相是空佛答無不住無有不住有其間必有真<a 
name="0235c16" id="0235c16"></a>性之所建立若非真性能有能無而法法無性彼<a 
name="0235c17" id="0235c17"></a>彼不相到不有應是無以無不住無故不即住無<a 
name="0235c18" id="0235c18"></a>不無應是有以有不住有故不即住有然非有無<a 
name="0235c19" id="0235c19"></a>何以詮表其理而示諸後人而真實性中雖無名<a 
name="0235c20" id="0235c20"></a>義然亦不無名義故難思議也無名而能名無義<a 
name="0235c21" id="0235c21"></a>而能義釋成法性不思議也。</p><a 
name="0235c22" id="0235c22"></a><p style="text-indent: 0em; margin-left: 0em"><span class="linehead"></span>大力菩薩言如是名義真實如相如來如相如不住<a 
name="0235c23" id="0235c23"></a>如如無如相相無如故非不如來眾生心相相亦如<a 
name="0235c24" id="0235c24"></a>來眾生之心應無別境。</p><a 
name="0236a01" id="0236a01"></a><p style="text-indent: 0em; margin-left: 1em"><span class="linehead"></span>名不自名因名詮義義不自義因義顯名既互無<a 
name="0236a02" id="0236a02"></a>自性即真實如如所言如來者亦應惟名以如不<a 
name="0236a03" id="0236a03"></a>住如同於有無名義以如中無相相中無如非如<a 
name="0236a04" id="0236a04"></a>非不如故是如也而眾生心相相既是如心豈不<a 
name="0236a05" id="0236a05"></a>如故曰無別境也。</p><a 
name="0236a06" id="0236a06"></a><p style="text-indent: 0em; margin-left: 0em"><span class="linehead"></span>佛言如是眾生之心實無別境何以故心本淨故理<a 
name="0236a07" id="0236a07"></a>無穢故以染塵故名為三界三界之心名為別境是<a 
name="0236a08" id="0236a08"></a>境&#x8657;妄從心化生心若無妄即無別境。</p><a 
name="0236a09" id="0236a09"></a><p style="text-indent: 0em; margin-left: 1em"><span class="linehead"></span>眾生心性本淨猶如寶鏡本來如是垢積穢生便<a 
name="0236a10" id="0236a10"></a>不明了心染情垢便有三界猶如病眼別見空華<a 
name="0236a11" id="0236a11"></a>似有外境究竟&#x8657;妄非離眼而別有亦非眼中本<a 
name="0236a12" id="0236a12"></a>有皆病為謬眼病若除空本無華三界萬法皆由<a 
name="0236a13" id="0236a13"></a>妄心所見似有外境究竟諦觀非離心而別有亦<a 
name="0236a14" id="0236a14"></a>非心中本有若了妄心本空則如如無別也。</p><a 
name="0236a15" id="0236a15"></a><p style="text-indent: 0em; margin-left: 0em"><span class="linehead"></span>大力菩薩言心若在淨諸境不生此心淨時應無三<a 
name="0236a16" id="0236a16"></a>界佛言如是菩薩心不生境境不生心何以故所見<a 
name="0236a17" id="0236a17"></a>諸境唯所見心心不幻化則無所見菩薩內無眾生<a 
name="0236a18" id="0236a18"></a>三性空寂則無<span class="corr" title='[巳&gt;己]'>己</span>眾亦無他眾乃至二入亦不生心<a 
name="0236a19" id="0236a19"></a>得如是利則無三界。</p><a 
name="0236a20" id="0236a20"></a><p style="text-indent: 0em; margin-left: 1em"><span class="linehead"></span>菩薩領前心外無境之意謂境由心染而起若心<a 
name="0236a21" id="0236a21"></a>在淨境則不生佛印可其解也心不生境猶鏡之<a 
name="0236a22" id="0236a22"></a>不生山河也境不生心猶山河不來入鏡也雖各<a 
name="0236a23" id="0236a23"></a>各不相到而騰輝弄影皆鏡之功由鏡之所現也<a 
name="0236a24" id="0236a24"></a>心境雖各各不相生而能見所見莫不皆心之幻<a 
name="0236b01" id="0236b01"></a>現也心若不幻則無所見印其心在淨則境不生<a 
name="0236b02" id="0236b02"></a>矣以不生故內不見眾生無善性惡性無記性外<a 
name="0236b03" id="0236b03"></a>無境故則無他眾得如是利用何三界之有。</p><a 
name="0236b04" id="0236b04"></a><p style="text-indent: 0em; margin-left: 0em"><span class="linehead"></span>大力菩薩言云何二入不生於心心本不生云何有<a 
name="0236b05" id="0236b05"></a>入佛言二入者一謂理入二謂行入理入者深信眾<a 
name="0236b06" id="0236b06"></a>生不異真性不一不共但以客塵之所翳障不去不<a 
name="0236b07" id="0236b07"></a>來凝住覺觀諦觀佛性不有不無無<span class="corr" title='[巳&gt;己]'>己</span>無他凡聖不<a 
name="0236b08" id="0236b08"></a>二金剛心地堅住不移寂靜無為無有分別是名理<a 
name="0236b09" id="0236b09"></a>入行入者心不傾倚影無流易於所有處靜念無求<a 
name="0236b10" id="0236b10"></a>風鼓不動猶如大地損離心我救度眾生無生無根<a 
name="0236b11" id="0236b11"></a>不取不捨菩薩心無出入無出入心入不入故故名<a 
name="0236b12" id="0236b12"></a>為入菩薩如是入法法相不空不空之法法不&#x8657;棄<a 
name="0236b13" id="0236b13"></a>何以故不無之法具足功德非心非影法爾清淨。</p><a 
name="0236b14" id="0236b14"></a><p style="text-indent: 0em; margin-left: 1em"><span class="linehead"></span>真性即是理不異者心佛眾生三無差別也此言<a 
name="0236b15" id="0236b15"></a>體同也而復不一者此言位別也釋不異之義若<a 
name="0236b16" id="0236b16"></a>不異者則佛及眾生應無差別以位不齊故言不<a 
name="0236b17" id="0236b17"></a>一若謂此性生佛共同則應一人成佛則一切皆<a 
name="0236b18" id="0236b18"></a>成皆成則不名不一若不成則不名不異佛謂理<a 
name="0236b19" id="0236b19"></a>雖無異事則不同諸佛證窮法界等一清淨眾生<a 
name="0236b20" id="0236b20"></a>為客塵所翳自障不入不得不異佛知無異故欲<a 
name="0236b21" id="0236b21"></a>使眾生斷障得入故說真性之理不異如是開示<a 
name="0236b22" id="0236b22"></a>使知生佛異與不異一與不一了然明辨能信自<a 
name="0236b23" id="0236b23"></a>性不出不入時中凝住覺觀諦觀佛性不有者如<a 
name="0236b24" id="0236b24"></a>&#x945B;中之金不得因緣鍊制終不見金故不無者&#x945B;<a 
name="0236c01" id="0236c01"></a>中決定有金故非同頑石之無也凡夫隨事順取<a 
name="0236c02" id="0236c02"></a>則自他宛然諸聖順理逆觀則自他俱寂以俱寂<a 
name="0236c03" id="0236c03"></a>故不見凡聖之二以不見故則住金剛心地也行<a 
name="0236c04" id="0236c04"></a>入者即逆事把守也以把守故心不傾倚事乃心<a 
name="0236c05" id="0236c05"></a>之影像了影即是自心之像不為外境所動以了<a 
name="0236c06" id="0236c06"></a>境無處所故了境無處則心不攀緣故曰靜念無<a 
name="0236c07" id="0236c07"></a>求也譬如風能鼓動萬物不能動於大地境風能<a 
name="0236c08" id="0236c08"></a>動一切凡夫而不能動於金剛心行人也何以不<a 
name="0236c09" id="0236c09"></a>能耶凡有心則能動是菩薩了心非心彼外境豈<a 
name="0236c10" id="0236c10"></a>能動也然守往不動則落二乘不能化利眾生是<a 
name="0236c11" id="0236c11"></a>菩薩雖則了心不動以不壞慈悲能熾然常動救<a 
name="0236c12" id="0236c12"></a>度眾生所謂聖人無<span class="corr" title='[巳&gt;已]'>已</span>而靡所不<span class="corr" title='[巳&gt;已]'>已</span>也理入無生<a 
name="0236c13" id="0236c13"></a>行入無相無生無相故不取不捨離取捨故心境<a 
name="0236c14" id="0236c14"></a>如如當體湛然非出非入何為無出理性無生故<a 
name="0236c15" id="0236c15"></a>何為無入事行無相故猶如寶鏡內無所出外無<a 
name="0236c16" id="0236c16"></a>所入而形影斯&#x89A9;了然不昧也以不昧故法相不<a 
name="0236c17" id="0236c17"></a>空何故不空以心中具足法性出生功德雖則具<a 
name="0236c18" id="0236c18"></a>諸功德而心剎那無生故非影前塵空故法爾如<a 
name="0236c19" id="0236c19"></a>是非造次也。</p><a 
name="0236c20" id="0236c20"></a><p style="text-indent: 0em; margin-left: 0em"><span class="linehead"></span>大力菩薩言云何非心非影法爾清淨佛言空如之<a 
name="0236c21" id="0236c21"></a>法非心識法非心使所有法非空相法非色相法非<a 
name="0236c22" id="0236c22"></a>心有為不相應法非心無為是相應法非所現影非<a 
name="0236c23" id="0236c23"></a>所顯示非自性非差別非名非相非義何以故義無<a 
name="0236c24" id="0236c24"></a>如故無如之法亦無無如無有無如非無如有何以<a 
name="0237a01" id="0237a01"></a>故根理之法非理非根離諸諍論不見其相菩薩如<a 
name="0237a02" id="0237a02"></a>是淨法非生之所生生非滅之所滅滅。</p><a 
name="0237a03" id="0237a03"></a><p style="text-indent: 0em; margin-left: 1em"><span class="linehead"></span>空如法者空乃真如之體如乃真如之用如是體<a 
name="0237a04" id="0237a04"></a>用非能所之法非能故非心能主非識能別非所<a 
name="0237a05" id="0237a05"></a>故心不能使非無故非空非有故非色有為者是<a 
name="0237a06" id="0237a06"></a>世間相應於出世間為不相應無為法相出世間<a 
name="0237a07" id="0237a07"></a>為相應於世間為不相應真如體用非世間非出<a 
name="0237a08" id="0237a08"></a>世間故有為無為皆不預也凡所見色即是見心<a 
name="0237a09" id="0237a09"></a>心不自心因色顯發究心無處則影亦非有真如<a 
name="0237a10" id="0237a10"></a>體用無聲臭故非相之能顯非言之能示非自性<a 
name="0237a11" id="0237a11"></a>則非體非差別則非用非相即非境非義則非理<a 
name="0237a12" id="0237a12"></a>何也真如義中無有如名無有無如非無如有此<a 
name="0237a13" id="0237a13"></a>二句於真如中遞互生起各無自性惟有名字何<a 
name="0237a14" id="0237a14"></a>以惟名根理之法非理非根根即根境理即義理<a 
name="0237a15" id="0237a15"></a>根境非相義理無生故皆不有二者既非諍論何<a 
name="0237a16" id="0237a16"></a>有如是淨法即真如無生無相之體用非生心動<a 
name="0237a17" id="0237a17"></a>念而法為之生非起意滅除而法為之滅故所謂<a 
name="0237a18" id="0237a18"></a>言思道斷心行處滅不可以智知不可以識識在<a 
name="0237a19" id="0237a19"></a>各人自肯得旨為妙也。</p><a 
name="0237a20" id="0237a20"></a><p style="text-indent: 0em; margin-left: 0em"><span class="linehead"></span>大力菩薩言不可思議如是法相不合成不獨成不<a 
name="0237a21" id="0237a21"></a>羇不絆不聚不散不生不滅亦無來相及以去相不<a 
name="0237a22" id="0237a22"></a>可思議。</p><a 
name="0237a23" id="0237a23"></a><p style="text-indent: 0em; margin-left: 1em"><span class="linehead"></span>領前開示之意皆不可思議也不合者領前不共<a 
name="0237a24" id="0237a24"></a>之意不獨者領前不一之意不為煩惱所羇不為<a 
name="0237b01" id="0237b01"></a>五欲所絆不聚者內無所積不散者外無所緣&#x8462;<a 
name="0237b02" id="0237b02"></a>真理&#x8657;玄非心思言識之可得也。</p><a 
name="0237b03" id="0237b03"></a><p style="text-indent: 0em; margin-left: 0em"><span class="linehead"></span>佛言如是不可思議不思議心心亦如是何以故如<a 
name="0237b04" id="0237b04"></a>不異心心本如故眾生佛性不一不異眾生之性本<a 
name="0237b05" id="0237b05"></a>無生滅生滅之性性本涅槃性相本如如無動故一<a 
name="0237b06" id="0237b06"></a>切法相從緣無起起相性如如無所動因緣性相相<a 
name="0237b07" id="0237b07"></a>本空無緣緣空空無有緣起一切緣法惑心妄見現<a 
name="0237b08" id="0237b08"></a>本不生緣本無故心如法理自體空無如彼空王本<a 
name="0237b09" id="0237b09"></a>無住處凡夫之心妄分別見如如之相本不有無有<a 
name="0237b10" id="0237b10"></a>無之相見惟心識菩薩如是心法不無自體自體不<a 
name="0237b11" id="0237b11"></a>有不有不無菩薩無不無相非言說地何以故真如<a 
name="0237b12" id="0237b12"></a>之法&#x8657;曠無相非二乘所及&#x8657;空境界內外不測六<a 
name="0237b13" id="0237b13"></a>行之士乃能知之。</p><a 
name="0237b14" id="0237b14"></a><p style="text-indent: 0em; margin-left: 1em"><span class="linehead"></span>前文理入行入非心非影菩薩解不可思議而如<a 
name="0237b15" id="0237b15"></a>來恐在會之眾推在聖賢分上自甘絕分佛謂即<a 
name="0237b16" id="0237b16"></a>如來不思議心一切眾生心亦如是何以亦如是<a 
name="0237b17" id="0237b17"></a>耶&#x8462;真如界中絕生佛之假名皆是自心之別號<a 
name="0237b18" id="0237b18"></a>故無異也以無異故眾生佛性即如來之性不一<a 
name="0237b19" id="0237b19"></a>不異眾生之性無生滅即真如之性無生滅也何<a 
name="0237b20" id="0237b20"></a>也三乘所觀生滅與不生滅如同水火不相和合<a 
name="0237b21" id="0237b21"></a>一乘頓觀當其生滅即不生滅生滅者相也能生<a 
name="0237b22" id="0237b22"></a>滅者性也於真如分中無能無所一本無有以真<a 
name="0237b23" id="0237b23"></a>如無動則亦無靜靜乃寂滅之性動乃生滅之相<a 
name="0237b24" id="0237b24"></a>二者等觀真如何有若執無有則落二乘斷見不<a 
name="0237c01" id="0237c01"></a>妨緣起起即無起動即不動以真如不守自性則<a 
name="0237c02" id="0237c02"></a>隨緣變現以真如不壞自性能不變隨緣以因緣<a 
name="0237c03" id="0237c03"></a>性相性本空無故能圓融自在凡夫不了真如如<a 
name="0237c04" id="0237c04"></a>是於能緣所緣能空所空不知本無惑心妄現而<a 
name="0237c05" id="0237c05"></a>安知現本不生如空華幻影當其現處本來無有<a 
name="0237c06" id="0237c06"></a>心生妄惑則一切皆有心契真如則一切皆無空<a 
name="0237c07" id="0237c07"></a>王者即&#x8657;空之性廣大自在喻之為王而&#x8657;空無<a 
name="0237c08" id="0237c08"></a>乎不在求其處所了不可得而凡夫之心&#x8657;妄分<a 
name="0237c09" id="0237c09"></a>別謂有處所安知真如之相相本如如本來無有<a 
name="0237c10" id="0237c10"></a>無有之相皆由眾生惟心所見不無自體法從心<a 
name="0237c11" id="0237c11"></a>生也無體則法無所依自體不有心從緣現也緣<a 
name="0237c12" id="0237c12"></a>散則心亦不有無與不無皆非言語所到以真如<a 
name="0237c13" id="0237c13"></a>之境非二乘所測也。</p><a 
name="0237c14" id="0237c14"></a><p style="text-indent: 0em; margin-left: 0em"><span class="linehead"></span>大力菩薩言云何六行願為說之佛言一者十信行<a 
name="0237c15" id="0237c15"></a>二者十住行三者十行行四者十迴向行五者十地<a 
name="0237c16" id="0237c16"></a>行六者等覺行如是行者乃能知之。</p><a 
name="0237c17" id="0237c17"></a><p style="text-indent: 0em; margin-left: 1em"><span class="linehead"></span>十信者楞嚴云從真妙圓重發真妙妙信常住一<a 
name="0237c18" id="0237c18"></a>切妄想滅盡無餘中道純真名信心住真信明了<a 
name="0237c19" id="0237c19"></a>一切圓通陰處界三不能為礙如是乃至過去未<a 
name="0237c20" id="0237c20"></a>來無數劫中捨身受身一切習氣皆現在前是善<a 
name="0237c21" id="0237c21"></a>男子皆能憶念得無遺忘名念心住妙圓純真真<a 
name="0237c22" id="0237c22"></a>精發化無始習氣通一精明唯以精明進趣真淨<a 
name="0237c23" id="0237c23"></a>名精進心心精現前純以智慧名慧心住執持智<a 
name="0237c24" id="0237c24"></a>明周&#x5FA7;寂湛寂妙常凝名定心住定光發明明性<a 
name="0238a01" id="0238a01"></a>深入唯進無退名不退心心進安然保持不失十<a 
name="0238a02" id="0238a02"></a>方如來氣分交接名護法心覺明保持能以妙力<a 
name="0238a03" id="0238a03"></a>迴佛慈光向佛安住猶如雙鏡光明相對其中妙<a 
name="0238a04" id="0238a04"></a>影重重相入名迴向心心光密迴獲佛常凝無上<a 
name="0238a05" id="0238a05"></a>妙淨安住無為得無遺失名戒心住住戒自在能<a 
name="0238a06" id="0238a06"></a>遊十方所去隨願名願心住阿難是善男子以真<a 
name="0238a07" id="0238a07"></a>方便發此十心心精發暉十用涉入圓成一心名<a 
name="0238a08" id="0238a08"></a>發心住心中發明如淨琉璃內現精金以前妙心<a 
name="0238a09" id="0238a09"></a>履以成地名治地住心地涉知俱得明了遊履十<a 
name="0238a10" id="0238a10"></a>方得無留礙名脩行住行與佛同受佛氣分如中<a 
name="0238a11" id="0238a11"></a>陰身自求父母陰信冥通入如來種名生貴住既<a 
name="0238a12" id="0238a12"></a>遊道胎親奉覺胤如胎<span class="corr" title='[巳&gt;已]'>已</span>成人相不缺名方便具<a 
name="0238a13" id="0238a13"></a>足住容貌如佛心相亦同名正心住身心合成日<a 
name="0238a14" id="0238a14"></a>益增長名不退住十身靈相一時具足名童真住<a 
name="0238a15" id="0238a15"></a>形成出胎親為佛子名法王子住表以成人如國<a 
name="0238a16" id="0238a16"></a>大王以諸國事分委太子彼剎利王世子長成陳<a 
name="0238a17" id="0238a17"></a>列灌頂名灌頂住阿難是善男子成佛子<span class="corr" title='[巳&gt;已]'>已</span>具足<a 
name="0238a18" id="0238a18"></a>無量如來妙德十方隨順名歡喜行善能利益一<a 
name="0238a19" id="0238a19"></a>切眾生名饒益行自覺覺他得無違拒名無瞋恨<a 
name="0238a20" id="0238a20"></a>行種類出生窮未來際三世平等十方通達名無<a 
name="0238a21" id="0238a21"></a>盡行一切合同種種法門得無差誤名離癡亂行<a 
name="0238a22" id="0238a22"></a>則於同中顯現群異一一異相各各見同名善現<a 
name="0238a23" id="0238a23"></a>行如是乃至十方&#x8657;空滿足微塵一一塵中現十<a 
name="0238a24" id="0238a24"></a>方界現塵現界不相留礙名無著行種種現前咸<a 
name="0238b01" id="0238b01"></a>是第一波羅蜜多名尊重行如是圓融能成十方<a 
name="0238b02" id="0238b02"></a>諸佛軌則名善法行一一皆是清淨無漏一真無<a 
name="0238b03" id="0238b03"></a>為性本然故名真實行阿難是善男子滿足神通<a 
name="0238b04" id="0238b04"></a>成佛事<span class="corr" title='[巳&gt;已]'>已</span>純潔精真遠諸留患當度眾生滅諸度<a 
name="0238b05" id="0238b05"></a>相迴無為心向涅槃路名救護一切眾生離眾生<a 
name="0238b06" id="0238b06"></a>相迴向壞其可壞遠離諸離名不壞迴向本覺湛<a 
name="0238b07" id="0238b07"></a>然覺齊佛覺名等一切佛迴向精真發明地如佛<a 
name="0238b08" id="0238b08"></a>地名至一切處迴向世界如來互相涉入得無罣<a 
name="0238b09" id="0238b09"></a>礙名無盡功德藏迴向於同佛地地中各各生清<a 
name="0238b10" id="0238b10"></a>淨因依因發揮取涅槃道名隨順平等善根迴向<a 
name="0238b11" id="0238b11"></a>真根既成十方眾生皆我本性性圓成就不失眾<a 
name="0238b12" id="0238b12"></a>生名隨順等觀一切眾生迴向即一切法離一切<a 
name="0238b13" id="0238b13"></a>相唯即與離二無所著名真如相迴向真得所如<a 
name="0238b14" id="0238b14"></a>十方無礙名無縛解脫迴向性德圓成法界量滅<a 
name="0238b15" id="0238b15"></a>名法界無量迴向阿難是善男子盡是清淨四十<a 
name="0238b16" id="0238b16"></a>一心次成四種妙圓加行即以佛覺用為己心若<a 
name="0238b17" id="0238b17"></a>出未出猶如鑽火欲然其木名為煖地又以<span class="corr" title='[巳&gt;己]'>己</span>心<a 
name="0238b18" id="0238b18"></a>成佛所履若依非依如登高山身入&#x8657;空下有微<a 
name="0238b19" id="0238b19"></a>礙名為頂地心佛二同善得中道如忍事人非懷<a 
name="0238b20" id="0238b20"></a>非出名為忍地數量銷滅迷覺中道二無所目名<a 
name="0238b21" id="0238b21"></a>世第一地阿難是善男子於大菩提善得通達覺<a 
name="0238b22" id="0238b22"></a>通如來盡佛境界名歡喜地異性入同同性亦滅<a 
name="0238b23" id="0238b23"></a>名離垢地淨極明生名發光地明極覺滿名<span class="gaiji">燄<!--gaiji,燄,1[舀*炎],2&#x269A8;,3--></span>慧<a 
name="0238b24" id="0238b24"></a>地一切同異所不能至名難勝地無為真如性淨<a 
name="0238c01" id="0238c01"></a>明露名現前地盡真如際名遠行地一真如心名<a 
name="0238c02" id="0238c02"></a>不動地發真如用名善慧地阿難是諸菩薩從此<a 
name="0238c03" id="0238c03"></a><span class="corr" title='[巳&gt;已]'>已</span>往脩習畢功功德圓滿亦目此地名脩習位慈<a 
name="0238c04" id="0238c04"></a>蔭妙雲覆涅槃海名法雲地如來逆流如是菩薩<a 
name="0238c05" id="0238c05"></a>順行而至覺際入交名為等覺此經一乘頓教頓<a 
name="0238c06" id="0238c06"></a>圓佛體不同纓絡惟取楞嚴為准以金剛三昧與<a 
name="0238c07" id="0238c07"></a>楞嚴三昧般若波羅蜜涅槃佛性同體異名故也。</p><a 
name="0238c08" id="0238c08"></a><p style="text-indent: 0em; margin-left: 0em"><span class="linehead"></span>大力菩薩言實際覺利無有出入何等法心得入實<a 
name="0238c09" id="0238c09"></a>際佛言實際之法法無有際無際之心則入實際。</p><a 
name="0238c10" id="0238c10"></a><p style="text-indent: 0em; margin-left: 1em"><span class="linehead"></span>佛說本覺利行無出無入六行之士有修有證是<a 
name="0238c11" id="0238c11"></a>二者甚不相應未審欲入實際以何心法得入佛<a 
name="0238c12" id="0238c12"></a>答我說本覺利行是體是因六行是行是用由用<a 
name="0238c13" id="0238c13"></a>達體達體則因亡因亡則無證無得即此無證無<a 
name="0238c14" id="0238c14"></a>得心無涯際是入實際義無別有際也。</p><a 
name="0238c15" id="0238c15"></a><p style="text-indent: 0em; margin-left: 0em"><span class="linehead"></span>大力菩薩言無際心智其智無涯無涯之心心得自<a 
name="0238c16" id="0238c16"></a>在自在之智得入實際如彼凡夫&#x8F2D;心眾生其心多<a 
name="0238c17" id="0238c17"></a>喘以何法御令得堅心得入實際。</p><a 
name="0238c18" id="0238c18"></a><p style="text-indent: 0em; margin-left: 1em"><span class="linehead"></span>由六行而入實際入實際則功行兩忘如如在定<a 
name="0238c19" id="0238c19"></a>心智無涯誠如聖訓若凡夫心喘入定猶難何能<a 
name="0238c20" id="0238c20"></a>入于實際未審以何法御耶但凡脩止入定有四<a 
name="0238c21" id="0238c21"></a>位一風二氣三喘四息至息道綿密方得入定爾<a 
name="0238c22" id="0238c22"></a>今凡夫之輩雖離風氣猶有喘追故請法以御之<a 
name="0238c23" id="0238c23"></a>也。</p><a 
name="0238c24" id="0238c24"></a><p style="text-indent: 0em; margin-left: 0em"><span class="linehead"></span>佛言菩薩彼心喘者以內外使隨使流注滴瀝成海<a 
name="0239a01" id="0239a01"></a>大風鼓浪大龍驚駭驚駭之心故令多喘菩薩令彼<a 
name="0239a02" id="0239a02"></a>眾生存三守一入如來禪以禪定故心則無喘。</p><a 
name="0239a03" id="0239a03"></a><p style="text-indent: 0em; margin-left: 1em"><span class="linehead"></span>內外使者即五十一心所用分內外心能使物即<a 
name="0239a04" id="0239a04"></a>是如來心隨物使是名凡夫滴瀝猶言積集也心<a 
name="0239a05" id="0239a05"></a>隨使流積集萬法容內心海猶海之內百川也以<a 
name="0239a06" id="0239a06"></a>八識具含無始種子大風者即六塵境界大龍者<a 
name="0239a07" id="0239a07"></a>即心王也此心靈變自在喻之如龍故楞伽云八<a 
name="0239a08" id="0239a08"></a>識如大海六識境界風七識波浪生義同若能修<a 
name="0239a09" id="0239a09"></a>止止久則喘除喘除則息道綿密攸然入定住定<a 
name="0239a10" id="0239a10"></a>則無喘此必然之理也。</p><a 
name="0239a11" id="0239a11"></a><p style="text-indent: 0em; margin-left: 0em"><span class="linehead"></span>大力菩薩言何謂存三守一入如來禪佛言存三者<a 
name="0239a12" id="0239a12"></a>存三解脫守一者守一心如入如來禪者理觀心如<a 
name="0239a13" id="0239a13"></a>入如是地即入實際大力菩薩言三解脫法是何等<a 
name="0239a14" id="0239a14"></a>事理觀三昧從何法入佛言三解脫者&#x8657;空解脫金<a 
name="0239a15" id="0239a15"></a>剛解脫般若解脫理觀心者心如理淨無可不心。</p><a 
name="0239a16" id="0239a16"></a><p style="text-indent: 0em; margin-left: 1em"><span class="linehead"></span>&#x8657;空解脫者即是法身猶如&#x8657;空充塞十方無乎<a 
name="0239a17" id="0239a17"></a>不在無形段可得非邊表可求金剛解脫即是妙<a 
name="0239a18" id="0239a18"></a>有猶如金剛入泥入水不為污損般若解脫即真<a 
name="0239a19" id="0239a19"></a>空破一切幻有故是三者非一非三而亦即三即<a 
name="0239a20" id="0239a20"></a>一故名不可思議也心如理淨者智契真如非生<a 
name="0239a21" id="0239a21"></a>非滅非有非無非垢非淨離一切相即一切法實<a 
name="0239a22" id="0239a22"></a>謂文言道斷心思路絕古人所謂去無汝用心處<a 
name="0239a23" id="0239a23"></a>是也。</p><a 
name="0239a24" id="0239a24"></a><p style="text-indent: 0em; margin-left: 0em"><span class="linehead"></span>大力菩薩言云何存用云何觀之佛言心事不二是<a 
name="0239b01" id="0239b01"></a>名存用內行外行出入不二不住一相心無得失一<a 
name="0239b02" id="0239b02"></a>不一地淨心流入是名觀之菩薩如是之人不住二<a 
name="0239b03" id="0239b03"></a>相雖不出家不住在家故雖無法服不具持波羅提<a 
name="0239b04" id="0239b04"></a>木叉戒不入布薩能以自心無為自恣而獲聖果不<a 
name="0239b05" id="0239b05"></a>住二乘入菩薩道後當滿地成佛菩提。</p><a 
name="0239b06" id="0239b06"></a><p style="text-indent: 0em; margin-left: 1em"><span class="linehead"></span>心即是理事即是境心境如如是名不二內即是<a 
name="0239b07" id="0239b07"></a>心外即是境捨事從理謂之入以理就事謂之出<a 
name="0239b08" id="0239b08"></a>以如如故不二不二故常住一相無得無失事得<a 
name="0239b09" id="0239b09"></a>理融謂之一理隨事變謂之不一若事若理皆從<a 
name="0239b10" id="0239b10"></a>淨心流入也能如是修觀之人不住二相謂有無<a 
name="0239b11" id="0239b11"></a>生滅事理染淨等相也以不二故非真非俗超然<a 
name="0239b12" id="0239b12"></a>住&#x8657;空地不假法服不具持戒而直入菩薩乘&#x9008;<a 
name="0239b13" id="0239b13"></a>超二乘也此名初心正覺佛華嚴謂初發心便登<a 
name="0239b14" id="0239b14"></a>正覺思益謂未得果而聖義同自迦葉以下諸大<a 
name="0239b15" id="0239b15"></a>祖師皆住此地所以僧問南陽忠國師曰和尚所<a 
name="0239b16" id="0239b16"></a>證法身與三世諸佛是同是別師曰汝問因中法<a 
name="0239b17" id="0239b17"></a>身耶果上法身耶曰某甲愚蒙不知乞和尚開示<a 
name="0239b18" id="0239b18"></a>師曰若問因中法身老僧與天下老和尚三世諸<a 
name="0239b19" id="0239b19"></a>佛如水注一瓶水更無少欠若問果上法身老僧<a 
name="0239b20" id="0239b20"></a>未夢見在從此發信由十住十行十迴向等覺乃<a 
name="0239b21" id="0239b21"></a>登妙覺故曰後當滿地成佛菩提今人不識此位<a 
name="0239b22" id="0239b22"></a>將謂悟道便同果佛高推聖境自甘絕分不即發<a 
name="0239b23" id="0239b23"></a>心者哀哉。</p><a 
name="0239b24" id="0239b24"></a><p style="text-indent: 0em; margin-left: 0em"><span class="linehead"></span>大力菩薩言不可思議如是之人非出家非不出家<a 
name="0239c01" id="0239c01"></a>何以故入涅槃宅著如來衣坐菩提座如是之人乃<a 
name="0239c02" id="0239c02"></a>至沙門宜應敬養。</p><a 
name="0239c03" id="0239c03"></a><p style="text-indent: 0em; margin-left: 1em"><span class="linehead"></span>所言出家者一曰世俗家二曰三界家三曰無明<a 
name="0239c04" id="0239c04"></a>家前文雖不出家不出三界無明家也不住在家<a 
name="0239c05" id="0239c05"></a><span class="corr" title='[巳&gt;已]'>已</span>出世俗家也此非出家非不出家者所謂未得<a 
name="0239c06" id="0239c06"></a>果而聖也何則若悟真如實際之理無生無相心<a 
name="0239c07" id="0239c07"></a>獲安樂<span class="corr" title='[巳&gt;已]'>已</span>受如來衣蔭不但人天之敬仰沙門亦<a 
name="0239c08" id="0239c08"></a>應敬養如龐居士流又沙門者佛之通稱也。</p><a 
name="0239c09" id="0239c09"></a><p style="text-indent: 0em; margin-left: 0em"><span class="linehead"></span>佛言如是何以故入涅槃宅心越三界著如來衣入<a 
name="0239c10" id="0239c10"></a>法空處坐菩提座登正覺一地如是之人心超二乘<a 
name="0239c11" id="0239c11"></a>何況沙門而不敬養。</p><a 
name="0239c12" id="0239c12"></a><p style="text-indent: 0em; margin-left: 1em"><span class="linehead"></span>印釋前解為是心越三界名入涅槃不在剃髮入<a 
name="0239c13" id="0239c13"></a>法空處名著佛衣不在披緇登正覺名坐菩提座<a 
name="0239c14" id="0239c14"></a>不在道場也。</p><a 
name="0239c15" id="0239c15"></a><p style="text-indent: 0em; margin-left: 0em"><span class="linehead"></span>大力菩薩言如彼一地及與空海二乘之人為不見<a 
name="0239c16" id="0239c16"></a>也佛言如是彼二乘人味著三昧得三昧身於彼空<a 
name="0239c17" id="0239c17"></a>海一地如得酒病惛醉不醒乃至數劫猶不得覺酒<a 
name="0239c18" id="0239c18"></a>消始悟方脩是行後得佛身如彼人者從捨闡提即<a 
name="0239c19" id="0239c19"></a>入六行於行地所一念淨心決定明白金剛智力阿<a 
name="0239c20" id="0239c20"></a><span class="gaiji">&#x979E;<!--gaiji,鞞,1[鞥-合+(白-日+田)],2&#x979E;,3--></span><span class="gaiji">跋<!--gaiji,跋,1[跳-兆+(乏-之+友)],2&#x47E6;,3--></span>致度脫眾生慈悲無盡。</p><a 
name="0239c21" id="0239c21"></a><p style="text-indent: 0em; margin-left: 1em"><span class="linehead"></span>彼一地者即初心正覺之地及與真如性空之海<a 
name="0239c22" id="0239c22"></a>實大心境界非二乘所得見也如來印解非二乘<a 
name="0239c23" id="0239c23"></a>全無但為三昧所醉暫時迷失定醒發心還得佛<a 
name="0239c24" id="0239c24"></a>地如是存用觀想之人從捨闡捨一念發心即入<a 
name="0240a01" id="0240a01"></a>六行一地者即圓教初信心地亦是乾慧地慧與<a 
name="0240a02" id="0240a02"></a>佛齊未與如來法流水接從是發足脩行六行以<a 
name="0240a03" id="0240a03"></a>臻妙覺如斯亦由漸而入何稱頓教大心此菩薩<a 
name="0240a04" id="0240a04"></a>一念淨心決定明了同金剛力不同三乘漸機上<a 
name="0240a05" id="0240a05"></a>地下惑自相猶豫而不明了者比一獲<span class="corr" title='[巳&gt;己]'>己</span>利即運<a 
name="0240a06" id="0240a06"></a>慈悲普度眾生所以不同二乘也。</p><a 
name="0240a07" id="0240a07"></a><p style="text-indent: 0em; margin-left: 0em"><span class="linehead"></span>大力菩薩言如是之人應不持戒於彼沙門應不敬<a 
name="0240a08" id="0240a08"></a>仰佛言為說戒者不善慢故海波浪故如彼心地八<a 
name="0240a09" id="0240a09"></a>識海澄九識流淨風不能動波浪不起戒性等空持<a 
name="0240a10" id="0240a10"></a>者迷倒如彼之人七六不生諸集滅定不離三佛而<a 
name="0240a11" id="0240a11"></a>發菩提三無相中順心玄入深敬三寶不失威儀於<a 
name="0240a12" id="0240a12"></a>彼沙門不無恭敬菩薩彼仁者不住世間動不動法<a 
name="0240a13" id="0240a13"></a>入三空聚滅三有心。</p><a 
name="0240a14" id="0240a14"></a><p style="text-indent: 0em; margin-left: 1em"><span class="linehead"></span>二乘持持犯作止之戒大乘不持非謂不持性戒<a 
name="0240a15" id="0240a15"></a>也沙門不敬仰內契平等不敬功德天不厭黑暗<a 
name="0240a16" id="0240a16"></a>女兩皆棄捨也佛答彼說戒者實無戒可說為眾<a 
name="0240a17" id="0240a17"></a>生有十不善故教其捨不善而修於善有種種慢<a 
name="0240a18" id="0240a18"></a>故勸其捨慢而脩謙敬為心識擾動猶如大海波<a 
name="0240a19" id="0240a19"></a>浪令修戒止止其煩動而住清淨故說持戒如彼<a 
name="0240a20" id="0240a20"></a>存用觀修八識海澄不為八風所動何更持戒八<a 
name="0240a21" id="0240a21"></a>識即心九識即性波浪即七識風即六塵是人七<a 
name="0240a22" id="0240a22"></a>六不生<span class="corr" title='[巳&gt;已]'>已</span>入滅定不必更滅雖不更滅而亦不起<a 
name="0240a23" id="0240a23"></a>滅定廣作佛事故不離佛而發菩提心無相不礙<a 
name="0240a24" id="0240a24"></a>于相於中道心中超然順入三寶一體雖無可敬<a 
name="0240b01" id="0240b01"></a>而亦不違於敬也。</p><a 
name="0240b02" id="0240b02"></a><p style="text-indent: 0em; margin-left: 0em"><span class="linehead"></span>大力菩薩言彼仁者果滿於足德佛如來藏佛形像<a 
name="0240b03" id="0240b03"></a>佛如是佛所而發菩提心入三聚戒不住其相滅三<a 
name="0240b04" id="0240b04"></a>有心不居寂地不捨可眾入不調地不可思議。</p><a 
name="0240b05" id="0240b05"></a><p style="text-indent: 0em; margin-left: 1em"><span class="linehead"></span>彼能如是存用造觀於一念便稱滿果以能隨順<a 
name="0240b06" id="0240b06"></a>三佛故足德佛即報身佛如來藏佛即法身佛形<a 
name="0240b07" id="0240b07"></a>像佛即應身佛一念圓現三佛發菩提心不壞化<a 
name="0240b08" id="0240b08"></a>儀故持三戒不違法身故不著事滅三有則不住<a 
name="0240b09" id="0240b09"></a>世間不居寂地不住出世間以應身如幻如化故<a 
name="0240b10" id="0240b10"></a>於世出世間無所住著不壞慈悲故有可度之機<a 
name="0240b11" id="0240b11"></a>隨應說法不調地者無調不調即無功用行非三<a 
name="0240b12" id="0240b12"></a>乘思議之境也。</p><a 
name="0240b13" id="0240b13"></a><p style="text-indent: 0em; margin-left: 0em"><span class="linehead"></span>爾時舍利弗從座而起前說偈言。</p><a 
name="0240b14" id="0240b14"></a><p style="text-indent: 0em; margin-left: 1em"><span class="linehead"></span>大力菩薩啟問何以舍利弗說偈耶蓋此品標名<a 
name="0240b15" id="0240b15"></a>入實際品菩薩既入實際分無可贊身子乃二乘<a 
name="0240b16" id="0240b16"></a>之人表第二義門又謂之傍贊也二乘極多何以<a 
name="0240b17" id="0240b17"></a>身子獨贊寧有意乎以此實際之理非智慧莫能<a 
name="0240b18" id="0240b18"></a>彷彿也。</p><a 
name="0240b19" id="0240b19"></a><p>　<span class="lg">具足般若海　　不住涅槃城　　如彼妙蓮華<a 
name="0240b20" id="0240b20"></a><br>　高原非所出　　諸佛無量劫　　不捨諸煩惱<a 
name="0240b21" id="0240b21"></a><br>　度世然後得　　如泥華所出　　如彼六行地<a 
name="0240b22" id="0240b22"></a><br>　菩薩之所修　　如彼三空聚　　菩提之真道<a 
name="0240b23" id="0240b23"></a><br>　我今住不住　　如佛之所說　　來所還復來<a 
name="0240b24" id="0240b24"></a><br>　具足然後出　　復令諸眾生　　如我一無二<a 
name="0240c01" id="0240c01"></a><br>　前來後來者　　悉令登正覺</span></p><a 
name="0240c02" id="0240c02"></a><p style="text-indent: 0em; margin-left: 1em"><span class="linehead"></span>般若波羅蜜即非般若波羅蜜是名般若波羅蜜<a 
name="0240c03" id="0240c03"></a>以三諦三境圓融照了不偏不倚是名具足此述<a 
name="0240c04" id="0240c04"></a>一品所談圓融之義以圓融故不住生死不住涅<a 
name="0240c05" id="0240c05"></a>槃二邊不住亦非離生死而別求涅槃即生死即<a 
name="0240c06" id="0240c06"></a>涅槃雖不住生死而不礙出生入死度諸眾生不<a 
name="0240c07" id="0240c07"></a>住涅槃而亦常受安樂不為煩惱所污故如妙蓮<a 
name="0240c08" id="0240c08"></a>華即染而淨也如是圓融智慧非二乘所有如蓮<a 
name="0240c09" id="0240c09"></a>華非高原所出也然是智慧諸佛非造次而得無<a 
name="0240c10" id="0240c10"></a>量劫不捨煩惱度盡世間眾生然後乃得如彼泥<a 
name="0240c11" id="0240c11"></a>華上以法合喻此以喻合行菩薩度世以何為行<a 
name="0240c12" id="0240c12"></a>釋云惟此六行是其所行六行為所行以何為得<a 
name="0240c13" id="0240c13"></a>道惟彼三空是道如來於此六行三空經劫修習<a 
name="0240c14" id="0240c14"></a>我亦當如佛誓住生死不住涅槃是一生乃至無<a 
name="0240c15" id="0240c15"></a>量生來此世界化利眾生具足智慧然後自出三<a 
name="0240c16" id="0240c16"></a>界我願如是令法界一切眾生各各亦同此願使<a 
name="0240c17" id="0240c17"></a>前後來皆登正覺。</p><a 
name="0240c18" id="0240c18"></a><p style="text-indent: 0em; margin-left: 0em"><span class="linehead"></span>爾時佛告舍利弗言不可思議汝當於後成菩提道<a 
name="0240c19" id="0240c19"></a>無量眾生超生死海爾時大眾皆悟菩提諸小眾等<a 
name="0240c20" id="0240c20"></a>入五空海。</p><a 
name="0240c21" id="0240c21"></a><p style="text-indent: 0em; margin-left: 0em"><span class="linehead"></span>真性空品第六</p><a 
name="0240c22" id="0240c22"></a><p style="text-indent: 0em; margin-left: 0em"><span class="linehead"></span>爾時舍利弗而白佛言尊者修菩薩道無有名相三<a 
name="0240c23" id="0240c23"></a>戒無儀云何攝受為眾生說願佛慈悲為我宣說佛<a 
name="0240c24" id="0240c24"></a>言善男子汝今諦聽為汝宣說善男子善不善法從<a 
name="0241a01" id="0241a01"></a>心化生一切境界意言分別制之一處眾緣斷滅何<a 
name="0241a02" id="0241a02"></a>以故善男子一本不起三用無施住於如理六道門<a 
name="0241a03" id="0241a03"></a>杜四緣如順三戒具足。</p><a 
name="0241a04" id="0241a04"></a><p style="text-indent: 0em; margin-left: 1em"><span class="linehead"></span>身子智慧第一一席所聞便解真性空義於性空<a 
name="0241a05" id="0241a05"></a>中於菩薩道無名無相前云六行是菩薩所行三<a 
name="0241a06" id="0241a06"></a>空是菩薩所證乃得無相有二義故一者自證法<a 
name="0241a07" id="0241a07"></a>不可得故無相二者不通他解上地下惑不相知<a 
name="0241a08" id="0241a08"></a>故無相道無名相而戒豈有實儀耶既無儀範可<a 
name="0241a09" id="0241a09"></a>依欲化眾生將何攝伏佛答實無名相定儀可得<a 
name="0241a10" id="0241a10"></a>善不善法皆依自心之所幻立若能了心無有則<a 
name="0241a11" id="0241a11"></a>無名無相若不能如是悟心則觀意語分別何以<a 
name="0241a12" id="0241a12"></a>故心外無法法從心生心之生法先由意語一念<a 
name="0241a13" id="0241a13"></a>不生外境何狀故曰制之一處眾緣斷滅一處有<a 
name="0241a14" id="0241a14"></a>二一者緣真放心無為一味修止天台謂體真止<a 
name="0241a15" id="0241a15"></a>而有多種分別具如止觀二者緣俗繫念佛名或<a 
name="0241a16" id="0241a16"></a>持&#x546A;誦經故曰制之一處則無事不辦修止則止<a 
name="0241a17" id="0241a17"></a>無所止緣佛則念無所念無念則不計有無無止<a 
name="0241a18" id="0241a18"></a>則不起分別不分別則一尚無名何三之有一三<a 
name="0241a19" id="0241a19"></a>不辨則常住真如住真如故六道門杜三用者即<a 
name="0241a20" id="0241a20"></a>空假中也此答菩薩道無名相義。</p><a 
name="0241a21" id="0241a21"></a><p style="text-indent: 0em; margin-left: 0em"><span class="linehead"></span>舍利弗言云何四緣如順三戒具足佛言四緣者一<a 
name="0241a22" id="0241a22"></a>謂作擇滅力取緣攝律儀戒二謂本利淨根力所集<a 
name="0241a23" id="0241a23"></a>起緣攝善法戒三謂本慧大悲力緣攝眾生戒四謂<a 
name="0241a24" id="0241a24"></a>一覺通智力緣順於如住是謂四緣善男子如是四<a 
name="0241b01" id="0241b01"></a>大緣力不住事相不無功用離於一處則不可求善<a 
name="0241b02" id="0241b02"></a>男子如是一事通攝六行是佛菩提薩婆若海。</p><a 
name="0241b03" id="0241b03"></a><p style="text-indent: 0em; margin-left: 1em"><span class="linehead"></span>作乃有作以戒有作為性故擇謂擇善如是應作<a 
name="0241b04" id="0241b04"></a>如是不應作等滅惡以如是力用捨為緣律儀則<a 
name="0241b05" id="0241b05"></a>作止持犯善惡對待得名攝善則菩薩本事不假<a 
name="0241b06" id="0241b06"></a>對待以一味善根集福為緣本慧者菩薩根本智<a 
name="0241b07" id="0241b07"></a>慧非安排而得此自利之德自利既具復須利他<a 
name="0241b08" id="0241b08"></a>普運大悲濟度眾生若不度生墮二乘道一覺者<a 
name="0241b09" id="0241b09"></a>即本覺即中道法身神通出假即解脫智燭幻有<a 
name="0241b10" id="0241b10"></a>即般若是三者順如而住用答三戒無儀上二句<a 
name="0241b11" id="0241b11"></a>是別此一句是總總別相收不出自心是四大緣<a 
name="0241b12" id="0241b12"></a>詮表示人不無其名究竟實際本來無相以不住<a 
name="0241b13" id="0241b13"></a>事故雖不住事用時了了故曰色裏膠青水中鹹<a 
name="0241b14" id="0241b14"></a>味也若離自心求其名相則了不可得一事攝六<a 
name="0241b15" id="0241b15"></a>行者則一心備具六位也何止六行善不善法從<a 
name="0241b16" id="0241b16"></a>心化生則世出世間何所不該六行是因薩婆若<a 
name="0241b17" id="0241b17"></a>是果因該果海果徹因源曾有外乎自心者耶。</p><a 
name="0241b18" id="0241b18"></a><p style="text-indent: 0em; margin-left: 0em"><span class="linehead"></span>舍利弗言不住事相不無功用是法真空常樂我淨<a 
name="0241b19" id="0241b19"></a>超於二我大般涅槃其心不繫是大力觀是觀覺中<a 
name="0241b20" id="0241b20"></a>應具三十七道品法。</p><a 
name="0241b21" id="0241b21"></a><p style="text-indent: 0em; margin-left: 1em"><span class="linehead"></span>不住事相者不著有為也不無功用者不礙有為<a 
name="0241b22" id="0241b22"></a>也不著有為即真諦不礙有為即俗諦真俗不二<a 
name="0241b23" id="0241b23"></a>以真空法性為體圓融並運以&#x7ADD;運故成就四德<a 
name="0241b24" id="0241b24"></a>超越二我證大安樂心亦不執安樂是大力觀即<a 
name="0241c01" id="0241c01"></a>前大力菩薩所問之觀是觀應具道品領解不無<a 
name="0241c02" id="0241c02"></a>功用之全也。</p><a 
name="0241c03" id="0241c03"></a><p style="text-indent: 0em; margin-left: 0em"><span class="linehead"></span>佛言如是具三十七道品法何以故四念處四正勤<a 
name="0241c04" id="0241c04"></a>四如意足五根五力七覺分八正道等多名一義不<a 
name="0241c05" id="0241c05"></a>一不異以名數故但名但字法不可得不得之法一<a 
name="0241c06" id="0241c06"></a>義無文無文相義真實空性空性之義如實如如如<a 
name="0241c07" id="0241c07"></a>如之理具一切法善男子住如理者過三苦海。</p><a 
name="0241c08" id="0241c08"></a><p style="text-indent: 0em; margin-left: 1em"><span class="linehead"></span>佛言如是具三十七道品法是道品名雖多而義<a 
name="0241c09" id="0241c09"></a>惟一心心無二用故不異次第不同故不一以文<a 
name="0241c10" id="0241c10"></a>字詮表有三十七數究竟實理法不可得何以不<a 
name="0241c11" id="0241c11"></a>得真如性空之中非文非義以無文故文言道斷<a 
name="0241c12" id="0241c12"></a>以無義故名第一義空惟文與義皆從真空性中<a 
name="0241c13" id="0241c13"></a>流出真性如如以如如故具一切法也。</p><a 
name="0241c14" id="0241c14"></a><p style="text-indent: 0em; margin-left: 0em"><span class="linehead"></span>舍利弗言一切萬法皆悉言文言文之相即非為義<a 
name="0241c15" id="0241c15"></a>如實之義不可言說今者如來云何說法。</p><a 
name="0241c16" id="0241c16"></a><p style="text-indent: 0em; margin-left: 1em"><span class="linehead"></span>如佛所說文言非義而真義無說未審世尊以何<a 
name="0241c17" id="0241c17"></a>說法若一向稱實而應常默然若一向方便分別<a 
name="0241c18" id="0241c18"></a>又墮文義於此兩難取信所以問之。</p><a 
name="0241c19" id="0241c19"></a><p style="text-indent: 0em; margin-left: 0em"><span class="linehead"></span>佛言我說法者以汝眾生在生說故說不可說是故<a 
name="0241c20" id="0241c20"></a>說之我所說者義語非文眾生說者文語非義非義<a 
name="0241c21" id="0241c21"></a>語者皆悉空無空無之言無言於義不言義者皆是<a 
name="0241c22" id="0241c22"></a>妄語如義語者實空不空空實不實離於二相中間<a 
name="0241c23" id="0241c23"></a>不中不中之法離於三相不見處所如如如說如無<a 
name="0241c24" id="0241c24"></a>無有無有於無如無有無有無於有有無不在說不<a 
name="0242a01" id="0242a01"></a>在故不在於如如不有如不無如說。</p><a 
name="0242a02" id="0242a02"></a><p style="text-indent: 0em; margin-left: 1em"><span class="linehead"></span>法本無說以眾生在生死之間不能出離故於不<a 
name="0242a03" id="0242a03"></a>可說中方便為說佛所說義語非文者如人實到<a 
name="0242a04" id="0242a04"></a>北京其所稱述皆是真實眾生所說文語非義者<a 
name="0242a05" id="0242a05"></a>如人道聽途傳凡有所說皆是&#x8657;妄以未到故佛<a 
name="0242a06" id="0242a06"></a>所說義既不同於世語有何實義以外道所說斷<a 
name="0242a07" id="0242a07"></a>常所&#x894D;是名戲論凡夫所說秪知世間不信出世<a 
name="0242a08" id="0242a08"></a>間是名&#x8657;妄三乘所說互成得失秪名方便而佛<a 
name="0242a09" id="0242a09"></a>之說實空不空非空即有空實不實非有而無有<a 
name="0242a10" id="0242a10"></a>無非即應是中道而中亦非中三者不著故無處<a 
name="0242a11" id="0242a11"></a>所既無處所以何說如如如而說以真如不屬文<a 
name="0242a12" id="0242a12"></a>字不屬語言故不涉有無故不計得失不著凡聖<a 
name="0242a13" id="0242a13"></a>故說亦如是也下數句說如如如說意以真如中<a 
name="0242a14" id="0242a14"></a>無有對待之名因有無對待說無有之無以治之<a 
name="0242a15" id="0242a15"></a>有無既去無有於無如真如中無無而真如中有<a 
name="0242a16" id="0242a16"></a>亦無有眾生著二邊故流浪生死佛所說法令其<a 
name="0242a17" id="0242a17"></a>不住二邊故說中道如如究竟絕言如亦不有雖<a 
name="0242a18" id="0242a18"></a>則不有度眾生故不無如說。</p><a 
name="0242a19" id="0242a19"></a><p style="text-indent: 0em; margin-left: 0em"><span class="linehead"></span>舍利弗言一切眾生從一闡提闡提之心住何等位<a 
name="0242a20" id="0242a20"></a>得至如來如來實相佛言從闡提心乃至如來如來<a 
name="0242a21" id="0242a21"></a>實相住五等位一者信位信此身中真如種子為妄<a 
name="0242a22" id="0242a22"></a>所翳捨離妄心淨心清白知諸境界意言分別二者<a 
name="0242a23" id="0242a23"></a>思位思者觀諸境界唯是意言意言分別隨意顯現<a 
name="0242a24" id="0242a24"></a>所見境界非我本識知此本識非法非義非所取非<a 
name="0242b01" id="0242b01"></a>能取三者修位修者常起能起起修同時先以智導<a 
name="0242b02" id="0242b02"></a>排諸障難出離蓋纏四者行位行者離諸行地心無<a 
name="0242b03" id="0242b03"></a>取捨極淨根利不動心如決定實性大般涅槃唯性<a 
name="0242b04" id="0242b04"></a>空大五者捨位捨者不住性空正智流易大悲如相<a 
name="0242b05" id="0242b05"></a>相不住如三藐三菩提&#x8657;心不證心無邊際不見處<a 
name="0242b06" id="0242b06"></a>所是至如來善男子五位一覺從本利入若化眾生<a 
name="0242b07" id="0242b07"></a>從其本處。</p><a 
name="0242b08" id="0242b08"></a><p style="text-indent: 0em; margin-left: 1em"><span class="linehead"></span>梵語一闡提此云信不具從不具信心<span class="corr" title='[巳&gt;已]'>已</span>來一念<a 
name="0242b09" id="0242b09"></a>發心便捨闡提於中經何等位到如來地佛言有<a 
name="0242b10" id="0242b10"></a>五信者信為道源功德母長養一切諸善根故信<a 
name="0242b11" id="0242b11"></a>當其首信有十種分別要而言之不出自信身中<a 
name="0242b12" id="0242b12"></a>有真如種子雖有種子為妄所障不得顯現又信<a 
name="0242b13" id="0242b13"></a>所障非他皆由自<span class="corr" title='[巳&gt;己]'>己</span>意言分別若了意言境界何<a 
name="0242b14" id="0242b14"></a>有思者即十住信者從聞生信思者由思發解解<a 
name="0242b15" id="0242b15"></a>知境界皆由意言非是本識何以非耶以本識中<a 
name="0242b16" id="0242b16"></a>非法即非文言亦復非義文義俱非何能所取捨<a 
name="0242b17" id="0242b17"></a>之有脩者即十行由解發行起心修觀心觀同時<a 
name="0242b18" id="0242b18"></a>觀能破惑惑破則智生智生則出障離蓋矣行者<a 
name="0242b19" id="0242b19"></a>即十迴向回<span class="corr" title='[巳&gt;己]'>己</span>向他不著<span class="corr" title='[巳&gt;己]'>己</span>求故離諸行地自行<a 
name="0242b20" id="0242b20"></a><span class="corr" title='[巳&gt;已]'>已</span>圓故不動決定捨者即十地捨凡入聖捨凡則<a 
name="0242b21" id="0242b21"></a>不住有捨聖則不住空惟空與有皆從正智流出<a 
name="0242b22" id="0242b22"></a>調停眾生有無變易各適機宜不令空棄是謂大<a 
name="0242b23" id="0242b23"></a>悲悲而云大者無緣慈悲等視群有不揀冤親不<a 
name="0242b24" id="0242b24"></a>起愛見常稱如相不生能度之相若生能度之相<a 
name="0242c01" id="0242c01"></a>其相不稱真如雖則常不違如為度眾生於正等<a 
name="0242c02" id="0242c02"></a>菩提&#x8657;心不證何以不證菩薩心量無邊誓不捨<a 
name="0242c03" id="0242c03"></a>一眾生故不見處所者不見有生死可捨不見有<a 
name="0242c04" id="0242c04"></a>涅槃可證如是修行是至如來如來實相上如來<a 
name="0242c05" id="0242c05"></a>是果報佛下如來是究竟佛善男子說雖有五莫<a 
name="0242c06" id="0242c06"></a>不皆由自性本覺逆觀而入非從外得若化眾生<a 
name="0242c07" id="0242c07"></a>當依自悟建立施設也。</p><a 
name="0242c08" id="0242c08"></a><p style="text-indent: 0em; margin-left: 0em"><span class="linehead"></span>舍利弗言云何從其本處佛言本來無本處於無處<a 
name="0242c09" id="0242c09"></a>空際入實發菩提心而滿成聖道何以故善男子如<a 
name="0242c10" id="0242c10"></a>手執彼空不得非不得。</p><a 
name="0242c11" id="0242c11"></a><p style="text-indent: 0em; margin-left: 1em"><span class="linehead"></span>本來無本則心不自知處於無處則道無方所緣<a 
name="0242c12" id="0242c12"></a>空入實入實則非空非不空雙遮雙照是為滿成<a 
name="0242c13" id="0242c13"></a>聖道也不得非不得用喻空際入實之意空不可<a 
name="0242c14" id="0242c14"></a>執故云不得手把空時<span class="corr" title='[巳&gt;已]'>已</span>有一拳之空故云非不<a 
name="0242c15" id="0242c15"></a>得喻於修道本自具足分無可得故云不得由客<a 
name="0242c16" id="0242c16"></a>塵障故斷障出纏乃證菩提故云非不得。</p><a 
name="0242c17" id="0242c17"></a><p style="text-indent: 0em; margin-left: 0em"><span class="linehead"></span>舍利弗言如尊者所說在事之先取以本利是念寂<a 
name="0242c18" id="0242c18"></a>滅寂滅是如總持諸德該羅萬法圓融不二不可思<a 
name="0242c19" id="0242c19"></a>議當知是法即是摩訶般若波羅蜜是大神&#x546A;是大<a 
name="0242c20" id="0242c20"></a>明&#x546A;是無上&#x546A;是無等等&#x546A;。</p><a 
name="0242c21" id="0242c21"></a><p style="text-indent: 0em; margin-left: 1em"><span class="linehead"></span>在事先者一念未生前也一念未生即是本覺妙<a 
name="0242c22" id="0242c22"></a>明本然利用一剎那無生相可得一剎那無滅相<a 
name="0242c23" id="0242c23"></a>可得是為寂滅即此寂滅是真如義以如如故能<a 
name="0242c24" id="0242c24"></a>總持萬德寂滅是不生不滅義雖不生滅不礙熾<a 
name="0243a01" id="0243a01"></a>然生滅是為不可思議也能解此真實空性即是<a 
name="0243a02" id="0243a02"></a>摩訶般若解此者一念能超一切障礙是大神&#x546A;<a 
name="0243a03" id="0243a03"></a>能破一切無明長夜是大明&#x546A;真性空理惟佛能<a 
name="0243a04" id="0243a04"></a>證是無上&#x546A;世出世間無與比並是無等等&#x546A;。</p><a 
name="0243a05" id="0243a05"></a><p style="text-indent: 0em; margin-left: 0em"><span class="linehead"></span>佛言如是如是真如空性性空智火燒滅諸結平等<a 
name="0243a06" id="0243a06"></a>平等等覺三地妙覺三身於九識中皎然明淨無有<a 
name="0243a07" id="0243a07"></a>諸影善男子是法非因非緣智自用故非動非靜用<a 
name="0243a08" id="0243a08"></a>性空故非有非無空相空故善男子若化眾生令彼<a 
name="0243a09" id="0243a09"></a>眾生觀入是義入是義者是見如來。</p><a 
name="0243a10" id="0243a10"></a><p style="text-indent: 0em; margin-left: 1em"><span class="linehead"></span>佛以二如是證者一以印其得在念先一以印其<a 
name="0243a11" id="0243a11"></a>能總持萬德得旨念前一切結漏一念燒滅所有<a 
name="0243a12" id="0243a12"></a>諸法趣於真空是趣不過者是知真空乃平等中<a 
name="0243a13" id="0243a13"></a>之最平等者雖則真空不妨具含萬德莫不皆從<a 
name="0243a14" id="0243a14"></a>流入等覺三地望前為行布地由初地而至十地<a 
name="0243a15" id="0243a15"></a>者中間即是等覺地望後即是乾慧地故曰至等<a 
name="0243a16" id="0243a16"></a>覺<span class="corr" title='[巳&gt;已]'>已</span>是覺方獲金剛心中初乾慧地妙覺三身即<a 
name="0243a17" id="0243a17"></a>法報化是三者即一而三即三而一圓融自在故<a 
name="0243a18" id="0243a18"></a>稱為妙九識名白淨識即真空之異名得旨念前<a 
name="0243a19" id="0243a19"></a>便與真空相應於相應中若因若果皎然明淨無<a 
name="0243a20" id="0243a20"></a>有一切妄想影事是法者指第九白淨識是根本<a 
name="0243a21" id="0243a21"></a>性不屬因緣本來如是以根本智天然任運其間<a 
name="0243a22" id="0243a22"></a>非動非靜何以非動非靜以智依體現性體既空<a 
name="0243a23" id="0243a23"></a>則用處常寂以常寂故非有無可及為度眾生權<a 
name="0243a24" id="0243a24"></a>目為空稱性所談則空亦不可得前身子問三戒<a 
name="0243b01" id="0243b01"></a>無儀云何攝受眾生此中告云若化眾生令其觀<a 
name="0243b02" id="0243b02"></a>入是義。</p><a 
name="0243b03" id="0243b03"></a><p style="text-indent: 0em; margin-left: 0em"><span class="linehead"></span>舍利弗言如來義觀不住諸流應離四禪而超有頂。</p><a 
name="0243b04" id="0243b04"></a><p style="text-indent: 0em; margin-left: 1em"><span class="linehead"></span>流者類也其類有四所謂凡夫流外道流二乘流<a 
name="0243b05" id="0243b05"></a>大乘流此中不住諸流者不住凡夫外道流應離<a 
name="0243b06" id="0243b06"></a>四禪者不住二乘流而超有頂而入大乘流也。</p><a 
name="0243b07" id="0243b07"></a><p style="text-indent: 0em; margin-left: 0em"><span class="linehead"></span>佛言如是何以故一切法名數四禪亦如是若見如<a 
name="0243b08" id="0243b08"></a>來者如來心自在常在滅盡處不出亦不入內外平<a 
name="0243b09" id="0243b09"></a>等故善男子如彼諸禪觀皆為想空定是如非復彼<a 
name="0243b10" id="0243b10"></a>何以故以如觀如實不見觀如相諸相<span class="corr" title='[巳&gt;已]'>已</span>寂滅寂滅<a 
name="0243b11" id="0243b11"></a>即如義如彼想禪定是動非是禪何以故禪性離諸<a 
name="0243b12" id="0243b12"></a>動非染非所染非法非影離諸分別本義義故善男<a 
name="0243b13" id="0243b13"></a>子如是觀定乃名為禪。</p><a 
name="0243b14" id="0243b14"></a><p style="text-indent: 0em; margin-left: 1em"><span class="linehead"></span>凡夫外道所有諸法惟名無義四禪有次第定亦<a 
name="0243b15" id="0243b15"></a>惟名無義所以入如來本覺義觀則惟義無名如<a 
name="0243b16" id="0243b16"></a>實義中無義為義故心常自在何以自在以住寂<a 
name="0243b17" id="0243b17"></a>滅故所言寂滅者一剎那無生相可得一剎那無<a 
name="0243b18" id="0243b18"></a>滅相可得以無生滅可得故生不名出滅不名入<a 
name="0243b19" id="0243b19"></a>而凡夫所得禪定有出有入皆為妄想建立故不<a 
name="0243b20" id="0243b20"></a>及如來如實義禪也何以不如以如觀如不見有<a 
name="0243b21" id="0243b21"></a>能觀所觀何以不見耶以如相中一切諸相悉皆<a 
name="0243b22" id="0243b22"></a>寂滅所言寂滅者即如實義也凡夫為妄想建立<a 
name="0243b23" id="0243b23"></a>之禪既有出入非無動靜有動有靜總名妄想不<a 
name="0243b24" id="0243b24"></a>稱如禪禪性等於&#x8657;空&#x8657;空無動靜即禪性無動<a 
name="0243c01" id="0243c01"></a>靜以&#x8657;空無染淨即禪性非染淨以&#x8657;空體非群<a 
name="0243c02" id="0243c02"></a>像故非法不礙萬象發揮故非影以&#x8657;空無分別<a 
name="0243c03" id="0243c03"></a>即禪性無分別也問經中無文何以以&#x8657;空類禪<a 
name="0243c04" id="0243c04"></a>寧非臆說耶答曰所言如義者非&#x8657;空難以喻明<a 
name="0243c05" id="0243c05"></a>如涅槃思益等經多取&#x8657;空為喻也。</p><a 
name="0243c06" id="0243c06"></a><p style="text-indent: 0em; margin-left: 0em"><span class="linehead"></span>舍利弗言不可思議如來常以如實而化眾生如是<a 
name="0243c07" id="0243c07"></a>實義多文廣義利根眾生乃可脩之鈍根眾生難以<a 
name="0243c08" id="0243c08"></a>措意云何方便令彼鈍根得入是諦。</p><a 
name="0243c09" id="0243c09"></a><p style="text-indent: 0em; margin-left: 1em"><span class="linehead"></span>如實者即眾生本覺妙心實際理地也前文所謂<a 
name="0243c10" id="0243c10"></a>一覺了義又云一實義諦法華云惟此一事實餘<a 
name="0243c11" id="0243c11"></a>二則非真又名為一大事因緣乃諸佛之本懷故<a 
name="0243c12" id="0243c12"></a>佛於普光明殿一乘頓演諸大聲聞不信不解由<a 
name="0243c13" id="0243c13"></a>是如來隱實施權將一乘作無量乘說是知一實<a 
name="0243c14" id="0243c14"></a>語中具足多文廣義菩薩能事非鈍根所及將來<a 
name="0243c15" id="0243c15"></a>之世利根者少&#x69E9;惟鈍根而世尊云何方便耶。</p><a 
name="0243c16" id="0243c16"></a><p style="text-indent: 0em; margin-left: 0em"><span class="linehead"></span>佛言令彼鈍根受持一四句偈即入實諦一切佛法<a 
name="0243c17" id="0243c17"></a>攝在一四句偈中。</p><a 
name="0243c18" id="0243c18"></a><p style="text-indent: 0em; margin-left: 1em"><span class="linehead"></span>施權則稱性發揮有多文廣義入實則言思道斷<a 
name="0243c19" id="0243c19"></a>一字叵得若能信此如實之法持一四句偈便可<a 
name="0243c20" id="0243c20"></a>得入其猶&#x751E;寶鼎一臠<span class="corr" title='[巳&gt;已]'>已</span>具眾味飲大海一滴則<a 
name="0243c21" id="0243c21"></a>具味百川何必窮流&#x9061;源勞盡心力然後稱得耶。</p><a 
name="0243c22" id="0243c22"></a><p style="text-indent: 0em; margin-left: 0em"><span class="linehead"></span>舍利弗言云何一四句偈願為說之於是尊者而說<a 
name="0243c23" id="0243c23"></a>偈言。</p><a 
name="0243c24" id="0243c24"></a><p>　<span class="lg">因緣所生義　　是義滅非生　　滅諸生滅義<a 
name="0244a01" id="0244a01"></a><br>　是義生非滅</span></p><a 
name="0244a02" id="0244a02"></a><p style="text-indent: 0em; margin-left: 1em"><span class="linehead"></span>舍利弗初習婆羅門法路逢馬勝問汝師常說何<a 
name="0244a03" id="0244a03"></a>法勝答偈曰法從因緣生義從因緣滅生滅是因<a 
name="0244a04" id="0244a04"></a>緣自性非生滅身子聞偈豁然悟道即往歸佛此<a 
name="0244a05" id="0244a05"></a>偈與彼但變其文蓋從因緣所生之法是義即是<a 
name="0244a06" id="0244a06"></a>因緣有生有滅若了因緣無性則滅諸生滅而自<a 
name="0244a07" id="0244a07"></a>性非生非滅常住不變也身子最初悟道由此一<a 
name="0244a08" id="0244a08"></a>偈將謂別有餘旨而世尊末後重說此偈則知佛<a 
name="0244a09" id="0244a09"></a>法始終無二義如是則何獨偏為鈍根者說如身<a 
name="0244a10" id="0244a10"></a>子利根亦由一偈悟入臨濟所謂佛法無多子我<a 
name="0244a11" id="0244a11"></a>信之矣。</p><a 
name="0244a12" id="0244a12"></a><p style="text-indent: 0em; margin-left: 0em"><span class="linehead"></span>爾時大眾聞說是偈僉大歡喜皆得滅生滅生般若<a 
name="0244a13" id="0244a13"></a>性空智海。</p><a 
name="0244a14" id="0244a14"></a><p style="text-indent: 0em; margin-left: 1em"><span class="linehead"></span>皆得滅生得無生也無生則無所不生故般若現<a 
name="0244a15" id="0244a15"></a>前性空即是體即無生義智海即是用即般若義<a 
name="0244a16" id="0244a16"></a>由性空故萬法參差體惟一寂由般若故雖一真<a 
name="0244a17" id="0244a17"></a>不二不妨大用現前。</p><a 
name="0244a18" id="0244a18"></a><a 
name="0244a19" id="0244a19"></a><p><span class="juanname">金剛三昧經註卷第三</span></p>
<hr>【經文資訊】卍新續藏第 35 冊 No. 0651 金剛三昧經注解<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexa8fc.html?index=X35n0651" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X35n0651_003 by HTTrack Website Copier/3.x [XR&CO'2014], Tue, 07 Jun 2016 07:24:36 GMT -->
</html>
