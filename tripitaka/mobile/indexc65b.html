<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB244_015 by HTTrack Website Copier/3.x [XR&CO'2014], Tue, 07 Jun 2016 07:12:04 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=563956324&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29nB244&amp;utmp=%2Fmobile%2Findex.php%3Findex%3DJ29nB244_015&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb947.html?index=J29nB244_014" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第29冊<br/>No.B244 三山來禪師語錄 (16卷)<br/>【清 燈來說　普定編（原目二十八卷　卷十七下註有「嗣刻」二字　此為初刻本）】<br/>第 15 卷</p>
	<a href="index4bf4.html?index=J29nB244_016" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B244" sutra_name="三山來禪師語錄" sutra_juan="[卷15]">　
<a 
name="0750a01" id="0750a01"></a><p><span class="juanname">三山來禪師語錄卷十五</span></p><a 
name="0750a02" id="0750a02"></a><p style="margin-left: 4em"><span class="byline">書記普定編</span></p><a 
name="0750a03" id="0750a03"></a><p style="margin-left: 2em"><span class="headname">雜述</span></p><a 
name="0750a04" id="0750a04"></a><p style="margin-left: 3em"><span class="headname">拈三身說</span></p><a 
name="0750a05" id="0750a05"></a><p style="text-indent: 0em; margin-left: 0em"><span class="linehead"></span>三身謂法報化身也法身毘盧遮那此云遍一切處<a 
name="0750a06" id="0750a06"></a>報身盧舍那此云淨滿化身釋迦牟尼此云能仁寂<a 
name="0750a07" id="0750a07"></a>默在眾生身中即寂照用也寂即法身照即報身用<a 
name="0750a08" id="0750a08"></a>即化身金光明最勝經云一切如來有三種身具足<a 
name="0750a09" id="0750a09"></a>攝受阿耨菩提化身者如來在昔脩行地中為諸眾<a 
name="0750a10" id="0750a10"></a>生脩種種法得自在力隨眾生意隨眾生果現種種<a 
name="0750a11" id="0750a11"></a>身是名化身應身者謂諸如來為諸菩薩說於真諦<a 
name="0750a12" id="0750a12"></a>令其解了生死涅槃是一味故為除身見眾生怖畏<a 
name="0750a13" id="0750a13"></a>懽喜故為無邊佛法而作本故如實相應智本願力<a 
name="0750a14" id="0750a14"></a>故具三十二相八十種好頂背圓光是名應身法身<a 
name="0750a15" id="0750a15"></a>者為除煩惱等障為具諸善法故惟有如如法如如<a 
name="0750a16" id="0750a16"></a>智是名法身前二種身是名假有第三種身是真實<a 
name="0750a17" id="0750a17"></a>有為前二身而作根本何以故離法如如離無分別<a 
name="0750a18" id="0750a18"></a>智一切諸法無有別法。</p><p style="text-indent: 0em; margin-left: 0em"><span class="linehead"></span>復次諸佛利益自他自利<a 
name="0750a19" id="0750a19"></a>益者是法如如利益他者是如如智又瓔珞經云五<a 
name="0750a20" id="0750a20"></a>分法身以識性別戒香攝身定香攝意慧香攝亂解<a 
name="0750a21" id="0750a21"></a>脫攝倒見度知攝無明是五分香瓔珞其身。</p><a 
name="0750a22" id="0750a22"></a><p style="text-indent: 0em; margin-left: 1em"><span class="linehead"></span>拈云諸經解說甚是分明祖師門下覺大遠在良<a 
name="0750a23" id="0750a23"></a>久云喚作法身得麼振身云喚作應身得麼顧視<a 
name="0750a24" id="0750a24"></a>左右云喚作化身得麼五分真香即不無要問諸<a 
name="0750a25" id="0750a25"></a>人鼻孔在甚麼處。</p><a 
name="0750a26" id="0750a26"></a><p style="text-indent: 0em; margin-left: 1em"><span class="linehead"></span>頌云話到本來一物無無生面目何曾殊秖因這<a 
name="0750a27" id="0750a27"></a>箇婆心重別相安名總一如。</p><a 
name="0750a28" id="0750a28"></a><p style="margin-left: 3em"><span class="headname">拈四智說</span></p><a 
name="0750a29" id="0750a29"></a><p style="text-indent: 0em; margin-left: 0em"><span class="linehead"></span>大圓鏡智　如大圓鏡現眾色相。</p><a 
name="0750a30" id="0750a30"></a><p style="text-indent: 0em; margin-left: 0em"><span class="linehead"></span>平等性智　觀一切法悉皆平等。</p><a 
name="0750b01" id="0750b01"></a><p style="text-indent: 0em; margin-left: 0em"><span class="linehead"></span>玅觀察智　善觀諸法無得而轉。</p><a 
name="0750b02" id="0750b02"></a><p style="text-indent: 0em; margin-left: 0em"><span class="linehead"></span>成所作智　成本願力所應作事。</p><a 
name="0750b03" id="0750b03"></a><p style="text-indent: 0em; margin-left: 1em"><span class="linehead"></span>轉八識則能成四智也。</p><a 
name="0750b04" id="0750b04"></a><p style="text-indent: 0em; margin-left: 1em"><span class="linehead"></span>拈云智亦不可得識又作麼生。</p><a 
name="0750b05" id="0750b05"></a><p style="text-indent: 0em; margin-left: 0em"><span class="linehead"></span>秘藏詮註云佛轉八識而成四智八為大圓鏡智七<a 
name="0750b06" id="0750b06"></a>為平等性智六為玅觀察智五為成所作智識惟分<a 
name="0750b07" id="0750b07"></a>別智能決斷。</p><a 
name="0750b08" id="0750b08"></a><p style="text-indent: 0em; margin-left: 1em"><span class="linehead"></span>拈云糊餅饅頭是一是二。</p><a 
name="0750b09" id="0750b09"></a><p style="text-indent: 0em; margin-left: 0em"><span class="linehead"></span>大乘莊嚴論云轉八識成四智束四智具三身。</p><a 
name="0750b10" id="0750b10"></a><p style="text-indent: 0em; margin-left: 1em"><span class="linehead"></span>師以拂子擊禪床一下云此是識復擊一下云此<a 
name="0750b11" id="0750b11"></a>是智又擊一下云此是身汝等諸人作麼分解復<a 
name="0750b12" id="0750b12"></a>擊一下。</p><a 
name="0750b13" id="0750b13"></a><p style="text-indent: 0em; margin-left: 0em"><span class="linehead"></span>古德云眼等五識為成所作智意為玅觀察智化身<a 
name="0750b14" id="0750b14"></a>攝末那為平等性智報身攝阿賴耶為大圓鏡智法<a 
name="0750b15" id="0750b15"></a>身攝。</p><a 
name="0750b16" id="0750b16"></a><p style="text-indent: 0em; margin-left: 1em"><span class="linehead"></span>拈云且道報化法身又以何為攝。</p><a 
name="0750b17" id="0750b17"></a><p style="text-indent: 0em; margin-left: 0em"><span class="linehead"></span>智通禪師問六祖三身四智旨要祖曰清淨法身汝<a 
name="0750b18" id="0750b18"></a>之性也圓滿報身汝之智也千百億化身汝之行也<a 
name="0750b19" id="0750b19"></a>若離本性說三身即名有身無智若悟三身無有自<a 
name="0750b20" id="0750b20"></a>性即名四智菩提聽吾偈自性具三身發明成四智<a 
name="0750b21" id="0750b21"></a>不離見聞緣超然登佛地吾今為汝說諦信永無疑<a 
name="0750b22" id="0750b22"></a>莫學馳求者終日說菩提通曰四智之義可得聞乎<a 
name="0750b23" id="0750b23"></a>祖曰既會三身便明四智若離三身別談四智此名<a 
name="0750b24" id="0750b24"></a>有智無身也即此有智還成無智復說偈曰大圓鏡<a 
name="0750b25" id="0750b25"></a>智性清淨平等性智心無病玅觀察智見非功成所<a 
name="0750b26" id="0750b26"></a>作智同圓鏡五八六七果因轉但轉其名無實性若<a 
name="0750b27" id="0750b27"></a>於轉處不留情繁興永處那伽定。</p><a 
name="0750b28" id="0750b28"></a><p style="text-indent: 0em; margin-left: 1em"><span class="linehead"></span>拈云將謂是箇祖師。</p><a 
name="0750b29" id="0750b29"></a><p style="text-indent: 0em; margin-left: 1em"><span class="linehead"></span><img src="../cb_tripitaka_web/figures/J/J29p0750_01.gif" alt="J29p0750_01.gif"/>前五識轉成所作智<a 
name="0750b30" id="0750b30"></a>第六意識轉玅觀察智。</p><a 
name="0750c01" id="0750c01"></a><p style="text-indent: 0em; margin-left: 0em"><span class="linehead"></span>前五識謂眼耳鼻舌身此乃四大和合而成皆各司<a 
name="0750c02" id="0750c02"></a>其用之體本來無過止因外有色聲香味觸之塵內<a 
name="0750c03" id="0750c03"></a>之根與外之塵相偶而識生焉罪業所由起也不轉<a 
name="0750c04" id="0750c04"></a>則為識轉則成所作之功而各效其用矣第六意識<a 
name="0750c05" id="0750c05"></a>乃意根而意為六根中之頭目意識一動則眼貪色<a 
name="0750c06" id="0750c06"></a>耳貪聲鼻貪香舌貪味身貪細滑起遍計之情轉則<a 
name="0750c07" id="0750c07"></a>玅於觀察見色非干色聞聲不是聲香臭不分甘苦<a 
name="0750c08" id="0750c08"></a>不別粗細一體而成自然之智矣起信論云三界虛<a 
name="0750c09" id="0750c09"></a>偽惟心所作離此則無六塵境界也毘婆沙論問曰<a 
name="0750c10" id="0750c10"></a>心意識有何差別答曰無有差別即心是意意即是<a 
name="0750c11" id="0750c11"></a>識祖師云遍現俱該法界收攝在一微塵識者謂之<a 
name="0750c12" id="0750c12"></a>佛性不會喚作精魂雖然如是蹉過者多錯會者不<a 
name="0750c13" id="0750c13"></a>少。</p><a 
name="0750c14" id="0750c14"></a><p style="text-indent: 0em; margin-left: 1em"><span class="linehead"></span>拈云用會作麼雖然如是蹉過即不可具眼底辨<a 
name="0750c15" id="0750c15"></a>看。</p><a 
name="0750c16" id="0750c16"></a><p style="text-indent: 0em; margin-left: 1em"><span class="linehead"></span><img src="../cb_tripitaka_web/figures/J/J29p0750_02.gif" alt="J29p0750_02.gif"/>第七末那識<a 
name="0750c17" id="0750c17"></a>轉平等性智。</p><a 
name="0750c18" id="0750c18"></a><p style="text-indent: 0em; margin-left: 0em"><span class="linehead"></span>楞伽云末那者此云染污蓋由六識既動意根著處<a 
name="0750c19" id="0750c19"></a>即成汙染七識亦名傳送識前粘六識後連八識七<a 
name="0750c20" id="0750c20"></a>識無定體亦無定用因意識分別好醜七識即從而<a 
name="0750c21" id="0750c21"></a>分別之故以此分好分醜傳送於第八識八識則受<a 
name="0750c22" id="0750c22"></a>而含藏故云七八二識不相離倘意識轉為玅觀察<a 
name="0750c23" id="0750c23"></a>則七識亦不分彼分此而轉為平等性矣染汙之名<a 
name="0750c24" id="0750c24"></a>何自而得哉是以體清而用亦不濁也。</p><a 
name="0750c25" id="0750c25"></a><p style="text-indent: 0em; margin-left: 1em"><span class="linehead"></span>拈云本非汙染那求清淨原無分別說甚平等雖<a 
name="0750c26" id="0750c26"></a>然如是若不撥轉關捩吾恐生死海中頭出頭沒<a 
name="0750c27" id="0750c27"></a>無了期也欲不污染得乎。</p><a 
name="0750c28" id="0750c28"></a><p style="text-indent: 0em; margin-left: 1em"><span class="linehead"></span><img src="../cb_tripitaka_web/figures/J/J29p0750_03.gif" alt="J29p0750_03.gif"/>第八阿賴耶識<a 
name="0750c29" id="0750c29"></a>轉大圓鏡智。</p><a 
name="0750c30" id="0750c30"></a><p style="text-indent: 0em; margin-left: 0em"><span class="linehead"></span>第八多異熟性故名含藏識謂前世中以善不善業<a 
name="0751a01" id="0751a01"></a>為因招感今生異熟心是果異熟者異世熟染之性<a 
name="0751a02" id="0751a02"></a>不期然而自合也阿賴耶者即是真心不守自性隨<a 
name="0751a03" id="0751a03"></a>染淨緣不合而合能含藏一切真俗境界如明鏡不<a 
name="0751a04" id="0751a04"></a>與影像合而含影像亦名如來藏識伽陀云諸法於<a 
name="0751a05" id="0751a05"></a>藏識識於法亦爾更互為因相亦互為果相若於含<a 
name="0751a06" id="0751a06"></a>藏處破諸惡見捨我執等但如大圓明鏡物來則照<a 
name="0751a07" id="0751a07"></a>物去不留影像都無能入如來真空玅藏與諸佛同<a 
name="0751a08" id="0751a08"></a>證同得有何不清淨者哉故曰大圓鏡智性清淨。</p><a 
name="0751a09" id="0751a09"></a><p style="text-indent: 0em; margin-left: 1em"><span class="linehead"></span>拈云○這箇是大圓鏡阿那個是含藏識○這箇<a 
name="0751a10" id="0751a10"></a>是含藏識阿那個是大圓鏡含藏識且置秖如打<a 
name="0751a11" id="0751a11"></a>破鏡時又向甚麼處會取。</p><a 
name="0751a12" id="0751a12"></a><p style="text-indent: 0em; margin-left: 1em"><span class="linehead"></span><img src="../cb_tripitaka_web/figures/J/J29p0751_01.gif" alt="J29p0751_01.gif"/>第九阿那識<a 
name="0751a13" id="0751a13"></a>亦名純淨識。</p><a 
name="0751a14" id="0751a14"></a><p style="text-indent: 0em; margin-left: 0em"><span class="linehead"></span>合論云寄說阿那識此云執持為第九純淨識如五<a 
name="0751a15" id="0751a15"></a>六七八等識常依九識以依止凡愚不了妄執為我<a 
name="0751a16" id="0751a16"></a>如水暴流不離水體諸波浪等以水為依故六七八<a 
name="0751a17" id="0751a17"></a>識常以淨識為依何謂九為淨識為二乘人久住在<a 
name="0751a18" id="0751a18"></a>生死業種六七八識有怖畏故恐彼難信方便於生<a 
name="0751a19" id="0751a19"></a>死種外別立淨識使令悲智漸漸得生達識成智則<a 
name="0751a20" id="0751a20"></a>賴耶成圓鏡之體持功德之門末那為平等之源一<a 
name="0751a21" id="0751a21"></a>自他之性第六起觀察之玅轉正法之輪五識興所<a 
name="0751a22" id="0751a22"></a>作之功垂應化之跡斯則一心匪動識智自分不轉<a 
name="0751a23" id="0751a23"></a>其體但轉其名不分其理而分其事但伏六識不取<a 
name="0751a24" id="0751a24"></a>塵境故名識滅是故離心之境文理俱虛即識之塵<a 
name="0751a25" id="0751a25"></a>詮量有據狂心不歇歇即菩提垢淨心明本來是佛。</p><a 
name="0751a26" id="0751a26"></a><p style="text-indent: 0em; margin-left: 1em"><span class="linehead"></span>拈云是濟世航登者得渡是起死藥服者得甦須<a 
name="0751a27" id="0751a27"></a>知純淨就真體而言若染汙即不得矣實志脩行<a 
name="0751a28" id="0751a28"></a>者勗諸。</p><a 
name="0751a29" id="0751a29"></a><p style="text-indent: 0em; margin-left: 1em"><span class="linehead"></span>評云如上三身四智並轉識成智之說歷據經論<a 
name="0751a30" id="0751a30"></a>可謂詳明似乎落於教網而不知學者意識紛飛<a 
name="0751b01" id="0751b01"></a>茫茫無定若能返觀自照不為塵境所搖是亦脩<a 
name="0751b02" id="0751b02"></a>行證脩者得力處也這裡見得看破原來無一物<a 
name="0751b03" id="0751b03"></a>其或未然自家人害自家人。</p><a 
name="0751b04" id="0751b04"></a><p style="margin-left: 3em"><span class="headname">募建高峰禪院引</span></p><a 
name="0751b05" id="0751b05"></a><p style="text-indent: 0em; margin-left: 0em"><span class="linehead"></span>忠南東北四十里許有高峰山境僻林幽較眾山為<a 
name="0751b06" id="0751b06"></a>獨出有長松有脩竹有甘泉有磊石草坪可以趺膝<a 
name="0751b07" id="0751b07"></a>而寓目山野<span class="corr" title='[釆&gt;采]'>采</span>而居之非選勝也若曰將以習靜而<a 
name="0751b08" id="0751b08"></a>安吾弟子也癸卯至止斯土爰為脩創事而力不瞻<a 
name="0751b09" id="0751b09"></a>募之諸檀而費亦不充茲則廣而求之蓋以補緣化<a 
name="0751b10" id="0751b10"></a>之不及也夫建剎佛業也募引普事也布施功德也<a 
name="0751b11" id="0751b11"></a>十方檀信倘從功德起見則山野之廣而求之非過<a 
name="0751b12" id="0751b12"></a>也何也將以習靜而安吾弟子也費若充而剎以成<a 
name="0751b13" id="0751b13"></a>即謂之選勝也亦何辭。</p><a 
name="0751b14" id="0751b14"></a><p style="margin-left: 3em"><span class="headname">盂蘭會引</span></p><a 
name="0751b15" id="0751b15"></a><p style="text-indent: 0em; margin-left: 0em"><span class="linehead"></span>作善以其地以其人以其時三者合而善以興弗可<a 
name="0751b16" id="0751b16"></a>強也石寶善地居者善人盂蘭善會三者合矣是故<a 
name="0751b17" id="0751b17"></a>有主之者而善以興有輔之者而善以興有一唱而<a 
name="0751b18" id="0751b18"></a>眾和者而善以興善既興矣疇無本源之思而祖宗<a 
name="0751b19" id="0751b19"></a>因之薦拔孰為功德之據而營盆仗作津梁僧歡喜<a 
name="0751b20" id="0751b20"></a>也佛歡喜也三世宗親累生父母無不歡喜矣前有<a 
name="0751b21" id="0751b21"></a>賜福之曹茲則以善而襲福後有解厄之帝茲則以<a 
name="0751b22" id="0751b22"></a>善而厄解當斯時何罪不赦而尚有不濟拔之先靈<a 
name="0751b23" id="0751b23"></a>也哉予故曰作善可謂因其時矣而其地之善人之<a 
name="0751b24" id="0751b24"></a>善又不待予為之引也若僧但將是說以去。</p><a 
name="0751b25" id="0751b25"></a><p style="margin-left: 3em"><span class="headname">心一禪人募建庵引</span></p><a 
name="0751b26" id="0751b26"></a><p style="text-indent: 0em; margin-left: 0em"><span class="linehead"></span>一塊瓜田半間茅屋學道人處之泰然似亦可以無<a 
name="0751b27" id="0751b27"></a>求於世山野曰不然無求者僧之志必求者僧之時<a 
name="0751b28" id="0751b28"></a>當求者僧之理方今烽煙初罷滿目荒岡謀所以處<a 
name="0751b29" id="0751b29"></a>之則必圖所以備之備之云何有茶甌有香鼎有粥<a 
name="0751b30" id="0751b30"></a>桶菜缽石榻柴床正其方面前後百尺審其位次周<a 
name="0751c01" id="0751c01"></a>圍十丈短墻磚砌不可減也竹壁茅簷不可缺也客<a 
name="0751c02" id="0751c02"></a>來或置一座草凳<span class="corr" title='[兀&gt;几]'>几</span>椅不可少也矧夫堂堂慈尊森<a 
name="0751c03" id="0751c03"></a>森貝葉雖蓮花小國也須備極莊嚴況玕珀琅函尤<a 
name="0751c04" id="0751c04"></a>當淨敷几案諸如此者以一雲水瓢衲而能自為辦<a 
name="0751c05" id="0751c05"></a>乎山野曰勢必不可無求也若夫鋤畬芟草不煩其<a 
name="0751c06" id="0751c06"></a>力掃地焚香不勞其功而湊腋成裘合木襄廈係阿<a 
name="0751c07" id="0751c07"></a>誰事山野曰無往而不求者化主也無求而不應者<a 
name="0751c08" id="0751c08"></a>施主也兩相需而互相成者此事此道也謂之時也<a 
name="0751c09" id="0751c09"></a>理也亦無不可。</p><a 
name="0751c10" id="0751c10"></a><p style="margin-left: 3em"><span class="headname">募安眾引</span></p><a 
name="0751c11" id="0751c11"></a><p style="text-indent: 0em; margin-left: 0em"><span class="linehead"></span>芒鞋破衲溪山雲月平分踞象蟠龍草木叢林生色<a 
name="0751c12" id="0751c12"></a>銅頭鐵額盡在山中糊餅饅頭從教咂碎普告十方<a 
name="0751c13" id="0751c13"></a>檀度大家稱水和泥不拘粟帛金錢共發慈悲喜捨<a 
name="0751c14" id="0751c14"></a>有緣同度無福不增。</p><a 
name="0751c15" id="0751c15"></a><p style="margin-left: 3em"><span class="headname">重脩福田寺疏</span></p><a 
name="0751c16" id="0751c16"></a><p style="text-indent: 0em; margin-left: 0em"><span class="linehead"></span>山水為域中之兩大吾蜀山水尤甲宇宙之奇觀探<a 
name="0751c17" id="0751c17"></a>奇者惟緇流為最非好奇也蓋泉石之緣於彼似有<a 
name="0751c18" id="0751c18"></a>巧遘耳巴渝而下巫夔而上官溪間有福田寺其來<a 
name="0751c19" id="0751c19"></a>舊矣洪荒既闢之後此地猶然草昧迨宋而雲雷甫<a 
name="0751c20" id="0751c20"></a>動矣閱元而鼎震繼起矣迄明而煥然改觀前之兩<a 
name="0751c21" id="0751c21"></a>朝遠不可考明之文帝時墾斯土而創垂者厥僧繼<a 
name="0751c22" id="0751c22"></a>純也佐若功而丕承者厥徒淨琳也一傳再傳及今<a 
name="0751c23" id="0751c23"></a>十有二傳後先濟美而遞為住持者代不乏人也上<a 
name="0751c24" id="0751c24"></a>下二百餘年靡不號為西國祗園稱盛浯江一帶奈<a 
name="0751c25" id="0751c25"></a>何陽九之運梵土皆灰茲剎也臺砌宛然而樓閣煨<a 
name="0751c26" id="0751c26"></a>爐矣階除儼若而磚影苔沒矣石梯竹徑彷彿依稀<a 
name="0751c27" id="0751c27"></a>而藤蔓茅茨虯結龍盤於委蛇古道矣雖溪聲山色<a 
name="0751c28" id="0751c28"></a>尚爾可親然鳥跡獸蹄不堪一視嗚乎興廢之際有<a 
name="0751c29" id="0751c29"></a>猶然乎方今大清定鼎兵戈寢息野無風鶴之驚年<a 
name="0751c30" id="0751c30"></a>歲豐盈室免懸磬之苦國運隆矣蘭舍不宜更新乎<a 
name="0752a01" id="0752a01"></a>其僧性堅者慨然以重脩之事謀之諸檀諸檀曰善<a 
name="0752a02" id="0752a02"></a>以導引之疏求之山野山野曰許或者曰天地蘧廬<a 
name="0752a03" id="0752a03"></a>也古今傳舍也區區一剎胡以再建為山野曰不然<a 
name="0752a04" id="0752a04"></a>其不可久荒而不治者福田也其不可終頹而不理<a 
name="0752a05" id="0752a05"></a>者福田寺也其不可辜負而不應者福田僧之一片<a 
name="0752a06" id="0752a06"></a>苦心也十方檀信顧名思義當必有鼓掌而勸成者<a 
name="0752a07" id="0752a07"></a>朱提白粲各捐其貲碧瓦雕梁共增其麗異日功德<a 
name="0752a08" id="0752a08"></a>告圓莊嚴悉備予將溯曹溪泛一葉登坳曲策瘦笻<a 
name="0752a09" id="0752a09"></a>芒鞋到處一覽其勝而後知山野今日之言果非贅<a 
name="0752a10" id="0752a10"></a>也輒援筆而弁於冊首。</p><a 
name="0752a11" id="0752a11"></a><p style="margin-left: 3em"><span class="headname">脩萬松山天臺寺引</span></p><a 
name="0752a12" id="0752a12"></a><p style="text-indent: 0em; margin-left: 0em"><span class="linehead"></span>松石禪人初參山野於崇聖繼而執侍興龍後先數<a 
name="0752a13" id="0752a13"></a>載於一指頭禪少有見處別後五年山野出江寓雲<a 
name="0752a14" id="0752a14"></a>巖洞松石來禮詢之則有住持事而且以土木之務<a 
name="0752a15" id="0752a15"></a>相告乞山野為之一言因思帝釋隨世尊山行次世<a 
name="0752a16" id="0752a16"></a>尊以手指地云此處宜建一梵剎帝釋拈一莖草插<a 
name="0752a17" id="0752a17"></a>於地云建梵剎已竟世尊微笑此可謂一時建豎千<a 
name="0752a18" id="0752a18"></a>載奇功世尊也自辜負帝釋不得今日山野無指地<a 
name="0752a19" id="0752a19"></a>之事而禪人有插草之謀欲得不贈一言未免辜負<a 
name="0752a20" id="0752a20"></a>禪人去也但拈一偈萬松山裡天臺寺墾土開基紺<a 
name="0752a21" id="0752a21"></a>殿新拈草一莖誰作主今時猶是昔時人雖然如是<a 
name="0752a22" id="0752a22"></a>畢竟施財助力十方檀那得無留念禪人其以是引<a 
name="0752a23" id="0752a23"></a>告之。</p><a 
name="0752a24" id="0752a24"></a><p style="margin-left: 3em"><span class="headname">補脩觀音殿引</span></p><a 
name="0752a25" id="0752a25"></a><p style="text-indent: 0em; margin-left: 0em"><span class="linehead"></span>觀音大士以無邊願力濟度眾生為眾生者則應以<a 
name="0752a26" id="0752a26"></a>無量莊嚴供養大士乃願力有餘而供養不足非知<a 
name="0752a27" id="0752a27"></a>恩報恩之道也長安寺之觀音殿歷年深久梁桷傾<a 
name="0752a28" id="0752a28"></a>頹幾乎有莫支之勢大士之金容則如故也像不可<a 
name="0752a29" id="0752a29"></a>毀而殿不能存殿不能存而像亦不免於毀嗚乎創<a 
name="0752a30" id="0752a30"></a>之難而毀之易豈眾生之所以云供養乎問之住持<a 
name="0752b01" id="0752b01"></a>住持無力問之檀越檀越能無念耶有一方之香火<a 
name="0752b02" id="0752b02"></a>則必有一方之護持有一方之護持則必有一時之<a 
name="0752b03" id="0752b03"></a>垂創今則補脩也永而守之是所以云垂創也整殿<a 
name="0752b04" id="0752b04"></a>宇以安大士供養之道亦幾得矣大士之願力不更<a 
name="0752b05" id="0752b05"></a>弘乎將以此為一方勸。</p><a 
name="0752b06" id="0752b06"></a><p style="margin-left: 3em"><span class="headname">重脩古剎引</span></p><a 
name="0752b07" id="0752b07"></a><p style="text-indent: 0em; margin-left: 0em"><span class="linehead"></span>叢林興廢自古有之乃若劫火之後廢之獨苦興之<a 
name="0752b08" id="0752b08"></a>最難倘非頭陀有廣大之悲心檀信有護持之願力<a 
name="0752b09" id="0752b09"></a>未易言也僧某以募脩古剎求說於山野山野曰剎<a 
name="0752b10" id="0752b10"></a>既古矣荒臺敗砌不問可知豐草茂林不亦難乎僧<a 
name="0752b11" id="0752b11"></a>曰無難也緣有方便之門則募之云便疇無好善之<a 
name="0752b12" id="0752b12"></a>念則助者良多得是說而募之其以襄厥美也一舉<a 
name="0752b13" id="0752b13"></a>手耳山野曰似此則無難也予為是說也亦甚易。</p><a 
name="0752b14" id="0752b14"></a><p style="margin-left: 3em"><span class="headname">高峰禪院垂誡文</span></p><a 
name="0752b15" id="0752b15"></a><p style="text-indent: 0em; margin-left: 0em"><span class="linehead"></span>古來叢林之設所以供慈尊安僧眾養病老接四來<a 
name="0752b16" id="0752b16"></a>之處也然有叢林則必有叢林之規矩有叢林之規<a 
name="0752b17" id="0752b17"></a>矩則必有建立規矩之人有建立規矩之人則必有<a 
name="0752b18" id="0752b18"></a>遵守規矩之法眾有遵守規矩之法眾而後規矩克<a 
name="0752b19" id="0752b19"></a>行規矩克行而後叢林光大叢林光大而後檀信皈<a 
name="0752b20" id="0752b20"></a>依檀信皈依而後香火永久香火永久而後法門興<a 
name="0752b21" id="0752b21"></a>盛法門興盛而後建立規矩之人之心始安建立規<a 
name="0752b22" id="0752b22"></a>矩之人之心安而後遵守規矩之眾之功始大然則<a 
name="0752b23" id="0752b23"></a>規矩之關係叢林豈小哉山僧不德募諸檀信開創<a 
name="0752b24" id="0752b24"></a>此山閱歲餘而功粗備其在造創之日也山僧亦行<a 
name="0752b25" id="0752b25"></a>眾耳山僧之內外兩堂亦行眾之眾耳叢林未就規<a 
name="0752b26" id="0752b26"></a>矩安行今則叢林就矣山僧方欲整理規矩安眾林<a 
name="0752b27" id="0752b27"></a>泉而復受向化爵臺之請辭之不得而去豈遂忘情<a 
name="0752b28" id="0752b28"></a>此山哉此山不可忘則叢林不可忘也叢林不可忘<a 
name="0752b29" id="0752b29"></a>則叢林之規矩並不可忘也然有規矩而在叢林者<a 
name="0752b30" id="0752b30"></a>叢林之法眾守之亦有規矩在叢林而為十方檀信<a 
name="0752c01" id="0752c01"></a>所護念者十方檀信當因護念而共遵之遵之之功<a 
name="0752c02" id="0752c02"></a>所以成守之之德也遵與守既有功德叢林之法眾<a 
name="0752c03" id="0752c03"></a>十方之檀信何憚而不樂行乎是以人無論眾寡事<a 
name="0752c04" id="0752c04"></a>無拘小大具列數款以貽將來今日信而行之異日<a 
name="0752c05" id="0752c05"></a>守而不變光揚法苑垂範人天福利寧可量與咨爾<a 
name="0752c06" id="0752c06"></a>法眾其恪遵勿忽。</p><a 
name="0752c07" id="0752c07"></a><div class="xu"><p style="margin-left: 3em"><span class="headname">袁寶善居士頌古序</span></p><a 
name="0752c08" id="0752c08"></a><p style="text-indent: 0em; margin-left: 0em"><span class="linehead"></span>古來咬不盡底葛藤翻去覆來渾如嚼蠟那堪箇箇<a 
name="0752c09" id="0752c09"></a>帶齒粘唇叵耐宗匠作家忍禁不過張抬李捺正打<a 
name="0752c10" id="0752c10"></a>旁敲歷有頌古諸篇遞為流播輪到袁寶善大家技<a 
name="0752c11" id="0752c11"></a>癢用棘枝向糞屎堆中一番挑剔忙冗之暇搜古宿<a 
name="0752c12" id="0752c12"></a>機緣著頌成帙呈似山僧亦淺亦深亦直亦婉亦不<a 
name="0752c13" id="0752c13"></a>在婉直深淺之列雖未盡媲美前休亦儘堪標榜後<a 
name="0752c14" id="0752c14"></a>進近代居士中得母有笑此饒舌者父聞子健恨不<a 
name="0752c15" id="0752c15"></a>殺身因令自敘入道行由並傳之梓從茲遺臭諸方<a 
name="0752c16" id="0752c16"></a>外揚家醜是誰之過與是誰之過與。</p></div><a 
name="0752c17" id="0752c17"></a><p style="margin-left: 3em"><span class="headname">偶拈</span></p><a 
name="0752c18" id="0752c18"></a><p><span class="lg">舉目看前岡前岡曙色曉老樹三五枝在在聞啼鳥</span></p><a 
name="0752c19" id="0752c19"></a><p style="margin-left: 3em"><span class="headname">雪後</span></p><a 
name="0752c20" id="0752c20"></a><p><span class="lg">雲薄山猶見雪消路更新庵前樵子徑不見有人行</span></p><a 
name="0752c21" id="0752c21"></a><p style="margin-left: 3em"><span class="headname">晚眺</span></p><a 
name="0752c22" id="0752c22"></a><p><span class="lg">夕陽何處是斜照九峰山無事看歸鳥霞天帶影還</span></p><a 
name="0752c23" id="0752c23"></a><p style="margin-left: 3em"><span class="headname">山居</span></p><a 
name="0752c24" id="0752c24"></a><p><span class="lg">山低天也闊風細花微香不是居山者遊人那得嘗</span></p><a 
name="0752c25" id="0752c25"></a><p style="margin-left: 3em"><span class="headname">雪中</span></p><a 
name="0752c26" id="0752c26"></a><p><span class="lg">玉甲憑空落銀花匝地飛青山一夜老茅屋數間厞</span></p><a 
name="0752c27" id="0752c27"></a><p style="margin-left: 3em"><span class="headname">邸寓懷戒欺兄</span></p><a 
name="0752c28" id="0752c28"></a><p><span class="lg">聞君策轡來側耳道傍聽但遇往來人問君尚遠近</span></p><a 
name="0752c29" id="0752c29"></a><p style="margin-left: 3em"><span class="headname">靜觀洞</span></p><a 
name="0752c30" id="0752c30"></a><p><span class="lg">空谷音傳石壁茅簷響落珠簾閒聽溪聲鳥語靜觀<a 
name="0753a01" id="0753a01"></a>山色罏煙</span></p><a 
name="0753a02" id="0753a02"></a><p style="margin-left: 3em"><span class="headname">唐嵒志</span></p><a 
name="0753a03" id="0753a03"></a><p><span class="lg">怪石原郊亂點荒煙老樹平浮遠水遶經野岸斜陽<a 
name="0753a04" id="0753a04"></a>橫照山樓</span></p><a 
name="0753a05" id="0753a05"></a><p style="margin-left: 3em"><span class="headname">觀音渡</span></p><a 
name="0753a06" id="0753a06"></a><p><span class="lg">宿鳥深藏高樹遊魚夜弄清波幾點鐘鳴煙寺一鉤<a 
name="0753a07" id="0753a07"></a>月掛薜蘿</span></p><a 
name="0753a08" id="0753a08"></a><p style="margin-left: 3em"><span class="headname">城頭別舍</span></p><a 
name="0753a09" id="0753a09"></a><p><span class="lg">方寸乾坤宇宙茅廬城市山林誰是閒中箇事焚香<a 
name="0753a10" id="0753a10"></a>掃地煮芩</span></p><a 
name="0753a11" id="0753a11"></a><p style="margin-left: 3em"><span class="headname">送彭藎卿之渝州</span></p><a 
name="0753a12" id="0753a12"></a><p><span class="lg">何自來書檄弓旌向蜀東掄才徵石虎應運起飛熊<a 
name="0753a13" id="0753a13"></a>甘雨隨車後卿雲入道中莫言溪笑冷千里尚風同</span></p><a 
name="0753a14" id="0753a14"></a><p style="margin-left: 3em"><span class="headname">春日閱宗明誅病語感賦十首</span></p><a 
name="0753a15" id="0753a15"></a><p><span class="lg">五雲閑沒事兀坐樂林丘懶芟堂前草慵收露地牛<a 
name="0753a16" id="0753a16"></a>幽蘭欣自賞鳴鶴喜相投為唱扶宗曲同聲莫放休</span></p><a 
name="0753a17" id="0753a17"></a><p style="text-indent: 0em; margin-left: 0em"><span class="headname">　　　　其二</span></p><a 
name="0753a18" id="0753a18"></a><p><span class="lg">何名誅病語何病語能誅針灸惟盧扁膏肓盡野狐<a 
name="0753a19" id="0753a19"></a>昏懵良可惜顛沛實難扶縱有回生手枉教樹掛壺</span></p><a 
name="0753a20" id="0753a20"></a><p style="text-indent: 0em; margin-left: 0em"><span class="headname">　　　　其三</span></p><a 
name="0753a21" id="0753a21"></a><p><span class="lg">慈衷因濟世同患不勝哀一杏隨心長三香信手裁<a 
name="0753a22" id="0753a22"></a>藥良宜易服口苦應難開君獨何為者想乘悲願來</span></p><a 
name="0753a23" id="0753a23"></a><p style="text-indent: 0em; margin-left: 0em"><span class="headname">　　　　其四</span></p><a 
name="0753a24" id="0753a24"></a><p><span class="lg">末法云何救隨流實可嗟傴僂胡自爾俛仰為誰耶<a 
name="0753a25" id="0753a25"></a>暮夜黃金貴清宵白酒賒承歡類若此那更問僧伽</span></p><a 
name="0753a26" id="0753a26"></a><p style="text-indent: 0em; margin-left: 0em"><span class="headname">　　　　其五</span></p><a 
name="0753a27" id="0753a27"></a><p><span class="lg">叢林多痼疾觸目俱沉痾麴<span class="corr" title='[蘗&gt;糱]'>糱</span>滋顛鬼肥甘養病魔<a 
name="0753a28" id="0753a28"></a>矜渠能合俗笑我不同他古哲疇如此今人奈若何</span></p><a 
name="0753a29" id="0753a29"></a><p style="text-indent: 0em; margin-left: 0em"><span class="headname">　　　　其六</span></p><a 
name="0753a30" id="0753a30"></a><p><span class="lg">近日宗門事君傷我更傷師多脈益亂法賤人皆狂<a 
name="0753b01" id="0753b01"></a>杖拂為奇貨源流屬濫觴旁觀痛未已猶自賣馨香</span></p><a 
name="0753b02" id="0753b02"></a><p style="text-indent: 0em; margin-left: 0em"><span class="headname">　　　　其七</span></p><a 
name="0753b03" id="0753b03"></a><p><span class="lg">舉世人皆醉惟君為獨醒青眸窺肺腑毒手代參苓<a 
name="0753b04" id="0753b04"></a>拔去眼中楔抽來腦後釘根株何日剪仁術實堪銘</span></p><a 
name="0753b05" id="0753b05"></a><p style="text-indent: 0em; margin-left: 0em"><span class="headname">　　　　其八</span></p><a 
name="0753b06" id="0753b06"></a><p><span class="lg">泉石無生氣君家氣獨豪剛腸直似箭辯舌利如刀<a 
name="0753b07" id="0753b07"></a>剉藥宜於症求疵吹及毛何憂二豎子再得弄渠曹</span></p><a 
name="0753b08" id="0753b08"></a><p style="text-indent: 0em; margin-left: 0em"><span class="headname">　　　　其九</span></p><a 
name="0753b09" id="0753b09"></a><p><span class="lg">君有赤心腸危言匡祖道寧為白鳳鳴不學烏鴉噪<a 
name="0753b10" id="0753b10"></a>振翮任譏彈翀霄忘惱懊悠悠一片心為復向誰告</span></p><a 
name="0753b11" id="0753b11"></a><p style="text-indent: 0em; margin-left: 0em"><span class="headname">　　　　其十</span></p><a 
name="0753b12" id="0753b12"></a><p><span class="lg">祖道何其薄老胡望益孤鮮為高尚侶類作俗流夫<a 
name="0753b13" id="0753b13"></a>朱紫疇分也莠苗曷辯乎不知青白眼世亦有還無</span></p><a 
name="0753b14" id="0753b14"></a><p style="margin-left: 3em"><span class="headname">月夜觀漲</span></p><a 
name="0753b15" id="0753b15"></a><p><span class="lg">忽聽曹溪水洶聲雜耳過怒濤吞石吼驚浪逐流梭<a 
name="0753b16" id="0753b16"></a>岸闊岡腰短江平月面多夜來閑寓目不是舊山河</span></p><a 
name="0753b17" id="0753b17"></a><p style="margin-left: 3em"><span class="headname">遊雙峰</span></p><a 
name="0753b18" id="0753b18"></a><p><span class="lg">幾度尋幽處雙峰次第開探奇隨上下遣興任徘徊<a 
name="0753b19" id="0753b19"></a>薄霧籠蒼壁微陰映綠苔紅塵應隔遠獨坐把心灰</span></p><a 
name="0753b20" id="0753b20"></a><p style="margin-left: 3em"><span class="headname">偕野雲師弟如雲安</span></p><a 
name="0753b21" id="0753b21"></a><p><span class="lg">雲安旅揖處抵塌共綢繆雖有賓朋思豈無城市羞<a 
name="0753b22" id="0753b22"></a>炎風方怯暑細雨乍驚秋短棹不須買同舟喜上遊</span></p><a 
name="0753b23" id="0753b23"></a><p style="margin-left: 3em"><span class="headname">次韻復方仲魯</span></p><a 
name="0753b24" id="0753b24"></a><p><span class="lg">豈謂相逢坐落暉曾經洙泗共聯幃籃輿數數堪乘<a 
name="0753b25" id="0753b25"></a>興蓮社頻頻喜鬥機有帶不妨還借座無亭可是更<a 
name="0753b26" id="0753b26"></a>留衣當年往事今猶在莫道溪頭一笑歸</span></p><a 
name="0753b27" id="0753b27"></a><p style="margin-left: 3em"><span class="headname">季秋別耳庵和尚</span></p><a 
name="0753b28" id="0753b28"></a><p><span class="lg">西風落盡客歸忙野菊籬邊散晚香間綠秋楓紅似<a 
name="0753b29" id="0753b29"></a>陣啣書北雁字成行買山計拙非圖隱誓井情深豈<a 
name="0753b30" id="0753b30"></a>學狂何日蠻煙清遠道共攜干木再逢場</span></p><a 
name="0753c01" id="0753c01"></a><p style="margin-left: 3em"><span class="headname">贈髻庵居士住貓山</span></p><a 
name="0753c02" id="0753c02"></a><p><span class="lg">入世猶同出世間乾坤僻處學癡頑廬依小澗村煙<a 
name="0753c03" id="0753c03"></a>冷榻倚長松鶴夢閒煮菜烹茶支白石耕雲種月啖<a 
name="0753c04" id="0753c04"></a>青山風塵脫盡無餘事不放清霜點鬢鬟</span></p><a 
name="0753c05" id="0753c05"></a><p style="margin-left: 3em"><span class="headname">黃登雲過梁感賦用贈</span></p><a 
name="0753c06" id="0753c06"></a><p><span class="lg">踢破浮生一傀棚不辭九上與三登功名謝去嶺頭<a 
name="0753c07" id="0753c07"></a>雪富貴看來水上冰夢入林皋身正穩時逢沙汰氣<a 
name="0753c08" id="0753c08"></a>如蒸黃君過我五雲路向道曾僧仍姓曾</span></p><a 
name="0753c09" id="0753c09"></a><p style="margin-left: 3em"><span class="headname">贈楊連城</span></p><a 
name="0753c10" id="0753c10"></a><p><span class="lg">別去渝安二十秋期君不見憶同遊風塵遍閱懷山<a 
name="0753c11" id="0753c11"></a>水泉石隨呼應馬牛踏破鄉關都是夢掀翻井里更<a 
name="0753c12" id="0753c12"></a>無憂相逢莫道巴江晚漫點輕波泛白鷗</span></p><a 
name="0753c13" id="0753c13"></a><p style="margin-left: 3em"><span class="headname">冬日懷金碧玉</span></p><a 
name="0753c14" id="0753c14"></a><p><span class="lg">故人一去已南征幾度相思夢不成劍珮聲隨鐵騎<a 
name="0753c15" id="0753c15"></a>遠煙霞色傍玉溪橫輕風亂舞淋霜竹細雨頻滋鬥<a 
name="0753c16" id="0753c16"></a>雪英無數詩腸誰共語能教鳴鶴可忘情</span></p><a 
name="0753c17" id="0753c17"></a><p style="margin-left: 3em"><span class="headname">遊石寶歸寄林覲伯</span></p><a 
name="0753c18" id="0753c18"></a><p><span class="lg">玉印江頭往復還歸來新月漸盈彎頻瞻北斗通宵<a 
name="0753c19" id="0753c19"></a>坐獨倚南山盡日閒滿案殘經煙水色橫身破衲野<a 
name="0753c20" id="0753c20"></a>雲班知君遙念情如許莫訝林丘樂隱頑</span></p><a 
name="0753c21" id="0753c21"></a><p style="margin-left: 3em"><span class="headname">竹庵值周望公索新詩題贈</span></p><a 
name="0753c22" id="0753c22"></a><p><span class="lg">萬竹圍樓俗徑分偶來寓目自成文編籬植桂兼培<a 
name="0753c23" id="0753c23"></a>菊砌塢栽花更種芸草色不妨閒裡玩禽聲何礙靜<a 
name="0753c24" id="0753c24"></a>中聞菴頭大意應如此吟作新詩寫贈君</span></p><a 
name="0753c25" id="0753c25"></a><a 
name="0753c26" id="0753c26"></a><a 
name="0753c27" id="0753c27"></a><a 
name="0753c28" id="0753c28"></a><a 
name="0753c29" id="0753c29"></a><a 
name="0753c30" id="0753c30"></a><p><span class="juanname">三山來禪師語錄卷十五</span></p>
<hr>【經文資訊】嘉興藏第 29 冊 No. B244 三山來禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf453.html?index=J29nB244" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB244_015 by HTTrack Website Copier/3.x [XR&CO'2014], Tue, 07 Jun 2016 07:12:05 GMT -->
</html>
