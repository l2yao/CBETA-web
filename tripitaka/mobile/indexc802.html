<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T07n0220_587 by HTTrack Website Copier/3.x [XR&CO'2014], Tue, 07 Jun 2016 06:46:09 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=165552551&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT07n0220&amp;utmp=%2Fmobile%2Findex.php%3Findex%3DT07n0220_587&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexf21c.html?index=T07n0220_586" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第07冊<br/>No.220 大般若波羅蜜多經(第401卷-第600卷) (200卷)<br/>【唐 玄奘譯】<br/>第 587 卷</p>
	<a href="index6203.html?index=T07n0220_588" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T07">
<div class="root" id="0220" sutra_name="大般若波羅蜜多經(第401卷-第600卷)" sutra_juan="[卷587]">　
<a 
name="1034a19" id="1034a19"></a><a 
name="1034a20" id="1034a20"></a><a 
name="1034a21" id="1034a21"></a><p><span class="juanname">大般若波羅蜜多經卷第五百八<a 
name="1034a22" id="1034a22"></a>十七<a 
name="1034a23" id="1034a23"></a><a 
name="1034a24" id="1034a24"></a><p style="margin-left: 4em"><span class="byline">三藏法師玄奘奉　詔譯</span></p><a 
name="1034a25" id="1034a25"></a>第十二淨戒波羅蜜多分之四</span></p><a 
name="1034a26" id="1034a26"></a><p style="text-indent: 0em; margin-left: 0em"><span class="linehead"></span>「又，滿慈子！有二菩薩俱證無上正等菩提：<a 
name="1034a27" id="1034a27"></a>一、有菩薩有方便善巧故，疾證無上正等菩<a 
name="1034a28" id="1034a28"></a>提。二、有菩薩無方便善巧故，遲證無上正等<a 
name="1034a29" id="1034a29"></a>菩提。具壽當知！寧為菩薩遲證無上正等菩<a 
name="1034b01" id="1034b01"></a>提，不墮聲聞或獨覺地。若諸菩薩速求無上<a 
name="1034b02" id="1034b02"></a>正等菩提，應知此中容有二事：一者、若無方<a 
name="1034b03" id="1034b03"></a>便善巧，便證實際墮二乘地。二者、若有方便<a 
name="1034b04" id="1034b04"></a>善巧，疾證無上正等菩提。如火宅中有眾寶<a 
name="1034b05" id="1034b05"></a>聚，有人求寶入此宅中，其人爾時容有二事：<a 
name="1034b06" id="1034b06"></a>一者、若無方便善巧，死於火宅。二者、若有方<a 
name="1034b07" id="1034b07"></a>便善巧，持寶而出。如是菩薩速求無上正等<a 
name="1034b08" id="1034b08"></a>菩提，應知此中容有二事：一者、若無方便善<a 
name="1034b09" id="1034b09"></a>巧，便證實際墮二乘地如死火宅。二者、若有<a 
name="1034b10" id="1034b10"></a>方便善巧，疾證無上正等菩提如持寶出。是<a 
name="1034b11" id="1034b11"></a>故當知寧為菩薩遲證無上正等菩提，不為<a 
name="1034b12" id="1034b12"></a>速求墮二乘地。」</p><p style="text-indent: 0em; margin-left: 0em"><span class="linehead"></span>時，滿慈子便問具壽舍利子<a 
name="1034b13" id="1034b13"></a>言：「速證實際豈非菩薩方便善巧？」</p><p style="text-indent: 0em; margin-left: 0em"><span class="linehead"></span>舍利子言：<a 
name="1034b14" id="1034b14"></a>「速證實際非為菩薩方便善巧。所以者何？墮<a 
name="1034b15" id="1034b15"></a>二乘地非為方便善巧等流，乃是無方便善<a 
name="1034b16" id="1034b16"></a>巧等流果，退失所求大菩提故。夫為菩薩求<a 
name="1034b17" id="1034b17"></a>大菩提，饒益有情不求實際，故證實際非巧<a 
name="1034b18" id="1034b18"></a>便果。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：『我能行<a 
name="1034b19" id="1034b19"></a>施，非餘菩薩。』是諸菩薩行於非處，行非處故<a 
name="1034b20" id="1034b20"></a>戒有毀缺，不名布施波羅蜜多。</p><p style="text-indent: 0em; margin-left: 0em"><span class="linehead"></span>「又，滿慈子！<a 
name="1034b21" id="1034b21"></a>若諸菩薩作是思惟：『我能護戒，非餘菩薩。』是<a 
name="1034b22" id="1034b22"></a>諸菩薩行於非處，行非處故戒有毀缺，不名<a 
name="1034b23" id="1034b23"></a>淨戒波羅蜜多。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是<a 
name="1034b24" id="1034b24"></a>思惟：『我能修忍，非餘菩薩。』是諸菩薩行於非<a 
name="1034b25" id="1034b25"></a>處，行非處故戒有毀缺，不名安忍波羅蜜多。</p><a 
name="1034b26" id="1034b26"></a><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：『我能精進，非<a 
name="1034b27" id="1034b27"></a>餘菩薩。』是諸菩薩行於非處，行非處故戒有<a 
name="1034b28" id="1034b28"></a>毀缺，不名精進波羅蜜多。</p><p style="text-indent: 0em; margin-left: 0em"><span class="linehead"></span>「又，滿慈子！若諸<a 
name="1034b29" id="1034b29"></a>菩薩作是思惟：『我能修定，非餘菩薩。』是諸菩<a 
name="1034c01" id="1034c01"></a>薩行於非處，行非處故戒有毀缺，不名靜慮<a 
name="1034c02" id="1034c02"></a>波羅蜜多。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：<a 
name="1034c03" id="1034c03"></a>『我能修慧，非餘菩薩。』是諸菩薩行於非處，行<a 
name="1034c04" id="1034c04"></a>非處故戒有毀缺，不名般若波羅蜜多。</p><p style="text-indent: 0em; margin-left: 0em"><span class="linehead"></span>「又，滿<a 
name="1034c05" id="1034c05"></a>慈子！若諸菩薩作是思惟：『我能行內空，非<a 
name="1034c06" id="1034c06"></a>餘菩薩。』是諸菩薩行於非處，行非處故戒<a 
name="1034c07" id="1034c07"></a>有毀缺，不能究竟行於內空。</p><p style="text-indent: 0em; margin-left: 0em"><span class="linehead"></span>「又，滿慈子！若<a 
name="1034c08" id="1034c08"></a>諸菩薩作是思惟：『我能行外空、內外空、空空、<a 
name="1034c09" id="1034c09"></a>大空、勝義空、有為空、無為空、畢竟空、無際空、散<a 
name="1034c10" id="1034c10"></a>空、無變異空、本性空、自相空、共相空、一切法空、<a 
name="1034c11" id="1034c11"></a>不可得空、無性空、自性空、無性自性空，非餘菩<a 
name="1034c12" id="1034c12"></a>薩。』是諸菩薩行於非處，行非處故戒有毀缺，<a 
name="1034c13" id="1034c13"></a>不能究竟行於外空乃至無性自性空。</p><p style="text-indent: 0em; margin-left: 0em"><span class="linehead"></span>「又，滿<a 
name="1034c14" id="1034c14"></a>慈子！若諸菩薩作是思惟：『我能觀無明，非餘<a 
name="1034c15" id="1034c15"></a>菩薩。』是諸菩薩行於非處，行非處故戒有毀<a 
name="1034c16" id="1034c16"></a>缺，不能究竟觀於無明。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩<a 
name="1034c17" id="1034c17"></a>薩作是思惟：『我能觀行、識、名色、六處、觸、受、愛、<a 
name="1034c18" id="1034c18"></a>取、有、生、老死，非餘菩薩。』是諸菩薩行於非處，<a 
name="1034c19" id="1034c19"></a>行非處故戒有毀缺，不能究竟觀行乃至老<a 
name="1034c20" id="1034c20"></a>死。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：『我能觀<a 
name="1034c21" id="1034c21"></a>苦聖諦，非餘菩薩。』是諸菩薩行於非處，行非<a 
name="1034c22" id="1034c22"></a>處故戒有毀缺，不能究竟觀苦聖諦。</p><p style="text-indent: 0em; margin-left: 0em"><span class="linehead"></span>「又，滿慈<a 
name="1034c23" id="1034c23"></a>子！若諸菩薩作是思惟：『我能觀集、滅、道聖諦，<a 
name="1034c24" id="1034c24"></a>非餘菩薩。』是諸菩薩行於非處，行非處故戒<a 
name="1034c25" id="1034c25"></a>有毀缺，不能究竟觀集、滅、道聖諦。</p><p style="text-indent: 0em; margin-left: 0em"><span class="linehead"></span>「又，滿慈子！<a 
name="1034c26" id="1034c26"></a>若諸菩薩作是思惟：『我能修行四靜慮，非餘<a 
name="1034c27" id="1034c27"></a>菩薩。』是諸菩薩行於非處，行非處故戒有毀<a 
name="1034c28" id="1034c28"></a>缺，不能圓滿修四靜慮。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩<a 
name="1034c29" id="1034c29"></a>薩作是思惟：『我能修行四無量、四無色定，非<a 
name="1035a01" id="1035a01"></a>餘菩薩。』是諸菩薩行於非處，行非處故戒有<a 
name="1035a02" id="1035a02"></a>毀缺，不能圓滿修四無量、四無色定。</p><p style="text-indent: 0em; margin-left: 0em"><span class="linehead"></span>「又，滿慈<a 
name="1035a03" id="1035a03"></a>子！若諸菩薩作是思惟：『我能修行四念住，非<a 
name="1035a04" id="1035a04"></a>餘菩薩。』是諸菩薩行於非處，行非處故戒有<a 
name="1035a05" id="1035a05"></a>毀缺，不能圓滿修四念住。</p><p style="text-indent: 0em; margin-left: 0em"><span class="linehead"></span>「又，滿慈子！若諸<a 
name="1035a06" id="1035a06"></a>菩薩作是思惟：『我能修行四正斷、四神足、五<a 
name="1035a07" id="1035a07"></a>根、五力、七等覺支、八聖道支，非餘菩薩。』是諸<a 
name="1035a08" id="1035a08"></a>菩薩行於非處，行非處故戒有毀缺，不能圓<a 
name="1035a09" id="1035a09"></a>滿修四正斷乃至八聖道支。</p><p style="text-indent: 0em; margin-left: 0em"><span class="linehead"></span>「又，滿慈子！若諸<a 
name="1035a10" id="1035a10"></a>菩薩作是思惟：『我能修行空解脫門，非餘菩<a 
name="1035a11" id="1035a11"></a>薩。』是諸菩薩行於非處，行非處故戒有毀缺，<a 
name="1035a12" id="1035a12"></a>不能圓滿修空解脫門。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩<a 
name="1035a13" id="1035a13"></a>作是思惟：『我能修行無相、無願解脫門，非餘<a 
name="1035a14" id="1035a14"></a>菩薩。』是諸菩薩行於非處，行非處故戒有毀<a 
name="1035a15" id="1035a15"></a>缺，不能圓滿修無相、無願解脫門。</p><p style="text-indent: 0em; margin-left: 0em"><span class="linehead"></span>「又，滿慈子！<a 
name="1035a16" id="1035a16"></a>若諸菩薩作是思惟：『我能修行八解脫，非餘菩<a 
name="1035a17" id="1035a17"></a>薩。』是諸菩薩行於非處，行非處故戒有毀缺，<a 
name="1035a18" id="1035a18"></a>不能圓滿修八解脫。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作<a 
name="1035a19" id="1035a19"></a>是思惟：『我能修行八勝處、九次第定、十遍處，<a 
name="1035a20" id="1035a20"></a>非餘菩薩。』是諸菩薩行於非處，行非處故<a 
name="1035a21" id="1035a21"></a>戒有毀缺，不能圓滿修八勝處、九次第定、十<a 
name="1035a22" id="1035a22"></a>遍處。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：『我能修<a 
name="1035a23" id="1035a23"></a>行淨觀地智，非餘菩薩。』是諸菩薩行於非處，<a 
name="1035a24" id="1035a24"></a>行非處故戒有毀缺，不能圓滿修淨觀地智。</p><a 
name="1035a25" id="1035a25"></a><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：『我能修行<a 
name="1035a26" id="1035a26"></a><span class="corr" title='[[＊]&gt;]'></span>種性地、第八地、具見地、薄地、離欲地、已辦<a 
name="1035a27" id="1035a27"></a>地、獨覺地、菩薩地、如來地智，非餘菩薩。』是諸<a 
name="1035a28" id="1035a28"></a>菩薩行於非處，行非處故戒有毀缺，不能圓<a 
name="1035a29" id="1035a29"></a>滿修種性地智乃至如來地智。</p><p style="text-indent: 0em; margin-left: 0em"><span class="linehead"></span>「又，滿慈子！<a 
name="1035b01" id="1035b01"></a>若諸菩薩作是思惟：『我能修行極喜地，非餘<a 
name="1035b02" id="1035b02"></a>菩薩。』是諸菩薩行於非處，行非處故戒有毀<a 
name="1035b03" id="1035b03"></a>缺，不能圓滿修極喜地。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩<a 
name="1035b04" id="1035b04"></a>薩作是思惟：『我能修行離垢地、發光地、焰慧<a 
name="1035b05" id="1035b05"></a>地、極難勝地、現前地、遠行地、不動地、善慧地、法<a 
name="1035b06" id="1035b06"></a>雲地，非餘菩薩。』是諸菩薩行於非處，行非處<a 
name="1035b07" id="1035b07"></a>故戒有毀缺，不能圓滿修離垢地乃至法雲<a 
name="1035b08" id="1035b08"></a>地。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：『我能修<a 
name="1035b09" id="1035b09"></a>行一切陀羅尼門，非餘菩薩。』是諸菩薩行於<a 
name="1035b10" id="1035b10"></a>非處，行非處故戒有毀缺，不能圓滿修一切<a 
name="1035b11" id="1035b11"></a>陀羅尼門。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：<a 
name="1035b12" id="1035b12"></a>『我能修行一切三摩地門，非餘菩薩。』是諸菩<a 
name="1035b13" id="1035b13"></a>薩行於非處，行非處故戒有毀缺，不能圓滿<a 
name="1035b14" id="1035b14"></a>修一切三摩地門。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是<a 
name="1035b15" id="1035b15"></a>思惟：『我能修行五眼，非餘菩薩。』是諸菩薩行<a 
name="1035b16" id="1035b16"></a>於非處，行非處故戒有毀缺，不能圓滿修於<a 
name="1035b17" id="1035b17"></a>五眼。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：『我能<a 
name="1035b18" id="1035b18"></a>修行六神通，非餘菩薩。』是諸菩薩行於非處，<a 
name="1035b19" id="1035b19"></a>行非處故戒有毀缺，不能圓滿修六神通。</p><p style="text-indent: 0em; margin-left: 0em"><span class="linehead"></span>「又，<a 
name="1035b20" id="1035b20"></a>滿慈子！若諸菩薩作是思惟：『我能修行如來<a 
name="1035b21" id="1035b21"></a>十力，非餘菩薩。』是諸菩薩行於非處，行非處<a 
name="1035b22" id="1035b22"></a>故戒有毀缺，不能圓滿修如來十力。</p><p style="text-indent: 0em; margin-left: 0em"><span class="linehead"></span>「又，滿<a 
name="1035b23" id="1035b23"></a>慈子！若諸菩薩作是思惟：『我能修行四無所<a 
name="1035b24" id="1035b24"></a>畏、四無礙解、大慈、大悲、大喜、大捨、十八佛不共<a 
name="1035b25" id="1035b25"></a>法，非餘菩薩。』是諸菩薩行於非處，行非處故<a 
name="1035b26" id="1035b26"></a>戒有毀缺，不能圓滿修四無所畏乃至十八<a 
name="1035b27" id="1035b27"></a>佛不共法。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：『我<a 
name="1035b28" id="1035b28"></a>能修行三十二相，非餘菩薩。』是諸菩薩行於<a 
name="1035b29" id="1035b29"></a>非處，行非處故戒有毀缺，不能圓滿修三十<a 
name="1035c01" id="1035c01"></a>二相。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：『我能<a 
name="1035c02" id="1035c02"></a>修行八十隨好，非餘菩薩。』是諸菩薩行於非<a 
name="1035c03" id="1035c03"></a>處，行非處故戒有毀缺，不能圓滿修八十隨<a 
name="1035c04" id="1035c04"></a>好。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：『我能修<a 
name="1035c05" id="1035c05"></a>行無忘失法，非餘菩薩。』是諸菩薩行於非處，<a 
name="1035c06" id="1035c06"></a>行非處故戒有毀缺，不能圓滿修無忘失法。</p><a 
name="1035c07" id="1035c07"></a><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：『我能修行恒<a 
name="1035c08" id="1035c08"></a>住捨性，非餘菩薩。』是諸菩薩行於非處，行非<a 
name="1035c09" id="1035c09"></a>處故戒有毀缺，不能圓滿修恒住捨性。</p><p style="text-indent: 0em; margin-left: 0em"><span class="linehead"></span>「又，滿<a 
name="1035c10" id="1035c10"></a>慈子！若諸菩薩作是思惟：『我能修行一切智，<a 
name="1035c11" id="1035c11"></a>非餘菩薩。』是諸菩薩行於非處，行非處故戒<a 
name="1035c12" id="1035c12"></a>有毀缺，不能圓滿修一切智。</p><p style="text-indent: 0em; margin-left: 0em"><span class="linehead"></span>「又，滿慈子！若諸<a 
name="1035c13" id="1035c13"></a>菩薩作是思惟：『我能修行道相智、一切相智，<a 
name="1035c14" id="1035c14"></a>非餘菩薩。』是諸菩薩行於非處，行非處故戒<a 
name="1035c15" id="1035c15"></a>有毀缺，不能圓滿修道相智、一切相智。</p><p style="text-indent: 0em; margin-left: 0em"><span class="linehead"></span>「又，滿<a 
name="1035c16" id="1035c16"></a>慈子！若諸菩薩作是思惟：『我能修行一切菩<a 
name="1035c17" id="1035c17"></a>薩摩訶薩行，非餘菩薩。』是諸菩薩行於非處，<a 
name="1035c18" id="1035c18"></a>行非處故戒有毀缺，不能圓滿修一切菩薩<a 
name="1035c19" id="1035c19"></a>摩訶薩行。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：<a 
name="1035c20" id="1035c20"></a>『我能修行諸佛無上正等菩提，非餘菩薩。』是<a 
name="1035c21" id="1035c21"></a>諸菩薩行於非處，行非處故戒有毀缺，不能<a 
name="1035c22" id="1035c22"></a>圓滿修諸佛無上正等菩提。</p><p style="text-indent: 0em; margin-left: 0em"><span class="linehead"></span>「又，滿慈子！若諸<a 
name="1035c23" id="1035c23"></a>菩薩作是思惟：『我能嚴淨佛土，非餘菩薩。』是<a 
name="1035c24" id="1035c24"></a>諸菩薩行於非處，行非處故戒有毀缺，不能<a 
name="1035c25" id="1035c25"></a>圓滿嚴淨佛土。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思<a 
name="1035c26" id="1035c26"></a>惟：『我能成熟有情，非餘菩薩。』是諸菩薩行於<a 
name="1035c27" id="1035c27"></a>非處，行非處故戒有毀缺，不能圓滿成熟有<a 
name="1035c28" id="1035c28"></a>情。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：『我能隨喜<a 
name="1035c29" id="1035c29"></a>他諸功德，非餘菩薩。』是諸菩薩行於非處，行<a 
name="1036a01" id="1036a01"></a>非處故戒有毀缺，不能圓滿隨喜他諸功德。</p><a 
name="1036a02" id="1036a02"></a><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思惟：『我能迴向一<a 
name="1036a03" id="1036a03"></a>切智智，非餘菩薩。』是諸菩薩行於非處，行非<a 
name="1036a04" id="1036a04"></a>處故戒有毀缺，不能圓滿迴向一切智智。</p><p style="text-indent: 0em; margin-left: 0em"><span class="linehead"></span>「又，<a 
name="1036a05" id="1036a05"></a>滿慈子！若諸菩薩作是思惟：『我能以一食施<a 
name="1036a06" id="1036a06"></a>所獲功德，勝餘菩薩住經殑伽沙數大劫捨<a 
name="1036a07" id="1036a07"></a>轉輪王上妙飲食布施一切所獲功德。』是諸<a 
name="1036a08" id="1036a08"></a>菩薩行於非處，行非處故戒有毀缺，不能圓<a 
name="1036a09" id="1036a09"></a>滿修行布施。</p><p style="text-indent: 0em; margin-left: 0em"><span class="linehead"></span>「又，滿慈子！若諸菩薩作是思<a 
name="1036a10" id="1036a10"></a>惟：『我能一心集諸功德，勝餘菩薩住經殑伽<a 
name="1036a11" id="1036a11"></a>沙數大劫集諸功德。』是諸菩薩行於非處，行<a 
name="1036a12" id="1036a12"></a>非處故戒有毀缺，不能圓滿集諸功德。</p><p style="text-indent: 0em; margin-left: 0em"><span class="linehead"></span>「又，滿<a 
name="1036a13" id="1036a13"></a>慈子！若諸菩薩作是思惟：『我能修行方便善<a 
name="1036a14" id="1036a14"></a>巧，非餘菩薩。』是諸菩薩行於非處，行非處故<a 
name="1036a15" id="1036a15"></a>戒有毀缺，不能圓滿修方便善巧。</p><p style="text-indent: 0em; margin-left: 0em"><span class="linehead"></span>「具壽當知！<a 
name="1036a16" id="1036a16"></a>若諸菩薩方便善巧修諸功德，若起如是種<a 
name="1036a17" id="1036a17"></a>種思惟，應知彼非方便善巧。何以故？滿慈<a 
name="1036a18" id="1036a18"></a>子！菩薩不應欲勝菩薩，菩薩不應輕慢菩<a 
name="1036a19" id="1036a19"></a>薩，菩薩不應降伏菩薩；菩薩於餘諸菩薩所<a 
name="1036a20" id="1036a20"></a>供養恭敬，應如供養恭敬如來。」</p><a 
name="1036a21" id="1036a21"></a><p style="text-indent: 0em; margin-left: 0em"><span class="linehead"></span>爾時，滿慈子問舍利子言：「菩薩為但應恭敬<a 
name="1036a22" id="1036a22"></a>菩薩，為亦應恭敬諸餘有情？」</p><p style="text-indent: 0em; margin-left: 0em"><span class="linehead"></span>舍利子言：「諸菩<a 
name="1036a23" id="1036a23"></a>薩眾應普恭敬一切有情，謂諸菩薩如敬如<a 
name="1036a24" id="1036a24"></a>來，如是亦應敬餘菩薩；如敬菩薩，如是亦應<a 
name="1036a25" id="1036a25"></a>敬餘有情，心無差別。何以故？滿慈子！諸菩<a 
name="1036a26" id="1036a26"></a>薩眾於諸有情心應謙下，應深恭敬，應與自<a 
name="1036a27" id="1036a27"></a>在，應離憍慢。如是菩薩於諸有情，深心恭敬<a 
name="1036a28" id="1036a28"></a>如佛菩薩。如是菩薩應作是念：『我證無上正<a 
name="1036a29" id="1036a29"></a>等覺時，當為有情說深法要，令斷煩惱得般<a 
name="1036b01" id="1036b01"></a>涅槃，或得菩提究竟安樂，或令解脫諸惡趣<a 
name="1036b02" id="1036b02"></a>苦。』</p><p style="text-indent: 0em; margin-left: 0em"><span class="linehead"></span>「又，滿慈子！如是菩薩於有情類應起慈心，<a 
name="1036b03" id="1036b03"></a>於諸有情心離憍慢，作如是念：『我當修學方<a 
name="1036b04" id="1036b04"></a>便善巧，令諸有情一切皆得最第一性。所<a 
name="1036b05" id="1036b05"></a>以者何？第一性者所謂佛性，我當方便令諸<a 
name="1036b06" id="1036b06"></a>有情皆得成佛。』如是菩薩於有情類皆起慈<a 
name="1036b07" id="1036b07"></a>心，欲使有情一切皆得居法王位，此法王位<a 
name="1036b08" id="1036b08"></a>最勝最尊，於法有情俱得自在，是故菩薩摩<a 
name="1036b09" id="1036b09"></a>訶薩眾應普恭敬一切有情，慈心遍滿無<a 
name="1036b10" id="1036b10"></a>揀別故，如來法身遍一切故。」</p><a 
name="1036b11" id="1036b11"></a><p style="text-indent: 0em; margin-left: 0em"><span class="linehead"></span>時，滿慈子便問具壽舍利子言：「云何菩薩作<a 
name="1036b12" id="1036b12"></a>如是念：『我當恭敬一切有情，我證無上正等<a 
name="1036b13" id="1036b13"></a>覺<span class="corr" title='[巳&gt;已] cf.【麗】【磧砂】'>已</span>，教誡教授一切有情，皆令證得最第一<a 
name="1036b14" id="1036b14"></a>性，一切皆得居法王位。』如工幻師或彼弟子，<a 
name="1036b15" id="1036b15"></a>於四衢道幻作大王及四種軍勇健難敵，此<a 
name="1036b16" id="1036b16"></a>中幻王不作是念：『我今具有四種勇軍勢力<a 
name="1036b17" id="1036b17"></a>難敵。』四種幻軍不作是念：『我等一切皆屬大<a 
name="1036b18" id="1036b18"></a>王，隨王意轉。』何以故？舍利子！此中一切若<a 
name="1036b19" id="1036b19"></a>王、若軍，皆非實有、都無自性，實有自性皆所<a 
name="1036b20" id="1036b20"></a>不攝。如世尊說諸法如幻，一切有情亦復如<a 
name="1036b21" id="1036b21"></a>是，既皆如幻誰恭敬誰？誰復令誰得第一性？<a 
name="1036b22" id="1036b22"></a>居法王位說何等法？」</p><p style="text-indent: 0em; margin-left: 0em"><span class="linehead"></span>舍利子言：「如是！如是！有<a 
name="1036b23" id="1036b23"></a>情及法一切如幻。當知此中如幻菩薩恭敬<a 
name="1036b24" id="1036b24"></a>一切如幻有情，方便善巧教誡教授，令得第<a 
name="1036b25" id="1036b25"></a>一如幻佛性，居法王位說如幻法。然諸菩薩<a 
name="1036b26" id="1036b26"></a>雖作是念，而於其中都無所執。若諸菩薩於<a 
name="1036b27" id="1036b27"></a>諸法中少有所見，是諸菩薩非行般若波羅<a 
name="1036b28" id="1036b28"></a>蜜多，若時菩薩於諸法中都無所見，是時菩<a 
name="1036b29" id="1036b29"></a>薩不離般若波羅蜜多。如是菩薩方便善巧，<a 
name="1036c01" id="1036c01"></a>雖行精進波羅蜜多，教化有情令得成佛，而<a 
name="1036c02" id="1036c02"></a>於諸法都無所見，謂不見有少分法性，實能<a 
name="1036c03" id="1036c03"></a>令他得第一性，亦不見有少分法性，實能令<a 
name="1036c04" id="1036c04"></a>他居法王位，雖無所見而不退轉。當知菩薩<a 
name="1036c05" id="1036c05"></a>能著廣大精進甲冑都無所執，謂諸菩薩知<a 
name="1036c06" id="1036c06"></a>法王位雖皆如幻都非實有，而能精勤求趣<a 
name="1036c07" id="1036c07"></a>不退，雖勤精進求趣佛果，而於諸法都無所<a 
name="1036c08" id="1036c08"></a>見，雖無所見，而不退轉。如是菩薩雖知天、人、<a 
name="1036c09" id="1036c09"></a>阿素洛等皆悉敗壞，而於其中無敗壞想，達<a 
name="1036c10" id="1036c10"></a>一切種皆如幻故。如是菩薩方便善巧，求證<a 
name="1036c11" id="1036c11"></a>無上正等菩提，欲為有情說寂靜法，謂雖種<a 
name="1036c12" id="1036c12"></a>種名句、文身方便宣說一切法性，而法本性<a 
name="1036c13" id="1036c13"></a>皆不可說。</p><a 
name="1036c14" id="1036c14"></a><p style="text-indent: 0em; margin-left: 0em"><span class="linehead"></span>「又，滿慈子！一切法性不可顯示、不可宣說。菩<a 
name="1036c15" id="1036c15"></a>薩證得大菩提時，雖為有情說諸法性，而作<a 
name="1036c16" id="1036c16"></a>是念：『我於菩提都無所得，亦常於法不為有<a 
name="1036c17" id="1036c17"></a>情有所宣說。我雖證得無上菩提，而此菩<a 
name="1036c18" id="1036c18"></a>提實不可證；我雖宣說一切法性，而諸法性<a 
name="1036c19" id="1036c19"></a>實不可說。能說、所說俱無自性，能證、所證亦<a 
name="1036c20" id="1036c20"></a>不可得。』是故菩薩摩訶薩眾欲證無上正等<a 
name="1036c21" id="1036c21"></a>菩提，於諸法中不應執著，雖無執著而不退<a 
name="1036c22" id="1036c22"></a>轉，由無退轉心不沈沒，由不沈沒攝受精進，<a 
name="1036c23" id="1036c23"></a>是為精進波羅蜜多。復以精進波羅蜜多，迴<a 
name="1036c24" id="1036c24"></a>向趣求一切智智，圓滿淨戒波羅蜜多。復以<a 
name="1036c25" id="1036c25"></a>淨戒波羅蜜多，迴向趣求一切智智，令此淨<a 
name="1036c26" id="1036c26"></a>戒波羅蜜多轉勝、轉增、轉明、轉淨。如是菩薩<a 
name="1036c27" id="1036c27"></a>修學淨戒波羅蜜多，速得圓滿增、勝、明、淨，<a 
name="1036c28" id="1036c28"></a>皆由菩薩迴向趣求一切智智。」</p><p style="text-indent: 0em; margin-left: 0em"><span class="linehead"></span>時，滿慈子便<a 
name="1036c29" id="1036c29"></a>問具壽舍利子言：「若一切法皆如幻事都非<a 
name="1037a01" id="1037a01"></a>實有，云何菩薩迴向趣求一切智智而得成<a 
name="1037a02" id="1037a02"></a>立？」</p><p style="text-indent: 0em; margin-left: 0em"><span class="linehead"></span>舍利子言：「若一切法少分實有非如幻事，<a 
name="1037a03" id="1037a03"></a>則諸菩薩畢竟不能迴向趣求一切智智；以<a 
name="1037a04" id="1037a04"></a>一切法無少實有非如幻事故，諸菩薩迴向<a 
name="1037a05" id="1037a05"></a>趣求一切智智。如是菩薩有所堪能迴向趣<a 
name="1037a06" id="1037a06"></a>求一切智智精勤無倦，皆由了達諸法非實、<a 
name="1037a07" id="1037a07"></a>如幻、如化有所堪能，當知即是菩薩精進波<a 
name="1037a08" id="1037a08"></a>羅蜜多。」</p><p style="text-indent: 0em; margin-left: 0em"><span class="linehead"></span>滿慈子言：「如是菩薩有所堪能迴向<a 
name="1037a09" id="1037a09"></a>趣求一切智智精勤無倦，是何法業而說堪<a 
name="1037a10" id="1037a10"></a>能？即是精進如何修學如是堪能？」</p><p style="text-indent: 0em; margin-left: 0em"><span class="linehead"></span>舍利子言：<a 
name="1037a11" id="1037a11"></a>「堪能即是方便善巧之所作業。菩薩要依方<a 
name="1037a12" id="1037a12"></a>便善巧，知一切法皆如幻事。菩薩安住方便<a 
name="1037a13" id="1037a13"></a>善巧，不怖法空、不墮實際。譬如有人住高山<a 
name="1037a14" id="1037a14"></a>頂，兩手堅執輕固傘蓋，臨山&#x5CEF;刃翹足引<a 
name="1037a15" id="1037a15"></a>頸，俯觀巖下險絕深坑；傘蓋承風力所持御，<a 
name="1037a16" id="1037a16"></a>雖臨險岸而不墮落；如是菩薩方便善巧<a 
name="1037a17" id="1037a17"></a>大悲般若力所任持，雖如實觀諸法如幻虛<a 
name="1037a18" id="1037a18"></a>妄顯現本性空寂，而心都無下劣怖畏，於法<a 
name="1037a19" id="1037a19"></a>實際亦不證入。何以故？滿慈子！是諸菩薩方<a 
name="1037a20" id="1037a20"></a>便善巧，大悲般若力所任持，不怖法空、不證<a 
name="1037a21" id="1037a21"></a>實際。如持傘蓋俯峻&#x5CEF;巖，觀險絕坑無怖無<a 
name="1037a22" id="1037a22"></a>墮；如是菩薩摩訶薩眾被戴堅固甲冑，攝受<a 
name="1037a23" id="1037a23"></a>方便善巧，成就第一圓滿淨戒波羅蜜多為<a 
name="1037a24" id="1037a24"></a>所依止，雖求無上正等菩提，而不見法已<a 
name="1037a25" id="1037a25"></a>正、當證。應知如是菩薩淨戒波羅蜜多，一切<a 
name="1037a26" id="1037a26"></a>皆由方便善巧所攝受故，能至無上正等菩<a 
name="1037a27" id="1037a27"></a>提。如是菩薩方便善巧所攝受故，常不遠離<a 
name="1037a28" id="1037a28"></a>所學六種波羅蜜多，是諸菩薩由不遠離所<a 
name="1037a29" id="1037a29"></a>學六種波羅蜜多，漸次&#x96A3;近一切智智，超勝<a 
name="1037b01" id="1037b01"></a>一切聲聞、獨覺，何以故？滿慈子！是諸菩薩專<a 
name="1037b02" id="1037b02"></a>意趣求如無價寶一切智故。</p><a 
name="1037b03" id="1037b03"></a><p style="text-indent: 0em; margin-left: 0em"><span class="linehead"></span>「又，滿慈子！如有二人作大方便，入深山窟求<a 
name="1037b04" id="1037b04"></a>無價寶。彼入未久便見兩邊。有諸少價金銀<a 
name="1037b05" id="1037b05"></a>等寶，俱見不取漸次前行；復見兩邊有多價<a 
name="1037b06" id="1037b06"></a>寶，一見貪著荷負而還，一見不取更復前進，<a 
name="1037b07" id="1037b07"></a>至極勝處獲無價寶，恣意持還多所饒益。如<a 
name="1037b08" id="1037b08"></a>是菩薩作大方便，求證無上正<span class="corr" title='[覺&gt;等] cf.【麗】'>等</span>菩提，欲為<a 
name="1037b09" id="1037b09"></a>有情作大饒益，趣入佛法略有二種：一、有菩<a 
name="1037b10" id="1037b10"></a>薩無方便善巧故，雖聞世間種種善法心不<a 
name="1037b11" id="1037b11"></a>貪染，而聞二乘所有功德心便愛味，由愛味<a 
name="1037b12" id="1037b12"></a>故精勤攝受，遠離所求一切智智，退失無上<a 
name="1037b13" id="1037b13"></a>正等覺心；如彼初人見少價寶雖不貪著，而<a 
name="1037b14" id="1037b14"></a>見多價貪著持還失無價寶。二、有菩薩有方<a 
name="1037b15" id="1037b15"></a>便善巧故，初聞世間種種善法心不貪染，次<a 
name="1037b16" id="1037b16"></a>聞二乘所有功德亦不愛味，由不愛味便不<a 
name="1037b17" id="1037b17"></a>思惟，由不思惟便不修習，既不修習方便厭<a 
name="1037b18" id="1037b18"></a>捨。所以者何？此諸菩薩知世善法多諸過患，<a 
name="1037b19" id="1037b19"></a>不能究竟自利利他，障礙所求一切智智；聲<a 
name="1037b20" id="1037b20"></a>聞、獨覺功德善根，雖出世間而但自利，不能<a 
name="1037b21" id="1037b21"></a>普利一切有情，亦障所求一切智智，故不愛<a 
name="1037b22" id="1037b22"></a>味亦不思惟，於彼善根不樂修習。由斯超越<a 
name="1037b23" id="1037b23"></a>彼二乘地，勤求無上正等菩提，漸次證得一<a 
name="1037b24" id="1037b24"></a>切智智；如彼後人見少價寶及多價寶俱不<a 
name="1037b25" id="1037b25"></a>貪著，漸次深入至極勝處，獲無價寶恣意持<a 
name="1037b26" id="1037b26"></a>還，與諸有情作大饒益。</p><p style="text-indent: 0em; margin-left: 0em"><span class="linehead"></span>「如是菩薩方便善巧，<a 
name="1037b27" id="1037b27"></a>既不貪染世間善法，於二乘法亦不愛味，由<a 
name="1037b28" id="1037b28"></a>斯漸次趣大菩提，修多百千難行苦行，供養<a 
name="1037b29" id="1037b29"></a>恭敬無量如來，成熟有情、嚴淨佛土，至極圓<a 
name="1037c01" id="1037c01"></a>滿得一切智，利益安樂無量有情，如無價寶<a 
name="1037c02" id="1037c02"></a>多所饒益。如是菩薩方便善巧，雖聞二乘種<a 
name="1037c03" id="1037c03"></a>種功德，而能了達皆非究竟，雖能取證而深<a 
name="1037c04" id="1037c04"></a>厭捨，雖深厭捨而能巧說，方便饒益彼類有<a 
name="1037c05" id="1037c05"></a>情，令善修行證涅槃樂。如是菩薩方便善巧，<a 
name="1037c06" id="1037c06"></a>能不攝受二乘功德，精進修行諸菩薩行，趣<a 
name="1037c07" id="1037c07"></a>證無上正等菩提，作諸有情利益安樂。」</p><a 
name="1037c08" id="1037c08"></a><p style="text-indent: 0em; margin-left: 0em"><span class="linehead"></span>爾時，滿慈子問舍利子言：「若諸菩薩住不退<a 
name="1037c09" id="1037c09"></a>位，於何等行不應味著？」</p><p style="text-indent: 0em; margin-left: 0em"><span class="linehead"></span>舍利子言：「彼於六種<a 
name="1037c10" id="1037c10"></a>波羅蜜多不應味著。何以故？滿慈子！若深味<a 
name="1037c11" id="1037c11"></a>著布施、淨戒、安忍、精進、靜慮、般若波羅蜜多，<a 
name="1037c12" id="1037c12"></a>心便雜染，不能如實利樂有情，亦復不能嚴<a 
name="1037c13" id="1037c13"></a>淨佛土，由斯經久乃能證得所求無上正等菩<a 
name="1037c14" id="1037c14"></a>提，故彼菩薩應作是念：『我於六種波羅蜜多，<a 
name="1037c15" id="1037c15"></a>雖應精勤勇猛修習，時無間斷如救頭然，而<a 
name="1037c16" id="1037c16"></a>於其中不應味著。』</p><p style="text-indent: 0em; margin-left: 0em"><span class="linehead"></span>「又，滿慈子！彼諸菩薩不應<a 
name="1037c17" id="1037c17"></a>味著種種空觀。何以故？滿慈子！若深味著內<a 
name="1037c18" id="1037c18"></a>空、外空、內外空、空空、大空、勝義空、有為空、無為<a 
name="1037c19" id="1037c19"></a>空、畢竟空、無際空、散空、無變異空、本性空、自相<a 
name="1037c20" id="1037c20"></a>空、共相空、一切法空、不可得空、無性空、自性空、<a 
name="1037c21" id="1037c21"></a>無性自性空觀，心便雜染，不能如實利樂有<a 
name="1037c22" id="1037c22"></a>情，亦復不能嚴淨佛土，由斯經久乃能證得所<a 
name="1037c23" id="1037c23"></a>求無上正等菩提，故彼菩薩應作是念：『我於<a 
name="1037c24" id="1037c24"></a>如是種種空觀，雖應精勤勇猛修習，時無間<a 
name="1037c25" id="1037c25"></a>斷如救頭然，而於其中不應味著。』</p><p style="text-indent: 0em; margin-left: 0em"><span class="linehead"></span>「又，滿慈子！<a 
name="1037c26" id="1037c26"></a>彼諸菩薩不應味著真如等觀。何以故？滿慈<a 
name="1037c27" id="1037c27"></a>子！若深味著諸法真如、法界、法性，不虛妄性、<a 
name="1037c28" id="1037c28"></a>不變異性、平等性、離生性、法定、法住、實際、虛空<a 
name="1037c29" id="1037c29"></a>界、不思議界觀，心便雜染，不能如實利樂有<a 
name="1038a01" id="1038a01"></a>情，亦復不能嚴淨佛土，由斯經久乃能證得<a 
name="1038a02" id="1038a02"></a>所求無上正等菩提，故彼菩薩應作是念：『我<a 
name="1038a03" id="1038a03"></a>於如是真如等觀，雖應精勤勇猛修習，時無<a 
name="1038a04" id="1038a04"></a>間斷如救頭然，而於其中不應味著。』</p><p style="text-indent: 0em; margin-left: 0em"><span class="linehead"></span>「又，滿慈<a 
name="1038a05" id="1038a05"></a>子！彼諸菩薩不應味著諸緣起觀。何以故？滿<a 
name="1038a06" id="1038a06"></a>慈子！若深味著，無明緣行，行緣識，識緣名色，<a 
name="1038a07" id="1038a07"></a>名色緣六處，六處緣觸，觸緣受，受緣愛，愛緣<a 
name="1038a08" id="1038a08"></a>取，取緣有，有緣生，生緣老死，無明滅故行<a 
name="1038a09" id="1038a09"></a>滅，乃至生滅故老死滅觀，心便雜染，不能如<a 
name="1038a10" id="1038a10"></a>實利樂有情，亦復不能嚴淨佛土，由斯經久<a 
name="1038a11" id="1038a11"></a>乃能證得所求無上正等菩提，故彼菩薩應<a 
name="1038a12" id="1038a12"></a>作是念：『我於如是諸緣起觀，雖應精勤勇猛<a 
name="1038a13" id="1038a13"></a>修習，時無間斷如救頭然，而於其中不應味<a 
name="1038a14" id="1038a14"></a>著。』</p><p style="text-indent: 0em; margin-left: 0em"><span class="linehead"></span>「又，滿慈子！彼諸菩薩不應味著諸聖諦觀。<a 
name="1038a15" id="1038a15"></a>何以故？滿慈子！若深味著苦、集、滅、道四聖諦<a 
name="1038a16" id="1038a16"></a>觀，心便雜染，不能如實利樂有情，亦復不能<a 
name="1038a17" id="1038a17"></a>嚴淨佛土，由斯經久乃能證得所求無上正等<a 
name="1038a18" id="1038a18"></a>菩提，故彼菩薩應作是念：『我於如是諸聖諦<a 
name="1038a19" id="1038a19"></a>觀，雖應精勤勇猛修習，時無間斷如救頭然，<a 
name="1038a20" id="1038a20"></a>而於其中不應味著。』</p><p style="text-indent: 0em; margin-left: 0em"><span class="linehead"></span>「又，滿慈子！彼諸菩薩不<a 
name="1038a21" id="1038a21"></a>應味著助菩提分。何以故？滿慈子！若深味著<a 
name="1038a22" id="1038a22"></a>四念住、四正斷、四神足、五根、五力、七等覺支、八<a 
name="1038a23" id="1038a23"></a>聖道支，心便雜染，不能如實利樂有情，亦復<a 
name="1038a24" id="1038a24"></a>不能嚴淨佛土，由斯經久乃能證得所求無上<a 
name="1038a25" id="1038a25"></a>正等菩提，故彼菩薩應作是念：『我於如是助<a 
name="1038a26" id="1038a26"></a>菩提分，雖應精勤勇猛修習，時無間斷如救<a 
name="1038a27" id="1038a27"></a>頭然，而於其中不應味著。』</p><p style="text-indent: 0em; margin-left: 0em"><span class="linehead"></span>「又，滿慈子！彼諸菩<a 
name="1038a28" id="1038a28"></a>薩不應味著三解脫門。何以故？滿慈子！若深<a 
name="1038a29" id="1038a29"></a>味著空、無相、無願解脫門，心便雜染，不能如<a 
name="1038a30" id="1038a30"></a>實利樂有情，亦復不能嚴淨佛土，由斯經久<a 
name="1038b01" id="1038b01"></a>乃能證得所求無上正等菩提，故彼菩薩應<a 
name="1038b02" id="1038b02"></a>作是念：『我於如是三解脫門，雖應精勤勇猛<a 
name="1038b03" id="1038b03"></a>修習，時無間斷如救頭然，而於其中不應味<a 
name="1038b04" id="1038b04"></a>著。』</p><p style="text-indent: 0em; margin-left: 0em"><span class="linehead"></span>「又，滿慈子！彼諸菩薩不應味著陀羅尼門、<a 
name="1038b05" id="1038b05"></a>三摩地門。何以故？滿慈子！若深味著陀羅尼<a 
name="1038b06" id="1038b06"></a>門、三摩地門，心便雜染，不能如實利樂有情，<a 
name="1038b07" id="1038b07"></a>亦復不能嚴淨佛土，由斯經久乃能證得所求<a 
name="1038b08" id="1038b08"></a>無上正等菩提，故彼菩薩應作是念：『我於如<a 
name="1038b09" id="1038b09"></a>是陀羅尼門、三摩地門，雖應精勤勇猛修習，<a 
name="1038b10" id="1038b10"></a>時無間斷如救頭然，而於其中不應味著。』</p><p style="text-indent: 0em; margin-left: 0em"><span class="linehead"></span>「又，<a 
name="1038b11" id="1038b11"></a>滿慈子！彼諸菩薩不應味著靜慮、無量、等至、<a 
name="1038b12" id="1038b12"></a>解脫。何以故？滿慈子！若深味著靜慮、無量、等<a 
name="1038b13" id="1038b13"></a>至、解脫，心便雜染，不能如實利樂有情，亦復<a 
name="1038b14" id="1038b14"></a>不能嚴淨佛土，由斯經久乃能證得所求無上<a 
name="1038b15" id="1038b15"></a>正等菩提，故彼菩薩應作是念：『我於如是靜<a 
name="1038b16" id="1038b16"></a>慮、無量、等至、解脫，雖應精勤勇猛修習，時無<a 
name="1038b17" id="1038b17"></a>間斷如救頭然，而於其中不應味著。』</p><p style="text-indent: 0em; margin-left: 0em"><span class="linehead"></span>「又，滿慈<a 
name="1038b18" id="1038b18"></a>子！彼諸菩薩不應味著勝處、遍處、九次第定。<a 
name="1038b19" id="1038b19"></a>何以故？滿慈子！若深味著勝處、遍處、九次第<a 
name="1038b20" id="1038b20"></a>定，心便雜染，不能如實利樂有情，亦復不能<a 
name="1038b21" id="1038b21"></a>嚴淨佛土，由斯經久乃能證得所求無上正等<a 
name="1038b22" id="1038b22"></a>菩提，故彼菩薩應作是念：『我於如是勝處、遍<a 
name="1038b23" id="1038b23"></a>處、九次第定，雖應精勤勇猛修習，時無間斷<a 
name="1038b24" id="1038b24"></a>如救頭然，而於其中不應味著。』</p><p style="text-indent: 0em; margin-left: 0em"><span class="linehead"></span>「又，滿慈子！<a 
name="1038b25" id="1038b25"></a>彼諸菩薩不應味著修諸地智。何以故？滿<a 
name="1038b26" id="1038b26"></a>慈子！若深味著修諸地智，心便雜染，不能<a 
name="1038b27" id="1038b27"></a>如實利樂有情，亦復不能嚴淨佛土，由斯經<a 
name="1038b28" id="1038b28"></a>久乃能證得所求無上正等菩提，故彼菩薩<a 
name="1038b29" id="1038b29"></a>應作是念：『我於如是修諸地智，雖應精勤勇<a 
name="1038c01" id="1038c01"></a>猛修習，時無間斷如救頭然，而於其中不應<a 
name="1038c02" id="1038c02"></a>味著。』</p><p style="text-indent: 0em; margin-left: 0em"><span class="linehead"></span>「又，滿慈子！彼諸菩薩不應味著五眼、<a 
name="1038c03" id="1038c03"></a>六神通。何以故？滿慈子！若深味著五眼、六<a 
name="1038c04" id="1038c04"></a>神通，心便雜染，不能如實利樂有情，亦復不<a 
name="1038c05" id="1038c05"></a>能嚴淨佛土，由斯經久乃能證得所求無上正<a 
name="1038c06" id="1038c06"></a>等菩提，故彼菩薩應作是念：『我於如是五眼、<a 
name="1038c07" id="1038c07"></a>六神通，雖應精勤勇猛修習，時無間斷如救<a 
name="1038c08" id="1038c08"></a>頭然，而於其中不應味著。』</p><p style="text-indent: 0em; margin-left: 0em"><span class="linehead"></span>「又，滿慈子！彼諸<a 
name="1038c09" id="1038c09"></a>菩薩不應味著如來十力、四無所畏、四無礙<a 
name="1038c10" id="1038c10"></a>解。何以故？滿慈子！若深味著如來十力、四無<a 
name="1038c11" id="1038c11"></a>所畏、四無礙解，心便雜染，不能如實利樂有<a 
name="1038c12" id="1038c12"></a>情，亦復不能嚴淨佛土，由斯經久乃能證得<a 
name="1038c13" id="1038c13"></a>所求無上正等菩提，故彼菩薩應作是念：『我<a 
name="1038c14" id="1038c14"></a>於如是如來十力、四無所畏、四無礙解，雖應<a 
name="1038c15" id="1038c15"></a>精勤勇猛修習，時無間斷如救頭然，而於其<a 
name="1038c16" id="1038c16"></a>中不應味著。』</p><p style="text-indent: 0em; margin-left: 0em"><span class="linehead"></span>「又，滿慈子！彼諸菩薩不應味著<a 
name="1038c17" id="1038c17"></a>大慈、大悲、大喜、大捨。何以故？滿慈子！若深<a 
name="1038c18" id="1038c18"></a>味著大慈、大悲、大喜、大捨，心便雜染，不能如<a 
name="1038c19" id="1038c19"></a>實利樂有情，亦復不能嚴淨佛土，由斯經久<a 
name="1038c20" id="1038c20"></a>乃能證得所求無上正等菩提，故彼菩薩應<a 
name="1038c21" id="1038c21"></a>作是念：『我於如是大慈、大悲、大喜、大捨，雖應<a 
name="1038c22" id="1038c22"></a>精勤勇猛修習，時無間斷如救頭然，而於其<a 
name="1038c23" id="1038c23"></a>中不應味著。』</p><p style="text-indent: 0em; margin-left: 0em"><span class="linehead"></span>「又，滿慈子！彼諸菩薩不應味著<a 
name="1038c24" id="1038c24"></a>十八佛不共法。何以故？滿慈子！若深味著十<a 
name="1038c25" id="1038c25"></a>八佛不共法，心便雜染，不能如實利樂有情，<a 
name="1038c26" id="1038c26"></a>亦復不能嚴淨佛土，由斯經久乃能證得所求<a 
name="1038c27" id="1038c27"></a>無上正等菩提，故彼菩薩應作是念：『我於如<a 
name="1038c28" id="1038c28"></a>是十八佛不共法，雖應精勤勇猛修習，時無<a 
name="1038c29" id="1038c29"></a>間斷如救頭然，而於其中不應味著。』</p><p style="text-indent: 0em; margin-left: 0em"><span class="linehead"></span>「又，滿慈<a 
name="1039a01" id="1039a01"></a>子！彼諸菩薩不應味著無忘失法、恒住捨性。<a 
name="1039a02" id="1039a02"></a>何以故？滿慈子！若深味著無忘失法、恒住捨<a 
name="1039a03" id="1039a03"></a>性，心便雜染，不能如實利樂有情，亦復不能<a 
name="1039a04" id="1039a04"></a>嚴淨佛土，由斯經久乃能證得所求無上正等<a 
name="1039a05" id="1039a05"></a>菩提，故彼菩薩應作是念：『我於如是無忘失<a 
name="1039a06" id="1039a06"></a>法、恒住捨性，雖應精勤勇猛修習，時無間斷<a 
name="1039a07" id="1039a07"></a>如救頭然，而於其中不應味著。』</p><p style="text-indent: 0em; margin-left: 0em"><span class="linehead"></span>「又，滿慈子！<a 
name="1039a08" id="1039a08"></a>彼諸菩薩不應味著一切智、道相智、一切相智。<a 
name="1039a09" id="1039a09"></a>何以故？滿慈子！若深味著一切智、道相智、一<a 
name="1039a10" id="1039a10"></a>切相智，心便雜染，不能如實利樂有情，亦復<a 
name="1039a11" id="1039a11"></a>不能嚴淨佛土，由斯經久乃能證得所求無<a 
name="1039a12" id="1039a12"></a>上正等菩提，故彼菩薩應作是念：『我於如是<a 
name="1039a13" id="1039a13"></a>一切智、道相智、一切相智，雖應精勤勇猛修<a 
name="1039a14" id="1039a14"></a>習，時無間斷如救頭然，而於其中不應味著。』</p><a 
name="1039a15" id="1039a15"></a><p style="text-indent: 0em; margin-left: 0em"><span class="linehead"></span>「又，滿慈子！若諸菩薩欲證無上正等菩提，不<a 
name="1039a16" id="1039a16"></a>應現行如是分別：『我由如是菩薩淨戒，攝受<a 
name="1039a17" id="1039a17"></a>諸相及諸隨好。』若諸菩薩現行如是分別心<a 
name="1039a18" id="1039a18"></a>者，應知名為犯菩薩戒。是故菩薩不應貪求<a 
name="1039a19" id="1039a19"></a>諸相隨好求趣無上正等菩提。若諸菩薩取<a 
name="1039a20" id="1039a20"></a>著相好受持淨戒，應知名為取著淨戒有所<a 
name="1039a21" id="1039a21"></a>毀犯；若諸菩薩取著淨戒有所毀犯，定不能<a 
name="1039a22" id="1039a22"></a>證所求無上正等菩提。」</p><a 
name="1039a23" id="1039a23"></a><p><span class="juanname">大般若波羅蜜多經卷第五百八十七</span></p>
<hr>【經文資訊】大正藏第 07 冊 No. 0220 大般若波羅蜜多經(第401卷-第600卷)<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】妙雲蘭若提供，眾生出版社提供，日本 SAT 組織提供，眾生出版社提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index55b9.html?index=T07n0220" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T07n0220_587 by HTTrack Website Copier/3.x [XR&CO'2014], Tue, 07 Jun 2016 06:46:09 GMT -->
</html>
