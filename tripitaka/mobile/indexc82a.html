<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T49n2035_041 by HTTrack Website Copier/3.x [XR&CO'2014], Tue, 07 Jun 2016 06:59:57 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=698777470&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT49n2035&amp;utmp=%2Fmobile%2Findex.php%3Findex%3DT49n2035_041&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index48f8.html?index=T49n2035_040" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第49冊<br/>No.2035 佛祖統紀 (54卷)<br/>【宋 志磐撰】<br/>第 41 卷</p>
	<a href="index2735.html?index=T49n2035_042" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T49">
<div class="root" id="2035" sutra_name="佛祖統紀" sutra_juan="[卷41]">　
<a 
name="0377c19" id="0377c19"></a><a 
name="0377c20" id="0377c20"></a><a 
name="0377c21" id="0377c21"></a><p><span class="juanname">佛祖統紀卷第四十一</span></p><a 
name="0377c22" id="0377c22"></a><a 
name="0377c23" id="0377c23"></a><p style="margin-left: 4em"><span class="byline">宋咸淳四明東湖沙門志磐撰</span></p><a 
name="0377c24" id="0377c24"></a><p style="margin-left: 3em"><span class="headname">法運通塞志第十七之八</span></p><a 
name="0377c25" id="0377c25"></a><p style="margin-left: 4em"><span class="headname">代宗<span class="note">(豫肅宗長子)</span></span></p><a 
name="0377c26" id="0377c26"></a><p style="text-indent: 0em; margin-left: 0em"><span class="linehead"></span>永泰元年九月。鑄金銅佛像成。於光順門<a 
name="0377c27" id="0377c27"></a>率百僚致拜○十月吐蕃寇逼京師。命內<a 
name="0377c28" id="0377c28"></a>出仁王經二輦送西明諸寺。詔不空三藏<a 
name="0377c29" id="0377c29"></a>置百高座講經。帝臨御行香禮敬。已而寇<a 
name="0378a01" id="0378a01"></a>平。詔曰。仁王寶經義崇護國。前代所譯理<a 
name="0378a02" id="0378a02"></a>未融通。乃&#x52C5;不空三藏沙門飛錫良賁等。<a 
name="0378a03" id="0378a03"></a>於大明宮南桃園重譯。帝親對讀。謂新舊二<a 
name="0378a04" id="0378a04"></a>經理雖符順。所譯新本文義甚周。乃御製<a 
name="0378a05" id="0378a05"></a>序文。加不空特進鴻臚卿○詔出家沙門尊<a 
name="0378a06" id="0378a06"></a>居三寶。其令天下官司毋得捶辱僧尼○<a 
name="0378a07" id="0378a07"></a>&#x52C5;大興善寺建方等戒壇。立臨壇大德十<a 
name="0378a08" id="0378a08"></a>人○帝夢六祖請衣&#x9262;還山。乃令劉崇景<a 
name="0378a09" id="0378a09"></a>頂戴送還。&#x52C5;韶州刺史楊瑊以禮奉安○&#x52C5;<a 
name="0378a10" id="0378a10"></a>沙門百人於禁中行念誦法。謂之內道場。<a 
name="0378a11" id="0378a11"></a>出入乘馬。度支廩給○章敬沙門崇慧與道<a 
name="0378a12" id="0378a12"></a>士角法告勝。&#x52C5;賜紫衣○&#x52C5;於金剛智諸<a 
name="0378a13" id="0378a13"></a>灌頂道場。撰沙門二七員。為國長誦佛頂<a 
name="0378a14" id="0378a14"></a>&#x546A;○鎮國純陀三藏亡。年六百歲。</p><a 
name="0378a15" id="0378a15"></a><p style="text-indent: 0em; margin-left: 0em"><span class="linehead"></span>大歷元年。&#x52C5;沙門良賁。於桃園撰仁王經<a 
name="0378a16" id="0378a16"></a>疏進上。姑蘇支硎山沙門道遵<span class="note">(左溪弟子)</span>置法華<a 
name="0378a17" id="0378a17"></a>經院。舉高行十四人常持法華以燭繼晝。<a 
name="0378a18" id="0378a18"></a>用揚大雄之慈聲。郡刺史韋元甫。尚書劉晏。<a 
name="0378a19" id="0378a19"></a>奏賜法華道場。於是自江以東置經院者<a 
name="0378a20" id="0378a20"></a>十七所。皆取法於師也○衛州別駕周伯達。<a 
name="0378a21" id="0378a21"></a>常持金剛經。忽見光中有梵僧自稱須菩<a 
name="0378a22" id="0378a22"></a>提。曰汝誦經數年。何為不斷肉食。伯達竦<a 
name="0378a23" id="0378a23"></a>懼。即蔬素轉加勤誦。祥感屢見。</p><a 
name="0378a24" id="0378a24"></a><p style="text-indent: 0em; margin-left: 0em"><span class="linehead"></span>二年。詔輔相大臣始建功德院○杜鴻漸初<a 
name="0378a25" id="0378a25"></a>撫巴蜀。遣使詣白崖。請無住禪師入城問<a 
name="0378a26" id="0378a26"></a>道。師曰。觸目皆如。鴻漸由是棲心禪悅。晚<a 
name="0378a27" id="0378a27"></a>年入相。以疾辭退。臨終沐浴。命朝服加僧<a 
name="0378a28" id="0378a28"></a>伽梨。剃鬚髮別眾而逝。依沙門法火焚<a 
name="0378a29" id="0378a29"></a>其軀○法照法師於南岳雲&#x5CEF;寺食&#x9262;中&#x89A9;<a 
name="0378b01" id="0378b01"></a>五色雲。見山<span class="gaiji">澗<!--gaiji,澗,1[澗-日+月],2&#x3D4E;,3--></span>石門有寺榜曰大聖竹林<a 
name="0378b02" id="0378b02"></a>寺。遂與同志往謁五臺。見金門樓觀。一如<a 
name="0378b03" id="0378b03"></a>&#x9262;中所見。入寺至講堂。見文殊普賢分座<a 
name="0378b04" id="0378b04"></a>說法菩薩萬數。師前作禮。問曰。末代修行<a 
name="0378b05" id="0378b05"></a>以何為要。文殊曰。諸修行門無如念佛。師<a 
name="0378b06" id="0378b06"></a>辭退作禮。舉頭俱失。乃於見處建寺號竹<a 
name="0378b07" id="0378b07"></a>林云。</p><a 
name="0378b08" id="0378b08"></a><p style="text-indent: 0em; margin-left: 0em"><span class="linehead"></span>三年。詔慧忠國師入內。引太白山人見之。<a 
name="0378b09" id="0378b09"></a>師曰。汝蘊何能。山人曰。識山識地識字善<a 
name="0378b10" id="0378b10"></a>算。師曰。山人所居是雄山雌山。茫然不知<a 
name="0378b11" id="0378b11"></a>對。師曰。殿上此是何地。答曰。容弟子算。師<a 
name="0378b12" id="0378b12"></a>於地上一畫。問何字。答曰。是一字。師曰。土<a 
name="0378b13" id="0378b13"></a>上一畫豈不是王字。師曰。三七是多少。答<a 
name="0378b14" id="0378b14"></a>曰。二十一。師曰。三七豈不是十字。師謂帝<a 
name="0378b15" id="0378b15"></a>曰。問山不識山。問地不識地。問字不識<a 
name="0378b16" id="0378b16"></a>字。問算不識算。陛下何以得此愚人。帝<a 
name="0378b17" id="0378b17"></a>顧山人曰。師國寶也。帝在便殿指宦者魚<a 
name="0378b18" id="0378b18"></a>朝恩。謂師曰。朝恩亦解佛法。朝恩進問師<a 
name="0378b19" id="0378b19"></a>曰。何謂無明從何而起。師曰。衰相現前奴<a 
name="0378b20" id="0378b20"></a>也解問佛法。朝恩大怒師曰。即此是無明。<a 
name="0378b21" id="0378b21"></a>無明從此起。後朝廷裁決或不預。輟怒曰。<a 
name="0378b22" id="0378b22"></a>天下事有不由我。帝聞不樂。責其異圖縊<a 
name="0378b23" id="0378b23"></a>殺之○詔徑山法欽禪師入見。上待以師禮。<a 
name="0378b24" id="0378b24"></a>&#x751E;在內廷見帝至起立。帝曰。師何以起。師<a 
name="0378b25" id="0378b25"></a>曰。檀越何得向四威儀中見貧道。帝大悅。<a 
name="0378b26" id="0378b26"></a>所賜一不受。布衣瓦&#x9262;與弟子日唯乞食。<a 
name="0378b27" id="0378b27"></a>相國楊綰歎曰。真方外士也。平章崔渙問曰。<a 
name="0378b28" id="0378b28"></a>弟子可出家否。師曰。出家是大丈夫事。豈<a 
name="0378b29" id="0378b29"></a>將相之所能為。晉公裴度三十餘人。皆問道<a 
name="0378c01" id="0378c01"></a>行門人禮。後乞歸山。賜號國一禪師。&#x52C5;杭<a 
name="0378c02" id="0378c02"></a>州守臣於山中重建寺宇。長吏月至候問。<a 
name="0378c03" id="0378c03"></a>師初依素禪師。素戒之曰。汝乘流而行逢<a 
name="0378c04" id="0378c04"></a>徑而止。師遂南抵臨安。見東北一山。逢樵<a 
name="0378c05" id="0378c05"></a>子問其地。曰徑山也。乃駐錫焉<span class="note">(四祖下七世)</span>○<a 
name="0378c06" id="0378c06"></a>七月詔建盂蘭盆會。設高祖下七廟神座。<a 
name="0378c07" id="0378c07"></a>自太廟迎入內道場。具幡華鼓吹迎行衢<a 
name="0378c08" id="0378c08"></a>道。百僚迎拜。歲以為常。翌日產靈芝於太<a 
name="0378c09" id="0378c09"></a>廟二室○詔南岳沙門法照為國師。師言。其<a 
name="0378c10" id="0378c10"></a>師南岳承遠有異德。上南向而禮焉。度其<a 
name="0378c11" id="0378c11"></a>道不可致。乃名其居曰般舟道場。用尊<a 
name="0378c12" id="0378c12"></a>其位<span class="note">(柳文)</span>○荊溪禪師於天台佛隴。為道邃<a 
name="0378c13" id="0378c13"></a>法師說止觀法門○&#x52C5;回紇奉末尼者建<a 
name="0378c14" id="0378c14"></a>大雲光明寺。</p><a 
name="0378c15" id="0378c15"></a><p style="text-indent: 0em; margin-left: 0em"><span class="linehead"></span>四年。帝於大明宮建道場。感佛光現。諸王<a 
name="0378c16" id="0378c16"></a>公主近侍諸臣。並&#x89A9;光相。自子夜至雞鳴。<a 
name="0378c17" id="0378c17"></a>宰相裴冕上表稱賀。五年。彗星見於東方。<a 
name="0378c18" id="0378c18"></a>詔不空三藏行法。既而星殞。時春夏不雨。<a 
name="0378c19" id="0378c19"></a>詔建壇祈禱。越二日大雨霑足○初沙門自<a 
name="0378c20" id="0378c20"></a>覺居平山。為鬼神講經。當陽節度使張昭。<a 
name="0378c21" id="0378c21"></a>躬入山致請曰。昭無政術致三年亢陽。引<a 
name="0378c22" id="0378c22"></a>咎無補。聞龍神依師聽法忘其行雨願起<a 
name="0378c23" id="0378c23"></a>大悲。師焚香遙望潭洞而祝。頃刻雲起甘<a 
name="0378c24" id="0378c24"></a>澤遽下。歲乃有秋。</p><a 
name="0378c25" id="0378c25"></a><p style="text-indent: 0em; margin-left: 0em"><span class="linehead"></span>六年。滁州刺史李幼卿奏。沙門法琛於瑯耶<a 
name="0378c26" id="0378c26"></a>山建佛剎繪圖以進。帝於前一夕夢遊山<a 
name="0378c27" id="0378c27"></a>寺。及覽圖皆夢中所至者。因賜名寶應寺<a 
name="0378c28" id="0378c28"></a>○回紇請於荊揚洪越等州置大雲光明寺。<a 
name="0378c29" id="0378c29"></a>其徒白衣白冠。</p><a 
name="0379a01" id="0379a01"></a><p style="text-indent: 0em; margin-left: 0em"><span class="linehead"></span>八年。&#x52C5;天下童行策試經律論三科。給牒<a 
name="0379a02" id="0379a02"></a>放度。</p><a 
name="0379a03" id="0379a03"></a><p style="text-indent: 0em; margin-left: 0em"><span class="linehead"></span>九年。帝夢建康牛首山辟支佛來見。&#x52C5;太子<a 
name="0379a04" id="0379a04"></a>詹事古侁。於山中建七級浮圖○六月不<a 
name="0379a05" id="0379a05"></a>空三藏告病。詔加開府儀同三司封肅國<a 
name="0379a06" id="0379a06"></a>公。食邑三千戶。及示寂。帝輟朝三日。賜祭<a 
name="0379a07" id="0379a07"></a>贈司空。諡大辯正廣智三藏。</p><a 
name="0379a08" id="0379a08"></a><p style="text-indent: 0em; margin-left: 0em"><span class="linehead"></span>十年。&#x52C5;大興善寺建不空三藏塔。</p><a 
name="0379a09" id="0379a09"></a><p style="text-indent: 0em; margin-left: 0em"><span class="linehead"></span>十一年。&#x52C5;問崇聖寺三綱老宿<span class="note">(寺主知事維那為三)</span>如<a 
name="0379a10" id="0379a10"></a>聞文綱律師親傳先師宣律師釋迦佛牙舍<a 
name="0379a11" id="0379a11"></a>利。宜詣右銀臺門進上以副朕瞻禮之心。</p><a 
name="0379a12" id="0379a12"></a><p style="text-indent: 0em; margin-left: 0em"><span class="linehead"></span>十二年。淮西兵馬使李重倩舍宅為佛經<a 
name="0379a13" id="0379a13"></a>坊賜名寶應一切經坊。</p><a 
name="0379a14" id="0379a14"></a><p style="text-indent: 0em; margin-left: 0em"><span class="linehead"></span>十三年。詔兩街臨壇大德圓照等十四人。集<a 
name="0379a15" id="0379a15"></a>安國寺定四分律新舊兩疏。僉定一本。</p><a 
name="0379a16" id="0379a16"></a><p style="text-indent: 0em; margin-left: 0em"><span class="linehead"></span>十四年。泗州僧伽大師忽見形於禁中。謂<a 
name="0379a17" id="0379a17"></a>帝曰。州將<span class="note">(太守兼職兵者)</span>令普光王寺出財供十<a 
name="0379a18" id="0379a18"></a>驛乘傳者<span class="note">(傳張戀反)</span>可免此役。帝即遣使傳旨。<a 
name="0379a19" id="0379a19"></a>賜絹綵黃金澡罐。&#x52C5;寫真容入內供養○<a 
name="0379a20" id="0379a20"></a>五月帝崩。太子即位。詔自今毋得置寺觀<a 
name="0379a21" id="0379a21"></a>及請度僧尼。</p><a 
name="0379a22" id="0379a22"></a><p style="margin-left: 4em"><span class="headname">德宗<span class="note">(造代宗子)</span></span></p><a 
name="0379a23" id="0379a23"></a><p style="text-indent: 0em; margin-left: 0em"><span class="linehead"></span>建中元年。沙門圓照進新定四分律疏。&#x52C5;賜<a 
name="0379a24" id="0379a24"></a>紫衣。充內供奉檢校鴻臚卿。食邑三百戶。</p><a 
name="0379a25" id="0379a25"></a><p style="text-indent: 0em; margin-left: 0em"><span class="linehead"></span>二年。吐蕃遣使乞朝廷賜沙門善講佛理<a 
name="0379a26" id="0379a26"></a>者。帝令良琇文素往赴說法教化。歲一更<a 
name="0379a27" id="0379a27"></a>之○四明無生居士胡幽貞。修華嚴感應傳<a 
name="0379a28" id="0379a28"></a>一卷。備載歷代弘經之&#x8FF9;。言龍樹龍宮所傳<a 
name="0379a29" id="0379a29"></a>下本十萬偈。今東土譯成八十卷者。唯四萬<a 
name="0379b01" id="0379b01"></a>五千偈。其餘尚祕天竺。故今發願哀請下本<a 
name="0379b02" id="0379b02"></a>經偈具足流傳此土○信州南嚴草衣禪師<a 
name="0379b03" id="0379b03"></a>宴坐三十年。足不蹈地口不&#x751E;味。萬有囂<a 
name="0379b04" id="0379b04"></a>然<span class="note">(虛憍反諠)</span>此身不動。侍郎權德輿為之記曰。<a 
name="0379b05" id="0379b05"></a>古所謂遺物離人而獨立者。又焉知此地之<a 
name="0379b06" id="0379b06"></a>宴坐。不為他方之說法者乎。</p><a 
name="0379b07" id="0379b07"></a><p style="text-indent: 0em; margin-left: 0em"><span class="linehead"></span>三年。&#x52C5;僧尼有事故者仰三綱。申州納符<a 
name="0379b08" id="0379b08"></a>告注毀。在京者於祠部納告<span class="note">(唐稱符告者。與品官告身同。今時但<a 
name="0379b09" id="0379b09"></a>稱度牒)</span>。</p><a 
name="0379b10" id="0379b10"></a><p style="text-indent: 0em; margin-left: 0em"><span class="linehead"></span>興元元年。&#x52C5;亡僧尼資財舊係寺中。檢收送<a 
name="0379b11" id="0379b11"></a>終之餘分及一眾。比來因事官收。並緣擾<a 
name="0379b12" id="0379b12"></a>害。今並停納仰三綱通知。一依律文分財<a 
name="0379b13" id="0379b13"></a>法<span class="note">(南山事鈔衣法篇。及亡五眾輕重儀。備述分財法)</span>○法照法師於并<a 
name="0379b14" id="0379b14"></a>州行五會教人念佛。帝於中宮常聞東<a 
name="0379b15" id="0379b15"></a>北方有念佛聲。遣使尋至太原。果見師勸<a 
name="0379b16" id="0379b16"></a>化之盛。乃迎入禁中。教宮人念佛。亦及五<a 
name="0379b17" id="0379b17"></a>會。</p><a 
name="0379b18" id="0379b18"></a><p style="text-indent: 0em; margin-left: 0em"><span class="linehead"></span>三年。翰林學士梁肅學天台教於荊溪禪<a 
name="0379b19" id="0379b19"></a>師。深得心要。以止觀文義弘博覽者費日。<a 
name="0379b20" id="0379b20"></a>乃刪定為六卷行於世。吏部郎中李華。&#x751E;<a 
name="0379b21" id="0379b21"></a>從荊溪學止觀。荊溪為述止觀大意一篇。<a 
name="0379b22" id="0379b22"></a>包括大部若指諸掌。時士夫同學者。散騎<a 
name="0379b23" id="0379b23"></a>常侍崔恭。諫議大夫田敦。皆學止觀於荊溪<a 
name="0379b24" id="0379b24"></a>云○梁肅記云。晉陵黃氏二女。幼聞人誦法<a 
name="0379b25" id="0379b25"></a>華。聽之曰。吾解此義也。試使之說。能深<a 
name="0379b26" id="0379b26"></a>談實相之旨。後入京師安國寺為尼。長名<a 
name="0379b27" id="0379b27"></a>持法。次名慧忍。同修法華三昧。忽有尼號<a 
name="0379b28" id="0379b28"></a>空姑。詞貌甚異來共止宿。每至中夜身光赫<a 
name="0379b29" id="0379b29"></a>然。如是三年而去。或問二尼。皆笑而不答。<a 
name="0379c01" id="0379c01"></a>人謂其為普賢也。</p><a 
name="0379c02" id="0379c02"></a><p style="text-indent: 0em; margin-left: 0em"><span class="linehead"></span>貞元元年。韋&#x81EF;為西川節度使。初&#x81EF;生一月<a 
name="0379c03" id="0379c03"></a>有梵僧見之。別久得無恙乎。兒為一笑。<a 
name="0379c04" id="0379c04"></a>眾問其故。僧曰。此諸葛武侯後身也。其政治<a 
name="0379c05" id="0379c05"></a>後當在蜀。及是而驗。&#x81EF;在蜀二十一年。功<a 
name="0379c06" id="0379c06"></a>烈為西南最。</p><a 
name="0379c07" id="0379c07"></a><p style="text-indent: 0em; margin-left: 0em"><span class="linehead"></span>三年。京兆尹宇文炫奏。乞以鄉落廢寺為<a 
name="0379c08" id="0379c08"></a>學舍材。&#x52C5;曰。奉佛之宮轉為儒館。此侵毀<a 
name="0379c09" id="0379c09"></a>三寶之漸。罪在不宥。炫漸懼。即日自解歸<a 
name="0379c10" id="0379c10"></a>○李泌拜中書侍郎同平章事。初明瓚禪師<a 
name="0379c11" id="0379c11"></a>居南岳上封。人號嬾殘。泌往謁之聞誦經<a 
name="0379c12" id="0379c12"></a>聲。先悲愴而後悅豫。知為隱者。候之良久。<a 
name="0379c13" id="0379c13"></a>瓚撥火出芋食之曰。領取十年宰相至是。<a 
name="0379c14" id="0379c14"></a>泌用事為帝言其高行。詔徵之。使者至石<a 
name="0379c15" id="0379c15"></a>窟宣麻。瓚寒涕垂頤凝然而坐。不以介意。<a 
name="0379c16" id="0379c16"></a>使回以聞。帝益嗟敬。</p><a 
name="0379c17" id="0379c17"></a><p style="text-indent: 0em; margin-left: 0em"><span class="linehead"></span>四年。江西馬祖道一禪師亡。師得法於南岳<a 
name="0379c18" id="0379c18"></a>讓禪師。其後五世派為二家。曰溈仰。曰臨<a 
name="0379c19" id="0379c19"></a>濟<span class="note">(子禮反。四瀆之一。世誤作去聲)</span>。</p><a 
name="0379c20" id="0379c20"></a><p style="text-indent: 0em; margin-left: 0em"><span class="linehead"></span>五年。&#x52C5;曰。釋道二教福利群生。館宇經行必<a 
name="0379c21" id="0379c21"></a>資嚴潔。今後寺觀不得容外客居住。破壞<a 
name="0379c22" id="0379c22"></a>之處隨宜修葺。</p><a 
name="0379c23" id="0379c23"></a><p style="text-indent: 0em; margin-left: 0em"><span class="linehead"></span>六年正月。詔迎鳳翔法門寺釋迦佛骨。入禁<a 
name="0379c24" id="0379c24"></a>中供養。傳至諸寺瞻禮。二月迎佛骨歸寺<a 
name="0379c25" id="0379c25"></a>○衡山石頭希遷禪師亡。師得法於清源思<a 
name="0379c26" id="0379c26"></a>禪師。其後派為三家。五世而為洞山。七世<a 
name="0379c27" id="0379c27"></a>而為雲門。九世而為法眼。</p><a 
name="0379c28" id="0379c28"></a><p style="text-indent: 0em; margin-left: 0em"><span class="linehead"></span>十年。&#x52C5;湖州刺史于&#x9814;。進沙門&#x6648;然杼山詩<a 
name="0379c29" id="0379c29"></a>集。藏於御書殿○邃法師於國清寺。為廣<a 
name="0380a01" id="0380a01"></a>修法師說止觀法門。</p><a 
name="0380a02" id="0380a02"></a><p style="text-indent: 0em; margin-left: 0em"><span class="linehead"></span>十一年十一月。南天竺烏荼國師子王貢華<a 
name="0380a03" id="0380a03"></a>嚴經。上表云云。師子王手書普賢行願品。<a 
name="0380a04" id="0380a04"></a>上獻摩訶支那大唐國大吉祥天子。願慈氏<a 
name="0380a05" id="0380a05"></a>如來龍華會中早得奉覲。獲宿命智瞻見便<a 
name="0380a06" id="0380a06"></a>識。同受佛記○四月誕節詔澄觀法師。入<a 
name="0380a07" id="0380a07"></a>內殿講經。以妙法清涼帝心。號清涼法師<a 
name="0380a08" id="0380a08"></a>教授和上。</p><a 
name="0380a09" id="0380a09"></a><p style="text-indent: 0em; margin-left: 0em"><span class="linehead"></span>十二年正月。&#x52C5;皇太子於內殿集諸禪師。<a 
name="0380a10" id="0380a10"></a>詳定傳法旁正。四月誕節御麟德殿。&#x52C5;給<a 
name="0380a11" id="0380a11"></a>事中徐岱等。與沙門覃延道士葛參成講論<a 
name="0380a12" id="0380a12"></a>三教。詔罽賓三藏般若等。於長安崇福寺<a 
name="0380a13" id="0380a13"></a>譯烏荼所進華嚴經。圓照鑑虛靈邃澄觀潤<a 
name="0380a14" id="0380a14"></a>文證義。帝親預譯場臨文裁正。令左右街<a 
name="0380a15" id="0380a15"></a>功德使霍仙鳴竇文場專領監護。</p><a 
name="0380a16" id="0380a16"></a><p style="text-indent: 0em; margin-left: 0em"><span class="linehead"></span>十三年。&#x52C5;沙門端甫。入內殿與儒道論議。<a 
name="0380a17" id="0380a17"></a>賜紫方袍。令侍皇太子於東朝。順帝敬之<a 
name="0380a18" id="0380a18"></a>若兄○左街功德使竇文場奏。先師楚金於<a 
name="0380a19" id="0380a19"></a>天寶初為國建塔置法華道場。令儋眾經<a 
name="0380a20" id="0380a20"></a>聲不絕者。六十餘年。乞加旌表。&#x52C5;諡大圓<a 
name="0380a21" id="0380a21"></a>法師。</p><a 
name="0380a22" id="0380a22"></a><p style="text-indent: 0em; margin-left: 0em"><span class="linehead"></span>十四年二月。般若三藏澄觀法師等進新譯<a 
name="0380a23" id="0380a23"></a>華嚴經四十卷<span class="note">(此經三譯。晉譯六十卷。唐武后朝八十卷。今德宗朝四十卷。并普賢<a 
name="0380a24" id="0380a24"></a>行願品一卷)</span>。</p><a 
name="0380a25" id="0380a25"></a><p style="text-indent: 0em; margin-left: 0em"><span class="linehead"></span>十五年七月。帝幸安國寺設盂蘭盆供。宰<a 
name="0380a26" id="0380a26"></a>輔皆從。</p><a 
name="0380a27" id="0380a27"></a><p style="text-indent: 0em; margin-left: 0em"><span class="linehead"></span>二十年。日本國遣使者朝其學者橘逸勢<a 
name="0380a28" id="0380a28"></a>沙門空海入中國。學祕密教於不空弟子慧<a 
name="0380a29" id="0380a29"></a>果。</p><a 
name="0380b01" id="0380b01"></a><p style="text-indent: 0em; margin-left: 0em"><span class="linehead"></span>二十一年十月三日。新定沙門少康放光而<a 
name="0380b02" id="0380b02"></a>逝。初師至洛下白馬寺。見殿內文書放光<a 
name="0380b03" id="0380b03"></a>探之。乃善導和上西方禮文。遂至長安光明<a 
name="0380b04" id="0380b04"></a>寺影堂大陳薦獻。倏見導師遺像升空中。<a 
name="0380b05" id="0380b05"></a>而言曰。汝奉吾教以利有生。則汝之功必<a 
name="0380b06" id="0380b06"></a>生安養。及南適江陵路逢一僧曰。汝欲化<a 
name="0380b07" id="0380b07"></a>人當往新定<span class="note">(今嚴州)</span>言訖而隱。師乃往郡中<a 
name="0380b08" id="0380b08"></a>乞錢。誘小兒念佛。月餘孩孺念佛求錢者<a 
name="0380b09" id="0380b09"></a>眾。如此一年無少長貴賤見師者皆稱阿<a 
name="0380b10" id="0380b10"></a>彌陀佛。乃建道場集眾升座高聲唱佛一<a 
name="0380b11" id="0380b11"></a>聲。眾見一佛從口出。唱十聲則有十佛。若<a 
name="0380b12" id="0380b12"></a>貫珠然。</p><a 
name="0380b13" id="0380b13"></a><p style="margin-left: 4em"><span class="headname">順宗<span class="note">(誦德宗長子)</span></span></p><a 
name="0380b14" id="0380b14"></a><p style="text-indent: 0em; margin-left: 0em"><span class="linehead"></span>永貞元年。詔尸利禪師入內殿咨問禪理。<a 
name="0380b15" id="0380b15"></a>帝曰。大地眾生如何得見性成佛。利曰。佛法<a 
name="0380b16" id="0380b16"></a>如水中月。月可見不可取。帝說<span class="note">(師得法於石頭遷師)</span>○<a 
name="0380b17" id="0380b17"></a>日本國沙門最澄來學教於天台邃法師。盡<a 
name="0380b18" id="0380b18"></a>寫一宗論疏以歸。為日本傳教之始也。</p><a 
name="0380b19" id="0380b19"></a><p style="margin-left: 4em"><span class="headname">憲宗<span class="note">(純順宗長子)</span></span></p><a 
name="0380b20" id="0380b20"></a><p style="text-indent: 0em; margin-left: 0em"><span class="linehead"></span>元和元年。&#x52C5;沙門端甫錄左街僧事掌內殿<a 
name="0380b21" id="0380b21"></a>法儀。沙門靈邃錄右街僧事<span class="note">(僧錄始於姚秦法欽師)</span>○詔<a 
name="0380b22" id="0380b22"></a>沙門知玄入殿問道。賜號悟達國師。玄五<a 
name="0380b23" id="0380b23"></a>歲能吟詩。出家為沙彌。十四講涅槃經。李<a 
name="0380b24" id="0380b24"></a>商隱贈詩有云。十四沙彌解講經。似師年<a 
name="0380b25" id="0380b25"></a>紀秖&#x643A;瓶。沙彌說法沙門聽。不在年高在<a 
name="0380b26" id="0380b26"></a>性靈○回紇遣使。同摩尼偽人來朝。</p><a 
name="0380b27" id="0380b27"></a><p style="text-indent: 0em; margin-left: 0em"><span class="linehead"></span>二年。以吐突承璀為左右街功德使。僧道<a 
name="0380b28" id="0380b28"></a>隸焉<span class="note">(姓吐突名璀。官者。璀七罪反)</span>○三月詔曰。男丁女工耕<a 
name="0380b29" id="0380b29"></a>織之本。其百姓有苟避徭役&#x5190;為僧道。而<a 
name="0380c01" id="0380c01"></a>實無出家之事業者。所在有司科奏之○<a 
name="0380c02" id="0380c02"></a>詔鵝湖大義禪師入見麟德殿。與諸法師議<a 
name="0380c03" id="0380c03"></a>論。法師問曰。如何是四諦。師曰。聖上一帝。<a 
name="0380c04" id="0380c04"></a>三帝何有。問如何是禪道。師以指點空。法<a 
name="0380c05" id="0380c05"></a>師罔措。帝曰。法師一點尚不奈何。帝問。何<a 
name="0380c06" id="0380c06"></a>謂佛性。師曰。不離陛下所問。帝默契。尚書<a 
name="0380c07" id="0380c07"></a>李翔問。大悲用千手眼作麼。師云。今上用<a 
name="0380c08" id="0380c08"></a>公作麼<span class="note">(師得法於馬祖)</span>○河中府沙門慧琳撰一切<a 
name="0380c09" id="0380c09"></a>經音義一百三卷。詣闕進上。&#x52C5;入大藏賜<a 
name="0380c10" id="0380c10"></a>紫衣縑幣茶藥。</p><a 
name="0380c11" id="0380c11"></a><p style="text-indent: 0em; margin-left: 0em"><span class="linehead"></span>三年。詔章敬懷惲禪師至京召見內殿。咨<a 
name="0380c12" id="0380c12"></a>問禪法。</p><a 
name="0380c13" id="0380c13"></a><p style="text-indent: 0em; margin-left: 0em"><span class="linehead"></span>四年。詔惟寬禪師入見問禪要。&#x52C5;住安國<a 
name="0380c14" id="0380c14"></a>寺。白居易問師曰。既云禪師。何以說法。師<a 
name="0380c15" id="0380c15"></a>曰。無上菩提者。被於身為律。說於口為<a 
name="0380c16" id="0380c16"></a>法。行於心為禪。律即是法。法不離禪○<a 
name="0380c17" id="0380c17"></a>馬郎婦者出<span class="corr" title='[陜&gt;陝]'>陝</span>右。初是此地俗習騎射蔑<a 
name="0380c18" id="0380c18"></a>聞三寶之名。忽一少婦至。謂人曰。有人一<a 
name="0380c19" id="0380c19"></a>夕通普門品者則吾婦之。明旦誦徹者二<a 
name="0380c20" id="0380c20"></a>十輩。復授以般若經。旦通猶十人。乃更授<a 
name="0380c21" id="0380c21"></a>法華經。約三日通徹。獨馬氏子得通。乃具禮<a 
name="0380c22" id="0380c22"></a>迎之。婦至以疾求止他房。客未散而婦<a 
name="0380c23" id="0380c23"></a>死。須臾壞爛遂葬之。數日有紫衣老僧至<a 
name="0380c24" id="0380c24"></a>葬所。以錫撥其屍。挑金鎖骨謂眾曰。此普<a 
name="0380c25" id="0380c25"></a>賢聖者。閔汝輩障重故垂方便。即陵空而<a 
name="0380c26" id="0380c26"></a>去○吳郡齊君佐。勤學貧困欲求食天竺寺。<a 
name="0380c27" id="0380c27"></a>飢不能前。一梵僧顧而笑曰。法師不記講<a 
name="0380c28" id="0380c28"></a>法華於同德寺乎。佐曰。不記。僧即出囊中<a 
name="0380c29" id="0380c29"></a>一棗與食。佐即悟前身是講經僧。僧曰當時<a 
name="0381a01" id="0381a01"></a>五人唯我得度。由汝師子座上廣說異端<a 
name="0381a02" id="0381a02"></a>使學者生疑。戒缺質陋。報應宜然。言已不<a 
name="0381a03" id="0381a03"></a>見。佐即投靈隱出家。更名鑒空。立行高<a 
name="0381a04" id="0381a04"></a>邁。</p><a 
name="0381a05" id="0381a05"></a><p style="text-indent: 0em; margin-left: 0em"><span class="linehead"></span>五年。帝問澄觀國師。何謂華嚴法界。師曰。<a 
name="0381a06" id="0381a06"></a>法界者眾生之性體也。世尊稱法界性說<a 
name="0381a07" id="0381a07"></a>華嚴經。事理互融無不周遍。帝豁然有得。<a 
name="0381a08" id="0381a08"></a>&#x52C5;有司鑄金印。封為大統清涼國師○翰<a 
name="0381a09" id="0381a09"></a>林學士白居易。問心要於凝禪師得八言。<a 
name="0381a10" id="0381a10"></a>廣為八偈。謂覺觀定慧明通濟捨。觀偈云。以<a 
name="0381a11" id="0381a11"></a>心中眼。觀心外相。從何而有。從何而喪。觀<a 
name="0381a12" id="0381a12"></a>之又觀。則辨真妄<span class="note">(八偈見長慶集)</span>居易每於&#x9262;塔<a 
name="0381a13" id="0381a13"></a>寺依如大師受八關齋戒者九度○歸宗<a 
name="0381a14" id="0381a14"></a>智常禪師得法於馬祖。江州刺史李渤問師<a 
name="0381a15" id="0381a15"></a>曰。須彌納芥子即不問。如何是芥子納須<a 
name="0381a16" id="0381a16"></a>彌。師曰。人傳使君讀萬卷書是否。渤曰然。<a 
name="0381a17" id="0381a17"></a>師曰。摩頂至踵如椰子大。萬卷書何處著。<a 
name="0381a18" id="0381a18"></a>師以目有重瞳。以藥手按摩。目眥俱赤。世<a 
name="0381a19" id="0381a19"></a>號赤眼歸宗○居士龐蘊參馬祖。問云。不<a 
name="0381a20" id="0381a20"></a>與萬法為侶是什麼人。祖云。待汝一口吸<a 
name="0381a21" id="0381a21"></a>盡西江水即向汝道。居士言下頓領玄要。<a 
name="0381a22" id="0381a22"></a>元和中北遊襄漢居郭西小舍。一女靈照常<a 
name="0381a23" id="0381a23"></a>製竹漉離賣以供朝夕。將逝令靈照出視<a 
name="0381a24" id="0381a24"></a>日早晚及午以報。女遽曰。日已中矣。而有<a 
name="0381a25" id="0381a25"></a>蝕也。居士出戶視之。女即登父座合掌坐<a 
name="0381a26" id="0381a26"></a>亡。居士笑曰。我女鋒捷。於是更留七日。州<a 
name="0381a27" id="0381a27"></a>牧于&#x9814;問疾。居士謂曰。但願空諸所有慎<a 
name="0381a28" id="0381a28"></a>勿實諸所無。言訖枕公膝而化○&#x52C5;諫議<a 
name="0381a29" id="0381a29"></a>孟簡補闕蕭俛。於醴泉寺監護譯經潤文<a 
name="0381b01" id="0381b01"></a>○無著禪師入五臺求見文殊。至金剛窟<a 
name="0381b02" id="0381b02"></a>見山翁牽牛臨溪。著曰。願見大士。翁牽牛<a 
name="0381b03" id="0381b03"></a>歸。著隨入一寺。翁呼均提。有童子出迎。翁<a 
name="0381b04" id="0381b04"></a>引著升堂坐。童子進玳瑁盃對飲酥酪。頓<a 
name="0381b05" id="0381b05"></a>覺心神卓朗。翁問曰。近自何來。曰南方。翁<a 
name="0381b06" id="0381b06"></a>曰。南方佛法如何住持。曰末代比丘少奉戒<a 
name="0381b07" id="0381b07"></a>律。翁曰。多少眾。曰或三百或五百。著問。此<a 
name="0381b08" id="0381b08"></a>間佛法如何住持。翁曰。龍蛇混雜凡聖同居。<a 
name="0381b09" id="0381b09"></a>曰眾幾何。翁曰。前三三後三三。及暮呼童<a 
name="0381b10" id="0381b10"></a>子引著出。著問童子何寺。曰般若寺也。著<a 
name="0381b11" id="0381b11"></a>愴然悟此翁即文殊。即稽首童子足下求<a 
name="0381b12" id="0381b12"></a>一言。童子隱身而歌曰。面上無嗔供養真。<a 
name="0381b13" id="0381b13"></a>口裏無嗔吐妙香。心內無嗔是珍寶。無垢<a 
name="0381b14" id="0381b14"></a>無染即真常。著因駐錫五臺。後頻與文殊<a 
name="0381b15" id="0381b15"></a>會<span class="note">(別文載翁說偈曰。一念淨心是菩提。勝造恒沙七寶塔。寶塔畢竟化為塵。一念淨心成正覺)</span>。</p><a 
name="0381b16" id="0381b16"></a><p style="text-indent: 0em; margin-left: 0em"><span class="linehead"></span>六年。般若三藏譯本生心地經。諫議大夫<a 
name="0381b17" id="0381b17"></a>孟簡潤文。帝御製序。</p><a 
name="0381b18" id="0381b18"></a><p style="text-indent: 0em; margin-left: 0em"><span class="linehead"></span>九年。百丈懷海禪師亡。師得法於馬祖。自<a 
name="0381b19" id="0381b19"></a>少林以來多居律寺說法。師始創禪居稱。<a 
name="0381b20" id="0381b20"></a>長老上堂升座。主賓問酬激揚宗要。學者依<a 
name="0381b21" id="0381b21"></a>臘次入僧堂。設長連床施椸<span class="note">(音移)</span>架挂搭<a 
name="0381b22" id="0381b22"></a>道具置十務寮舍以營眾事。後世從而廣<a 
name="0381b23" id="0381b23"></a>之名禪院清規○法師智<span class="gaiji">辯<!--gaiji,辯,1[(工*几)/言],2&#x279AC;,3--></span><span class="note">(音辯)</span>多所著<a 
name="0381b24" id="0381b24"></a>述。而聽徒絕少。因棄講居衡岳寺。一日有<a 
name="0381b25" id="0381b25"></a>耆宿至閱師所著曰。汝所述頗符佛意而<a 
name="0381b26" id="0381b26"></a>闕人緣。可辨食施飛走<span class="note">(辨見周禮辦俗)</span>&#x5374;後二十<a 
name="0381b27" id="0381b27"></a>年眾當自集。<span class="gaiji">辯<!--gaiji,辯,1[(工*几)/言],2&#x279AC;,3--></span>遂鬻衣易米。日炊飯散<a 
name="0381b28" id="0381b28"></a>郊外。感群烏來集。<span class="gaiji">辯<!--gaiji,辯,1[(工*几)/言],2&#x279AC;,3--></span>祝之曰。食吾飯者<a 
name="0381b29" id="0381b29"></a>願為法侶。後二十年往鄴城開講。座下千<a 
name="0381c01" id="0381c01"></a>眾皆年少。</p><a 
name="0381c02" id="0381c02"></a><p style="text-indent: 0em; margin-left: 0em"><span class="linehead"></span>十年。南海經略使馬總上疏。請諡曹溪六祖<a 
name="0381c03" id="0381c03"></a>&#x52C5;諡大鑑禪師靈照之塔。柳宗元為撰碑。</p><a 
name="0381c04" id="0381c04"></a><p style="text-indent: 0em; margin-left: 0em"><span class="linehead"></span>十一年。隱&#x5CEF;禪師至淮右屬吳元濟阻兵。<a 
name="0381c05" id="0381c05"></a>官軍與賊交鋒未決勝負。師振錫飛空。兩<a 
name="0381c06" id="0381c06"></a>軍仰觀歎異。既而官軍得捷。</p><a 
name="0381c07" id="0381c07"></a><p style="text-indent: 0em; margin-left: 0em"><span class="linehead"></span>十四年正月。&#x52C5;迎鳳翔法門寺佛骨入禁<a 
name="0381c08" id="0381c08"></a>中。敬禮三日。歷送京城十寺。世傳三十年<a 
name="0381c09" id="0381c09"></a>當一開。開則歲豐人安。王公士庶瞻禮舍施。<a 
name="0381c10" id="0381c10"></a>百姓鍊頂灼膚以為供養。刑部侍郎韓愈上<a 
name="0381c11" id="0381c11"></a>表曰。上古無佛而治漢明佛法至其後亂亡。<a 
name="0381c12" id="0381c12"></a>晉魏以下年代尤促。梁武奉之為侯景所<a 
name="0381c13" id="0381c13"></a>逼餓死臺城。事佛求福乃反得禍<span class="note">(上古俗厚故治。後<a 
name="0381c14" id="0381c14"></a>世俗薄故亂。周孔以仁義為前驅。佛以真道為救世。皆所以易薄俗也。國祚修短係之定命。非佛法之可咎。<a 
name="0381c15" id="0381c15"></a>梁武是住世。四果聖人。臨終尚修齋戒。當時史人不足以知。故言索蜜荷荷而崩。退之創為餓死臺城之<a 
name="0381c16" id="0381c16"></a>言。甚為褻瀆。後世君子勿用此論)</span>佛本夷狄之人。口不道先王之<a 
name="0381c17" id="0381c17"></a>法言。身不服先王之法服。不知君臣之義<a 
name="0381c18" id="0381c18"></a>父子之情<span class="note">(佛大聖人。降中天竺國。如生方乃天竺之東境邊方。豈當以中天為夷。一大藏<a 
name="0381c19" id="0381c19"></a>此皆先佛之道。豈非法言。壞色袈裟出世標格。豈非法服。行法王法。故君不得而臣。為出家士。故父不<a 
name="0381c20" id="0381c20"></a>得而子。然於忠孝之道。所以報君與親者。非世俗區區而能所比)</span>況其身死已<a 
name="0381c21" id="0381c21"></a>久。枯朽之骨凶穢之餘。豈宜以入宮禁。乞<a 
name="0381c22" id="0381c22"></a>以此骨付之水火。永絕根本。佛如有靈能<a 
name="0381c23" id="0381c23"></a>作禍福。凡有殃咎宜加臣身。表入帝大怒。<a 
name="0381c24" id="0381c24"></a>將抵以死。賴裴度等勸貶潮州刺史<span class="note">(佛示現生<a 
name="0381c25" id="0381c25"></a>死。實未&#x751E;滅。留取舍利為世造福。所在之處是為道場。何有慊乎宮禁。金剛堅固一切物不能壞。何能壞<a 
name="0381c26" id="0381c26"></a>以水火。佛道慈恕。雖毀之不校。然護法天神自能降罰。今帝怒抵死。灼然必得其報。賴大臣救勸。是亦<a 
name="0381c27" id="0381c27"></a>佛慈力救罰不致死也)</span>○初舍利入大內夜放光明。早<a 
name="0381c28" id="0381c28"></a>朝群臣皆賀曰。陛下聖德所感。韓愈獨不<a 
name="0382a01" id="0382a01"></a>言。上問愈愈曰。微臣曾見佛經。佛光非青<a 
name="0382a02" id="0382a02"></a>黃赤白等相。此是龍神衛護之光。上曰。如何<a 
name="0382a03" id="0382a03"></a>是佛光。愈無對<span class="note">(雪竇代云。陛下高垂天鑑。古德云。許愈識佛光)</span>○二<a 
name="0382a04" id="0382a04"></a>月&#x52C5;翰林學士張仲素撰佛骨碑。其略云岐<a 
name="0382a05" id="0382a05"></a>陽法門寺鳴鸞阜有阿育王造塔。藏佛身指<a 
name="0382a06" id="0382a06"></a>節。太宗特建寺宇。加之重塔。高宗遷之洛<a 
name="0382a07" id="0382a07"></a>邑。天后薦以寶函。中宗紀之國史。肅宗奉<a 
name="0382a08" id="0382a08"></a>之內殿。德宗禮之法宮。據本傳必三十年<a 
name="0382a09" id="0382a09"></a>一開。則玉燭調金鏡朗。氛祲滅稼穡豐。云云。<a 
name="0382a10" id="0382a10"></a>二十四日奉佛骨還於岐陽舊塔○韓愈<a 
name="0382a11" id="0382a11"></a>至潮州。聞大顛師之名。請入郡問道留旬<a 
name="0382a12" id="0382a12"></a>日。後祀神至海上。登靈山造其居<span class="note">(顛得法於石頭遷師)</span><a 
name="0382a13" id="0382a13"></a>問師如何是道。師良久。愈罔措。時三平義<a 
name="0382a14" id="0382a14"></a>忠為侍者。乃擊禪床三下。師云。作麼。三平<a 
name="0382a15" id="0382a15"></a>云。先以定動後以慧拔。愈大喜曰。和尚門<a 
name="0382a16" id="0382a16"></a>風高峻。愈於侍者邊得&#x4E2A;入處。一日問師<a 
name="0382a17" id="0382a17"></a>春秋多少。師提起數珠云。會麼。答云。不會。<a 
name="0382a18" id="0382a18"></a>師云。晝夜一百八。愈罔措。明日再造門首。<a 
name="0382a19" id="0382a19"></a>逢首座舉前話。座云侍郎如何會。愈云。晝<a 
name="0382a20" id="0382a20"></a>夜一百八意旨如何。座扣齒三下。愈至方<a 
name="0382a21" id="0382a21"></a>丈進前語云。晝夜一百八意旨如何。師扣<a 
name="0382a22" id="0382a22"></a>齒三下。愈云。信知佛法一般。師云。見甚道<a 
name="0382a23" id="0382a23"></a>理。愈云適來首座亦如是。師喚首座問云。<a 
name="0382a24" id="0382a24"></a>適來祇對侍郎佛法是麼。座云是。師便打趁<a 
name="0382a25" id="0382a25"></a>出院<span class="note">(保慶云。首座知前不知後。大顛師令不單行)</span>八月遷袁州刺史。<a 
name="0382a26" id="0382a26"></a>復造其廬。施衣二襲以為別。尚書孟簡知<a 
name="0382a27" id="0382a27"></a>愈與大顛遊。以書嘉之愈答書稱。大顛頗<a 
name="0382a28" id="0382a28"></a>聰明識道理。遠地無可與語者。故自山召<a 
name="0382a29" id="0382a29"></a>至州郭留數十日。實能外形骸不為事物<a 
name="0382b01" id="0382b01"></a>侵亂。因與之往來。及祭神海上遂造其廬。<a 
name="0382b02" id="0382b02"></a>及來袁州留衣服為別。乃人之情非崇<a 
name="0382b03" id="0382b03"></a>信其法求福田利益也。夫積善積惡殃慶<a 
name="0382b04" id="0382b04"></a>自各以其類至。何有去聖人之道舍先王<a 
name="0382b05" id="0382b05"></a>之法。而從夷狄之教。以求福利者哉云云。<a 
name="0382b06" id="0382b06"></a>孟簡復服之曰。彼楊墨老氏之書。於理偏<a 
name="0382b07" id="0382b07"></a>虛。非中道要切。釋氏之教則不然。大明善<a 
name="0382b08" id="0382b08"></a>惡之異路。覈天下神道報應之微。為廣其<a 
name="0382b09" id="0382b09"></a>道非求糕糜嚫施作活計利妻子。奈何韓<a 
name="0382b10" id="0382b10"></a>君以愚人下俚翁嫗之情見待之耶。且其<a 
name="0382b11" id="0382b11"></a>法行於世。使人人自畏惡修善。豈不大助<a 
name="0382b12" id="0382b12"></a>教化之防與。云云。</p><a 
name="0382b13" id="0382b13"></a><p style="text-indent: 0em; margin-left: 1em"><span class="linehead"></span>東坡曰。觀退之與孟簡書往復。云云。則<a 
name="0382b14" id="0382b14"></a>知退之喜大顛。如喜文暢澄觀。而世人<a 
name="0382b15" id="0382b15"></a>妄撰退之與顛書。其詞凡鄙。有一士人<a 
name="0382b16" id="0382b16"></a>題其末。云歐陽謂此文非退之莫能及<a 
name="0382b17" id="0382b17"></a>此。又誣永叔也。近世所傳退之別傳。深<a 
name="0382b18" id="0382b18"></a>詆退之。又作永叔跋云。使退之復生不<a 
name="0382b19" id="0382b19"></a>能自解免。吾友吳源明云。徐君平見介<a 
name="0382b20" id="0382b20"></a>甫不喜退之。故作此文耳。</p><a 
name="0382b21" id="0382b21"></a><p style="text-indent: 0em; margin-left: 1em"><span class="linehead"></span>述曰。退之與大顛三書具存本集。退之<a 
name="0382b22" id="0382b22"></a>見大顛既其有實。則往來書尺不應無<a 
name="0382b23" id="0382b23"></a>之。一時信筆何能句句精到。謂之妄撰。<a 
name="0382b24" id="0382b24"></a>恐成過論。至若別傳之辭。誠為凡鄙。是<a 
name="0382b25" id="0382b25"></a>不能逃東坡之鑒也。</p><a 
name="0382b26" id="0382b26"></a><p style="text-indent: 0em; margin-left: 1em"><span class="linehead"></span>涪翁曰。退之見大顛後。作文理勝。而排<a 
name="0382b27" id="0382b27"></a>佛之辭亦為之少沮云。</p><a 
name="0382b28" id="0382b28"></a><p style="text-indent: 0em; margin-left: 0em"><span class="linehead"></span>韓退之原道云。古之欲明明德於天下者先<a 
name="0382b29" id="0382b29"></a>治其國。欲治其國者先齊其家。欲齊其<a 
name="0382c01" id="0382c01"></a>家者先修其身。欲修其身者先正其心。欲<a 
name="0382c02" id="0382c02"></a>正其心者先誠其意。然則古之所謂正心<a 
name="0382c03" id="0382c03"></a>誠意者。將以有為也。今也欲治其心。而外<a 
name="0382c04" id="0382c04"></a>天下國家滅其天常。子焉而不父其父。臣<a 
name="0382c05" id="0382c05"></a>焉而不君其君。民焉而不事其事。孔子之<a 
name="0382c06" id="0382c06"></a>作春秋也。諸侯用夷禮則夷之。夷而進於<a 
name="0382c07" id="0382c07"></a>中國則中國之經曰。夷狄之有君不如諸<a 
name="0382c08" id="0382c08"></a>夏之亡<span class="note">(音無)</span>詩曰。戎狄是膺荊舒是懲。今也<a 
name="0382c09" id="0382c09"></a>舉夷狄之法而加之先王之教之上。幾何其<a 
name="0382c10" id="0382c10"></a>不胥而為夷也云云。然則如之何其可也曰<a 
name="0382c11" id="0382c11"></a>人其人火其書廬其居。明先王之道以道<a 
name="0382c12" id="0382c12"></a>之。亦庶乎其可也。</p><a 
name="0382c13" id="0382c13"></a><p style="text-indent: 0em; margin-left: 0em"><span class="linehead"></span>柳宗元送沙門浩初序曰。儒者韓退之與予<a 
name="0382c14" id="0382c14"></a>善。&#x751E;病予嗜浮圖言訾予與浮圖遊<a 
name="0382c15" id="0382c15"></a><span class="note">(退之以言與遊兩端。為相責之本。子厚於後作兩節解釋。皆有關<span class="gaiji">[錠-(完-兀)+(雪-雨+├)]<!--gaiji,,1[錠-(完-兀)+(雪-雨+├)],2&#x28A7C;,3--></span>)</span>近隴西李生<a 
name="0382c16" id="0382c16"></a>自東都來。退之又寓書罪予。且曰。見送<a 
name="0382c17" id="0382c17"></a>元生序不斥浮圖<span class="note">(重述退之責不斥浮圖之意)</span>。浮圖誠有<a 
name="0382c18" id="0382c18"></a>不可斥者<span class="note">(先立此句。為與浮圖言者之本)</span>往往與易論語<a 
name="0382c19" id="0382c19"></a>合。誠樂之。其於性情奭然不與孔子異<a 
name="0382c20" id="0382c20"></a>道<span class="note">(次釋其言與儒書合與先聖不異。有此兩義)</span>退之好儒未能過楊<a 
name="0382c21" id="0382c21"></a>子。楊子之書於莊墨申韓皆有取焉。浮<a 
name="0382c22" id="0382c22"></a>圖者反不及莊墨申韓之怪僻險賊耶<span class="note">(反責退之不及<a 
name="0382c23" id="0382c23"></a>楊子。楊子尚不斥莊墨之怪險。退之何當斥浮圖之廣大)</span>曰以其夷也<span class="note">(騰退之指佛為<a 
name="0382c24" id="0382c24"></a>夷之言)</span>果不信道而斥焉。以夷則將友惡來盜<a 
name="0382c25" id="0382c25"></a>跖。而賤季札由余乎<span class="note">(秦之先蜚廉生惡來。父子俱以材力事殷紂。見史記。<a 
name="0382c26" id="0382c26"></a>跖秦大盜。見莊子。二皆中國人。吳公子延陵季札賢臣。由余自西戎入秦。二人皆出於蠻戎)</span>非所<a 
name="0382c27" id="0382c27"></a>謂去名求實者矣<span class="note">(責退之果以其法為夷。則名與實俱失之矣)</span>吾之<a 
name="0382c28" id="0382c28"></a>所取者與易論語合。雖聖人復生不可得<a 
name="0383a01" id="0383a01"></a>而斥也<span class="note">(再述浮圖之言與儒書合不當斥)</span>退之所罪者其&#x8FF9;也<a 
name="0383a02" id="0383a02"></a><span class="note">(先立此句。責退之但觀&#x8FF9;而不知心)</span>曰&#x9AE0;而緇無夫婦父子。不<a 
name="0383a03" id="0383a03"></a>為耕農蠶桑而活人乎<span class="note">(出退之觀&#x8FF9;之意。欲以世間之俗務責學出世間<a 
name="0383a04" id="0383a04"></a>者)</span>若是雖吾亦不樂也<span class="note">(暫同退之觀&#x8FF9;之見)</span>退之忿其<a 
name="0383a05" id="0383a05"></a>外而違其中。是知石不知韞玉也<span class="note">(正責退之觀&#x8FF9;不知<a 
name="0383a06" id="0383a06"></a>心。夫沙門之法去世浮榮。故為剃染之容修習梵行。故無夫婦之累。至如出家學道。所以升濟父母之神明<a 
name="0383a07" id="0383a07"></a>而為天宮淨土之歸者。如此報恩為至極也。非同俗士但在於生事死葬鬼享之而已。矧出家者。身參三寶世<a 
name="0383a08" id="0383a08"></a>所尊敬。豈復責之以不耕織乎。無野人莫養君子。請借此義。退之不知出家學道者之心。是不知石中有玉<a 
name="0383a09" id="0383a09"></a>也)</span>吾之所以嗜浮圖之言以此<span class="note">(此一節解釋與浮圖言者。意<a 
name="0383a10" id="0383a10"></a>在於此)</span>與其人遊者<span class="note">(立此句為與浮圖遊者之本)</span>非必能通其<a 
name="0383a11" id="0383a11"></a>道<span class="note">(俗儒不求盡通浮圖之妙)</span>且凡為其道者。不愛官不爭<a 
name="0383a12" id="0383a12"></a>能。樂山水而嗜安閑者為多<span class="note">(但知喜其清散不與俗士同)</span><a 
name="0383a13" id="0383a13"></a>吾病世之逐逐然唯印組為務以相軋也<a 
name="0383a14" id="0383a14"></a><span class="note">(正說俗士唯以利名為常念)</span>則舍是其焉從<span class="note">(不慕浮圖。復何所慕。舍捨同。焉音<a 
name="0383a15" id="0383a15"></a>煙)</span>吾之好與浮圖遊以此<span class="note">(此一節解釋與浮圖遊者在此。)</span>今<a 
name="0383a16" id="0383a16"></a>浩初閑其性安其情。讀其書<span class="note">(正通釋典)</span>通易論<a 
name="0383a17" id="0383a17"></a>語<span class="note">(旁合儒書)</span>雖山水之樂。有文而文之<span class="note">(雖在幽閑。亦足以垂<a 
name="0383a18" id="0383a18"></a>世立言)</span>又父子咸為其道以養。而居泊焉而無<a 
name="0383a19" id="0383a19"></a>求<span class="note">(信其所學有所師法)</span>則其賢於為莊墨申韓之言<a 
name="0383a20" id="0383a20"></a><span class="note">(此子厚所以與之言)</span>而逐逐然唯印組為務以相軋者。其<a 
name="0383a21" id="0383a21"></a>亦遠矣<span class="note">(此子厚所以與之遊)</span>。</p><a 
name="0383a22" id="0383a22"></a><p style="text-indent: 0em; margin-left: 1em"><span class="linehead"></span>述曰。退之不知佛。所以斥佛。後世士夫<a 
name="0383a23" id="0383a23"></a>見韓原道及答孟書簡。則便以能距楊<a 
name="0383a24" id="0383a24"></a>墨者為比楊墨之僻誠足距者。至於佛<a 
name="0383a25" id="0383a25"></a>道廣大。則凡世間九流悉為所容。未有<a 
name="0383a26" id="0383a26"></a>一法出乎佛道之外。豈當以楊墨比之<a 
name="0383b01" id="0383b01"></a>哉。或曰。柳子謂浮圖之言與易論語合。<a 
name="0383b02" id="0383b02"></a>易語世間言教。豈足以知佛道之極際。曰<a 
name="0383b03" id="0383b03"></a>浩初以子厚儒生。未可語以深妙。故以<a 
name="0383b04" id="0383b04"></a>易論語要義比況之。俾其易領耳。柳子<a 
name="0383b05" id="0383b05"></a>既有所發。故復欲以此警退之之不逮。<a 
name="0383b06" id="0383b06"></a>非從易論語中說。則儒人未易領也。然<a 
name="0383b07" id="0383b07"></a>子厚自此卒能優入此宗。故其送元舉<a 
name="0383b08" id="0383b08"></a>序云。佛之道大而多容。無姓碑云。紹承本<a 
name="0383b09" id="0383b09"></a>統以順中道。送重巽師序云。吾自幼學<a 
name="0383b10" id="0383b10"></a>佛。求其道三十年。吾獨有得焉。此未<a 
name="0383b11" id="0383b11"></a>可以易論語裁量之也。嗚呼退之之斥<a 
name="0383b12" id="0383b12"></a>佛。非柳子不足以責。今以浩初序章<a 
name="0383b13" id="0383b13"></a>句以釋之。將以廣柳子之能言也。</p><a 
name="0383b14" id="0383b14"></a><p style="text-indent: 0em; margin-left: 0em"><span class="linehead"></span>韓愈斥潮州。第四女拏年十二死於道。瘞<a 
name="0383b15" id="0383b15"></a>商南山下。及後為京兆。歸其骨於河陽韓<a 
name="0383b16" id="0383b16"></a>氏墓。為壙文曰。愈為少秋官。言佛夷鬼其<a 
name="0383b17" id="0383b17"></a>法亂治。梁武事之。卒有侯景之敗。可一掃<a 
name="0383b18" id="0383b18"></a>去不使瀾漫。天子謂其言不祥。斥之南海<a 
name="0383b19" id="0383b19"></a>揭陽之地。</p><a 
name="0383b20" id="0383b20"></a><p style="text-indent: 0em; margin-left: 1em"><span class="linehead"></span>述曰。退之鄙佛為夷。專責梁武事佛及<a 
name="0383b21" id="0383b21"></a>禍。以警當年之君上。而退之終罹斥逐<a 
name="0383b22" id="0383b22"></a>之禍。何其速哉。梁武住世應真示現君主。<a 
name="0383b23" id="0383b23"></a>誌公傅大士共相施化。豈世儒所能測識<a 
name="0383b24" id="0383b24"></a>哉。</p><a 
name="0383b25" id="0383b25"></a><p style="text-indent: 0em; margin-left: 0em"><span class="linehead"></span>韓愈讀墨子云。儒墨同是堯舜。同非桀紂。<a 
name="0383b26" id="0383b26"></a>同修身正心。以治天下國家。奚不相說如<a 
name="0383b27" id="0383b27"></a>是哉。予以為辨。生於末學各務其師之說。<a 
name="0383b28" id="0383b28"></a>非二師之道未然也。孔子必用墨子。墨子<a 
name="0383b29" id="0383b29"></a>必用孔子。不相用不得為孔墨。</p><a 
name="0383c01" id="0383c01"></a><p style="text-indent: 0em; margin-left: 1em"><span class="linehead"></span>藏六祖秀禪師作歐陽外傳。記祖印與永<a 
name="0383c02" id="0383c02"></a>叔論道。因錄古人非韓者。略出王荊公<a 
name="0383c03" id="0383c03"></a>蘇東坡龍先生嵩明教之說。荊公曰。人有<a 
name="0383c04" id="0383c04"></a>樂孟子之距楊墨而以斥佛老為己功。<a 
name="0383c05" id="0383c05"></a>嗚呼莊子所謂夏蟲者。其斯人之謂乎。道<a 
name="0383c06" id="0383c06"></a>歲也。聖人時也。執一時而疑歲者。終不<a 
name="0383c07" id="0383c07"></a>聞道矣云云。東坡曰。退之之與聖人之<a 
name="0383c08" id="0383c08"></a>道。蓋亦知好其名矣。而未能樂其實。<a 
name="0383c09" id="0383c09"></a>何者其為論甚高。其待孔子孟子甚尊。<a 
name="0383c10" id="0383c10"></a>而距楊墨佛老甚嚴。此其用力亦不可<a 
name="0383c11" id="0383c11"></a>謂不至矣。然其論至於理而不精。支離<a 
name="0383c12" id="0383c12"></a>蕩佚往往自叛其說而不知。云云。西蜀<a 
name="0383c13" id="0383c13"></a>龍先生作非韓百篇。其略有云。孟郊失<a 
name="0383c14" id="0383c14"></a>三子。退之與詩曰。失子將何尤。吾將尤<a 
name="0383c15" id="0383c15"></a>上天。汝實主下土。與奪一何偏。彼於汝<a 
name="0383c16" id="0383c16"></a>何有。乃令蕃且延。此獨何罪辜。生死旬日<a 
name="0383c17" id="0383c17"></a>間。詩三百下以風刺上。刺於至不仁也。<a 
name="0383c18" id="0383c18"></a>其辭不怒。孰有怨天而侮訕之者。其勇<a 
name="0383c19" id="0383c19"></a>於毀佛老蓋可見矣。今錄十許條云。佛<a 
name="0383c20" id="0383c20"></a>老大聖。斥為夷狄<span class="note">(原道)</span>孔墨異道。今云<a 
name="0383c21" id="0383c21"></a>本同。反孟玷孔<span class="note">(讀墨子)</span>道本同教常異。儒<a 
name="0383c22" id="0383c22"></a>教經世佛老教出世。退之主經世以廢<a 
name="0383c23" id="0383c23"></a>出世。未足知道<span class="note">(原道)</span>性本一。今言三品五<a 
name="0383c24" id="0383c24"></a>性。未足知性<span class="note">(原性)</span>人為貴。今以夷狄<a 
name="0383c25" id="0383c25"></a>禽獸同人乎<span class="note">(原人)</span>先朝迎佛骨。而升遐<a 
name="0383c26" id="0383c26"></a>近於幸災<span class="note">(直諫表)</span>左遷潮陽。而勸封禪近<a 
name="0383c27" id="0383c27"></a>於獻諂求入<span class="note">(賀尊號表)</span>畏修史之禍而勇於排<a 
name="0383c28" id="0383c28"></a>佛<span class="note">(答劉秀才書)</span>為駁雜之說而好為博塞<span class="note">(駁雜如毛<a 
name="0383c29" id="0383c29"></a>&#x9834;傳。迭窮文之類。博塞見張藉書)</span>嵩明教非韓三十篇。其<a 
name="0384a01" id="0384a01"></a>言曰。舊唐史謂。韓子性偏僻。剛訐於道。<a 
name="0384a02" id="0384a02"></a>不弘考其書。觀其行誠然耳。欲韓如古<a 
name="0384a03" id="0384a03"></a>人從容中道。固不逮也。宜乎。識者謂韓<a 
name="0384a04" id="0384a04"></a>第文辭人耳。夫文所以傳道也。道不至<a 
name="0384a05" id="0384a05"></a>雖甚文奚用。學者不能考。而徒效其文。<a 
name="0384a06" id="0384a06"></a>以譏沮二教聖人為已能。故為書以辨<a 
name="0384a07" id="0384a07"></a>之。以正夫天下之好毀者<span class="note">(云云。其條攻之辭大略如龍先生)</span><a 
name="0384a08" id="0384a08"></a>東坡曰。昔之為性論者多矣。而不能定<a 
name="0384a09" id="0384a09"></a>於一。始孟子以為善。荀子以為惡。楊子<a 
name="0384a10" id="0384a10"></a>以為善惡混。而韓愈者又取夫三子之說<a 
name="0384a11" id="0384a11"></a>而折之。以孔子之論。離性以為三品。曰<a 
name="0384a12" id="0384a12"></a>中人可以上下。而上智與下愚不移。以<a 
name="0384a13" id="0384a13"></a>為三子者。皆出於其中而遺其上下。嗟<a 
name="0384a14" id="0384a14"></a>夫是未知乎所謂性者。而以夫才者言<a 
name="0384a15" id="0384a15"></a>之。夫性與才相近而不同。聖人之所與。<a 
name="0384a16" id="0384a16"></a>小人共之。而皆不逃焉。是真所謂性也。<a 
name="0384a17" id="0384a17"></a>而其才固將有所不同。天下之言性者。<a 
name="0384a18" id="0384a18"></a>皆雜乎才而言之。是以紛紛而不能一<a 
name="0384a19" id="0384a19"></a>也。孔子之所謂中人可以上下。而上智與<a 
name="0384a20" id="0384a20"></a>下愚不移者。是論其才也。至於言性則<a 
name="0384a21" id="0384a21"></a>未嘗斷其善惡。曰性相近也習相遠也而<a 
name="0384a22" id="0384a22"></a>已。韓愈之說則又有甚者。離性以為情。<a 
name="0384a23" id="0384a23"></a>而合才以為性。是故其論終莫能通。</p><a 
name="0384a24" id="0384a24"></a><p style="text-indent: 0em; margin-left: 0em"><span class="linehead"></span>賈島初為浮圖。名無本。來東都時禁僧午<a 
name="0384a25" id="0384a25"></a>後不得出。島為詩自傷。韓愈因教其為文。<a 
name="0384a26" id="0384a26"></a>遂去浮圖舉進士。有李洞者。慕島為詩。鑄<a 
name="0384a27" id="0384a27"></a>像以事之。&#x751E;稱賈島佛。</p><a 
name="0384a28" id="0384a28"></a><p><span class="juanname">佛祖統紀卷第四十一<span class="note">(終)</span></span></p>
<hr>【經文資訊】大正藏第 49 冊 No. 2035 佛祖統紀<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0b43.html?index=T49n2035" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T49n2035_041 by HTTrack Website Copier/3.x [XR&CO'2014], Tue, 07 Jun 2016 06:59:57 GMT -->
</html>
