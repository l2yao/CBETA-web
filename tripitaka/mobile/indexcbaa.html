<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T52n2115_006 by HTTrack Website Copier/3.x [XR&CO'2014], Tue, 07 Jun 2016 07:00:44 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=626258162&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT52n2115&amp;utmp=%2Fmobile%2Findex.php%3Findex%3DT52n2115_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc7ca.html?index=T52n2115_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第52冊<br/>No.2115 鐔津文集 (19卷)<br/>【宋 契嵩撰】<br/>第 6 卷</p>
	<a href="index8779-2.html?index=T52n2115_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T52">
<div class="root" id="2115" sutra_name="鐔津文集" sutra_juan="[卷6]">　
<a 
name="0672c11" id="0672c11"></a><a 
name="0672c12" id="0672c12"></a><a 
name="0672c13" id="0672c13"></a><p><span class="juanname">鐔津文集卷第六</span></p><a 
name="0672c14" id="0672c14"></a><a 
name="0672c15" id="0672c15"></a><p style="margin-left: 4em"><span class="byline">藤州鐔津東山沙門契嵩撰</span></p><a 
name="0672c16" id="0672c16"></a><p style="margin-left: 2em"><span class="headname">論原</span></p><a 
name="0672c17" id="0672c17"></a><p style="margin-left: 3em"><span class="headname">問兵</span></p><a 
name="0672c18" id="0672c18"></a><p style="text-indent: 0em; margin-left: 0em"><span class="linehead"></span>客以論兵問。而叟愀然曰。何是問之相屬<a 
name="0672c19" id="0672c19"></a>也。叟野人也。安知兵乎。客曰。謂子其學兼<a 
name="0672c20" id="0672c20"></a>儒。儒之道具於文武。兵也者武之效也。不知<a 
name="0672c21" id="0672c21"></a>兵孰謂之道。曰道也者何真兵亦仁義而已<a 
name="0672c22" id="0672c22"></a>矣。客不達且引去。叟介然謂席人曰。兵者刑<a 
name="0672c23" id="0672c23"></a>也。發於仁而主於義也。發於仁。以仁而憫亂<a 
name="0672c24" id="0672c24"></a>也。主於義。以義而止暴也。以義而止暴。故相<a 
name="0672c25" id="0672c25"></a>正而不相亂。以仁而憫亂。故圖生而不圖殺。<a 
name="0672c26" id="0672c26"></a>是故五帝之兵謂之正刑。三王之兵謂之義<a 
name="0672c27" id="0672c27"></a>征。義征舉而天下莫不懷也。正刑行而天<a 
name="0672c28" id="0672c28"></a>下莫不順也。炎帝之後不逞。而軒轅氏陳于<a 
name="0672c29" id="0672c29"></a>涿鹿。兵未接而其人已服。共工氏封豕其民<a 
name="0673a01" id="0673a01"></a>而顓帝伐之。亦未戰而遂服。湯東面而征西<a 
name="0673a02" id="0673a02"></a>夷怨。南面而征北狄怨。曰奚為後我民望之<a 
name="0673a03" id="0673a03"></a>若大旱之望雲霓也。紂為無道而武王征之。<a 
name="0673a04" id="0673a04"></a>至于孟津不誥而諸侯會。紂有億兆夷人。不<a 
name="0673a05" id="0673a05"></a>用於商而用於周。周衰而兵道一變。所謂仁<a 
name="0673a06" id="0673a06"></a>義者遂妄矣。乃發於暴而至於詐。強國以兵<a 
name="0673a07" id="0673a07"></a>橫。大國以兵驕。忿國以兵亂。貪國以兵侵。齊<a 
name="0673a08" id="0673a08"></a>始勝於楚。而齊後負於晉。晉始勝齊。而晉復<a 
name="0673a09" id="0673a09"></a>負於秦。迭興迭亡。類乎博塞之為玩。夫兵<a 
name="0673a10" id="0673a10"></a>逆事也。無已則君子用之。是故聖人尚德而<a 
name="0673a11" id="0673a11"></a>不尚兵。所以明兵者不可專造天下也。穀梁<a 
name="0673a12" id="0673a12"></a>子曰。被甲嬰冑非所以興國也。則以誅暴亂<a 
name="0673a13" id="0673a13"></a>也。文中子曰。亡國戰兵。<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>國戰智。王國戰仁<a 
name="0673a14" id="0673a14"></a>義。帝國戰德。皇國戰無為。聖王無以尚可以<a 
name="0673a15" id="0673a15"></a>仁義為。故曰仁義而已矣。孤虛詐力之兵而<a 
name="0673a16" id="0673a16"></a>君子不與。吾其與乎。席人咨嗟曰。未之聞也。<a 
name="0673a17" id="0673a17"></a>羅拜而罷。</p><a 
name="0673a18" id="0673a18"></a><p style="margin-left: 3em"><span class="headname">評讓</span></p><a 
name="0673a19" id="0673a19"></a><p style="text-indent: 0em; margin-left: 0em"><span class="linehead"></span>世所謂讓者宜有輕重。而學者混一而論之。<a 
name="0673a20" id="0673a20"></a>於禮無別則後世何以取法乎。若夫天子以<a 
name="0673a21" id="0673a21"></a>其天下讓諸侯。以其國讓卿大夫。以爵位讓<a 
name="0673a22" id="0673a22"></a>士庶。以名利讓。是皆有所以而讓之者也。<a 
name="0673a23" id="0673a23"></a>其所以讓之得其正。則其禮可取也。所以讓<a 
name="0673a24" id="0673a24"></a>之不得其正則其禮何所取乎。夫讓也有以<a 
name="0673a25" id="0673a25"></a>時而讓者。有以義而讓者。有以名而讓者。有<a 
name="0673a26" id="0673a26"></a>以勢而讓者。有以苟而讓者。以時讓者仁。以<a 
name="0673a27" id="0673a27"></a>義讓者勸。以名讓者矯。以勢讓者窮。以苟讓<a 
name="0673a28" id="0673a28"></a>者亂。魯之隱公其苟讓者也。漢之孝平其勢<a 
name="0673a29" id="0673a29"></a>讓者也。吳季札曹子臧其名讓者也。伯夷其<a 
name="0673b01" id="0673b01"></a>義讓者也。堯舜其時讓者也。堯之時大同其<a 
name="0673b02" id="0673b02"></a>時可讓。故遜于賢而天下戴其仁也。故曰以<a 
name="0673b03" id="0673b03"></a>時讓者。仁禹之世浸異其時。不可讓于人。故<a 
name="0673b04" id="0673b04"></a>其子承之而天下亦戴其仁也。太伯伯夷以<a 
name="0673b05" id="0673b05"></a>賢相推而其義可讓也。讓之足以勸百世。故<a 
name="0673b06" id="0673b06"></a>曰以義讓者勸。季札子臧當列國相爭而父<a 
name="0673b07" id="0673b07"></a>子交殘。乃以讓名奮所以矯激其時也。故曰<a 
name="0673b08" id="0673b08"></a>以名讓者矯。漢之孝平迫于強臣之勢而其身<a 
name="0673b09" id="0673b09"></a>窮因殆不能振。遂以其天下讓。故曰以勢讓<a 
name="0673b10" id="0673b10"></a>者窮。魯之隱公不以正讓非其人而苟去之<a 
name="0673b11" id="0673b11"></a>卒至乎淫亂。故曰以苟讓者亂。孟子曰。天與<a 
name="0673b12" id="0673b12"></a>賢則與賢。天與子則與子。荀子曰。堯舜禪讓<a 
name="0673b13" id="0673b13"></a><span class="note">(或作擅字。依荀子文也。此乃專擅意也。在理當作擅。與禪契)</span>是不然也。天子勢<a 
name="0673b14" id="0673b14"></a>位至尊無敵於天下者。夫有誰與讓矣。楊子<a 
name="0673b15" id="0673b15"></a>曰。允哲堯擅舜之重。則不輕於由矣。韓子曰。<a 
name="0673b16" id="0673b16"></a>堯舜之傳賢也。欲天下得所也。然四子皆不<a 
name="0673b17" id="0673b17"></a>達乎聖賢之時也。其言孰為詳乎。如堯非其<a 
name="0673b18" id="0673b18"></a>時則豈肯以天下讓于他人乎。使禹得堯之<a 
name="0673b19" id="0673b19"></a>時而天下豈及其子乎。所謂堯舜禹其奮於<a 
name="0673b20" id="0673b20"></a>萬世之上者。正以其時而為之者也。堯舜禹<a 
name="0673b21" id="0673b21"></a>其聖之時者也。嗚呼後世者其人自私甚乎。<a 
name="0673b22" id="0673b22"></a>禹之時也而傳授者不能本。禹曰吾慕堯舜<a 
name="0673b23" id="0673b23"></a>為之禪讓。是亦妄矣。其知時乎。</p><a 
name="0673b24" id="0673b24"></a><p style="margin-left: 3em"><span class="headname">問<span class="gaiji">&#x8987;<!--gaiji,霸,1[襾/(革*月)],2&#x8987;,3--></span></span></p><a 
name="0673b25" id="0673b25"></a><p style="text-indent: 0em; margin-left: 0em"><span class="linehead"></span>問者曰。君子稱王或不稱<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>。謂<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>執權。謂王<a 
name="0673b26" id="0673b26"></a>修信也。而<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>孰謂無信邪。固疑其道也。幸吾<a 
name="0673b27" id="0673b27"></a>子辯之。使桓文之事皆悉也。曰王尚德<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>尚<a 
name="0673b28" id="0673b28"></a>功夫王有權。王者以權而行德也。<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>有權。<span class="gaiji">&#x8987;<!--gaiji,霸,1[襾/(革*月)],2&#x8987;,3--></span><a 
name="0673b29" id="0673b29"></a>者以權而取功也。取功故其權未必不私也。<a 
name="0673c01" id="0673c01"></a>行德故其權未必不公也。故公者為權而私<a 
name="0673c02" id="0673c02"></a>者為詐也。王有信誠信也。<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>有信假信也。假<a 
name="0673c03" id="0673c03"></a>信故愈久而愈渝。誠信故愈久而愈信。齊桓<a 
name="0673c04" id="0673c04"></a>公方會諸侯。自北杏抵幽十一主盟而諸侯<a 
name="0673c05" id="0673c05"></a>皆順。其信存也。及城緣陵而諸侯皆散。其信<a 
name="0673c06" id="0673c06"></a>渝也。晉文公其戰克楚踐土之盟。以功自高<a 
name="0673c07" id="0673c07"></a>遂召天王。其章詐也。是故君子稱之。稱其當<a 
name="0673c08" id="0673c08"></a>時之功也。不稱者<span class="note">(或無者字)</span>惡其詐且不誠也。詩<a 
name="0673c09" id="0673c09"></a>稱投我以木瓜報之以瓊琚。匪報也永以為<a 
name="0673c10" id="0673c10"></a>好也。善罰之功也。子曰。管仲之器小哉。卑<a 
name="0673c11" id="0673c11"></a><span class="gaiji">&#x8987;<!--gaiji,霸,1[襾/(革*月)],2&#x8987;,3--></span>之道也。中古之<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>。有異禮而無異道。後<a 
name="0673c12" id="0673c12"></a>古之<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>。有異道而無異禮。守職命而不擅征。<a 
name="0673c13" id="0673c13"></a>不亦有異禮乎。信征伐而尚詐力。不亦有異<a 
name="0673c14" id="0673c14"></a>道乎。故曰<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>非古也。亂王政自桓文始也。今<a 
name="0673c15" id="0673c15"></a>俗曰。<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>道適變治者不可不用也。仲尼曰。管<a 
name="0673c16" id="0673c16"></a>仲相桓公<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>諸侯一匡天下。民到于今受其<a 
name="0673c17" id="0673c17"></a>賜。微管仲吾其被髮左衽矣。我其舍諸。噫致<a 
name="0673c18" id="0673c18"></a>合天下之猖狂詭譎。傳會于孫子吳起之說<a 
name="0673c19" id="0673c19"></a>淫溺而不反者也。此誠愚者之言。烏足與知<a 
name="0673c20" id="0673c20"></a>聖人之意邪。所謂適變者。蓋君子因事而正<a 
name="0673c21" id="0673c21"></a>之以義者也。豈曰以智詐而變正道者也。春<a 
name="0673c22" id="0673c22"></a>秋之譏變古正以諸侯用私而變公者也。夫<a 
name="0673c23" id="0673c23"></a>至道之世不顯權。至德之世不懷功。懷功恐<a 
name="0673c24" id="0673c24"></a>其人因功而競利也。顯權恐其人因權而生<a 
name="0673c25" id="0673c25"></a>詐也。是故堯舜之化淳而文王之化讓。漢氏<a 
name="0673c26" id="0673c26"></a>曰。吾家雜以王<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>而治天下。暫厚而終薄。少<a 
name="0673c27" id="0673c27"></a>讓而多諍。</p><a 
name="0673c28" id="0673c28"></a><p style="margin-left: 3em"><span class="headname">巽說</span></p><a 
name="0673c29" id="0673c29"></a><p style="text-indent: 0em; margin-left: 0em"><span class="linehead"></span>易曰。巽以行權何謂也。曰君子乘大順而舉<a 
name="0674a01" id="0674a01"></a>其事者也。時不順雖堯舜未始為也。重巽順<a 
name="0674a02" id="0674a02"></a>之至也。陽得位而中正當位也。剛正以用巽<a 
name="0674a03" id="0674a03"></a>用之當也。故君子為之也。乘其順履其中效<a 
name="0674a04" id="0674a04"></a>其用。其道莫不行也。其物莫不與也。然則時<a 
name="0674a05" id="0674a05"></a>之順必大權。然後帥其正也。權之作必大人。<a 
name="0674a06" id="0674a06"></a>然後理其變也。權也者適變之謂也。夫大人<a 
name="0674a07" id="0674a07"></a>其變也。公小人其變也。私權也者治亂安危<a 
name="0674a08" id="0674a08"></a>之所繫也。故權也不可以假人也。孔子曰。可<a 
name="0674a09" id="0674a09"></a>與學未可與適道。可與適道未可與立。可與<a 
name="0674a10" id="0674a10"></a>立未可與權。蓋慎之至也。至順者大有為之<a 
name="0674a11" id="0674a11"></a>時也。位中正者君之位也。剛正則用巽天下<a 
name="0674a12" id="0674a12"></a>之大權也。唯天子居其位行其權。以順其時<a 
name="0674a13" id="0674a13"></a>也。用巽則以制其物也。用巽不可以示其民<a 
name="0674a14" id="0674a14"></a>而使知之也。制莫之制則亂也。慎密則民不<a 
name="0674a15" id="0674a15"></a>知其所以而姦不生也。故文言曰。同聲相應<a 
name="0674a16" id="0674a16"></a>同氣相求。水流濕火就燥。雲從龍風從虎。聖<a 
name="0674a17" id="0674a17"></a>人作而萬物睹。本乎天者親上本乎地者親<a 
name="0674a18" id="0674a18"></a>下。則各從其類也。九二曰。巽在床下。蓋言卑<a 
name="0674a19" id="0674a19"></a>而失其正也。不可以用巽也。用巽則物不與<a 
name="0674a20" id="0674a20"></a>而且亂也。上九曰。巽在床下。喪其資斧其貞<a 
name="0674a21" id="0674a21"></a>凶。蓋言過其時則用斷不可。是失其權也。<a 
name="0674a22" id="0674a22"></a>九五曰。先庚三日後庚三日。蓋言慎其出號<a 
name="0674a23" id="0674a23"></a>令也。故號令不可輕發而屢改也。是故用巽<a 
name="0674a24" id="0674a24"></a>不宜在九二也。上九用巽固不可也<span class="note">(用或作則或無固字)</span><a 
name="0674a25" id="0674a25"></a>九五其用巽者也。宜專乎號令者也。</p><a 
name="0674a26" id="0674a26"></a><p style="margin-left: 3em"><span class="headname">人文</span></p><a 
name="0674a27" id="0674a27"></a><p style="text-indent: 0em; margin-left: 0em"><span class="linehead"></span>辯者曰。是世文隆天下其將成乎。其隆者文<a 
name="0674a28" id="0674a28"></a>言也。而文言烏足以驗乎天下成邪。何文其<a 
name="0674a29" id="0674a29"></a>可驗乎。曰必也人文也。易曰。觀乎人文而天<a 
name="0674b01" id="0674b01"></a>下化成。斯之謂也。曰何謂人文乎。曰文武王<a 
name="0674b02" id="0674b02"></a>之道也。文武相濟以賁人道。故曰人文也。文<a 
name="0674b03" id="0674b03"></a>者德也。武者刑也。德以致大業。刑以扶盛德。<a 
name="0674b04" id="0674b04"></a>德其至也。刑其次也。會文武者所以以文總<a 
name="0674b05" id="0674b05"></a>之。故曰人文也。夫聖人以盛德教天下。而天<a 
name="0674b06" id="0674b06"></a>下保其德也。示大刑所以約之也。既正則停<a 
name="0674b07" id="0674b07"></a>刑而達德也。德也者待刑而輔之也。刑也<a 
name="0674b08" id="0674b08"></a>者待德而忘之也<span class="note">(忘或司字)</span>是故文武皆得則其政<a 
name="0674b09" id="0674b09"></a>和而其民安。刑德皆敝則其政失而其民散。<a 
name="0674b10" id="0674b10"></a>此君子所以見天下之成敗也。吾觀周文。文<a 
name="0674b11" id="0674b11"></a>武至之也。宣其甚刑而平其德衰也。吾觀漢<a 
name="0674b12" id="0674b12"></a>文。高文僅至也。惠其減德武其多兵也。吾觀<a 
name="0674b13" id="0674b13"></a>唐文。文皇大正而小繆也。曰三代之道有質<a 
name="0674b14" id="0674b14"></a>焉有文焉。曰文而亡質。王道其可盡乎。故曰<a 
name="0674b15" id="0674b15"></a>質文者聖人之所以適變而救敝也。質文本<a 
name="0674b16" id="0674b16"></a>正而末敝也。質如不敝何以文為。文如不正<a 
name="0674b17" id="0674b17"></a>何以質為。故吾所謂文者。蓋言文治之正也。<a 
name="0674b18" id="0674b18"></a>孔子曰。虞夏之質。殷周之文至矣。曰言文將<a 
name="0674b19" id="0674b19"></a>無用乎。曰孰不用也。人文至焉。言文次焉。以<a 
name="0674b20" id="0674b20"></a>言文而驗其人。人其廋哉。以人文而驗其世。<a 
name="0674b21" id="0674b21"></a>世其廋哉。故人文者天下之道之所存也。言<a 
name="0674b22" id="0674b22"></a>文者聖賢之志之所寓也。先天下而後聖賢<a 
name="0674b23" id="0674b23"></a>者。聖賢發己矣。天下至公也。故公者至而己<a 
name="0674b24" id="0674b24"></a>者次也。孰曰言文其無用乎。</p><a 
name="0674b25" id="0674b25"></a><p style="margin-left: 3em"><span class="headname">性德</span></p><a 
name="0674b26" id="0674b26"></a><p style="text-indent: 0em; margin-left: 0em"><span class="linehead"></span>性生人者之自得者也。命生人者之得於天<a 
name="0674b27" id="0674b27"></a>者也。德能正其生人者也。藝能資其生人者<a 
name="0674b28" id="0674b28"></a>也。然性命有厚薄。而德藝有大小也。性命<a 
name="0674b29" id="0674b29"></a>者生所雖得而未嘗全得其厚薄者也。德藝<a 
name="0674c01" id="0674c01"></a>者人所宜能而未必全能其大小者也。古之<a 
name="0674c02" id="0674c02"></a>人厚其性而薄其命有也。而古人不惑。古之<a 
name="0674c03" id="0674c03"></a>人達於藝而窮於德有也。而古人不亂。故曰<a 
name="0674c04" id="0674c04"></a>聖賢無全德。君子無全能。有其內而無其外。<a 
name="0674c05" id="0674c05"></a>聖賢之所以無全德也。能於德而不能於藝。<a 
name="0674c06" id="0674c06"></a>君子之所以無全能也。德上也藝下也。君子<a 
name="0674c07" id="0674c07"></a>修其上而正其下也。故其不必工於百工而<a 
name="0674c08" id="0674c08"></a>尊於百工也。性內也命外也。聖賢正其性而<a 
name="0674c09" id="0674c09"></a>任其命。故其窮之不憂。而通之不疑也伊尹<a 
name="0674c10" id="0674c10"></a>古之賢人也。方耕于莘佃。佃之耕夫以其能<a 
name="0674c11" id="0674c11"></a>尚之。而伊尹不敢與之校。呂望古之賢人也。<a 
name="0674c12" id="0674c12"></a>方漁于棘津。津之漁人以其能尚之。而呂望<a 
name="0674c13" id="0674c13"></a>不敢與之校。迨乎二子德顯于商周也。而天<a 
name="0674c14" id="0674c14"></a>下百姓由之正矣。孔子古之聖人也。方力聘<a 
name="0674c15" id="0674c15"></a>之秋猶一旅人而不暇息也。方時命大謬而<a 
name="0674c16" id="0674c16"></a>亂物物焉不失其道也。顏子子思原憲孟軻<a 
name="0674c17" id="0674c17"></a>古之賢人也。窮於幽閻委巷樂然將終其身。<a 
name="0674c18" id="0674c18"></a>而眾子也不易其樂。夫德也者。總仁義忠孝<a 
name="0674c19" id="0674c19"></a>之謂也。性也者。原道德思慮之謂也。仁義忠<a 
name="0674c20" id="0674c20"></a>孝修而足以推於人矣。君子之學。學其正也。<a 
name="0674c21" id="0674c21"></a>何必多乎。道德思慮明。而足以安其生矣。聖<a 
name="0674c22" id="0674c22"></a>賢之盡。盡其生也。何必皆乎。是故聖賢之世。<a 
name="0674c23" id="0674c23"></a>而占相卜祝者無所張其巧也。君子之前。而<a 
name="0674c24" id="0674c24"></a>孫吳申商者無所夸其法也。夏人之學曰教。<a 
name="0674c25" id="0674c25"></a>殷人之學曰序。周人之學曰庠。夫三代之學<a 
name="0674c26" id="0674c26"></a>皆所以詔人而學於德也。德義者學之本也。<a 
name="0674c27" id="0674c27"></a>文藝者學之末也。三代之盛其教天下所以<a 
name="0674c28" id="0674c28"></a>學其本也。三代之敝其教天下所以學其末<a 
name="0674c29" id="0674c29"></a>也。學末故天下皆偽也。學本故天下皆厚也。<a 
name="0675a01" id="0675a01"></a>是故君子貴其敦本也。聖賢貴其盡理也。古<a 
name="0675a02" id="0675a02"></a>人有言曰。晉楚之富不可及也。彼以其富我<a 
name="0675a03" id="0675a03"></a>以吾仁。彼以其爵我以吾義。吾何慊哉。古人<a 
name="0675a04" id="0675a04"></a>有言。樂天知命吾何憂乎。窮理盡性吾何疑<a 
name="0675a05" id="0675a05"></a>乎。</p><a 
name="0675a06" id="0675a06"></a><p style="margin-left: 3em"><span class="headname">存心</span></p><a 
name="0675a07" id="0675a07"></a><p style="text-indent: 0em; margin-left: 0em"><span class="linehead"></span>教人者正其所存。能教也。存心者省其所感。<a 
name="0675a08" id="0675a08"></a>能存也。存心乎善則善類應之。存心乎惡則<a 
name="0675a09" id="0675a09"></a>惡類應之。心其非定象也。在其所存者也。應<a 
name="0675a10" id="0675a10"></a>之非定名也。在其所感者也。其所感苟存而<a 
name="0675a11" id="0675a11"></a>應之。豈不速乎而感應之數未始跌也。吾嘗<a 
name="0675a12" id="0675a12"></a>驗之。其人聞其為心始善而人鮮不愛之也。<a 
name="0675a13" id="0675a13"></a>聞其為心始惡而人鮮不惡之也。雖喜怒未<a 
name="0675a14" id="0675a14"></a>出其己而彼之愛惡已來。故存心者必慎其<a 
name="0675a15" id="0675a15"></a>所以感之者也。而辯人者必觀其所以應之<a 
name="0675a16" id="0675a16"></a>者也。是以聖人感人心而天下和平。故曰。觀<a 
name="0675a17" id="0675a17"></a>其所感。而天地萬物之情可見矣。有人于此<a 
name="0675a18" id="0675a18"></a>曰。人莫之知以惡心而欺人。迨惡積而禍至。<a 
name="0675a19" id="0675a19"></a>孰曰心不可知乎。有人于此曰。心不可欺。以<a 
name="0675a20" id="0675a20"></a>善心而待人。迨善積而福至。孰曰人可欺乎。<a 
name="0675a21" id="0675a21"></a>故曰。禍福與善惡相交也。嗚呼人無全信久<a 
name="0675a22" id="0675a22"></a>矣哉。信其所心而不信其所感也。夫天地至<a 
name="0675a23" id="0675a23"></a>遠而誠感之通。性理至神而物感之滅。堯舜<a 
name="0675a24" id="0675a24"></a>不家勸而天下厚。厚之感也。桀紂不人誘而<a 
name="0675a25" id="0675a25"></a>天下偽。偽感之也。感應之謂其可忽乎。休徵<a 
name="0675a26" id="0675a26"></a>者所以應。其善政之所感也。咎徵者所以應。<a 
name="0675a27" id="0675a27"></a>其惡政之所感也。五福者善人所存。吉之驗<a 
name="0675a28" id="0675a28"></a>也。六極者惡人所存。凶之驗也。天人相與未<a 
name="0675a29" id="0675a29"></a>嘗睽也。吁豈天為之。人實召之。夫政者示天<a 
name="0675b01" id="0675b01"></a>下之同之者也。萬民之所由也。政之善惡民<a 
name="0675b02" id="0675b02"></a>所以而從之者也。故驗之雨暘燠寒風。五者<a 
name="0675b03" id="0675b03"></a>示天下之同之者也。人者一身之自也。人之<a 
name="0675b04" id="0675b04"></a>善惡。身所以而振之者也。驗之福極者。示一<a 
name="0675b05" id="0675b05"></a>身之自之者也。方諸感月而水焉。陽燧感日<a 
name="0675b06" id="0675b06"></a>而火焉。雲從龍也。風從虎也。南人發歌而<a 
name="0675b07" id="0675b07"></a><span class="note">(此脫地名二字)</span>草舞。銅山始崩而景陽鐘響。此物之相<a 
name="0675b08" id="0675b08"></a>感然也。人道以情感。故生生不窮。聖人以神<a 
name="0675b09" id="0675b09"></a>感。故幽明一通。是故存心于賢而賢至。存心<a 
name="0675b10" id="0675b10"></a>于不肖而不肖來。存心于親則其子孝。存心<a 
name="0675b11" id="0675b11"></a>于學則其徒勸。所謂出乎爾反乎爾者。斯言<a 
name="0675b12" id="0675b12"></a>近之。</p><a 
name="0675b13" id="0675b13"></a><p style="margin-left: 3em"><span class="headname">福解</span></p><a 
name="0675b14" id="0675b14"></a><p style="text-indent: 0em; margin-left: 0em"><span class="linehead"></span>世之曰福。專利而言之者也。吾之曰福。專道<a 
name="0675b15" id="0675b15"></a>而言之者也。利道故而判福為兩端焉。利福<a 
name="0675b16" id="0675b16"></a>者嘗多有也。道福者嘗寡有也。多謂眾人也。<a 
name="0675b17" id="0675b17"></a>寡謂聖賢也。故曰聖賢之福聖賢之所得也。<a 
name="0675b18" id="0675b18"></a>眾人之福眾人之所得也。聖賢所得而聖賢樂<a 
name="0675b19" id="0675b19"></a>之。眾人所得而眾人欲之。欲之故天下競利<a 
name="0675b20" id="0675b20"></a>也。樂之故天下安性也。是故世之人。無樂之<a 
name="0675b21" id="0675b21"></a>者。不為樂也。有欲之者。非為安也。得聖賢之<a 
name="0675b22" id="0675b22"></a>得謂之重也。得眾人之得謂之輕也。重所重<a 
name="0675b23" id="0675b23"></a>所以率天下敦道也。輕所輕所以教天下薄<a 
name="0675b24" id="0675b24"></a>利也。齊侯楚子其富貴天下不逮也。及其以<a 
name="0675b25" id="0675b25"></a>之與侯相爭相殺也。雖曰福之其實禍之。顏<a 
name="0675b26" id="0675b26"></a>回原憲其貧賤天下之至也。及其樂道全德<a 
name="0675b27" id="0675b27"></a>而後世慕其美名也。雖曰極之其實福之。今<a 
name="0675b28" id="0675b28"></a>世俗視君子之樂然其身不振曰。福奚為聖<a 
name="0675b29" id="0675b29"></a>賢邪。視高明之家恣勢充欲曰。唯福也將跋<a 
name="0675c01" id="0675c01"></a>意而圖其富貴。是安福之謂乎。使天下之相<a 
name="0675c02" id="0675c02"></a>率背道而趨利。斯言者之罪也。夫聖賢之福。<a 
name="0675c03" id="0675c03"></a>福之本也。眾人之福。福之末也。修本以來末<a 
name="0675c04" id="0675c04"></a>者古人有之。舜其是也。以末而行本者古人<a 
name="0675c05" id="0675c05"></a>有之。周公其是也。猶吾先聖人曰道為福基。<a 
name="0675c06" id="0675c06"></a>可以修行也矣。故君子有道而無富貴曰時<a 
name="0675c07" id="0675c07"></a>也。而君子不慊。有富貴而無道曰忝也。君子<a 
name="0675c08" id="0675c08"></a>恥之。富貴而有道。君子廣之也。後世舍聖賢<a 
name="0675c09" id="0675c09"></a>而從眾人。不亦輕本而重末乎。本末顛倒則<a 
name="0675c10" id="0675c10"></a>天孰與厚也哉。</p><a 
name="0675c11" id="0675c11"></a><p style="margin-left: 3em"><span class="headname">評隱</span></p><a 
name="0675c12" id="0675c12"></a><p style="text-indent: 0em; margin-left: 0em"><span class="linehead"></span>文王太伯其同道者哉。文王始之。事紂其隱<a 
name="0675c13" id="0675c13"></a>德焉。泰伯終之。遜吳其隱名焉。君子之出處<a 
name="0675c14" id="0675c14"></a>語默也。皆所以訓也。文王太伯之同道同其<a 
name="0675c15" id="0675c15"></a>作訓也。故曰。世亂隱德世。治隱名。隱名者<a 
name="0675c16" id="0675c16"></a>所以警其爭名者也。隱德者所以遠其害德<a 
name="0675c17" id="0675c17"></a>者也。遠害者聖人之時也。警爭者聖人之化<a 
name="0675c18" id="0675c18"></a>也。化以感人。其聖人之至德也。時以教人。其<a 
name="0675c19" id="0675c19"></a>聖人之大義也。微大義則後世之君臣安得<a 
name="0675c20" id="0675c20"></a>以其道全也。微至德則後世之昭穆安得以<a 
name="0675c21" id="0675c21"></a>其禮序也。天地之道遠也。其生可見而其所<a 
name="0675c22" id="0675c22"></a>以生不可見也。聖賢之道亦遠也。其為可見<a 
name="0675c23" id="0675c23"></a>而其所以為不可見也。辯生曰。有許由者。輕<a 
name="0675c24" id="0675c24"></a>天下而遯去。其義高而其事疑也。苟事誠而<a 
name="0675c25" id="0675c25"></a>義博。亦可以媿其盜國者之心乎。曰若由者<a 
name="0675c26" id="0675c26"></a>苟不為也。未若聖人之為不苟也。可為則為<a 
name="0675c27" id="0675c27"></a>之也。不可為則不為之也。是故舜依乎中庸<a 
name="0675c28" id="0675c28"></a>而隱也。可則行之否則已之舜哉至矣。不失<a 
name="0675c29" id="0675c29"></a>其道也。一鄉之賢隱。則其鄉之禮可知也。一<a 
name="0676a01" id="0676a01"></a>書之道隱。則其書之文可知也。故謂文。必<a 
name="0676a02" id="0676a02"></a>工。文不工則失其道也。謂禮必修也。禮不修<a 
name="0676a03" id="0676a03"></a>則失其賢也。是故一天下之治亂由賢人之<a 
name="0676a04" id="0676a04"></a>隱見而所以章也。可不重乎。一賢人之動靜<a 
name="0676a05" id="0676a05"></a>將天下之教化而所以勸也。可不慎乎。呂望<a 
name="0676a06" id="0676a06"></a>東海之隱。稱隱也。伯夷西山之隱。憤隱也。顏<a 
name="0676a07" id="0676a07"></a>回之隱。不須時不怨世。樂隱也。原憲之隱。不<a 
name="0676a08" id="0676a08"></a>卑論以儕俗。驕隱也。四皓之隱。去以避亂。來<a 
name="0676a09" id="0676a09"></a>以補政。達隱也。谷口鄭子真修隱也。成都嚴<a 
name="0676a10" id="0676a10"></a>君平和隱也。曼倩隱於朝玩隱也。子雲隱於<a 
name="0676a11" id="0676a11"></a>官苟隱也。孫思邈盧鴻一處不污道出不屈<a 
name="0676a12" id="0676a12"></a>節。高隱也。張果之隱。詭隱也李泌者身朝而<a 
name="0676a13" id="0676a13"></a>名野。接祿而尚君。假隱也。李<span class="note">(脫名)</span>者身伏而達<a 
name="0676a14" id="0676a14"></a>言。釣隱也。</p><a 
name="0676a15" id="0676a15"></a><p style="margin-left: 3em"><span class="headname">喻用</span></p><a 
name="0676a16" id="0676a16"></a><p style="text-indent: 0em; margin-left: 0em"><span class="linehead"></span>水固勝火。而善固勝惡也。苟用之不得其道。<a 
name="0676a17" id="0676a17"></a>雖水火善惡亦不可得其勝矣。水之制火。必<a 
name="0676a18" id="0676a18"></a>於火之方然而水可勝矣。善之制惡。必於惡<a 
name="0676a19" id="0676a19"></a>之未形而善可勝矣。及其惡至乎不可掩。而<a 
name="0676a20" id="0676a20"></a>欲推善以救惡。火至乎不可熄。而欲激水以<a 
name="0676a21" id="0676a21"></a>沃火。其勢可勝之乎。君子小人者其善惡之<a 
name="0676a22" id="0676a22"></a>所出者也。是故君子用則其政善。小人用則<a 
name="0676a23" id="0676a23"></a>其政惡也。斯欲政善而專用小人。暨其惡熾<a 
name="0676a24" id="0676a24"></a>至乎暴戾。上下欲君子而拯之也。是奚異乎<a 
name="0676a25" id="0676a25"></a>激水而沃者邪。雖有彥聖之人如彼堯舜禹。<a 
name="0676a26" id="0676a26"></a>吾知其無如之何也。故古之善用人者用君<a 
name="0676a27" id="0676a27"></a>子必先而小人必後。君子先用。善得以而制<a 
name="0676a28" id="0676a28"></a>惡也。小人後使。惡得以而遷善也。禮不容<a 
name="0676a29" id="0676a29"></a>小人加乎君子。不使不肖高於其賢。所以隆<a 
name="0676b01" id="0676b01"></a>善而沮惡也。詩云。我心匪石。不可轉也。我心<a 
name="0676b02" id="0676b02"></a>匪席。不可卷也。威儀棣棣。不可選也。憂心悄<a 
name="0676b03" id="0676b03"></a>悄。慍于群小。遇閔既多。受侮不少。靜言思<a 
name="0676b04" id="0676b04"></a>之。寤辟有標。我心匪石。不可轉也者。君子有<a 
name="0676b05" id="0676b05"></a>志可以與守也。威儀棣棣不可選也者。君子<a 
name="0676b06" id="0676b06"></a>有法可以與為也。憂心悄悄慍于群小者。惡<a 
name="0676b07" id="0676b07"></a>小人之加乎君子也。遇閔既多受侮不少者。<a 
name="0676b08" id="0676b08"></a>疾小人之玩政也。靜言思之寤辟有標者。怨<a 
name="0676b09" id="0676b09"></a>不用君子也。雖小人之道不能。不加於盛德<a 
name="0676b10" id="0676b10"></a>之家。雖君子之道不能。不沮於已破之國。用<a 
name="0676b11" id="0676b11"></a>舍之政然也。一小人壞之于其前。雖百君子<a 
name="0676b12" id="0676b12"></a>莫能修之于其後。一君子治之于其上。雖百<a 
name="0676b13" id="0676b13"></a>小人莫能亂之于其下。邪正之勢然也。越之<a 
name="0676b14" id="0676b14"></a>漁者使其子漁于夷溪。鄙者專之。能者散之<a 
name="0676b15" id="0676b15"></a><span class="note">(散疑筆誤宜作助兼)</span>及鄙負其所使也。網則隳其紀綱而<a 
name="0676b16" id="0676b16"></a>命能者治之。能者終不能也。</p><a 
name="0676b17" id="0676b17"></a><p style="margin-left: 3em"><span class="headname">物宜</span></p><a 
name="0676b18" id="0676b18"></a><p style="text-indent: 0em; margin-left: 0em"><span class="linehead"></span>君子發身。以道不以財。庶人謀生。以力不以<a 
name="0676b19" id="0676b19"></a>詐。大夫趨事。以義不以利。是三者正。然後天<a 
name="0676b20" id="0676b20"></a>下可以觀王道也。夫王道也者正宜也。小大<a 
name="0676b21" id="0676b21"></a>之物正其宜則何有乎亂世也。夫道義固君<a 
name="0676b22" id="0676b22"></a>子大夫之所宜也。利力固庶人之所宜也。曰<a 
name="0676b23" id="0676b23"></a>君子而專財。曰大夫而專利。曰庶人而玩智<a 
name="0676b24" id="0676b24"></a>詐。是喪其宜也矣。大夫處上猶衣也。庶人處<a 
name="0676b25" id="0676b25"></a>下猶裳也。上宜衣而下宜裳必也。苟上而下<a 
name="0676b26" id="0676b26"></a>之。下而上之。不亦倒且亂乎。道其何效哉。冉<a 
name="0676b27" id="0676b27"></a>求嘗為季氏宰。為季氏而聚<span class="corr" title='[歛&gt;斂]'>斂</span>。孔子惡之曰。<a 
name="0676b28" id="0676b28"></a>求非吾徒也。小子鳴鼓而攻之。若求者以人<a 
name="0676b29" id="0676b29"></a>而利之。尚不容於君子而如此也。矧以己而<a 
name="0676c01" id="0676c01"></a>利之。孰可容乎。孟子曰。上下交征利而國危<a 
name="0676c02" id="0676c02"></a>矣亮乎安國家天下者。在義不在利也。</p><a 
name="0676c03" id="0676c03"></a><p style="margin-left: 3em"><span class="headname">善惡</span></p><a 
name="0676c04" id="0676c04"></a><p style="text-indent: 0em; margin-left: 0em"><span class="linehead"></span>有形之惡小也。不形之惡大也。有名之善次<a 
name="0676c05" id="0676c05"></a>也。無名之善至也。有名之善。教而後仁者也。<a 
name="0676c06" id="0676c06"></a>無名之善。非教而仁者也。有形之惡殺人者<a 
name="0676c07" id="0676c07"></a>也。不形之惡讒人者也。讒人之惡存其心。殺<a 
name="0676c08" id="0676c08"></a>人之惡存其事。事可辦而心不可見也。教<a 
name="0676c09" id="0676c09"></a>者情也。非教者性也。情可移而性不可變也。<a 
name="0676c10" id="0676c10"></a>玩&#x96A3;人之子也好語誘之可以喜。惡語激之<a 
name="0676c11" id="0676c11"></a>可以怒。及其趨於父母也。雖美惡之言而<a 
name="0676c12" id="0676c12"></a>不能親&#x758E;之也。其盜跖&#x994D;人肉而人皆能惡<a 
name="0676c13" id="0676c13"></a>之。少正卯顯於朝而眾不能辨之。是故君子<a 
name="0676c14" id="0676c14"></a>善善也。必審其名同。惡惡也。必辨其情異。夫<a 
name="0676c15" id="0676c15"></a>賞罰者所以正善惡也。聰明不能盡其善惡。<a 
name="0676c16" id="0676c16"></a>則不足與議賞罰也故察讒在微。誅讒在持。<a 
name="0676c17" id="0676c17"></a>刑殺宜議。性善者宜任。情善者宜使。察讒不<a 
name="0676c18" id="0676c18"></a>微則不能觀其。心之所之也。誅讒不持則不<a 
name="0676c19" id="0676c19"></a>能遏其大惡也。刑殺不議則不能究其誠也。<a 
name="0676c20" id="0676c20"></a>任性善則安危不振也。使情善則威福不專<a 
name="0676c21" id="0676c21"></a>也。善善得其宜也。則大賢盡其德而小賢盡<a 
name="0676c22" id="0676c22"></a>其才也。惡惡得其所也。則讒人悛其心而殺<a 
name="0676c23" id="0676c23"></a>人伏其罪也。孰有正善惡而治道不至乎哉。</p><a 
name="0676c24" id="0676c24"></a><p style="margin-left: 3em"><span class="headname">性情</span></p><a 
name="0676c25" id="0676c25"></a><p style="text-indent: 0em; margin-left: 0em"><span class="linehead"></span>性貴乎靜。故性變而不可太易。情患乎煩。故<a 
name="0676c26" id="0676c26"></a>情發而不可太早。太早則傷和。太易則傷中。<a 
name="0676c27" id="0676c27"></a>反中和則陰陽繆。損民壽而物多疵癘。是故<a 
name="0676c28" id="0676c28"></a>聖人之隆治也。仁以厚人性。義以節人情。是<a 
name="0676c29" id="0676c29"></a>所以陰陽和而遂生物者也。禮教二十而冠<a 
name="0677a01" id="0677a01"></a>者。蓋以其神盛而可以用思慮也。教三十而<a 
name="0677a02" id="0677a02"></a>娶者。蓋以其氣充而可以勝配耦也。故古之<a 
name="0677a03" id="0677a03"></a>君子觀陰陽而所以知其性情之得失。觀情<a 
name="0677a04" id="0677a04"></a>性所以知聖人之道行否。然後以其得失究<a 
name="0677a05" id="0677a05"></a>其本末相與人主起天下之病癖。雖伊尹匹<a 
name="0677a06" id="0677a06"></a>夫之賤。而猶曰匹夫匹婦。有不被堯舜之澤。<a 
name="0677a07" id="0677a07"></a>若已推而納諸溝中。嘗五就桀五干湯而不<a 
name="0677a08" id="0677a08"></a>沮。其以天下自任如此之勤也。今天下之民<a 
name="0677a09" id="0677a09"></a>方髫髻未剪。而以利害相欺父母則<span class="gaiji">愯<!--gaiji,愯,1[怡-台+雙],2&#x22960;,3--></span>之。唯<a 
name="0677a10" id="0677a10"></a>其姦巧之不早也。僅童而男已室女已家。過<a 
name="0677a11" id="0677a11"></a>之則淫奔。是不亦性變之太易乎。情發之太<a 
name="0677a12" id="0677a12"></a>早乎。將不有所傷乎。欲世蹈中和。則何異乎<a 
name="0677a13" id="0677a13"></a>適胡而南轅。其安能至之也。吾觀陰陽繆則<a 
name="0677a14" id="0677a14"></a>寒暑風雨庸有及時。百穀種植。未始不疾其<a 
name="0677a15" id="0677a15"></a>人。則斃夭者世嘗多有。而仁壽者寡焉。適見<a 
name="0677a16" id="0677a16"></a>情性失之之效也。人失情性既如此也。而聖<a 
name="0677a17" id="0677a17"></a>人之道行也。豈曰至乎。謨者尚曰。天下甚寧。<a 
name="0677a18" id="0677a18"></a>是亦諛也。而嚚嚚不肯知其失操。其本為人<a 
name="0677a19" id="0677a19"></a>主。起天下之病。則又奚貴其當時者。古語曰<a 
name="0677a20" id="0677a20"></a>日中則<span class="gaiji">&#x71AD;<!--gaiji,,1[(雪-雨+((青-月)*(青-月)))/火],2&#x71AD;,3--></span>。操刀則害。言適用於當時也。若伊<a 
name="0677a21" id="0677a21"></a>尹始窮賤之不暇。彼欲適用。豈當用邪。而伊<a 
name="0677a22" id="0677a22"></a>尹為之。今乘適用之時。攝當用之柄。而不肯<a 
name="0677a23" id="0677a23"></a>為之。不亦為伊尹愧乎。</p><a 
name="0677a24" id="0677a24"></a><p style="margin-left: 3em"><span class="headname">九流</span></p><a 
name="0677a25" id="0677a25"></a><p style="text-indent: 0em; margin-left: 0em"><span class="linehead"></span>儒家者流其道尚備。老氏者流其道尚簡。陰<a 
name="0677a26" id="0677a26"></a>陽家者流其道尚時。墨家者流其道尚節。法<a 
name="0677a27" id="0677a27"></a>家者流其道尚嚴。名家者流其道尚察。縱橫<a 
name="0677a28" id="0677a28"></a>家者流其道尚變。雜家者流其道尚通。農家<a 
name="0677a29" id="0677a29"></a>者流其道尚足。然皆有所短長也。苟拂短而<a 
name="0677b01" id="0677b01"></a>會長。亦足以資治道也。班固本其所出尊儒<a 
name="0677b02" id="0677b02"></a>也。司馬遷會其所歸尊始也。尊始者其心弘<a 
name="0677b03" id="0677b03"></a>也。尊儒者其心專也。固嘗非馬氏以其先。黃<a 
name="0677b04" id="0677b04"></a>老為甚繆。是亦固不見其尊儒之至者也。若<a 
name="0677b05" id="0677b05"></a>黃帝之道其在易矣。易也者萬物之本。六藝<a 
name="0677b06" id="0677b06"></a>之原也。其先之不亦宜乎。豈班氏之智亦有<a 
name="0677b07" id="0677b07"></a>所不及乎。伯夷之所長者清。而所短者隘。柳<a 
name="0677b08" id="0677b08"></a>下惠之所長者和。而所短者不恭。孟子尊二<a 
name="0677b09" id="0677b09"></a>子之所長。則曰聖人百世之師也。伯夷柳下<a 
name="0677b10" id="0677b10"></a>惠是也。遷之心抑亦與孟氏合矣。故君子善<a 
name="0677b11" id="0677b11"></a>之。</p><a 
name="0677b12" id="0677b12"></a><p style="margin-left: 3em"><span class="headname">四端</span></p><a 
name="0677b13" id="0677b13"></a><p style="text-indent: 0em; margin-left: 0em"><span class="linehead"></span>司馬長卿楊子雲。其人其文皆世之稱也。及<a 
name="0677b14" id="0677b14"></a>楊子為劇秦美新。長卿為封禪書也。封禪<a 
name="0677b15" id="0677b15"></a>之言怪乎淫徒。加其夸大之心者也。美新之<a 
name="0677b16" id="0677b16"></a>言苟言也。記曰。國無道其默足以容賢而不<a 
name="0677b17" id="0677b17"></a>默孰與默邪。是皆不宜為而為之也。晁錯論<a 
name="0677b18" id="0677b18"></a>五帝三王之道諧其極也。宜賢于管子仲晏<a 
name="0677b19" id="0677b19"></a>子嬰。及其請削諸侯之封。舌未卷而晁氏以<a 
name="0677b20" id="0677b20"></a>赤其族。蓋時未可言而言之也。東方朔枚乘<a 
name="0677b21" id="0677b21"></a>其才俊坌涌飛書走檄不足其奮筆。然皆不<a 
name="0677b22" id="0677b22"></a>能效一官就一政。蓋徒才而不得其實能也。<a 
name="0677b23" id="0677b23"></a>劉向劉歆皆漢室之賢儒暨治傳也。父子各<a 
name="0677b24" id="0677b24"></a>專師說而家自是非。蓋得道而不得其極也。<a 
name="0677b25" id="0677b25"></a>道而不極非道也。才而不效徒才也。發而不<a 
name="0677b26" id="0677b26"></a>時逆理也。為而不宜失義也。是故事貴合宜。<a 
name="0677b27" id="0677b27"></a>智貴識時。器貴適用。法貴折中。中也者道義<a 
name="0677b28" id="0677b28"></a>之端也。用也者器效之端也。時也者動靜之<a 
name="0677b29" id="0677b29"></a>端也。宜也者事制之端也。四端者君子之道<a 
name="0677c01" id="0677c01"></a>之至者也。善學者不得其端不盡也。善為者<a 
name="0677c02" id="0677c02"></a>不得其端不舉也。是故古之聖賢學道而有<a 
name="0677c03" id="0677c03"></a>道。興事而濟事。存其端而已漢。世之二三子<a 
name="0677c04" id="0677c04"></a>雖激昂而無所成其德。抑亦未得端而然也。</p><a 
name="0677c05" id="0677c05"></a><p><span class="juanname">鐔津文集卷第六</span></p>
<hr>【經文資訊】大正藏第 52 冊 No. 2115 鐔津文集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0f9a.html?index=T52n2115" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T52n2115_006 by HTTrack Website Copier/3.x [XR&CO'2014], Tue, 07 Jun 2016 07:00:44 GMT -->
</html>
