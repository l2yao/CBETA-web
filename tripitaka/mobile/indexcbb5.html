<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T31n1598_003 by HTTrack Website Copier/3.x [XR&CO'2014], Tue, 07 Jun 2016 06:53:24 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=972510709&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT31n1598&amp;utmp=%2Fmobile%2Findex.php%3Findex%3DT31n1598_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2b03.html?index=T31n1598_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第31冊<br/>No.1598 攝大乘論釋 (10卷)<br/>【無性菩薩造  唐 玄奘譯】<br/>第 3 卷</p>
	<a href="index25dc-2.html?index=T31n1598_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T31">
<div class="root" id="1598" sutra_name="攝大乘論釋" sutra_juan="[卷3]">　
<a 
name="0392b01" id="0392b01"></a><a 
name="0392b02" id="0392b02"></a><p><span class="juanname">攝大乘論釋卷第三</span></p><a 
name="0392b03" id="0392b03"></a><a 
name="0392b04" id="0392b04"></a><p style="margin-left: 4em"><span class="byline">無性菩薩造</span></p><a 
name="0392b05" id="0392b05"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0392b06" id="0392b06"></a><p style="margin-left: 2em"><span class="headname">所知依分第二之三</span></p><a 
name="0392b07" id="0392b07"></a><p style="text-indent: 0em; margin-left: 0em"><span class="linehead"></span>論曰。云何為生雜染不成。結相續時不相應<a 
name="0392b08" id="0392b08"></a>故。</p><p style="text-indent: 0em; margin-left: 0em"><span class="linehead"></span>釋曰。今為顯示若無阿賴耶識生雜染<a 
name="0392b09" id="0392b09"></a>體亦不得成故。說結相續時不相應故。</p><a 
name="0392b10" id="0392b10"></a><p style="text-indent: 0em; margin-left: 0em"><span class="linehead"></span>論曰。若有於此非等引地沒已。生時依中有<a 
name="0392b11" id="0392b11"></a>位意起。染污意識結生相續。此染污意識於<a 
name="0392b12" id="0392b12"></a>中有中滅。於母胎中識羯羅藍更相和合。若<a 
name="0392b13" id="0392b13"></a>即意識與彼和合。既和合已依止此識。於母<a 
name="0392b14" id="0392b14"></a>胎中有意識轉。若爾即應有二意識。於母胎<a 
name="0392b15" id="0392b15"></a>中同時而轉。又即與彼和合之識。是意識性。<a 
name="0392b16" id="0392b16"></a>不應道理。依染污故。時無斷故。意識所緣<a 
name="0392b17" id="0392b17"></a>不可得故。設和合識即是意識。為此和合意<a 
name="0392b18" id="0392b18"></a>識即是一切種子識為依止。此識所生餘意<a 
name="0392b19" id="0392b19"></a>識。是一切種子識。若此和合識。是一切種子<a 
name="0392b20" id="0392b20"></a>識即是阿賴耶識。汝以異名立為意識。若能<a 
name="0392b21" id="0392b21"></a>依止識是一切種子識。是則所依因識。非一<a 
name="0392b22" id="0392b22"></a>切種子識。能依果識。是一切種子識。不應道<a 
name="0392b23" id="0392b23"></a>理。是故成就此和合識。非是意識。但是異熟<a 
name="0392b24" id="0392b24"></a>識。是一切種子識。</p><p style="text-indent: 0em; margin-left: 0em"><span class="linehead"></span>釋曰。非等引地。所謂欲<a 
name="0392b25" id="0392b25"></a>界。沒即是死。依中有位意者。謂依死生二有<a 
name="0392b26" id="0392b26"></a>中間。中有轉心。起染污者。與愛恚俱有顛倒<a 
name="0392b27" id="0392b27"></a>故。言意識者。餘識爾時久已沒故。連持生故<a 
name="0392b28" id="0392b28"></a>名為相續。攝受生故名為結生。此染污意識<a 
name="0392b29" id="0392b29"></a>者。緣生有故。於中有中滅者。此若不滅無生<a 
name="0392c01" id="0392c01"></a>有故。於母胎中識羯羅藍更相和合者。謂此<a 
name="0392c02" id="0392c02"></a>滅時。於母胎中有異熟識。與其赤白同一安<a 
name="0392c03" id="0392c03"></a>危。令相和雜成羯羅藍。如世尊說阿難陀識<a 
name="0392c04" id="0392c04"></a>若不入母胎者。不應和合羯羅藍。成羯羅藍<a 
name="0392c05" id="0392c05"></a>之體性。若即意識者。謂此若非阿賴耶識。既<a 
name="0392c06" id="0392c06"></a>和合已者。謂受生已。依止此識者。依異熟識<a 
name="0392c07" id="0392c07"></a>有意識轉者。有別轉識。謂與信等貪等相應。<a 
name="0392c08" id="0392c08"></a>樂苦受俱分別意識。後後位轉。若爾即應有<a 
name="0392c09" id="0392c09"></a>二意識。於母胎中同時而轉者。謂異熟體有<a 
name="0392c10" id="0392c10"></a>情本事。不待今時加行而轉。無記意識及可<a 
name="0392c11" id="0392c11"></a>了知所緣行相。樂苦受等相應意識。是二意<a 
name="0392c12" id="0392c12"></a>識應一身中一時而轉。然不應許經相違故。<a 
name="0392c13" id="0392c13"></a>如是頌言。</p><a 
name="0392c14" id="0392c14"></a><p>　<span class="lg">無處無容　　非前非後　　同身同類<a 
name="0392c15" id="0392c15"></a><br>　二識並生</span></p><a 
name="0392c16" id="0392c16"></a><p style="text-indent: 0em; margin-left: 0em"><span class="linehead"></span>又不應許此二。是一自性別故。又異熟識不<a 
name="0392c17" id="0392c17"></a>應間斷。結相續已後應餘處更結生故。又異<a 
name="0392c18" id="0392c18"></a>熟體唯恒相續更無異趣。又即與彼和合之<a 
name="0392c19" id="0392c19"></a>識是意識性。不應道理依染污故。時無斷故<a 
name="0392c20" id="0392c20"></a>者。由立宗門顯與彼法自相相違。謂共決定<a 
name="0392c21" id="0392c21"></a>若是意識非一切處。非一切種。非一切時。依<a 
name="0392c22" id="0392c22"></a>於染污猶如後時所有意識。如是結生相續<a 
name="0392c23" id="0392c23"></a>時識。於一切處一切種類一切時分。皆依染<a 
name="0392c24" id="0392c24"></a>污即中有攝。後心為依。此所依心生有為境。<a 
name="0392c25" id="0392c25"></a>於一切處一切種類一切時分是染污故。能<a 
name="0392c26" id="0392c26"></a>依之識非是意識。由此越於意識法故。或有<a 
name="0392c27" id="0392c27"></a>說言。與四煩惱恒相應心名染污依。已相續<a 
name="0392c28" id="0392c28"></a>心應成染污。此已成立許為無記異熟性故。<a 
name="0392c29" id="0392c29"></a>由異熟性時無間斷。由此亦遮。是意識性。意<a 
name="0393a01" id="0393a01"></a>識所緣不可得故者。此義重增遮意識因。若<a 
name="0393a02" id="0393a02"></a>是意識決定可得自所緣境。謂可了知如中<a 
name="0393a03" id="0393a03"></a>有位。最後意識已相續心。所緣境界不可了<a 
name="0393a04" id="0393a04"></a>知故非意識。不應以彼住滅定心為此妨難。<a 
name="0393a05" id="0393a05"></a>不許彼是意識性故。如是此中但說所緣為<a 
name="0393a06" id="0393a06"></a>不可得難了知故。非全無有。以於爾時非無<a 
name="0393a07" id="0393a07"></a>有法。雖是其有而不可知。從設和合識即是<a 
name="0393a08" id="0393a08"></a>意識。乃至但是異熟識是一切種子識者。雙<a 
name="0393a09" id="0393a09"></a>關徵責立正破邪。結歸本義。其文易了不<a 
name="0393a10" id="0393a10"></a>須廣釋。</p><a 
name="0393a11" id="0393a11"></a><p style="text-indent: 0em; margin-left: 0em"><span class="linehead"></span>論曰。復次結生相續已。若離異熟識執受色<a 
name="0393a12" id="0393a12"></a>根亦不可得。共餘諸識各別依故。不堅住故。<a 
name="0393a13" id="0393a13"></a>是諸色根不應離識。</p><p style="text-indent: 0em; margin-left: 0em"><span class="linehead"></span>釋曰。結生相續已者。<a 
name="0393a14" id="0393a14"></a>謂已得自體。若離異熟識者。謂離阿賴耶識。<a 
name="0393a15" id="0393a15"></a>言執受者。謂能攝持。言色根者。謂除意根。亦<a 
name="0393a16" id="0393a16"></a>不可得者。謂餘轉識皆不能得執受色根。何<a 
name="0393a17" id="0393a17"></a>以故。其餘諸識各別依故。此則顯示眼等六<a 
name="0393a18" id="0393a18"></a>根。無有一法能遍執受。且如眼識唯依於眼。<a 
name="0393a19" id="0393a19"></a>如是所餘耳等諸識唯依耳等。若是此所依<a 
name="0393a20" id="0393a20"></a>唯此能執受。若非此所依。此不能執受。不堅<a 
name="0393a21" id="0393a21"></a>住故者。此數數間斷彼獨生起故。於無想等<a 
name="0393a22" id="0393a22"></a>有間斷故。爾時眼等無能執故。應無覺受。有<a 
name="0393a23" id="0393a23"></a>說身根為能執受。由遍體故。此義不然。身根<a 
name="0393a24" id="0393a24"></a>亦是所執受故。設此身根是能執受。更無有<a 
name="0393a25" id="0393a25"></a>餘執受此故。亦不得成。又佛應言捨離身根<a 
name="0393a26" id="0393a26"></a>爾時名死。不應說言壽暖及與識。若捨離身<a 
name="0393a27" id="0393a27"></a>時如是等。是故身根為能執受不應道理。</p><a 
name="0393a28" id="0393a28"></a><p style="text-indent: 0em; margin-left: 0em"><span class="linehead"></span>論曰。若離異熟識。識與名色更互相依。譬如<a 
name="0393a29" id="0393a29"></a>蘆束相依而轉。此亦不成。</p><p style="text-indent: 0em; margin-left: 0em"><span class="linehead"></span>釋曰。如世尊言。<a 
name="0393b01" id="0393b01"></a>識緣名色此中名者。非色四蘊。色者即是羯<a 
name="0393b02" id="0393b02"></a>羅藍性。此二皆用識為因緣識。復依此剎那<a 
name="0393b03" id="0393b03"></a>轉轉相續而轉。識者不離阿賴耶識。所以者<a 
name="0393b04" id="0393b04"></a>何。所舉名言已攝轉識。復舉識言更何所攝。<a 
name="0393b05" id="0393b05"></a>又如經說齊識退還。識者即是阿賴耶識自<a 
name="0393b06" id="0393b06"></a>體。為依無間轉故。是故說此名色為緣。又如<a 
name="0393b07" id="0393b07"></a>經說阿難陀。或男或女。識若斷壞滅者。名色<a 
name="0393b08" id="0393b08"></a>得增長廣大不。不也世尊。如是等此若欲離<a 
name="0393b09" id="0393b09"></a>阿賴耶識。理不可成。</p><a 
name="0393b10" id="0393b10"></a><p style="text-indent: 0em; margin-left: 0em"><span class="linehead"></span>論曰。若離異熟識已生有情。識食不成。何以<a 
name="0393b11" id="0393b11"></a>故。以六識中隨取一識。於三界中已生有情。<a 
name="0393b12" id="0393b12"></a>能作食事不可得故。</p><p style="text-indent: 0em; margin-left: 0em"><span class="linehead"></span>釋曰。已生有情識食不<a 
name="0393b13" id="0393b13"></a>成者。以諸轉識是善等性。無恒長養諸有義<a 
name="0393b14" id="0393b14"></a>故。又於二定及無想天皆無有故。所作食事<a 
name="0393b15" id="0393b15"></a>不遍三界。非入定等諸心心法可名為食。經<a 
name="0393b16" id="0393b16"></a>不說故。已滅無故。心心法滅亦非是食。段食<a 
name="0393b17" id="0393b17"></a>等數已決定故。</p><a 
name="0393b18" id="0393b18"></a><p style="text-indent: 0em; margin-left: 0em"><span class="linehead"></span>論曰。若從此沒於等引地正受生時。由非等<a 
name="0393b19" id="0393b19"></a>引染污意識。結生相續。此非等引染污之心。<a 
name="0393b20" id="0393b20"></a>彼地所攝。離異熟識。餘種子體定不可得。</p><a 
name="0393b21" id="0393b21"></a><p style="text-indent: 0em; margin-left: 0em"><span class="linehead"></span>釋曰。如是已辯於欲界中。若離阿賴耶識結<a 
name="0393b22" id="0393b22"></a>生相續不成。於色無色亦不得成。今當顯示。<a 
name="0393b23" id="0393b23"></a>若從此沒。於等引地正受生時者。是欲界死<a 
name="0393b24" id="0393b24"></a>上生時義。由非等引染污意識者。謂與彼地<a 
name="0393b25" id="0393b25"></a>貪定味等煩惱相應。離異熟識餘種子體定<a 
name="0393b26" id="0393b26"></a>不可得者。非欲纏沒心。有彼種子體。生滅不<a 
name="0393b27" id="0393b27"></a>俱故。非定地生心。為彼種子體。即於一心種<a 
name="0393b28" id="0393b28"></a>有種性不相應故。非餘生中。先所獲得色纏<a 
name="0393b29" id="0393b29"></a>等心為種子體。持彼熏習餘識無故。非色相<a 
name="0393c01" id="0393c01"></a>續為種子體。無因緣故。是故定依阿賴耶識。<a 
name="0393c02" id="0393c02"></a>於中恒有無始時來彼地所攝此心熏習。</p><a 
name="0393c03" id="0393c03"></a><p style="text-indent: 0em; margin-left: 0em"><span class="linehead"></span>論曰。復次生無色界。若離一切種子異熟識<a 
name="0393c04" id="0393c04"></a>染污善心應無種子。染污善心應無依持。</p><a 
name="0393c05" id="0393c05"></a><p style="text-indent: 0em; margin-left: 0em"><span class="linehead"></span>釋曰。生無色界者。謂於彼界已得受生。染污<a 
name="0393c06" id="0393c06"></a>善心者。謂能愛味及等至心。應無種子者。是<a 
name="0393c07" id="0393c07"></a>無種子識義。應無依持者。是無異熟識義。爾<a 
name="0393c08" id="0393c08"></a>時一切心及心法皆應無有。是故應許一切種<a 
name="0393c09" id="0393c09"></a>子及異熟識決定是有。因及依持定應有故。</p><a 
name="0393c10" id="0393c10"></a><p style="text-indent: 0em; margin-left: 0em"><span class="linehead"></span>論曰。又即於彼。若出世心正現在前。餘世間<a 
name="0393c11" id="0393c11"></a>心皆滅盡故。爾時便應滅離彼趣。</p><p style="text-indent: 0em; margin-left: 0em"><span class="linehead"></span>釋曰。又<a 
name="0393c12" id="0393c12"></a>即於彼者。於無色界。若出世心者。謂無漏心<a 
name="0393c13" id="0393c13"></a>正現在前者。謂生無漏。餘世間心者是無漏。<a 
name="0393c14" id="0393c14"></a>餘皆滅盡者。一切永滅。爾時便應滅離彼趣<a 
name="0393c15" id="0393c15"></a>者。彼趣所攝異熟無故。不由功用自然應得<a 
name="0393c16" id="0393c16"></a>無餘涅槃。能治現前一切所治。皆永斷故。</p><a 
name="0393c17" id="0393c17"></a><p style="text-indent: 0em; margin-left: 0em"><span class="linehead"></span>論曰。若生非想非非想處。無所有處出世間<a 
name="0393c18" id="0393c18"></a>心現在前時。即應二趣悉皆滅離。此出世識<a 
name="0393c19" id="0393c19"></a>不以非想非非想處為所依趣亦不應以無所<a 
name="0393c20" id="0393c20"></a>有處為所依趣。亦非涅槃為所依趣。</p><p style="text-indent: 0em; margin-left: 0em"><span class="linehead"></span>釋曰。<a 
name="0393c21" id="0393c21"></a>若生非想非非想處等者。謂生第一有。欲斷<a 
name="0393c22" id="0393c22"></a>彼地諸煩惱時。想微劣故自地無道。無所有<a 
name="0393c23" id="0393c23"></a>處地明利故。起彼無漏心現在前。爾時二趣<a 
name="0393c24" id="0393c24"></a>俱應滅離。謂第一有無所有處二趣滅離。爾<a 
name="0393c25" id="0393c25"></a>時有情應成死滅。二趣所依俱無有故。非無<a 
name="0393c26" id="0393c26"></a>漏法是趣所攝。是不繫故。對治趣故。亦非涅<a 
name="0393c27" id="0393c27"></a>槃為所依趣者。住有餘依涅槃界故。又一切<a 
name="0393c28" id="0393c28"></a>趣永滅離故。涅槃名為非趣之趣。如是都無<a 
name="0393c29" id="0393c29"></a>自體異熟。可為出世識之所依。</p><a 
name="0394a01" id="0394a01"></a><p style="text-indent: 0em; margin-left: 0em"><span class="linehead"></span>論曰。又將沒時造善造惡。或下或上所依漸<a 
name="0394a02" id="0394a02"></a>冷。若不信有阿賴耶識皆不得成。是故若離<a 
name="0394a03" id="0394a03"></a>一切種子異熟識者。此生雜染亦不得成。</p><a 
name="0394a04" id="0394a04"></a><p style="text-indent: 0em; margin-left: 0em"><span class="linehead"></span>釋曰。將沒時者。謂將死時。若造善者。即於其<a 
name="0394a05" id="0394a05"></a>身下分漸冷。若造惡者與此相違。若不信有<a 
name="0394a06" id="0394a06"></a>阿賴耶識此不成就。所以者何。爾時意識無<a 
name="0394a07" id="0394a07"></a>處無有。阿賴耶識有處無有。以依處住變似<a 
name="0394a08" id="0394a08"></a>方處相顯現故。</p><a 
name="0394a09" id="0394a09"></a><p style="text-indent: 0em; margin-left: 0em"><span class="linehead"></span>論曰。云何世間清淨不成。謂未離欲纏貪。未<a 
name="0394a10" id="0394a10"></a>得色纏心者。即以欲纏善心。為離欲纏貪故。<a 
name="0394a11" id="0394a11"></a>勤修加行。此欲纏加行心。與色纏心不俱生<a 
name="0394a12" id="0394a12"></a>滅故。非彼所熏為彼種子不應道理。又色纏<a 
name="0394a13" id="0394a13"></a>心過去多生。餘心間隔不應為今定心種子。<a 
name="0394a14" id="0394a14"></a>唯無有故。是故成就色纏定心一切種子異<a 
name="0394a15" id="0394a15"></a>熟果識展轉傳來。為今因緣。加行善心為增<a 
name="0394a16" id="0394a16"></a>上緣。如是一切離欲地中如應當知。如是世<a 
name="0394a17" id="0394a17"></a>間清淨若離一切種子異熟識。理不得成。</p><a 
name="0394a18" id="0394a18"></a><p style="text-indent: 0em; margin-left: 0em"><span class="linehead"></span>釋曰。如是已辯三種雜染。於諸轉識理不得<a 
name="0394a19" id="0394a19"></a>成。今欲更辯世間清淨亦不得成故。說未離<a 
name="0394a20" id="0394a20"></a>欲纏貪等。欲色二纏加行善心無有俱生俱<a 
name="0394a21" id="0394a21"></a>滅義故。所熏能熏不應道理。又欲纏心非無<a 
name="0394a22" id="0394a22"></a>記故亦非所熏。繫地別故非彼因緣。無始生<a 
name="0394a23" id="0394a23"></a>死餘生所得色纏善心。非今色纏善心種子。<a 
name="0394a24" id="0394a24"></a>過去多生欲纏多心所間隔故。經部諸師過去<a 
name="0394a25" id="0394a25"></a>無體現無有體。能為色纏善心種子不應道<a 
name="0394a26" id="0394a26"></a>理。是故成就等者。結上微責道理功能。證決<a 
name="0394a27" id="0394a27"></a>定有阿賴耶識為彼因緣。於今欲纏加行善<a 
name="0394a28" id="0394a28"></a>心為增上緣。不共因故威力勝故。如其次第<a 
name="0394a29" id="0394a29"></a>如是一切離欲地中如應當知者。一切上地<a 
name="0394b01" id="0394b01"></a>各別離欲加行善心。皆隨所應破邪立正准<a 
name="0394b02" id="0394b02"></a>上當知。</p><a 
name="0394b03" id="0394b03"></a><p style="text-indent: 0em; margin-left: 0em"><span class="linehead"></span>論曰。云何出世清淨不成。謂世尊說依他言<a 
name="0394b04" id="0394b04"></a>音及內各別如理作意。由此為因正見得生。<a 
name="0394b05" id="0394b05"></a>此他言音如理作意。為熏耳識為熏意識。為<a 
name="0394b06" id="0394b06"></a>兩俱熏。若於彼法如理思惟。爾時耳識且不<a 
name="0394b07" id="0394b07"></a>得起。意識亦為種種散動。餘識所間。若與如<a 
name="0394b08" id="0394b08"></a>理作意相應生時。此聞所熏意識與彼熏習。<a 
name="0394b09" id="0394b09"></a>久滅過去定無有體。云何復為種子。能生後<a 
name="0394b10" id="0394b10"></a>時如理作意相應之心。又此如理作意相應<a 
name="0394b11" id="0394b11"></a>是世間心。彼正見相應是出世心。曾未有時<a 
name="0394b12" id="0394b12"></a>俱生俱滅。是故此心非彼所熏。既不被熏為<a 
name="0394b13" id="0394b13"></a>彼種子不應道理。是故出世清淨。若離一切<a 
name="0394b14" id="0394b14"></a>種子異熟果識亦不得成。此中聞熏習。攝受<a 
name="0394b15" id="0394b15"></a>彼種子不相應故。</p><p style="text-indent: 0em; margin-left: 0em"><span class="linehead"></span>釋曰。今欲更辯於六轉<a 
name="0394b16" id="0394b16"></a>識出世清淨亦不得成故說。云何出世等言。<a 
name="0394b17" id="0394b17"></a>文皆易了無勞重釋。攝受彼種子不相應故<a 
name="0394b18" id="0394b18"></a>者。如前所說攝受出世清淨種子。不應理故。</p><a 
name="0394b19" id="0394b19"></a><p style="text-indent: 0em; margin-left: 0em"><span class="linehead"></span>論曰。復次云何一切種子異熟果識為雜染<a 
name="0394b20" id="0394b20"></a>因。復為出世能對治彼淨心種子。又出世心<a 
name="0394b21" id="0394b21"></a>昔未曾習故。彼熏習決定應無。既無熏習從<a 
name="0394b22" id="0394b22"></a>何種生。是故應答從最清淨法界等流。正聞<a 
name="0394b23" id="0394b23"></a>熏習種子所生。</p><p style="text-indent: 0em; margin-left: 0em"><span class="linehead"></span>釋曰。復次云何乃至淨心<a 
name="0394b24" id="0394b24"></a>種子者。此顯畢竟無有道理。未曾見有毒為<a 
name="0394b25" id="0394b25"></a>甘露。阿賴耶識猶如毒藥。云何能生出世甘<a 
name="0394b26" id="0394b26"></a>露清淨之心。又出世心乃至從何種生者。此<a 
name="0394b27" id="0394b27"></a>顯淨心唯未曾得。云何無因率爾得生從最<a 
name="0394b28" id="0394b28"></a>清淨乃至種子所生者。此顯淨心有別種子。<a 
name="0394b29" id="0394b29"></a>決定不從阿賴耶識種子而生。云何別種謂<a 
name="0394c01" id="0394c01"></a>最清淨法界等流正聞熏習。最清淨法界者。<a 
name="0394c02" id="0394c02"></a>諸佛法界永離一切客塵障故。言等流者。謂<a 
name="0394c03" id="0394c03"></a>從法界所起教法。無倒聽聞如是教法故。名<a 
name="0394c04" id="0394c04"></a>正聞依此正聞所起熏習。是名熏習。即此熏<a 
name="0394c05" id="0394c05"></a>習能生出世無漏之心名為種子。如是種子<a 
name="0394c06" id="0394c06"></a>非阿賴耶識是未曾得故。</p><a 
name="0394c07" id="0394c07"></a><p style="text-indent: 0em; margin-left: 0em"><span class="linehead"></span>論曰。此聞熏習為是阿賴耶識自性。為非阿<a 
name="0394c08" id="0394c08"></a>賴耶識自性。若是阿賴耶識自性。云何是彼<a 
name="0394c09" id="0394c09"></a>對治種子。若非阿賴耶識自性。此聞熏習種<a 
name="0394c10" id="0394c10"></a>子所依云何可見。乃至證得諸佛菩提。此聞<a 
name="0394c11" id="0394c11"></a>熏習隨在一種。所依轉處寄在異熟識中。與<a 
name="0394c12" id="0394c12"></a>彼和合俱轉猶如水乳。然非阿賴耶識是彼<a 
name="0394c13" id="0394c13"></a>對治種子性故。</p><p style="text-indent: 0em; margin-left: 0em"><span class="linehead"></span>釋曰。此聞熏習乃至所依<a 
name="0394c14" id="0394c14"></a>云何可見者。翻覆徵難責。別所依乃至證得<a 
name="0394c15" id="0394c15"></a>諸佛菩提者。謂乃至得無垢無礙智所依趣。<a 
name="0394c16" id="0394c16"></a>此聞熏習者。無倒聽聞經等教法所引熏習。<a 
name="0394c17" id="0394c17"></a>隨在一種所依轉處者。謂隨一種相續轉處寄<a 
name="0394c18" id="0394c18"></a>在異熟識中。與彼和合俱轉猶如水乳者。此<a 
name="0394c19" id="0394c19"></a>聞熏習雖非彼識。而寄識中與識俱轉。然非<a 
name="0394c20" id="0394c20"></a>阿賴耶識者。謂此聞熏習是出世心種子。非<a 
name="0394c21" id="0394c21"></a>阿賴耶識自性。亦非彼種子。但就俱轉不相<a 
name="0394c22" id="0394c22"></a>離性。許是唯識。是彼對治種子性故者。是阿<a 
name="0394c23" id="0394c23"></a>賴耶識對治。無分別智因性故。義如種種物<a 
name="0394c24" id="0394c24"></a>和雜庫藏。如種種毒所雜仙藥。如有眾病服<a 
name="0394c25" id="0394c25"></a>阿伽陀。雖與穢毒多時俱轉。然此良藥非彼<a 
name="0394c26" id="0394c26"></a>毒自性。亦非毒種子。此聞熏習種子亦爾。</p><a 
name="0394c27" id="0394c27"></a><p style="text-indent: 0em; margin-left: 0em"><span class="linehead"></span>論曰。此中依下品熏習。成中品熏習。依中品<a 
name="0394c28" id="0394c28"></a>熏習成上品熏習。依聞思修多。分修作得相<a 
name="0394c29" id="0394c29"></a>應故。</p><p style="text-indent: 0em; margin-left: 0em"><span class="linehead"></span>釋曰。下中上品熏習等言。分明易了<a 
name="0395a01" id="0395a01"></a>不須重釋。</p><a 
name="0395a02" id="0395a02"></a><p style="text-indent: 0em; margin-left: 0em"><span class="linehead"></span>論曰。又此正聞熏習種子。下中上品應知亦<a 
name="0395a03" id="0395a03"></a>是法身種子。與阿賴耶識相違。非阿賴耶識<a 
name="0395a04" id="0395a04"></a>所攝。是出世間最淨法界等流性故。雖是世<a 
name="0395a05" id="0395a05"></a>間而是出世心種子性。又出世心雖未生時。<a 
name="0395a06" id="0395a06"></a>已能對治諸煩惱纏。已能對治諸險惡趣。已<a 
name="0395a07" id="0395a07"></a>作一切所有惡業朽壞對治。又能隨順逢事一<a 
name="0395a08" id="0395a08"></a>切諸佛菩薩。雖是世間應知初修業菩薩所<a 
name="0395a09" id="0395a09"></a>得。亦法身攝。聲聞獨覺所得唯解脫身攝。又<a 
name="0395a10" id="0395a10"></a>此熏習非阿賴耶識。是法身解脫身攝。如如<a 
name="0395a11" id="0395a11"></a>熏習下中上品次第漸增。如是如是異熟果<a 
name="0395a12" id="0395a12"></a>識次第漸減。即轉所依既一切種所依轉已。<a 
name="0395a13" id="0395a13"></a>即異熟果識及一切種子無種子而轉。一切<a 
name="0395a14" id="0395a14"></a>種永斷。</p><p style="text-indent: 0em; margin-left: 0em"><span class="linehead"></span>釋曰。又此正聞乃至應知亦是法<a 
name="0395a15" id="0395a15"></a>身種子者。是略摽舉自下廣釋。與阿賴耶識<a 
name="0395a16" id="0395a16"></a>相違非阿賴耶識所攝者。非彼自性故。雖是<a 
name="0395a17" id="0395a17"></a>世間者。似有漏故。而是出世心種子性者。是<a 
name="0395a18" id="0395a18"></a>無漏心資糧性故。此中證相說名法身。依世<a 
name="0395a19" id="0395a19"></a>間生名是世間。阿賴耶識中相雜俱轉故。為<a 
name="0395a20" id="0395a20"></a>欲顯此熏習勝能故。說出世心雖未生時等<a 
name="0395a21" id="0395a21"></a>已能對治諸煩惱纏者。此同類因展轉相續。<a 
name="0395a22" id="0395a22"></a>剎那勢力能為對治。如火焚燒。已能對治諸<a 
name="0395a23" id="0395a23"></a>險惡趣者。如有頌言。</p><a 
name="0395a24" id="0395a24"></a><p>　<span class="lg">諸有成世間　　上品正見者<a 
name="0395a25" id="0395a25"></a><br>　雖經歷千生　　而不墮惡趣</span></p><a 
name="0395a26" id="0395a26"></a><p style="text-indent: 0em; margin-left: 0em"><span class="linehead"></span>彼先所作惡行勢力。或墮惡趣故次說言。已<a 
name="0395a27" id="0395a27"></a>作一切所有惡業。朽壞對治無始時來所作<a 
name="0395a28" id="0395a28"></a>惡業。此聞熏習損彼功能。是故說名朽壞對<a 
name="0395a29" id="0395a29"></a>治。法身攝者。是彼因故。解脫身攝亦如是<a 
name="0395b01" id="0395b01"></a>說。此中法身與解脫身有差別者。謂解脫身<a 
name="0395b02" id="0395b02"></a>唯永遠離煩惱障縛。如村邑人離枷鎖等所<a 
name="0395b03" id="0395b03"></a>有禁繫。息除眾苦而無殊勝增上自在富樂<a 
name="0395b04" id="0395b04"></a>相應。其法身者。解脫一切煩惱所知二種障<a 
name="0395b05" id="0395b05"></a>縛并諸習氣。力無畏等無量希奇妙功德眾<a 
name="0395b06" id="0395b06"></a>之所莊嚴。一切富樂自在所依。證得第一最<a 
name="0395b07" id="0395b07"></a>勝自在。隨樂而行。譬如王子先蒙灌頂。少有<a 
name="0395b08" id="0395b08"></a>愆犯閉在囹圄。纔得解脫即與第一最勝自<a 
name="0395b09" id="0395b09"></a>在富樂相應。即轉所依者。如服仙藥轉所依<a 
name="0395b10" id="0395b10"></a>身。雖無命終受生而有捨劣得勝。無種子而<a 
name="0395b11" id="0395b11"></a>轉者。應知異熟果識唯無一切雜染種子。是<a 
name="0395b12" id="0395b12"></a>故說斷一切種。永斷者。一切種子品類斷故。</p><a 
name="0395b13" id="0395b13"></a><p style="text-indent: 0em; margin-left: 0em"><span class="linehead"></span>論曰。復次云何猶如水乳。非阿賴耶識與阿<a 
name="0395b14" id="0395b14"></a>賴耶識同處俱轉。而阿賴耶識一切種盡。非<a 
name="0395b15" id="0395b15"></a>阿賴耶識一切種增。譬如於水鵝所飲乳。又<a 
name="0395b16" id="0395b16"></a>如世間得離欲時。非等引地熏習漸減。其等<a 
name="0395b17" id="0395b17"></a>引地熏習漸增。而得轉依。</p><p style="text-indent: 0em; margin-left: 0em"><span class="linehead"></span>釋曰。譬如於水<a 
name="0395b18" id="0395b18"></a>鵝所飲乳。又如世間離欲轉依等。其文易了<a 
name="0395b19" id="0395b19"></a>不勞重釋。</p><a 
name="0395b20" id="0395b20"></a><p style="text-indent: 0em; margin-left: 0em"><span class="linehead"></span>論曰。又入滅定識不離身。聖所說故。此中異<a 
name="0395b21" id="0395b21"></a>熟識應成不離身。非為治此滅定生故。</p><p style="text-indent: 0em; margin-left: 0em"><span class="linehead"></span>釋<a 
name="0395b22" id="0395b22"></a>曰。如是已說雜染清淨不成道理。決定證有<a 
name="0395b23" id="0395b23"></a>阿賴耶識。復引滅定不成因緣。顯發前力故。<a 
name="0395b24" id="0395b24"></a>說又入滅定等言。除佛獨覺若阿羅漢若不<a 
name="0395b25" id="0395b25"></a>還果。及不退位諸菩薩等。餘不能入。為顯滅<a 
name="0395b26" id="0395b26"></a>定與死差別。故說此識不離身。言識者不離<a 
name="0395b27" id="0395b27"></a>阿賴耶識。何以故。滅定不能對治此故。非為<a 
name="0395b28" id="0395b28"></a>治此而生滅定。所緣行相難了知故。非為對<a 
name="0395b29" id="0395b29"></a>治不明了識而入滅定。不寂靜性難了知故。<a 
name="0395c01" id="0395c01"></a>是故滅定不能對治阿賴耶識。若無對治此<a 
name="0395c02" id="0395c02"></a>則不滅。為治轉識故此定生。所緣行相不寂<a 
name="0395c03" id="0395c03"></a>靜性易了知故。是故此定唯滅轉識。於中不<a 
name="0395c04" id="0395c04"></a>滅阿賴耶識。</p><a 
name="0395c05" id="0395c05"></a><p style="text-indent: 0em; margin-left: 0em"><span class="linehead"></span>論曰。又非出定此識復生。由異熟識既間斷<a 
name="0395c06" id="0395c06"></a>已。離結相續無重生故。</p><p style="text-indent: 0em; margin-left: 0em"><span class="linehead"></span>釋曰。有執定中諸<a 
name="0395c07" id="0395c07"></a>識雖滅。而出定時識還生故言不離身。為遮<a 
name="0395c08" id="0395c08"></a>此義故說。又非出定等言。其文易了不須重<a 
name="0395c09" id="0395c09"></a>釋。</p><a 
name="0395c10" id="0395c10"></a><p style="text-indent: 0em; margin-left: 0em"><span class="linehead"></span>論曰。又若有執。以意識故滅定有心此心不<a 
name="0395c11" id="0395c11"></a>成定不應成故。所緣行相不可得故。應有善<a 
name="0395c12" id="0395c12"></a>根相應過故。不善無記不應理故。應有想受<a 
name="0395c13" id="0395c13"></a>現行過故。觸可得故。於三摩地有功能故。應<a 
name="0395c14" id="0395c14"></a>有唯滅想過失故。應有其思信等善根現行<a 
name="0395c15" id="0395c15"></a>過故。拔彼能依。令離所依。不應理故。有譬喻<a 
name="0395c16" id="0395c16"></a>故。如非遍行此不有故。</p><p style="text-indent: 0em; margin-left: 0em"><span class="linehead"></span>釋曰。又若有執以<a 
name="0395c17" id="0395c17"></a>意識故滅定有心此心不成者。謂此定中不<a 
name="0395c18" id="0395c18"></a>離身識決非意識。定不應成故者。是想與受<a 
name="0395c19" id="0395c19"></a>俱不滅義。由彼意識與諸大地決不相離。想<a 
name="0395c20" id="0395c20"></a>受二種俱不滅故定不應成。又此中識決非<a 
name="0395c21" id="0395c21"></a>意識。所緣行相不可得故。一切意識不離所<a 
name="0395c22" id="0395c22"></a>緣行相可得。此中無故彼不成有。又此中識<a 
name="0395c23" id="0395c23"></a>決非意識。應有善根現行過故。由此定心決<a 
name="0395c24" id="0395c24"></a>非不善亦非無記。何者唯善。謂此善心離無<a 
name="0395c25" id="0395c25"></a>貪等決不得有。相應故善是彼宗故。善根既<a 
name="0395c26" id="0395c26"></a>有。想受二種何不現行。又無貪等決不離觸。<a 
name="0395c27" id="0395c27"></a>故觸可得。定所生觸輕安為相。順樂捨受故<a 
name="0395c28" id="0395c28"></a>應有受。與觸俱生。有受想等聖所說故應無<a 
name="0395c29" id="0395c29"></a>滅定。或謂此中厭患想受。如癰箭等故生滅<a 
name="0396a01" id="0396a01"></a>定。於此定中唯想受滅。為遮此計故復說言。<a 
name="0396a02" id="0396a02"></a>於三摩地有功能等。三摩地中所能厭患。非<a 
name="0396a03" id="0396a03"></a>唯此滅。何以故。無想定中由前方便。三摩地<a 
name="0396a04" id="0396a04"></a>力。應有唯滅想過失故。若所厭患唯此滅者。<a 
name="0396a05" id="0396a05"></a>無想定前唯厭患想無想定中應唯想滅。然<a 
name="0396a06" id="0396a06"></a>汝不許。又如若離所依止滅。決定無有能依<a 
name="0396a07" id="0396a07"></a>止滅故。於此中心亦應滅。如是滅定心若不<a 
name="0396a08" id="0396a08"></a>滅。應思信等善根現行。彼若滅者。心定應<a 
name="0396a09" id="0396a09"></a>滅。是故不應唯滅能依。既有所依拔彼能依。<a 
name="0396a10" id="0396a10"></a>不應理故。有譬喻故者。謂有無想定是此中<a 
name="0396a11" id="0396a11"></a>譬喻。如彼拔除不應理故此應俱滅。或有大<a 
name="0396a12" id="0396a12"></a>種所造譬喻。如彼更互不相離故。又善等非<a 
name="0396a13" id="0396a13"></a>遍行大地是定異故。可於一切心非遍有。想<a 
name="0396a14" id="0396a14"></a>受二法是大地故。決定安住遍行類中。是故<a 
name="0396a15" id="0396a15"></a>有識此二不有不應道理。為顯斯意故復說<a 
name="0396a16" id="0396a16"></a>言。如非遍行此不有故。</p><a 
name="0396a17" id="0396a17"></a><p style="text-indent: 0em; margin-left: 0em"><span class="linehead"></span>論曰。又此定中由意識故執有心者。此心是<a 
name="0396a18" id="0396a18"></a>善不善無記皆不得成。故不應理。</p><p style="text-indent: 0em; margin-left: 0em"><span class="linehead"></span>釋曰。又<a 
name="0396a19" id="0396a19"></a>此定中不離身識決非意識。以善不善及無<a 
name="0396a20" id="0396a20"></a>記性皆不成故。謂若意識決定。或善或是不<a 
name="0396a21" id="0396a21"></a>善或復無記。然此意識且非是善。應有善根<a 
name="0396a22" id="0396a22"></a>相應過故。如前已說。云何善心離無貪等。此<a 
name="0396a23" id="0396a23"></a>等云何應離於觸。此復云何應離遍行。受等<a 
name="0396a24" id="0396a24"></a>心法。或復有執。加行善心所引發故。定心是<a 
name="0396a25" id="0396a25"></a>善不由善根相應力故。此與彼論由相應力<a 
name="0396a26" id="0396a26"></a>心得成善。安立相違。又於此中有何定緣其<a 
name="0396a27" id="0396a27"></a>加行心。由無貪等相應故善。非於此定等流<a 
name="0396a28" id="0396a28"></a>果心。又非此心是自性善。以自性善唯善根<a 
name="0396a29" id="0396a29"></a>等入其數故。又此善心非勝義善。唯有解脫<a 
name="0396b01" id="0396b01"></a>是決定故。或有復謂若能和合。名和合觸。<a 
name="0396b02" id="0396b02"></a>非一切觸。皆能和合。今此中觸。於能生受<a 
name="0396b03" id="0396b03"></a>無所堪能。定加行時於彼受等已厭患故。破<a 
name="0396b04" id="0396b04"></a>此邪執已如前說。謂彼即應唯滅此等。是故<a 
name="0396b05" id="0396b05"></a>此中意識無受不應道理。又於此中有何因<a 
name="0396b06" id="0396b06"></a>緣。若尋伺語行滅語則不轉。想受等意行滅<a 
name="0396b07" id="0396b07"></a>而意猶轉。不可例言。如身行滅其身猶住。故<a 
name="0396b08" id="0396b08"></a>意行滅意亦應住。由薄伽梵離身行外說有<a 
name="0396b09" id="0396b09"></a>餘因。令身安住。所謂飲食命根識等。是故雖<a 
name="0396b10" id="0396b10"></a>無入息出息身猶可住。離想受等曾未見說<a 
name="0396b11" id="0396b11"></a>有別意行。是故此中離想受等。安立有意不<a 
name="0396b12" id="0396b12"></a>應道理。故此定中識非意識。又此中識亦非<a 
name="0396b13" id="0396b13"></a>不善。定是善故。無想定中尚不許有一切不<a 
name="0396b14" id="0396b14"></a>善。況趣解脫次第超越定中間行。滅盡定內<a 
name="0396b15" id="0396b15"></a>得有不善。又於今時工巧等事無容得有故。<a 
name="0396b16" id="0396b16"></a>三無記此中皆無。若許此中有異熟識。則是<a 
name="0396b17" id="0396b17"></a>成立阿賴耶識。又若有說別有一種。非異熟<a 
name="0396b18" id="0396b18"></a>行轉名第五無記。如是所執唯有名想。如前<a 
name="0396b19" id="0396b19"></a>說過皆不能離。</p><a 
name="0396b20" id="0396b20"></a><p style="text-indent: 0em; margin-left: 0em"><span class="linehead"></span>論曰。若復有執色心無間生。是諸法種子。此<a 
name="0396b21" id="0396b21"></a>不得成如前已說。又從無色無想天沒。滅定<a 
name="0396b22" id="0396b22"></a>等出不應道理。又阿羅漢後心不成。唯可容<a 
name="0396b23" id="0396b23"></a>有等無間緣。</p><p style="text-indent: 0em; margin-left: 0em"><span class="linehead"></span>釋曰。若復有執者。謂經部師<a 
name="0396b24" id="0396b24"></a>作如是執。色心無間生者謂諸色心前後次<a 
name="0396b25" id="0396b25"></a>第相續而生。是諸法種子者。是諸有為能生<a 
name="0396b26" id="0396b26"></a>因性。謂彼執言從前剎那色。後剎那色無間<a 
name="0396b27" id="0396b27"></a>而生。從前剎那心。後剎那心及相應法無間<a 
name="0396b28" id="0396b28"></a>而生。此中因果道理成就。何用復計阿賴耶<a 
name="0396b29" id="0396b29"></a>識是諸法因。為遮此執故次說言。此不得成<a 
name="0396c01" id="0396c01"></a>如前已說。如說二念不俱有等。復有何過謂<a 
name="0396c02" id="0396c02"></a>無色沒色界生時。前色種子。能生今色。理不<a 
name="0396c03" id="0396c03"></a>得成。久斷滅故。從無想沒心想生時。及滅定<a 
name="0396c04" id="0396c04"></a>等出心生時。前心種子能生後心皆不應理。<a 
name="0396c05" id="0396c05"></a>久斷滅故。又若離其俱生俱滅。攝受種子相<a 
name="0396c06" id="0396c06"></a>應道理。但執唯有前剎那心能為種子。引生<a 
name="0396c07" id="0396c07"></a>無間後剎那心。即阿羅漢後心不成。不應得<a 
name="0396c08" id="0396c08"></a>入無有餘依妙涅槃界。由最後心能為種子<a 
name="0396c09" id="0396c09"></a>等無間緣生餘心故。如是即應無無餘依妙<a 
name="0396c10" id="0396c10"></a>涅槃界。是故色心前後相生。但應容有等無<a 
name="0396c11" id="0396c11"></a>間緣。及增上緣無有因緣。</p><a 
name="0396c12" id="0396c12"></a><p style="text-indent: 0em; margin-left: 0em"><span class="linehead"></span>論曰。如是若離一切種子異熟果識。雜染清<a 
name="0396c13" id="0396c13"></a>淨皆不得成。是故成就如前所說相。阿賴耶<a 
name="0396c14" id="0396c14"></a>識決定是有。</p><p style="text-indent: 0em; margin-left: 0em"><span class="linehead"></span>釋曰。如是若離一切種子異<a 
name="0396c15" id="0396c15"></a>熟果識。如前所說種種過失之所隨逐。雖無<a 
name="0396c16" id="0396c16"></a>欲樂自事重故。然必應許阿賴耶識決定是<a 
name="0396c17" id="0396c17"></a>有。如是名為反詰道理。此中亦有順成道理。<a 
name="0396c18" id="0396c18"></a>覆相顯示方便因故。以無虛誑正論總相。成<a 
name="0396c19" id="0396c19"></a>立大乘真是佛語。謂大乘教真是佛語。一切<a 
name="0396c20" id="0396c20"></a>不違補特伽羅無我性故。阿賴耶識能詮之<a 
name="0396c21" id="0396c21"></a>教。稱所詮義佛所說故。如說剎那速滅等言。<a 
name="0396c22" id="0396c22"></a>如佛餘言。又諸大乘定是殊勝。與法有法不<a 
name="0396c23" id="0396c23"></a>相違故。如說甚深緣起等教。餘廣決擇。釋難<a 
name="0396c24" id="0396c24"></a>立難如理應知。</p><a 
name="0396c25" id="0396c25"></a><p style="text-indent: 0em; margin-left: 0em"><span class="linehead"></span>論曰。此中三頌。</p><a 
name="0396c26" id="0396c26"></a><p>　<span class="lg">菩薩於淨心　　遠離於五識<a 
name="0396c27" id="0396c27"></a><br>　無餘心轉依　　云何汝當作<a 
name="0396c28" id="0396c28"></a><br>　若對治轉依　　非斷故不成<a 
name="0396c29" id="0396c29"></a><br>　果因無差別　　於永斷成過<a 
name="0397a01" id="0397a01"></a><br>　無種或無體　　若許為轉依<a 
name="0397a02" id="0397a02"></a><br>　無彼二無故　　轉依不應理</span></p><a 
name="0397a03" id="0397a03"></a><p style="text-indent: 0em; margin-left: 0em"><span class="linehead"></span>釋曰。復次若不信有阿賴耶識。如住轉識轉<a 
name="0397a04" id="0397a04"></a>依不成。以結句頌三頌徵難。所謂菩薩於淨<a 
name="0397a05" id="0397a05"></a>心等於淨心者。謂於善識。遠離於五識者。謂<a 
name="0397a06" id="0397a06"></a>於意識。言無餘者。除惡無記無餘有漏善意<a 
name="0397a07" id="0397a07"></a>識故。謂無漏中離餘有漏故說無餘。非即能<a 
name="0397a08" id="0397a08"></a>治中。有所治隨眠。心轉依者。心之轉依。云<a 
name="0397a09" id="0397a09"></a>何汝當作者。若不信有阿賴耶識。汝當云何。<a 
name="0397a10" id="0397a10"></a>作此轉依。若許對治即是轉依。彼非斷故理<a 
name="0397a11" id="0397a11"></a>不得成。非能對治即是永斷。何者斷因。謂由<a 
name="0397a12" id="0397a12"></a>永斷是能治果。是轉依體。若許能治即是永<a 
name="0397a13" id="0397a13"></a>斷。果之與因應無差別立。能治因即斷果故。<a 
name="0397a14" id="0397a14"></a>無種或無體若許為轉依者。顯彼許別。是故<a 
name="0397a15" id="0397a15"></a>言或多雜染種積集在心。或彼無種許為轉<a 
name="0397a16" id="0397a16"></a>依。或種體無許為轉依。無彼二無故轉依不<a 
name="0397a17" id="0397a17"></a>應理者。以若有彼可說無種。或說無體非無<a 
name="0397a18" id="0397a18"></a>有彼。可得說言無種無體。非出世心正現前<a 
name="0397a19" id="0397a19"></a>時有彼可得。云何可說彼無種子。或體斷滅。</p><a 
name="0397a20" id="0397a20"></a><p style="text-indent: 0em; margin-left: 0em"><span class="linehead"></span>論曰。復次此阿賴耶識差別云何略說。應知<a 
name="0397a21" id="0397a21"></a>或三種或四種。此中三種者。謂三種熏習差<a 
name="0397a22" id="0397a22"></a>別故。一名言熏習差別。二我見熏習差別。三<a 
name="0397a23" id="0397a23"></a>有支熏習差別。四種者。一引發差別。二異熟<a 
name="0397a24" id="0397a24"></a>差別。三緣相差別。四相貌差別。</p><p style="text-indent: 0em; margin-left: 0em"><span class="linehead"></span>釋曰。此阿<a 
name="0397a25" id="0397a25"></a>賴耶識差別云何者。謂已信解阿賴耶識相<a 
name="0397a26" id="0397a26"></a>成就義。復問差別。答或三種或四種等。名<a 
name="0397a27" id="0397a27"></a>言熏習差別者。謂我法用名言多故。有人天<a 
name="0397a28" id="0397a28"></a>等我眼色等法。去來等用熏習差別。由此我<a 
name="0397a29" id="0397a29"></a>法用影顯現。諸識生起功能差別。我見熏習<a 
name="0397b01" id="0397b01"></a>差別者。謂四煩惱所染污意。薩迦耶見力故。<a 
name="0397b02" id="0397b02"></a>於阿賴耶識中。有能執我熏習差別。有支熏<a 
name="0397b03" id="0397b03"></a>習差別者。謂福非福不動行增上力故。於天<a 
name="0397b04" id="0397b04"></a>等諸趣中有無明等乃至老死。熏習差別。</p><a 
name="0397b05" id="0397b05"></a><p style="text-indent: 0em; margin-left: 0em"><span class="linehead"></span>論曰。此中引發差別者。謂新起熏習。此若無<a 
name="0397b06" id="0397b06"></a>者。行為緣識。取為緣有應不得成。此中異熟<a 
name="0397b07" id="0397b07"></a>差別者。謂行有為緣。於諸趣中異熟差別。此<a 
name="0397b08" id="0397b08"></a>若無者則無種子。後有諸法生應不成。此中<a 
name="0397b09" id="0397b09"></a>緣相差別者。謂即意中我執緣相。此若無者。<a 
name="0397b10" id="0397b10"></a>染污意中我執所緣應不得成。</p><p style="text-indent: 0em; margin-left: 0em"><span class="linehead"></span>釋曰。三種<a 
name="0397b11" id="0397b11"></a>當釋。且釋四種故說。此中引發等言。引發差<a 
name="0397b12" id="0397b12"></a>別。謂新起熏習者。謂最初名言所生起熏習。<a 
name="0397b13" id="0397b13"></a>是名引發差別。由此熏習引發生故。此若無<a 
name="0397b14" id="0397b14"></a>者行為緣。識取為緣有應不得成者。謂即此<a 
name="0397b15" id="0397b15"></a>阿賴耶識待諸煩惱隨眠力故。生現前住說<a 
name="0397b16" id="0397b16"></a>名為有。異熟差別謂行有為緣於諸趣中異<a 
name="0397b17" id="0397b17"></a>熟差別者。謂彼所引異熟差別。此若無者則<a 
name="0397b18" id="0397b18"></a>無種子後有諸法生應不成者。謂若離根即<a 
name="0397b19" id="0397b19"></a>無枝等。緣相差別謂即意中我執緣相者。謂<a 
name="0397b20" id="0397b20"></a>即此阿賴耶識。染污意中薩迦耶見勢力所<a 
name="0397b21" id="0397b21"></a>起。緣執我時我執緣相。此若無者染污意中<a 
name="0397b22" id="0397b22"></a>我執所緣應不得成者。若此緣相阿賴耶識<a 
name="0397b23" id="0397b23"></a>差別無者。意中我執所緣不成。</p><a 
name="0397b24" id="0397b24"></a><p style="text-indent: 0em; margin-left: 0em"><span class="linehead"></span>論曰。此中相貌差別者。謂即此識有共相。有<a 
name="0397b25" id="0397b25"></a>不共相。無受生種子相。有受生種子相等。共<a 
name="0397b26" id="0397b26"></a>相者謂器世間種子。不共相者謂各別內處。<a 
name="0397b27" id="0397b27"></a>種子共相即是無受生種子。不共相即是有<a 
name="0397b28" id="0397b28"></a>受生種子。對治生時唯不共相。所對治滅共<a 
name="0397b29" id="0397b29"></a>相為他分別所持。但見清淨。如瑜伽師於一<a 
name="0397c01" id="0397c01"></a>物中種種勝解。種種所見皆得成立。此中二<a 
name="0397c02" id="0397c02"></a>頌。</p><a 
name="0397c03" id="0397c03"></a><p>　<span class="lg">難斷難遍知　　應知名共結<a 
name="0397c04" id="0397c04"></a><br>　瑜伽者心異　　由外相大故<a 
name="0397c05" id="0397c05"></a><br>　淨者雖不滅　　而於中見淨<a 
name="0397c06" id="0397c06"></a><br>　又清淨佛土　　由佛見清淨</span></p><a 
name="0397c07" id="0397c07"></a><p style="text-indent: 0em; margin-left: 0em"><span class="linehead"></span>復有別頌。對前所引種種勝解種種所見皆<a 
name="0397c08" id="0397c08"></a>得成立。</p><a 
name="0397c09" id="0397c09"></a><p>　<span class="lg">諸瑜伽師於一物　　種種勝解各不同<a 
name="0397c10" id="0397c10"></a><br>　種種所見皆得成　　故知所取唯有識</span></p><a 
name="0397c11" id="0397c11"></a><p style="text-indent: 0em; margin-left: 0em"><span class="linehead"></span>此若無者諸器世間。有情世間。生起差別。應<a 
name="0397c12" id="0397c12"></a>不得成。</p><p style="text-indent: 0em; margin-left: 0em"><span class="linehead"></span>釋曰。相貌差別多種不同。謂共相<a 
name="0397c13" id="0397c13"></a>等種種差別。此中共相謂器世間種子者。是<a 
name="0397c14" id="0397c14"></a>器世間影現識因。又共相者所謂相似自業<a 
name="0397c15" id="0397c15"></a>異熟增上力故。一切可有能受用者。皆有相<a 
name="0397c16" id="0397c16"></a>似影現識生。又不共相謂各別內處種子者。<a 
name="0397c17" id="0397c17"></a>我執所緣故。名各別。在內身中眼等諸處故<a 
name="0397c18" id="0397c18"></a>名內處。即是各別內處因義故。名種子。共<a 
name="0397c19" id="0397c19"></a>相即是無受生種子者。是能生起無苦樂等。<a 
name="0397c20" id="0397c20"></a>無損無益所依之因。非器世間。有苦樂等損<a 
name="0397c21" id="0397c21"></a>益事故。又不共相即是有受生種子者。是能<a 
name="0397c22" id="0397c22"></a>生起苦樂受等所依因故。對治生時者。謂道<a 
name="0397c23" id="0397c23"></a>諦生時。唯不共相所對治滅者。各別內處諸<a 
name="0397c24" id="0397c24"></a>種子滅。以相違故。共相為他分別所持但見<a 
name="0397c25" id="0397c25"></a>清淨者。由此共相是器世間故。修行者雖復<a 
name="0397c26" id="0397c26"></a>內處分別永滅。而他相續分別所持。但可於<a 
name="0397c27" id="0397c27"></a>彼證見清淨觀。彼清淨如淨虛空非水所爛。<a 
name="0397c28" id="0397c28"></a>非地所依。非火所燒。非風所吹。云何於有義<a 
name="0397c29" id="0397c29"></a>而得見清淨。恐容他難故次說言。如瑜伽師<a 
name="0398a01" id="0398a01"></a>於一物等種種勝解者。謂隨種種金銀草等。<a 
name="0398a02" id="0398a02"></a>差別勝解。種種所見者。唯所見事說名所見<a 
name="0398a03" id="0398a03"></a>於業多說魯吒緣故。皆得成立者。謂隨所見。<a 
name="0398a04" id="0398a04"></a>種種金銀草木等別皆得成立。難斷難遍知<a 
name="0398a05" id="0398a05"></a>者。謂所應斷故名為斷。所應遍知故名遍知。<a 
name="0398a06" id="0398a06"></a>斷與遍知極大勤苦。事猶不辨故說為難。結<a 
name="0398a07" id="0398a07"></a>者如結難可斷故。所以者何。以共有故。是共<a 
name="0398a08" id="0398a08"></a>因義。言心異者。種種勝解各不同故。由外相<a 
name="0398a09" id="0398a09"></a>大故者。是器世間。大安布義。言淨者者。謂已<a 
name="0398a10" id="0398a10"></a>轉依。雖不滅者。謂即於此。其餘有情分別<a 
name="0398a11" id="0398a11"></a>持故不可全滅。又清淨佛土由佛見清淨者。<a 
name="0398a12" id="0398a12"></a>謂即於彼未斷色等分別。異生所見淤泥沙<a 
name="0398a13" id="0398a13"></a>石瓦礫高下。不平株杌毒刺不淨。糞土諸穢<a 
name="0398a14" id="0398a14"></a>土中。已斷色等分別。如來見金銀等眾寶所<a 
name="0398a15" id="0398a15"></a>成清淨佛土。如處穢磧見淨園林。此若無者<a 
name="0398a16" id="0398a16"></a>者。謂若無此共不共相。阿賴耶識諸器世<a 
name="0398a17" id="0398a17"></a>間。有情世間生起差別應不得成者。淨穢差<a 
name="0398a18" id="0398a18"></a>別苦樂差別皆不應成。</p><a 
name="0398a19" id="0398a19"></a><p style="text-indent: 0em; margin-left: 0em"><span class="linehead"></span>論曰。復有&#x9E81;重相及輕安相。&#x9E81;重相者謂煩<a 
name="0398a20" id="0398a20"></a>惱隨煩惱種子。輕安相者謂有漏善法種子。<a 
name="0398a21" id="0398a21"></a>此若無者所感異熟無所堪能。有所堪能所<a 
name="0398a22" id="0398a22"></a>依差別應不得成。復有有受盡相無受盡相。<a 
name="0398a23" id="0398a23"></a>有受盡相者。謂已成熟異熟果。善不善種子。<a 
name="0398a24" id="0398a24"></a>無受盡相者。謂名言熏習種子。無始時來種<a 
name="0398a25" id="0398a25"></a>種戲論流轉種子故。此若無者。已作已作善<a 
name="0398a26" id="0398a26"></a>惡二業。與果受盡應不得成。又新名言熏習<a 
name="0398a27" id="0398a27"></a>生起應不得成。復有譬喻相。謂此阿賴耶識。<a 
name="0398a28" id="0398a28"></a>幻焰夢翳為譬喻故。此若無者。由不實遍計<a 
name="0398a29" id="0398a29"></a>種子故。顛倒緣相應不得成。復有具足相不<a 
name="0398b01" id="0398b01"></a>具足相。謂諸具縛者名具足相。世間離欲者<a 
name="0398b02" id="0398b02"></a>名損減相。有學聲聞及諸菩薩名一分永拔<a 
name="0398b03" id="0398b03"></a>相。阿羅漢獨覺及諸如來名煩惱障全永拔<a 
name="0398b04" id="0398b04"></a>相。及煩惱所知障全永拔相。如其所應。此若<a 
name="0398b05" id="0398b05"></a>無者。如是次第雜染還滅應不得成。</p><p style="text-indent: 0em; margin-left: 0em"><span class="linehead"></span>釋曰。<a 
name="0398b06" id="0398b06"></a>&#x9E81;重相者。惡故名&#x9E81;。得此沈沒故名&#x9E81;重。即<a 
name="0398b07" id="0398b07"></a>是煩惱及隨煩惱所有種子。此若無者所有<a 
name="0398b08" id="0398b08"></a>&#x9E81;重無堪能性不應得有。輕安相者。如說相<a 
name="0398b09" id="0398b09"></a>違輕而安隱有堪能性。是輕安相。有受盡相。<a 
name="0398b10" id="0398b10"></a>謂已成熟異熟果等者。善惡種子既成熟已。<a 
name="0398b11" id="0398b11"></a>不可重熟受用盡故。猶如種子既生芽已不<a 
name="0398b12" id="0398b12"></a>可重生。無受盡相謂名言熏習種子者。即彼<a 
name="0398b13" id="0398b13"></a>種子隨緣增長。能起名言戲論因故。此若無<a 
name="0398b14" id="0398b14"></a>者者。若無二相阿賴耶識。已作已作者。謂<a 
name="0398b15" id="0398b15"></a>已作善及已作惡。與果受盡者。是已與果受<a 
name="0398b16" id="0398b16"></a>用壞義。此破若無有受盡相。又新名言熏習<a 
name="0398b17" id="0398b17"></a>生起應不得成者。謂都無有本無今有世間<a 
name="0398b18" id="0398b18"></a>名言。一切名言皆因本舊名言種子。此破若<a 
name="0398b19" id="0398b19"></a>無無受盡相。譬喻相者。謂由幻等能譬喻事。<a 
name="0398b20" id="0398b20"></a>顯所喻相。如幻事等是能生起不實見因。阿<a 
name="0398b21" id="0398b21"></a>賴耶識亦復如是。此若無者者。謂若無有<a 
name="0398b22" id="0398b22"></a>喻所喻相。阿賴耶識應無不實顛倒緣相。唯<a 
name="0398b23" id="0398b23"></a>應能作實見緣相。餘文易了不須重釋。</p><a 
name="0398b24" id="0398b24"></a><p style="text-indent: 0em; margin-left: 0em"><span class="linehead"></span>論曰。何因緣故。善不善法能感異熟。其異熟<a 
name="0398b25" id="0398b25"></a>果無覆無記。由異熟果無覆無記。與善不善<a 
name="0398b26" id="0398b26"></a>互不相違。善與不善互相違故。若異熟果善<a 
name="0398b27" id="0398b27"></a>不善性。雜染還滅應不得成。是故異熟識唯<a 
name="0398b28" id="0398b28"></a>無覆無記。</p><p style="text-indent: 0em; margin-left: 0em"><span class="linehead"></span>釋曰。如是已釋阿賴耶識所有<a 
name="0398b29" id="0398b29"></a>句義。異門訓詞體相決擇及與差別。復欲顯<a 
name="0398c01" id="0398c01"></a>此能順正行。故起問答。何因緣等無覆無記<a 
name="0398c02" id="0398c02"></a>者。是無染無記義。由異熟果等辨無記因緣。<a 
name="0398c03" id="0398c03"></a>無覆無記與善不善互不相違者。是共依故<a 
name="0398c04" id="0398c04"></a>作無間業等世間離欲等。皆同有故。是故異<a 
name="0398c05" id="0398c05"></a>熟識非善不善。勿與此二因果相違。</p><a 
name="0398c06" id="0398c06"></a><p><span class="juanname">攝大乘論釋卷第三</span></p>
<hr>【經文資訊】大正藏第 31 冊 No. 1598 攝大乘論釋<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexdacd.html?index=T31n1598" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T31n1598_003 by HTTrack Website Copier/3.x [XR&CO'2014], Tue, 07 Jun 2016 06:53:24 GMT -->
</html>
