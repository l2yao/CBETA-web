<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T14n0554_001 by HTTrack Website Copier/3.x [XR&CO'2014], Tue, 07 Jun 2016 07:49:30 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=633472331&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT14n0554&amp;utmp=%2Fmobile%2Findex.php%3Findex%3DT14n0554_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第14冊<br/>No.554 佛說奈女耆婆經 (1卷)<br/>【後漢 安世高譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T14">
<div class="root" id="0554" sutra_name="佛說奈女耆婆經" sutra_juan="[卷1]">　
<a 
name="0902b01" id="0902b01"></a><a 
name="0902b02" id="0902b02"></a><p style="margin-left: 2em"><span class="juannum">No. 554 [No. 553]</span></p><a 
name="0902b03" id="0902b03"></a><p><span class="juanname">佛說<span class="corr" title='[柰&gt;奈]'>奈</span>女耆婆經</span></p><a 
name="0902b04" id="0902b04"></a><a 
name="0902b05" id="0902b05"></a><p style="margin-left: 4em"><span class="byline">後漢安世高譯</span></p><a 
name="0902b06" id="0902b06"></a><p style="text-indent: 0em; margin-left: 0em"><span class="linehead"></span>佛在世時，維耶離國王苑中，自然生一奈樹，<a 
name="0902b07" id="0902b07"></a>枝葉繁茂，實又加大，既有光色，香美非凡。<a 
name="0902b08" id="0902b08"></a>王實愛此奈，自非宮中尊貴美人，不得噉此<a 
name="0902b09" id="0902b09"></a>奈果。</p><p style="text-indent: 0em; margin-left: 0em"><span class="linehead"></span>其國中有梵志居士，財富無數，一國<a 
name="0902b10" id="0902b10"></a>無雙，又聰明博達，才智超群，王重愛之，用<a 
name="0902b11" id="0902b11"></a>為大臣。</p><p style="text-indent: 0em; margin-left: 0em"><span class="linehead"></span>王請梵志，飯食畢，以一奈賞與之。<a 
name="0902b12" id="0902b12"></a>梵志見奈香美非凡，乃問王曰：「此奈樹下，<a 
name="0902b13" id="0902b13"></a>寧有小栽可得乞不？」王曰：「大多小栽，吾恐<a 
name="0902b14" id="0902b14"></a>妨其大樹，輒除去之。卿若欲得，今當相與。」<a 
name="0902b15" id="0902b15"></a>即以一奈栽與。</p><p style="text-indent: 0em; margin-left: 0em"><span class="linehead"></span>梵志得歸種之，朝夕灌溉，<a 
name="0902b16" id="0902b16"></a>日日長大，枝條茂好，三年生實，光彩大小，<a 
name="0902b17" id="0902b17"></a>如王家奈。梵志大喜，自念：「我家資財無數，<a 
name="0902b18" id="0902b18"></a>不減於王，唯無此奈，以為不如，今已得之，<a 
name="0902b19" id="0902b19"></a>為無減王。」即取食之，而大苦&#x6F81;，了不可食。</p><a 
name="0902b20" id="0902b20"></a><p style="text-indent: 0em; margin-left: 0em"><span class="linehead"></span>梵志更大愁惱，乃退思惟：「當是土無肥潤故<a 
name="0902b21" id="0902b21"></a>耳。」乃捉取百牛之乳，以飲一牛，復取一牛<a 
name="0902b22" id="0902b22"></a>乳，煎為醍醐，以灌奈根。日日灌之，到至明<a 
name="0902b23" id="0902b23"></a>年，實乃甘美，如王家奈；而樹邊忽復生一<a 
name="0902b24" id="0902b24"></a>瘤節，大如手拳，日日增長。梵志心念：「忽有<a 
name="0902b25" id="0902b25"></a>此瘤節，恐妨其實；適欲斫去，復恐傷樹。」連<a 
name="0902b26" id="0902b26"></a>日思惟，遲迴未決，而節中忽生一枝，正指<a 
name="0902b27" id="0902b27"></a>上向，洪直調好，高出樹頭，去地七丈，其杪<a 
name="0902b28" id="0902b28"></a>乃分作諸枝，周圍傍出，形如偃蓋，華葉茂<a 
name="0902b29" id="0902b29"></a>好勝於本樹。</p><p style="text-indent: 0em; margin-left: 0em"><span class="linehead"></span>梵志怪之：「不知枝上當何所有？」<a 
name="0902c01" id="0902c01"></a>乃作棧閣，登而視之。見枝上偃蓋之中，乃<a 
name="0902c02" id="0902c02"></a>有池水，既清且香，又如眾華，彩色鮮明。披<a 
name="0902c03" id="0902c03"></a>視華下，有一女兒，在池水中。梵志抱取，歸<a 
name="0902c04" id="0902c04"></a>長養之，名曰奈女。至年十五，顏色端正，天<a 
name="0902c05" id="0902c05"></a>下無雙，宣聞遠國。</p><p style="text-indent: 0em; margin-left: 0em"><span class="linehead"></span>有七國王，同時俱來，詣<a 
name="0902c06" id="0902c06"></a>梵志所，求娉奈女以為夫人。梵志大恐怖，<a 
name="0902c07" id="0902c07"></a>不知當以與誰，乃於園中，架一高樓，以奈<a 
name="0902c08" id="0902c08"></a>女著上，出謂諸王曰：「此女非我所生，自出<a 
name="0902c09" id="0902c09"></a>於奈樹之上，亦不知是天、龍、鬼神女耶？鬼魅<a 
name="0902c10" id="0902c10"></a>之物？今七王俱來求之，我設與一王，六王<a 
name="0902c11" id="0902c11"></a>當怒，不敢愛惜也。女今在園中樓上，諸王<a 
name="0902c12" id="0902c12"></a>便自共議，有應得者，便自取去，非我所制<a 
name="0902c13" id="0902c13"></a>也。」</p><p style="text-indent: 0em; margin-left: 0em"><span class="linehead"></span>於是七王口共諍之，紛紜未決。至其夕<a 
name="0902c14" id="0902c14"></a>夜，萍沙王從伏竇中入，登樓就之共宿。明<a 
name="0902c15" id="0902c15"></a>晨當去，奈女白曰：「大王幸枉威尊，接近於<a 
name="0902c16" id="0902c16"></a>我，今復相捨而去，若其有子，則是王種，當<a 
name="0902c17" id="0902c17"></a>何所付？」王曰：「若是男兒，當以還我；若是女<a 
name="0902c18" id="0902c18"></a>兒，便以與汝。」王即脫手金鐶之印，以付奈<a 
name="0902c19" id="0902c19"></a>女，以是為信。便出語群臣曰：「我已得奈女，<a 
name="0902c20" id="0902c20"></a>與共一宿，亦無奇異，故如凡人，故不取耳。」<a 
name="0902c21" id="0902c21"></a>萍沙軍中皆稱萬歲，曰：「我王已得奈女。」六<a 
name="0902c22" id="0902c22"></a>王聞之，便各還去。</p><p style="text-indent: 0em; margin-left: 0em"><span class="linehead"></span>奈女後生得男兒，兒生<a 
name="0902c23" id="0902c23"></a>之時，手中抱持針藥囊出。梵志曰：「此國王<a 
name="0902c24" id="0902c24"></a>之子，而執持醫器，必是醫王。」名曰耆婆。</p><p style="text-indent: 0em; margin-left: 0em"><span class="linehead"></span>至<a 
name="0902c25" id="0902c25"></a>年八歲，聰明高才，學問書<span class="gaiji">疏<!--gaiji,疏,1[跳-兆+(梳-木)],2&#x47FD;,3--></span>，越殊倫匹，與<a 
name="0902c26" id="0902c26"></a>比&#x96A3;小兒遊戲，心常輕諸小兒，以不如己。<a 
name="0902c27" id="0902c27"></a>諸小兒共罵之曰：「無父之子，婬女所生，何敢<a 
name="0902c28" id="0902c28"></a>輕我？」</p><p style="text-indent: 0em; margin-left: 0em"><span class="linehead"></span>耆婆愕然，默而不答。便歸問母曰：「我視<a 
name="0902c29" id="0902c29"></a>子曹，皆不如我，而反罵我言：『無父之子。』我<a 
name="0903a01" id="0903a01"></a>父今者，為在何許？」母曰：「汝父者正萍沙王是<a 
name="0903a02" id="0903a02"></a>也。」耆婆曰：「萍沙王乃在羅閱祇國，去此五百<a 
name="0903a03" id="0903a03"></a>里，何緣生我？若如母言，何以為證？」母即出<a 
name="0903a04" id="0903a04"></a>印鐶示之曰：「此則汝父鐶也。」</p><p style="text-indent: 0em; margin-left: 0em"><span class="linehead"></span>耆婆省之，見<a 
name="0903a05" id="0903a05"></a>有萍沙王印文，便奉持此鐶，往到羅閱祇國。<a 
name="0903a06" id="0903a06"></a>徑入宮門，門無訶者，即到王前為王作禮，<a 
name="0903a07" id="0903a07"></a>長跪白王言：「我是王子，奈女所生，今年八<a 
name="0903a08" id="0903a08"></a>歲，始知是大王種類，故持指鐶印信，遠來<a 
name="0903a09" id="0903a09"></a>歸家。」</p><p style="text-indent: 0em; margin-left: 0em"><span class="linehead"></span>王見印文，憶昔日之誓，知是其子，悵<a 
name="0903a10" id="0903a10"></a>然憐之，以為太子。涉歷二年後，阿闍世王生，<a 
name="0903a11" id="0903a11"></a>耆婆因白王曰：「我初生時手持針藥囊，是應<a 
name="0903a12" id="0903a12"></a>當為醫也。王雖以我為太子，非我所樂；王今<a 
name="0903a13" id="0903a13"></a>自有嫡子生矣，應襲尊嗣，我願得行學醫術。」<a 
name="0903a14" id="0903a14"></a>王即聽之。</p><p style="text-indent: 0em; margin-left: 0em"><span class="linehead"></span>王曰：「汝不為太子者，不得空食王<a 
name="0903a15" id="0903a15"></a>祿，應學醫道。」王即命&#x52C5;國中諸上手醫，盡術<a 
name="0903a16" id="0903a16"></a>教之。而耆婆但行嬉戲，未曾受學，諸師責<a 
name="0903a17" id="0903a17"></a>謂之曰：「醫術鄙陋，誠非太子至尊所宜當學，<a 
name="0903a18" id="0903a18"></a>然大王之命，不可違廢。受&#x52C5;以來積有日月，<a 
name="0903a19" id="0903a19"></a>而太子初不受半言之方，王若問我，我當何<a 
name="0903a20" id="0903a20"></a>對？」</p><p style="text-indent: 0em; margin-left: 0em"><span class="linehead"></span>耆婆曰：「我生而有醫證在手，故白大王<a 
name="0903a21" id="0903a21"></a>捐棄榮豪，求學醫術，豈復懈怠須師督促？<a 
name="0903a22" id="0903a22"></a>直以諸師之道，無足學者故耳。」便取本草藥<a 
name="0903a23" id="0903a23"></a>方針脈諸經，具難問師。師窮無以答，皆下<a 
name="0903a24" id="0903a24"></a>為耆婆作禮，長跪叉手曰：「今日密知太子神<a 
name="0903a25" id="0903a25"></a>聖，實非我等所及也。向所問諸事，皆是我師<a 
name="0903a26" id="0903a26"></a>歷世疑義所不能通，願太子具悉說之，開<a 
name="0903a27" id="0903a27"></a>解我等生年之結。」耆婆便為解說其義，諸醫<a 
name="0903a28" id="0903a28"></a>歡喜，皆悉更起，頭面作禮，承受其法。</p><p style="text-indent: 0em; margin-left: 0em"><span class="linehead"></span>於是<a 
name="0903a29" id="0903a29"></a>耆婆便行治病，所治輒愈，國內知名。後欲<a 
name="0903b01" id="0903b01"></a>入宮，於宮門前，逢一小兒擔樵，耆婆望視，<a 
name="0903b02" id="0903b02"></a>悉見此兒五臟腸胃縷悉分明。耆婆心念：<a 
name="0903b03" id="0903b03"></a>「本草經說，有藥王樹，從外照內見人腹臟。<a 
name="0903b04" id="0903b04"></a>此兒樵中，得無有藥王耶？」即往問兒：「賣樵幾<a 
name="0903b05" id="0903b05"></a>錢？」兒曰：「十錢。」便雇兒十錢，兒下樵置地，則<a 
name="0903b06" id="0903b06"></a>更闇冥不復見其腹中。耆婆心更思惟：「不知<a 
name="0903b07" id="0903b07"></a>束中何者為是藥王？」便解兩束，一一取之<a 
name="0903b08" id="0903b08"></a>以著兒腹上，無所照見輒復更取；如是盡<a 
name="0903b09" id="0903b09"></a>兩束樵，最後有一小枝裁長尺餘，試取以照，<a 
name="0903b10" id="0903b10"></a>即復具見腹內，耆婆大喜，知此小枝定是藥<a 
name="0903b11" id="0903b11"></a>王，悉還兒樵。兒即已得錢，樵又如故，歡喜<a 
name="0903b12" id="0903b12"></a>而去。</p><a 
name="0903b13" id="0903b13"></a><p style="text-indent: 0em; margin-left: 0em"><span class="linehead"></span>爾時，國中有迦羅越家女，年十五，臨當嫁日，<a 
name="0903b14" id="0903b14"></a>忽頭痛而死。耆婆聞之，往至其家問女父：「此<a 
name="0903b15" id="0903b15"></a>女常有何病，乃至致死？」父曰：「女小有頭痛疾，<a 
name="0903b16" id="0903b16"></a>日月增甚，今朝發作尤甚於常，以致絕命。」</p><p style="text-indent: 0em; margin-left: 0em"><span class="linehead"></span>耆<a 
name="0903b17" id="0903b17"></a>婆便進，以藥王照視頭中，見有刺蟲，大小相<a 
name="0903b18" id="0903b18"></a>生，乃數百頭，鑽食其腦，腦盡故死。便以金<a 
name="0903b19" id="0903b19"></a>刀，<span class="gaiji">[利-禾+皮]<!--gaiji,,1[利-禾+皮],2&#x34DF;,3--></span>破其頭悉出諸蟲，封著甖中。以三種<a 
name="0903b20" id="0903b20"></a>神膏塗瘡，一種者補蟲所食骨間之傷；一種<a 
name="0903b21" id="0903b21"></a>生腦；一種治外刀瘡。告女父曰：「好令安靜慎<a 
name="0903b22" id="0903b22"></a>莫使驚，七日當愈平復如故，到其日，我當<a 
name="0903b23" id="0903b23"></a>復來。」</p><p style="text-indent: 0em; margin-left: 0em"><span class="linehead"></span>耆婆適去，女母便啼哭曰：「我子為再<a 
name="0903b24" id="0903b24"></a>死也，豈有<span class="gaiji">[利-禾+皮]<!--gaiji,,1[利-禾+皮],2&#x34DF;,3--></span>破頭醫腦，當復活者？父何忍命<a 
name="0903b25" id="0903b25"></a>他人取子那爾？」父止之曰：「耆婆生而把持針<a 
name="0903b26" id="0903b26"></a>藥，棄國尊位，行作醫師，但為一切人命故<a 
name="0903b27" id="0903b27"></a>耳，此乃天之醫王，豈當妄耶！囑語汝言：『慎<a 
name="0903b28" id="0903b28"></a>莫使驚。』而汝今反啼哭，以驚動之，將令此<a 
name="0903b29" id="0903b29"></a>兒不復得生耶！」母聞父言，止不復哭，供養<a 
name="0903c01" id="0903c01"></a>護之，寂靜七日。</p><p style="text-indent: 0em; margin-left: 0em"><span class="linehead"></span>七日晨明，女便吹氣而寤，<a 
name="0903c02" id="0903c02"></a>如從臥覺曰：「我今者了不復頭痛，身體皆安。<a 
name="0903c03" id="0903c03"></a>誰護我者，使得如是？」父曰：「汝前已死，醫王<a 
name="0903c04" id="0903c04"></a>耆婆，故來護汝，破頭出蟲，以得更生。」便開<a 
name="0903c05" id="0903c05"></a>甖出蟲示之。女見便大驚怖，深自僥倖曰：「耆<a 
name="0903c06" id="0903c06"></a>婆神乃如是，我以何報其恩？」父曰：「耆婆與<a 
name="0903c07" id="0903c07"></a>我期言：『今日當來。』」於是須臾耆婆便來，女<a 
name="0903c08" id="0903c08"></a>大歡喜，出門奉迎，頭面禮足，長跪叉手曰：<a 
name="0903c09" id="0903c09"></a>「願為耆婆作婢，終身供養，以報更生之恩。」</p><a 
name="0903c10" id="0903c10"></a><p style="text-indent: 0em; margin-left: 0em"><span class="linehead"></span>耆婆曰：「我為醫師，周行治病，居無常處，何<a 
name="0903c11" id="0903c11"></a>用婢為？汝必欲報恩者，與我五百兩金。我<a 
name="0903c12" id="0903c12"></a>亦不用此金，所以求者，凡人學道，法當謝<a 
name="0903c13" id="0903c13"></a>師。師雖無以教我，我現曾為弟子，今得汝<a 
name="0903c14" id="0903c14"></a>金當以與之。」女便奉五百兩金以上耆婆，<a 
name="0903c15" id="0903c15"></a>耆婆便受以與師，因白王：「暫歸省母，到維<a 
name="0903c16" id="0903c16"></a>耶離國。」</p><p style="text-indent: 0em; margin-left: 0em"><span class="linehead"></span>國中復有迦羅越家男兒，好學武事，<a 
name="0903c17" id="0903c17"></a>作一木馬，高七尺餘，日日習學，騙上初學。適<a 
name="0903c18" id="0903c18"></a>得上馬，久久益習，忽過去失踞，躄地而死。</p><a 
name="0903c19" id="0903c19"></a><p style="text-indent: 0em; margin-left: 0em"><span class="linehead"></span>耆婆聞之，便往以藥王照視腹中，見其肝<a 
name="0903c20" id="0903c20"></a>反戾向後，氣結不通故死。復以金刀破腹，<a 
name="0903c21" id="0903c21"></a>手探料理，還肝向前畢，以三種神膏塗之，<a 
name="0903c22" id="0903c22"></a>其一種補手所攫持之處；一種通利氣息；一<a 
name="0903c23" id="0903c23"></a>種主合刀瘡。畢囑語其父曰：「慎莫令驚，三<a 
name="0903c24" id="0903c24"></a>日當愈。」</p><p style="text-indent: 0em; margin-left: 0em"><span class="linehead"></span>父承教&#x52C5;，寂靜養視，至於三日，兒<a 
name="0903c25" id="0903c25"></a>便吐氣而寤，狀如臥覺，即便起坐。須臾耆<a 
name="0903c26" id="0903c26"></a>婆亦來，兒歡喜出門迎，頭面作禮，長跪<a 
name="0903c27" id="0903c27"></a>白言：「願為耆婆作奴，終身供養，以報再活<a 
name="0903c28" id="0903c28"></a>之恩。」</p><p style="text-indent: 0em; margin-left: 0em"><span class="linehead"></span>耆婆曰：「我為醫師，周行治病，病者<a 
name="0903c29" id="0903c29"></a>之家，爭為我使，何用奴為？我母養我勤<a 
name="0904a01" id="0904a01"></a>苦，我未有供養之恩報母。卿若欲謝我恩<a 
name="0904a02" id="0904a02"></a>者，可與我五百兩金，以報我母恩。」於是<a 
name="0904a03" id="0904a03"></a>取金以上奈女，還歸羅閱祇國。耆婆活此<a 
name="0904a04" id="0904a04"></a>兩人，馳名天下，莫不聞知。</p><p style="text-indent: 0em; margin-left: 0em"><span class="linehead"></span>又南方有大<a 
name="0904a05" id="0904a05"></a>國，去羅閱祇八千里，萍沙及諸小國皆臣屬<a 
name="0904a06" id="0904a06"></a>之。其王疾病，積年不瘥，恒苦瞋恚，睚眥<a 
name="0904a07" id="0904a07"></a>殺人，人舉目視之亦殺，低頭不仰亦殺，使<a 
name="0904a08" id="0904a08"></a>人行遲亦殺，疾走亦殺。左右侍人，不知當<a 
name="0904a09" id="0904a09"></a>何措手足。醫師合藥，輒嫌有毒亦殺之。前<a 
name="0904a10" id="0904a10"></a>後所殺，宮女傍臣，及醫師之輩，不可稱數。<a 
name="0904a11" id="0904a11"></a>病日增甚，毒熱攻心，煩滿短氣，如火燒身。<a 
name="0904a12" id="0904a12"></a>聞有耆婆名，即為下書，&#x52C5;萍沙王，徵召耆<a 
name="0904a13" id="0904a13"></a>婆。</p><p style="text-indent: 0em; margin-left: 0em"><span class="linehead"></span>耆婆聞此王多殺醫師，大以恐怖，萍沙<a 
name="0904a14" id="0904a14"></a>又憐其年小，恐為所殺，適欲不遣，畏見誅伐。<a 
name="0904a15" id="0904a15"></a>父子相守，晝夜憂愁，不知何計。爾時，萍沙<a 
name="0904a16" id="0904a16"></a>王乃將耆婆，俱往問佛。</p><p style="text-indent: 0em; margin-left: 0em"><span class="linehead"></span>佛告耆婆：「汝宿命<a 
name="0904a17" id="0904a17"></a>時，與我約誓，俱當救護天下人病。我治內<a 
name="0904a18" id="0904a18"></a>病，汝治外病，今我得佛，故如本願，會生我<a 
name="0904a19" id="0904a19"></a>前。此王病篤，遠來迎汝，如何不往？急往救<a 
name="0904a20" id="0904a20"></a>護之，好作方便，令病必愈，王不殺汝。」</p><p style="text-indent: 0em; margin-left: 0em"><span class="linehead"></span>耆婆<a 
name="0904a21" id="0904a21"></a>便承佛威神，往到王所，診省脈理，及以藥<a 
name="0904a22" id="0904a22"></a>王照之，見王五臟及百脈之中血氣擾擾，<a 
name="0904a23" id="0904a23"></a>悉是蛇蠆之毒周匝身體。</p><p style="text-indent: 0em; margin-left: 0em"><span class="linehead"></span>耆婆白王：「王病<a 
name="0904a24" id="0904a24"></a>可治，治之保愈，然宜得入見於太后，諮議<a 
name="0904a25" id="0904a25"></a>合藥，若不見太后，藥終不成。」</p><p style="text-indent: 0em; margin-left: 0em"><span class="linehead"></span>王聞此語，<a 
name="0904a26" id="0904a26"></a>不解其故，意甚欲怒，然患身病，宿聞耆婆<a 
name="0904a27" id="0904a27"></a>之名，故遠迎之，冀必有益，且是小兒知無<a 
name="0904a28" id="0904a28"></a>他奸，忍而聽之，即遣青衣黃門，將入見<a 
name="0904a29" id="0904a29"></a>太后。</p><p style="text-indent: 0em; margin-left: 0em"><span class="linehead"></span>耆婆白太后：「王病可治，今當合藥，宜<a 
name="0904b01" id="0904b01"></a>密啟其方，不得宣露，宜願屏左右。」太后即<a 
name="0904b02" id="0904b02"></a>遣青衣黃門去。耆婆因問太后：「向省王病，<a 
name="0904b03" id="0904b03"></a>見王身中血氣，悉是蛇蠆之毒，似非人類，<a 
name="0904b04" id="0904b04"></a>王為定是誰子？太后以實語我，我今能治；<a 
name="0904b05" id="0904b05"></a>若不語我，我則不治，病不得愈。」</p><p style="text-indent: 0em; margin-left: 0em"><span class="linehead"></span>太后曰：「我<a 
name="0904b06" id="0904b06"></a>昔曾於金柱殿中晝臥，忽有物來壓我身上，<a 
name="0904b07" id="0904b07"></a>我時恍惚若夢若覺，狀如魘夢，遂與情通。<a 
name="0904b08" id="0904b08"></a>忽然而寤，見有大蠆長三尺餘從我上去，則<a 
name="0904b09" id="0904b09"></a>覺有胎，王實是此蠆子也。我羞恥此，未曾出<a 
name="0904b10" id="0904b10"></a>口，童子今乃覺之，何若神妙！若病可治，<a 
name="0904b11" id="0904b11"></a>願以王命，委囑童子；今者治之，當用何藥？」</p><a 
name="0904b12" id="0904b12"></a><p style="text-indent: 0em; margin-left: 0em"><span class="linehead"></span>耆婆曰：「唯有醍醐耳。」太后曰：「咄！童子慎莫<a 
name="0904b13" id="0904b13"></a>道此醍醐，而王大惡聞醍醐之氣，又惡聞<a 
name="0904b14" id="0904b14"></a>醍醐之名，前後坐口道醍醐而死者，數百千<a 
name="0904b15" id="0904b15"></a>人，汝今道此必當殺汝；以此飲王，終不得<a 
name="0904b16" id="0904b16"></a>下，願更用他藥。」</p><p style="text-indent: 0em; margin-left: 0em"><span class="linehead"></span>耆婆曰：「醍醐治毒，毒病惡<a 
name="0904b17" id="0904b17"></a>聞醍醐是也。王病若微及是他毒，為有餘<a 
name="0904b18" id="0904b18"></a>藥可以愈之。蠆毒既重，又已匝王身體，自<a 
name="0904b19" id="0904b19"></a>非醍醐終不能消。今當煎鍊化令成水，無氣<a 
name="0904b20" id="0904b20"></a>無味，王意不覺，自當飲之，藥下必愈，無可<a 
name="0904b21" id="0904b21"></a>憂也。」便出見王曰：「向入見太后，已啟藥方，<a 
name="0904b22" id="0904b22"></a>今當合之，十五日當成。今我有五願，王若<a 
name="0904b23" id="0904b23"></a>聽我，病即可愈；若不聽我，病不得愈。」</p><p style="text-indent: 0em; margin-left: 0em"><span class="linehead"></span>王問：<a 
name="0904b24" id="0904b24"></a>「五願盡何等事？」</p><p style="text-indent: 0em; margin-left: 0em"><span class="linehead"></span>耆婆曰：「一者、願得王甲藏中<a 
name="0904b25" id="0904b25"></a>新衣未歷軀者與我著之；二者、願令我得獨<a 
name="0904b26" id="0904b26"></a>自出入宮門門無訶者；三者、願得日日獨入<a 
name="0904b27" id="0904b27"></a>見太后及王皇后，莫禁訶我；四者、願王飲藥，<a 
name="0904b28" id="0904b28"></a>當一時令盡，莫得中息；五者、願得王八千里<a 
name="0904b29" id="0904b29"></a>白象與我乘之。」</p><p style="text-indent: 0em; margin-left: 0em"><span class="linehead"></span>王聞大怒曰：「鼠子！何敢求是<a 
name="0904c01" id="0904c01"></a>五願？促具解之，若不能解，今打殺汝。汝何<a 
name="0904c02" id="0904c02"></a>故求我新衣？為欲殺我，便著我衣，詐作我身<a 
name="0904c03" id="0904c03"></a>耶？」</p><p style="text-indent: 0em; margin-left: 0em"><span class="linehead"></span>耆婆曰：「合藥宜當精潔齋戒，而我來日<a 
name="0904c04" id="0904c04"></a>經久，衣服皆被塵垢，固欲得王衣著之以合<a 
name="0904c05" id="0904c05"></a>藥也。」</p><p style="text-indent: 0em; margin-left: 0em"><span class="linehead"></span>意便解曰：「如此，大佳！汝何故復欲自<a 
name="0904c06" id="0904c06"></a>出入宮門令無禁訶？欲因此將兵來攻殺我<a 
name="0904c07" id="0904c07"></a>耶？」</p><p style="text-indent: 0em; margin-left: 0em"><span class="linehead"></span>耆婆曰：「王前後使諸醫師，皆嫌疑之，無<a 
name="0904c08" id="0904c08"></a>所委信，又誅殺之，不服其藥。群臣大小，皆<a 
name="0904c09" id="0904c09"></a>言王當復殺我，而王病已甚，恐外人生心作<a 
name="0904c10" id="0904c10"></a>亂。若令我自出入不見禁訶，外人大小皆<a 
name="0904c11" id="0904c11"></a>知王信我，必服我藥，病必當愈，則不敢生逆<a 
name="0904c12" id="0904c12"></a>亂之心也。」</p><p style="text-indent: 0em; margin-left: 0em"><span class="linehead"></span>王曰：「大佳！汝何故欲日日獨入，見<a 
name="0904c13" id="0904c13"></a>我母及見我婦？欲作婬亂耶？」</p><p style="text-indent: 0em; margin-left: 0em"><span class="linehead"></span>耆婆曰：「王前<a 
name="0904c14" id="0904c14"></a>後殺人甚多，臣下大小各懷恐怖，皆不願王<a 
name="0904c15" id="0904c15"></a>之安隱，無可信者。今共合藥，因我顧睨之<a 
name="0904c16" id="0904c16"></a>間，便投於毒藥，我所不覺，即非小事。因思<a 
name="0904c17" id="0904c17"></a>惟天下可信者，恩情無二，唯有母與婦，固<a 
name="0904c18" id="0904c18"></a>欲入見太后皇后，與共合藥當煎，十五日乃<a 
name="0904c19" id="0904c19"></a>成，固欲日日得入伺候火劑耳。」</p><p style="text-indent: 0em; margin-left: 0em"><span class="linehead"></span>王曰：「大佳！<a 
name="0904c20" id="0904c20"></a>汝何故使我飲藥一時令盡，不得中息？為欲<a 
name="0904c21" id="0904c21"></a>內毒恐我覺耶？」</p><p style="text-indent: 0em; margin-left: 0em"><span class="linehead"></span>耆婆曰：「藥有劑數，氣味宜<a 
name="0904c22" id="0904c22"></a>當相及，若其中息，則氣不相繼。」</p><p style="text-indent: 0em; margin-left: 0em"><span class="linehead"></span>王曰：「大佳！<a 
name="0904c23" id="0904c23"></a>汝何故欲得我白象乘之？此象是我國寶，<a 
name="0904c24" id="0904c24"></a>一日行八千里，我所以威伏諸國，正怙此象；<a 
name="0904c25" id="0904c25"></a>汝欲乘之，為欲盜以歸家，與汝父攻我國耶？」</p><a 
name="0904c26" id="0904c26"></a><p style="text-indent: 0em; margin-left: 0em"><span class="linehead"></span>耆婆曰：「乃南界山中，有神妙藥草，去此四<a 
name="0904c27" id="0904c27"></a>千里，王服藥宜當即得此草，重復服之。固<a 
name="0904c28" id="0904c28"></a>欲乘此白象詣往採之，朝去暮還，令藥味相<a 
name="0904c29" id="0904c29"></a>及也。」王意大解，皆悉聽之。</p><p style="text-indent: 0em; margin-left: 0em"><span class="linehead"></span>於是，耆婆煎鍊<a 
name="0905a01" id="0905a01"></a>醍醐，十五日成，化如清水，凡得五升，便與<a 
name="0905a02" id="0905a02"></a>太后皇后，俱捧藥出，白王：「可服，願鞁白象，<a 
name="0905a03" id="0905a03"></a>預置殿前。」王即聽之。</p><p style="text-indent: 0em; margin-left: 0em"><span class="linehead"></span>王見藥，但如清水，初<a 
name="0905a04" id="0905a04"></a>無氣味，不知是醍醐，又太后、皇后身自臨<a 
name="0905a05" id="0905a05"></a>合，信其非毒，便如本約，一服而盡。</p><p style="text-indent: 0em; margin-left: 0em"><span class="linehead"></span>耆婆便<a 
name="0905a06" id="0905a06"></a>乘象，徑歸其本國。適行三千里，耆婆年小<a 
name="0905a07" id="0905a07"></a>力勢尚微，不堪疾迅，頭眩疲極，便止山間<a 
name="0905a08" id="0905a08"></a>臥息。</p><p style="text-indent: 0em; margin-left: 0em"><span class="linehead"></span>到日過中，王噫氣出，聞醍醐臭，便大<a 
name="0905a09" id="0905a09"></a>怒曰：「小鼠子以醍醐中我，我怪鼠子所以<a 
name="0905a10" id="0905a10"></a>求我白象，正欲以叛去耳。」</p><p style="text-indent: 0em; margin-left: 0em"><span class="linehead"></span>王有勇士之臣，<a 
name="0905a11" id="0905a11"></a>名曰為烏，唯烏神足步行，能及此象。即呼<a 
name="0905a12" id="0905a12"></a>烏曰：「汝急往逐取鼠來，生將以還，我自目<a 
name="0905a13" id="0905a13"></a>前捶殺之。汝性常不能廉，貪於飲食，故名為<a 
name="0905a14" id="0905a14"></a>烏。此醫師輩，多喜行毒，若鼠為汝設食，慎<a 
name="0905a15" id="0905a15"></a>莫食之！」</p><p style="text-indent: 0em; margin-left: 0em"><span class="linehead"></span>烏受&#x52C5;便行，及之於山中，烏曰：「汝<a 
name="0905a16" id="0905a16"></a>何故以醍醐中王，而言是藥？王故令我追呼<a 
name="0905a17" id="0905a17"></a>汝還，汝急隨我還，陳謝自首，庶可望活。汝<a 
name="0905a18" id="0905a18"></a>若欲走，今必殺汝，終不得脫。」</p><p style="text-indent: 0em; margin-left: 0em"><span class="linehead"></span>耆婆自念：「我<a 
name="0905a19" id="0905a19"></a>雖作方便求此白象，復不得脫，今當復作方<a 
name="0905a20" id="0905a20"></a>便，何可隨去？」乃謂烏曰：「我朝來未食，還必<a 
name="0905a21" id="0905a21"></a>當死，寧可假我須臾，得於山間噉果飲水，飽<a 
name="0905a22" id="0905a22"></a>而就死乎！」</p><p style="text-indent: 0em; margin-left: 0em"><span class="linehead"></span>烏見耆婆小兒畏死懼怖，言辭辛<a 
name="0905a23" id="0905a23"></a>苦，矜而聽之曰：「促食當去，不得久留。」</p><p style="text-indent: 0em; margin-left: 0em"><span class="linehead"></span>耆婆<a 
name="0905a24" id="0905a24"></a>乃取一梨，齧食其半，以毒藥著爪甲中，以<a 
name="0905a25" id="0905a25"></a>分餘半，便置於地；又取一盃水，先飲其半，<a 
name="0905a26" id="0905a26"></a>又行爪下毒於餘水中，復置於地。乃歎曰：<a 
name="0905a27" id="0905a27"></a>「此水及梨，皆是天藥，既清香且美，其飲食<a 
name="0905a28" id="0905a28"></a>此者，令人身安，百病皆愈，氣力兼倍。恨其<a 
name="0905a29" id="0905a29"></a>不在國都之下，百姓當共得之，而在深山之<a 
name="0905b01" id="0905b01"></a>中，人不知也，便進入山，索求他木果。」</p><p style="text-indent: 0em; margin-left: 0em"><span class="linehead"></span>烏性<a 
name="0905b02" id="0905b02"></a>既貪，不能忍於饑渴，又聞耆婆歎為神藥，亦<a 
name="0905b03" id="0905b03"></a>見耆婆已飲食之，謂必無毒，便取餘梨噉，盡<a 
name="0905b04" id="0905b04"></a>飲餘水，即便下痢，痢如注水，躄地而臥起輒<a 
name="0905b05" id="0905b05"></a>眩倒，不能復動。</p><p style="text-indent: 0em; margin-left: 0em"><span class="linehead"></span>耆婆往語之曰：「王服我藥，<a 
name="0905b06" id="0905b06"></a>病必當愈。然今藥力未行，餘毒未盡，我今<a 
name="0905b07" id="0905b07"></a>往者必當殺我。汝無所知，起欲得我以解身<a 
name="0905b08" id="0905b08"></a>負，固使汝病。病自無苦，慎莫動搖，三日當<a 
name="0905b09" id="0905b09"></a>瘥；若遂起逐我，必死不疑。」便上象而去。</p><p style="text-indent: 0em; margin-left: 0em"><span class="linehead"></span>耆<a 
name="0905b10" id="0905b10"></a>婆則過墟聚，語伍長曰：「此是大國王使，今<a 
name="0905b11" id="0905b11"></a>忽得病，汝等急往舁取歸家，好養護之，厚<a 
name="0905b12" id="0905b12"></a>其床席，給與麋粥，慎莫令死，若令死者，王<a 
name="0905b13" id="0905b13"></a>滅汝國。」語畢便去，遂歸本國。</p><p style="text-indent: 0em; margin-left: 0em"><span class="linehead"></span>伍長承&#x52C5;，迎<a 
name="0905b14" id="0905b14"></a>取養護，三日毒歇下絕。烏便歸見王，叩頭<a 
name="0905b15" id="0905b15"></a>自陳曰：「我實愚癡，違負王教，信耆婆言，飲<a 
name="0905b16" id="0905b16"></a>食其餘果水，為毒所中，下痢三日，始今旦<a 
name="0905b17" id="0905b17"></a>瘥，自知當死。」</p><p style="text-indent: 0em; margin-left: 0em"><span class="linehead"></span>比烏還三日之中，王病已瘥，<a 
name="0905b18" id="0905b18"></a>王自追念，悔遣烏行，見烏來還，且悲且喜<a 
name="0905b19" id="0905b19"></a>曰：「賴卿不即將兒還，當我恚時必當捶殺。<a 
name="0905b20" id="0905b20"></a>我得其恩，命得生活，而反殺之，逆戾罪不<a 
name="0905b21" id="0905b21"></a>細也。」即悔前後所枉殺者，悉更厚葬，復其<a 
name="0905b22" id="0905b22"></a>家門賜與錢財。思見耆婆欲報其恩，即遣使<a 
name="0905b23" id="0905b23"></a>者奉迎耆婆。耆婆雖知王病已瘥，猶懷餘怖，<a 
name="0905b24" id="0905b24"></a>不欲復往。耆婆復詣佛所，接足頂禮，白佛言：<a 
name="0905b25" id="0905b25"></a>「世尊！彼土遣使來喚，可往不？」</p><p style="text-indent: 0em; margin-left: 0em"><span class="linehead"></span>佛告耆婆：「汝<a 
name="0905b26" id="0905b26"></a>本宿命，已有弘誓，當成功德，何得中止？今<a 
name="0905b27" id="0905b27"></a>應更往。汝已治其外病，我亦復當治其內病。」</p><a 
name="0905b28" id="0905b28"></a><p style="text-indent: 0em; margin-left: 0em"><span class="linehead"></span>耆婆便隨使者去，王見耆娑，而大歡喜，引<a 
name="0905b29" id="0905b29"></a>與同坐，把持其臂曰：「賴蒙仁者之恩，今得<a 
name="0905c01" id="0905c01"></a>更生，當何以報？當分國土以半相與，宮內婇<a 
name="0905c02" id="0905c02"></a>女，庫藏寶物，悉當分半，幸願仁者受之。」</p><p style="text-indent: 0em; margin-left: 0em"><span class="linehead"></span>耆<a 
name="0905c03" id="0905c03"></a>婆曰：「我本為太子，雖是小國，亦有人民珍<a 
name="0905c04" id="0905c04"></a>寶具足，不樂治國故求為醫，當行治病，當<a 
name="0905c05" id="0905c05"></a>用土地婇女寶物為？皆所不用。王前聽我五<a 
name="0905c06" id="0905c06"></a>願，外病得愈，若重復聽我一願，內病可復<a 
name="0905c07" id="0905c07"></a>除愈。」</p><p style="text-indent: 0em; margin-left: 0em"><span class="linehead"></span>王曰：「唯聽仁教，請復聞一願之事。」</p><p style="text-indent: 0em; margin-left: 0em"><span class="linehead"></span>耆<a 
name="0905c08" id="0905c08"></a>婆曰：「願王請佛，從受明法。」便為王說佛之<a 
name="0905c09" id="0905c09"></a>功德巍巍特尊。</p><p style="text-indent: 0em; margin-left: 0em"><span class="linehead"></span>王聞大喜曰：「今欲遣烏臣白<a 
name="0905c10" id="0905c10"></a>象迎佛，可得致不？」耆婆曰：「不用白象也，佛<a 
name="0905c11" id="0905c11"></a>解一切，遙知人心所念，但宿齋戒清淨，供<a 
name="0905c12" id="0905c12"></a>具燒香，遙請向佛作禮，長跪白請，佛必自<a 
name="0905c13" id="0905c13"></a>來。」王如其言。</p><p style="text-indent: 0em; margin-left: 0em"><span class="linehead"></span>佛明日與千二百五十比丘俱<a 
name="0905c14" id="0905c14"></a>來，飲食已畢，為王說經，王意開解，便發無<a 
name="0905c15" id="0905c15"></a>上正真道心，舉國大小，皆受五戒，各各恭<a 
name="0905c16" id="0905c16"></a>敬，作禮而去。</p><a 
name="0905c17" id="0905c17"></a><p style="text-indent: 0em; margin-left: 0em"><span class="linehead"></span>又奈女生既奇異，長又聰明，從父學問，博知<a 
name="0905c18" id="0905c18"></a>經道星曆諸術，殊勝於父，加達聲樂，音如<a 
name="0905c19" id="0905c19"></a>梵天。諸迦羅越，及梵志家女，合五百人，皆<a 
name="0905c20" id="0905c20"></a>往從學，以為大師。</p><p style="text-indent: 0em; margin-left: 0em"><span class="linehead"></span>奈女常從五百弟子講受<a 
name="0905c21" id="0905c21"></a>經術，或相與遊戲園池，及作音樂。國人不<a 
name="0905c22" id="0905c22"></a>解其故，便生謗議，呼為婬女，五百弟子皆<a 
name="0905c23" id="0905c23"></a>號婬黨。</p><p style="text-indent: 0em; margin-left: 0em"><span class="linehead"></span>又奈女生，時國中復有須曼女及波<a 
name="0905c24" id="0905c24"></a>曇女，亦同時俱生。</p><p style="text-indent: 0em; margin-left: 0em"><span class="linehead"></span>須曼女者，生於須曼華<a 
name="0905c25" id="0905c25"></a>中，國有迦羅越家，常笮須曼，以為香膏，笮<a 
name="0905c26" id="0905c26"></a>膏石邊，忽作瘤節，大如彈丸，日日長大，至<a 
name="0905c27" id="0905c27"></a>如手拳，石便爆破，見石節之中，耿耿如螢<a 
name="0905c28" id="0905c28"></a>火，光射出墮地。三日而生須曼，又三日成<a 
name="0905c29" id="0905c29"></a>華，華舒中有小女兒，迦羅越取養之，名曰<a 
name="0906a01" id="0906a01"></a>須曼女。長大姝好，才明智慧，亞次奈女。</p><p style="text-indent: 0em; margin-left: 0em"><span class="linehead"></span>時<a 
name="0906a02" id="0906a02"></a>又有梵志家，浴池中自然生青蓮華，華特加<a 
name="0906a03" id="0906a03"></a>大，日日益長，如五斗瓶。華舒見中有女兒，<a 
name="0906a04" id="0906a04"></a>梵志取養之，名曰波曇女。長大又好，才明智<a 
name="0906a05" id="0906a05"></a>慧，如須曼女。</p><p style="text-indent: 0em; margin-left: 0em"><span class="linehead"></span>諸國王聞此二女顏容絕世，<a 
name="0906a06" id="0906a06"></a>交來求娉之。二女曰：「我生不由胞胎，乃出<a 
name="0906a07" id="0906a07"></a>草華之中，是與凡人不同，豈宜當隨世人乃<a 
name="0906a08" id="0906a08"></a>復嫁耶？」聞奈女聰明世無與等，又生與我同<a 
name="0906a09" id="0906a09"></a>體，皆辭父母，往事奈女，求作弟子，明智博<a 
name="0906a10" id="0906a10"></a>達，皆勝五百人。</p><p style="text-indent: 0em; margin-left: 0em"><span class="linehead"></span>佛時遊維耶離國，奈女便<a 
name="0906a11" id="0906a11"></a>將弟子五百，出城迎佛，頭面作禮，長跪白<a 
name="0906a12" id="0906a12"></a>言：「願佛明日到我園中飯食。」佛默然受之，<a 
name="0906a13" id="0906a13"></a>奈女還歸供具。</p><p style="text-indent: 0em; margin-left: 0em"><span class="linehead"></span>佛進入城，國王又出宮迎佛，<a 
name="0906a14" id="0906a14"></a>禮畢長跪請佛，願佛明日到宮。佛言：「奈女<a 
name="0906a15" id="0906a15"></a>向已前請，王後之矣。」</p><p style="text-indent: 0em; margin-left: 0em"><span class="linehead"></span>王曰：「我為國王，至心<a 
name="0906a16" id="0906a16"></a>請佛，必望哀許！奈女但是婬女，日日將從<a 
name="0906a17" id="0906a17"></a>五百婬弟子行作不軌，佛何為捨我而應其<a 
name="0906a18" id="0906a18"></a>請？」</p><p style="text-indent: 0em; margin-left: 0em"><span class="linehead"></span>佛言：「此女非婬，其宿命有大功德，已供養<a 
name="0906a19" id="0906a19"></a>三億佛。昔奈女又常與須曼、波曇，俱為姊妹，<a 
name="0906a20" id="0906a20"></a>奈女最大，須曼次之，波曇最小，生於大姓<a 
name="0906a21" id="0906a21"></a>家，財寶饒富。姊妹相率，共供養五百比丘<a 
name="0906a22" id="0906a22"></a>尼，日日施設飲食，及作衣服，隨所乏無，皆<a 
name="0906a23" id="0906a23"></a>悉供之，盡其壽命。三人常誓言：『願我後世<a 
name="0906a24" id="0906a24"></a>逢佛，得自然化生，不由胞胎，遠離垢穢。』今<a 
name="0906a25" id="0906a25"></a>如本願，生值我時。</p><p style="text-indent: 0em; margin-left: 0em"><span class="linehead"></span>「又昔雖供養比丘尼，然<a 
name="0906a26" id="0906a26"></a>其豪富家兒，言語憍逸，時時或戲比丘尼曰：<a 
name="0906a27" id="0906a27"></a>『諸道人於邑日久，必當欲嫁也。迫有我等供<a 
name="0906a28" id="0906a28"></a>養撿押，不得放恣情意耳。』故今者受此餘殃，<a 
name="0906a29" id="0906a29"></a>雖日讀經行道，而虛被誹謗生。此五百弟子，<a 
name="0906b01" id="0906b01"></a>時亦并力相助供養，同心歡喜，今故會此，<a 
name="0906b02" id="0906b02"></a>果復相隨。</p><p style="text-indent: 0em; margin-left: 0em"><span class="linehead"></span>「耆婆時為貧家作子，見奈女供養，<a 
name="0906b03" id="0906b03"></a>意甚慕樂，而無資財，乃常為比丘尼掃除，<a 
name="0906b04" id="0906b04"></a>潔淨已輒發念言：『令我能掃除天下人身病<a 
name="0906b05" id="0906b05"></a>穢，如是快耶！』奈女矜其貧窮，又加勤力，常<a 
name="0906b06" id="0906b06"></a>呼為子。其比丘尼有疾病，常使耆婆迎醫<a 
name="0906b07" id="0906b07"></a>及合湯藥，曰：『令汝後世與我共獲是福。』耆婆<a 
name="0906b08" id="0906b08"></a>迎醫，所治悉愈，乃誓曰：『願我後世為大醫<a 
name="0906b09" id="0906b09"></a>王，常治一切人身四大之病，所向皆愈。』宿<a 
name="0906b10" id="0906b10"></a>日因緣，今故為奈女作子，皆如其本願。」王<a 
name="0906b11" id="0906b11"></a>聞佛言，乃長跪悔過，&#x5374;期後日。</p><p style="text-indent: 0em; margin-left: 0em"><span class="linehead"></span>佛明日便<a 
name="0906b12" id="0906b12"></a>與諸比丘，到奈女園，具為說本願功德。三<a 
name="0906b13" id="0906b13"></a>女聞經開解，并五百弟子，同時歡喜，皆得<a 
name="0906b14" id="0906b14"></a>阿羅漢道。</p><p style="text-indent: 0em; margin-left: 0em"><span class="linehead"></span>佛告阿難：「汝當受持，為四眾說，<a 
name="0906b15" id="0906b15"></a>莫令斷絕。一切眾生慎身口意，勿生憍慢<a 
name="0906b16" id="0906b16"></a>放逸。奈女往昔時，調戲比丘尼故，今被婬<a 
name="0906b17" id="0906b17"></a>謗。汝當修行身口意業，恒發善願，聞者隨<a 
name="0906b18" id="0906b18"></a>喜信樂受持，莫生誹謗，墮於地獄，餘報畜生，<a 
name="0906b19" id="0906b19"></a>經百千劫，後報為人，貧窮下賤，不聞正法，<a 
name="0906b20" id="0906b20"></a>邪見家生，恒值惡王，身不具足。汝當修行，<a 
name="0906b21" id="0906b21"></a>受持讀誦，盡未來際，常使不絕。」</p><a 
name="0906b22" id="0906b22"></a><p><span class="juanname">佛說奈女耆婆經</span></p>
<hr>【經文資訊】大正藏第 14 冊 No. 0554 佛說奈女耆婆經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供，北美某大德提供，Jasmine 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index20a0.html?index=T14n0554" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T14n0554_001 by HTTrack Website Copier/3.x [XR&CO'2014], Tue, 07 Jun 2016 07:49:30 GMT -->
</html>
