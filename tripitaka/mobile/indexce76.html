<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T24n1451_026 by HTTrack Website Copier/3.x [XR&CO'2014], Tue, 07 Jun 2016 06:52:01 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=34717858&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT24n1451&amp;utmp=%2Fmobile%2Findex.php%3Findex%3DT24n1451_026&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0758.html?index=T24n1451_025" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第24冊<br/>No.1451 根本說一切有部毘奈耶雜事 (40卷)<br/>【唐 義淨譯】<br/>第 26 卷</p>
	<a href="index2238.html?index=T24n1451_027" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T24">
<div class="root" id="1451" sutra_name="根本說一切有部毘奈耶雜事" sutra_juan="[卷26]">　
<a 
name="0329a01" id="0329a01"></a><a 
name="0329a02" id="0329a02"></a><a 
name="0329a03" id="0329a03"></a><p><span class="juanname">根本說一切有部毘奈耶雜事<a 
name="0329a04" id="0329a04"></a>卷第二十六<a 
name="0329a05" id="0329a05"></a><a 
name="0329a06" id="0329a06"></a><p style="margin-left: 4em"><span class="byline">三藏法師義淨奉　制譯</span></p><a 
name="0329a07" id="0329a07"></a>第六門第四子攝頌之餘佛現大神通事</span></p><a 
name="0329a08" id="0329a08"></a><p style="text-indent: 0em; margin-left: 0em"><span class="linehead"></span>爾時薄伽梵在王舍城羯闌鐸迦池竹林園<a 
name="0329a09" id="0329a09"></a>住，于時國王、大臣、婆羅門、長者、居士、城邑、聚<a 
name="0329a10" id="0329a10"></a>落所有人民商主之類，皆共尊重恭敬供養，<a 
name="0329a11" id="0329a11"></a>大師世尊及苾芻眾，多獲利養飲食衣服，臥<a 
name="0329a12" id="0329a12"></a>具醫藥資身之物。然諸外道不蒙王臣婆羅<a 
name="0329a13" id="0329a13"></a>門等之所恭敬，不獲飲食乃至資身之物。時<a 
name="0329a14" id="0329a14"></a>魔王波旬作如是念：「我於長夜惱喬答摩不<a 
name="0329a15" id="0329a15"></a>能得便，我今宜可於諸外道而為惱亂。」是<a 
name="0329a16" id="0329a16"></a>時六師晡刺拏等，非一切智作一切智慢，亦<a 
name="0329a17" id="0329a17"></a>於王舍城依止而住。魔王波旬即便化作晡<a 
name="0329a18" id="0329a18"></a>刺拏形，往末羯利瞿舍梨子處，即於其前現<a 
name="0329a19" id="0329a19"></a>諸神變，身出水火降雨雷電。時末羯利瞿<a 
name="0329a20" id="0329a20"></a>舍梨子問言：「晡刺拏！汝能成就如是希奇殊<a 
name="0329a21" id="0329a21"></a>勝之德？」答言：「我證如是。」復往珊逝移陛刺<a 
name="0329a22" id="0329a22"></a>知子處，復往阿市多雞舍甘跋羅處，復往&#x811A;<a 
name="0329a23" id="0329a23"></a>拘陀迦多演那處，復往昵揭爛陀慎若低子<a 
name="0329a24" id="0329a24"></a>處，皆於其前現諸神變身出水火降雨雷電。<a 
name="0329a25" id="0329a25"></a>又復變作末羯利瞿舍梨子形，皆往其處即<a 
name="0329a26" id="0329a26"></a>於其前現諸神變，身出水火降雨雷電，彼皆<a 
name="0329a27" id="0329a27"></a>問言：「末羯利瞿舍梨子，汝能成就如是希奇<a 
name="0329a28" id="0329a28"></a>殊勝之德？」答言：「我證。」<a 
name="0329a29" id="0329a29"></a>又復變作珊逝移陛刺知子形，皆往其處，廣<a 
name="0329b01" id="0329b01"></a>說如前，乃至答言：「我證。」次復變作阿市多<a 
name="0329b02" id="0329b02"></a>雞舍甘跋羅形，如前所說。次復變作&#x811A;拘陀<a 
name="0329b03" id="0329b03"></a>迦多演那形，次復變作昵揭爛陀慎若低子<a 
name="0329b04" id="0329b04"></a>形，皆於其前現諸神變，身出水火降雨雷<a 
name="0329b05" id="0329b05"></a>電，彼皆問言：「汝能證得如是希奇殊勝之<a 
name="0329b06" id="0329b06"></a>德。」答言：「我證。」見是事已彼皆自作如是之念：<a 
name="0329b07" id="0329b07"></a>「彼並具大威神有殊勝力，除我一人無斯威<a 
name="0329b08" id="0329b08"></a>德。」</p><p style="text-indent: 0em; margin-left: 0em"><span class="linehead"></span>彼於異時此六大師在唱誦堂悉皆聚集<a 
name="0329b09" id="0329b09"></a>共為議論，咸作是說：「我等昔時皆為國王、大<a 
name="0329b10" id="0329b10"></a>臣、婆羅門、居士、商主之類，皆共尊重恭敬供<a 
name="0329b11" id="0329b11"></a>養，多獲利養飲食、衣服、臥具、醫藥、資身之物。<a 
name="0329b12" id="0329b12"></a>我等今時無復如是恭敬供養，飲食衣服悉<a 
name="0329b13" id="0329b13"></a>皆斷絕。然而沙門喬答摩為諸王等恭敬<a 
name="0329b14" id="0329b14"></a>供養，資身之具悉皆豐足諸人當知。我等應<a 
name="0329b15" id="0329b15"></a>以神通道力，喚沙門喬答摩令來共我捔上<a 
name="0329b16" id="0329b16"></a>人法。若喬答摩現一神變，我當現二；彼若<a 
name="0329b17" id="0329b17"></a>現二、我當現四；彼若現四，我當現八；彼若現<a 
name="0329b18" id="0329b18"></a>八，我現十六；彼現十六，我現三十二。但是喬<a 
name="0329b19" id="0329b19"></a>答摩現上人法，我皆二倍、三倍勝彼所為。」時<a 
name="0329b20" id="0329b20"></a>彼六師詣影勝王所，&#x546A;願王已作如是語：「大<a 
name="0329b21" id="0329b21"></a>王當知！我等具大神通有大智慧，沙門喬答<a 
name="0329b22" id="0329b22"></a>摩亦復自稱具大神通有大智慧，願王聽許<a 
name="0329b23" id="0329b23"></a>以智慧者共智慧人捔量神變上人之法。若<a 
name="0329b24" id="0329b24"></a>其沙門現一變時，我當示現二倍、三倍神通<a 
name="0329b25" id="0329b25"></a>之事。若彼行至半路之時，我等就彼亦行半<a 
name="0329b26" id="0329b26"></a>路共捔神通。」時影勝王答六師曰：「仁等雖活，<a 
name="0329b27" id="0329b27"></a>死屍無異，因何能以上人之法喚如來耶？」彼<a 
name="0329b28" id="0329b28"></a>聞是語皆辭而退。</p><a 
name="0329b29" id="0329b29"></a><p style="text-indent: 0em; margin-left: 0em"><span class="linehead"></span>後於異時王出大城，為禮敬故往至佛所，六<a 
name="0329c01" id="0329c01"></a>師遂於中路見影勝王，作如是語，廣如前說，<a 
name="0329c02" id="0329c02"></a>請捔神變，王曰：「兩度來說，事不可追。若更言<a 
name="0329c03" id="0329c03"></a>者，擯汝出界。」彼便默去，至住處已復還共議：<a 
name="0329c04" id="0329c04"></a>「仁等當知！王於沙門深生敬信，此不可期；憍<a 
name="0329c05" id="0329c05"></a>閃毘勝光大王，為性中平無有阿曲，眾所共<a 
name="0329c06" id="0329c06"></a>聞。若喬答摩向彼城者，我等喚其捔神通力。」<a 
name="0329c07" id="0329c07"></a>後於異時，世尊隨緣出王舍城，往室羅伐漸<a 
name="0329c08" id="0329c08"></a>次到彼住給園中。六師外道亦隨後至，既停<a 
name="0329c09" id="0329c09"></a>息已詣勝光王所，為&#x546A;願已作如是語：「大王<a 
name="0329c10" id="0329c10"></a>當知！我等有大神通具大智慧，沙門喬答摩<a 
name="0329c11" id="0329c11"></a>亦常自謂有大神通具大智慧，願王聽許以<a 
name="0329c12" id="0329c12"></a>智慧者共智慧人捔量神變上人之法。若其<a 
name="0329c13" id="0329c13"></a>沙門現一神變我當現二，如是乃至三十二<a 
name="0329c14" id="0329c14"></a>倍，廣如前說。若彼行至半路之時，我等亦行<a 
name="0329c15" id="0329c15"></a>半路共捔神通。」時勝光王答六師曰：「若如是<a 
name="0329c16" id="0329c16"></a>者，仁等且住，待我白佛。」時王即往至世尊所，<a 
name="0329c17" id="0329c17"></a>禮雙足已在一面坐，合掌恭敬請世尊曰：「外<a 
name="0329c18" id="0329c18"></a>道六師欲以神通上人之法命召世尊捔量道<a 
name="0329c19" id="0329c19"></a>德，唯願慈悲降伏外道慶悅人天，令信心者<a 
name="0329c20" id="0329c20"></a>歡喜踊躍，其不信者滅罪惡源。」大師聞已告<a 
name="0329c21" id="0329c21"></a>勝光王曰：「大王當知！我於聲聞弟子作如是<a 
name="0329c22" id="0329c22"></a>說：『汝等苾芻！勿於來往沙門、婆羅門、長者、居<a 
name="0329c23" id="0329c23"></a>士等前現其神變作上人法。』然我於諸弟子<a 
name="0329c24" id="0329c24"></a>說如是法：『汝等苾芻！於勝善法應須掩覆，罪<a 
name="0329c25" id="0329c25"></a>惡之事發露為先。』」時勝光王如是再三勸請<a 
name="0329c26" id="0329c26"></a>世尊，世尊再三還如是答。佛告大王：「佛有五<a 
name="0329c27" id="0329c27"></a>事必定須作。云何為五？一者未曾發心有情，<a 
name="0329c28" id="0329c28"></a>令彼發起無上大菩提心；二者久植善根法王<a 
name="0329c29" id="0329c29"></a>太子灌頂授記；三者於父母所令見真諦；四<a 
name="0330a01" id="0330a01"></a>者於室羅伐現大神通；五者但是因佛受化<a 
name="0330a02" id="0330a02"></a>眾生悉皆度脫。」</p><a 
name="0330a03" id="0330a03"></a><p style="text-indent: 0em; margin-left: 0em"><span class="linehead"></span>爾時世尊復作是念：「古昔諸佛皆於何處現<a 
name="0330a04" id="0330a04"></a>大神通？」見在室羅伐城。復念：「何時大眾雲集？」<a 
name="0330a05" id="0330a05"></a>見七日後。如是知已告勝光王曰：「王今應<a 
name="0330a06" id="0330a06"></a>去，觀機應會我當作之。」王曰：「欲在何時？」佛言：<a 
name="0330a07" id="0330a07"></a>「待七日後。」王禮佛足奉辭而去，便詣外道處，<a 
name="0330a08" id="0330a08"></a>告言：「仁等當知！七日之後，如來為眾現大神<a 
name="0330a09" id="0330a09"></a>通，仁等若有所為事者隨意應作。」外道聞已<a 
name="0330a10" id="0330a10"></a>展轉共議：「沙門喬答摩，或可逃竄、或覓己<a 
name="0330a11" id="0330a11"></a>朋，我等諸人欲何所作？」共相議曰：「沙門必<a 
name="0330a12" id="0330a12"></a>定求覓己朋，我等亦可覓相知者。」于時俱尸<a 
name="0330a13" id="0330a13"></a>那城有一外道名曰善賢，其年衰老一百二<a 
name="0330a14" id="0330a14"></a>十歲。時此城中有諸壯士，皆於善賢恭敬尊<a 
name="0330a15" id="0330a15"></a>重深心供養，謂是阿羅漢。時諸六師共籌議<a 
name="0330a16" id="0330a16"></a>已，即詣善賢處問言：「善賢！仁是我輩同梵行<a 
name="0330a17" id="0330a17"></a>者，我等欲召沙門喬答摩共捔神力現上人<a 
name="0330a18" id="0330a18"></a>法，仁可相助。」答言：「仁等所作非宜共彼沙門<a 
name="0330a19" id="0330a19"></a>捔其神變。何以故？彼是大德有大力勢。如何<a 
name="0330a20" id="0330a20"></a>得知？由有理故。」問言：「何理？」答曰：「若大沙門<a 
name="0330a21" id="0330a21"></a>未出世時，我念曾於曼陀枳&#x511E;大池之側隨<a 
name="0330a22" id="0330a22"></a>處宴坐，於晨朝時乞食已，就無熱池邊逐靜<a 
name="0330a23" id="0330a23"></a>而食。時彼池所有天神住，便自取水來相供<a 
name="0330a24" id="0330a24"></a>給沙門喬答摩。既出世後，彼聲聞弟子最為<a 
name="0330a25" id="0330a25"></a>第一名舍利子，彼有求寂名曰准陀，持糞<a 
name="0330a26" id="0330a26"></a>掃衣就無熱池而為洗濯。時池邊諸天即為<a 
name="0330a27" id="0330a27"></a>浣濯，持衣授與，其浣衣水用自灑身極生恭<a 
name="0330a28" id="0330a28"></a>敬。如我惟忖，我不及彼弟子。弟子仁等今欲<a 
name="0330a29" id="0330a29"></a>喚彼大師共捔神力，誠非善事。」彼聞議曰：「此<a 
name="0330b01" id="0330b01"></a>亦是彼沙門朋黨，更覓餘人共為籌議。」時諸<a 
name="0330b02" id="0330b02"></a>六師詐現敬相即辭而去，遂便詣一寂靜之<a 
name="0330b03" id="0330b03"></a>處，共為議曰：「何處更欲覓我朋流？」一人告<a 
name="0330b04" id="0330b04"></a>曰：「於某城內有一五通，宜可就彼共為計策<a 
name="0330b05" id="0330b05"></a>必當相助。」一人報曰：「彼無力能現諸神變，然<a 
name="0330b06" id="0330b06"></a>於雪山寂靜之處，茂林清池花果繁實，松風<a 
name="0330b07" id="0330b07"></a>吐韻好鳥和鳴。彼有五百仙人依止而住，其<a 
name="0330b08" id="0330b08"></a>中多是證得五通，我等宜可詣彼共議。」既至<a 
name="0330b09" id="0330b09"></a>彼處相問訊已，白言：「仁等與我同修梵行，<a 
name="0330b10" id="0330b10"></a>我等今欲喚彼沙門喬答摩共捔神通上人之<a 
name="0330b11" id="0330b11"></a>法，仁與我等為伴助不？」彼皆答曰：「斯為善事，<a 
name="0330b12" id="0330b12"></a>我願共成。大集之時，應現異相，見我相時，<a 
name="0330b13" id="0330b13"></a>即行相助。」</p><a 
name="0330b14" id="0330b14"></a><p style="text-indent: 0em; margin-left: 0em"><span class="linehead"></span>爾時六師敬奉其說辭之而去。後於異時勝<a 
name="0330b15" id="0330b15"></a>光王有異母弟王子名曰哥羅，整服香鬘具<a 
name="0330b16" id="0330b16"></a>諸瓔珞，於王宅邊近城而過。王之內人在高<a 
name="0330b17" id="0330b17"></a>樓上見哥羅去，愛其美貌，便以花鬘遙擲王<a 
name="0330b18" id="0330b18"></a>子，花墮肩上餘人共見。有怨惡者，見是事已<a 
name="0330b19" id="0330b19"></a>遂白大臣，臣白王曰：「王子哥羅於王內人有<a 
name="0330b20" id="0330b20"></a>私情好。」王聞造次，初不詳審，即令大臣刖其<a 
name="0330b21" id="0330b21"></a>手足。彼承王教將詣市中，令魁膾者截其手<a 
name="0330b22" id="0330b22"></a>足。時彼親族及諸人眾，皆共悲啼驚其苦切<a 
name="0330b23" id="0330b23"></a>圍遶而住。時有外道在傍直過，王子諸親請<a 
name="0330b24" id="0330b24"></a>外道曰：「哥羅王子被王所瞋截其手足，仁等<a 
name="0330b25" id="0330b25"></a>頗能以實語力，令此王子所截手足平復如故<a 
name="0330b26" id="0330b26"></a>耶？」外道聞已默然無對。尊者阿難陀因行乞<a 
name="0330b27" id="0330b27"></a>食亦來此過，諸親報曰：「王子哥羅被截手足，<a 
name="0330b28" id="0330b28"></a>聖者頗能令其平復同昔日乎？」尊者答曰：「君<a 
name="0330b29" id="0330b29"></a>等且住！待我白佛還來相報。」諸人聞已生大<a 
name="0330c01" id="0330c01"></a>歡喜作如是語：「王子今時還得壽命。」時阿難<a 
name="0330c02" id="0330c02"></a>陀即便疾去，往逝多林置&#x9262;飯已，詣世尊所<a 
name="0330c03" id="0330c03"></a>具陳上事，佛告阿難陀：「汝今宜去，令彼眷屬<a 
name="0330c04" id="0330c04"></a>以王子手足如舊安置，然後方以實語請之，<a 
name="0330c05" id="0330c05"></a>應如是說真實之語：『所有眾生，無足、二足及<a 
name="0330c06" id="0330c06"></a>以多足，若有色、若無色、若有想、若無想、非想<a 
name="0330c07" id="0330c07"></a>非非想，如來於中最為第一。所有諸法若有<a 
name="0330c08" id="0330c08"></a>為若無為，無染欲法最為第一。所有大眾群<a 
name="0330c09" id="0330c09"></a>類聚集，然於其中佛聲聞眾最為第一。所有<a 
name="0330c10" id="0330c10"></a>戒禁精勤苦節，修持梵行清淨聖戒最為第<a 
name="0330c11" id="0330c11"></a>一。此之實語若不虛妄，當令王子哥羅所截<a 
name="0330c12" id="0330c12"></a>手足平復如故。』」</p><a 
name="0330c13" id="0330c13"></a><p style="text-indent: 0em; margin-left: 0em"><span class="linehead"></span>時阿難陀聞佛說已，白言：「世尊！當如是作。」禮<a 
name="0330c14" id="0330c14"></a>佛足已即便往彼哥羅之處，令其眷屬以彼<a 
name="0330c15" id="0330c15"></a>手足如舊安置。時阿難陀如佛所教，以實語<a 
name="0330c16" id="0330c16"></a>請之作如是說：「所有眾生無足二足等，廣如<a 
name="0330c17" id="0330c17"></a>上說，乃至清淨聖戒最為第一。此之聖言無<a 
name="0330c18" id="0330c18"></a>虛妄者，即可令此王子哥羅所斷手足平復<a 
name="0330c19" id="0330c19"></a>如故。」作是語已王子手足即便平復。時諸人<a 
name="0330c20" id="0330c20"></a>眾見是事已，悉皆踊躍出大音聲歎未曾有：「尊<a 
name="0330c21" id="0330c21"></a>者阿難陀勝諸外道。」即將王子往詣佛所，禮<a 
name="0330c22" id="0330c22"></a>雙足已在一面立，白言：「世尊大德！此是王子<a 
name="0330c23" id="0330c23"></a>哥羅。」于時王子亦禮佛足在一面坐。爾時世<a 
name="0330c24" id="0330c24"></a>尊順其根性意樂差別而說法要，王子聞法<a 
name="0330c25" id="0330c25"></a>證不還果并得神通。時勝光王聞尊者阿難<a 
name="0330c26" id="0330c26"></a>陀為哥羅王子說實語力手足如故，即詣哥<a 
name="0330c27" id="0330c27"></a>羅所告言：「王子！汝容恕我。」答言：「容恕。」王曰：<a 
name="0330c28" id="0330c28"></a>「哥羅！可來歸舍。」答言：「大王！我已離欲，今於<a 
name="0330c29" id="0330c29"></a>此住奉侍如來，不應歸故。」王言：「善哉！隨情所<a 
name="0331a01" id="0331a01"></a>作。」時王即為於一林中造經行處，即於中住。<a 
name="0331a02" id="0331a02"></a>以彼支節分分相連，即名此林為分分林。時<a 
name="0331a03" id="0331a03"></a>勝光王往詣佛所，禮佛足已在一面坐，白言：<a 
name="0331a04" id="0331a04"></a>「世尊！若佛許者，始從城門至逝多林所作現<a 
name="0331a05" id="0331a05"></a>神通舍。」佛言：「任作。」王即造舍塗拭修營，張設<a 
name="0331a06" id="0331a06"></a>百千殊妙幢蓋，灑以栴檀香水，散以無價名<a 
name="0331a07" id="0331a07"></a>花，懸諸彩幡飄颻可愛，金珠曜日寶鐸和鳴，<a 
name="0331a08" id="0331a08"></a>燒海岸香&#x70DF;雲成蓋，猶如忉利歡喜之園，為<a 
name="0331a09" id="0331a09"></a>佛世尊即以金銀琉璃頗梨瑪瑙，種種莊校<a 
name="0331a10" id="0331a10"></a>盡世希奇，微妙莊嚴寶師子座。時彼外道鄔<a 
name="0331a11" id="0331a11"></a>波索迦，亦各隨力為彼六師造其六座，皆以<a 
name="0331a12" id="0331a12"></a>外道而為侍從在前居座，遣使報王：「大王當<a 
name="0331a13" id="0331a13"></a>知！我等已至，可喚沙門喬答摩。」王聞告已即<a 
name="0331a14" id="0331a14"></a>與中宮及王大臣，并諸城邑遠近人庶，悉<a 
name="0331a15" id="0331a15"></a>皆共詣神通舍所，王告使者摩納婆曰：「汝往<a 
name="0331a16" id="0331a16"></a>禮佛，當傳我語：『請問世尊少病少惱起居輕<a 
name="0331a17" id="0331a17"></a>利氣力安不。』作如是白：『此諸外道並皆集<a 
name="0331a18" id="0331a18"></a>會，願佛知時。』」使者摩納婆受王教已，往詣<a 
name="0331a19" id="0331a19"></a>佛所問安隱已在一面坐，白言：「世尊！勝光<a 
name="0331a20" id="0331a20"></a>大王頂禮佛足，請問世尊少病少惱起居輕<a 
name="0331a21" id="0331a21"></a>利氣力安不？」佛言：「願彼大王及汝自身無病<a 
name="0331a22" id="0331a22"></a>安樂。」摩納婆曰：「勝光大王作如是白：『此諸外<a 
name="0331a23" id="0331a23"></a>道並皆集會，願佛知時。』」佛告摩納婆：「汝今可<a 
name="0331a24" id="0331a24"></a>去。」</p><a 
name="0331a25" id="0331a25"></a><p style="text-indent: 0em; margin-left: 0em"><span class="linehead"></span>爾時世尊以神通力加被摩納婆，猶若鵝王<a 
name="0331a26" id="0331a26"></a>舒張兩翼上昇虛空往神通舍。時諸大眾見乘<a 
name="0331a27" id="0331a27"></a>空來，悉皆踊躍歎未曾有。王見希奇深心敬<a 
name="0331a28" id="0331a28"></a>信，告諸外道曰：「如來大師已現神變，仁等次<a 
name="0331a29" id="0331a29"></a>第可現希奇。」彼言：「大王！今既無邊大眾雲<a 
name="0331b01" id="0331b01"></a>集，設現神變未知是誰，為是沙門？為是我等？」<a 
name="0331b02" id="0331b02"></a>時哥羅王子以神變力往香醉山，取彼種種<a 
name="0331b03" id="0331b03"></a>奇妙林樹，花果資繁好鳥和鳴，隨樹而至，<a 
name="0331b04" id="0331b04"></a>於神通舍北面安置。王見是已特生希有告<a 
name="0331b05" id="0331b05"></a>外道曰：「如來大師已現神變，仁等次第亦可<a 
name="0331b06" id="0331b06"></a>現之」彼言：「大王！豈不前言，今既無邊大眾<a 
name="0331b07" id="0331b07"></a>雲集，設現神變未知是誰？」次有貧人蘇達多<a 
name="0331b08" id="0331b08"></a>長者，以神通力於三十三天取如意樹，於神<a 
name="0331b09" id="0331b09"></a>通舍南面置之。王見是已倍生歡悅，告諸<a 
name="0331b10" id="0331b10"></a>外道曰：「如來大師已現神變，仁等可為。」外道<a 
name="0331b11" id="0331b11"></a>答曰：「大眾既多誰知勝負？我及沙門未能分<a 
name="0331b12" id="0331b12"></a>別。」時有百千遠近方國，種種人民悉皆集<a 
name="0331b13" id="0331b13"></a>會，於虛空中有百千億諸天大眾，亦皆雲聚<a 
name="0331b14" id="0331b14"></a>樂觀神變。爾時世尊暫出房外，淨洗足已復<a 
name="0331b15" id="0331b15"></a>入房中，就座而坐入火光定，遂於門鉤孔中<a 
name="0331b16" id="0331b16"></a>出大火光，至神通舍悉皆火著。諸外道言：「大<a 
name="0331b17" id="0331b17"></a>王！此是沙門現神通事，所住堂舍皆被火<a 
name="0331b18" id="0331b18"></a>燒，喚彼沙門來滅其火。」王聞默然竟不能答，<a 
name="0331b19" id="0331b19"></a>懷憂而住。如是勝鬘夫人、行雨夫人、仙授故舊、<a 
name="0331b20" id="0331b20"></a>給孤長者、毘舍佉母，更有諸餘淨信之類，及<a 
name="0331b21" id="0331b21"></a>處中人悉皆驚愕。諸外道師并彼弟子，見大<a 
name="0331b22" id="0331b22"></a>火然悉皆歡喜。時彼火光咸悉遍燒神通之<a 
name="0331b23" id="0331b23"></a>舍，除其塵垢皆令清淨，光明更甚一無所損<a 
name="0331b24" id="0331b24"></a>自然火滅，由佛神力及天力故。時王見已倍<a 
name="0331b25" id="0331b25"></a>發歡心如死重蘇，便命外道曰：「如來大師已<a 
name="0331b26" id="0331b26"></a>現神變，仁等今可出己神通。」彼便默然低顏<a 
name="0331b27" id="0331b27"></a>無對。</p><a 
name="0331b28" id="0331b28"></a><p style="text-indent: 0em; margin-left: 0em"><span class="linehead"></span>爾時世尊遂便作意，即以右足踏其香殿<span class="note">(西方名佛所住<a 
name="0331b29" id="0331b29"></a>堂為健陀俱知。健陀是香，俱知是室。此是香室、香臺、香殿之義，不可親觸尊顏，故但喚其所住之殿，即如此<a 
name="0331c01" id="0331c01"></a>方玉階陛下之類。然名為佛堂佛殿者，斯乃不順西方之意也)</span>。</p><a 
name="0331c02" id="0331c02"></a><p style="text-indent: 0em; margin-left: 0em"><span class="linehead"></span>是時大地六種震動，纔動、正動、極動；纔震、正<a 
name="0331c03" id="0331c03"></a>震、極震；東踊西沒、西踊東沒、北踊南沒、<a 
name="0331c04" id="0331c04"></a>南踊北沒、中踊邊沒、邊踊中沒，由斯大<a 
name="0331c05" id="0331c05"></a>地普遍動故，於雪山內五百仙人，見瑞相已<a 
name="0331c06" id="0331c06"></a>悉皆驚覺，共相謂曰：「彼同梵行者現斯瑞相，<a 
name="0331c07" id="0331c07"></a>我等宜行。」即便進發。世尊為彼所化生故，便<a 
name="0331c08" id="0331c08"></a>放金色微妙光明，從世尊所至五百人，於此<a 
name="0331c09" id="0331c09"></a>中間無不明照。時諸仙人遙見世尊，圓光妙<a 
name="0331c10" id="0331c10"></a>彩如寶山王，千日澄輝莊嚴具足，三十二相<a 
name="0331c11" id="0331c11"></a>照耀金軀，八十種好隨形炳飾。時彼諸仙<a 
name="0331c12" id="0331c12"></a>見佛相已，心便澄定如久習禪，如無子得子、<a 
name="0331c13" id="0331c13"></a>貧人獲寶、如樂王者受灌頂位，亦如有人宿<a 
name="0331c14" id="0331c14"></a>植善根最初見佛。時諸仙人既至佛所，禮雙<a 
name="0331c15" id="0331c15"></a>足已在一面坐。爾時世尊依彼根性隨機差<a 
name="0331c16" id="0331c16"></a>別，順四諦理而為說法。彼聞法已，以智金剛<a 
name="0331c17" id="0331c17"></a>杵摧二十薩迦耶見山，獲預流果。既見諦已，<a 
name="0331c18" id="0331c18"></a>即從座起合掌恭敬白言：「世尊！我於佛所願<a 
name="0331c19" id="0331c19"></a>得出家，并受近圓成苾芻性，於大師所而修<a 
name="0331c20" id="0331c20"></a>梵行。」爾時如來即命：「善來苾芻！可修梵行。」於<a 
name="0331c21" id="0331c21"></a>佛言下鬚髮自落，如曾剃髮已經七日，法服<a 
name="0331c22" id="0331c22"></a>著身瓶&#x9262;在手，威儀具足如百歲苾芻，即如<a 
name="0331c23" id="0331c23"></a>法教授彼自策勵精勤不息，摧五趣苦輪斷<a 
name="0331c24" id="0331c24"></a>諸煩惱證阿羅漢果，廣說如餘，乃至帝釋諸<a 
name="0331c25" id="0331c25"></a>天所共敬重。</p><p style="text-indent: 0em; margin-left: 0em"><span class="linehead"></span>爾時世尊與此五百仙人、羅漢<a 
name="0331c26" id="0331c26"></a>苾芻及餘苾芻眾、天龍八部，前後圍遶往神通<a 
name="0331c27" id="0331c27"></a>舍，於大眾前昇師子座。時有鄔波斯迦名神<a 
name="0331c28" id="0331c28"></a>仙母，來詣佛所白言：「世尊！唯願大師勿煩神<a 
name="0331c29" id="0331c29"></a>慮，我自與彼外道之類共捔神通現上人法，<a 
name="0332a01" id="0332a01"></a>伏諸外道慶悅人天，令敬信者心得歡悅，其<a 
name="0332a02" id="0332a02"></a>不信者為結因緣。」佛告神仙母曰：「無煩汝意，<a 
name="0332a03" id="0332a03"></a>汝雖有能得與外道共相摧伏現神通事，然諸<a 
name="0332a04" id="0332a04"></a>外道作如是說：『非沙門喬答摩能現神變，但<a 
name="0332a05" id="0332a05"></a>是聲聞女人現如是事作上人法。』汝今應坐。」<a 
name="0332a06" id="0332a06"></a>時貧蘇達多長者求寂准陀、求寂女總髻、蓮華<a 
name="0332a07" id="0332a07"></a>色苾芻尼，更有無量諸神通者，皆詣世尊同<a 
name="0332a08" id="0332a08"></a>前啟請，佛如前答令其復坐。時大目連合掌<a 
name="0332a09" id="0332a09"></a>向佛白言：「世尊！願勿為慮，我共外道捔其神<a 
name="0332a10" id="0332a10"></a>變現上人法，摧伏外道增長人天。」佛告目連：<a 
name="0332a11" id="0332a11"></a>「知汝有力能摧外道，然彼外道作如是說：<a 
name="0332a12" id="0332a12"></a>『非沙門喬答摩能現神變，但是聲聞大目乾<a 
name="0332a13" id="0332a13"></a>連有斯威德能現神通共我為敵。』汝宜復坐。」<a 
name="0332a14" id="0332a14"></a>佛告勝光王曰：「誰請如來共諸外道捔神變<a 
name="0332a15" id="0332a15"></a>事？」時王即起偏露右肩合掌向佛白言：「世尊！<a 
name="0332a16" id="0332a16"></a>我今請佛共諸外道現其神變上人之法，降<a 
name="0332a17" id="0332a17"></a>伏外道慶悅人天，令敬信者倍復增長，其未<a 
name="0332a18" id="0332a18"></a>信者作信因緣，令於未來沙門婆羅門人天<a 
name="0332a19" id="0332a19"></a>大眾，皆蒙利益長夜安樂。」佛受王請默然而<a 
name="0332a20" id="0332a20"></a>住，王知受已復座而坐。</p><a 
name="0332a21" id="0332a21"></a><p style="text-indent: 0em; margin-left: 0em"><span class="linehead"></span>爾時世尊便入如是勝三摩地，便於座上隱<a 
name="0332a22" id="0332a22"></a>而不現，即於東方虛空中出，現四威儀行立<a 
name="0332a23" id="0332a23"></a>坐臥，入火光定出種種光，所謂青、黃、赤、白及<a 
name="0332a24" id="0332a24"></a>以紅色，身下出火身上出水，身上出火身下<a 
name="0332a25" id="0332a25"></a>出水，如於東方，南西北方亦復如是現其神<a 
name="0332a26" id="0332a26"></a>變。既現變已即還收攝，於師子座依舊而坐。<a 
name="0332a27" id="0332a27"></a>佛告王言：「此是諸佛及聲聞眾共有神通，大<a 
name="0332a28" id="0332a28"></a>王誰請如來對諸外道及人天眾？當現無上<a 
name="0332a29" id="0332a29"></a>大神變事。」王從座起還復同前，作如是說：「我<a 
name="0332b01" id="0332b01"></a>請世尊為諸大眾當現無上大神通事降伏<a 
name="0332b02" id="0332b02"></a>外道，廣說如前。」佛便默然。王知受已復座<a 
name="0332b03" id="0332b03"></a>而坐。爾時世尊便以上妙輪相萬字吉祥網<a 
name="0332b04" id="0332b04"></a>鞔，其指謂從無量百福所生相好莊嚴，施無<a 
name="0332b05" id="0332b05"></a>畏手以摩其地，起世間心作如是念：「如何諸<a 
name="0332b06" id="0332b06"></a>龍持妙蓮花，大如車輪數滿千葉，以寶為莖，<a 
name="0332b07" id="0332b07"></a>金剛為鬚，來至於此？」諸佛常法若起世俗心<a 
name="0332b08" id="0332b08"></a>時，乃至&#x872B;蟻亦知佛意；若作出世心聲聞<a 
name="0332b09" id="0332b09"></a>獨覺尚不能知，況禽獸類及以諸龍能知佛<a 
name="0332b10" id="0332b10"></a>念？時彼龍王知佛意已，作如是念：「何因世<a 
name="0332b11" id="0332b11"></a>尊以手摩地？」知佛大師欲現神變須此蓮花，<a 
name="0332b12" id="0332b12"></a>即便持花大如車輪數滿千葉，以寶為莖金<a 
name="0332b13" id="0332b13"></a>剛為鬚，從地踊出。世尊見已即於花上安<a 
name="0332b14" id="0332b14"></a>隱而坐，於上右邊及以背後，各有無量妙寶<a 
name="0332b15" id="0332b15"></a>蓮花，形狀同此，自然踊出，於彼花上一一<a 
name="0332b16" id="0332b16"></a>皆有化佛安坐。各於彼佛蓮花右邊及以背<a 
name="0332b17" id="0332b17"></a>後，皆有如是蓮花踊出化佛安坐，重重展轉<a 
name="0332b18" id="0332b18"></a>上出乃至色究竟天蓮花相次，或時彼佛身<a 
name="0332b19" id="0332b19"></a>出火光、或時降雨、或放光明、或時授記、或時<a 
name="0332b20" id="0332b20"></a>問答、或復行立坐臥現四威儀。佛神力故，假<a 
name="0332b21" id="0332b21"></a>使童兒，亦能現見如來影像。</p><p style="text-indent: 0em; margin-left: 0em"><span class="linehead"></span>爾時世尊現神<a 
name="0332b22" id="0332b22"></a>變已，勝光大王及內宮女、王子大臣，及諸城<a 
name="0332b23" id="0332b23"></a>邑他方遠客，無量百千無數大眾悉皆雲集，<a 
name="0332b24" id="0332b24"></a>瞻仰神通目不暫捨。於虛空中亦有無量百<a 
name="0332b25" id="0332b25"></a>千諸天大眾，共觀神變不改威儀，恭敬供養<a 
name="0332b26" id="0332b26"></a>情無暫替，處處皆有鼓樂音聲，螺貝長鳴歌<a 
name="0332b27" id="0332b27"></a>舞遞發。假令禽獸亦皆歡喜各出音聲，馬嘶<a 
name="0332b28" id="0332b28"></a>象吼駝叫牛鳴，孔雀鴛鴦各為哀響。人天大<a 
name="0332b29" id="0332b29"></a>眾觀佛神變歎未曾有。時彼諸天於虛空中，<a 
name="0332c01" id="0332c01"></a>奏諸天樂亦散眾花，所謂&#x9262;頭摩花、拘物頭<a 
name="0332c02" id="0332c02"></a>花、分陀利花、曼陀羅花，以天沈水栴檀香粖<a 
name="0332c03" id="0332c03"></a>及以諸香悉皆散布，以天妙衣及人間上服<a 
name="0332c04" id="0332c04"></a>繽紛而下。爾時如來廣現如是神變事已，為<a 
name="0332c05" id="0332c05"></a>欲調伏受化有情故說伽他曰：</p><a 
name="0332c06" id="0332c06"></a><p><span class="lg">「汝當求出離，　　於佛教勤修；<a 
name="0332c07" id="0332c07"></a><br>　降伏生死軍，　　如象摧草舍。<a 
name="0332c08" id="0332c08"></a><br>　於此法律中，　　常為不放逸；<a 
name="0332c09" id="0332c09"></a><br>　能竭煩惱海，　　當盡苦邊際。」</span></p><a 
name="0332c10" id="0332c10"></a><p style="text-indent: 0em; margin-left: 0em"><span class="linehead"></span>自餘所有眾多化佛，一時宣說如是伽他：</p><a 
name="0332c11" id="0332c11"></a><p><span class="lg">「日光若未現，　　熠燿粗舒光；<a 
name="0332c12" id="0332c12"></a><br>　曦輪上太虛，　　爝火從斯沒。<a 
name="0332c13" id="0332c13"></a><br>　如來光未顯，　　外道出希奇；<a 
name="0332c14" id="0332c14"></a><br>　佛光照世間，　　降伏師弟子。」</span></p><a 
name="0332c15" id="0332c15"></a><p style="text-indent: 0em; margin-left: 0em"><span class="linehead"></span>爾時世尊告諸苾芻曰：「所有神變汝等憶持，<a 
name="0332c16" id="0332c16"></a>大神通事今將隱沒。」說是語已神變皆無。時<a 
name="0332c17" id="0332c17"></a>勝光王告六師曰：「大師世尊已現神變，仁等<a 
name="0332c18" id="0332c18"></a>今者可作神通。」時外道晡刺拏默無所答，即<a 
name="0332c19" id="0332c19"></a>便以肘觸末羯利瞿舍梨子，如是向末展轉<a 
name="0332c20" id="0332c20"></a>相觸，乃盡六人竟無一人敢為應對。再三王<a 
name="0332c21" id="0332c21"></a>命令現神通，時彼六師還相築觸，同前默爾<a 
name="0332c22" id="0332c22"></a>縮項低頭，如入深禪竟無酬酢。時金剛手大<a 
name="0332c23" id="0332c23"></a>藥叉主作如是念：「此六癡物久惱世尊，須作<a 
name="0332c24" id="0332c24"></a>方便令其改往，更不敢然悉皆逃竄。」作是念<a 
name="0332c25" id="0332c25"></a>已即放猛風雨雹交注，彼神通舍隨處崩摧，<a 
name="0332c26" id="0332c26"></a>外道邪徒並皆離散，或有驚怖入山穴中，林<a 
name="0332c27" id="0332c27"></a>樹草叢潛藏而住，或入天堂祠室抱腹懷憂，<a 
name="0332c28" id="0332c28"></a>佛神通舍一無傾動。爾時世尊觀是事已說<a 
name="0332c29" id="0332c29"></a>伽他曰：</p><a 
name="0333a01" id="0333a01"></a><p><span class="lg">「眾人怖所逼，　　多歸依諸山，<a 
name="0333a02" id="0333a02"></a><br>　園苑及樹林，　　制底深叢處。<a 
name="0333a03" id="0333a03"></a><br>　此歸依非勝，　　此歸依非尊，<a 
name="0333a04" id="0333a04"></a><br>　不因此歸依，　　能解脫眾苦。<a 
name="0333a05" id="0333a05"></a><br>　諸有歸依佛，　　及歸依法僧，<a 
name="0333a06" id="0333a06"></a><br>　於四聖諦中，　　恒以慧觀察，<a 
name="0333a07" id="0333a07"></a><br>　知苦知苦集，　　知永超眾苦，<a 
name="0333a08" id="0333a08"></a><br>　知八支聖道，　　趣安隱涅槃。<a 
name="0333a09" id="0333a09"></a><br>　此歸依最勝，　　此歸依最尊，<a 
name="0333a10" id="0333a10"></a><br>　必因此歸依，　　能解脫眾苦。」</span></p><a 
name="0333a11" id="0333a11"></a><p style="text-indent: 0em; margin-left: 0em"><span class="linehead"></span>爾時世尊觀諸大眾根性差別隨眠各異為其<a 
name="0333a12" id="0333a12"></a>說法，令彼聞已，無量百千億數大眾得殊勝<a 
name="0333a13" id="0333a13"></a>解，或得初果、二果、三果、阿羅漢果，或有發聲<a 
name="0333a14" id="0333a14"></a>聞菩提心，或有發獨覺菩提心，或發無上菩<a 
name="0333a15" id="0333a15"></a>提心，於大眾中所有眾生，皆悉至心歸向三<a 
name="0333a16" id="0333a16"></a>寶。世尊為彼大眾說法示教利喜，所作事了<a 
name="0333a17" id="0333a17"></a>從座而去。</p><p style="text-indent: 0em; margin-left: 0em"><span class="linehead"></span>時有晡刺拏等弟子，與其師主在<a 
name="0333a18" id="0333a18"></a>於一處，問其師曰：「鄔波馱耶！何者為實？」時<a 
name="0333a19" id="0333a19"></a>諸六師各生欺誑，共相調弄作如是語：「世間<a 
name="0333a20" id="0333a20"></a>是常此為實事。」又有說言：「無常是實。」又云：<a 
name="0333a21" id="0333a21"></a>「亦常亦無常。」又云：「非常非無常，是謂為實。」又<a 
name="0333a22" id="0333a22"></a>云：「有邊無邊。」又云：「亦有邊亦無邊。」又云：「非有<a 
name="0333a23" id="0333a23"></a>邊非無邊。」又云：「身中有命。」又云：「異身有命。」<a 
name="0333a24" id="0333a24"></a>又云：「死後有我。」又云：「無我。」又云：「亦有我亦無<a 
name="0333a25" id="0333a25"></a>我。」又云：「非有我非無我，唯此是實餘皆虛妄。」<a 
name="0333a26" id="0333a26"></a>雖說此語情多恥愧，低頭俛仰憂火燒心，欲<a 
name="0333a27" id="0333a27"></a>求水飲便往池所。於其半路有一黃門見而<a 
name="0333a28" id="0333a28"></a>說頌：</p><a 
name="0333a29" id="0333a29"></a><p><span class="lg">「汝今獨行何處去？　　狀同相觸折角牛；<a 
name="0333b01" id="0333b01"></a><br>　釋迦妙法不能知，　　亦如野牛隨處走。」</span></p><a 
name="0333b02" id="0333b02"></a><p style="text-indent: 0em; margin-left: 0em"><span class="linehead"></span>時晡刺拏聞此頌已亦便說頌：</p><a 
name="0333b03" id="0333b03"></a><p><span class="lg">「死常在我目前行，　　我身無有強健力；<a 
name="0333b04" id="0333b04"></a><br>　諸有輪迴受苦樂，　　我今解脫求安處。<a 
name="0333b05" id="0333b05"></a><br>　日光極熱吐炎暉，　　我今身心並疲倦；<a 
name="0333b06" id="0333b06"></a><br>　汝當無諂直相報，　　何處得有清涼池？」</span></p><a 
name="0333b07" id="0333b07"></a><p style="text-indent: 0em; margin-left: 0em"><span class="linehead"></span>黃門聞已復說頌曰：</p><a 
name="0333b08" id="0333b08"></a><p><span class="lg">「近此即有清涼處，　　鵝鴨鮮花皆遍滿；<a 
name="0333b09" id="0333b09"></a><br>　汝是極惡生盲者，　　不見芳池共相問。」</span></p><a 
name="0333b10" id="0333b10"></a><p style="text-indent: 0em; margin-left: 0em"><span class="linehead"></span>晡刺拏復說頌曰：</p><a 
name="0333b11" id="0333b11"></a><p><span class="lg">「汝今非男亦非女，　　向池之路不相教；<a 
name="0333b12" id="0333b12"></a><br>　我速須往覓清涼，　　求歇身心諸熱惱。」</span></p><a 
name="0333b13" id="0333b13"></a><p style="text-indent: 0em; margin-left: 0em"><span class="linehead"></span>時彼黃門教其路已，晡刺拏即詣池所，既至<a 
name="0333b14" id="0333b14"></a>池已以沙瓨繫頸，入水自沈因即命過。時彼<a 
name="0333b15" id="0333b15"></a>弟子更相問曰：「仁等頗有見我鄔波馱耶不？」<a 
name="0333b16" id="0333b16"></a>皆云：「不見。」又相問曰：「仁等頗曾見鄔波馱耶<a 
name="0333b17" id="0333b17"></a>有所說不？」一人答曰：「見說世間皆常，唯此是<a 
name="0333b18" id="0333b18"></a>實餘皆是虛。」又云：「我說無常。」又云：「亦常亦無<a 
name="0333b19" id="0333b19"></a>常。」又云：「非常非無常。」又云：「有邊。」又云：「無邊。」又<a 
name="0333b20" id="0333b20"></a>云：「亦有邊亦無邊。」又云：「非有邊非無邊。」如前<a 
name="0333b21" id="0333b21"></a>具說。時諸弟子共相謂曰：「仁等應知！所有言<a 
name="0333b22" id="0333b22"></a>說悉並不同，我今宜可覓親教師問其實事。」<a 
name="0333b23" id="0333b23"></a>即便求覓。於其中路見童女來，伽他問曰：</p><a 
name="0333b24" id="0333b24"></a><p><span class="lg">「賢首汝頗見，　　晡刺拏大師，<a 
name="0333b25" id="0333b25"></a><br>　不將衣覆身，　　立地手中食？」</span></p><a 
name="0333b26" id="0333b26"></a><p style="text-indent: 0em; margin-left: 0em"><span class="linehead"></span>童女聞說，即以伽他而答之曰：</p><a 
name="0333b27" id="0333b27"></a><p><span class="lg">「彼是地獄人，　　展手從他乞，<a 
name="0333b28" id="0333b28"></a><br>　手足皆白色，　　見在水中沈。」</span></p><a 
name="0333b29" id="0333b29"></a><p style="text-indent: 0em; margin-left: 0em"><span class="linehead"></span>弟子亦以頌答：</p><a 
name="0333c01" id="0333c01"></a><p><span class="lg">「汝勿作是語，　　斯為不善說，<a 
name="0333c02" id="0333c02"></a><br>　以法作衣裳，　　牟尼依法住。」</span></p><a 
name="0333c03" id="0333c03"></a><p style="text-indent: 0em; margin-left: 0em"><span class="linehead"></span>童女復答：</p><a 
name="0333c04" id="0333c04"></a><p><span class="lg">「露體人間行，　　誰將此為智？<a 
name="0333c05" id="0333c05"></a><br>　令他眾共見，　　了無羞恥心。<a 
name="0333c06" id="0333c06"></a><br>　靦面露身形，　　便將此為法；<a 
name="0333c07" id="0333c07"></a><br>　毘沙門王見，　　刀割定無疑。」</span></p><a 
name="0333c08" id="0333c08"></a><p style="text-indent: 0em; margin-left: 0em"><span class="linehead"></span>時諸弟子聞是語已默爾而去，即詣池所見<a 
name="0333c09" id="0333c09"></a>其師主，以沙瓨繫頸沈沒而亡。弟子之中有<a 
name="0333c10" id="0333c10"></a>樂戒者，共作是說：「此事是實，餘皆虛妄。」亦以<a 
name="0333c11" id="0333c11"></a>沙瓨繫頸自沈而死，所有餘眾並皆四散依<a 
name="0333c12" id="0333c12"></a>止邊方。佛現如是大神變已，人天大眾悉皆<a 
name="0333c13" id="0333c13"></a>歡喜。</p><a 
name="0333c14" id="0333c14"></a><p><span class="juanname">根本說一切有部毘奈耶雜事卷第二十六</span></p>
<hr>【經文資訊】大正藏第 24 冊 No. 1451 根本說一切有部毘奈耶雜事<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index9818.html?index=T24n1451" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T24n1451_026 by HTTrack Website Copier/3.x [XR&CO'2014], Tue, 07 Jun 2016 06:52:01 GMT -->
</html>
