<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T17n0761_006 by HTTrack Website Copier/3.x [XR&CO'2014], Tue, 07 Jun 2016 06:48:12 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1769922308&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT17n0761&amp;utmp=%2Fmobile%2Findex.php%3Findex%3DT17n0761_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5234.html?index=T17n0761_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第17冊<br/>No.761 佛說法集經 (6卷)<br/>【元魏 菩提流支譯】<br/>第 6 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T17">
<div class="root" id="0761" sutra_name="佛說法集經" sutra_juan="[卷6]">　
<a 
name="0643b17" id="0643b17"></a><a 
name="0643b18" id="0643b18"></a><a 
name="0643b19" id="0643b19"></a><p><span class="juanname">佛說法集經卷第六</span></p><a 
name="0643b20" id="0643b20"></a><a 
name="0643b21" id="0643b21"></a><p style="margin-left: 4em"><span class="byline">元魏天竺三藏菩提流支譯</span></p><a 
name="0643b22" id="0643b22"></a><p style="text-indent: 0em; margin-left: 0em"><span class="linehead"></span>◎爾時，大海慧菩薩白佛言：「世尊！世尊！菩薩<a 
name="0643b23" id="0643b23"></a>不應畏諸煩惱。何以故？以有煩惱，隨何處有<a 
name="0643b24" id="0643b24"></a>煩惱，彼處有菩提，斷煩惱者則無菩提。世尊！<a 
name="0643b25" id="0643b25"></a>空及一切煩惱，此二即一，無差別。世尊！菩<a 
name="0643b26" id="0643b26"></a>提及一切煩惱、一切眾生，此等諸法亦即是<a 
name="0643b27" id="0643b27"></a>一，無有差別，但諸毛頭凡夫墮顛倒心，分別<a 
name="0643b28" id="0643b28"></a>我染、我淨。世尊！正行菩薩不斷煩惱、不取淨<a 
name="0643b29" id="0643b29"></a>法，而是菩薩觀諸煩惱門得諸三昧及諸<a 
name="0643c01" id="0643c01"></a>陀羅尼門。是故，世尊！菩薩知諸佛法以煩<a 
name="0643c02" id="0643c02"></a>惱為性，彼如是煩惱隨何等眾生具散亂心、<a 
name="0643c03" id="0643c03"></a>顛倒心，彼毛頭凡夫眾生必入惡道受諸<a 
name="0643c04" id="0643c04"></a>苦惱，諸菩薩如是正觀能得諸佛菩提。是<a 
name="0643c05" id="0643c05"></a>故，世尊！諸菩薩則應修行隨順逆流，不隨順<a 
name="0643c06" id="0643c06"></a>順流。世尊！諸菩薩得解脫者，於涅槃中，非<a 
name="0643c07" id="0643c07"></a>於世間中。何以故？諸菩薩應畏於涅槃，不畏<a 
name="0643c08" id="0643c08"></a>世間，以觀世間得於大悲及證大菩提故。若<a 
name="0643c09" id="0643c09"></a>分別涅槃、厭畏世間，如是菩薩以厭世間故，<a 
name="0643c10" id="0643c10"></a>退於諸佛無上菩提。世尊！諸菩薩於世間眾<a 
name="0643c11" id="0643c11"></a>生成大慈大悲，非於得涅槃涅槃眾生。世<a 
name="0643c12" id="0643c12"></a>尊！所言涅槃，涅槃者，是於寂滅虛妄分別不<a 
name="0643c13" id="0643c13"></a>實之心。世尊！是故，菩薩願見涅槃，應觀虛<a 
name="0643c14" id="0643c14"></a>妄分別寂滅之心，如是之處得於涅槃。世尊！<a 
name="0643c15" id="0643c15"></a>是名勝妙法集。」</p><a 
name="0643c16" id="0643c16"></a><p style="text-indent: 0em; margin-left: 0em"><span class="linehead"></span>爾時，觀世音菩薩白佛言「世尊！菩薩不須修<a 
name="0643c17" id="0643c17"></a>學多法。世尊！菩薩若受持一法、善知一法，餘<a 
name="0643c18" id="0643c18"></a>一切諸佛法自然如在掌中。世尊！何者是<a 
name="0643c19" id="0643c19"></a>一法？所謂大悲。菩薩若行大悲，一切諸佛<a 
name="0643c20" id="0643c20"></a>法如在掌中。世尊！譬如轉輪王所乘輪寶，<a 
name="0643c21" id="0643c21"></a>隨往何處，一切四兵隨順而去。世尊！菩薩<a 
name="0643c22" id="0643c22"></a>摩訶薩亦復如是，乘大悲心隨至何處，彼諸<a 
name="0643c23" id="0643c23"></a>佛法隨順大悲自然而去。世尊！譬如日出朗<a 
name="0643c24" id="0643c24"></a>照萬品，一切眾生作業無難。世尊！菩薩摩<a 
name="0643c25" id="0643c25"></a>訶薩亦復如是，隨於何處大慈悲日照於世<a 
name="0643c26" id="0643c26"></a>間，彼處眾生於一切菩提分法修行則易。世<a 
name="0643c27" id="0643c27"></a>尊！譬如諸根以意為本，悉能隨意取於境界。<a 
name="0643c28" id="0643c28"></a>世尊！菩薩摩訶薩亦復如是，依於大悲住<a 
name="0643c29" id="0643c29"></a>持一切菩提分法，隨諸分中、隨可作事中自<a 
name="0644a01" id="0644a01"></a>然修行。世尊！譬如依彼命根有餘諸根。世<a 
name="0644a02" id="0644a02"></a>尊！菩薩摩訶薩亦復如是，依於大悲有餘一<a 
name="0644a03" id="0644a03"></a>切菩提分法。世尊！是名勝妙法集。」</p><a 
name="0644a04" id="0644a04"></a><p style="text-indent: 0em; margin-left: 0em"><span class="linehead"></span>爾時，堅意菩薩白佛言：「世尊！諸法，直心、深心<a 
name="0644a05" id="0644a05"></a>以為根本。世尊！若菩薩無直心、深心，是菩<a 
name="0644a06" id="0644a06"></a>薩則為遠離諸佛妙法。世尊！成就直心、深心<a 
name="0644a07" id="0644a07"></a>菩薩，若無佛說法，於上虛空及樹木、石壁等<a 
name="0644a08" id="0644a08"></a>中自然出於法聲。世尊！直心、深心菩薩意<a 
name="0644a09" id="0644a09"></a>自能念，聞於法聲，隨順一切諸佛妙法。是故，<a 
name="0644a10" id="0644a10"></a>世尊！菩薩摩訶薩應當修行直心、深心。世尊！<a 
name="0644a11" id="0644a11"></a>如人有足則能遊行。如是，世尊！菩薩摩訶薩<a 
name="0644a12" id="0644a12"></a>亦復如是，有直心，深心，諸佛妙法自然修行。<a 
name="0644a13" id="0644a13"></a>世尊！譬如有人具足上分則有壽命。世尊！<a 
name="0644a14" id="0644a14"></a>菩薩摩訶薩亦復如是，若有直心、深心，如是<a 
name="0644a15" id="0644a15"></a>菩薩則有諸佛菩提。世尊！如人有命則得諸<a 
name="0644a16" id="0644a16"></a>事。世尊！菩薩摩訶薩亦復如是，若菩薩有直<a 
name="0644a17" id="0644a17"></a>心、深心，是菩薩則得成就一切佛法。世尊！<a 
name="0644a18" id="0644a18"></a>譬如有於可然，故有能然；離於可然，則無能<a 
name="0644a19" id="0644a19"></a>然。世尊！菩薩摩訶薩亦復如是，若有直心、<a 
name="0644a20" id="0644a20"></a>深心，則能熾然諸佛妙法；若離直心、深心，<a 
name="0644a21" id="0644a21"></a>則不熾然諸佛妙法。世尊！譬如有雲則能有<a 
name="0644a22" id="0644a22"></a>雨。世尊！菩薩摩訶薩亦復如是，以有直心、深<a 
name="0644a23" id="0644a23"></a>心，則有諸佛法雨。世尊！譬如樹根腐敗則<a 
name="0644a24" id="0644a24"></a>不能生芽葉華果。世尊！菩薩摩訶薩亦復<a 
name="0644a25" id="0644a25"></a>如是，若無直心、深心，則一切諸佛善法不復<a 
name="0644a26" id="0644a26"></a>生長。是故，世尊！菩薩欲得諸佛菩提，應自<a 
name="0644a27" id="0644a27"></a>善取直心、深心，善自守護直心、深心，善自清<a 
name="0644a28" id="0644a28"></a>淨直心、深心。世尊！是名勝妙法集。」</p><a 
name="0644a29" id="0644a29"></a><p style="text-indent: 0em; margin-left: 0em"><span class="linehead"></span>爾時，善護菩薩白佛言：「世尊！菩薩不須守護<a 
name="0644b01" id="0644b01"></a>諸法。世尊！若菩薩但能善護自心，是菩薩善<a 
name="0644b02" id="0644b02"></a>護自心故，則能成就諸佛妙法。世尊！若菩<a 
name="0644b03" id="0644b03"></a>薩守護諸法，是菩薩則不能得無生法忍。世<a 
name="0644b04" id="0644b04"></a>尊！若菩薩不護諸法而入禪定，是菩薩則無<a 
name="0644b05" id="0644b05"></a>過失，亦不違於諸佛、菩薩，則能自心知諸佛<a 
name="0644b06" id="0644b06"></a>法而不護自心。見如是心依因緣生，如是見<a 
name="0644b07" id="0644b07"></a>一切諸法依因緣生；見自心如幻，如是見諸<a 
name="0644b08" id="0644b08"></a>法如幻，而心非內、非外、非二中間可得；如是<a 
name="0644b09" id="0644b09"></a>見一切諸法，見即如心無於色相，不可得示、<a 
name="0644b10" id="0644b10"></a>不可得見，無於形礙，不可執捉、不照、不住，見<a 
name="0644b11" id="0644b11"></a>一切諸法其相如是。若能如是見者，是菩薩<a 
name="0644b12" id="0644b12"></a>則能得於平等之心；以得平等心故，如是菩<a 
name="0644b13" id="0644b13"></a>薩不復更得於法。是菩薩不復住、不復行，不<a 
name="0644b14" id="0644b14"></a>取、不捨及以不求，以不求故而能不取，以不<a 
name="0644b15" id="0644b15"></a>取故而無所著，以不著故而能不染，以是菩<a 
name="0644b16" id="0644b16"></a>薩不染一切法。世尊！是名勝妙法集。」</p><a 
name="0644b17" id="0644b17"></a><p style="text-indent: 0em; margin-left: 0em"><span class="linehead"></span>爾時，虛空菩薩白佛言：「世尊！菩薩不作如是<a 
name="0644b18" id="0644b18"></a>言：『以何等言說能生他人瞋心？』菩薩不作如<a 
name="0644b19" id="0644b19"></a>是言：『以何等言說能生他人惱心？』菩薩不作<a 
name="0644b20" id="0644b20"></a>如是言：『以何等言說能令他人不知？』菩薩不<a 
name="0644b21" id="0644b21"></a>作如是言：『以何等言說無義虛妄？』菩薩不作<a 
name="0644b22" id="0644b22"></a>如是言：『以何等言說能令不生智慧光明？』菩<a 
name="0644b23" id="0644b23"></a>薩不作如是言：『以何等言說能令其心不生<a 
name="0644b24" id="0644b24"></a>歡喜、亦不具足、及以耳聞不生喜樂？』菩薩不<a 
name="0644b25" id="0644b25"></a>作如是言：『以何等言說令破壞二處？』世尊！<a 
name="0644b26" id="0644b26"></a>菩薩不作如是言：『以何等言說令他不能解<a 
name="0644b27" id="0644b27"></a>空？』何以故？世尊！一切言說，彼如是言說最為<a 
name="0644b28" id="0644b28"></a>堅固：『以何等言說令他能知於空？』世尊！<a 
name="0644b29" id="0644b29"></a>若菩薩能知諸法空義，無心、無我，其相不二，<a 
name="0644c01" id="0644c01"></a>遠離二相而不捨一切眾生所作事業，是名<a 
name="0644c02" id="0644c02"></a>菩薩無障礙大悲。若菩薩行無障礙大悲，<a 
name="0644c03" id="0644c03"></a>是菩薩能學諸佛所學；若學諸佛所學，是菩<a 
name="0644c04" id="0644c04"></a>薩能知諸法如虛空；以知諸法如虛空故，是<a 
name="0644c05" id="0644c05"></a>菩薩得虛空藏。是菩薩為欲捨者能捨諸<a 
name="0644c06" id="0644c06"></a>捨，而於捨及慳不生二心；破戒、持戒，忍辱、瞋<a 
name="0644c07" id="0644c07"></a>恨，精進、懈怠，散亂、禪定，愚癡、智慧，不生二<a 
name="0644c08" id="0644c08"></a>想。是菩薩不復求諸佛妙法，不捨諸凡夫<a 
name="0644c09" id="0644c09"></a>惡法。世尊！譬如一切諸水入於大海皆同<a 
name="0644c10" id="0644c10"></a>一味，所謂&#x918E;味。世尊！菩薩亦復如是，入於<a 
name="0644c11" id="0644c11"></a>第一義大海，所見一切諸法皆是一味，所謂<a 
name="0644c12" id="0644c12"></a>真解脫味。世尊！譬如日光等照一切眾生。<a 
name="0644c13" id="0644c13"></a>世尊！菩薩智慧亦復如是，等照一切諸法。世<a 
name="0644c14" id="0644c14"></a>尊！一切諸法不違於空。世尊！若菩薩能如<a 
name="0644c15" id="0644c15"></a>是知，是菩薩能於一切法中見真菩提。若菩<a 
name="0644c16" id="0644c16"></a>薩於一切法中見真菩提，是菩薩知所說言<a 
name="0644c17" id="0644c17"></a>音皆是佛語。是菩薩無所著而說於法，是菩<a 
name="0644c18" id="0644c18"></a>薩名為得無障礙樂說辯才。世尊！是名勝妙<a 
name="0644c19" id="0644c19"></a>法集。」</p>◎<a 
name="0644c20" id="0644c20"></a><p style="text-indent: 0em; margin-left: 0em"><span class="linehead"></span>◎爾時，文殊師利菩薩白佛言：「世尊！世尊！世<a 
name="0644c21" id="0644c21"></a>間之人顛倒妄取。若如是言：『依波羅蜜故，菩<a 
name="0644c22" id="0644c22"></a>薩得名。』此則不然。何以故？世尊！依於菩薩，<a 
name="0644c23" id="0644c23"></a>諸波羅蜜得名故。世尊！若依波羅蜜菩薩得<a 
name="0644c24" id="0644c24"></a>名者，亦應依諸眾生名為菩薩，此義不然。<a 
name="0644c25" id="0644c25"></a>何以故？世尊！菩薩生諸波羅蜜、菩薩知諸<a 
name="0644c26" id="0644c26"></a>波羅蜜，以菩薩生諸波羅蜜為諸眾生說。<a 
name="0644c27" id="0644c27"></a>是故，如來常說：『菩薩未曾生法而能生、未<a 
name="0644c28" id="0644c28"></a>曾成法而能成、未曾說法而能說。』世尊！諸<a 
name="0644c29" id="0644c29"></a>波羅蜜不能護菩薩，而菩薩能護諸波羅蜜，<a 
name="0645a01" id="0645a01"></a>是故說菩薩能護諸法。世尊！諸波羅蜜不能<a 
name="0645a02" id="0645a02"></a>住持菩薩，菩薩能住持諸波羅蜜，是故說菩<a 
name="0645a03" id="0645a03"></a>薩能受持法。</p><p style="text-indent: 0em; margin-left: 0em"><span class="linehead"></span>「世尊！一切諸法無病，以自體<a 
name="0645a04" id="0645a04"></a>無垢故。世尊！一切諸法不二，以遠離眾生、我<a 
name="0645a05" id="0645a05"></a>身故；一切諸法無心，以遠離可取捨故；一<a 
name="0645a06" id="0645a06"></a>切諸法無意識，以無始發故；一切諸法無<a 
name="0645a07" id="0645a07"></a>來相，以無間故；一切諸法無去，以不動故；<a 
name="0645a08" id="0645a08"></a>一切諸法無死，以無命故；一切諸法不活，<a 
name="0645a09" id="0645a09"></a>以本來不食故；一切諸法無物，以不和合故；<a 
name="0645a10" id="0645a10"></a>一切諸法不減，以法界無差別故；一切諸法<a 
name="0645a11" id="0645a11"></a>不可割截，以無形故；一切諸法如金剛，以實<a 
name="0645a12" id="0645a12"></a>際平等故。</p><p style="text-indent: 0em; margin-left: 0em"><span class="linehead"></span>「世尊！知如是諸法，是菩薩能知諸<a 
name="0645a13" id="0645a13"></a>法實體；若知諸法實體，是菩薩能知於空；<a 
name="0645a14" id="0645a14"></a>若能知空，是菩薩不與他諍競；若不與他諍<a 
name="0645a15" id="0645a15"></a>競，是菩薩能住沙門法中；若能住沙門法中，<a 
name="0645a16" id="0645a16"></a>是菩薩則能不住；若能不住，是菩薩於諸漏<a 
name="0645a17" id="0645a17"></a>境界不起於漏；若於諸境界不起於漏，是菩<a 
name="0645a18" id="0645a18"></a>薩能無諸病；若無諸病，是菩薩名為如來；<a 
name="0645a19" id="0645a19"></a>若菩薩得名如來，是菩薩不說二語；若不說<a 
name="0645a20" id="0645a20"></a>二語，<a 
name="0645a21" id="0645a21"></a>是菩薩不捨世間、不取涅槃，唯為一切眾生<a 
name="0645a22" id="0645a22"></a>而說遠離一切分別虛妄煩惱。世尊！是名勝<a 
name="0645a23" id="0645a23"></a>妙法集、不顛倒集、名為空集、無相無願無行<a 
name="0645a24" id="0645a24"></a>不生不滅集、無生法忍集、大乘集、轉大法輪<a 
name="0645a25" id="0645a25"></a>集、大波羅蜜集、諸大地集、一切諸法不顛倒<a 
name="0645a26" id="0645a26"></a>集。</p><p style="text-indent: 0em; margin-left: 0em"><span class="linehead"></span>「世尊！諸菩薩依大法集修持受行，或於<a 
name="0645a27" id="0645a27"></a>國土作轉輪王，受持十善業道，能令眾生安<a 
name="0645a28" id="0645a28"></a>住十善業道；或作勝首，教化眾生令得出世<a 
name="0645a29" id="0645a29"></a>間勝事；或作大長者，能令眾生厭世間惡事；<a 
name="0645b01" id="0645b01"></a>或作天帝釋，能令諸天不起放逸；或作梵王，<a 
name="0645b02" id="0645b02"></a>能令眾生住於禪定、四無量等；或作四天王，<a 
name="0645b03" id="0645b03"></a>能令眾生於諸法中不能染心；或作沙門，教<a 
name="0645b04" id="0645b04"></a>化眾生令不聞惡法；或作婆羅門，教化眾生<a 
name="0645b05" id="0645b05"></a>令知寂靜之處，自身寂靜、令諸眷屬亦住寂<a 
name="0645b06" id="0645b06"></a>靜，自身柔軟、令諸眷屬亦得柔軟，具足住於<a 
name="0645b07" id="0645b07"></a>一切處，以得大自在；能作大法師，以能斷<a 
name="0645b08" id="0645b08"></a>一切眾生疑故；於一切處不生怯弱，以一切<a 
name="0645b09" id="0645b09"></a>煩惱盡故。世尊！是名勝妙法集。」</p><a 
name="0645b10" id="0645b10"></a><p style="text-indent: 0em; margin-left: 0em"><span class="linehead"></span>爾時，世尊告文殊師利菩薩摩訶薩：「文殊師<a 
name="0645b11" id="0645b11"></a>利！若有眾生聞說文殊師利如是勝妙法集、<a 
name="0645b12" id="0645b12"></a>及聞諸菩薩勝妙法集、及諸聲聞勝妙法集<a 
name="0645b13" id="0645b13"></a>而能知能信，彼諸眾生深種善根，非於一佛<a 
name="0645b14" id="0645b14"></a>而修供養，非於一佛、二佛而種善根。何以故？<a 
name="0645b15" id="0645b15"></a>文殊師利！諸佛如來甚深菩提，是黠慧者、能<a 
name="0645b16" id="0645b16"></a>知法者深妙境界。</p><p style="text-indent: 0em; margin-left: 0em"><span class="linehead"></span>「文殊師利！是妙法門，微<a 
name="0645b17" id="0645b17"></a>少善根眾生不能得聞，假令得聞亦不能信。<a 
name="0645b18" id="0645b18"></a>若菩薩自身能證，是菩薩能信，復有諸善知<a 
name="0645b19" id="0645b19"></a>識護故，是人能信而能受持、能得無生忍。</p><a 
name="0645b20" id="0645b20"></a><p style="text-indent: 0em; margin-left: 0em"><span class="linehead"></span>「文殊師利！離此法行，無有一人成佛。文殊師<a 
name="0645b21" id="0645b21"></a>利！過去恒河沙諸佛如來成佛菩提，彼諸佛<a 
name="0645b22" id="0645b22"></a>行如是法行得阿耨多羅三藐三菩提。</p><p style="text-indent: 0em; margin-left: 0em"><span class="linehead"></span>「文殊<a 
name="0645b23" id="0645b23"></a>師利！若人遠離此法行欲得菩提者，是人如<a 
name="0645b24" id="0645b24"></a>縛虛空，不能得法。離此法行，隨順法忍尚不<a 
name="0645b25" id="0645b25"></a>可得，何況能得無生法忍而成阿耨多羅三<a 
name="0645b26" id="0645b26"></a>藐三菩提？</p><a 
name="0645b27" id="0645b27"></a><p style="text-indent: 0em; margin-left: 0em"><span class="linehead"></span>「文殊師利！我諸聲聞得俱解脫、得八解脫及<a 
name="0645b28" id="0645b28"></a>四無礙，彼諸聲聞亦不離此法行而得解脫。</p><a 
name="0645b29" id="0645b29"></a><p style="text-indent: 0em; margin-left: 0em"><span class="linehead"></span>「文殊師利！寧聞此深妙法門起謗生於惡道，<a 
name="0645c01" id="0645c01"></a>不能於餘淺法門起信生於善道。何以故？謗<a 
name="0645c02" id="0645c02"></a>此法門者生於地獄，因聞此法門現前得於<a 
name="0645c03" id="0645c03"></a>解脫，非聞餘淺法門生於善道。</p><p style="text-indent: 0em; margin-left: 0em"><span class="linehead"></span>「文殊師利！<a 
name="0645c04" id="0645c04"></a>菩薩摩訶薩有四種法聞此法門能生於信。<a 
name="0645c05" id="0645c05"></a>何者為四？所謂是人過去世曾聞此法門、聞<a 
name="0645c06" id="0645c06"></a>已隨喜有大善根、有大善根莊嚴諸善知識、<a 
name="0645c07" id="0645c07"></a>善護成就受持聞慧之行。文殊師利！是名菩<a 
name="0645c08" id="0645c08"></a>薩四種法聞此法門能生於信。</p><p style="text-indent: 0em; margin-left: 0em"><span class="linehead"></span>「復次，文殊師<a 
name="0645c09" id="0645c09"></a>利！菩薩更有四種法聞此法門能生於信。<a 
name="0645c10" id="0645c10"></a>何者為四？所謂常思惟正念，常畏諸不善業，<a 
name="0645c11" id="0645c11"></a>常作大菩提願，自性質直柔軟安隱樂修勝<a 
name="0645c12" id="0645c12"></a>行。文殊師利！是名菩薩成就四種法聞此法<a 
name="0645c13" id="0645c13"></a>門能生於信。</p><p style="text-indent: 0em; margin-left: 0em"><span class="linehead"></span>「復次，文殊師利！菩薩成就四種<a 
name="0645c14" id="0645c14"></a>法聞此法門不生於謗。何者為四？所謂畢<a 
name="0645c15" id="0645c15"></a>竟成就菩提願、得無生法忍、成就正見、得不<a 
name="0645c16" id="0645c16"></a>退阿耨多羅三藐三菩提心。文殊師利！是<a 
name="0645c17" id="0645c17"></a>名得畢竟成就四種法聞此法門不生於謗。</p><a 
name="0645c18" id="0645c18"></a><p style="text-indent: 0em; margin-left: 0em"><span class="linehead"></span>「文殊師利！菩薩復有四種法聞此法門能生<a 
name="0645c19" id="0645c19"></a>於信。何等為四？所謂成就聞慧、成就般若、<a 
name="0645c20" id="0645c20"></a>成就空、以禪定得大陀羅尼。文殊師利！是<a 
name="0645c21" id="0645c21"></a>名菩薩有四種法聞此法門能生於信。</p><p style="text-indent: 0em; margin-left: 0em"><span class="linehead"></span>「文殊<a 
name="0645c22" id="0645c22"></a>師利！菩薩復有四種法聞此法門而能了知。<a 
name="0645c23" id="0645c23"></a>何等為四？所謂成就功德莊嚴、成就聞慧莊<a 
name="0645c24" id="0645c24"></a>嚴、成就智莊嚴、成就諸禪定柔軟心莊嚴。<a 
name="0645c25" id="0645c25"></a>文殊師利！是名菩薩四種法聞此法門而能<a 
name="0645c26" id="0645c26"></a>了知。</p><p style="text-indent: 0em; margin-left: 0em"><span class="linehead"></span>「文殊師利！菩薩復有四法聞此法門<a 
name="0645c27" id="0645c27"></a>得受阿耨多羅三藐三菩提記。何等為四？所<a 
name="0645c28" id="0645c28"></a>謂菩薩見一切色佛色、聞一切法佛法、遠<a 
name="0645c29" id="0645c29"></a>離一切諸求乃至不求佛菩提、不退於大悲。<a 
name="0646a01" id="0646a01"></a>文殊師利！是名菩薩有四種法得受阿耨多<a 
name="0646a02" id="0646a02"></a>羅三藐三菩提記。</p><p style="text-indent: 0em; margin-left: 0em"><span class="linehead"></span>「是故，文殊師利！諸菩薩常<a 
name="0646a03" id="0646a03"></a>應求聞讀誦此經。文殊師利！菩薩願速得<a 
name="0646a04" id="0646a04"></a>菩提，常應勤求聞此法門；菩薩願速得受<a 
name="0646a05" id="0646a05"></a>記，常應勤求聞此法門；菩薩願得斷於業<a 
name="0646a06" id="0646a06"></a>障、願得斷於煩惱障、願得斷於智障，是菩<a 
name="0646a07" id="0646a07"></a>薩常應求聞此經；菩薩願得諸佛如來無上<a 
name="0646a08" id="0646a08"></a>供養，是菩薩常應求聞此經；願得常護妙法，<a 
name="0646a09" id="0646a09"></a>是菩薩常應聞、受持、讀誦此經。文殊師利！若<a 
name="0646a10" id="0646a10"></a>人聞此法門，能信、能忍，不生於謗，文殊師利！<a 
name="0646a11" id="0646a11"></a>我授是人阿耨多羅三藐三菩提記。」</p><p style="text-indent: 0em; margin-left: 0em"><span class="linehead"></span>爾時，無<a 
name="0646a12" id="0646a12"></a>所發菩薩摩訶薩於頸上脫八千萬阿僧祇<a 
name="0646a13" id="0646a13"></a>寶瓔珞奉散如來，作如是言：「世尊！因此<a 
name="0646a14" id="0646a14"></a>功德，令一切眾生成就諸佛、如來、應、正遍知。」</p><a 
name="0646a15" id="0646a15"></a><p style="text-indent: 0em; margin-left: 0em"><span class="linehead"></span>爾時，彼瓔珞於如來頂上住虛空中，作種種<a 
name="0646a16" id="0646a16"></a>勝妙莊嚴大寶帳而住，四角形量過於天人，<a 
name="0646a17" id="0646a17"></a>妙相莊嚴，彼諸聲聞及一切菩薩、釋提桓因<a 
name="0646a18" id="0646a18"></a>梵天王、四天王未曾見聞，是大寶帳隨如<a 
name="0646a19" id="0646a19"></a>來去而去、隨如來住而住。現如是妙事時，<a 
name="0646a20" id="0646a20"></a>無量諸天人等皆生希有奇特之心，僉於頂<a 
name="0646a21" id="0646a21"></a>上，合掌而住，讚歎如來、瞻仰如來，目不暫瞬。</p><a 
name="0646a22" id="0646a22"></a><p style="text-indent: 0em; margin-left: 0em"><span class="linehead"></span>爾時，無所發菩薩摩訶薩生於歡喜希有之<a 
name="0646a23" id="0646a23"></a>心，偏袒右肩，禮如來足，合掌向佛以偈讚<a 
name="0646a24" id="0646a24"></a>言：</p><a 
name="0646a25" id="0646a25"></a><p><span class="lg">「諸功德眾如來器，　　天人眾生唯佛救，<a 
name="0646a26" id="0646a26"></a><br>　佛於世間無勝者，　　無勝寂靜及平等。<a 
name="0646a27" id="0646a27"></a><br>　等心無諂行亦然，　　於世以悲牽縛心，<a 
name="0646a28" id="0646a28"></a><br>　如空平等心無染，　　安樂多人而說法。<a 
name="0646a29" id="0646a29"></a><br>　世尊無親、無諸怨，　　無有諸憂、無歡喜，<a 
name="0646b01" id="0646b01"></a><br>　能救世間如良醫，　　於世行慈無分別。<a 
name="0646b02" id="0646b02"></a><br>　修羅、天、人、龍、夜叉，　　歸依於佛得寂靜，<a 
name="0646b03" id="0646b03"></a><br>　佛於三界為最上，　　是故今者我歸命。<a 
name="0646b04" id="0646b04"></a><br>　善逝有為更無過，　　而於寂靜靡功德，<a 
name="0646b05" id="0646b05"></a><br>　捨於二道無分別，　　已得寂滅行世間。<a 
name="0646b06" id="0646b06"></a><br>　寂滅境界不可測，　　唯乃十力知如來，<a 
name="0646b07" id="0646b07"></a><br>　如地及空不可量，　　是故合掌而頂戴。<a 
name="0646b08" id="0646b08"></a><br>　不沈不浮大波浪，　　不漂不住無上人，<a 
name="0646b09" id="0646b09"></a><br>　有海彼岸唯佛到，　　無比智海我歸命。<a 
name="0646b10" id="0646b10"></a><br>　如蓮處水無能污，　　佛行世間法不染，<a 
name="0646b11" id="0646b11"></a><br>　更無有能與佛等，　　以無等故我歸依。<a 
name="0646b12" id="0646b12"></a><br>　如來無法而不知，　　以有十力過一切，<a 
name="0646b13" id="0646b13"></a><br>　於眾奮迅無與比，　　是故名佛勇獨步。<a 
name="0646b14" id="0646b14"></a><br>　能受諸佛甘露法，　　是故遠離一切畏；<a 
name="0646b15" id="0646b15"></a><br>　無上醫師勝應供，　　是故歸命大悲者。」</span></p><a 
name="0646b16" id="0646b16"></a><p style="text-indent: 0em; margin-left: 0em"><span class="linehead"></span>爾時，無所發菩薩摩訶薩白佛言：「世尊！世尊<a 
name="0646b17" id="0646b17"></a>唯知我心，我不為自身供養如來。世尊！我奉<a 
name="0646b18" id="0646b18"></a>瓔珞供養如來及讚歎如來，因此善根功德<a 
name="0646b19" id="0646b19"></a>願令一切眾生得於無上諸佛菩提。世尊！此<a 
name="0646b20" id="0646b20"></a>是我意。」</p><p style="text-indent: 0em; margin-left: 0em"><span class="linehead"></span>爾時，世尊熙怡而笑——諸佛如來熙怡<a 
name="0646b21" id="0646b21"></a>而笑必不虛妄。爾時，如來從面門放種種色<a 
name="0646b22" id="0646b22"></a>無量光明，譬如青、黃、赤、白、紅、紫、頗梨、金、銀等<a 
name="0646b23" id="0646b23"></a>無量種色，普照十方無量無邊世界，滅除一<a 
name="0646b24" id="0646b24"></a>切惡趣眾生無量苦惱、生諸天人無量喜樂<a 
name="0646b25" id="0646b25"></a>已，還攝光明，圍繞如來百千萬匝，於如來<a 
name="0646b26" id="0646b26"></a>頂上而沒。</p><p style="text-indent: 0em; margin-left: 0em"><span class="linehead"></span>爾時，彼諸大眾見是光明心生歡<a 
name="0646b27" id="0646b27"></a>喜，踊躍安樂，合掌向佛於一面住，而作是念：<a 
name="0646b28" id="0646b28"></a>「如來何因熙怡而笑？」</p><p style="text-indent: 0em; margin-left: 0em"><span class="linehead"></span>爾時，阿難從座而起，偏<a 
name="0646b29" id="0646b29"></a>袒右肩，合掌向佛，以偈而問微笑因緣：</p><a 
name="0646c01" id="0646c01"></a><p><span class="lg">「無上第一尊！　　世間及天人，<a 
name="0646c02" id="0646c02"></a><br>　瞻仰如來住，　　疑於喜笑事。<a 
name="0646c03" id="0646c03"></a><br>　大師離煩惱，　　知法及化人，<a 
name="0646c04" id="0646c04"></a><br>　熙怡必不空，　　願佛為解說。<a 
name="0646c05" id="0646c05"></a><br>　面門放光明，　　清淨生喜悅，<a 
name="0646c06" id="0646c06"></a><br>　天人及惡道，　　光觸身安樂。<a 
name="0646c07" id="0646c07"></a><br>　大人放光明，　　於其面門出，<a 
name="0646c08" id="0646c08"></a><br>　是光為何義？　　唯願大慈說。<a 
name="0646c09" id="0646c09"></a><br>　齒出勝妙光，　　明&#x8276;甚鮮白，<a 
name="0646c10" id="0646c10"></a><br>　顯現最殊勝，　　隱蔽一切光，<a 
name="0646c11" id="0646c11"></a><br>　於明闇不現，　　以是世間喜。<a 
name="0646c12" id="0646c12"></a><br>　佛悲何所為？　　何人功德起？<a 
name="0646c13" id="0646c13"></a><br>　願說慈所為，　　除斷我等疑。<a 
name="0646c14" id="0646c14"></a><br>　遠離煩惱人，　　非無因緣笑，<a 
name="0646c15" id="0646c15"></a><br>　妙光出面門，　　普照於十方，<a 
name="0646c16" id="0646c16"></a><br>　所作已還攝，　　入於如來頂。<a 
name="0646c17" id="0646c17"></a><br>　此光起佛意，　　為表聖心出，<a 
name="0646c18" id="0646c18"></a><br>　如電晝在空，　　普照而不停。」</span></p><a 
name="0646c19" id="0646c19"></a><p style="text-indent: 0em; margin-left: 0em"><span class="linehead"></span>爾時，佛告阿難：「阿難！此無所發菩薩摩訶<a 
name="0646c20" id="0646c20"></a>薩於未來世過十二劫，當成阿耨多羅三藐<a 
name="0646c21" id="0646c21"></a>三菩提，佛號大光明如來、應供、正遍知、明行<a 
name="0646c22" id="0646c22"></a>足、善逝、世間解、無上士、調御丈夫、天人師、佛、世<a 
name="0646c23" id="0646c23"></a>尊，劫名諸天讚歎，世界名大歡喜。阿難！彼大<a 
name="0646c24" id="0646c24"></a>光明如來、應供、正遍知壽命住一大劫，彼國<a 
name="0646c25" id="0646c25"></a>眾生壽命十二小劫。阿難！譬如他化自在天<a 
name="0646c26" id="0646c26"></a>所受妙樂，彼佛國土眾生所受妙樂亦復如<a 
name="0646c27" id="0646c27"></a>是。」</p><p style="text-indent: 0em; margin-left: 0em"><span class="linehead"></span>爾時，慧命須菩提語無所發菩薩言：「大<a 
name="0646c28" id="0646c28"></a>士！快得善利，如來今日授仁者記，必得阿<a 
name="0646c29" id="0646c29"></a>耨多羅三藐三菩提。」</p><p style="text-indent: 0em; margin-left: 0em"><span class="linehead"></span>無所發菩薩言：「大德須<a 
name="0647a01" id="0647a01"></a>菩提！汝見何法名為成佛？」</p><p style="text-indent: 0em; margin-left: 0em"><span class="linehead"></span>須菩提言：「善男子！<a 
name="0647a02" id="0647a02"></a>我不見有法成阿耨多羅三藐三菩提。」</p><p style="text-indent: 0em; margin-left: 0em"><span class="linehead"></span>問曰：<a 
name="0647a03" id="0647a03"></a>「若大德須菩提若不見有法得成佛，何故誑<a 
name="0647a04" id="0647a04"></a>我大士授於阿耨多羅三藐三菩提記？」</p><p style="text-indent: 0em; margin-left: 0em"><span class="linehead"></span>須菩<a 
name="0647a05" id="0647a05"></a>提言：「善男子！如來與仁者授記必得成佛，是<a 
name="0647a06" id="0647a06"></a>故我作此說。」</p><p style="text-indent: 0em; margin-left: 0em"><span class="linehead"></span>無所發菩薩言：「大德須菩提！諸<a 
name="0647a07" id="0647a07"></a>佛如來如實知法，是故佛言：『汝當得阿耨多<a 
name="0647a08" id="0647a08"></a>羅三藐三菩提。』云何如來如實知法？須菩提！<a 
name="0647a09" id="0647a09"></a>若有菩薩求菩提者，諸佛不與是人授記；若<a 
name="0647a10" id="0647a10"></a>有菩薩不求菩提者，諸佛如來則與授記。<a 
name="0647a11" id="0647a11"></a>諸佛、如來如實知法無授記相，而為眾生種<a 
name="0647a12" id="0647a12"></a>諸善根故，作是記汝當成佛。須菩提！汝<a 
name="0647a13" id="0647a13"></a>見何法而作是言：『大士必得阿耨多羅三藐<a 
name="0647a14" id="0647a14"></a>三菩提。』」</p><p style="text-indent: 0em; margin-left: 0em"><span class="linehead"></span>須菩提言：「善男子！諸佛如來依世俗<a 
name="0647a15" id="0647a15"></a>文字而說授記，我諸聲聞隨佛世尊故如是<a 
name="0647a16" id="0647a16"></a>說。」</p><p style="text-indent: 0em; margin-left: 0em"><span class="linehead"></span>無所發菩薩言：「大德須菩提！夫文字者，<a 
name="0647a17" id="0647a17"></a>若依世俗名為文字、若於聖人則非文字。何<a 
name="0647a18" id="0647a18"></a>以故？聖人所說皆是真實，世俗言語悉為虛<a 
name="0647a19" id="0647a19"></a>妄。是故，大德須菩提！不應以此世俗邪語聖<a 
name="0647a20" id="0647a20"></a>法中說。大德須菩提！諸菩薩等為護眾生，<a 
name="0647a21" id="0647a21"></a>若聞甚深第一義諦驚怖不信，是故聖人以<a 
name="0647a22" id="0647a22"></a>大悲心捨真實法而說世間虛妄之語，為欲<a 
name="0647a23" id="0647a23"></a>將護毛道凡夫，終不為聖作如是說。若為聖<a 
name="0647a24" id="0647a24"></a>人則說實法，以此實法聖所愛樂。何等名<a 
name="0647a25" id="0647a25"></a>為聖人實法？大德須菩提！聖實法者，菩提之<a 
name="0647a26" id="0647a26"></a>法本性常寂名為真實。如菩提相本性清淨，<a 
name="0647a27" id="0647a27"></a>一切諸法亦如是相，是則名為聖人實法。」</p><p style="text-indent: 0em; margin-left: 0em"><span class="linehead"></span>須<a 
name="0647a28" id="0647a28"></a>菩提言：「善男子！有四真諦名為實諦。何等<a 
name="0647a29" id="0647a29"></a>為四？苦諦、集諦、滅諦、道諦。」</p><p style="text-indent: 0em; margin-left: 0em"><span class="linehead"></span>無所發菩薩言：<a 
name="0647b01" id="0647b01"></a>「大德須菩提！汝不說苦是有為耶？」</p><p style="text-indent: 0em; margin-left: 0em"><span class="linehead"></span>須菩提言：<a 
name="0647b02" id="0647b02"></a>「如是，善男子！我常說苦是有為法。」</p><p style="text-indent: 0em; margin-left: 0em"><span class="linehead"></span>無所發菩<a 
name="0647b03" id="0647b03"></a>薩言：「大德須菩提！如來常說一切有為皆是<a 
name="0647b04" id="0647b04"></a>虛妄。」</p><p style="text-indent: 0em; margin-left: 0em"><span class="linehead"></span>須菩提言：「如是，善男子！如來常說有<a 
name="0647b05" id="0647b05"></a>為之法皆是虛妄。」</p><p style="text-indent: 0em; margin-left: 0em"><span class="linehead"></span>無所發菩薩言：「若如是者，<a 
name="0647b06" id="0647b06"></a>汝云何言苦是實諦？大德須菩提！若言苦是<a 
name="0647b07" id="0647b07"></a>有為法者，即是虛妄。」</p><p style="text-indent: 0em; margin-left: 0em"><span class="linehead"></span>須菩提言：「善男子！苦<a 
name="0647b08" id="0647b08"></a>是有為，虛妄不實。我說知苦以為實諦。」</p><p style="text-indent: 0em; margin-left: 0em"><span class="linehead"></span>無所<a 
name="0647b09" id="0647b09"></a>發菩薩言：「須菩提！若苦是有為，虛妄不實，<a 
name="0647b10" id="0647b10"></a>知彼苦智亦應虛妄，非是真實。」</p><p style="text-indent: 0em; margin-left: 0em"><span class="linehead"></span>須菩提言：<a 
name="0647b11" id="0647b11"></a>「善男子！如是如是，知苦智者亦是虛妄。」</p><p style="text-indent: 0em; margin-left: 0em"><span class="linehead"></span>無<a 
name="0647b12" id="0647b12"></a>所發菩薩言：「大德須菩提！若如是者，云何<a 
name="0647b13" id="0647b13"></a>知苦是聖諦智？」</p><p style="text-indent: 0em; margin-left: 0em"><span class="linehead"></span>須菩提言：「善男子！滅諦是<a 
name="0647b14" id="0647b14"></a>無為法。若爾，何故非聖諦？」</p><p style="text-indent: 0em; margin-left: 0em"><span class="linehead"></span>無所發菩薩言：「大<a 
name="0647b15" id="0647b15"></a>德須菩提！滅何等法名為滅諦？為即自滅故<a 
name="0647b16" id="0647b16"></a>名為滅？更有所滅稱為滅耶？」</p><p style="text-indent: 0em; margin-left: 0em"><span class="linehead"></span>須菩提言：「善<a 
name="0647b17" id="0647b17"></a>男子！有為說者言滅盡諸苦名為滅諦。」</p><p style="text-indent: 0em; margin-left: 0em"><span class="linehead"></span>無<a 
name="0647b18" id="0647b18"></a>所發菩薩言：「須菩提！汝不說苦是有為，虛妄<a 
name="0647b19" id="0647b19"></a>不實耶？」</p><p style="text-indent: 0em; margin-left: 0em"><span class="linehead"></span>須菩提言：「如是，善男子！我向說言：<a 
name="0647b20" id="0647b20"></a>『苦是有為法，虛妄不實。』」</p><p style="text-indent: 0em; margin-left: 0em"><span class="linehead"></span>無所發菩薩言：「大德<a 
name="0647b21" id="0647b21"></a>須菩提！若法虛妄不實，是法無滅。若如是<a 
name="0647b22" id="0647b22"></a>者，云何而言滅盡諸苦名為滅諦？」</p><p style="text-indent: 0em; margin-left: 0em"><span class="linehead"></span>爾時，慧命<a 
name="0647b23" id="0647b23"></a>須菩提白無所發菩薩摩訶薩言：「善男子！我<a 
name="0647b24" id="0647b24"></a>於大士如是無礙樂說辯才生隨喜心。善男<a 
name="0647b25" id="0647b25"></a>子！願諸眾生皆得是辯才。」</p><p style="text-indent: 0em; margin-left: 0em"><span class="linehead"></span>須菩提言：「善<a 
name="0647b26" id="0647b26"></a>男子！何者是諸菩薩摩訶薩實諦證智？」</p><p style="text-indent: 0em; margin-left: 0em"><span class="linehead"></span>無所<a 
name="0647b27" id="0647b27"></a>發菩薩言：「須菩提！一切諸法與實諦行不相<a 
name="0647b28" id="0647b28"></a>違背，是故證一切法名證實諦。須菩提！一<a 
name="0647b29" id="0647b29"></a>切諸法從因緣生，能如實知因緣生法名為<a 
name="0647c01" id="0647c01"></a>實諦。一切法空如實知空名實諦，證空者名<a 
name="0647c02" id="0647c02"></a>證實諦；一切諸法不生，證諸法不生名為證<a 
name="0647c03" id="0647c03"></a>實諦。隨何法證於實諦，於彼法中乃至無有<a 
name="0647c04" id="0647c04"></a>一法可取、一法可捨。須菩提！是名諸菩薩摩<a 
name="0647c05" id="0647c05"></a>訶薩證實智。須菩提！言實諦者，即是宣說<a 
name="0647c06" id="0647c06"></a>無分別法。何以故？須菩提！所有分別者皆<a 
name="0647c07" id="0647c07"></a>是邪法。須菩提！汝向所言：『大士快得善利，<a 
name="0647c08" id="0647c08"></a>授阿耨多羅三藐三菩提記必得成佛。』須菩<a 
name="0647c09" id="0647c09"></a>提！若人自謂快得善利，佛則不與是人授記；<a 
name="0647c10" id="0647c10"></a>若人遠離快得善利，如是之人佛則授記。若<a 
name="0647c11" id="0647c11"></a>人於得利養不生歡喜、若失利養亦不憂惱，<a 
name="0647c12" id="0647c12"></a>是人授記；若人不離世間而得涅槃，是人<a 
name="0647c13" id="0647c13"></a>授記；若人不捨凡法而證聖道，是人授記；<a 
name="0647c14" id="0647c14"></a>若人聞得記不喜，是人授記。」</p><p style="text-indent: 0em; margin-left: 0em"><span class="linehead"></span>須菩提言：「善<a 
name="0647c15" id="0647c15"></a>男子！所向所知，若如是知，其義甚深。」</p><p style="text-indent: 0em; margin-left: 0em"><span class="linehead"></span>無所<a 
name="0647c16" id="0647c16"></a>發菩薩言：「須菩提！若人不見有去來，是人<a 
name="0647c17" id="0647c17"></a>則知甚深。」</p><p style="text-indent: 0em; margin-left: 0em"><span class="linehead"></span>須菩提言：「此甚深法難可得知。」</p><a 
name="0647c18" id="0647c18"></a><p style="text-indent: 0em; margin-left: 0em"><span class="linehead"></span>無所發菩薩言：「須菩提！若人欲見是甚深，<a 
name="0647c19" id="0647c19"></a>是人則不能見。」</p><p style="text-indent: 0em; margin-left: 0em"><span class="linehead"></span>須菩提言：「如是知者，難可<a 
name="0647c20" id="0647c20"></a>了知。」</p><p style="text-indent: 0em; margin-left: 0em"><span class="linehead"></span>無所發菩薩言：「須菩提！無修行者亦<a 
name="0647c21" id="0647c21"></a>難了知。」</p><p style="text-indent: 0em; margin-left: 0em"><span class="linehead"></span>須菩提言：「善男子！何等眾生於甚<a 
name="0647c22" id="0647c22"></a>深法能生信心？」</p><p style="text-indent: 0em; margin-left: 0em"><span class="linehead"></span>無所發菩薩言：「須菩提！若<a 
name="0647c23" id="0647c23"></a>人已曾供養過去無量佛，是人能信。須菩<a 
name="0647c24" id="0647c24"></a>提！若人不能種諸善根、亦不修行供養諸佛，<a 
name="0647c25" id="0647c25"></a>如是之人終不能得聞此法門。」</p><p style="text-indent: 0em; margin-left: 0em"><span class="linehead"></span>須菩提言：<a 
name="0647c26" id="0647c26"></a>「善男子！云何得為供養諸佛？」</p><p style="text-indent: 0em; margin-left: 0em"><span class="linehead"></span>無所發菩薩<a 
name="0647c27" id="0647c27"></a>言：「若人能住如實修行，是人名為供養諸<a 
name="0647c28" id="0647c28"></a>佛。」</p><p style="text-indent: 0em; margin-left: 0em"><span class="linehead"></span>須菩提言：「善男子！云何能住如實修行？」</p><a 
name="0647c29" id="0647c29"></a><p style="text-indent: 0em; margin-left: 0em"><span class="linehead"></span>無所發菩薩言：「若人能為諸眾生發心修行。」</p><a 
name="0648a01" id="0648a01"></a><p style="text-indent: 0em; margin-left: 0em"><span class="linehead"></span>須菩提言：「云何為諸眾生發心修行？」</p><p style="text-indent: 0em; margin-left: 0em"><span class="linehead"></span>無所發<a 
name="0648a02" id="0648a02"></a>菩薩言：「若能不捨大慈、大悲。」</p><p style="text-indent: 0em; margin-left: 0em"><span class="linehead"></span>須菩提言：「何等<a 
name="0648a03" id="0648a03"></a>名為菩薩大慈？」</p><p style="text-indent: 0em; margin-left: 0em"><span class="linehead"></span>無所發菩薩言：「若有菩薩能<a 
name="0648a04" id="0648a04"></a>捨身命及諸善根，施與眾生而不求報恩，是<a 
name="0648a05" id="0648a05"></a>名大慈。」</p><p style="text-indent: 0em; margin-left: 0em"><span class="linehead"></span>須菩提言：「何等名為菩薩大悲？」</p><p style="text-indent: 0em; margin-left: 0em"><span class="linehead"></span>無所<a 
name="0648a06" id="0648a06"></a>發菩薩言：「若菩薩先與眾生無上菩提，然後<a 
name="0648a07" id="0648a07"></a>自證，是名大悲。」</p><p style="text-indent: 0em; margin-left: 0em"><span class="linehead"></span>說此甚深法門時，七萬六<a 
name="0648a08" id="0648a08"></a>千眾生發阿耨多羅三藐三菩提心，二百比<a 
name="0648a09" id="0648a09"></a>丘遠離諸漏心得解脫。</p><a 
name="0648a10" id="0648a10"></a><p style="text-indent: 0em; margin-left: 0em"><span class="linehead"></span>爾時，會中有一天子名善思惟，白佛言：「世尊！<a 
name="0648a11" id="0648a11"></a>云何菩薩住佛菩提根本行處？」</p><p style="text-indent: 0em; margin-left: 0em"><span class="linehead"></span>佛言：「天子！菩<a 
name="0648a12" id="0648a12"></a>薩若能成就深直之心，發無上意，是名菩提<a 
name="0648a13" id="0648a13"></a>根本住處。」</p><p style="text-indent: 0em; margin-left: 0em"><span class="linehead"></span>善思惟天子言：「如是發心諸菩薩<a 
name="0648a14" id="0648a14"></a>等，以何等法而為境界？」</p><p style="text-indent: 0em; margin-left: 0em"><span class="linehead"></span>佛言：「若能修行布施<a 
name="0648a15" id="0648a15"></a>境界而不悕求報恩等門、若能修行持戒境<a 
name="0648a16" id="0648a16"></a>界而不分別持戒行門、若能修行忍辱境界<a 
name="0648a17" id="0648a17"></a>而不見盡滅法門、若能修行精進境界而不<a 
name="0648a18" id="0648a18"></a>發起修行等門、常行禪境界而能現見一<a 
name="0648a19" id="0648a19"></a>切法門、修行般若境界而不見彼無戲論<a 
name="0648a20" id="0648a20"></a>門現前、常求聞慧境界而不見於語言等門<a 
name="0648a21" id="0648a21"></a>現前、修行舍摩他境界而見諸法本來清<a 
name="0648a22" id="0648a22"></a>淨寂靜法門、修行毘婆舍那境界而一切<a 
name="0648a23" id="0648a23"></a>法不可見門現前、修行四念處境界而無念<a 
name="0648a24" id="0648a24"></a>無思惟門現前、修行四正勤境界而無所<a 
name="0648a25" id="0648a25"></a>作門現前、修行四如意足境界而斷一切願<a 
name="0648a26" id="0648a26"></a>欲門現前、修行五根境界而過諸根法門現<a 
name="0648a27" id="0648a27"></a>前、修行五力境界而不破壞法門現前、修<a 
name="0648a28" id="0648a28"></a>行七覺分境界而佛菩提門現前、修行八聖<a 
name="0648a29" id="0648a29"></a>道境界為救行邪道眾生故、修行教化眾生<a 
name="0648b01" id="0648b01"></a>境界而無眾生無度脫法門現前、修行斷煩<a 
name="0648b02" id="0648b02"></a>惱境界而見諸法本性離煩惱門現前、修行<a 
name="0648b03" id="0648b03"></a>諸波羅蜜境界而不著於此岸彼岸故、修行<a 
name="0648b04" id="0648b04"></a>世間境界而涅槃門現前、修行涅槃境界<a 
name="0648b05" id="0648b05"></a>而不行諸行門現前、修行生境界而不生不<a 
name="0648b06" id="0648b06"></a>滅門現前、修行陰境界而無煩惱門現前、<a 
name="0648b07" id="0648b07"></a>修行界境界而無差別門現前、修行入境<a 
name="0648b08" id="0648b08"></a>界而聖入門現前、修行聞法境界而寂<a 
name="0648b09" id="0648b09"></a>靜禪定門現前、修行說法境界而無言說門<a 
name="0648b10" id="0648b10"></a>現前、修行成就色相境界而法身門現前、<a 
name="0648b11" id="0648b11"></a>修行轉法輪境界而不轉不說門現前、修行<a 
name="0648b12" id="0648b12"></a>聲聞境界而諸佛法門現前、修行辟支佛<a 
name="0648b13" id="0648b13"></a>境界而行諸菩薩勝行門現前，天子！是名<a 
name="0648b14" id="0648b14"></a>菩薩摩訶薩境界。」</p><p style="text-indent: 0em; margin-left: 0em"><span class="linehead"></span>善思惟天子白佛言：「世<a 
name="0648b15" id="0648b15"></a>尊！何等名為諸菩薩行？」</p><p style="text-indent: 0em; margin-left: 0em"><span class="linehead"></span>佛言：「天子！自捨己<a 
name="0648b16" id="0648b16"></a>樂，能與一切眾生樂；常在世間而能持戒、多<a 
name="0648b17" id="0648b17"></a>聞，心無放逸；常在涅槃而不捨大悲，涅槃<a 
name="0648b18" id="0648b18"></a>門現前而不求證。為化眾生故，隨順世間行，<a 
name="0648b19" id="0648b19"></a>護諸眾生。能於眾生其心平等，令一切眾<a 
name="0648b20" id="0648b20"></a>生得清淨心，於一切眾生心無差別，所有之<a 
name="0648b21" id="0648b21"></a>物與一切共。為人說法不為飲食，畜清淨物<a 
name="0648b22" id="0648b22"></a>而常知足，常樂空閑，正念思惟，常處大眾說<a 
name="0648b23" id="0648b23"></a>法不懈。入城邑、聚落，慈悲現前，不求讚歎、<a 
name="0648b24" id="0648b24"></a>供養、恭敬，常能遠離世間雜語。凡有言說<a 
name="0648b25" id="0648b25"></a>不違佛法，廣略得所，愛語柔軟，一切身分禮<a 
name="0648b26" id="0648b26"></a>敬三寶，先意問訊。心常愛樂第一義諦，於一<a 
name="0648b27" id="0648b27"></a>切法心無所著，於諸資生心不貪染。常近聖<a 
name="0648b28" id="0648b28"></a>人，遠離非法。愛法如身，重佛如命，愛敬修行<a 
name="0648b29" id="0648b29"></a>猶如身首。於一切衣服、飲食、臥具、湯藥、資生<a 
name="0648c01" id="0648c01"></a>之事得少為足，敬重師長猶如世尊，乃至喪<a 
name="0648c02" id="0648c02"></a>失身命終不捨於菩提之心。初夜、後夜精勤<a 
name="0648c03" id="0648c03"></a>修行，禪定三昧常現在前。如所聞法思惟正<a 
name="0648c04" id="0648c04"></a>觀，以微妙慧求於解脫。若修習清淨無垢濁<a 
name="0648c05" id="0648c05"></a>心，能捨一切所有之物，觀於內身，不隨外身。<a 
name="0648c06" id="0648c06"></a>能捨所施，遠離瞋恚；能滅愚癡，增長般若；能<a 
name="0648c07" id="0648c07"></a>護於戒，不違修行。</p><p style="text-indent: 0em; margin-left: 0em"><span class="linehead"></span>「於一切處生柔軟心、於<a 
name="0648c08" id="0648c08"></a>一切處智慧為首，不顛倒心，無垢光明。心常<a 
name="0648c09" id="0648c09"></a>修諸波羅蜜，心不捨精進，常求善根。如所<a 
name="0648c10" id="0648c10"></a>聞法而不忘失，如所聞法而為他說。離諸<a 
name="0648c11" id="0648c11"></a>供養、飲食等心，常護諸根、常在定心、常隨順<a 
name="0648c12" id="0648c12"></a>涅槃心、常不捨世間心，得失、利衰、毀譽、稱譏、<a 
name="0648c13" id="0648c13"></a>苦樂不能動心。</p><p style="text-indent: 0em; margin-left: 0em"><span class="linehead"></span>「於一切處生如是心：布施<a 
name="0648c14" id="0648c14"></a>得大富、持戒生天人、忍辱得端政、精進<a 
name="0648c15" id="0648c15"></a>捨煩惱、禪定三昧得心柔軟、修習般若能知<a 
name="0648c16" id="0648c16"></a>世間出世間法、修行四攝無諸過失、修行四<a 
name="0648c17" id="0648c17"></a>無量心無憍慢、修行諦捨滅慧得寂靜調柔、<a 
name="0648c18" id="0648c18"></a>修行禪定得自在心、修習三昧得於深心、修<a 
name="0648c19" id="0648c19"></a>行於諦如實知諸法、修行於定遠離諸見、修<a 
name="0648c20" id="0648c20"></a>行無相得無分別、修行無願得無著心、修<a 
name="0648c21" id="0648c21"></a>行諸波羅蜜得究竟大乘心、修行方便波羅<a 
name="0648c22" id="0648c22"></a>蜜得一切智智處、修行菩薩十地滿足諸菩<a 
name="0648c23" id="0648c23"></a>薩行、親近善知識得一切功德門、敬順和<a 
name="0648c24" id="0648c24"></a>上阿闍梨能得隨順一切諸佛、知自身心得<a 
name="0648c25" id="0648c25"></a>一切種智、習無憍慢得大威勢、恭敬禮拜<a 
name="0648c26" id="0648c26"></a>一切眾生得諸眾生無能見頂、修行種種布<a 
name="0648c27" id="0648c27"></a>施得具足妙相身、隨順諸眾生得具足八十<a 
name="0648c28" id="0648c28"></a>種好、說大乘法得墮自在地、教眾生發菩<a 
name="0648c29" id="0648c29"></a>提心得不退地、說諸法空能斷煩惱及煩惱<a 
name="0649a01" id="0649a01"></a>習、以法布施得四無礙、與眾生念得陀羅尼、<a 
name="0649a02" id="0649a02"></a>令眾生知法得四無礙、與眾生樂說因得無錯<a 
name="0649a03" id="0649a03"></a>謬記、於羸劣眾生起忍辱心得那羅延身、於<a 
name="0649a04" id="0649a04"></a>破戒眾生起忍辱心得諸眾生見者恭敬心、<a 
name="0649a05" id="0649a05"></a>能滅瞋恨心眾生得常定心、勤修精進得速<a 
name="0649a06" id="0649a06"></a>證法修行、以三昧施諸眾生得陰密藏相、施<a 
name="0649a07" id="0649a07"></a>與威儀得一切普莊嚴事、令眾生近善知<a 
name="0649a08" id="0649a08"></a>識得佛、菩薩、聲聞、辟支佛常現在前、捨於欲<a 
name="0649a09" id="0649a09"></a>心常為一切世間所信、捨於瞋心得一切世<a 
name="0649a10" id="0649a10"></a>間之所愛樂、捨慳嫉心得一切名聞利養、能<a 
name="0649a11" id="0649a11"></a>與眾生作依止處得一切世間之所歸依、<a 
name="0649a12" id="0649a12"></a>捨一切供養恭敬讚歎得法喜食得美名聞、<a 
name="0649a13" id="0649a13"></a>施先問訊得清淨言音、施於愛語得梵音<a 
name="0649a14" id="0649a14"></a>聲、施柔軟語得迦陵頻伽聲、遠離瞋恨得<a 
name="0649a15" id="0649a15"></a>諸世間勝妙之身、不誑眾生得悉為一切世<a 
name="0649a16" id="0649a16"></a>間所信、不說他過得不入胎、遠離殺生得<a 
name="0649a17" id="0649a17"></a>壽無量命、遠離劫盜得以虛空而為庫藏、<a 
name="0649a18" id="0649a18"></a>捨所愛事得如意寶手、迴向菩提得無盡<a 
name="0649a19" id="0649a19"></a>資財、遠離邪婬得大丈夫身、遠離妄語得<a 
name="0649a20" id="0649a20"></a>口業密、遠離兩舌得不失菩提心、遠離惡<a 
name="0649a21" id="0649a21"></a>口得一切世間讚歎、遠離綺語得不壞眷屬、<a 
name="0649a22" id="0649a22"></a>遠離貪心得無盡藏、遠離瞋心得與一切眾<a 
name="0649a23" id="0649a23"></a>生而作橋梁、遠離邪見得於正見教化眾生、<a 
name="0649a24" id="0649a24"></a>住於大乘得佛十力、能施一切不求果報得<a 
name="0649a25" id="0649a25"></a>十八不共法、捨諸所著得四無畏。</p><p style="text-indent: 0em; margin-left: 0em"><span class="linehead"></span>「天子！若我<a 
name="0649a26" id="0649a26"></a>廣說如是菩薩無量境界、菩薩無量修行者，<a 
name="0649a27" id="0649a27"></a>乃至百千萬億劫不能窮盡。天子！是名菩薩<a 
name="0649a28" id="0649a28"></a>境界修行。天子！若菩薩如是成就境界、如是<a 
name="0649a29" id="0649a29"></a>修行，於得菩提則為不難。」</p><p style="text-indent: 0em; margin-left: 0em"><span class="linehead"></span>善思惟天子言：<a 
name="0649b01" id="0649b01"></a>「世尊！云何菩薩名為安隱？」</p><p style="text-indent: 0em; margin-left: 0em"><span class="linehead"></span>佛言：「天子！若菩<a 
name="0649b02" id="0649b02"></a>薩常不捨離三昧，而不依三昧生。得三昧已，<a 
name="0649b03" id="0649b03"></a>隨有利益眾生之處彼彼處生。天子！菩薩如<a 
name="0649b04" id="0649b04"></a>是名為安隱。」</p><p style="text-indent: 0em; margin-left: 0em"><span class="linehead"></span>善思惟天子言：「世尊！云何菩<a 
name="0649b05" id="0649b05"></a>薩名為寂靜？」</p><p style="text-indent: 0em; margin-left: 0em"><span class="linehead"></span>佛言：「天子！若菩薩見一切真<a 
name="0649b06" id="0649b06"></a>如法界實際，是菩薩處於大眾而能寂靜。<a 
name="0649b07" id="0649b07"></a>應如是知，天子！是則名為菩薩寂靜。天子！<a 
name="0649b08" id="0649b08"></a>若菩薩不起二處心，名為菩薩寂靜。」</p><p style="text-indent: 0em; margin-left: 0em"><span class="linehead"></span>天子言：<a 
name="0649b09" id="0649b09"></a>「世尊！菩薩云何名為常在三昧？」</p><p style="text-indent: 0em; margin-left: 0em"><span class="linehead"></span>佛言：「天子！若<a 
name="0649b10" id="0649b10"></a>菩薩心常不求一切諸事、不見一法可取、不<a 
name="0649b11" id="0649b11"></a>見一法可捨，是菩薩隨所見法悉知空寂，無<a 
name="0649b12" id="0649b12"></a>有真實。天子！菩薩如是，名為常在三昧。」</p><p style="text-indent: 0em; margin-left: 0em"><span class="linehead"></span>善<a 
name="0649b13" id="0649b13"></a>思惟天子言：「世尊！菩薩云何名為到一切處？」</p><a 
name="0649b14" id="0649b14"></a><p style="text-indent: 0em; margin-left: 0em"><span class="linehead"></span>佛言：「天子！若菩薩能見自身及諸眾生平等<a 
name="0649b15" id="0649b15"></a>空寂，天子！菩薩如是名為到一切處。」</p><p style="text-indent: 0em; margin-left: 0em"><span class="linehead"></span>善思<a 
name="0649b16" id="0649b16"></a>惟天子言：「世尊！云何菩薩名為調伏？」</p><p style="text-indent: 0em; margin-left: 0em"><span class="linehead"></span>佛言：<a 
name="0649b17" id="0649b17"></a>「天子！若菩薩一切分別所不能動，名為調伏。」</p><a 
name="0649b18" id="0649b18"></a><p style="text-indent: 0em; margin-left: 0em"><span class="linehead"></span>天子言：「云何菩薩名為得滅？」</p><p style="text-indent: 0em; margin-left: 0em"><span class="linehead"></span>佛言：「若菩薩<a 
name="0649b19" id="0649b19"></a>不染、不淨，名為得滅。」</p><p style="text-indent: 0em; margin-left: 0em"><span class="linehead"></span>善思惟天子言：「世尊！<a 
name="0649b20" id="0649b20"></a>如我解佛所說義者，依止自心而得菩提。世<a 
name="0649b21" id="0649b21"></a>尊！菩薩如是離諸煩惱，如是如是取於佛法。<a 
name="0649b22" id="0649b22"></a>世尊！諸佛法者，無所從來、去無所至。世尊！<a 
name="0649b23" id="0649b23"></a>於諸法中清淨智，名為菩提。」</p><p style="text-indent: 0em; margin-left: 0em"><span class="linehead"></span>「天子！菩薩如是<a 
name="0649b24" id="0649b24"></a>隨順忍辱，名為菩提。能如是知，名為一切智<a 
name="0649b25" id="0649b25"></a>者。」</p><p style="text-indent: 0em; margin-left: 0em"><span class="linehead"></span>「世尊！若能入如是平等法界，是菩薩名<a 
name="0649b26" id="0649b26"></a>為成就檀波羅蜜；若能如是知得成就平等<a 
name="0649b27" id="0649b27"></a>法界，是菩薩名為成就尸波羅蜜；若能如是<a 
name="0649b28" id="0649b28"></a>知忍平等法界，名為成就忍辱波羅蜜；若能<a 
name="0649b29" id="0649b29"></a>於此法門修行聞、思、修、慧，名為成就毘離耶<a 
name="0649c01" id="0649c01"></a>波羅蜜；若能思惟是法平等法界，名為成就<a 
name="0649c02" id="0649c02"></a>禪波羅蜜；若能了達如是法平等法界，名為<a 
name="0649c03" id="0649c03"></a>般若波羅蜜。世尊！若人能信此法門者，是<a 
name="0649c04" id="0649c04"></a>人名為見法、名為證法、名降伏魔。世尊！若<a 
name="0649c05" id="0649c05"></a>人能說此法門者，是人於如來所轉法輪而<a 
name="0649c06" id="0649c06"></a>得隨轉。世尊！若人能得此法門者，是人名得<a 
name="0649c07" id="0649c07"></a>最上妙法。」</p><p style="text-indent: 0em; margin-left: 0em"><span class="linehead"></span>爾時，世尊於善思惟天子所說法<a 
name="0649c08" id="0649c08"></a>門讚言：「善哉，善哉。天子！如是如是，如汝所<a 
name="0649c09" id="0649c09"></a>說。天子！一切諸佛阿耨多羅三藐三菩提<a 
name="0649c10" id="0649c10"></a>藏皆悉在此法門中攝。天子！一切諸佛所有<a 
name="0649c11" id="0649c11"></a>意趣於此法門皆已示現。天子！若人聞此<a 
name="0649c12" id="0649c12"></a>法門者，當知是菩薩快得善利。天子！若人<a 
name="0649c13" id="0649c13"></a>手執此法門者，當知是菩薩得大法藏。天子！<a 
name="0649c14" id="0649c14"></a>若人攝受此法門者，當知是菩薩名為可信<a 
name="0649c15" id="0649c15"></a>者、名為受持如來密藏者、名為以最上供養<a 
name="0649c16" id="0649c16"></a>供養如來者、名為攝受如來法門者。天子！<a 
name="0649c17" id="0649c17"></a>若人聞此法門、聞已能信者，當知是菩薩名<a 
name="0649c18" id="0649c18"></a>為報如來恩。天子！若人信此法門者，當知<a 
name="0649c19" id="0649c19"></a>是菩薩於十方界無有闇障。」</p><p style="text-indent: 0em; margin-left: 0em"><span class="linehead"></span>爾時，世尊告一<a 
name="0649c20" id="0649c20"></a>切大眾唱如是言：「誰能於未來世護持此法<a 
name="0649c21" id="0649c21"></a>門？」</p><a 
name="0649c22" id="0649c22"></a><p style="text-indent: 0em; margin-left: 0em"><span class="linehead"></span>爾時，無所發菩薩即從座起，偏袒右肩，右膝<a 
name="0649c23" id="0649c23"></a>著地，合掌向佛而作是言：「世尊！我當能於<a 
name="0649c24" id="0649c24"></a>未來世護持此法門。世尊！若菩薩有所發者，<a 
name="0649c25" id="0649c25"></a>不能護持此法。是故，我不發、不起、不受，於一<a 
name="0649c26" id="0649c26"></a>切眾生平等心，能護持此甚深無生法忍法<a 
name="0649c27" id="0649c27"></a>門。我遠離飲食心，不求一切供養、恭敬、讚歎。<a 
name="0649c28" id="0649c28"></a>何以故？世尊！若依供養、恭敬者，不能護持<a 
name="0649c29" id="0649c29"></a>此法。世尊！於如來滅後，若有人聞此法能<a 
name="0650a01" id="0650a01"></a>受、能持、能書寫、能讀誦，書寫已乃至受持<a 
name="0650a02" id="0650a02"></a>經卷者，當知皆是無所發菩薩威神力故。」</p><a 
name="0650a03" id="0650a03"></a><p style="text-indent: 0em; margin-left: 0em"><span class="linehead"></span>爾時，世尊讚無所發菩薩言：「善哉，善哉。善男<a 
name="0650a04" id="0650a04"></a>子！若有如是心者，是人則能護持妙法。」</p><p style="text-indent: 0em; margin-left: 0em"><span class="linehead"></span>觀世<a 
name="0650a05" id="0650a05"></a>音菩薩言：「世尊！若人不斷大悲，是人則能<a 
name="0650a06" id="0650a06"></a>護持妙法。是故，我今依大悲心護持此法門。」</p><a 
name="0650a07" id="0650a07"></a><p style="text-indent: 0em; margin-left: 0em"><span class="linehead"></span>彌勒菩薩言：「世尊！若人有大慈心，是人能<a 
name="0650a08" id="0650a08"></a>攝受妙法。何以故？若人多瞋恚，是人不能<a 
name="0650a09" id="0650a09"></a>攝受妙法。是故，我依慈心流通此法門。」</p><p style="text-indent: 0em; margin-left: 0em"><span class="linehead"></span>見<a 
name="0650a10" id="0650a10"></a>者愛樂菩薩言：「世尊！若菩薩眾生見者無<a 
name="0650a11" id="0650a11"></a>厭，是人則能護持妙法。世尊！是故，我於一<a 
name="0650a12" id="0650a12"></a>切眾生不起瞋心，護持此法門。」</p><p style="text-indent: 0em; margin-left: 0em"><span class="linehead"></span>導師菩薩言：<a 
name="0650a13" id="0650a13"></a>「世尊！若菩薩為一切眾生起心：『我拔一切眾<a 
name="0650a14" id="0650a14"></a>生苦。』若一切眾生欲聚集佛菩提、欲度一切<a 
name="0650a15" id="0650a15"></a>眾生，是菩薩能受持此法門。是故，世尊！我為<a 
name="0650a16" id="0650a16"></a>一切眾生成佛菩提。世尊！我先度一切眾生<a 
name="0650a17" id="0650a17"></a>然後自度，而不見能度可度者、亦不見度眾<a 
name="0650a18" id="0650a18"></a>生法。是故，世尊！我畢竟起如是心護持此法<a 
name="0650a19" id="0650a19"></a>門。」</p><p style="text-indent: 0em; margin-left: 0em"><span class="linehead"></span>文殊師利菩薩言：「世尊！世間人顛倒，若<a 
name="0650a20" id="0650a20"></a>人生如是心：『我護持妙法。』即是顛倒。何以故？<a 
name="0650a21" id="0650a21"></a>世尊！菩薩調柔自身、寂靜自身，是菩薩自調<a 
name="0650a22" id="0650a22"></a>柔、自寂靜實法身即是護持妙法。是故，世尊！<a 
name="0650a23" id="0650a23"></a>我自身柔軟、自身寂靜、自身法身即護持妙<a 
name="0650a24" id="0650a24"></a>法。」</p><p style="text-indent: 0em; margin-left: 0em"><span class="linehead"></span>爾時，世尊讚彼護持妙法菩薩言：「善哉，善<a 
name="0650a25" id="0650a25"></a>哉。善男子！汝真是大士。汝今能安樂一切眾<a 
name="0650a26" id="0650a26"></a>生故，護持妙法。護法菩薩正應如是。何以<a 
name="0650a27" id="0650a27"></a>故？此是諸菩薩最妙勝業，所謂護持妙法。善<a 
name="0650a28" id="0650a28"></a>男子！是諸法相應法集法門，若菩薩受持、讀<a 
name="0650a29" id="0650a29"></a>誦、修行，是菩薩於諸佛所得光明現前，一切<a 
name="0650b01" id="0650b01"></a>諸佛身不生、不滅；於法中得大光明現前，知<a 
name="0650b02" id="0650b02"></a>一切法非作、非有為；於僧中得光明現前，如<a 
name="0650b03" id="0650b03"></a>來弟子僧無我、無我所；於菩薩修持戒得<a 
name="0650b04" id="0650b04"></a>光明現前，菩薩於諸學中大悲為根本；得<a 
name="0650b05" id="0650b05"></a>樂說光明現前，一切語言樂說以無生為體。<a 
name="0650b06" id="0650b06"></a>善男子！是法門多行於娑伽羅龍王世界、多<a 
name="0650b07" id="0650b07"></a>行帝釋住處、多行於阿那波達多龍王住<a 
name="0650b08" id="0650b08"></a>處，然後行於閻浮提中。雖行閻浮提，常於諸<a 
name="0650b09" id="0650b09"></a>佛所護眾生中行、於直心不諂曲心眾生中<a 
name="0650b10" id="0650b10"></a>行、於能信深法者，常在如是眾生心手中行。」</p><a 
name="0650b11" id="0650b11"></a><p style="text-indent: 0em; margin-left: 0em"><span class="linehead"></span>如來說此法門時，無所發菩薩、奮迅慧菩薩<a 
name="0650b12" id="0650b12"></a>及彼諸菩薩摩訶薩，及大聲聞，天、龍、夜叉、乾<a 
name="0650b13" id="0650b13"></a>闥婆、阿修羅、迦樓羅、緊那羅、摩&#x777A;羅伽、人非人<a 
name="0650b14" id="0650b14"></a>等，一切大眾聞說此法門歡喜奉行。</p><a 
name="0650b15" id="0650b15"></a><p><span class="juanname">佛說法集經卷第六</span></p>
<hr>【經文資訊】大正藏第 17 冊 No. 0761 佛說法集經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安、廖予慈大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexee34.html?index=T17n0761" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T17n0761_006 by HTTrack Website Copier/3.x [XR&CO'2014], Tue, 07 Jun 2016 06:48:12 GMT -->
</html>
