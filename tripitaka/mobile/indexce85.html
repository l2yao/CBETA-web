<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T22n1425_001 by HTTrack Website Copier/3.x [XR&CO'2014], Tue, 07 Jun 2016 06:51:43 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=404070753&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT22n1425&amp;utmp=%2Fmobile%2Findex.php%3Findex%3DT22n1425_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第22冊<br/>No.1425 摩訶僧祇律 (40卷)<br/>【東晉 佛陀跋陀羅共法顯譯】<br/>第 1 卷</p>
	<a href="indexce0e.html?index=T22n1425_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T22">
<div class="root" id="1425" sutra_name="摩訶僧祇律" sutra_juan="[卷1]">　
<a 
name="0227a01" id="0227a01"></a><a 
name="0227a02" id="0227a02"></a><p style="margin-left: 2em"><span class="juannum">No. 1425 [cf. Nos. 1426, 1427]</span></p><a 
name="0227a03" id="0227a03"></a><p><span class="juanname">摩訶僧祇律卷第一<span class="note">(初比丘僧戒法學)</span></span></p><a 
name="0227a04" id="0227a04"></a><a 
name="0227a05" id="0227a05"></a><p style="margin-left: 4em"><span class="byline">東晉天竺三藏佛陀跋陀羅<a 
name="0227a06" id="0227a06"></a>共法顯譯</span></p><a 
name="0227a07" id="0227a07"></a><p style="margin-left: 3em"><span class="headname">明四波羅夷法之一<span class="note">(婬戒之一)</span></span></p><a 
name="0227a08" id="0227a08"></a><p style="text-indent: 0em; margin-left: 0em"><span class="linehead"></span>若篤信善男子欲得五事利益者，當盡受持<a 
name="0227a09" id="0227a09"></a>此律。何等五？若善男子欲建立佛法者，當盡<a 
name="0227a10" id="0227a10"></a>受持此律。欲令正法久住者，當盡受持此律。<a 
name="0227a11" id="0227a11"></a>不欲有疑悔請問他人者，當盡受持此律。諸<a 
name="0227a12" id="0227a12"></a>有比丘、比丘尼犯罪恐怖，為作依怙者，當盡<a 
name="0227a13" id="0227a13"></a>受持此律。欲遊化諸方而無礙者，當盡受持<a 
name="0227a14" id="0227a14"></a>此律。是名篤信善男子受持此律，得五事利益。</p><a 
name="0227a15" id="0227a15"></a><p>　<span class="lg">　　若能盡受持，　　調御威儀戒；<a 
name="0227a16" id="0227a16"></a><br>　五事功德利，　　世尊之所說。<a 
name="0227a17" id="0227a17"></a><br>　受持此律者，　　如其義善聽；<a 
name="0227a18" id="0227a18"></a><br>　若能盡受持，　　調御戒律儀，<a 
name="0227a19" id="0227a19"></a><br>　建立世尊教，　　是名真佛子。<a 
name="0227a20" id="0227a20"></a><br>　佛法得久住，　　能行正法施，<a 
name="0227a21" id="0227a21"></a><br>　亦無疑悔起，　　請問於他人。<a 
name="0227a22" id="0227a22"></a><br>　比丘比丘尼，　　犯罪得依怙；<a 
name="0227a23" id="0227a23"></a><br>　遊化於諸方，　　所往無罣礙。</span></p><a 
name="0227a24" id="0227a24"></a><p style="text-indent: 0em; margin-left: 0em"><span class="linehead"></span>婆伽婆、三藐三佛陀從本發意所修習者，今<a 
name="0227a25" id="0227a25"></a>已成就，欲度人故住舍衛城，諸天世人恭敬<a 
name="0227a26" id="0227a26"></a>供養、尊重讚歎，名聞十方供養中最。為求福<a 
name="0227a27" id="0227a27"></a>眾生得建立於福，求果眾生得建立於果，苦<a 
name="0227a28" id="0227a28"></a>惱眾生而得安隱，為諸天人開甘露門，於十<a 
name="0227a29" id="0227a29"></a>六大國莫不宗伏、知見自覺。佛所住者，住於<a 
name="0227b01" id="0227b01"></a>天住、住於梵住、住賢聖住、住最勝住、住一切<a 
name="0227b02" id="0227b02"></a>智心，得自在隨意所住，是故如來住舍衛<a 
name="0227b03" id="0227b03"></a>國。</p><p style="text-indent: 0em; margin-left: 0em"><span class="linehead"></span>爾時尊者舍利弗，獨一靜處結加趺坐<a 
name="0227b04" id="0227b04"></a>正受三昧。三昧覺已作是思惟：「有何因緣，諸<a 
name="0227b05" id="0227b05"></a>佛世尊滅度之後法不久住？有何因緣，諸佛<a 
name="0227b06" id="0227b06"></a>世尊滅度之後法教久住？」於是尊者舍利弗，<a 
name="0227b07" id="0227b07"></a>晡時從三昧起詣世尊所，頭面禮足&#x5374;坐一<a 
name="0227b08" id="0227b08"></a>面。坐一面已白佛言：「世尊！我於靜處正受三<a 
name="0227b09" id="0227b09"></a>昧，三昧覺已作是思惟：『有何因緣，諸佛世尊<a 
name="0227b10" id="0227b10"></a>滅度之後法不久住？有何因緣，諸佛世尊滅<a 
name="0227b11" id="0227b11"></a>度之後法教久住？』」</p><p style="text-indent: 0em; margin-left: 0em"><span class="linehead"></span>爾時佛告舍利弗：「有如來<a 
name="0227b12" id="0227b12"></a>不為弟子廣說修多羅、祇夜、授記、伽陀、憂陀<a 
name="0227b13" id="0227b13"></a>那，如是語、本生、方廣、未曾有經。舍利弗！諸佛<a 
name="0227b14" id="0227b14"></a>如來不為聲聞制戒，不立說波羅提木叉法，<a 
name="0227b15" id="0227b15"></a>是故如來滅度之後法不久住。舍利弗！譬如<a 
name="0227b16" id="0227b16"></a>鬘師、鬘師弟子，以種種色花著於案上，不以<a 
name="0227b17" id="0227b17"></a>線連，若四方風吹則隨風散。何以故？無線連<a 
name="0227b18" id="0227b18"></a>故。如是舍利弗！如來不廣為弟子說九部法，<a 
name="0227b19" id="0227b19"></a>不為聲聞制戒，不立說波羅提木叉法，是故<a 
name="0227b20" id="0227b20"></a>如來滅後法不久住。舍利弗！以如來廣為弟<a 
name="0227b21" id="0227b21"></a>子說九部法，為聲聞制戒，立說波羅提木叉<a 
name="0227b22" id="0227b22"></a>法，是故如來滅度之後教法久住。舍利弗！譬<a 
name="0227b23" id="0227b23"></a>如鬘師、鬘師弟子，以種種色花以線連之，若<a 
name="0227b24" id="0227b24"></a>四方風吹不隨風散。所以者何？以線連故。如<a 
name="0227b25" id="0227b25"></a>是舍利弗！如來廣說九部經，為聲聞制戒，立<a 
name="0227b26" id="0227b26"></a>說波羅提木叉法，是以如來滅後法得久住。<a 
name="0227b27" id="0227b27"></a>舍利弗！以是因緣故，教法有久住、有不久住<a 
name="0227b28" id="0227b28"></a>者。」</p><p style="text-indent: 0em; margin-left: 0em"><span class="linehead"></span>爾時尊者舍利弗白佛言：「唯願世尊！廣說<a 
name="0227b29" id="0227b29"></a>九部經，善為聲聞制戒，立說波羅提木叉法，<a 
name="0227c01" id="0227c01"></a>令教法久住，為諸天世人開甘露門。」</p><p style="text-indent: 0em; margin-left: 0em"><span class="linehead"></span>爾時佛<a 
name="0227c02" id="0227c02"></a>告舍利弗：「如來不以無過患因緣而為弟子<a 
name="0227c03" id="0227c03"></a>制戒、立說波羅提木叉法。舍利弗！譬如轉輪<a 
name="0227c04" id="0227c04"></a>聖王不以無過而為婆羅門居士而制刑罰。<a 
name="0227c05" id="0227c05"></a>如是舍利弗！如來亦復如是，不以無過患因<a 
name="0227c06" id="0227c06"></a>緣而為弟子制戒、立說波羅提木叉法。然舍<a 
name="0227c07" id="0227c07"></a>利弗！當來有正信善男子，於佛法中信家非<a 
name="0227c08" id="0227c08"></a>家捨家出家，或有心亂顛倒起於淨想，三毒<a 
name="0227c09" id="0227c09"></a>熾盛而犯諸罪。舍利弗！是時如來當為弟子<a 
name="0227c10" id="0227c10"></a>制戒、立說波羅提木叉法。止！舍利弗！如來自<a 
name="0227c11" id="0227c11"></a>當知時。」</p><p style="text-indent: 0em; margin-left: 0em"><span class="linehead"></span>舍利弗言：「唯然世尊！如來自當知時。」</p><a 
name="0227c12" id="0227c12"></a><p><span class="lg">　是時舍利弗，　　偏袒而合掌，<a 
name="0227c13" id="0227c13"></a><br>　隨順轉法輪，　　請求最勝說。<a 
name="0227c14" id="0227c14"></a><br>　勸請於世尊：　　「今正是其時，<a 
name="0227c15" id="0227c15"></a><br>　願為弟子眾，　　廣制戒律儀。<a 
name="0227c16" id="0227c16"></a><br>　能令佛正法，　　長夜得久住；<a 
name="0227c17" id="0227c17"></a><br>　顯示甘露門，　　開化天人眾。」<a 
name="0227c18" id="0227c18"></a><br>　彼住最後身，　　作此勸請已；<a 
name="0227c19" id="0227c19"></a><br>　爾時最勝告，　　尊者舍利弗：<a 
name="0227c20" id="0227c20"></a><br>「弟子未有罪，　　眾僧悉清淨；<a 
name="0227c21" id="0227c21"></a><br>　諸佛未曾有，　　無過而制戒。<a 
name="0227c22" id="0227c22"></a><br>　譬如世界主，　　王領其國土；<a 
name="0227c23" id="0227c23"></a><br>　無有無過人，　　而加其刑罰。<a 
name="0227c24" id="0227c24"></a><br>　彼喻此亦然，　　世尊天人師；<a 
name="0227c25" id="0227c25"></a><br>　未有無過患，　　而制弟子戒。<a 
name="0227c26" id="0227c26"></a><br>　過患既已起，　　時有犯惡者；<a 
name="0227c27" id="0227c27"></a><br>　是時天人師，　　為眾制律儀。<a 
name="0227c28" id="0227c28"></a><br>　過去、未來世，　　佛眼靡不見；<a 
name="0227c29" id="0227c29"></a><br>　隨其事輕重，　　隨其輕重制。」<a 
name="0228a01" id="0228a01"></a><br>　說此正法時，　　在於祇洹林；<a 
name="0228a02" id="0228a02"></a><br>　舍利弗勸請，　　世尊答如是。</span></p><a 
name="0228a03" id="0228a03"></a><p style="text-indent: 0em; margin-left: 0em"><span class="linehead"></span>爾時諸比丘白佛言：「世尊！云何尊者舍利弗，<a 
name="0228a04" id="0228a04"></a>諸比丘未有過患，而請世尊制戒、立說波羅<a 
name="0228a05" id="0228a05"></a>提木叉法？」佛告諸比丘：「舍利弗不但今日未<a 
name="0228a06" id="0228a06"></a>有過患而請制戒，彼於昔時在一城邑聚落，<a 
name="0228a07" id="0228a07"></a>人民居士未有過患，亦曾請我制諸刑罰。」諸<a 
name="0228a08" id="0228a08"></a>比丘白佛言：「世尊！乃往昔時已有此耶？」佛言：<a 
name="0228a09" id="0228a09"></a>「如是。」諸比丘白佛言：「世尊！願樂欲聞。」</p><p style="text-indent: 0em; margin-left: 0em"><span class="linehead"></span>佛告<a 
name="0228a10" id="0228a10"></a>諸比丘：「過去世時有城名波羅奈，國名迦尸。<a 
name="0228a11" id="0228a11"></a>彼時國王號曰大名稱，以法治化，無有怨敵，<a 
name="0228a12" id="0228a12"></a>布施持戒，汎愛人物、善攝眷屬。法王御世，人<a 
name="0228a13" id="0228a13"></a>民殷盛，富樂豐實，聚落村邑雞飛相接，舉<a 
name="0228a14" id="0228a14"></a>國人民更相敬愛，種種眾伎共相娛樂。時有<a 
name="0228a15" id="0228a15"></a>大臣名曰陶利，多諸策謀，作是思惟：『今此王<a 
name="0228a16" id="0228a16"></a>境自然富樂人民熾盛，城邑聚落雞飛相接，<a 
name="0228a17" id="0228a17"></a>舉國人民更相敬愛，種種眾伎共相娛樂。』時<a 
name="0228a18" id="0228a18"></a>彼大臣往白王言：『今日境界自然富樂人民<a 
name="0228a19" id="0228a19"></a>熾盛，城邑聚落雞飛相接，舉國人民更相敬<a 
name="0228a20" id="0228a20"></a>愛，種種伎樂共相娛樂。願王當為斯等制立<a 
name="0228a21" id="0228a21"></a>刑罰，莫令極樂生諸過患。』王言：『止！止！此言<a 
name="0228a22" id="0228a22"></a>不可。所以者何？過患未起而欲制罰。』臣復白<a 
name="0228a23" id="0228a23"></a>王：『當防未來，莫令極樂生諸過患。』時王作是<a 
name="0228a24" id="0228a24"></a>思惟：『今此大臣聰明智謀，多諸朋黨不可卒<a 
name="0228a25" id="0228a25"></a>制，今若呵責或生咎釁。』爾時國王欲微誨大<a 
name="0228a26" id="0228a26"></a>臣，即說偈言：</p><a 
name="0228a27" id="0228a27"></a><p><span class="lg">「『勢力喜瞋恚，　　難可卒呵制；<a 
name="0228a28" id="0228a28"></a><br>　　橫生人過患，　　此事甚不可。<a 
name="0228a29" id="0228a29"></a><br>　　大人多慈愍，　　知人實有過；<a 
name="0228b01" id="0228b01"></a><br>　　猶尚復觀察，　　哀愍加其罰。<a 
name="0228b02" id="0228b02"></a><br>　　惡人喜惱他，　　不審其過罪；<a 
name="0228b03" id="0228b03"></a><br>　　而加其刑罰，　　自損惡名增。<a 
name="0228b04" id="0228b04"></a><br>　　如王好威怒，　　枉害加良善；<a 
name="0228b05" id="0228b05"></a><br>　　惡名流四遠，　　死則墮惡道。<a 
name="0228b06" id="0228b06"></a><br>　　正法化黎庶，　　身口意清淨；<a 
name="0228b07" id="0228b07"></a><br>　　忍辱行四等，　　是謂人中王。<a 
name="0228b08" id="0228b08"></a><br>　　王為人中上，　　宜制忿怒心：<a 
name="0228b09" id="0228b09"></a><br>　　仁愛恕有罪，　　哀愍加刑罰。』</span></p><a 
name="0228b10" id="0228b10"></a><p style="text-indent: 0em; margin-left: 0em"><span class="linehead"></span>「爾時大臣聞王所說，心大歡喜而說偈言：</p><a 
name="0228b11" id="0228b11"></a><p><span class="lg">「『最勝人中王，　　願永蔭黎庶；<a 
name="0228b12" id="0228b12"></a><br>　　忍辱自調伏，　　道化怨自降。<a 
name="0228b13" id="0228b13"></a><br>　　王德被無外，　　祚隆永無窮；<a 
name="0228b14" id="0228b14"></a><br>　　以道治天下，　　常為天人王。』」</span></p><a 
name="0228b15" id="0228b15"></a><p style="text-indent: 0em; margin-left: 0em"><span class="linehead"></span>佛告諸比丘：「爾時國王大名稱者，豈異人乎？<a 
name="0228b16" id="0228b16"></a>則我身是。時大臣陶利者，舍利弗是。爾時城<a 
name="0228b17" id="0228b17"></a>邑聚落長者居士未有過患，而彼請我令制刑<a 
name="0228b18" id="0228b18"></a>罰。今諸比丘過患未起，而復請我為諸弟子<a 
name="0228b19" id="0228b19"></a>制戒、立說波羅提木叉法。」</p><p style="text-indent: 0em; margin-left: 0em"><span class="linehead"></span>爾時世尊從舍衛<a 
name="0228b20" id="0228b20"></a>城隨所樂住已，於憍薩羅國人間遊行，與大<a 
name="0228b21" id="0228b21"></a>比丘眾五百人前後圍遶，詣憍薩羅國耕田<a 
name="0228b22" id="0228b22"></a>婆羅門聚落。到已於耕田林中住。於是世尊<a 
name="0228b23" id="0228b23"></a>晡時從三昧起，周遍觀察上下諸方又復視<a 
name="0228b24" id="0228b24"></a>前平地，而發微笑往來經行。時舍利弗見世<a 
name="0228b25" id="0228b25"></a>尊從三昧起周遍觀察上下諸方又復視前<a 
name="0228b26" id="0228b26"></a>平地，而發微笑往來經行，見已往詣眾多比<a 
name="0228b27" id="0228b27"></a>丘所，語比丘言：「諸長老！我向見世尊從三昧<a 
name="0228b28" id="0228b28"></a>起，觀察諸方乃至往來經行。諸長老！如來、應<a 
name="0228b29" id="0228b29"></a>供、正遍知，不以無因緣而起微笑。若往請問，<a 
name="0228c01" id="0228c01"></a>必當聞說過去宿命久遠之事。我等今日當<a 
name="0228c02" id="0228c02"></a>詣世尊問如此義，如佛所說我當奉行。」諸比<a 
name="0228c03" id="0228c03"></a>丘聞舍利弗說已，即與舍利弗，共詣世尊所<a 
name="0228c04" id="0228c04"></a>頭面禮足，禮足已隨佛經行。</p><p style="text-indent: 0em; margin-left: 0em"><span class="linehead"></span>時尊者舍利弗<a 
name="0228c05" id="0228c05"></a>白佛言：「向見世尊從三昧起，觀察諸方乃至<a 
name="0228c06" id="0228c06"></a>往來經行，我即往詣眾多比丘所，語比丘言：<a 
name="0228c07" id="0228c07"></a>『諸長老！我向見世尊從三昧起，觀察諸方乃<a 
name="0228c08" id="0228c08"></a>至往來經行。諸長老！如來、應供、正遍知，不以<a 
name="0228c09" id="0228c09"></a>無因緣而笑。若往請問，必當聞說過去宿命<a 
name="0228c10" id="0228c10"></a>久遠之事。我等今日當詣世尊問如此義，如<a 
name="0228c11" id="0228c11"></a>佛所說我當奉行。』不審世尊！有何因緣而發<a 
name="0228c12" id="0228c12"></a>微笑？」</p><p style="text-indent: 0em; margin-left: 0em"><span class="linehead"></span>爾時世尊，出金色臂指地告舍利弗：「汝<a 
name="0228c13" id="0228c13"></a>見此地不？」舍利弗言：「唯然已見。」佛言：「此地<a 
name="0228c14" id="0228c14"></a>是迦葉佛故園林處，此一處是迦葉佛精舍<a 
name="0228c15" id="0228c15"></a>處，此一處是經行處，此一處是坐禪處。」爾時<a 
name="0228c16" id="0228c16"></a>尊者舍利弗，即取僧伽梨襞為四&#x893A;，即布是<a 
name="0228c17" id="0228c17"></a>地。布是地已，偏袒右肩、右膝著地，合掌白佛<a 
name="0228c18" id="0228c18"></a>言：「唯願世尊！坐此座上，當令此地為二佛<a 
name="0228c19" id="0228c19"></a>坐處。」爾時世尊即受而坐，尊者舍利弗禮佛<a 
name="0228c20" id="0228c20"></a>足已，於一面坐而白佛言：「世尊！有幾事利益，<a 
name="0228c21" id="0228c21"></a>如來、應供、正遍知為弟子制戒、立說波羅提<a 
name="0228c22" id="0228c22"></a>木叉法？」佛告舍利弗：「有十事利益故，諸佛如<a 
name="0228c23" id="0228c23"></a>來為諸弟子制戒、立說波羅提木叉法。何等<a 
name="0228c24" id="0228c24"></a>十？一者攝僧故；二者極攝僧故；三者令僧安<a 
name="0228c25" id="0228c25"></a>樂故；四者折伏無羞人故；五者有慚愧人得<a 
name="0228c26" id="0228c26"></a>安隱住故；六者不信者令得信故；七者已信<a 
name="0228c27" id="0228c27"></a>者增益信故；八者於現法中得漏盡故；九者<a 
name="0228c28" id="0228c28"></a>未生諸漏令不生故；十者正法得久住，為諸<a 
name="0228c29" id="0228c29"></a>天人開甘露施門故。以是十事，如來、應供、正<a 
name="0229a01" id="0229a01"></a>遍知為諸弟子制戒、立說波羅提木叉法。」</p><a 
name="0229a02" id="0229a02"></a><p><span class="lg">　是時舍利弗，　　偏袒而合掌；<a 
name="0229a03" id="0229a03"></a><br>　隨順轉法輪，　　請問於最勝。<a 
name="0229a04" id="0229a04"></a><br>　彼住最後身，　　合掌請問已，<a 
name="0229a05" id="0229a05"></a><br>　爾時最勝告，　　尊者舍利弗：<a 
name="0229a06" id="0229a06"></a><br>「有十功德利，　　如來所知見，<a 
name="0229a07" id="0229a07"></a><br>　故為諸弟子，　　廣制戒律儀。<a 
name="0229a08" id="0229a08"></a><br>　攝僧、極攝故；　　令僧安樂住；<a 
name="0229a09" id="0229a09"></a><br>　折伏無羞人；　　慚愧得安隱；<a 
name="0229a10" id="0229a10"></a><br>　不信令入信；　　已信者增益；<a 
name="0229a11" id="0229a11"></a><br>　現法得漏盡；　　未生漏不生；<a 
name="0229a12" id="0229a12"></a><br>　正法得久住，　　開甘露施門。」<a 
name="0229a13" id="0229a13"></a><br>　說是正法時，　　在於耕田林，<a 
name="0229a14" id="0229a14"></a><br>　舍利弗請問，　　世尊答如是。</span></p><a 
name="0229a15" id="0229a15"></a><p style="text-indent: 0em; margin-left: 0em"><span class="linehead"></span>爾時世尊於耕田聚落隨所樂住已，從憍薩<a 
name="0229a16" id="0229a16"></a>羅國遊行向跋耆國。爾時世尊與五百比丘<a 
name="0229a17" id="0229a17"></a>俱，到跋耆國毘舍離城，住大林重閣精舍。爾<a 
name="0229a18" id="0229a18"></a>時毘舍離城，人民飢饉五穀不熟，白骨縱橫<a 
name="0229a19" id="0229a19"></a>乞食難得。毘舍離城有長者子，名曰耶舍，信<a 
name="0229a20" id="0229a20"></a>家非家、捨家出家，其父名迦蘭陀，故諸梵行<a 
name="0229a21" id="0229a21"></a>者皆稱為迦蘭陀子。時世飢饉乞食難得，每<a 
name="0229a22" id="0229a22"></a>至食時多還家食，其母告耶舍言：「子！汝甚為<a 
name="0229a23" id="0229a23"></a>大苦，剃除鬚髮著弊納衣，持&#x9262;乞食為世人<a 
name="0229a24" id="0229a24"></a>所笑。今此家中大有財物，汝父母錢及餘先<a 
name="0229a25" id="0229a25"></a>祖財寶，恣汝所欲；且汝愛婦今猶故在，當<a 
name="0229a26" id="0229a26"></a>共生活，何以如是受諸勤苦？汝當歸家受五<a 
name="0229a27" id="0229a27"></a>欲樂，自恣布施、種諸功德、供養三寶。」爾時耶<a 
name="0229a28" id="0229a28"></a>舍白母言：「願母止！止！我樂修梵行。」其母復第<a 
name="0229a29" id="0229a29"></a>二、第三所勸如初，耶舍答亦如先。母復重言：<a 
name="0229b01" id="0229b01"></a>「汝若不樂在家者，當乞我種以續繼嗣，莫令<a 
name="0229b02" id="0229b02"></a>門戶斷絕、財物沒官。」爾時耶舍即白母言：「今<a 
name="0229b03" id="0229b03"></a>欲使我於此中留種子者，當奉此&#x52C5;。」母即歡<a 
name="0229b04" id="0229b04"></a>喜疾入婦房語新婦言：「汝速莊嚴，著耶舍本<a 
name="0229b05" id="0229b05"></a>所愛樂嚴身之服，與之相見。」新婦答言：「爾。」即<a 
name="0229b06" id="0229b06"></a>便莊嚴如教所&#x52C5;。爾時耶舍即與其婦共相<a 
name="0229b07" id="0229b07"></a>娛樂，如其俗法，於是其婦遂便有娠，月滿<a 
name="0229b08" id="0229b08"></a>生子。其家議言：「本為乞種故，今當立字名為<a 
name="0229b09" id="0229b09"></a>續種。」爾時世人皆名為續種，父續種、母續種、<a 
name="0229b10" id="0229b10"></a>祖續種，錢財一切皆名續種。所有如是惡<a 
name="0229b11" id="0229b11"></a>名流布，道俗悉聞。</p><p style="text-indent: 0em; margin-left: 0em"><span class="linehead"></span>爾時耶舍聞惡名已，為續<a 
name="0229b12" id="0229b12"></a>種子父，大自慚愧，恥其所聞，作是思惟：「沙<a 
name="0229b13" id="0229b13"></a>門釋種中，未曾見聞有如此事。此為法耶？為<a 
name="0229b14" id="0229b14"></a>非法耶？我今當以此事廣白尊者舍利弗，舍<a 
name="0229b15" id="0229b15"></a>利弗當以此事具白世尊，如世尊教，我當奉<a 
name="0229b16" id="0229b16"></a>行。」時耶舍疾往詣尊者舍利弗所，廣說上事。</p><a 
name="0229b17" id="0229b17"></a><p style="text-indent: 0em; margin-left: 0em"><span class="linehead"></span>尊者舍利弗，與耶舍共詣世尊所，頭面禮足<a 
name="0229b18" id="0229b18"></a>&#x5374;坐一面。坐已尊者舍利弗具以上事廣白<a 
name="0229b19" id="0229b19"></a>世尊。佛問耶舍：「汝實有是事不？」答言：「實爾。」佛<a 
name="0229b20" id="0229b20"></a>言：「耶舍！是為大過，比丘僧中未曾有此。汝<a 
name="0229b21" id="0229b21"></a>愚癡人！最初開大罪門，未有漏患而起漏患。<a 
name="0229b22" id="0229b22"></a>天魔波旬常求諸比丘短而不能得，汝今最初<a 
name="0229b23" id="0229b23"></a>開魔徑路。汝今便為毀正法幢、建波旬幢。汝<a 
name="0229b24" id="0229b24"></a>愚癡人！寧以利刀割截身生，若著毒蛇口中、<a 
name="0229b25" id="0229b25"></a>若狂狗口中，若大火中、若灰炭中，不應與女<a 
name="0229b26" id="0229b26"></a>人共行婬欲。耶舍！汝常不聞我無數方便呵責<a 
name="0229b27" id="0229b27"></a>婬欲：欲為迷醉，欲如大火燒人善根，欲為大<a 
name="0229b28" id="0229b28"></a>患。我常種種方便稱歎離欲、斷欲、度欲。汝今<a 
name="0229b29" id="0229b29"></a>云何作是不善？耶舍！此非法、非律、非如佛教，<a 
name="0229c01" id="0229c01"></a>不可以是長養善法。」</p><p style="text-indent: 0em; margin-left: 0em"><span class="linehead"></span>時諸比丘白佛言：「世尊！<a 
name="0229c02" id="0229c02"></a>云何是耶舍比丘，僧中未曾有此，而彼耶舍<a 
name="0229c03" id="0229c03"></a>初開罪門，未有漏患而起漏患？」佛告諸比<a 
name="0229c04" id="0229c04"></a>丘：「是人不但今日於我法中未有漏患而起<a 
name="0229c05" id="0229c05"></a>漏患。」諸比丘白佛言：「彼過去時已曾有是事<a 
name="0229c06" id="0229c06"></a>耶？」佛言：「如是。」諸比丘白佛言：「世尊！願樂欲<a 
name="0229c07" id="0229c07"></a>聞。」</p><p style="text-indent: 0em; margin-left: 0em"><span class="linehead"></span>佛告諸比丘：「過去世時此世界劫盡時，諸<a 
name="0229c08" id="0229c08"></a>眾生生光音天上，而此大地還已成立，諸眾<a 
name="0229c09" id="0229c09"></a>生等從光音天還來至此。時彼眾生身有妙<a 
name="0229c10" id="0229c10"></a>光，神足自在禪悅為食，諸有所須隨意所欲。<a 
name="0229c11" id="0229c11"></a>是諸眾生身光相照，無有日月星宿亦無晝<a 
name="0229c12" id="0229c12"></a>夜，亦無一月、半月、四時歲數。時此大地便有<a 
name="0229c13" id="0229c13"></a>自然地味，色香美味皆悉具足，如天甘露等<a 
name="0229c14" id="0229c14"></a>無有異。時有一輕躁貪欲眾生，嘗此地味覺<a 
name="0229c15" id="0229c15"></a>其香美，漸取食之即生著心。其餘眾生見其<a 
name="0229c16" id="0229c16"></a>如此，展轉相&#x52B9;皆競取食。爾時眾生食地味<a 
name="0229c17" id="0229c17"></a>已，身體沈重光明即滅，貪著五欲退失神足。<a 
name="0229c18" id="0229c18"></a>然後世間便有日月星宿昏明，半月、一月、春秋<a 
name="0229c19" id="0229c19"></a>冬夏。」佛告諸比丘：「爾時輕躁眾生者，豈異<a 
name="0229c20" id="0229c20"></a>人乎？即耶舍比丘是。彼時耶舍於諸眾生，漏<a 
name="0229c21" id="0229c21"></a>患未起而先起漏；今日復於清淨僧中先開<a 
name="0229c22" id="0229c22"></a>漏門。」</p><p style="text-indent: 0em; margin-left: 0em"><span class="linehead"></span>諸比丘白佛言：「世尊！彼耶舍比丘先世<a 
name="0229c23" id="0229c23"></a>已來乃如是耶？云何其母巧作方便以婬欲<a 
name="0229c24" id="0229c24"></a>誘誑其子？」佛告諸比丘：「是耶舍母不但今日<a 
name="0229c25" id="0229c25"></a>巧作方便誘誑其子，過去世時亦曾誘誑。」諸<a 
name="0229c26" id="0229c26"></a>比丘白佛言：「世尊！已曾爾耶？」佛言：「如是。」諸<a 
name="0229c27" id="0229c27"></a>比丘白佛言：「世尊！願樂欲聞。」</p><p style="text-indent: 0em; margin-left: 0em"><span class="linehead"></span>佛告諸比丘：「過<a 
name="0229c28" id="0229c28"></a>去世時有城名波羅奈，國名迦尸。時彼國王<a 
name="0229c29" id="0229c29"></a>號大名稱，離諸怨敵，布施汎戒，持愛人物，以<a 
name="0230a01" id="0230a01"></a>法治化，善攝眷屬。時王第一夫人，晨朝上高<a 
name="0230a02" id="0230a02"></a>樓上觀察星宿，見一金色鹿王從南方來陵虛<a 
name="0230a03" id="0230a03"></a>北逝。夫人見已即作是念：『我若得此金色鹿<a 
name="0230a04" id="0230a04"></a>皮持作褥者，沒無遺恨；若不得者，用作此王<a 
name="0230a05" id="0230a05"></a>夫人為？』即自念曰：『若我語人：「見金色鹿王。」誰<a 
name="0230a06" id="0230a06"></a>當信者？』又作是念：『若言是鹿，不應乘虛；若<a 
name="0230a07" id="0230a07"></a>乘虛行，不應言鹿。』夫人愁憂，恐不信故，即脫<a 
name="0230a08" id="0230a08"></a>瓔珞著垢弊衣入憂惱房。王於殿上治政事<a 
name="0230a09" id="0230a09"></a>訖，還入其室不見第一夫人，即問侍者。侍者<a 
name="0230a10" id="0230a10"></a>答言：『夫人向入憂惱房住。』王便往就，問夫人<a 
name="0230a11" id="0230a11"></a>言：『誰犯汝者？為大臣、王子？為餘夫人及餘侍<a 
name="0230a12" id="0230a12"></a>者？若犯汝者，我當為汝重治其罪。汝今將無<a 
name="0230a13" id="0230a13"></a>有所須耶？若欲須金銀、珍寶、香花、瓔珞，當相<a 
name="0230a14" id="0230a14"></a>供給；若欲殺罰，便可見語。』王種種問已，夫人<a 
name="0230a15" id="0230a15"></a>不答。王即出去，告餘夫人、大臣、太子及餘人<a 
name="0230a16" id="0230a16"></a>等：『卿等率往問夫人意。』諸人受教各各問已，<a 
name="0230a17" id="0230a17"></a>夫人猶故默然不對。王使耆舊青衣更問夫<a 
name="0230a18" id="0230a18"></a>人，此青衣者生長王宮多有方便，即往入房問<a 
name="0230a19" id="0230a19"></a>夫人言：『王是夫人之所恃怙，如何王問而默<a 
name="0230a20" id="0230a20"></a>然不答？若有所求何緣可得？誰犯夫人？為大<a 
name="0230a21" id="0230a21"></a>臣、王子及餘夫人？欲有殺罰宜應白王。夫人<a 
name="0230a22" id="0230a22"></a>默恨無乃失耶？夫人若喪，王終不能相與俱<a 
name="0230a23" id="0230a23"></a>死，正可憂惱月日之間，國中自有剎利、婆羅<a 
name="0230a24" id="0230a24"></a>門、長者、居士等，皆各有女端正妙好，與相娛<a 
name="0230a25" id="0230a25"></a>樂足以忘憂。夫人正可徒自死耳！喻若&#x7602;人<a 
name="0230a26" id="0230a26"></a>眠中得夢，誰能瞻者？夫人不語，難知亦爾。』爾<a 
name="0230a27" id="0230a27"></a>時夫人聞青衣語，即自惟曰：『此是名語。』便答<a 
name="0230a28" id="0230a28"></a>青衣：『無犯我者，別有所憶故不語耳。汝聽我<a 
name="0230a29" id="0230a29"></a>說，吾近晨朝登樓觀看星宿，時見有一金色<a 
name="0230b01" id="0230b01"></a>鹿王，乘空南來凌虛北逝。若語人言：「鹿能<a 
name="0230b02" id="0230b02"></a>乘虛。」誰能信者？我欲得其皮持用作褥而不<a 
name="0230b03" id="0230b03"></a>能得，是以生惱，自念：「用作王夫人為？」』是時青<a 
name="0230b04" id="0230b04"></a>衣聞此語已，具白大王。王知其意，甚大歡喜，<a 
name="0230b05" id="0230b05"></a>即問傍臣：『誰能得此金色鹿皮？我今須之持<a 
name="0230b06" id="0230b06"></a>用作褥。』諸臣答言：『當問獵者。』王告大臣：『&#x52C5;我<a 
name="0230b07" id="0230b07"></a>境內國中獵師，盡使令集。』如偈所說：</p><a 
name="0230b08" id="0230b08"></a><p><span class="lg">「『諸天隨念感，　　王者隨聲至；<a 
name="0230b09" id="0230b09"></a><br>　　富者以財得，　　貧人以力辦。』</span></p><a 
name="0230b10" id="0230b10"></a><p style="text-indent: 0em; margin-left: 0em"><span class="linehead"></span>「如是王教出已，國中獵師一切皆集。獵師白<a 
name="0230b11" id="0230b11"></a>王：『何所約&#x52C5;？』王告獵者：『我今急須金色鹿皮<a 
name="0230b12" id="0230b12"></a>持用作褥，卿等為吾疾速求之。』獵師答王：『願<a 
name="0230b13" id="0230b13"></a>聽小還共論此事。』王曰：『可爾。』獵師還已共相<a 
name="0230b14" id="0230b14"></a>謂言：『汝等遊獵頗曾見聞金色鹿不？』彼各<a 
name="0230b15" id="0230b15"></a>對曰：『我等先祖已來常行遊獵，未曾有聞<a 
name="0230b16" id="0230b16"></a>金色鹿名，況復眼見！』時諸獵師共作要言：『今<a 
name="0230b17" id="0230b17"></a>往答王，無使不同。』既見王已各白王言：『我先<a 
name="0230b18" id="0230b18"></a>祖已來相承遊獵，初未曾聞金色鹿名，況復<a 
name="0230b19" id="0230b19"></a>眼見。』如所說：</p><a 
name="0230b20" id="0230b20"></a><p><span class="lg">「『王者力自在，　　所求欲如教。』</span></p><a 
name="0230b21" id="0230b21"></a><p style="text-indent: 0em; margin-left: 0em"><span class="linehead"></span>「王即&#x52C5;有司令執諸獵者繫著牢獄。時有<a 
name="0230b22" id="0230b22"></a>一獵師名曰刪闍，勇健多力走及奔獸，仰射<a 
name="0230b23" id="0230b23"></a>飛鳥箭無空落，彼即念言：『我諸獵黨自惟無<a 
name="0230b24" id="0230b24"></a>罪而見囚執，當設權計脫此苦難。我當白王<a 
name="0230b25" id="0230b25"></a>應募求鹿，若得者善，若不得者，我且遊散，諸<a 
name="0230b26" id="0230b26"></a>伴得出。』便白王言：『頗有見聞金色鹿不？』王告<a 
name="0230b27" id="0230b27"></a>獵者：『汝等自可往問夫人。』爾時獵者即詣王<a 
name="0230b28" id="0230b28"></a>宮白夫人曰：『誰有見聞金色鹿者？』夫人答言：<a 
name="0230b29" id="0230b29"></a>『我親自見。』獵師白言：『見在何處？』夫人答言：『我<a 
name="0230c01" id="0230c01"></a>於樓上觀於星宿，晨朝見一金色鹿王，從南<a 
name="0230c02" id="0230c02"></a>方來陵虛北逝。』時彼獵師善相禽獸，知此鹿<a 
name="0230c03" id="0230c03"></a>王止宿在南、食處在北，止宿之處永無可得，<a 
name="0230c04" id="0230c04"></a>當於食處而求取之。於是獵師便持弓箭，漸<a 
name="0230c05" id="0230c05"></a>次北行到彼雪山。時彼山中有仙人住，流泉<a 
name="0230c06" id="0230c06"></a>浴池花果茂盛。彼中仙人以二事除欲：一者<a 
name="0230c07" id="0230c07"></a>苦行，二者閑居。爾時獵師藏諸獵具假以人<a 
name="0230c08" id="0230c08"></a>服，詣仙人所禮拜問訊。彼仙人者處在山<a 
name="0230c09" id="0230c09"></a>澤久不見人，得獵者至甚大歡喜，命令就<a 
name="0230c10" id="0230c10"></a>坐，與甘果美漿共相慰勞。獵師白言：『止此久<a 
name="0230c11" id="0230c11"></a>近？』答言：『止此以來經爾所時。』復白仙人：『止<a 
name="0230c12" id="0230c12"></a>此已來，頗曾見有奇異事不？』答言：『曾見。』復問：<a 
name="0230c13" id="0230c13"></a>『為見何等？』答曰：『此山南有一樹名尼拘律，常<a 
name="0230c14" id="0230c14"></a>有金色鹿王飛來在上，食彼樹葉飽已而去。』<a 
name="0230c15" id="0230c15"></a>獵師聞此甚大歡喜，作是念言：『必是夫人所<a 
name="0230c16" id="0230c16"></a>見金色鹿王，今已得聞，我願將果。』獵師方便<a 
name="0230c17" id="0230c17"></a>更說餘事，然後乃問：『趣尼俱律樹道在何處？』<a 
name="0230c18" id="0230c18"></a>仙人答言：『從此而去。』中間曲路委悉語之。獵<a 
name="0230c19" id="0230c19"></a>師聞喜，&#x546A;願而去。還執持獵具順道而進，漸<a 
name="0230c20" id="0230c20"></a>次前行，遙見彼樹枝葉扶&#x758E;蔭覆彌廣，至彼<a 
name="0230c21" id="0230c21"></a>樹下尋覓鹿王，不見蹤跡又無食處。獵師便<a 
name="0230c22" id="0230c22"></a>於樹下潛微伺之，伺之不久便見鹿王，譬如<a 
name="0230c23" id="0230c23"></a>鴈王陵虛而來止此樹上，形色光明照耀山<a 
name="0230c24" id="0230c24"></a>谷，食彼樹葉飽則還南。尋復思惟：『此樹高遠，<a 
name="0230c25" id="0230c25"></a>非是網&#x7F82;弓矢所及，云何可得？我今當還波<a 
name="0230c26" id="0230c26"></a>羅奈城。彼有大臣、王子聰明智德，我當問之。』<a 
name="0230c27" id="0230c27"></a>即還其國便白王言：『如夫人所見，但鹿所止<a 
name="0230c28" id="0230c28"></a>住，非網&#x7F82;弓矢所及，無由得之。』王告獵師：『汝<a 
name="0230c29" id="0230c29"></a>可自往具白夫人。』獵師即白夫人：『已見金色<a 
name="0231a01" id="0231a01"></a>鹿王，都非網&#x7F82;弓矢所及，不知何由而得？』夫<a 
name="0231a02" id="0231a02"></a>人問言：『彼鹿所住為在何處？』答言：『住在尼拘<a 
name="0231a03" id="0231a03"></a>律樹上，食彼樹葉飽已還南。』如所說：</p><a 
name="0231a04" id="0231a04"></a><p><span class="lg">「『剎利百方便，　　婆羅門增倍；<a 
name="0231a05" id="0231a05"></a><br>　　王有千種計，　　女人策無量。』</span></p><a 
name="0231a06" id="0231a06"></a><p style="text-indent: 0em; margin-left: 0em"><span class="linehead"></span>「如是王夫人多諸方便，便教獵者：『汝持蜜去，<a 
name="0231a07" id="0231a07"></a>至彼樹上蜜塗樹葉，鹿聞蜜香必食樹葉<a 
name="0231a08" id="0231a08"></a>噉盡，次第塗下至彼施網&#x7F82;處。』獵師如教還<a 
name="0231a09" id="0231a09"></a>於山中，持蜜上樹塗其樹葉。彼鹿來食隨蜜<a 
name="0231a10" id="0231a10"></a>食盡，蜜不塗處鹿輒不食，隨蜜食葉漸次而<a 
name="0231a11" id="0231a11"></a>下。如所說：</p><a 
name="0231a12" id="0231a12"></a><p><span class="lg">「『野獸信其鼻，　　梵志依相書，<a 
name="0231a13" id="0231a13"></a><br>　　王者委有司，　　各各有所信。』</span></p><a 
name="0231a14" id="0231a14"></a><p style="text-indent: 0em; margin-left: 0em"><span class="linehead"></span>「彼鹿尋香食彼樹葉，漸下到其施網&#x7F82;處，即<a 
name="0231a15" id="0231a15"></a>便著&#x7F82;。獵師念言：『我若殺取其皮，不足為貴，<a 
name="0231a16" id="0231a16"></a>當活將去。』於是驅還。獵師籠<span class="gaiji">羈<!--gaiji,羈,1[革*奇],2&#x4A6D;,3--></span>過仙人處，<a 
name="0231a17" id="0231a17"></a>仙人遙見驚而歎曰：『咄哉！禍酷。雖能乘虛而<a 
name="0231a18" id="0231a18"></a>不能免此惡人之手。』即問獵者：『惡人！汝用是<a 
name="0231a19" id="0231a19"></a>為？』獵師答言：『迦尸國王第一夫人須此鹿皮<a 
name="0231a20" id="0231a20"></a>持用作褥。』仙人復言：『汝謂此鹿死後色如是<a 
name="0231a21" id="0231a21"></a>耶？內有生氣故外色如是。可活將去，汝可得<a 
name="0231a22" id="0231a22"></a>賞。』仙人復問：『汝作何方便而得此鹿？』答言：『我<a 
name="0231a23" id="0231a23"></a>作如是方便而得此鹿。』爾時仙人自慶善寂<a 
name="0231a24" id="0231a24"></a>無此諸惡，悲念夫人能為巧惡方便，痛彼鹿<a 
name="0231a25" id="0231a25"></a>王貪味受困。爾時仙人即說偈言：</p><a 
name="0231a26" id="0231a26"></a><p><span class="lg">「『世間之大惡，　　莫過於嗜味；<a 
name="0231a27" id="0231a27"></a><br>　　欺誑凡夫人，　　及諸林野獸；<a 
name="0231a28" id="0231a28"></a><br>　　因風著香味，　　受斯苦惱患。』</span></p><a 
name="0231a29" id="0231a29"></a><p style="text-indent: 0em; margin-left: 0em"><span class="linehead"></span>「獵師問曰：『我作何方便養育此鹿得生歸我<a 
name="0231b01" id="0231b01"></a>國？』仙人答言：『以蜜塗樹葉而用養之。若到人<a 
name="0231b02" id="0231b02"></a>間以蜜和<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>。』如是教令養之。漸漸還國遂到<a 
name="0231b03" id="0231b03"></a>人間。此鹿形貌端正色若天金，角白如珂，<a 
name="0231b04" id="0231b04"></a>目紫紺色，一切人見莫不雅奇。漸次行詣波羅<a 
name="0231b05" id="0231b05"></a>奈城，王聞鹿至，&#x52C5;諸城內平治道路，掃灑燒<a 
name="0231b06" id="0231b06"></a>香、搥鍾擊鼓往迎鹿王。觀者如雲莫不歡喜，<a 
name="0231b07" id="0231b07"></a>慶賀大王吉祥遠至。夫人見已歡喜踊躍不<a 
name="0231b08" id="0231b08"></a>能自勝，以愛心重故前抱鹿王，以昔染污心<a 
name="0231b09" id="0231b09"></a>重故，令彼鹿王金色即滅。王告夫人：『此鹿金<a 
name="0231b10" id="0231b10"></a>色忽變當如之何？』夫人答王：『此今便是無施<a 
name="0231b11" id="0231b11"></a>之物，放使令去。』」</p><p style="text-indent: 0em; margin-left: 0em"><span class="linehead"></span>爾時佛告諸比丘：「彼時金色<a 
name="0231b12" id="0231b12"></a>鹿王豈異人乎？今耶舍比丘是。時夫人者，今<a 
name="0231b13" id="0231b13"></a>耶舍母是。往昔已來曾作方便誘誑其子，令<a 
name="0231b14" id="0231b14"></a>墮貪著受諸苦惱。」</p><p style="text-indent: 0em; margin-left: 0em"><span class="linehead"></span>佛告諸比丘：「依止毘舍離<a 
name="0231b15" id="0231b15"></a>比丘皆悉令集。」爾時世尊以是因緣向諸比<a 
name="0231b16" id="0231b16"></a>丘廣說過患事起，種種因緣呵責過患起已，<a 
name="0231b17" id="0231b17"></a>為諸比丘隨順說法：「有十事利益，如來、應供、<a 
name="0231b18" id="0231b18"></a>正遍知為諸弟子制戒、立說波羅提木叉法。<a 
name="0231b19" id="0231b19"></a>十事利益廣說如上。是故如來從今日當為<a 
name="0231b20" id="0231b20"></a>諸比丘制戒，未聞者令聞，已聞者當重聞。若<a 
name="0231b21" id="0231b21"></a>比丘於和合僧中受具足戒，行婬法，是比丘<a 
name="0231b22" id="0231b22"></a>得波羅夷，不共住。」</p><a 
name="0231b23" id="0231b23"></a><p style="text-indent: 0em; margin-left: 0em"><span class="linehead"></span>復次佛住毘舍離，廣說如上。時毘舍離城有<a 
name="0231b24" id="0231b24"></a>二離車子，信家非家、捨家出家，於毘耶離眾<a 
name="0231b25" id="0231b25"></a>所知識，能致供養四事具足。彼比丘時至，著<a 
name="0231b26" id="0231b26"></a>入聚落衣持&#x9262;入城乞食，不能攝身口意繫<a 
name="0231b27" id="0231b27"></a>念在前，心意馳亂不攝諸根，染著色欲取色<a 
name="0231b28" id="0231b28"></a>淨相，欲心熾盛便作是念：「我著法服為此<a 
name="0231b29" id="0231b29"></a>欲事甚為不可，我當捨於法服著彼俗衣，七<a 
name="0231c01" id="0231c01"></a>日之內不還僧中隨意所為。」作是念已，即脫<a 
name="0231c02" id="0231c02"></a>袈裟著彼俗衣便行欲事。過七日已還著法<a 
name="0231c03" id="0231c03"></a>服而來入僧，入僧已還自厭污愧身所行，便<a 
name="0231c04" id="0231c04"></a>作是念：「都不見聞餘諸沙門有如是事，我今<a 
name="0231c05" id="0231c05"></a>當以此事白尊者舍利弗，舍利弗當向世尊<a 
name="0231c06" id="0231c06"></a>具陳此事。若佛有所教&#x52C5;我當奉行。」時二比<a 
name="0231c07" id="0231c07"></a>丘往詣尊者舍利弗所廣說如上。時尊者舍<a 
name="0231c08" id="0231c08"></a>利弗將二比丘往詣世尊，禮足已，&#x5374;住一面，<a 
name="0231c09" id="0231c09"></a>以上因緣廣白世尊。佛告舍利弗：「應遣令去。<a 
name="0231c10" id="0231c10"></a>是愚癡人！不復得在如來法中更出家受具<a 
name="0231c11" id="0231c11"></a>戒。」時舍利弗以哀愍故，偏袒右肩胡跪合掌<a 
name="0231c12" id="0231c12"></a>白佛言：「世尊！當來有善男子，於世尊法中信<a 
name="0231c13" id="0231c13"></a>家非家、捨家出家，迷意顛倒起於淨想，無慚<a 
name="0231c14" id="0231c14"></a>無愧三毒熾盛。唯願世尊為開方便，令是善<a 
name="0231c15" id="0231c15"></a>男子更於如來法中得出家受具足戒。」爾時<a 
name="0231c16" id="0231c16"></a>佛告諸比丘：「依止毘舍離諸比丘皆悉令集。<a 
name="0231c17" id="0231c17"></a>為諸比丘制戒，乃至已聞者當重聞。若比丘<a 
name="0231c18" id="0231c18"></a>於和合僧中受具戒，若不還戒而行婬法，是<a 
name="0231c19" id="0231c19"></a>比丘得波羅夷罪，不應共住。」</p><a 
name="0231c20" id="0231c20"></a><p style="text-indent: 0em; margin-left: 0em"><span class="linehead"></span>復次佛住毘舍離，廣說如上。時諸比丘處處<a 
name="0231c21" id="0231c21"></a>安居，安居已還詣毘舍離，到世尊所禮拜問<a 
name="0231c22" id="0231c22"></a>訊。問訊已次第付房而住。房盡不受，有依<a 
name="0231c23" id="0231c23"></a>屋欄、草庵、空地、樹下住者。爾時有一比丘依<a 
name="0231c24" id="0231c24"></a>樹下坐，作是思惟：「佛法出家甚為大苦，修習<a 
name="0231c25" id="0231c25"></a>梵行亦為甚難。晝則風飄日炙，夜則蚊虻毒<a 
name="0231c26" id="0231c26"></a>虫所嚙，我欲不堪於佛法中修淨梵行。」彼比<a 
name="0231c27" id="0231c27"></a>丘作是心念口言，諸比丘聞已便謂此比丘<a 
name="0231c28" id="0231c28"></a>言：「汝捨戒耶？」答言：「不捨！我但作是念：『我不堪<a 
name="0231c29" id="0231c29"></a>於如來法中修淨梵行。』」諸比丘以是因緣往<a 
name="0232a01" id="0232a01"></a>白世尊：「是比丘捨戒。」爾時世尊告諸比丘：「喚<a 
name="0232a02" id="0232a02"></a>彼比丘來。」來已，佛問比丘：「汝實捨戒耶？」答言：<a 
name="0232a03" id="0232a03"></a>「不捨。」佛言：「何緣致此？」「世尊！我於樹下作是心<a 
name="0232a04" id="0232a04"></a>念口言：『於佛法中捨家出家甚為大苦，我不<a 
name="0232a05" id="0232a05"></a>堪於如來法中修淨梵行。』」佛告比丘：「汝云何<a 
name="0232a06" id="0232a06"></a>於如來法中信家非家、捨家出家，而作是念：<a 
name="0232a07" id="0232a07"></a>『我不堪忍於如來法中修淨梵行。』」佛言：「是比<a 
name="0232a08" id="0232a08"></a>丘不名捨戒，是名戒羸。彼作戒羸說語，得<a 
name="0232a09" id="0232a09"></a>偷蘭罪。」爾時佛告諸比丘：「依止毘舍離比丘皆<a 
name="0232a10" id="0232a10"></a>悉令集，乃至未聞者當聞、已聞者重聞。若比<a 
name="0232a11" id="0232a11"></a>丘於和合僧中受具足戒，不還戒，戒羸，不捨<a 
name="0232a12" id="0232a12"></a>戒便行婬法，是比丘得波羅夷罪，不應共住。」</p><a 
name="0232a13" id="0232a13"></a><p style="text-indent: 0em; margin-left: 0em"><span class="linehead"></span>復次佛住舍衛城，廣說如上。時舍衛城有長<a 
name="0232a14" id="0232a14"></a>老名難提，信家非家、捨家出家，於舍衛城眾<a 
name="0232a15" id="0232a15"></a>所知識，能致供養四事具足。餘多有名難提<a 
name="0232a16" id="0232a16"></a>是，但是長老行時亦禪、住時亦禪、坐時亦禪、<a 
name="0232a17" id="0232a17"></a>臥時亦禪，時人名之為禪難提。時難提於開<a 
name="0232a18" id="0232a18"></a>眼林中作草庵舍，彼於其中初中後夜修行<a 
name="0232a19" id="0232a19"></a>自業，得世俗正受乃經七年。過七年已退失<a 
name="0232a20" id="0232a20"></a>禪定，復依一樹下還習正受乃求本定。時<a 
name="0232a21" id="0232a21"></a>魔眷屬常作方便，於行正法人伺求其短，變<a 
name="0232a22" id="0232a22"></a>為人形端正無比，種種花香瓔珞以嚴其身，<a 
name="0232a23" id="0232a23"></a>於難提前住，謂難提言：「比丘！共相娛樂行婬<a 
name="0232a24" id="0232a24"></a>事來。」時難提言：「惡邪速滅！惡邪速滅！」口作此<a 
name="0232a25" id="0232a25"></a>言而目不視。天女復第二、第三所說如上。時<a 
name="0232a26" id="0232a26"></a>難提第二、第三亦如是說：「惡邪速滅！惡邪速<a 
name="0232a27" id="0232a27"></a>滅！」而不觀視。時天女便脫瓔珞之服露其形<a 
name="0232a28" id="0232a28"></a>體，立難提前語難提言：「共行婬來。」時難提見<a 
name="0232a29" id="0232a29"></a>其形相而生欲心，答言：「可爾。」時天女漸漸&#x5374;<a 
name="0232b01" id="0232b01"></a>行，難提喚言：「汝可小住，共相娛樂。」難提往就，<a 
name="0232b02" id="0232b02"></a>天女疾疾而去。難提追逐到祇洹塹，塹中有<a 
name="0232b03" id="0232b03"></a>王家死馬，天女到死馬所隱形不現。時難提<a 
name="0232b04" id="0232b04"></a>欲心熾盛即婬死馬。欲心息已便作是念：「我<a 
name="0232b05" id="0232b05"></a>甚不善，非沙門法，以信出家而犯波羅夷罪，<a 
name="0232b06" id="0232b06"></a>用著法服食人信施為？」即脫法服著右手中，<a 
name="0232b07" id="0232b07"></a>左手掩形而趣祇洹語比丘言：「長老！我犯波<a 
name="0232b08" id="0232b08"></a>羅夷！我犯波羅夷！」時諸比丘在祇洹門間經<a 
name="0232b09" id="0232b09"></a>行仿佯思惟自業，共相謂言：「此是坐禪難提，<a 
name="0232b10" id="0232b10"></a>修梵行人不應犯波羅夷。」難提復言：「諸長老！<a 
name="0232b11" id="0232b11"></a>不爾，我實犯波羅夷。」諸比丘即問其因緣，<a 
name="0232b12" id="0232b12"></a>難提具說上事。諸比丘以是事具白世尊。佛<a 
name="0232b13" id="0232b13"></a>告諸比丘：「是難提善男子自說所犯重罪，應<a 
name="0232b14" id="0232b14"></a>當驅出。」時諸比丘如教驅出。諸比丘白佛言：<a 
name="0232b15" id="0232b15"></a>「世尊！云何長老難提久修梵行，而為此天女<a 
name="0232b16" id="0232b16"></a>之所誑惑？」佛告諸比丘：「是難提比丘不但今<a 
name="0232b17" id="0232b17"></a>日為天女所惑退失梵行，過去世時亦為彼<a 
name="0232b18" id="0232b18"></a>所惑失於梵行。」諸比丘白佛言：「已曾爾耶？」<a 
name="0232b19" id="0232b19"></a>佛言：「如是。」佛告諸比丘：「過去世時有城名波<a 
name="0232b20" id="0232b20"></a>羅奈，國名迦尸。時南方阿槃提國，有迦葉<a 
name="0232b21" id="0232b21"></a>氏外道出家，聰明博識綜練群籍，眾技妙術<a 
name="0232b22" id="0232b22"></a>靡不開達，彼外道者助王治國。時彼國王執<a 
name="0232b23" id="0232b23"></a>持姦賊種種治罪，或截手足、髡其耳鼻，治之<a 
name="0232b24" id="0232b24"></a>甚苦。時彼外道深自惟念：『我已出家云何與<a 
name="0232b25" id="0232b25"></a>王共參此事？』便白王言：『聽我出家。』王即答言：<a 
name="0232b26" id="0232b26"></a>『師已出家，云何方言復欲出家？』答言：『大王！我<a 
name="0232b27" id="0232b27"></a>今豫此種種刑罰苦惱眾生，何名出家？』王即<a 
name="0232b28" id="0232b28"></a>問言：『師今欲於何道出家？』答言：『大王！欲學仙<a 
name="0232b29" id="0232b29"></a>人出家。』王言：『可爾，隨意出家。』去城不遙有百<a 
name="0232c01" id="0232c01"></a>巖山，有流泉浴池花果茂盛，即造彼山起立<a 
name="0232c02" id="0232c02"></a>精舍。彼於山中修習外道，得世俗定起五神<a 
name="0232c03" id="0232c03"></a>通。於春後月食諸果蓏四大不適，因其小行<a 
name="0232c04" id="0232c04"></a>不淨流出。時鹿愛群共相馳逐，渴乏求水<a 
name="0232c05" id="0232c05"></a>飲此小便，不淨著舌舐其產道，眾生行報不<a 
name="0232c06" id="0232c06"></a>可思議因是受胎，常在廬側食草飲水，至<a 
name="0232c07" id="0232c07"></a>期月滿產一小兒。爾時仙人出行採果，鹿產<a 
name="0232c08" id="0232c08"></a>難故即大悲鳴，仙人聞鹿鳴急謂為惡虫所<a 
name="0232c09" id="0232c09"></a>害，欲往救之，遂見生一小兒。仙人見已怪而<a 
name="0232c10" id="0232c10"></a>念曰：『云何畜生而生於人？』尋入定思惟，見本<a 
name="0232c11" id="0232c11"></a>因緣，即是我子。於彼小兒便生愛心，裹以皮<a 
name="0232c12" id="0232c12"></a>衣持歸養之。仙人抱舉鹿母乳之，漸漸長大<a 
name="0232c13" id="0232c13"></a>名為鹿斑。依母生故體斑似母，是故作字名<a 
name="0232c14" id="0232c14"></a>曰鹿斑。是童子漸漸長大至年七歲，遜弟尊<a 
name="0232c15" id="0232c15"></a>長、仁愛孝慈，採取水果供養仙人。是時仙人<a 
name="0232c16" id="0232c16"></a>念言：『天下可畏無過女人。』即便教誡子言：<a 
name="0232c17" id="0232c17"></a>『可畏之甚無過女人，敗正毀德靡不由之。』於<a 
name="0232c18" id="0232c18"></a>是教以禪定化以五通。如所說：</p><a 
name="0232c19" id="0232c19"></a><p><span class="lg">「『一切眾生類，　　靡不歸於死；<a 
name="0232c20" id="0232c20"></a><br>　　隨其業所趣，　　自受其果報。<a 
name="0232c21" id="0232c21"></a><br>　　為善者生天，　　惡行入地獄；<a 
name="0232c22" id="0232c22"></a><br>　　行道修梵行，　　漏盡得泥洹。』</span></p><a 
name="0232c23" id="0232c23"></a><p style="text-indent: 0em; margin-left: 0em"><span class="linehead"></span>「爾時仙人便即命終，於是童子淨修梵行得<a 
name="0232c24" id="0232c24"></a>外道四禪，起五神通有大神力，能移山住流<a 
name="0232c25" id="0232c25"></a>捫摸日月。爾時釋提桓因乘白龍象案行世<a 
name="0232c26" id="0232c26"></a>間，誰有孝順父母、供養沙門婆羅門，有能布<a 
name="0232c27" id="0232c27"></a>施持戒修梵行者？案行世界時見是仙人童<a 
name="0232c28" id="0232c28"></a>子，天帝念言：『若是童子欲求帝釋梵王，皆悉<a 
name="0232c29" id="0232c29"></a>能得，宜應早壞。』如所說：</p><a 
name="0233a01" id="0233a01"></a><p><span class="lg">「『諸天及世人，　　一切眾生類；<a 
name="0233a02" id="0233a02"></a><br>　　莫不為結縛，　　命終墮惡道。』</span></p><a 
name="0233a03" id="0233a03"></a><p style="text-indent: 0em; margin-left: 0em"><span class="linehead"></span>「皆為慳嫉二結所縛。諸天有三時鼓：諸天阿<a 
name="0233a04" id="0233a04"></a>修羅共戰時打第一鼓；俱毘羅園眾花開敷時<a 
name="0233a05" id="0233a05"></a>打第二鼓；集善法講堂聽善法時打第三鼓。<a 
name="0233a06" id="0233a06"></a>釋提桓因扣說法鼓，無數百千天子皆悉來<a 
name="0233a07" id="0233a07"></a>集，俱白帝釋：『何所誨&#x52C5;？』帝釋告言：『閻浮提有<a 
name="0233a08" id="0233a08"></a>仙人童子，名曰鹿斑，有大功德，欲方便壞之。』<a 
name="0233a09" id="0233a09"></a>時無數天子聞此不樂，便自念言：『壞此人者，<a 
name="0233a10" id="0233a10"></a>將減損諸天眾、增益阿修羅。』中有平心無當<a 
name="0233a11" id="0233a11"></a>成敗無在，又復歡喜助欲壞之。有一天子而<a 
name="0233a12" id="0233a12"></a>唱是言：『誰應行者？』時有答言：『是天女應行。是<a 
name="0233a13" id="0233a13"></a>諸天人遊觀諸園，在歡喜園者、在雜色園者、<a 
name="0233a14" id="0233a14"></a>在&#x9E81;&#x6F81;園者，天女應行。』而便召之。應時百千<a 
name="0233a15" id="0233a15"></a>天女皆悉來集。有一天女名阿藍浮，其髮雜<a 
name="0233a16" id="0233a16"></a>色，髮有四色青黃赤白，故名雜色，差此天女<a 
name="0233a17" id="0233a17"></a>往閻浮提壞鹿斑童子。時彼天女白帝釋言：<a 
name="0233a18" id="0233a18"></a>『我自昔以來數壞人梵行令失神通，願更遣<a 
name="0233a19" id="0233a19"></a>餘天女端正嚴好令人樂者。』時天帝釋復於<a 
name="0233a20" id="0233a20"></a>眾中種種說偈勸喻天女：『阿藍浮！汝可使行<a 
name="0233a21" id="0233a21"></a>壞俱舍頻頭。』如《生經》中說。於是天女即壞仙<a 
name="0233a22" id="0233a22"></a>人童子。」佛告諸比丘：「爾時仙人童子俱舍頻<a 
name="0233a23" id="0233a23"></a>頭者豈異人乎？即今禪難提是。天女阿藍浮<a 
name="0233a24" id="0233a24"></a>者，今此天女是。而難提曾已為其所壞，今<a 
name="0233a25" id="0233a25"></a>作比丘復為其所壞。」爾時世尊語諸比丘：<a 
name="0233a26" id="0233a26"></a>「乃至非人中亦犯波羅夷，不應共住。」</p><a 
name="0233a27" id="0233a27"></a><p style="text-indent: 0em; margin-left: 0em"><span class="linehead"></span>復次佛住王舍城，廣說如上。時諸比丘處處<a 
name="0233a28" id="0233a28"></a>夏安居，安居已來詣王舍城禮拜問訊世尊，<a 
name="0233a29" id="0233a29"></a>各隨所樂住，或住毘婆羅精舍、或住白山<a 
name="0233b01" id="0233b01"></a>精舍、或住方山精舍、或住仙人窟、或住耆闍<a 
name="0233b02" id="0233b02"></a>崛山窟、或住辯才巖窟、或住拘利園精舍、<a 
name="0233b03" id="0233b03"></a>或住賴&#x54A4;園精舍、或住師子園精舍、或住七<a 
name="0233b04" id="0233b04"></a>葉園精舍、或住溫泉精舍、或住散蓋窟、或住<a 
name="0233b05" id="0233b05"></a>菴羅窟、或住卑尸窟、或住猿猴精舍。時有<a 
name="0233b06" id="0233b06"></a>客比丘到此猿猴精舍，詣先住知識比丘所<a 
name="0233b07" id="0233b07"></a>共相慰勞。相慰勞已，彼舊住比丘供給澡水<a 
name="0233b08" id="0233b08"></a>洗於手足，與中後漿示房舍處，時客比丘各得<a 
name="0233b09" id="0233b09"></a>止息。爾時山頭有一雌猿猴，從上來下到舊<a 
name="0233b10" id="0233b10"></a>比丘前背住，現受婬相。時舊比丘呵叱令去，<a 
name="0233b11" id="0233b11"></a>如是復至餘比丘前背住，現受婬相。時客比<a 
name="0233b12" id="0233b12"></a>丘作是念：「野獸之法甚易恐怖，而今驅遣不<a 
name="0233b13" id="0233b13"></a>能令去，此必有以，是中將無有共此雌猿猴<a 
name="0233b14" id="0233b14"></a>作不淨行耶？」時客比丘語舊比丘言：「長老！<a 
name="0233b15" id="0233b15"></a>我今欲去，汝可還攝床褥。」舊比丘言：「諸長老！<a 
name="0233b16" id="0233b16"></a>今此住處有好床褥前食後食，安隱快樂，幸<a 
name="0233b17" id="0233b17"></a>可留意共於此住。」答言：「不住！」舊比丘慇懃三<a 
name="0233b18" id="0233b18"></a>請，客比丘不受彼請，於是而去。時客比丘心<a 
name="0233b19" id="0233b19"></a>無疑者出便即去，心有疑者便於近處隱身<a 
name="0233b20" id="0233b20"></a>各共伺之。時舊比丘見客比丘去已便攝臥<a 
name="0233b21" id="0233b21"></a>具，攝臥具已洗足而坐。爾時山頂雌猿猴，復<a 
name="0233b22" id="0233b22"></a>從山上下至比丘前背住。時舊比丘便共此<a 
name="0233b23" id="0233b23"></a>猿猴行於非法，客比丘遙見已共相謂言：「如<a 
name="0233b24" id="0233b24"></a>我所疑，今已顯露。」以是因緣往白世尊：「長尾<a 
name="0233b25" id="0233b25"></a>園中舊住比丘作如是惡法。」佛言：「呼是比丘<a 
name="0233b26" id="0233b26"></a>來！」來已，佛問比丘：「汝實作是事不？」答言：「實爾。<a 
name="0233b27" id="0233b27"></a>世尊！」佛告比丘：「汝不知佛制戒不得行婬法<a 
name="0233b28" id="0233b28"></a>耶？」「世尊！我知制戒，自謂不得與人非人，不謂<a 
name="0233b29" id="0233b29"></a>畜生。」佛言：「比丘犯畜生者，亦波羅夷。比丘當<a 
name="0233c01" id="0233c01"></a>知有三事犯波羅夷。何等三？人、非人、畜生是<a 
name="0233c02" id="0233c02"></a>為三。」</p><a 
name="0233c03" id="0233c03"></a><p style="text-indent: 0em; margin-left: 0em"><span class="linehead"></span>復次佛住舍衛城，廣說如上。有一比丘，時到<a 
name="0233c04" id="0233c04"></a>著入聚落衣持&#x9262;入城，次行乞食至一家。有<a 
name="0233c05" id="0233c05"></a>一女人語比丘言：「可入大德共作是事。」比丘<a 
name="0233c06" id="0233c06"></a>答言：「世尊制戒不得行婬。」女人復言：「我知不<a 
name="0233c07" id="0233c07"></a>得常道中行，自可於非道中行。」時此比丘即<a 
name="0233c08" id="0233c08"></a>共女人於非道行婬。行婬已尋起疑悔，往白<a 
name="0233c09" id="0233c09"></a>世尊。佛告比丘：「汝不知佛制戒不得行婬<a 
name="0233c10" id="0233c10"></a>耶？」「世尊我知制戒，自謂不得常道行婬，不謂<a 
name="0233c11" id="0233c11"></a>非道。」佛告比丘：「非道亦犯波羅夷。」</p><a 
name="0233c12" id="0233c12"></a><p style="text-indent: 0em; margin-left: 0em"><span class="linehead"></span>復次佛住舍衛城，廣說如上。有一比丘，時到<a 
name="0233c13" id="0233c13"></a>著入聚落衣持&#x9262;入城，次行乞食至一家。爾<a 
name="0233c14" id="0233c14"></a>時家中有一男子謂比丘言：「可前大德共作如<a 
name="0233c15" id="0233c15"></a>是事來。」比丘答言：「世尊制戒不得行婬。」彼<a 
name="0233c16" id="0233c16"></a>言：「我知制戒，不得與女人行婬，而我是男子。」<a 
name="0233c17" id="0233c17"></a>是比丘便隨彼意。隨彼意已尋生疑悔，具白<a 
name="0233c18" id="0233c18"></a>世尊。佛告比丘：「汝不知佛制戒不得行婬<a 
name="0233c19" id="0233c19"></a>耶？」「世尊我知制戒，自謂不得與女人行婬，不<a 
name="0233c20" id="0233c20"></a>謂男子。」佛言：「比丘、男子亦犯波羅夷。」</p><a 
name="0233c21" id="0233c21"></a><p style="text-indent: 0em; margin-left: 0em"><span class="linehead"></span>復次佛住舍衛城，廣說如上。有一比丘，時<a 
name="0233c22" id="0233c22"></a>到著入聚落衣持&#x9262;入城，次行乞食至一家。<a 
name="0233c23" id="0233c23"></a>有一黃門謂比丘言：「可前大德共作如是事<a 
name="0233c24" id="0233c24"></a>來。」比丘言：「世尊制戒不得行婬。」彼言：「我知制<a 
name="0233c25" id="0233c25"></a>戒，不得與男女行婬，我非男非女。」是比丘便<a 
name="0233c26" id="0233c26"></a>隨彼意。隨彼意已即生疑悔，具白世尊。佛告<a 
name="0233c27" id="0233c27"></a>比丘：「汝不知佛制戒不得行婬耶？」「世尊我知<a 
name="0233c28" id="0233c28"></a>制戒，自謂不得與男女行婬，今此黃門非男<a 
name="0233c29" id="0233c29"></a>非女。」佛言：「比丘婬黃門亦犯波羅夷。」佛言：<a 
name="0234a01" id="0234a01"></a>「比丘三處犯波羅夷。何等三？男、女、黃門是為<a 
name="0234a02" id="0234a02"></a>三。」</p><a 
name="0234a03" id="0234a03"></a><p style="text-indent: 0em; margin-left: 0em"><span class="linehead"></span>復次佛住毘舍離，廣說如上。時有一比丘，時<a 
name="0234a04" id="0234a04"></a>至著入聚落衣持&#x9262;入城，次行乞食至一家。<a 
name="0234a05" id="0234a05"></a>有一女人語比丘言：「可前大德共作如是事<a 
name="0234a06" id="0234a06"></a>來。」比丘答言：「世尊制戒不得行婬。」女言：「我知<a 
name="0234a07" id="0234a07"></a>不得，汝可裹身我便露形。」是比丘便隨彼意。<a 
name="0234a08" id="0234a08"></a>隨彼意已即生疑悔，具白世尊，佛告比丘：「汝<a 
name="0234a09" id="0234a09"></a>不知佛制戒不得行婬耶？」「世尊我知制戒，但<a 
name="0234a10" id="0234a10"></a>我裹身彼則露形。」佛告比丘：「裹身、露形亦犯<a 
name="0234a11" id="0234a11"></a>波羅夷。」</p><a 
name="0234a12" id="0234a12"></a><p style="text-indent: 0em; margin-left: 0em"><span class="linehead"></span>復次佛住毘舍離，廣說如上。有一比丘，時至<a 
name="0234a13" id="0234a13"></a>著入聚落衣持&#x9262;入城，次行乞食至一家。時<a 
name="0234a14" id="0234a14"></a>有一女人語比丘言：「可入大德共作此事。」比<a 
name="0234a15" id="0234a15"></a>丘答言：「世尊制戒不得行婬。」女言：「我知，汝但<a 
name="0234a16" id="0234a16"></a>露形我自覆身。」比丘便隨彼意。隨彼意已尋<a 
name="0234a17" id="0234a17"></a>生疑悔，具白世尊。佛告比丘：「汝不知佛制戒<a 
name="0234a18" id="0234a18"></a>不得行婬耶？」「世尊我知制戒，但彼覆身我露<a 
name="0234a19" id="0234a19"></a>形。」佛言：「彼覆汝露，亦犯波羅夷。乃至齊如胡<a 
name="0234a20" id="0234a20"></a>麻，亦犯波羅夷」</p><a 
name="0234a21" id="0234a21"></a><p style="text-indent: 0em; margin-left: 0em"><span class="linehead"></span>復次佛住舍衛城，廣說如上。爾時有比丘從<a 
name="0234a22" id="0234a22"></a>異方來，身生長大自於後道行欲。行欲已然<a 
name="0234a23" id="0234a23"></a>後疑悔，具白世尊，佛告比丘：「汝不知佛制戒<a 
name="0234a24" id="0234a24"></a>不得行婬耶？」「世尊！我知制戒，謂為制他，不謂<a 
name="0234a25" id="0234a25"></a>自己。」佛言：「於自己行欲，亦犯波羅夷。」</p><a 
name="0234a26" id="0234a26"></a><p style="text-indent: 0em; margin-left: 0em"><span class="linehead"></span>復次佛住舍衛城，廣說如上。有一比丘從南<a 
name="0234a27" id="0234a27"></a>方來，先是伎兒，支節調柔婬欲熾盛，便於<a 
name="0234a28" id="0234a28"></a>自口中行婬。行婬已即生疑悔，具白世尊，<a 
name="0234a29" id="0234a29"></a>佛告比丘：「汝不知佛制戒不得行婬耶？」「世尊！<a 
name="0234b01" id="0234b01"></a>我知制戒，非謂自口。」佛言：「自口亦犯波羅夷。<a 
name="0234b02" id="0234b02"></a>比丘於三處行婬：口、大、小便道，盡犯波羅夷。」</p><a 
name="0234b03" id="0234b03"></a><p style="text-indent: 0em; margin-left: 0em"><span class="linehead"></span>復次佛住王舍城，廣說如上。有一比丘，時到<a 
name="0234b04" id="0234b04"></a>著入聚落衣持&#x9262;，次行乞食到一婬女家。婬<a 
name="0234b05" id="0234b05"></a>女語比丘言：「大德可前共作是事。」比丘言：「世<a 
name="0234b06" id="0234b06"></a>尊制戒不得行婬。」女人答言：「我亦知不得行<a 
name="0234b07" id="0234b07"></a>婬，但身內行欲、外出不淨。」比丘便隨彼意。隨<a 
name="0234b08" id="0234b08"></a>彼意已心生疑悔，具白世尊，佛告比丘：「汝不<a 
name="0234b09" id="0234b09"></a>知我制戒不得行婬耶？」答言：「世尊！我知制戒，<a 
name="0234b10" id="0234b10"></a>但身內行婬、外出不淨。」佛言：「內行於欲、外出<a 
name="0234b11" id="0234b11"></a>不淨，外行於欲、內出不淨，乃至齊如胡麻，亦<a 
name="0234b12" id="0234b12"></a>犯波羅夷」</p><a 
name="0234b13" id="0234b13"></a><p style="text-indent: 0em; margin-left: 0em"><span class="linehead"></span>復次佛住王舍城，廣說如上。時北方有諸商<a 
name="0234b14" id="0234b14"></a>客，從遠方來到，作是思惟：「我從彼來安隱至<a 
name="0234b15" id="0234b15"></a>此，不逢賊難宜應自慶。」便辦種種飲食，集諸<a 
name="0234b16" id="0234b16"></a>伎樂欲自娛樂。爾時王舍城中有五百婬女共<a 
name="0234b17" id="0234b17"></a>在一處，時商人遣信喚彼最勝第一婬女言：<a 
name="0234b18" id="0234b18"></a>「汝來娛樂我等。」婬女答言：「我先與王期夜輒<a 
name="0234b19" id="0234b19"></a>往宿，君若見喚晝當相詣。」商人忿言：「無知弊<a 
name="0234b20" id="0234b20"></a>物！汝常到王所為何所得？汝今若來娛樂我<a 
name="0234b21" id="0234b21"></a>等，我等當多與汝種種寶物。」時婬女貪寶物<a 
name="0234b22" id="0234b22"></a>故即許商人，便詐莊嚴一端正婢遣令詣王，<a 
name="0234b23" id="0234b23"></a>便&#x52C5;婢言：「汝詣王所善作方便如我形相，莫<a 
name="0234b24" id="0234b24"></a>令王覺知非我身。」時王沐浴莊嚴待彼婬女，<a 
name="0234b25" id="0234b25"></a>遲想其至須臾便到。王遙見婢來便知其非，<a 
name="0234b26" id="0234b26"></a>即逆罵言：「汝是何人而來至此？」婢時惶怖以<a 
name="0234b27" id="0234b27"></a>實白王：「北方商人持寶遠至，大持寶物與我<a 
name="0234b28" id="0234b28"></a>大家。大家利其財重，故遣我來以副先期，冀<a 
name="0234b29" id="0234b29"></a>王不覺。」王聞婢言即大瞋罵：「何弊女人敢見<a 
name="0234c01" id="0234c01"></a>輕欺。」即遣使者割去女形。時商人等遙見使<a 
name="0234c02" id="0234c02"></a>來，知王所遣即便奔走。使者即捉婬女割去<a 
name="0234c03" id="0234c03"></a>女形，王使既返。商人即還見婬女如此心各<a 
name="0234c04" id="0234c04"></a>憐念，重賞良醫以治其患，此醫多方瘡遂平<a 
name="0234c05" id="0234c05"></a>復。時尊者優波離，因此婬女知時而問：「世尊！<a 
name="0234c06" id="0234c06"></a>若有人割去其形，若有比丘於壞形中行婬，<a 
name="0234c07" id="0234c07"></a>犯波羅夷罪不？」佛言：「波羅夷。」又復問言：「世<a 
name="0234c08" id="0234c08"></a>尊！若形離其身，就此離形行婬，波羅夷不？」<a 
name="0234c09" id="0234c09"></a>佛言：「得偷蘭罪。」又復問言：「世尊！此形還合瘡<a 
name="0234c10" id="0234c10"></a>未愈於中行婬，犯波羅夷不？」佛言：「波羅夷。」</p><a 
name="0234c11" id="0234c11"></a><p style="text-indent: 0em; margin-left: 0em"><span class="linehead"></span>復次佛住王舍城，廣說如上。時阿闍世王生<a 
name="0234c12" id="0234c12"></a>一童子，字優陀夷跋陀羅。此兒陰為虫所<a 
name="0234c13" id="0234c13"></a>食，以種種藥治不能令差。見兒患此瘡故，時<a 
name="0234c14" id="0234c14"></a>抱養者常以口含其陰，暖氣噓之其痛小差。<a 
name="0234c15" id="0234c15"></a>數數含之不止，彼得暖氣便失不淨，失不淨<a 
name="0234c16" id="0234c16"></a>時虫便隨精而出。此兒於是得差苦痛除愈，<a 
name="0234c17" id="0234c17"></a>從是已後常習此法。口中行婬如是轉久，乃<a 
name="0234c18" id="0234c18"></a>至強牽餘母人於口中行婬。其兒有婦即作<a 
name="0234c19" id="0234c19"></a>是念：「彼習此不已當復及我，宜豫作方便止<a 
name="0234c20" id="0234c20"></a>此惡法。」於是脫衣裹面露其形體，往詣姑所<a 
name="0234c21" id="0234c21"></a><span class="corr" title='[體&gt;禮]'>禮</span>拜問訊。時姑呵言：「汝癡狂耶？何得如是？」<a 
name="0234c22" id="0234c22"></a>答言：「不狂，但大家子捨於常道而用其口，是<a 
name="0234c23" id="0234c23"></a>故覆之。」即向其姑具說上事。爾時宮內展轉<a 
name="0234c24" id="0234c24"></a>相語，乃至外舍盡共聞知，多共為此口中行<a 
name="0234c25" id="0234c25"></a>欲。時王舍城婆羅門居士，詣阿闍世王所白<a 
name="0234c26" id="0234c26"></a>言：「大王！國中有此惡法流行，云何口中是飲<a 
name="0234c27" id="0234c27"></a>食處而行不淨？」王聞此言甚用不可，即作教令：<a 
name="0234c28" id="0234c28"></a>「從今已去若有作此及教他者，當重治其罪。」<a 
name="0234c29" id="0234c29"></a>爾時尊者優波離知時而問：「世尊！若比丘比<a 
name="0235a01" id="0235a01"></a>丘共口中行婬者，犯波羅夷不？」佛言：「俱波羅<a 
name="0235a02" id="0235a02"></a>夷。」又復白佛言：「世尊！比丘與沙彌共口中行<a 
name="0235a03" id="0235a03"></a>婬，犯波羅夷不？」佛言：「比丘波羅夷，沙彌驅<a 
name="0235a04" id="0235a04"></a>出。」又復白言：「世尊！比丘與白衣共口中行婬<a 
name="0235a05" id="0235a05"></a>云何？」佛言：「比丘波羅夷，白衣知如之何。」又<a 
name="0235a06" id="0235a06"></a>白：「世尊！比丘、比丘尼共口中行婬，犯波羅夷<a 
name="0235a07" id="0235a07"></a>不？」佛言：「俱波羅夷。」乃至「外道出家、比丘共口<a 
name="0235a08" id="0235a08"></a>中行婬云何？」佛言：「比丘波羅夷，外道知如之<a 
name="0235a09" id="0235a09"></a>何。」</p><a 
name="0235a10" id="0235a10"></a><p><span class="juanname">摩訶僧祇律卷第一</span></p>
<hr>【經文資訊】大正藏第 22 冊 No. 1425 摩訶僧祇律<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7ac3.html?index=T22n1425" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T22n1425_001 by HTTrack Website Copier/3.x [XR&CO'2014], Tue, 07 Jun 2016 06:51:43 GMT -->
</html>
