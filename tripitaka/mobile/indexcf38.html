<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T24n1450_010 by HTTrack Website Copier/3.x [XR&CO'2014], Tue, 07 Jun 2016 06:52:00 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1226744048&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT24n1450&amp;utmp=%2Fmobile%2Findex.php%3Findex%3DT24n1450_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc1b7-2.html?index=T24n1450_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第24冊<br/>No.1450 根本說一切有部毘奈耶破僧事 (20卷)<br/>【唐 義淨譯】<br/>第 10 卷</p>
	<a href="indexe8c0.html?index=T24n1450_011" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T24">
<div class="root" id="1450" sutra_name="根本說一切有部毘奈耶破僧事" sutra_juan="[卷10]">　
<a 
name="0147c01" id="0147c01"></a><a 
name="0147c02" id="0147c02"></a><p><span class="juanname">根本說一切有部毘奈耶破僧事<a 
name="0147c03" id="0147c03"></a>卷第十</span></p><a 
name="0147c04" id="0147c04"></a><a 
name="0147c05" id="0147c05"></a><p style="margin-left: 4em"><span class="byline">大唐三藏法師義淨奉　制譯</span></p><a 
name="0147c06" id="0147c06"></a><p style="text-indent: 0em; margin-left: 0em"><span class="linehead"></span>爾時世尊既其為彼未生怨王廣說法要，令<a 
name="0147c07" id="0147c07"></a>無根信得生起已，或時乘象出外旋遊，望見<a 
name="0147c08" id="0147c08"></a>世尊在高樓上，遂於其象不覺投身崩墜于<a 
name="0147c09" id="0147c09"></a>地。又於一時乘象而出，見薄伽梵不覺投身，<a 
name="0147c10" id="0147c10"></a>於世尊所深生敬信，遂便告彼執仗人曰：「爾<a 
name="0147c11" id="0147c11"></a>等須知！始從今日，我徹歸依薄伽伐多及室<a 
name="0147c12" id="0147c12"></a>羅縛迦僧伽。爾等從今，若見世尊及聲聞眾、<a 
name="0147c13" id="0147c13"></a>苾芻、苾芻尼、鄔波索迦、鄔波斯迦須進入，時<a 
name="0147c14" id="0147c14"></a>於其門戶勿為遮障，啟門令進。若見提婆達<a 
name="0147c15" id="0147c15"></a>多及彼徒眾，應須掩障勿使其前。」後於異時，<a 
name="0147c16" id="0147c16"></a>提婆達多有緣，須入未生怨宅。時守門者而<a 
name="0147c17" id="0147c17"></a>告之曰：「仁應可止，無宜前進。」天授問曰：「忽有<a 
name="0147c18" id="0147c18"></a>何緣，遮不聽進？」門人告曰：「大王有教：『始從今<a 
name="0147c19" id="0147c19"></a>日，我徹歸依薄伽伐多及室羅縛迦僧伽。爾<a 
name="0147c20" id="0147c20"></a>等從今，若見世尊及聲聞眾、苾芻、苾芻尼、鄔<a 
name="0147c21" id="0147c21"></a>波索迦、鄔波斯迦須進入，時於其門戶勿為<a 
name="0147c22" id="0147c22"></a>遮障，啟門令進。若見提婆達多及彼徒眾，<a 
name="0147c23" id="0147c23"></a>應須掩障勿使其前。』」</p><p style="text-indent: 0em; margin-left: 0em"><span class="linehead"></span>時提婆達多既被遮止，<a 
name="0147c24" id="0147c24"></a>情懷不樂住於門外。于時嗢&#x9262;羅色苾芻尼，<a 
name="0147c25" id="0147c25"></a>從王宮中行乞食已持&#x9262;而出。時提婆達多<a 
name="0147c26" id="0147c26"></a>見嗢&#x9262;羅色，便生是念：「豈不由此禿頭之女<a 
name="0147c27" id="0147c27"></a>為離間事，令未生怨及中宮內并大臣宅，便<a 
name="0147c28" id="0147c28"></a>於我處致此稽留。」作是思已，告嗢&#x9262;羅色曰：<a 
name="0147c29" id="0147c29"></a>「我於爾處有何過失？由汝令吾乞食之宅皆<a 
name="0148a01" id="0148a01"></a>生障礙。」遂便前進打搭其尼。時尼被打，出<a 
name="0148a02" id="0148a02"></a>悲苦言哀告之曰：「願見清白。我有何因作如<a 
name="0148a03" id="0148a03"></a>斯事？大德！既是世尊兄弟，復是舍迦上種而<a 
name="0148a04" id="0148a04"></a>為出家。我實無心，敢有談說，幸能見恕乞表<a 
name="0148a05" id="0148a05"></a>忠誠。」假聞斯苦不齒其言，遂努大拳打尼頭<a 
name="0148a06" id="0148a06"></a>破。既其未摩被損，眾苦咸集，遂乃加持壽命<a 
name="0148a07" id="0148a07"></a>起勇進心，疾行詣彼苾芻尼寺。時諸尼眾<a 
name="0148a08" id="0148a08"></a>見其大苦，咸問之曰：「禍哉阿離野迦！何意<a 
name="0148a09" id="0148a09"></a>忽遭如斯困辱？」便告眾曰：「仁等姊妹！所有壽<a 
name="0148a10" id="0148a10"></a>命皆悉無常，一切諸法並無其我。寂靜之處<a 
name="0148a11" id="0148a11"></a>是曰涅槃。仁等咸應於善法處可勤勗念，勿<a 
name="0148a12" id="0148a12"></a>為放逸。其提婆達多，已造第三無間之業，吾<a 
name="0148a13" id="0148a13"></a>今時至可入涅槃。」于時便對尼眾之前，現其<a 
name="0148a14" id="0148a14"></a>種種奇異神變，入無餘依妙涅槃界。</p><p style="text-indent: 0em; margin-left: 0em"><span class="linehead"></span>時諸苾<a 
name="0148a15" id="0148a15"></a>芻咸起疑念，欲斷疑故請世尊曰：「大德！頗見<a 
name="0148a16" id="0148a16"></a>提婆達多，於嗢&#x9262;羅色苾芻尼處，假令悲苦<a 
name="0148a17" id="0148a17"></a>告謝之時，不齒其言，拳打頭破因斯就滅。」世<a 
name="0148a18" id="0148a18"></a>尊告曰：「非但今日作如斯事，於過去世亦<a 
name="0148a19" id="0148a19"></a>為悲苦告謝之時，不聽哀言，遂便斷命而食<a 
name="0148a20" id="0148a20"></a>其肉。爾今應聽！如往昔時，於一村內有大長<a 
name="0148a21" id="0148a21"></a>者，於此而居，多有羊群廣澤而牧。既其日暮<a 
name="0148a22" id="0148a22"></a>牧者驅還，群中有一老弱牸羊，不及徒伴在<a 
name="0148a23" id="0148a23"></a>後獨進，忽於路側逢一餓豺，問豺曰：</p><a 
name="0148a24" id="0148a24"></a><p><span class="lg">「『大舅多獨行，　　頗得安隱樂；<a 
name="0148a25" id="0148a25"></a><br>　　常居林野內，　　如何得養神？』</span></p><a 
name="0148a26" id="0148a26"></a><p>　<span class="lg">「豺答之曰：　　『汝恒踐我尾，<a 
name="0148a27" id="0148a27"></a><br>　　并常拔我毛；　　口出大舅言，<a 
name="0148a28" id="0148a28"></a><br>　　欲覓逃身處。』</span></p><a 
name="0148a29" id="0148a29"></a><p>　<span class="lg">「羊復告曰：　　『爾尾屈背後，<a 
name="0148b01" id="0148b01"></a><br>　　我在面前來；　　如何見&#x6282;余？<a 
name="0148b02" id="0148b02"></a><br>　　尋常蹋仁尾。』</span></p><a 
name="0148b03" id="0148b03"></a><p>　<span class="lg">「豺復答曰：　　『四洲并海岳，<a 
name="0148b04" id="0148b04"></a><br>　　咸皆是吾尾；　　如其不踐蹋，<a 
name="0148b05" id="0148b05"></a><br>　　爾從何處來？』</span></p><a 
name="0148b06" id="0148b06"></a><p>　<span class="lg">「羊復告曰：　　『我於親識處，<a 
name="0148b07" id="0148b07"></a><br>　　聞說皆仁尾；　　在地不敢履，<a 
name="0148b08" id="0148b08"></a><br>　　我從空處來！』</span></p><a 
name="0148b09" id="0148b09"></a><p>　<span class="lg">「豺復答曰：　　『由爾牸羊空處墜，<a 
name="0148b10" id="0148b10"></a><br>　　遂使林中野鹿驚；　　廢我今朝所食物，<a 
name="0148b11" id="0148b11"></a><br>　　豈非下過理分明。』</span></p><a 
name="0148b12" id="0148b12"></a><p style="text-indent: 0em; margin-left: 0em"><span class="linehead"></span>「于時牸羊，雖陳哀告廣述苦言，然而罪惡業<a 
name="0148b13" id="0148b13"></a>豺不肯相放，遂斷其首并&#x98E1;於肉。」</p><a 
name="0148b14" id="0148b14"></a><p style="text-indent: 0em; margin-left: 0em"><span class="linehead"></span>世尊告曰：「汝諸苾芻勿生異念，昔時豺者，即<a 
name="0148b15" id="0148b15"></a>是今日提婆達多。昔時牸羊者，即是今日青<a 
name="0148b16" id="0148b16"></a>蓮花色苾芻尼。往時雖述悲苦之言，不免身<a 
name="0148b17" id="0148b17"></a>死。今日雖作種種悲言，亦還被害。」</p><p style="text-indent: 0em; margin-left: 0em"><span class="linehead"></span>時提婆達<a 
name="0148b18" id="0148b18"></a>多復生是念：「我於世尊屢為尤害，三無間業<a 
name="0148b19" id="0148b19"></a>具已造之：以大拋石遙打世尊，於如來身惡<a 
name="0148b20" id="0148b20"></a>心出血，此是第一無間之業。和合僧伽而為<a 
name="0148b21" id="0148b21"></a>破壞，此是第二無間之業。蓮花色尼故斷其<a 
name="0148b22" id="0148b22"></a>命，此是第三無間之業。然我未能獲一切智，<a 
name="0148b23" id="0148b23"></a>所餘諸事亦未見成，准斯業道更無生處，決<a 
name="0148b24" id="0148b24"></a>定當往捺落迦中。」作是念已，以手支頰退在<a 
name="0148b25" id="0148b25"></a>一邊愁思而坐。時晡刺拏有緣須過，遇到其<a 
name="0148b26" id="0148b26"></a>邊而告之曰：「提婆達多！爾今何意，以手支<a 
name="0148b27" id="0148b27"></a>頰退在一邊愁思而住？」彼便告曰：「如何我今<a 
name="0148b28" id="0148b28"></a>得無愁思，因瞋惱故，於世尊邊屢為尤害，<a 
name="0148b29" id="0148b29"></a>并已具造三無間業，久當住在大捺落迦受<a 
name="0148c01" id="0148c01"></a>無隙苦。」晡刺拏曰：「我常謂諸舍迦種內，唯汝<a 
name="0148c02" id="0148c02"></a>一箇解了聰明，豈謂汝今亦成愚憃？豈有後<a 
name="0148c03" id="0148c03"></a>世令汝見憂？若有後世，汝造斯業者，我亦為<a 
name="0148c04" id="0148c04"></a>斯愁思而住。」彼為開解天授情故，便於對面<a 
name="0148c05" id="0148c05"></a>撲破己瓶，而告曰：「縱天世間，不能令此更為<a 
name="0148c06" id="0148c06"></a>和會，更無後世，誰往受之？作者、受者並成虛<a 
name="0148c07" id="0148c07"></a>說。然而可往劫畢羅伐窣&#x89A9;城，自稱天子<a 
name="0148c08" id="0148c08"></a>為王而住，我當作汝第一聲聞。」于時提婆達<a 
name="0148c09" id="0148c09"></a>多，便謗無聖，邪見遂興，能令一切善根斷<a 
name="0148c10" id="0148c10"></a>絕。</p><a 
name="0148c11" id="0148c11"></a><p style="text-indent: 0em; margin-left: 0em"><span class="linehead"></span>爾時世尊告諸苾芻曰：「汝等應知，提婆達多<a 
name="0148c12" id="0148c12"></a>所有善根從斯斷絕。汝諸苾芻！我若見彼提<a 
name="0148c13" id="0148c13"></a>婆達多有少白法，我不授記提婆達多：『汝提<a 
name="0148c14" id="0148c14"></a>婆達多！生惡道者、生泥黎者，當住一劫不堪<a 
name="0148c15" id="0148c15"></a>救療。』又汝苾芻！我不見彼提婆達多有少白<a 
name="0148c16" id="0148c16"></a>法如毛端許，我方授記提婆達多：『汝提婆達<a 
name="0148c17" id="0148c17"></a>多！生惡道者、生泥黎者，當住一劫不堪救<a 
name="0148c18" id="0148c18"></a>療。』譬如去村及去城邑，其路不遠有糞屎<a 
name="0148c19" id="0148c19"></a>坑，深可丈餘，臭穢難近。時有一人墮斯坑<a 
name="0148c20" id="0148c20"></a>內，頭及手足並皆淪沒。後有一人每於長夜<a 
name="0148c21" id="0148c21"></a>為慕義者、為樂利者、為與樂者、為與歡者、<a 
name="0148c22" id="0148c22"></a>施安隱者，其人到彼糞屎坑邊，周匝觀望情<a 
name="0148c23" id="0148c23"></a>存救濟：『我若見彼墮糞屎人有片身分無糞<a 
name="0148c24" id="0148c24"></a>污者，我當方便引之令出。』既遍觀察，不見其<a 
name="0148c25" id="0148c25"></a>人有少身軀不被糞污，乃至手許可拔令出。<a 
name="0148c26" id="0148c26"></a>汝諸苾芻！我亦如是，我若見彼提婆達多有<a 
name="0148c27" id="0148c27"></a>少白法，我不授記提婆達多：『汝提婆達多！生<a 
name="0148c28" id="0148c28"></a>惡道者、生泥黎者，當住一劫不堪救療。』又汝<a 
name="0148c29" id="0148c29"></a>苾芻！我不見彼提婆達多有小白法如毛端<a 
name="0149a01" id="0149a01"></a>許，我方授記提婆達多：『汝提婆達多！生惡道<a 
name="0149a02" id="0149a02"></a>者、生泥黎者，當住一劫不堪救療。』汝諸苾芻<a 
name="0149a03" id="0149a03"></a>應知：天授已具三法，生惡道者、生泥黎者，<a 
name="0149a04" id="0149a04"></a>當住一劫不堪救療。何謂三法？汝諸苾芻！提<a 
name="0149a05" id="0149a05"></a>婆達多先具生其罪惡樂欲，遂便遭彼惡欲<a 
name="0149a06" id="0149a06"></a>所牽。提婆達多既生惡欲被欲牽已，此謂是<a 
name="0149a07" id="0149a07"></a>彼提婆達多最初成就罪惡之法。提婆達多<a 
name="0149a08" id="0149a08"></a>生惡道者、生泥黎者，當住一劫不堪救療。又<a 
name="0149a09" id="0149a09"></a>諸苾芻！提婆達多近惡知識，得不善伴，共惡<a 
name="0149a10" id="0149a10"></a>人交。提婆達多既近惡知識，得不善伴，共惡<a 
name="0149a11" id="0149a11"></a>人交已，此謂是彼提婆達多第二成就罪惡<a 
name="0149a12" id="0149a12"></a>之法。提婆達多生惡道者、生泥黎者，當住<a 
name="0149a13" id="0149a13"></a>一劫不堪救療。又諸苾芻！提婆達多得其少<a 
name="0149a14" id="0149a14"></a>分，得其下品，證悟之時便生喜足，縱有勝上<a 
name="0149a15" id="0149a15"></a>更不進修。提婆達多既得少分，得其下品，證<a 
name="0149a16" id="0149a16"></a>悟之時便生喜足，縱有勝上更不進修已，此<a 
name="0149a17" id="0149a17"></a>即是彼提婆達多第三成就罪惡之法。提婆<a 
name="0149a18" id="0149a18"></a>達多生惡道者、生泥黎者，當住一劫不堪救<a 
name="0149a19" id="0149a19"></a>療。」于時世尊說伽他曰：</p><a 
name="0149a20" id="0149a20"></a><p><span class="lg">「勿汝世間人，　　生於罪過欲；<a 
name="0149a21" id="0149a21"></a><br>　由斯爾當識，　　惡欲所招殃。<a 
name="0149a22" id="0149a22"></a><br>　世並知天授，　　聰明不伏心，<a 
name="0149a23" id="0149a23"></a><br>　不能存少欲，　　空持美形狀，<a 
name="0149a24" id="0149a24"></a><br>　彼便行驕逸，　　欲陵於世尊；<a 
name="0149a25" id="0149a25"></a><br>　故我記斯人，　　一劫生無隙。<a 
name="0149a26" id="0149a26"></a><br>　慳貪生惡念，　　耶見不虔恭；<a 
name="0149a27" id="0149a27"></a><br>　定生無隙中，　　四門牢閉塞。<a 
name="0149a28" id="0149a28"></a><br>　若他無過失，　　惡謗令生過；<a 
name="0149a29" id="0149a29"></a><br>　今世若後世，　　自受愚癡人。<a 
name="0149b01" id="0149b01"></a><br>　若人於大海，　　毒瓶令水壞；<a 
name="0149b02" id="0149b02"></a><br>　溟渤寬亡際，　　遣惡定無緣。<a 
name="0149b03" id="0149b03"></a><br>　如斯於世尊，　　惡人生謗讟；<a 
name="0149b04" id="0149b04"></a><br>　常行自他利，　　罪謗豈能成？<a 
name="0149b05" id="0149b05"></a><br>　正見心常靜，　　惡緣無處生；<a 
name="0149b06" id="0149b06"></a><br>　應共為知識，　　親近者聰明；<a 
name="0149b07" id="0149b07"></a><br>　由斯不造惡，　　恭敬可依行。</span></p><a 
name="0149b08" id="0149b08"></a><p style="text-indent: 0em; margin-left: 0em"><span class="linehead"></span>「於是提婆達多謗毀聖說，決生耶見定斷善<a 
name="0149b09" id="0149b09"></a>根，但有此生更無後世。」作是知已，於其徒眾<a 
name="0149b10" id="0149b10"></a>別立五法，便告之曰：「爾等應知！沙門喬答摩<a 
name="0149b11" id="0149b11"></a>及諸徒眾，咸食乳酪，我等從今更不應食。何<a 
name="0149b12" id="0149b12"></a>緣由此？令彼犢兒鎮嬰飢苦。又沙門喬答摩<a 
name="0149b13" id="0149b13"></a>聽食魚肉，我等從今更不應食。何緣由此？<a 
name="0149b14" id="0149b14"></a>於諸眾生為斷命事。又沙門喬答摩聽食其<a 
name="0149b15" id="0149b15"></a>鹽，我等從今更不應食。何緣由此？於其鹽內<a 
name="0149b16" id="0149b16"></a>多塵土故。又沙門喬答摩受用衣時截其縷<a 
name="0149b17" id="0149b17"></a>績，我等從今受用衣時留長縷績。何緣由<a 
name="0149b18" id="0149b18"></a>此？壞彼織師作功勞故。又沙門喬答摩住阿<a 
name="0149b19" id="0149b19"></a>蘭若處，我等從今住村舍內。何緣由此？棄捐<a 
name="0149b20" id="0149b20"></a>施主所施物故。」故內攝頌曰：</p><a 
name="0149b21" id="0149b21"></a><p>　<span class="lg">不&#x98E1;於乳酪、　　魚肉及以鹽，<a 
name="0149b22" id="0149b22"></a><br>　長績在村中，　　是天授五法。</span></p><a 
name="0149b23" id="0149b23"></a><p style="text-indent: 0em; margin-left: 0em"><span class="linehead"></span>于時溝伽畔遊歷人間，漸行次至室羅筏悉<a 
name="0149b24" id="0149b24"></a>底國。時提婆達多遂生是念：「我於沙門喬答<a 
name="0149b25" id="0149b25"></a>摩屢興刑害，而竟不能傷損其命。我今宜可<a 
name="0149b26" id="0149b26"></a>於其妻室而為陵辱。」遂便往詣劫比羅筏窣<a 
name="0149b27" id="0149b27"></a>&#x89A9;城，遣使報彼耶輸達羅曰：「沙門喬答摩已<a 
name="0149b28" id="0149b28"></a>捨王業而作出家，我為是緣故來紹繼爾，宜<a 
name="0149b29" id="0149b29"></a>與我為妻室乎。」時彼得信，遂便巡事告瞿彌<a 
name="0149c01" id="0149c01"></a>迦，時瞿彌迦報耶輸達羅曰：「仁應遣使告天<a 
name="0149c02" id="0149c02"></a>授云：『菩提薩埵我昔執手，彼力堪持。汝若有<a 
name="0149c03" id="0149c03"></a>能可來見就。』」是時天授情無羞恥，不忖己骸<a 
name="0149c04" id="0149c04"></a>力，進入中宮進陛昇階，欲就其處。時瞿彌迦<a 
name="0149c05" id="0149c05"></a>顧諸宮女咍然而笑，天授不覺合掌而居。時<a 
name="0149c06" id="0149c06"></a>瞿彌迦有大諾近那力，遂將左手握其天授，<a 
name="0149c07" id="0149c07"></a>于時十指迸血驚流，遂於菩提薩埵昔遊戲池<a 
name="0149c08" id="0149c08"></a>擲之池內，既墮池已出大叫聲。是時舍迦競<a 
name="0149c09" id="0149c09"></a>來奔就，遂詳議曰：「提婆達多不恃其力，輒入<a 
name="0149c10" id="0149c10"></a>宮內欲事欺陵。」轉復尋聲見在池內，遂相告<a 
name="0149c11" id="0149c11"></a>曰：「斯內亂入，可斷其命。」復更議曰：「勿於死人<a 
name="0149c12" id="0149c12"></a>更加其害，世尊記此提婆達多，生惡道者、墮<a 
name="0149c13" id="0149c13"></a>泥黎者，無間一劫不堪救療。此即與死相似，<a 
name="0149c14" id="0149c14"></a>更復何勞見害？」于時人眾捨不與言。時提婆<a 
name="0149c15" id="0149c15"></a>達多從池起已，於水竇中逃走而出，被其<a 
name="0149c16" id="0149c16"></a>橛杙裂所著衣，白<span class="gaiji">[疊*毛]<!--gaiji,,1[疊*毛],2&#x3CB2;,3--></span>一條遂成兩片，便作是<a 
name="0149c17" id="0149c17"></a>念：「善哉！斯服巧稱淨儀，為我聲聞制其裙服。」<a 
name="0149c18" id="0149c18"></a>又於一時告舍迦種：「汝等宜可策我為王。」諸<a 
name="0149c19" id="0149c19"></a>人報曰：「菩提薩埵現有內宮，汝可秉權令其<a 
name="0149c20" id="0149c20"></a>賓伏，既納妻室方可稱王。」時提婆達多，於舍<a 
name="0149c21" id="0149c21"></a>迦處息其猜貳，除恐怖心，遂入宮中昇高樓<a 
name="0149c22" id="0149c22"></a>上，到耶輸達羅所，合掌一邊而白之曰：「幸存<a 
name="0149c23" id="0149c23"></a>恩澤曲見哀憐，汝為國大夫人，我乃稱王此<a 
name="0149c24" id="0149c24"></a>邑。」時耶輸達羅有大&#x9262;塞建&#x62D5;力，從妙寶<a 
name="0149c25" id="0149c25"></a>床起就天授，捉其合掌雙膝摧地，天授十指<a 
name="0149c26" id="0149c26"></a>迸血流出，婉轉于地痛不自勝。時耶輸達羅<a 
name="0149c27" id="0149c27"></a>而告之曰：「汝真無賴，愚憃之極，暫執其手已<a 
name="0149c28" id="0149c28"></a>不堪任，況復求念以充交合。轉輪王主應作<a 
name="0149c29" id="0149c29"></a>我夫，或最後生菩提薩埵，我充其室方始合<a 
name="0150a01" id="0150a01"></a>儀，自外諸人全非偶配。」</p><p style="text-indent: 0em; margin-left: 0em"><span class="linehead"></span>是時天授懷恥出宮，<a 
name="0150a02" id="0150a02"></a>舍迦諸人見其憂苦，而告之曰：「汝今先可往<a 
name="0150a03" id="0150a03"></a>世尊處求其懺摩，若見恕容方稱天子。」時提<a 
name="0150a04" id="0150a04"></a>婆達多，以極嚴毒填十爪中，詣世尊邊作<a 
name="0150a05" id="0150a05"></a>如是念：「若沙門喬答摩見恕我者，斯曰：『善哉！』<a 
name="0150a06" id="0150a06"></a>必也不容。我當就禮，以其毒爪摑足令傷。」既<a 
name="0150a07" id="0150a07"></a>至佛邊頂禮雙足，請世尊曰：「幸願哀憐見容<a 
name="0150a08" id="0150a08"></a>恕我。」于時世尊觀其天授作何種心來向我<a 
name="0150a09" id="0150a09"></a>所？鑒知天授為殺害情，遂以神力變雙膝下<a 
name="0150a10" id="0150a10"></a>成水精石，默然而住。時提婆達多見默無語，<a 
name="0150a11" id="0150a11"></a>遂起瞋心興其害意，便以毒爪爬摑世尊。于<a 
name="0150a12" id="0150a12"></a>時十指並皆摧破，返中其毒生大苦惱。是時<a 
name="0150a13" id="0150a13"></a>尊者阿難陀而告之曰：「天授！爾可歸依世尊。」<a 
name="0150a14" id="0150a14"></a>報阿難陀曰：「大德！我今若其歸依佛者，如佛<a 
name="0150a15" id="0150a15"></a>言曰：『若歸依佛陀不生於惡道，捨棄人身已<a 
name="0150a16" id="0150a16"></a>當生勝天上。』然而世尊記我，當生惡道泥黎<a 
name="0150a17" id="0150a17"></a>耶中無間一劫不堪救療。我若生天，彼成虛<a 
name="0150a18" id="0150a18"></a>語；若墮惡趣，還是妄言。」正生如是極瞋怒時，<a 
name="0150a19" id="0150a19"></a>惡業既圓更無所待，無間之火遍燎其身，遂<a 
name="0150a20" id="0150a20"></a>便叫喚高聲告曰：「大德阿難陀！我現被燒！我<a 
name="0150a21" id="0150a21"></a>今被炙！」時阿瑜窣滿阿難陀，既見其苦極軫<a 
name="0150a22" id="0150a22"></a>慈悲，又於親族更加愛念，而告之曰：「提婆達<a 
name="0150a23" id="0150a23"></a>多！汝今宜可極想歸誠怛他揭多阿羅漢三<a 
name="0150a24" id="0150a24"></a>藐三佛陀，勿為餘念。」其時天授被無隙火燎<a 
name="0150a25" id="0150a25"></a>炙其身，業報現前受嚴極苦，深心慇重口自<a 
name="0150a26" id="0150a26"></a>唱言：「今日我身乃至徹骨，於薄伽畔至心歸<a 
name="0150a27" id="0150a27"></a>伏。」說斯語已，現身墜墮無間無隙<span class="gaiji">[木*奈]<!--gaiji,,1[木*奈],2&#x3B88;,3--></span>落迦<a 
name="0150a28" id="0150a28"></a>中。</p><p style="text-indent: 0em; margin-left: 0em"><span class="linehead"></span>于時世尊告諸苾芻：「汝等應知：提婆達多<a 
name="0150a29" id="0150a29"></a>善根已續，於一大劫生於無隙大地獄中，其<a 
name="0150b01" id="0150b01"></a>罪畢已後得人身，展轉修習，終得證悟&#x9262;剌<a 
name="0150b02" id="0150b02"></a>底迦佛陀，名為具骨。當爾之時，既獲證已持<a 
name="0150b03" id="0150b03"></a>&#x9262;巡家，既獲所&#x98E1;還歸本處，置&#x9262;一面，洗手<a 
name="0150b04" id="0150b04"></a>濯足方欲就&#x98E1;，遂乃攝心觀其宿世：我緣何<a 
name="0150b05" id="0150b05"></a>事久在生津，迷惑輪迴今身覺悟？遂便觀見<a 
name="0150b06" id="0150b06"></a>於世尊邊造其種種惡逆之事，復見往昔世<a 
name="0150b07" id="0150b07"></a>尊本行菩薩時世世生生常為怨隙，但由少<a 
name="0150b08" id="0150b08"></a>許恭敬利養而至於此。既了斯事，其所獲&#x98E1;<a 
name="0150b09" id="0150b09"></a>一不曾食，遂昇空裏放大光明現諸神變已，<a 
name="0150b10" id="0150b10"></a>於無餘依妙涅槃界而證圓寂。」</p><p style="text-indent: 0em; margin-left: 0em"><span class="linehead"></span>時阿瑜窣滿<a 
name="0150b11" id="0150b11"></a>舍利弗呾囉、毛嗢揭羅演那，每於時時往<span class="gaiji">[木*奈]<!--gaiji,,1[木*奈],2&#x3B88;,3--></span><a 
name="0150b12" id="0150b12"></a>落迦，而為看行。時舍利弗呾囉告毛嗢揭羅<a 
name="0150b13" id="0150b13"></a>演那曰：「仁可共我往無隙獄觀其天授為慰<a 
name="0150b14" id="0150b14"></a>問耶？」于時舍利弗呾囉與毛嗢揭羅演那，往<a 
name="0150b15" id="0150b15"></a>阿毘止既至其所。時舍利弗嗢囉命毛嗢<a 
name="0150b16" id="0150b16"></a>揭羅演那曰：「仁今知不？此即是其阿毘止處，<a 
name="0150b17" id="0150b17"></a>上下四邊無不通徹，一焰猛火中無間隙。仁<a 
name="0150b18" id="0150b18"></a>於大神大德眾內，世尊記說以為第一，應可<a 
name="0150b19" id="0150b19"></a>運心觀無隙獄，受苦情類為滅火災。」說是語<a 
name="0150b20" id="0150b20"></a>已，時毛嗢揭羅演那便入如是大水之定。既<a 
name="0150b21" id="0150b21"></a>定心已從上注雨，渧如杵大入阿毘止，其<a 
name="0150b22" id="0150b22"></a>水於空悉皆消散。復注大雨，滴若犁轅、或如<a 
name="0150b23" id="0150b23"></a>車軸，然其雨水亦皆消散。時舍利弗嗢囉見<a 
name="0150b24" id="0150b24"></a>斯事已，遂便斂念入勝解行定。既入定已，其<a 
name="0150b25" id="0150b25"></a>水滂沛遍滿獄中，受苦聲除服其本念。時阿<a 
name="0150b26" id="0150b26"></a>瑜窣滿、毛嗢揭羅演那發言命曰：「若是提婆<a 
name="0150b27" id="0150b27"></a>達多可應前進。」聞斯命已，有多千數提婆達<a 
name="0150b28" id="0150b28"></a>多競來奔就。時阿瑜窣滿、摩訶毛嗢揭羅演<a 
name="0150b29" id="0150b29"></a>那報斯眾曰：「若是世尊之親兄弟提婆達多<a 
name="0150c01" id="0150c01"></a>者，宜應住此。」時提婆達多，遂便進就阿瑜窣<a 
name="0150c02" id="0150c02"></a>滿舍利弗呾囉、摩訶毛嗢揭羅演那。既至其<a 
name="0150c03" id="0150c03"></a>所，頂禮二尊之雙足已，二尊問曰：「天授！汝今<a 
name="0150c04" id="0150c04"></a>所受大地獄苦，有差別不？」天授答曰：「且如阿<a 
name="0150c05" id="0150c05"></a>毘止內共受之苦，此不須言。然於我躬所受<a 
name="0150c06" id="0150c06"></a>別苦，幸存聽察。時有鐵山火熱遍起，洪焰<a 
name="0150c07" id="0150c07"></a>通為一火，來至我所磨碎我身，譬如石上磨<a 
name="0150c08" id="0150c08"></a>油麻子。復有極利雙齒鐵鋸，猛焰大熱解割<a 
name="0150c09" id="0150c09"></a>我身，一一肢骸片片零落。又有鐵棒遍皆熱<a 
name="0150c10" id="0150c10"></a>焰，數數來至打碎我頭。復有大象從四方來，<a 
name="0150c11" id="0150c11"></a>踐蹋我身，碎如米粉。」時阿瑜窣滿舍利弗呾<a 
name="0150c12" id="0150c12"></a>囉、毛嗢揭羅演那同告之曰：「汝提婆達多！如<a 
name="0150c13" id="0150c13"></a>汝所云：『時有鐵山大熱極熱，遍起洪焰通為<a 
name="0150c14" id="0150c14"></a>一火，來至我所磨碎我身，譬如石上磨油麻<a 
name="0150c15" id="0150c15"></a>子。』者，斯則由汝於其鷲&#x5CEF;山以大拋石打損<a 
name="0150c16" id="0150c16"></a>如來，由波惡業招斯苦果。又復汝云：『又有鐵<a 
name="0150c17" id="0150c17"></a>棒遍皆熱焰，數數來至打碎我頭。』者，斯則由<a 
name="0150c18" id="0150c18"></a>汝於阿羅漢嗢&#x9262;羅色尼拳打其頭遂致終<a 
name="0150c19" id="0150c19"></a>卒，由彼惡業招斯苦果。又復汝云：『復有大象<a 
name="0150c20" id="0150c20"></a>從四方來踐蹋我身碎如米粉。』者，斯則由汝<a 
name="0150c21" id="0150c21"></a>起大害意放護財象欲蹋世尊。由彼惡業招<a 
name="0150c22" id="0150c22"></a>斯苦果。」二尊命曰：「提婆達多！汝今雖受如斯<a 
name="0150c23" id="0150c23"></a>極苦。世尊記汝：『受斯罪竟，終得證悟&#x9262;剌底<a 
name="0150c24" id="0150c24"></a>迦佛陀，名為具骨。』」時提婆達多聞斯語已，白<a 
name="0150c25" id="0150c25"></a>二尊曰：「若如是者，我今情勇，能於無隙大地<a 
name="0150c26" id="0150c26"></a>獄中，一&#x8107;而臥甘受其苦。」作是語已忽然不<a 
name="0150c27" id="0150c27"></a>現。</p><p style="text-indent: 0em; margin-left: 0em"><span class="linehead"></span>時阿瑜窣滿舍利弗呾囉、毛嗢揭羅演那，<a 
name="0150c28" id="0150c28"></a>次復詣彼外道六師受苦之處，遂便見彼高<a 
name="0150c29" id="0150c29"></a>迦離迦，於其舌上有一百犁周遍耕墾。于時<a 
name="0151a01" id="0151a01"></a>索訶界主梵天王亦隨二尊而往，觀見高迦<a 
name="0151a02" id="0151a02"></a>離迦，而告之曰：「汝高迦離迦，汝可於此二大<a 
name="0151a03" id="0151a03"></a>尊者苾芻之處起極敬心。然此二師堅守淨<a 
name="0151a04" id="0151a04"></a>行智慧神通眾中第一。」時高迦離迦見彼二<a 
name="0151a05" id="0151a05"></a>尊便告之曰：「此二罪惡耶欲之人，何來至<a 
name="0151a06" id="0151a06"></a>此？」作此惡言纔發聲已，於其舌上遂有千犁<a 
name="0151a07" id="0151a07"></a>而遍耕墾。時阿瑜窣滿舍利弗呾羅、毛嗢揭<a 
name="0151a08" id="0151a08"></a>羅演那作是念曰：「此之有情業重難救，無可<a 
name="0151a09" id="0151a09"></a>奈何。」捨之而去。次便往詣晡剌拏迦攝波<a 
name="0151a10" id="0151a10"></a>處。既至彼已，時晡剌拏迦攝波，遂便就禮二<a 
name="0151a11" id="0151a11"></a>尊雙足，而白之曰：「願二大德！察我罪人，我由<a 
name="0151a12" id="0151a12"></a>昔時說其耶法，矯誑時俗遮其正信，緣斯罪<a 
name="0151a13" id="0151a13"></a>業有五百犁時時耕舌。又復我諸聽聞弟子，<a 
name="0151a14" id="0151a14"></a>於我所重餘骨窣&#x89A9;波邊呈供養時，便有大<a 
name="0151a15" id="0151a15"></a>苦重來逼迫，幸能見報我所受殃。」并復告知：<a 
name="0151a16" id="0151a16"></a>「更勿於其窣&#x89A9;波處而興供養。」于時二尊既<a 
name="0151a17" id="0151a17"></a>然其語，遊獄事了，俱便返詣贍部洲中。</p><p style="text-indent: 0em; margin-left: 0em"><span class="linehead"></span>于時<a 
name="0151a18" id="0151a18"></a>二尊對薄伽畔并諸大眾，具為說彼提婆達<a 
name="0151a19" id="0151a19"></a>多及高迦離迦并晡剌拏捺落迦中所受苦事。<a 
name="0151a20" id="0151a20"></a>既廣陳已，時諸苾芻咸共疑念，遂便請問斷<a 
name="0151a21" id="0151a21"></a>疑世尊曰：「大德世尊！何故提婆達多，尊所告<a 
name="0151a22" id="0151a22"></a>言不肯見用，墮阿毘止受大極苦，以至斯耶？」</p><a 
name="0151a23" id="0151a23"></a><p style="text-indent: 0em; margin-left: 0em"><span class="linehead"></span>世尊告曰：「汝諸苾芻！非但今日不用我言受<a 
name="0151a24" id="0151a24"></a>斯刑酷，曾於往世不受我言遭其苦惱。汝等<a 
name="0151a25" id="0151a25"></a>應聽！我曾於昔在不定聚行菩提薩埵行時，<a 
name="0151a26" id="0151a26"></a>中在牛趣為大特牛。每於夜中遂便於彼王<a 
name="0151a27" id="0151a27"></a>家豆地隨意&#x98E1;食，既其旭上，還入城中自在<a 
name="0151a28" id="0151a28"></a>眠臥。時有一驢來就牛所，而作斯說：『大舅！何<a 
name="0151a29" id="0151a29"></a>故皮膚血肉悉並肥充？我曾不&#x89A9;暫出遊放。』<a 
name="0151b01" id="0151b01"></a>牛告之曰：『外甥！我每於夜出&#x98E1;王豆，朝曦<a 
name="0151b02" id="0151b02"></a>未啟返跡故居。』驢便告曰：『我當隨舅同往食<a 
name="0151b03" id="0151b03"></a>耶？』牛遂告曰：『外甥！汝口多鳴聲便遠及，勿<a 
name="0151b04" id="0151b04"></a>因斯響反受纓拘。』驢便答曰：『大舅！我若逐去<a 
name="0151b05" id="0151b05"></a>終不出聲。』遂乃相隨至其田處，破籬同入食<a 
name="0151b06" id="0151b06"></a>彼王苗。其驢未飽寂爾無聲，既其腹充即便<a 
name="0151b07" id="0151b07"></a>告曰：『阿舅！我且唱歌。』特牛報曰：『片時忍響，<a 
name="0151b08" id="0151b08"></a>待我出已，後任外甥作其歌唱。』作斯語已急<a 
name="0151b09" id="0151b09"></a>走出園，其驢於後遂便鳴喚。于時王家守田<a 
name="0151b10" id="0151b10"></a>之輩，即便收掩驅告眾人：『王家豆田並此驢<a 
name="0151b11" id="0151b11"></a>食，宜須苦辱方可棄之。』時守田人截驢雙耳，<a 
name="0151b12" id="0151b12"></a>并以木臼懸在其咽，痛杖鞭骸趁之而出。其<a 
name="0151b13" id="0151b13"></a>驢被辱展轉遊行，特牛既見遂於驢所，說伽<a 
name="0151b14" id="0151b14"></a>他曰：</p><a 
name="0151b15" id="0151b15"></a><p><span class="lg">「『善歌大好歌，　　由歌果獲此；<a 
name="0151b16" id="0151b16"></a><br>　　見汝能歌唱，　　截&#x5374;於雙耳。<a 
name="0151b17" id="0151b17"></a><br>　　若不能防口，　　不用善友言；<a 
name="0151b18" id="0151b18"></a><br>　　非但截&#x5374;耳，　　舂臼項邊懸。』</span></p><a 
name="0151b19" id="0151b19"></a><p style="text-indent: 0em; margin-left: 0em"><span class="linehead"></span>「驢復伽他而答之曰：</p><a 
name="0151b20" id="0151b20"></a><p><span class="lg">「『缺齒應小語，　　老特勿多言；<a 
name="0151b21" id="0151b21"></a><br>　　汝但行夜食，　　不久被繩纏。』」</span></p><a 
name="0151b22" id="0151b22"></a><p style="text-indent: 0em; margin-left: 0em"><span class="linehead"></span>世尊告曰：「汝諸苾芻！勿生餘念。往時特牛者，<a 
name="0151b23" id="0151b23"></a>即我身是。昔日驢者，即提婆達多是。往昔不<a 
name="0151b24" id="0151b24"></a>用我言，已遭其苦。今日不聽吾說，現受如斯<a 
name="0151b25" id="0151b25"></a>大殃。又諸苾芻，汝更應知！猶如今日提婆達<a 
name="0151b26" id="0151b26"></a>多不用我言招其大苦。往昔之事，宜可更聽。<a 
name="0151b27" id="0151b27"></a>汝諸苾芻！昔於一村，有一長者在此而住，有<a 
name="0151b28" id="0151b28"></a>一大牛眾相具足。時彼長者延請沙門及婆<a 
name="0151b29" id="0151b29"></a>羅門無依無怙貧窶商客，普設供養，行捨施<a 
name="0151c01" id="0151c01"></a>已遂便解放，具相大牛隨所遊行更無拘繫。<a 
name="0151c02" id="0151c02"></a>是時大牛既蒙釋放，隨意遊行追覓水草。時<a 
name="0151c03" id="0151c03"></a>行陂澤陷深泥內，自出無由。是時長者日將<a 
name="0151c04" id="0151c04"></a>曛暮，方見人傳遂尋覓之。到其牛所，長者念<a 
name="0151c05" id="0151c05"></a>曰：『泥深牛大，我獨無堪，待至明朝詳來濟拔。』<a 
name="0151c06" id="0151c06"></a>牛遂告曰：『可以繩綣繫我角上置於前面，<a 
name="0151c07" id="0151c07"></a>任曉方來；如有猴&#x72E2;來逼我時，我以綣繩<a 
name="0151c08" id="0151c08"></a>振角驚怖。』其人遂即以繩繫角長，作其綣置<a 
name="0151c09" id="0151c09"></a>地而去。既屆冥宵，野猴便至，遙&#x89A9;其牛作<a 
name="0151c10" id="0151c10"></a>斯言曰：『誰於此處偷竊藕根？』牛便報曰：『我<a 
name="0151c11" id="0151c11"></a>被泥溺自出無由，非是竊心盜他蓮藕。』猴聞<a 
name="0151c12" id="0151c12"></a>是語遂與言曰：『我之美&#x994D;何忽自來？』遂近其<a 
name="0151c13" id="0151c13"></a>牛欲為屠害，牛告猴曰：『爾宜遠我，莫見相<a 
name="0151c14" id="0151c14"></a>陵，勿使汝身遭羅苦毒。』猴雖聞告不齒其<a 
name="0151c15" id="0151c15"></a>言，遂就牛邊欲為&#x6463;掣。時勃利沙婆<span class="note">(譯為牛王)</span><a 
name="0151c16" id="0151c16"></a>見不用言，說伽他曰：</p><a 
name="0151c17" id="0151c17"></a><p><span class="lg">「『我非偷藕根，　　亦非盜蓮者；<a 
name="0151c18" id="0151c18"></a><br>　　必若情存食，　　上背應從刳。』</span></p><a 
name="0151c19" id="0151c19"></a><p style="text-indent: 0em; margin-left: 0em"><span class="linehead"></span>「猴曰：『今正是時，應從背後次第而食。』擲上<a 
name="0151c20" id="0151c20"></a>牛背下口欲&#x98E1;，牛角振綣&#x7F82;著猴項，遂便<a 
name="0151c21" id="0151c21"></a>擺索空裏懸身。于時大牛說伽他曰：</p><a 
name="0151c22" id="0151c22"></a><p><span class="lg">「『汝是美少年，　　戲者空中舞；<a 
name="0151c23" id="0151c23"></a><br>　　騁伎於村田，　　野田無施主。』</span></p><a 
name="0151c24" id="0151c24"></a><p style="text-indent: 0em; margin-left: 0em"><span class="linehead"></span>「是時野猴亦以伽他而答牛曰：</p><a 
name="0151c25" id="0151c25"></a><p><span class="lg">「『我非作舞者，　　亦非美少年；<a 
name="0151c26" id="0151c26"></a><br>　　帝釋投梯下，　　吾當往梵天。』</span></p><a 
name="0151c27" id="0151c27"></a><p style="text-indent: 0em; margin-left: 0em"><span class="linehead"></span>「又復牛王更說頌曰：</p><a 
name="0151c28" id="0151c28"></a><p><span class="lg">「『實非天帝釋，　　投梯往梵天；<a 
name="0151c29" id="0151c29"></a><br>　　繩綣急勒項，　　性命此時窮。』</span></p><a 
name="0152a01" id="0152a01"></a><p style="text-indent: 0em; margin-left: 0em"><span class="linehead"></span>「汝諸苾芻！勿生異念。昔時牛王者，即我身是。<a 
name="0152a02" id="0152a02"></a>往日野猴即天授是。往昔不用我言已遭其<a 
name="0152a03" id="0152a03"></a>苦，今不聽吾說，現受如斯大殃。」</p><a 
name="0152a04" id="0152a04"></a><p style="text-indent: 0em; margin-left: 0em"><span class="linehead"></span>時諸苾芻復有疑念，遂便請問斷疑：「世尊！<a 
name="0152a05" id="0152a05"></a>何故提婆達多，於世尊所起大嗔心，不隨正<a 
name="0152a06" id="0152a06"></a>語，生阿毘止大苦燎身？」世尊告曰：「非但今<a 
name="0152a07" id="0152a07"></a>日不用我言，身遭猛火一切無救。汝諸苾芻！<a 
name="0152a08" id="0152a08"></a>宜更應聽。曾於往昔有一王都，王名制底迦，<a 
name="0152a09" id="0152a09"></a>敷化於此。時王福力令其國界富饒昌熾安<a 
name="0152a10" id="0152a10"></a>隱豐樂，多諸人眾無所匱乏。又復其王有大<a 
name="0152a11" id="0152a11"></a>勝福，每欲坐時，有諸天眾捧其座足止在空<a 
name="0152a12" id="0152a12"></a>裏。其王有一知國大臣，便生二子：大名出喜、<a 
name="0152a13" id="0152a13"></a>小名眾愛。于時大兒每見其父以法非法而<a 
name="0152a14" id="0152a14"></a>教於眾，遂便念曰：『我為長子職合襲官，我父<a 
name="0152a15" id="0152a15"></a>終亡當大臣位，吾亦當以法及非法而教於<a 
name="0152a16" id="0152a16"></a>物，緣斯惡業生捺落迦。豈若我今修出家行？』<a 
name="0152a17" id="0152a17"></a>遂至父所求哀出家，父遂許之，於世尊處出<a 
name="0152a18" id="0152a18"></a>家離俗。後於異時其父大臣掩隨他世，時第<a 
name="0152a19" id="0152a19"></a>二子為國大臣，以法非法而化於俗，國人怨<a 
name="0152a20" id="0152a20"></a>酷說其非理。時有一人旋遊村邑不期展轉，<a 
name="0152a21" id="0152a21"></a>見彼大兄修出家行。于時苾芻見其客至，而<a 
name="0152a22" id="0152a22"></a>問之曰：『爾從何處今來至斯？』其人報曰：『我住<a 
name="0152a23" id="0152a23"></a>某城。』遂問其弟，客人具答：『彼行非法苦刻人<a 
name="0152a24" id="0152a24"></a>庶，眾皆負怨無賴求生。』苾芻聞已告其人曰：<a 
name="0152a25" id="0152a25"></a>『仁今可去勿生憂慼，我有容隙當往彼城，<a 
name="0152a26" id="0152a26"></a>以理開導令行正法，冀望人庶離苦得安。』其<a 
name="0152a27" id="0152a27"></a>人聞已遂還本處，報其親族具述所由，展轉<a 
name="0152a28" id="0152a28"></a>風聞徹其小弟。弟即便往白其王曰：『我之大<a 
name="0152a29" id="0152a29"></a>兄欲來至此。』王便告曰：『善哉！若至，彼即大臣。』<a 
name="0152b01" id="0152b01"></a>其人白曰：『我已久來事王殿下，勞誠宿著其<a 
name="0152b02" id="0152b02"></a>事如何？』王便告曰：『我之國法太子襲臣，事不<a 
name="0152b03" id="0152b03"></a>可移，知欲何計？』王復告曰：『必汝情願，彼若來<a 
name="0152b04" id="0152b04"></a>時，應云：「我大。」』既蒙王教內喜而歸。苾芻不久<a 
name="0152b05" id="0152b05"></a>還其本邑，王眾見已咸悉起迎，唯獨其弟端<a 
name="0152b06" id="0152b06"></a>居而住。苾芻告曰：『汝是我弟，何故端居？』其<a 
name="0152b07" id="0152b07"></a>人報曰：『爾小，我大。如其不信應取證明。我長<a 
name="0152b08" id="0152b08"></a>王宮王知大少，宜應共問決判真虛。』于時苾<a 
name="0152b09" id="0152b09"></a>芻進白王曰：『我之二人誰為長子？』王乃故心<a 
name="0152b10" id="0152b10"></a>而妄語曰：『此人當大，爾為小矣。』纔發言已，尋<a 
name="0152b11" id="0152b11"></a>聲之後，天便放座摧之於地，即於口內臭氣<a 
name="0152b12" id="0152b12"></a>外充。于時太子苾芻見斯事已說多頌曰：</p><a 
name="0152b13" id="0152b13"></a><p><span class="lg">「『若人為妄語，　　諸天便捨去；<a 
name="0152b14" id="0152b14"></a><br>　　口中臭氣出，　　失&#x5374;天堂路；<a 
name="0152b15" id="0152b15"></a><br>　　王應為實語，　　平復還如故。<a 
name="0152b16" id="0152b16"></a><br>　　若其為妄語，　　下道定當行；<a 
name="0152b17" id="0152b17"></a><br>　　當招無舌報，　　猶若水中魚。<a 
name="0152b18" id="0152b18"></a><br>　　若人乖法言，　　作其非法說；<a 
name="0152b19" id="0152b19"></a><br>　　王應為實語，　　平復還如故。<a 
name="0152b20" id="0152b20"></a><br>　　若其為妄語，　　下道定當行；<a 
name="0152b21" id="0152b21"></a><br>　　當作非男女，　　定受黃門形。<a 
name="0152b22" id="0152b22"></a><br>　　若人乖法言，　　作其非法說；<a 
name="0152b23" id="0152b23"></a><br>　　王應為實語，　　平復還如故。<a 
name="0152b24" id="0152b24"></a><br>　　若其為妄語，　　下道定當行；<a 
name="0152b25" id="0152b25"></a><br>　　應時天不雨，　　非時利雨流。<a 
name="0152b26" id="0152b26"></a><br>　　若人乖法言，　　作其非法說；<a 
name="0152b27" id="0152b27"></a><br>　　王應為實語，　　平復還如故。<a 
name="0152b28" id="0152b28"></a><br>　　若其為妄語，　　下道定當行；<a 
name="0152b29" id="0152b29"></a><br>　　當受蛇身報，　　兩舌口中生。<a 
name="0152c01" id="0152c01"></a><br>　　若人乖法言，　　作其非法說；<a 
name="0152c02" id="0152c02"></a><br>　　王應為實語，　　平復還如故。<a 
name="0152c03" id="0152c03"></a><br>　　若其為妄語，　　下道定當行；<a 
name="0152c04" id="0152c04"></a><br>　　即如制底王，　　造其極惡業；<a 
name="0152c05" id="0152c05"></a><br>　　當趣阿毘止，　　惡報處泥黎。』</span></p><a 
name="0152c06" id="0152c06"></a><p style="text-indent: 0em; margin-left: 0em"><span class="linehead"></span>「汝諸苾芻！勿生異念，其大臣長子，即是我昔<a 
name="0152c07" id="0152c07"></a>身。其制底迦王，即今時天授！今仍於我，起極<a 
name="0152c08" id="0152c08"></a>嗔心不受其語。緣斯惡報，生捺落迦在阿毘<a 
name="0152c09" id="0152c09"></a>止。」</p><a 
name="0152c10" id="0152c10"></a><p style="text-indent: 0em; margin-left: 0em"><span class="linehead"></span>時有苾芻尚有疑念，更便請白斷疑世尊曰：<a 
name="0152c11" id="0152c11"></a>「大德！何故提婆達多，大慈世尊為利益語，不<a 
name="0152c12" id="0152c12"></a>能信用，生捺落迦阿毘止中，受大極苦？」世尊<a 
name="0152c13" id="0152c13"></a>告曰：「汝諸苾芻！提婆達多非但今日不用我<a 
name="0152c14" id="0152c14"></a>言受斯獄苦。又過去世時，亦不受語曾遭辛<a 
name="0152c15" id="0152c15"></a>苦。汝今應聽。汝諸苾芻！於往昔時在一村內<a 
name="0152c16" id="0152c16"></a>有妙巧師，機關善解在此村住，遂於相似族<a 
name="0152c17" id="0152c17"></a>望之中納女為妻。綢繆結好懽娛得意，未久<a 
name="0152c18" id="0152c18"></a>妊身，八九月已便生一息。既其誕已經三七<a 
name="0152c19" id="0152c19"></a>日，作其懽會為授其名號曰巧容，如法長養<a 
name="0152c20" id="0152c20"></a>漸至成立。其父不久遂爾身亡，其息於後便<a 
name="0152c21" id="0152c21"></a>向餘村，更就巧師學機關技，復向餘邑轉<a 
name="0152c22" id="0152c22"></a>求伉儷。有一長者，父女居門許與為妻，而報<a 
name="0152c23" id="0152c23"></a>之曰：『汝齊某日促赴我言，不爽斯期任為婚<a 
name="0152c24" id="0152c24"></a>娶，如其不及非我之愆。』巧容復往報巧師曰：<a 
name="0152c25" id="0152c25"></a>『某村有女許我婚成，吉日時臨相期促至，<a 
name="0152c26" id="0152c26"></a>如能赴節必不爽言。若也乖時非我之過。』巧<a 
name="0152c27" id="0152c27"></a>師報曰：『必如是者，我當共汝赴彼促期，良日<a 
name="0152c28" id="0152c28"></a>吉晨理難再得。』取木孔雀相與俱昇，不遠遐<a 
name="0152c29" id="0152c29"></a>途促赴期日。時彼村邑人物共觀，見所未曾<a 
name="0153a01" id="0153a01"></a>嗟其奇巧，既呈禮贈取婦歸還，遂與三人俱<a 
name="0153a02" id="0153a02"></a>昇孔雀，機關轉發俄陵太虛，未盡浹辰倏歸<a 
name="0153a03" id="0153a03"></a>故邑。既其到已，于時巧師報兒母曰：『此機<a 
name="0153a04" id="0153a04"></a>關象汝可藏之，兒若索時必不應與。由其解<a 
name="0153a05" id="0153a05"></a>去未學還歸，勿使其兒致遭苦厄。』其兒於後，<a 
name="0153a06" id="0153a06"></a>數數從母索其孔雀：『我乘木象暫欲旋遊，欲<a 
name="0153a07" id="0153a07"></a>使多人歸伏於我。』母遂報曰：『汝師去日固有<a 
name="0153a08" id="0153a08"></a>留言，兒索象時不宜見與，但解昇去未體歸<a 
name="0153a09" id="0153a09"></a>還，勿令因此致招苦厄。』兒報母曰：『去還之術，<a 
name="0153a10" id="0153a10"></a>我已並知。師有慳心，不令見與。』女人心軟，數<a 
name="0153a11" id="0153a11"></a>見求情，遂以機關持授其子。子得象已遂動<a 
name="0153a12" id="0153a12"></a>發機，直上摶霄眾人歎善。其師見已而歎之<a 
name="0153a13" id="0153a13"></a>曰：『此兒一去不復還來。』更轉機關往而不返，<a 
name="0153a14" id="0153a14"></a>到大海上多雨小晴，所有機繩盡皆爛斷，<a 
name="0153a15" id="0153a15"></a>雹之海內因乃命終。諸天見之說伽他曰：</p><a 
name="0153a16" id="0153a16"></a><p><span class="lg">「『諸有悲憐出益語，　　不從其教自隨心；<a 
name="0153a17" id="0153a17"></a><br>　　木象無師強乘去，　　終於大海見身沈。』」</span></p><a 
name="0153a18" id="0153a18"></a><p style="text-indent: 0em; margin-left: 0em"><span class="linehead"></span>世尊告曰：「汝諸苾芻！勿生異念。往時機關師<a 
name="0153a19" id="0153a19"></a>者，即我身是。其弟子者，即提婆達多是。往背<a 
name="0153a20" id="0153a20"></a>利語，已遭沈沒之殃。今棄益言，現受燒身之<a 
name="0153a21" id="0153a21"></a>酷。」</p><a 
name="0153a22" id="0153a22"></a><p><span class="juanname">根本說一切有部毘奈耶破僧事卷第十</span></p>
<hr>【經文資訊】大正藏第 24 冊 No. 1450 根本說一切有部毘奈耶破僧事<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4736.html?index=T24n1450" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T24n1450_010 by HTTrack Website Copier/3.x [XR&CO'2014], Tue, 07 Jun 2016 06:52:00 GMT -->
</html>
