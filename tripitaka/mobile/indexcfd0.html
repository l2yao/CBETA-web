<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X65n1281_003 by HTTrack Website Copier/3.x [XR&CO'2014], Tue, 07 Jun 2016 07:40:20 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=219527646&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX65n1281&amp;utmp=%2Fmobile%2Findex.php%3Findex%3DX65n1281_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc5b3.html?index=X65n1281_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第65冊<br/>No.1281 御製揀魔辨異錄 (8卷)<br/>【清 世宗皇帝製】<br/>第 3 卷</p>
	<a href="indexc09e.html?index=X65n1281_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X65">
<div class="root" id="1281" sutra_name="御製揀魔辨異錄" sutra_juan="[卷3]">　
<a 
name="0208b08" id="0208b08"></a><a 
name="0208b09" id="0208b09"></a><a 
name="0208b10" id="0208b10"></a><a 
name="0208b11" id="0208b11"></a><p><span class="juanname">御製揀魔辨異錄卷三</span></p><a 
name="0208b12" id="0208b12"></a><a 
name="0208b13" id="0208b13"></a><p style="text-indent: 0em; margin-left: 1em"><span class="linehead"></span>魔忍曰。濟用處。如巨靈擘華嶽。女媧鍊石補天。無堅<a 
name="0208b14" id="0208b14"></a>不破。無&#x8FF9;不絕。而後世驚駭以為荒僻怪誕不稽之<a 
name="0208b15" id="0208b15"></a>語。即信然者。又謂神妙莫可測識。非己智所窺。安知<a 
name="0208b16" id="0208b16"></a>不欺之力。本自具足。但學者望崖不前耳。妙喜偈曰<a 
name="0208b17" id="0208b17"></a>龜毛拈得笑咍咍。一擊萬重關&#x93BB;開。慶快平生在今<a 
name="0208b18" id="0208b18"></a>日。孰云千里賺吾來。語曰。不入虎穴。難得虎子。夫臨<a 
name="0208b19" id="0208b19"></a>濟一後生也。三年不知問話。使其進道之不篤。師友<a 
name="0208b20" id="0208b20"></a>挾持之不力。與庸眾何異哉。後來建大法幢。如十日<a 
name="0208b21" id="0208b21"></a>並照。輝映古昔。當是時。出其門者。皆獅子王哮吼一<a 
name="0208b22" id="0208b22"></a>聲。精邪辟易。真可以典型百代。冠冕五宗。然而法運<a 
name="0208b23" id="0208b23"></a>久湮。弘護之人借緣而起。是故三峰唱於前。而天童<a 
name="0208b24" id="0208b24"></a>闢於後。闢者唱之機。唱者闢之響。如鐘之受杵。愈扣<a 
name="0208b25" id="0208b25"></a>愈鳴。愈擊愈莫能掩。吾又從而和焉。使臨濟眼光於<a 
name="0208b26" id="0208b26"></a>是乎在。倘出格高流。向佛法無多子處。萬戶俱洞。是<a 
name="0208b27" id="0208b27"></a>旦暮遇之也。然則天童三&#x5CEF;二老子者。果可以世法<a 
name="0208b28" id="0208b28"></a>論哉。</p><a 
name="0208b29" id="0208b29"></a><p style="text-indent: 0em; margin-left: 0em"><span class="linehead"></span>古德云。臨濟大似白拈賊。此等言句。豈是呵辱臨濟。<a 
name="0208c01" id="0208c01"></a>到此地位。豈同世諦流布。乃以巨靈擘嶽。女媧補天<a 
name="0208c02" id="0208c02"></a>頌之。臨濟聞之。當必揜耳而走。這箇沒縫塔子。容誰<a 
name="0208c03" id="0208c03"></a>擘耶。如何補耶。又曰。後世驚駭。以為荒僻怪誕不稽<a 
name="0208c04" id="0208c04"></a>之談。即信然者。又謂神妙莫可測識。非己智所窺。此<a 
name="0208c05" id="0208c05"></a>二種不了漢。何足挂齒。從上諸禪德。雖復同中有異<a 
name="0208c06" id="0208c06"></a>異中同。然以此二種不了漢視之。凡其言句。無不可<a 
name="0208c07" id="0208c07"></a>驚可駭。無不神妙莫測。豈<span class="corr" title='[&#x4F39;&gt;但]'>但</span>臨濟為然耶。濟之施設<a 
name="0208c08" id="0208c08"></a>處。不是臨濟。若以此為臨濟。鈍置煞臨濟。乃云安知<a 
name="0208c09" id="0208c09"></a>不欺之力。本自具足。<span class="corr" title='[&#x4F39;&gt;但]'>但</span>學者望崖不前。學者若從施<a 
name="0208c10" id="0208c10"></a>設處學臨濟。正是夸父逐日矣。又如典型百代冠冕<a 
name="0208c11" id="0208c11"></a>五宗等語。皆屬謬論。世尊七處九會。豈不典型百代。<a 
name="0208c12" id="0208c12"></a>末後道吾未&#x751E;說一字。然則世尊不欲以七處九會<a 
name="0208c13" id="0208c13"></a>為百代典型明矣。凡屬門庭施設。即非典型。儒門事<a 
name="0208c14" id="0208c14"></a>事是實法。所以有典型之說。典者可載於書冊者也。<a 
name="0208c15" id="0208c15"></a>型者以合土範金之模格為喻。言其可用為定式者<a 
name="0208c16" id="0208c16"></a>也。禪宗無語句。亦無一法與人。然則何所為典型百<a 
name="0208c17" id="0208c17"></a>代耶。若論五宗。俱是門庭邊事。若論本分。則是達摩<a 
name="0208c18" id="0208c18"></a>西來。光發千燈。盡未來際無盡之燈。並是一般照天<a 
name="0208c19" id="0208c19"></a>照地。尚不得謂達摩為典型百代冠冕五宗。何況臨<a 
name="0208c20" id="0208c20"></a>濟。若有冠冕。即有裳衣。既有冠裳。即有階級。此事可<a 
name="0208c21" id="0208c21"></a>有如許差別相耶。又魔忍於此篇復作解紛之語。回<a 
name="0208c22" id="0208c22"></a>護天童。將魔藏之倒戈。與天童之攻擊。謂俱非世法。<a 
name="0208c23" id="0208c23"></a>正是巧於回護魔藏。正是世法。豈能逃明眼人之<span class="gaiji">&#x89B7;<!--gaiji,覷,1[覤-儿+丘],2&#x89B7;,3--></span><a 
name="0208c24" id="0208c24"></a>破。又謂兩人彼唱此闢。己又從而和之。然後臨濟眼<a 
name="0209a01" id="0209a01"></a>光不墜。而出格高流。向佛法無多子處。萬戶俱洞。是<a 
name="0209a02" id="0209a02"></a>旦暮遇之。尤可嗤笑。夫嘉禾惡莠。沒陰陽地上。總不<a 
name="0209a03" id="0209a03"></a>能生。而清淨大海中。活物死物。俱不能住。此唱彼闢。<a 
name="0209a04" id="0209a04"></a>若皆世諦流布。則此沒陰陽地上。兩皆不著。若是較<a 
name="0209a05" id="0209a05"></a>論宗乘。則無論藏忍固屬魔論。天童亦<span class="corr" title='[巳&gt;已]'>已</span>全身落草。<a 
name="0209a06" id="0209a06"></a>帶水拖泥。雖有死活之別。要之俱不得住清淨大海<a 
name="0209a07" id="0209a07"></a>中矣。安得於此有佛法無多子可證耶。且未論門庭。<a 
name="0209a08" id="0209a08"></a>先泯人法。人空法空。則何是何非。離非於百非。非所<a 
name="0209a09" id="0209a09"></a>不能非也。超是於萬是。是所不能是也。非所不能非。<a 
name="0209a10" id="0209a10"></a>則無非矣。是所不能是。則無是矣。即到無是無非境<a 
name="0209a11" id="0209a11"></a>界。尚未踏百尺竿頭一步在。今乃於是非堆裏索取<a 
name="0209a12" id="0209a12"></a>佛法無多子。何異向大火聚中求一滴水耶。</p><a 
name="0209a13" id="0209a13"></a><p style="text-indent: 0em; margin-left: 1em"><span class="linehead"></span>魔藏黃檗三頓棒頌曰。層疊樓高一步登。未梢撩著<a 
name="0209a14" id="0209a14"></a>迅騫騰。角尖迸出元中要。萬古真師貴所承。</p><a 
name="0209a15" id="0209a15"></a><p style="text-indent: 0em; margin-left: 0em"><span class="linehead"></span>若喻程途。則百尺之樓。離地雖遠。究亦因地而起。初<a 
name="0209a16" id="0209a16"></a>級頂級。平等無二。步步踏實。即是步步登空。步步登<a 
name="0209a17" id="0209a17"></a>空。何非步步踏實。如欲騫騰。即是&#x811A;跟不點地漢。若<a 
name="0209a18" id="0209a18"></a>喻了悟。則一心法界。法界一心。&#x5705;蓋十方。不露絲髮。<a 
name="0209a19" id="0209a19"></a>今既有箇樓在。又有箇登樓之人在。又說箇重疊之<a 
name="0209a20" id="0209a20"></a>高。一步之捷。撩著之末梢。騫騰之絕頂在。豈非人法<a 
name="0209a21" id="0209a21"></a>並執。能所兩粘。&#x63D1;目生華。迷頭認影。無怪其寶死鼠<a 
name="0209a22" id="0209a22"></a>為美玉。指山&#x9DC4;為鳳凰。將臨濟納敗闕處。奉為無上<a 
name="0209a23" id="0209a23"></a>真宗。而有角尖迸出元中要萬古真師貴所承之頌<a 
name="0209a24" id="0209a24"></a>也。永明云。人聞佛傳心法。將謂心上別有一法可證<a 
name="0209b01" id="0209b01"></a>可取。遂將心&#x8994;法。不知心即是法。法即是心。不可將<a 
name="0209b02" id="0209b02"></a>心更求於心。歷千劫終無得日。今以三元三要為極<a 
name="0209b03" id="0209b03"></a>則。是心上別有一法可證可取矣。若以此為悟。則所<a 
name="0209b04" id="0209b04"></a>悟者。與九流百家之所學所悟。何殊何別。豈有不用<a 
name="0209b05" id="0209b05"></a>識神分別而能入者乎。縱使推到大含無際。攝到細<a 
name="0209b06" id="0209b06"></a>入無間。總是入海算沙。與吾靈覺有何交涉。世尊四<a 
name="0209b07" id="0209b07"></a>十九年說法。末後示人曰。我未&#x751E;說一字。可知三藏<a 
name="0209b08" id="0209b08"></a>十二分。無一字可為真師。無一字可取以授受。臨濟<a 
name="0209b09" id="0209b09"></a>何人。說得箇一句中具三元門一元中具三要。便可<a 
name="0209b10" id="0209b10"></a>稱萬古真師。便可將此二語。子子孫孫。繼繼承承。奉<a 
name="0209b11" id="0209b11"></a>以不墜。便可將無量無邊廣大佛門。收拾在裏許耶。<a 
name="0209b12" id="0209b12"></a>學人若未能真參實悟。自信得及。且將世尊與臨濟。<a 
name="0209b13" id="0209b13"></a>三藏十二分與三元三要。相較看。自當不惑於魔說<a 
name="0209b14" id="0209b14"></a>矣。</p><a 
name="0209b15" id="0209b15"></a><p style="text-indent: 0em; margin-left: 1em"><span class="linehead"></span>魔忍曰。臨濟當時在黃檗處喫棒。只得盡大地草木<a 
name="0209b16" id="0209b16"></a>一時放大光明。帝釋梵王讚歎不及。可惜許被大愚<a 
name="0209b17" id="0209b17"></a>老婆驀面印破。未免平地上喫交。而今諸方老宿道<a 
name="0209b18" id="0209b18"></a>臨濟悟得棒頭拂著底道理。且道臨濟還肯麼。諸仁<a 
name="0209b19" id="0209b19"></a>者。只如臘月三十日到來。眼光落地了。鋸解斧削又<a 
name="0209b20" id="0209b20"></a>不知痛。金抹香塗又不知喜。正當與麼時。這棒頭拂<a 
name="0209b21" id="0209b21"></a>著底。向甚麼處著。還會麼。我恁麼道且作死馬醫。</p><a 
name="0209b22" id="0209b22"></a><p style="text-indent: 0em; margin-left: 0em"><span class="linehead"></span>臨濟云。我二十年前。在黃檗處三度喫棒。如蒿枝拂<a 
name="0209b23" id="0209b23"></a>著相似。此語有二義。一。自述當年漆桶不快。受三頓<a 
name="0209b24" id="0209b24"></a>痛棒。如蒿枝拂著。不知痛癢。二。示學人果能為一大<a 
name="0209b25" id="0209b25"></a>事因緣。真參實悟。雖三度痛棒。如蒿枝拂著相似。則<a 
name="0209b26" id="0209b26"></a>能所忘。人我泯。是非絕。解惑寂。自然銀山鐵壁。一築<a 
name="0209c01" id="0209c01"></a>百雜碎。所以大愚一句。當下憬然。若不到此地位。終<a 
name="0209c02" id="0209c02"></a>不得少分相應也。今魔忍死在密雲棒頭拂著的道<a 
name="0209c03" id="0209c03"></a>理句下。乃謂而今諸方老宿道臨濟悟得棒頭拂著<a 
name="0209c04" id="0209c04"></a>的道理。且道臨濟還肯麼。諸仁者。只如臘月三十日<a 
name="0209c05" id="0209c05"></a>到來。眼光落地了。鋸解斧削又不知痛。金抹香塗又<a 
name="0209c06" id="0209c06"></a>不知喜。正當與麼時。這棒頭拂著底向甚麼處著。此<a 
name="0209c07" id="0209c07"></a>等言語。不過欲裝誣密雲。不知自<span class="corr" title='[已&gt;己]'>己</span>擔枷過狀。且如<a 
name="0209c08" id="0209c08"></a>臘月三十日未到來。眼光未落地。雙眸炯炯。說著鋸<a 
name="0209c09" id="0209c09"></a>解斧削便怕痛說著金抹香塗便生喜。正當與麼時。<a 
name="0209c10" id="0209c10"></a>這棒頭拂著底又向甚麼處著耶。且臨濟在黃檗處<a 
name="0209c11" id="0209c11"></a>喫棒。不過是箇不會。待得大愚印破。方纔<span class="gaiji">[囗@力]<!--gaiji,,1[囗@力],2&#x361E;,3--></span>地一聲。<a 
name="0209c12" id="0209c12"></a>有甚奇特異人之處。魔子意欲&#x64E1;高臨濟。以誇詡自<a 
name="0209c13" id="0209c13"></a><span class="corr" title='[已&gt;己]'>己</span>是臨濟下兒孫。可憐臨濟千百世後。受此不肖魔<a 
name="0209c14" id="0209c14"></a>孫塗污鈍置。</p><a 
name="0209c15" id="0209c15"></a><p style="text-indent: 0em; margin-left: 1em"><span class="linehead"></span>魔忍曰。陸州三勸問話。而黃檗三打。既不悟。又指參<a 
name="0209c16" id="0209c16"></a>大愚。正見三老鉗錘妙密處。臨濟立宗旨。盡在此也。<a 
name="0209c17" id="0209c17"></a>今人但知黃檗三問三打。遂倚一棒為極則。若無郢<a 
name="0209c18" id="0209c18"></a>匠之手。雖萬打安能活人。</p><a 
name="0209c19" id="0209c19"></a><p style="text-indent: 0em; margin-left: 0em"><span class="linehead"></span>曹溪傳衣之後。黃梅送至九江驛邊。曹溪云。只合自<a 
name="0209c20" id="0209c20"></a>性自度。黃梅云。如是如是。自性自度者。此十方薄伽<a 
name="0209c21" id="0209c21"></a>梵一路涅槃門也。雖有世尊大威神力。能他性他度<a 
name="0209c22" id="0209c22"></a>否。夫歸元性無二。方便有多門。從上古德。種種施設。<a 
name="0209c23" id="0209c23"></a>有時行棒行喝。有時瞬目<span class="corr" title='[&#x63A6;&gt;揚]'>揚</span>眉。或時架箭張弓。或時<a 
name="0209c24" id="0209c24"></a>吹毛&#x7AEA;指。雖時節因緣不同。偏圓頓漸各異。折合歸<a 
name="0209c25" id="0209c25"></a>來。究是學人自了自心。何嘗舉起一絲毫與人。何嘗<a 
name="0210a01" id="0210a01"></a>於自性自度外。有甚奇特秘密。能強不了自性不肯<a 
name="0210a02" id="0210a02"></a>自度者。如果蠃之化螟蛉。全不由<span class="corr" title='[已&gt;己]'>己</span>。直賴伊力之事。<a 
name="0210a03" id="0210a03"></a>如其有之。即是邪魔外道。如曰有之。即是謗大法輪。<a 
name="0210a04" id="0210a04"></a>今魔忍謂睦州黃檗大愚三老鉗錘妙密。乃能陶鑄<a 
name="0210a05" id="0210a05"></a>出箇臨濟來。又謂臨濟因此而立宗旨。又謂若非郢<a 
name="0210a06" id="0210a06"></a>匠之手。雖萬打安能活人。恰似睦州黃檗大愚臨濟。<a 
name="0210a07" id="0210a07"></a>實實有箇奇特秘密之法。可以度人者。牽累四老不<a 
name="0210a08" id="0210a08"></a>少。夫密雲亦未&#x751E;以一棒為極則。但千問千打萬問<a 
name="0210a09" id="0210a09"></a>萬打。又如何便不能活人。如俱胝一指。石鞏一箭。與<a 
name="0210a10" id="0210a10"></a>密雲一棒。是同是別。若謂是別。豈不從指上箭上換<a 
name="0210a11" id="0210a11"></a>&#x5374;眼睛。若謂是同。豈得許俱胝石鞏而不許密雲。且<a 
name="0210a12" id="0210a12"></a>不許密雲。猶是餘事。強立宗旨。使漆桶未破漢。妄認<a 
name="0210a13" id="0210a13"></a>宗門實有奇特秘密之法。不關己躬真參實悟。只要<a 
name="0210a14" id="0210a14"></a>高手阿師口傳面授。如此沿流不止。豈不斷傳燈之<a 
name="0210a15" id="0210a15"></a>慧命。</p><a 
name="0210a16" id="0210a16"></a><p style="text-indent: 0em; margin-left: 1em"><span class="linehead"></span>魔忍曰。趙簡子欲驗諸子之賢。一日謂曰。吾藏寶符<a 
name="0210a17" id="0210a17"></a>於常山上。先得者賞。諸子馳之常山上。求無所得。少<a 
name="0210a18" id="0210a18"></a>子母<span class="gaiji">卹<!--gaiji,卹,1[邱-丘+血],2&#x460F;,3--></span>曰。<span class="corr" title='[巳&gt;已]'>已</span>得符矣。簡子曰。奏之。母<span class="gaiji">卹<!--gaiji,卹,1[邱-丘+血],2&#x460F;,3--></span>曰。常山上臨<a 
name="0210a19" id="0210a19"></a>代。代可取也。簡子賢之。乃廢太子伯魯而立母<span class="gaiji">卹<!--gaiji,卹,1[邱-丘+血],2&#x460F;,3--></span>為<a 
name="0210a20" id="0210a20"></a>太子。嗟乎。黃檗臨濟所示者。深於簡子之言百倍。近<a 
name="0210a21" id="0210a21"></a>世之學者。機器不妙。去母<span class="gaiji">卹<!--gaiji,卹,1[邱-丘+血],2&#x460F;,3--></span>又百倍。遂認直打到底<a 
name="0210a22" id="0210a22"></a>為後人標榜。其錯謬豈特求符於常山而已耶。</p><a 
name="0210a23" id="0210a23"></a><p style="text-indent: 0em; margin-left: 0em"><span class="linehead"></span>代者。趙簡子女所嫁國也。代夫人。母<span class="gaiji">卹<!--gaiji,卹,1[邱-丘+血],2&#x460F;,3--></span>之親姊也。趙<a 
name="0210a24" id="0210a24"></a>簡子貪其土地。不顧代之人民。不顧代之祖宗血食<a 
name="0210a25" id="0210a25"></a>并不顧<span class="corr" title='[已&gt;己]'>己</span>之&#x58FB;與女。處心積慮成乎殺。乃以寶符密<a 
name="0210a26" id="0210a26"></a>試諸子孰為同心。惟母<span class="gaiji">卹<!--gaiji,卹,1[邱-丘+血],2&#x460F;,3--></span>能濟其惡。不<span class="gaiji">卹<!--gaiji,卹,1[邱-丘+血],2&#x460F;,3--></span>其姊。一至<a 
name="0210b01" id="0210b01"></a>常山。便識取代之形勢。又無一毫回互。即決取代之<a 
name="0210b02" id="0210b02"></a>志願。虎子應須虎憐。簡子遂以為賢而立之。厥後果<a 
name="0210b03" id="0210b03"></a>滅代之宗而取其地。殺人盈城。其親姊摩笄自殺。如<a 
name="0210b04" id="0210b04"></a>此惡行。世人顛倒。轉以為賢。此釋迦之所不忍聞也。<a 
name="0210b05" id="0210b05"></a>閻浮提界。乃五濁惡世。信<span class="corr" title='[巳&gt;已]'>已</span>。此無論性宗。在六度萬<a 
name="0210b06" id="0210b06"></a>行中。可著此等污穢否。今若有人。取佛經典。為屠坊<a 
name="0210b07" id="0210b07"></a>拭刀。為酒肆覆甕。則無論緇流俗子。莫不惻然曰。罪<a 
name="0210b08" id="0210b08"></a>過。今趙簡子母<span class="gaiji">卹<!--gaiji,卹,1[邱-丘+血],2&#x460F;,3--></span>之事。其穢污過於屠坊酒肆萬倍。<a 
name="0210b09" id="0210b09"></a>而魔忍引喻佛祖向上邊事。豈不墮無間地獄乎。又<a 
name="0210b10" id="0210b10"></a>謂密雲機器不妙。去母<span class="gaiji">卹<!--gaiji,卹,1[邱-丘+血],2&#x460F;,3--></span>百倍。一何顛倒至此。縱一<a 
name="0210b11" id="0210b11"></a>市井愚人。苟祝髮出家。雖懵懂一生。一無所知。但能<a 
name="0210b12" id="0210b12"></a>不肯萌諸惡念。少少有所顧忌。無顯然殺盜淫之跡。<a 
name="0210b13" id="0210b13"></a>則此人<span class="corr" title='[巳&gt;已]'>已</span>過母<span class="gaiji">卹<!--gaiji,卹,1[邱-丘+血],2&#x460F;,3--></span>百倍矣。況密雲耶。又謂黃檗臨濟<a 
name="0210b14" id="0210b14"></a>所示者。深於簡子之言百倍。若然。則黃檗臨濟之機<a 
name="0210b15" id="0210b15"></a>械變詐。深於趙簡子又百倍。不特佛法之所不容。在<a 
name="0210b16" id="0210b16"></a>世法論。亦所為不待教而誅者也。何至塗污黃檗臨<a 
name="0210b17" id="0210b17"></a>濟至於此極。總之魔忍父子。未識禪宗為何物。全以<a 
name="0210b18" id="0210b18"></a>心意識推測佛祖向上邊事。遂成佛界大魔。況復關<a 
name="0210b19" id="0210b19"></a>人心世道不淺。不但宗門修學事。其烏可<span class="corr" title='[巳&gt;已]'>已</span>於辨論<a 
name="0210b20" id="0210b20"></a>哉。</p><a 
name="0210b21" id="0210b21"></a><p style="text-indent: 0em; margin-left: 1em"><span class="linehead"></span>魔藏曰。原來臨濟不曾自立宗旨。亦不但是黃檗宗<a 
name="0210b22" id="0210b22"></a>旨。逆而推之。迦葉釋迦七佛威音一派宗旨。幸從這<a 
name="0210b23" id="0210b23"></a>裏建立。不被斷貫索禪壞&#x5374;。只今還有抹得殺者麼<a 
name="0210b24" id="0210b24"></a>箇箇縛來好與三十棒。貴圖天下太平。復頌云。三日<a 
name="0210b25" id="0210b25"></a>前。三日後。普化克符俱漏逗。如今臨濟到三峰。與他<a 
name="0210c01" id="0210c01"></a>一鏃三關透。</p><a 
name="0210c02" id="0210c02"></a><p style="text-indent: 0em; margin-left: 0em"><span class="linehead"></span>臨濟謂克符普化二人曰。我欲於此建立宗旨。汝且<a 
name="0210c03" id="0210c03"></a>成褫我。二人珍重下去。三日後。普化&#x5374;上來。問和尚<a 
name="0210c04" id="0210c04"></a>三日前說甚麼。濟便打。三日後克符上來。問和尚前<a 
name="0210c05" id="0210c05"></a>日打普化。作甚麼。師亦打。然則臨濟果曾建立宗旨<a 
name="0210c06" id="0210c06"></a>否也。如云。打普化打克符。即是建立宗旨。則密雲一<a 
name="0210c07" id="0210c07"></a>棒不作一棒用。亦即便是宗旨。又有何種種區別。種<a 
name="0210c08" id="0210c08"></a>種辨論。若謂別有。則臨濟打克符普化落處何在。克<a 
name="0210c09" id="0210c09"></a>符普化一番啐<span class="gaiji">啄<!--gaiji,啄,1[口*豕],2,3--></span>。落處又何在。三古錐何&#x751E;絲毫<span class="gaiji">罣<!--gaiji,罣,1[(ㄇ@(企-止))/圭],2&#x262B1;,3--></span><a 
name="0210c10" id="0210c10"></a>礙。何得矯誣之耶。魔藏乃云。自臨濟推至迦葉釋迦<a 
name="0210c11" id="0210c11"></a>七佛威音一派宗旨。幸從這裏建立。不被斷貫索禪<a 
name="0210c12" id="0210c12"></a>壞&#x5374;。意欲推尊臨濟。不道鈍置不少。箇事。&#x8462;天&#x8462;地。<a 
name="0210c13" id="0210c13"></a>古之今之。橫該十方一切處。&#x7AEA;徹三際一切時。如海<a 
name="0210c14" id="0210c14"></a>無自性而全體是水。如水無自性而全體是海。以針<a 
name="0210c15" id="0210c15"></a>鋒沾一滴水。而全海不欠。以大海傾入大海。而本水<a 
name="0210c16" id="0210c16"></a>無餘。無起無滅。無作無止。無前無後。而安得有成有<a 
name="0210c17" id="0210c17"></a>壞。無論一黃檗一臨濟。即使千釋迦千迦葉。亦成不<a 
name="0210c18" id="0210c18"></a>得。而又豈可壞哉。必有成時而後有壞時。必有所壞<a 
name="0210c19" id="0210c19"></a>者而後有能壞者。本無成則安有壞。本無所壞則誰<a 
name="0210c20" id="0210c20"></a>其能壞。至云不被斷貫索禪壞&#x5374;。足知伊死在古人<a 
name="0210c21" id="0210c21"></a>句下。全未會在。妄建宗旨。只因未悟斷貫索禪。若會<a 
name="0210c22" id="0210c22"></a>得斷貫索禪。自然不妄建宗旨。肯於斷貫索直下承<a 
name="0210c23" id="0210c23"></a>當。一生參學事畢。<span class="gaiji">那<!--gaiji,那,1[邱-丘+冉],2&#x28697;,3--></span>得起能貫之妄。成所貫之幻。從<a 
name="0210c24" id="0210c24"></a>此千差萬別。奇名異相。直至於塗污黃檗臨濟。以及<a 
name="0211a01" id="0211a01"></a>於釋迦迦葉七佛威音一派。造大妄語耶。於此少分<a 
name="0211a02" id="0211a02"></a>相應。自必瓦解冰消珠迴玉轉。即臨濟克符普化一<a 
name="0211a03" id="0211a03"></a>番漏逗。尚屬門庭之遶。又況建立宗旨種種謬說耶。</p><a 
name="0211a04" id="0211a04"></a><p style="text-indent: 0em; margin-left: 1em"><span class="linehead"></span>魔忍曰。風穴和尚對南院曰。凡語不滯凡情。即墮聖<a 
name="0211a05" id="0211a05"></a>見。學者大病。先聖哀之。為施方便。如楔出楔。曹山有<a 
name="0211a06" id="0211a06"></a>四禁曰。莫行心處路。不挂本來衣。何須正恁麼。切忌<a 
name="0211a07" id="0211a07"></a>未生時。四病皆聖見。古人為設種種法藥。因其病而<a 
name="0211a08" id="0211a08"></a>禁治之。待病去而後除藥可也。夫藥可除也。醫不可<a 
name="0211a09" id="0211a09"></a>除也。醫者。聖人預設。以待天下後世之病者也。必欲<a 
name="0211a10" id="0211a10"></a>滅宗旨。是除醫矣。&#x51B5;今亂統之病。方熾然於叢林。師<a 
name="0211a11" id="0211a11"></a>家頭破額裂而不能禁。對打還拳而不能辨。裨販滿<a 
name="0211a12" id="0211a12"></a>途而不能制止。反汲汲焉以抹殺宗旨為務。是猶疾<a 
name="0211a13" id="0211a13"></a>患滿門而叱醫&#x5374;藥。豈佛祖付囑之意乎。且德山鑒<a 
name="0211a14" id="0211a14"></a>禪師。呵實法之甚者也。而有第一句。其他雲門溈仰<a 
name="0211a15" id="0211a15"></a>曹洞法眼。固不待言。若宗旨便是實法。則諸老自立<a 
name="0211a16" id="0211a16"></a>而自呵之病狂喪心。不至如是。古德曰。但須明取綱<a 
name="0211a17" id="0211a17"></a>宗。本無實法。然則綱宗者。鍛鍊實法之罏&#x97B4;也。又何<a 
name="0211a18" id="0211a18"></a>疑焉。</p><a 
name="0211a19" id="0211a19"></a><p style="text-indent: 0em; margin-left: 0em"><span class="linehead"></span>有身則有病。身等處空。病於何著。有識則有病。識即<a 
name="0211a20" id="0211a20"></a>真如。病於何住。肉身之病。還從身起。以大地所生之<a 
name="0211a21" id="0211a21"></a>藥醫之。藥者非身。非身者大身。故謂之身醫身可也。<a 
name="0211a22" id="0211a22"></a>法身之病。為有識在。以本分所具之藥醫之。藥者唯<a 
name="0211a23" id="0211a23"></a>識。唯識者即識。故謂之識醫識可也。從上古德。為人<a 
name="0211a24" id="0211a24"></a>解粘去縛。令彼當處解脫。得大安隱者。即將本人自<a 
name="0211a25" id="0211a25"></a>有不粘不縛唯識真心。撤其粘縛。故曰化毒藥為醍<a 
name="0211a26" id="0211a26"></a>醐。若於本分外。別有神方妙七。預設以待天下之病。<a 
name="0211a27" id="0211a27"></a>縱使出自藥師&#x7460;璃光如來親手炮製。總為毒藥耳。<a 
name="0211a28" id="0211a28"></a>然則藥固不離學人本所自有。如何可強立宗旨以<a 
name="0211b01" id="0211b01"></a>為醫乎。亂統固是叢林陋習。然其獘由於最初發心。<a 
name="0211b02" id="0211b02"></a>並非必要真參實悟。了明此一大事。徒思濫竽法席。<a 
name="0211b03" id="0211b03"></a>挂名衲僧而起。此種謬妄之徒。何足比數。五戒不持。<a 
name="0211b04" id="0211b04"></a>遑問一乘。若到明眼人前。猶如五金入冶。毫髮不淆。<a 
name="0211b05" id="0211b05"></a>豈有混銅錫為金銀之理。若己眼不明。欲藉口傳手<a 
name="0211b06" id="0211b06"></a>授之作為實法。以辨驗之。則自<span class="corr" title='[已&gt;己]'>己</span>先屬應行揀出者<a 
name="0211b07" id="0211b07"></a>矣。何得揀別他人。以此揀別。正是野干揀別野狐。若<a 
name="0211b08" id="0211b08"></a>遇真獅子兒。又何從識得。乃云。亂統之病。方熾然於<a 
name="0211b09" id="0211b09"></a>叢林。師家頭破額裂而不能禁對打還拳而不能辨。<a 
name="0211b10" id="0211b10"></a>裨販滿途而不能制止。反汲汲焉以抹煞宗旨為務。<a 
name="0211b11" id="0211b11"></a>是猶疾患滿門而叱醫&#x5374;藥。豈佛祖付囑之意。說得<a 
name="0211b12" id="0211b12"></a>宗門掃地。此種豈得算入學人數內。若此類亦須斤<a 
name="0211b13" id="0211b13"></a>斤研辨。則推而廣之。閻浮提界五濁惡行。罄竹難盡。<a 
name="0211b14" id="0211b14"></a>豈亦說立箇宗旨。便能令行而禁止乎。又云。德山鑒<a 
name="0211b15" id="0211b15"></a>禪師。呵實法之甚者也。而有第一句。其他雲門溈仰<a 
name="0211b16" id="0211b16"></a>曹洞法眼。固不待言。若宗旨便是實法。則諸老自立<a 
name="0211b17" id="0211b17"></a>而自呵之。喪心病狂。不至如是。此一段議論。魔忍直<a 
name="0211b18" id="0211b18"></a>以病狂喪心。謗佛謗祖。墮無間獄矣。眾生顛倒。是則<a 
name="0211b19" id="0211b19"></a>名為可憐憫者。即如德山鑒云。騎虎頭。收虎尾。第一<a 
name="0211b20" id="0211b20"></a>句下明宗旨。此第一句。究是何句耶。有句則早落第<a 
name="0211b21" id="0211b21"></a>二了也。雲門溈仰曹洞法眼。種種落草之談。全為慈<a 
name="0211b22" id="0211b22"></a>悲之故。豈得釘樁搖櫓。誣為曾立宗旨。且世尊四十<a 
name="0211b23" id="0211b23"></a>九年說法。末後&#x5374;云不曾說一字。每道。爾謂吾曾轉<a 
name="0211b24" id="0211b24"></a>法輪耶。明明說得三藏十二分。而作如是言。豈非自<a 
name="0211c01" id="0211c01"></a>立而自呵之乎。魔忍病根。全在一箇自字。蓋過去未<a 
name="0211c02" id="0211c02"></a>來現在有一箇自。便不見十方三界無非心。於是轉<a 
name="0211c03" id="0211c03"></a>以不狂者為狂。轉以明心者為喪心。種種顛倒。總為<a 
name="0211c04" id="0211c04"></a>不識從上古德自立而自呵落處。總為執著一箇自。<a 
name="0211c05" id="0211c05"></a>既<span class="corr" title='[巳&gt;已]'>已</span>執著一箇自。則從初參學。未曾大死大活來。直<a 
name="0211c06" id="0211c06"></a>是無處說起。譬如朝堂中禮樂刑政。可向屠肆鼓刀<a 
name="0211c07" id="0211c07"></a>人商確耶。又引古德。但須明取綱宗。本無實法。而謂<a 
name="0211c08" id="0211c08"></a>綱宗者鍛鍊實法之罏&#x97B4;。夫古德之意。謂綱宗本非<a 
name="0211c09" id="0211c09"></a>實法。而魔忍乃欲將綱宗為鍛鍊實法之罏&#x97B4;。一何<a 
name="0211c10" id="0211c10"></a><span class="corr" title='[剌&gt;刺]'>刺</span>謬。實法猶如毒草。雖加炮製。豈能活人。實法猶如<a 
name="0211c11" id="0211c11"></a>沙礫。雖加鎔鑄。豈能成器。五宗語&#x8109;。若不作實法會。<a 
name="0211c12" id="0211c12"></a>則皆可利益學人。若作實法會。則已失五宗本旨。全<a 
name="0211c13" id="0211c13"></a>成毒草沙礫。豈是另有一種實法。而欲以綱宗鍛鍊<a 
name="0211c14" id="0211c14"></a>之耶。然則什麼是實法。什麼是綱宗。空本無華。眼翳<a 
name="0211c15" id="0211c15"></a>而有。入大海而&#x8994;泥牛。有甚了日。</p><a 
name="0211c16" id="0211c16"></a><p style="text-indent: 0em; margin-left: 1em"><span class="linehead"></span>魔藏曰。打趁橫流一掌行。先師禪板最分明。當時若<a 
name="0211c17" id="0211c17"></a>與親相見。不致如今嘆不平。</p><a 
name="0211c18" id="0211c18"></a><p style="text-indent: 0em; margin-left: 0em"><span class="linehead"></span>此魔藏作黃檗付臨濟禪板几案頌也。蓋自言深達<a 
name="0211c19" id="0211c19"></a>臨濟宗旨。堪受百丈付囑。若使身在其時。親受臨濟<a 
name="0211c20" id="0211c20"></a>付囑。便不至有密雲廣通輩。種種不平之說也。大我<a 
name="0211c21" id="0211c21"></a>慢。增上慢。畢具。世諦流布。有何禪宗耶。且臨濟明明<a 
name="0211c22" id="0211c22"></a>說箇侍者將火來。來<span class="corr" title='[巳&gt;已]'>已</span>早知千百世後。有如魔藏輩<a 
name="0211c23" id="0211c23"></a>者出。而豫遮豫簡於黃檗語聲纔絕之際。何猶漫不<a 
name="0211c24" id="0211c24"></a>訾省。仍復死在禪板几案上。炫轉熒惑。生出許多不<a 
name="0212a01" id="0212a01"></a>自在耶。如此。則與盜名竊利。貪位慕祿之流。有何分<a 
name="0212a02" id="0212a02"></a>別。最初發心出家究何為者。佛鑑語默涉離微。如何<a 
name="0212a03" id="0212a03"></a>通不犯。頌曰。彩雲影裏神仙現。手把紅羅扇遮面。急<a 
name="0212a04" id="0212a04"></a>須著眼看仙人。莫看仙人手中扇。若魔藏者。所為看<a 
name="0212a05" id="0212a05"></a>扇人歟。</p><a 
name="0212a06" id="0212a06"></a><p style="text-indent: 0em; margin-left: 1em"><span class="linehead"></span>天童闢書曰。慈明頌曰。一喝分賓主。照用一時行。一<a 
name="0212a07" id="0212a07"></a>喝既分賓主。則一棒豈非三要印開朱點窄。未容擬<a 
name="0212a08" id="0212a08"></a>識主賓分者乎　魔忍曰。此語似是而非。七闢三闢<a 
name="0212a09" id="0212a09"></a>諸引證。往往類此。夫百骸九竅。五藏六府。只在一身<a 
name="0212a10" id="0212a10"></a>兒童可曉也。問其子母生&#x5C05;之義。經絡運行之狀。雖<a 
name="0212a11" id="0212a11"></a>盧扁猶富佇思。&#x51B5;臨濟宗旨。千牢百固。誠如闢書所<a 
name="0212a12" id="0212a12"></a>訓又何必參而求悟。悟而求大悟哉。深心於此道者<a 
name="0212a13" id="0212a13"></a>思之。</p><a 
name="0212a14" id="0212a14"></a><p style="text-indent: 0em; margin-left: 0em"><span class="linehead"></span>學人固忌囫圇吞棗。顢頇佛性。然若藏忍輩。齊文定<a 
name="0212a15" id="0212a15"></a>旨。逐語分宗。將一片常寂光土。畫界分疆。向毗盧遮<a 
name="0212a16" id="0212a16"></a>那頂上。捨非取是。以此為不顢頇。則又爭得。岐黃之<a 
name="0212a17" id="0212a17"></a>術。如何可喻宗乘。方底圓蓋。曷能強合。夫百骸九竅。<a 
name="0212a18" id="0212a18"></a>五藏六府。子母生剋之義。經絡運行之狀。其中五運<a 
name="0212a19" id="0212a19"></a>六氣之周流。氣血陰陽之衰旺。南北東西之異質。老<a 
name="0212a20" id="0212a20"></a>少男女之殊情。千差萬別。細密難分。十方薄伽梵一<a 
name="0212a21" id="0212a21"></a>路涅槃門中。那得如許絡索。宗旨之細密難分。果與<a 
name="0212a22" id="0212a22"></a>相似。則其所為宗旨。寧得不謂之邪魔外道乎。臨濟<a 
name="0212a23" id="0212a23"></a>宗旨。直是百雜碎。說箇百雜碎。猶屬蛇足。今乃謂之<a 
name="0212a24" id="0212a24"></a>千牢百固。不知如何密織細縫。乃得如此千牢百固。<a 
name="0212a25" id="0212a25"></a>豈非全是造作。何曾夢見絕學無為之藩籬耶。師家<a 
name="0212a26" id="0212a26"></a>既全以智力製造得箇宗旨千牢百固。則學人自必<a 
name="0212b01" id="0212b01"></a>全以心意識用事。然後能推求測度。正如岐黃之術。<a 
name="0212b02" id="0212b02"></a>若不口傳手授。而欲自證自求。何路可入。箇事。若可<a 
name="0212b03" id="0212b03"></a>以岐黃喻。必全不由參悟而後可。豈不與從上佛祖<a 
name="0212b04" id="0212b04"></a>之語。大相背違耶。既謂臨濟宗旨千牢百固。又曰參<a 
name="0212b05" id="0212b05"></a>而求悟。悟而求大悟。不知此全憑造作成之千牢百<a 
name="0212b06" id="0212b06"></a>固之宗旨。如何參。如何悟。又如何悟而求大悟耶。種<a 
name="0212b07" id="0212b07"></a>種謬說。實為學人未了者之大害。較之囫圇吞棗顢<a 
name="0212b08" id="0212b08"></a>頇佛性者。其害之輕重懸殊。蓋顢頇者。果能奮起根<a 
name="0212b09" id="0212b09"></a>本無明。真參實悟。自有不顢頇之一日。若此謬說。入<a 
name="0212b10" id="0212b10"></a>人八識田中。參學愈勤。去道愈遠。所為首越之燕。抱<a 
name="0212b11" id="0212b11"></a>薪救火也。天童以一棒為三要印開朱點窄未容擬<a 
name="0212b12" id="0212b12"></a>議主賓分。魔忍嫌其顢頇。故曰似是而非。不知天童<a 
name="0212b13" id="0212b13"></a>此論。無有是處。尚安得非。天童一棒。顢頇一半。不顢<a 
name="0212b14" id="0212b14"></a>頇一半。臨濟一句。亦顢頇一半。不顢頇一半。顢頇者<a 
name="0212b15" id="0212b15"></a>自顢頇。不顢頇者自不顢頇。與天童之棒臨濟之句<a 
name="0212b16" id="0212b16"></a>何交涉。今以一棒為似是而非。一句為千牢百固。所<a 
name="0212b17" id="0212b17"></a>為朝三而暮四則眾狙皆怒。改為朝四而暮三則眾<a 
name="0212b18" id="0212b18"></a>狙皆喜也。豈非眾生顛倒相乎。</p><a 
name="0212b19" id="0212b19"></a><p style="text-indent: 0em; margin-left: 1em"><span class="linehead"></span>魔忍曰。闢書謂三元三要。不過臨濟一時上堂語。臨<a 
name="0212b20" id="0212b20"></a>濟滅後。諄諄拈提者。盡是狂狗逐塊。鳴呼。不覺其言<a 
name="0212b21" id="0212b21"></a>之過歟。且臨濟因僧問真佛真法真道而示三句。因<a 
name="0212b22" id="0212b22"></a>三句而曰一句中具三元云云。則三元三要。非一時<a 
name="0212b23" id="0212b23"></a>偶然語矣。闢書既以三元三要為偶然。而又扯三要<a 
name="0212b24" id="0212b24"></a>印開朱點窄。未容擬議主賓分。以配一棒為全賓全<a 
name="0212b25" id="0212b25"></a>主。去取何嘗定耶。自無定見。專以私意。斥逐先聖從<a 
name="0212b26" id="0212b26"></a>上法式。殆掃地矣。覺範洪禪師曰。予昔庵於高安九<a 
name="0212c01" id="0212c01"></a>峰之下。有僧問余曰。臨濟會中兩僧一日相見。同時<a 
name="0212c02" id="0212c02"></a>下喝。臨濟聞之。陞座曰。大眾要會臨濟賓主句。問取<a 
name="0212c03" id="0212c03"></a>堂中二禪客。僧便問那箇是賓。那箇是主。臨濟曰。賓<a 
name="0212c04" id="0212c04"></a>主歷然。予方欲酬之。頓見三元三要之旨。於是再拜<a 
name="0212c05" id="0212c05"></a>曰。大哉無為寂滅之光明幢也。雖百千世。有聞之者。<a 
name="0212c06" id="0212c06"></a>偷心死盡。&#x51B5;余去大師餘二百年哉。作偈曰。一句中<a 
name="0212c07" id="0212c07"></a>具三元門。一元中具三要路。細看即是陷虎機。忽轟<a 
name="0212c08" id="0212c08"></a>一聲塗毒鼓。偷心死盡眼麻迷。石女夢中毛卓豎。闢<a 
name="0212c09" id="0212c09"></a>書遂引陷虎二字。證三元三要是權。謂權設此語以<a 
name="0212c10" id="0212c10"></a>陷學家耳。覺範之意。果如是乎。汾陽曰。只須明取古<a 
name="0212c11" id="0212c11"></a>人意旨。然後自心明去。更得通變自在。受用無窮。喚<a 
name="0212c12" id="0212c12"></a>作自受用身。夫謂之自受用身。定非權設明甚。蓋虎<a 
name="0212c13" id="0212c13"></a>不陷。則偷心不死。心不死。則女毛不豎。惟證乃知。若<a 
name="0212c14" id="0212c14"></a>因陷虎二字。遂謂權設。則毒鼓女毛。又當云何。古德<a 
name="0212c15" id="0212c15"></a>曰。依文解義。三世佛冤。教乘且不可義解。&#x51B5;教外別<a 
name="0212c16" id="0212c16"></a>傳之旨乎。</p><a 
name="0212c17" id="0212c17"></a><p style="text-indent: 0em; margin-left: 0em"><span class="linehead"></span>天童闢書。謂三元三要。不過臨濟一時上堂語。此是<a 
name="0212c18" id="0212c18"></a>天童報臨濟恩。不啻巴陵三語。而魔忍謂為言之過。<a 
name="0212c19" id="0212c19"></a>不但不識者箇。且亦不識三元三要也。臨濟因僧問<a 
name="0212c20" id="0212c20"></a>真佛真法真道。而云佛者心清淨是。法者心光明是。<a 
name="0212c21" id="0212c21"></a>道者處處無礙淨光是。夫岐佛法道而三之。<span class="corr" title='[巳&gt;已]'>已</span>是不<a 
name="0212c22" id="0212c22"></a>可救藥。乃又於其中分別真假。而欲求其真者。此僧<a 
name="0212c23" id="0212c23"></a>尚可與語否。臨濟隨緣布施。作此三語。隨自遮曰。三<a 
name="0212c24" id="0212c24"></a>即一。皆是空名而無實有。已是明明道破。又曰。如真<a 
name="0212c25" id="0212c25"></a>正道人。念念心不間斷。自達摩西來。祗是&#x8994;箇不受<a 
name="0212c26" id="0212c26"></a>惑的人。後遇二祖。一言便了。始知從前&#x8657;用工夫。山<a 
name="0212c27" id="0212c27"></a>僧今日見處。與佛祖不別。如此說得罄盡。正如將照<a 
name="0212c28" id="0212c28"></a>乘夜光。傾出一栲栳。而這僧眼目定動。夢中入夢。於<a 
name="0212c29" id="0212c29"></a>是更與一杓惡水。道若第一句中薦得。堪與佛祖為<a 
name="0213a01" id="0213a01"></a>師。若第二句中薦得。堪與人天為師。若第三句中薦<a 
name="0213a02" id="0213a02"></a>得。自救不了。撥著這僧無明。欲待薦得第一句。與佛<a 
name="0213a03" id="0213a03"></a>祖為師。便問如何是第一句。濟曰。三要印開朱點窄。<a 
name="0213a04" id="0213a04"></a>未容擬議主賓分。這僧不薦。乃問第二句。濟曰。妙解<a 
name="0213a05" id="0213a05"></a>豈容無著問。漚和爭負截流機。如此說明。而不了者<a 
name="0213a06" id="0213a06"></a>仍不了。又問第三句。則真是傀儡一般。全被心意識<a 
name="0213a07" id="0213a07"></a>抽牽者矣。故曰但看棚頭弄傀儡。抽牽全藉裏頭人。<a 
name="0213a08" id="0213a08"></a>如此問去。有甚了期。乃自下注&#x811A;曰。大凡演唱宗乘。<a 
name="0213a09" id="0213a09"></a>一句中須具三元門。一元中須具三要。有權有實。有<a 
name="0213a10" id="0213a10"></a>照有用。汝等諸人作麼生會。然則三元三要。誠所為<a 
name="0213a11" id="0213a11"></a>偶然者耳。而歷代拈提不休。認為向上。尚為識得臨<a 
name="0213a12" id="0213a12"></a>濟否。天童判作偶然語。許具隻眼。而魔忍以為非一<a 
name="0213a13" id="0213a13"></a>時偶然。真乃薰蕕不同器也。且偶然二字。亦一句中<a 
name="0213a14" id="0213a14"></a>具三元門。一元中具三要。有權有實。有照有用。魔忍<a 
name="0213a15" id="0213a15"></a>輩究作麼生會。既是偶然。即非偶然。既非偶然。便是<a 
name="0213a16" id="0213a16"></a>偶然。何偶然。何不偶然。道是偶然。<span class="corr" title='[巳&gt;已]'>已</span>不偶然。即不偶<a 
name="0213a17" id="0213a17"></a>然。斯真偶然。偶是其然。何然非偶。偶乎偶。不偶乎不<a 
name="0213a18" id="0213a18"></a>偶。然乎然。不然乎不然。即今辨別偶然二字。是偶然<a 
name="0213a19" id="0213a19"></a>耶。非偶然耶。於此薦得。未容擬議主賓分。此猶未明。<a 
name="0213a20" id="0213a20"></a>直是棚頭弄傀儡矣。天童以一棒為全賓全主。以配<a 
name="0213a21" id="0213a21"></a>三要印開朱點窄。未容擬議主賓分。魔忍乃謂既以<a 
name="0213a22" id="0213a22"></a>三元三要為偶然。又何得牽合其說。於是斥其去取<a 
name="0213a23" id="0213a23"></a>不定。謂其掃滅祖宗之法式。夫無取無捨。謂之圓宗。<a 
name="0213a24" id="0213a24"></a>說甚去取定不定耶。三元三要。不得謂為臨濟之法<a 
name="0213b01" id="0213b01"></a>式。而密雲一棒。亦不得謂為密雲之法式。若作法式<a 
name="0213b02" id="0213b02"></a>會。兩家俱是傀儡。若於無一定之法式處薦得。則說<a 
name="0213b03" id="0213b03"></a>一句中具三元門一元中具三要也可。一棒不作一<a 
name="0213b04" id="0213b04"></a>棒用也可。究竟一句與一棒相去多少。一句許具三<a 
name="0213b05" id="0213b05"></a>元三要。一棒又豈得不具三元三要。又豈得執句為<a 
name="0213b06" id="0213b06"></a>非棒。執棒為非句耶。然則所為從上法式掃地者。是<a 
name="0213b07" id="0213b07"></a>何言歟。總之佛法不是這箇道理。即如只今判這僧<a 
name="0213b08" id="0213b08"></a>問臨濟處。道是啞羊。是據臨濟以簡點這僧耳。然這<a 
name="0213b09" id="0213b09"></a>僧別未措一語。又安知不是過量大人。若據這僧以<a 
name="0213b10" id="0213b10"></a>簡點臨濟。臨濟通身敗闕。向這僧露布。尚何法式之<a 
name="0213b11" id="0213b11"></a>有。僧問如何是真佛真法真道。知他是何心行。臨濟<a 
name="0213b12" id="0213b12"></a>曰。佛者心清淨是。法者心光明是。道者處處無礙淨<a 
name="0213b13" id="0213b13"></a>光是。豈不是向毗盧遮那頂上著楔。多見其不知量。<a 
name="0213b14" id="0213b14"></a>乃自知慚愧。即道箇三即一。皆是空名而無實有。三<a 
name="0213b15" id="0213b15"></a>且不問。這一又如何舉。還說箇皆是空名而無實有。<a 
name="0213b16" id="0213b16"></a>者箇尚可說空說有否。自己通身泥水。&#x5374;說達摩祇<a 
name="0213b17" id="0213b17"></a>&#x8994;箇不受惑的人。又道山僧今日見處與佛祖不別。<a 
name="0213b18" id="0213b18"></a>若本分事。則這僧又與佛祖何別。奚得向龍王&#x9B2C;富。<a 
name="0213b19" id="0213b19"></a>若道見處。則未開口以前。早白雲千里萬里也。又復<a 
name="0213b20" id="0213b20"></a>分別三句。謂第一第二。堪與佛祖人天為師。若落第<a 
name="0213b21" id="0213b21"></a>三。即自救不了。所謂轉見不堪。這僧旋聽旋問。觀其<a 
name="0213b22" id="0213b22"></a>作劇。乃道箇三要印開朱點窄未容擬議主賓分。謂<a 
name="0213b23" id="0213b23"></a>之第一句。妙解豈容無著問漚和爭負截流機。謂之<a 
name="0213b24" id="0213b24"></a>第二句。但看棚頭弄傀儡抽牽全藉裏頭人。謂之第<a 
name="0213c01" id="0213c01"></a>三句。自以為這僧鼻孔。在自己手裏。不知自己鼻孔。<a 
name="0213c02" id="0213c02"></a>&#x5374;在這僧手裏。且第一句薦得。真乃自救不了。一句<a 
name="0213c03" id="0213c03"></a>纔立。便是就他人而求自法。取彼眼而作圓通矣。豈<a 
name="0213c04" id="0213c04"></a>不自救不了。若第三句薦得。正堪與佛祖為師。佛祖<a 
name="0213c05" id="0213c05"></a>何師。佛祖之所師者。即眾生耳。這僧聞此三語。亦如<a 
name="0213c06" id="0213c06"></a>鶯啼過耳。又安知其非真到不疑之地。一任他人門<a 
name="0213c07" id="0213c07"></a>外歷亂者。臨濟末後道出三元三要。把箇圓伊三點。<a 
name="0213c08" id="0213c08"></a>太一含三。一般閑家具。盡情搬演出來。這僧終無一<a 
name="0213c09" id="0213c09"></a>語。不見不聞無盡。臨濟方纔線斷一時休。豈不是平<a 
name="0213c10" id="0213c10"></a>生第一場敗闕哉。如此判斷。不知魔忍輩聞之。當取<a 
name="0213c11" id="0213c11"></a>前論為法式乎。抑當取後論為法式乎。是則俱是。非<a 
name="0213c12" id="0213c12"></a>則俱非。亦是俱是俱非。亦非俱非俱是。定當得出。方<a 
name="0213c13" id="0213c13"></a>許看古人言句。亦方許看臨濟言句。正臨濟所云爾<a 
name="0213c14" id="0213c14"></a>等諸人作麼生會也。三元三要。本是不了之談。覺範<a 
name="0213c15" id="0213c15"></a>之頌。又何足取。但覺範意。亦正非魔忍輩之所能曉<a 
name="0213c16" id="0213c16"></a>者。觀其為細看即是陷虎機。忽轟一聲塗毒鼓。偷心<a 
name="0213c17" id="0213c17"></a>死盡眼迷麻。石女夢中毛卓&#x7AEA;。下注&#x811A;曰。虎不陷則<a 
name="0213c18" id="0213c18"></a>偷心不死。心不死則女毛不&#x7AEA;。真為可笑。此等語句。<a 
name="0213c19" id="0213c19"></a>猶自作實法會。不但宗風掃地。即語言文字又如何<a 
name="0213c20" id="0213c20"></a>可通。女毛不&#x7AEA;。是何等言語耶。乃以斥天童權設三<a 
name="0213c21" id="0213c21"></a>元三要以陷學人之說為非。天童此說固有滲漏。而<a 
name="0213c22" id="0213c22"></a>魔忍之謬。則更為謬中之謬矣。</p><a 
name="0213c23" id="0213c23"></a><p style="text-indent: 0em; margin-left: 1em"><span class="linehead"></span>魔忍曰。宗旨之設。本為胡喝亂棒者禁。如曰。汝等諸<a 
name="0213c24" id="0213c24"></a>人總學我喝。又曰。<span class="corr" title='[巳&gt;已]'>已</span>後不得學老僧喝。可謂彰明較<a 
name="0213c25" id="0213c25"></a>著矣。今闢書倒持此說以禁綱宗。無乃不可乎。予嘗<a 
name="0214a01" id="0214a01"></a>竊評之曰。譬夫多男之人。病且死。以其&#x52B5;付諸子曰。<a 
name="0214a02" id="0214a02"></a>吾少子多在外。惟此可以驗之。與&#x52B5;合者。即吾真子<a 
name="0214a03" id="0214a03"></a>也。諸子受命。於是展轉相驗而誤託舍於&#x96A3;人。彼&#x96A3;<a 
name="0214a04" id="0214a04"></a>人者。據其舍。焚其&#x52B5;。凡諸子之遠還者。皆拒而絕之。<a 
name="0214a05" id="0214a05"></a>鄉黨不為怪。朋友不為異。何則。久假不歸。其所來濟<a 
name="0214a06" id="0214a06"></a>矣。夫濟上之綱宗。&#x52B5;也。祖宗之源流。舍也。自興化至<a 
name="0214a07" id="0214a07"></a>雪巖高峰二十餘世。即展轉相驗之真子也。三峰先<a 
name="0214a08" id="0214a08"></a>師即真子之遠遊而後還者也。嗚呼。彼&#x96A3;人者。吾不<a 
name="0214a09" id="0214a09"></a>忍言之矣。</p><a 
name="0214a10" id="0214a10"></a><p style="text-indent: 0em; margin-left: 0em"><span class="linehead"></span>以券合識真子之喻。魔忍供狀具。鐵案定。蓋圓宗之<a 
name="0214a11" id="0214a11"></a>不可以實法傳。即同父子之不憑文券合也。夫法嗣<a 
name="0214a12" id="0214a12"></a>之義。誠以慧命絕續所關。故曰從佛口生為佛真子。<a 
name="0214a13" id="0214a13"></a>雖然。盡十方三界&#x8994;箇不是佛不可得。則欲&#x8994;箇不<a 
name="0214a14" id="0214a14"></a>是真子亦不可得矣。從上相承。即用世法父子之道。<a 
name="0214a15" id="0214a15"></a>以報本返始。不忘其所由生。而有法嗣之說。蓋世諦<a 
name="0214a16" id="0214a16"></a>即是第一義諦。無不可者。若乃同於晉唐間人。以門<a 
name="0214a17" id="0214a17"></a>第之甲乙相誇尚。而起爭端。以<span class="corr" title='[已&gt;己]'>己</span>之得法為榮。以人<a 
name="0214a18" id="0214a18"></a>之得法為憾。說<span class="corr" title='[已&gt;己]'>己</span>是真。斥人是偽。則宗風掃地。與佛<a 
name="0214a19" id="0214a19"></a>法料掉沒交涉矣。既與佛法料掉沒交涉。則何所逃<a 
name="0214a20" id="0214a20"></a>於世法之外。那許伊不父其父而父他人。說真說假。<a 
name="0214a21" id="0214a21"></a>誑惑閭閻。妄自尊大。稱佛祖兒孫。豈非世法之所不<a 
name="0214a22" id="0214a22"></a>容者耶。從上佛祖。展轉囑累以至於今。代不乏人。真<a 
name="0214a23" id="0214a23"></a>參實悟。大死大活。與佛祖同一鼻孔。只為自<span class="corr" title='[已&gt;己]'>己</span>本命<a 
name="0214a24" id="0214a24"></a>元辰。本來如是。不過佛祖如是。我亦如是。豈得別有<a 
name="0214a25" id="0214a25"></a>一法。可宣可秘。可受可傳。魔忍只欲斥天童不得為<a 
name="0214a26" id="0214a26"></a>臨濟兒孫。謂如鄰人之據舍焚券。明已得魔藏之真<a 
name="0214a27" id="0214a27"></a>傳。如遠遊真子之後人。俾拍盲啞羊。吠聲士夫。相與<a 
name="0214b01" id="0214b01"></a>尊崇禮敬之。而不顧人天慧命之塗污。所為大妄語<a 
name="0214b02" id="0214b02"></a>成。墮無間獄者。</p><a 
name="0214b03" id="0214b03"></a><p style="text-indent: 0em; margin-left: 1em"><span class="linehead"></span>魔忍曰。臨濟有四賓主。有賓主句。同中有別。而別中<a 
name="0214b04" id="0214b04"></a>自同。不可混也。故先師云。兩堂同喝。為四賓主之母。<a 
name="0214b05" id="0214b05"></a>至於臨機勸辨之際。魔宮佛國。一時現前。譬夫觀音<a 
name="0214b06" id="0214b06"></a>大士。百千手眼。或慈或威。或定或慧。隨學家立地處。<a 
name="0214b07" id="0214b07"></a>與之奪之。如珠之走盤。圓轉橫斜。千態萬狀。所言四<a 
name="0214b08" id="0214b08"></a>者。珠不出盤之候而<span class="corr" title='[巳&gt;已]'>已</span>。昔善財童子&#x5FA7;參五十三人<a 
name="0214b09" id="0214b09"></a>大善知識。於知識所。各得恒河沙等無量法門。及見<a 
name="0214b10" id="0214b10"></a>無厭足王之慘虐。勝熱婆羅門之熾然。婆須密女之<a 
name="0214b11" id="0214b11"></a>淫艷。諸外道種之差別。未免望崖自屈。何故。垢淨未<a 
name="0214b12" id="0214b12"></a>忘。而三昧之量未銷也。故云。但可入佛。不能入魔。直<a 
name="0214b13" id="0214b13"></a>至大樓閣中。從三昧起。忽然打失布袋。便將從前所<a 
name="0214b14" id="0214b14"></a>得元妙。盡底揚&#x5374;。十方坐斷。一法不留。方契善財本<a 
name="0214b15" id="0214b15"></a>來面目。然非五十三老驅耕奪食。擒縱變化。不能至<a 
name="0214b16" id="0214b16"></a>此耳。闢書往年禁先師曰。賓主者。爾我之謂也。近又<a 
name="0214b17" id="0214b17"></a>解曰。你喝我喝。喝牛喝馬。亦是賓主歷然。蓋始則安<a 
name="0214b18" id="0214b18"></a>於不知。近則強不知以為知。首尾支牾。不顧後世。嗚<a 
name="0214b19" id="0214b19"></a>呼痛哉。不謂臨濟之道至如此也。</p><a 
name="0214b20" id="0214b20"></a><p style="text-indent: 0em; margin-left: 0em"><span class="linehead"></span>臨濟四賓主。與本分沒交涉。所以當時說四賓主竟。<a 
name="0214b21" id="0214b21"></a>即呼大德而為注破曰。山僧所舉。皆是辨魔揀異。知<a 
name="0214b22" id="0214b22"></a>其邪正。蓋謂不可於此認作<span class="corr" title='[已&gt;己]'>己</span>躬下事也。夫曹溪以<a 
name="0214b23" id="0214b23"></a>前。圓頓心宗。尚未普傳於震旦。故或一句半句直截<a 
name="0214b24" id="0214b24"></a>透徹。便相印可。迨臨濟之時。雖光發千燈。而末流亦<a 
name="0214b25" id="0214b25"></a>濫觴矣。念言語漢。處處有之。若不更換面目接人。止<a 
name="0214b26" id="0214b26"></a>憑一句半句。知他是何心行。故種種門庭施設。不過<a 
name="0214b27" id="0214b27"></a>欲揀魔辨異。知其邪正。何&#x751E;將此作自<span class="corr" title='[已&gt;己]'>己</span>&#x811A;跟下工<a 
name="0214b28" id="0214b28"></a>夫。又何&#x751E;謂人能學得恁般施設。便可了得生死也。<a 
name="0214b29" id="0214b29"></a>魔藏父子。於此等處。未具頂<span class="gaiji">[寧*頁]<!--gaiji,,1[寧*頁],2&#x29573;,3--></span>隻眼。一向認奴作郎。<a 
name="0214c01" id="0214c01"></a>&#x5374;來誑嚇閭閻。豈免無益自<span class="corr" title='[已&gt;己]'>己</span>。有損他人。此是伊本<a 
name="0214c02" id="0214c02"></a>心不正。到底皆邪處。夫兩堂同喝。賓主歷然。賓則全<a 
name="0214c03" id="0214c03"></a>賓。主則全主。一主一賓。一賓一主。豈不歷然。天童曰。<a 
name="0214c04" id="0214c04"></a>賓主者。爾我之謂也。又曰。你喝我喝。喝牛喝馬。亦是<a 
name="0214c05" id="0214c05"></a>賓主歷然。二說並無同異。而魔忍斥其首尾牴牾。乃<a 
name="0214c06" id="0214c06"></a>奉其師魔藏。兩堂同喝為四賓主之母之說。為指南。<a 
name="0214c07" id="0214c07"></a>真所為寶魚目為明珠者。四賓主與兩堂同喝。都盧<a 
name="0214c08" id="0214c08"></a>是箇沒交涉。何直得再三拈弄。且謂其中有子母相<a 
name="0214c09" id="0214c09"></a>生之義。豈非夢中囈語。又云。善財未入彌勒樓閣以<a 
name="0214c10" id="0214c10"></a>前。但可入佛。不可入魔。益屬謬論。魔與佛雖如火與<a 
name="0214c11" id="0214c11"></a>水之不相入。&#x5374;如面與背之相比附。佛界如眾生界。<a 
name="0214c12" id="0214c12"></a>眾生界亦如魔界。魔界亦如佛界。了則無魔無佛。不<a 
name="0214c13" id="0214c13"></a>了則但有魔而無佛。無魔無佛則真佛矣。但有魔而<a 
name="0214c14" id="0214c14"></a>無佛。佛亦未&#x751E;欠少分毫。只是見為有佛。即已入魔<a 
name="0214c15" id="0214c15"></a>耳。安得有但可入佛不可入魔之程途宿旅耶。果其<a 
name="0214c16" id="0214c16"></a>但可入佛不可入魔。則其人。已證佛位。又何有更上<a 
name="0214c17" id="0214c17"></a>一層境界。若更上一層。別有境界。則所為但可入佛<a 
name="0214c18" id="0214c18"></a>者。正是入魔耳。魔佛尚未分明。智眼未開。遑問&#x811A;跟<a 
name="0214c19" id="0214c19"></a>點地與否。以此推測善財彌勒。豈非豆棚麥隴間人。<a 
name="0214c20" id="0214c20"></a>談中書堂內事。魔忍既說得打失布袋。將從前所得<a 
name="0214c21" id="0214c21"></a>元妙。盡底揚&#x5374;。十方坐斷。一法不留。等語。又何有無<a 
name="0214c22" id="0214c22"></a>文密印。雙頭獨結。四法交加。種種奇名異相。可知伊<a 
name="0214c23" id="0214c23"></a>將古德一片婆心。全身落草。喫緊為人之談。都作文<a 
name="0214c24" id="0214c24"></a>字念讀了也。無論魔忍。即較伊高出百倍者。若不自<a 
name="0215a01" id="0215a01"></a><span class="corr" title='[已&gt;己]'>己</span>摸著鼻孔。翻轉面皮。斷&#x5374;命根。於這裏少分相應。<a 
name="0215a02" id="0215a02"></a>縱使說也說得。解也解得。判斷公案也例斷得。總謂<a 
name="0215a03" id="0215a03"></a>之業識茫茫。無本可據。何況魔忍輩。一腔子全是元<a 
name="0215a04" id="0215a04"></a>妙。&#x5374;學古人說話。道箇所得元妙盡底<span class="corr" title='[&#x63A6;&gt;揚]'>揚</span>&#x5374;。真乃數<a 
name="0215a05" id="0215a05"></a>他人寶。不濟<span class="corr" title='[已&gt;己]'>己</span>貧。守著飯蘿邊餓死漢。只因伊不曾<a 
name="0215a06" id="0215a06"></a>真要飯喫。所以不知蘿內是飯也。學人參須真參。悟<a 
name="0215a07" id="0215a07"></a>須實悟。若不如是。即使多聞如阿難。濟得甚事。不過<a 
name="0215a08" id="0215a08"></a>多記得若干貝葉龍藏之文。與書廚有何差別。轉不<a 
name="0215a09" id="0215a09"></a>如書廚沒些心意識。&#x5374;是一尊古佛。縱使說得依稀<a 
name="0215a10" id="0215a10"></a>似曲。亦只是箇說禪匠。與世間博學士夫。有何分別。<a 
name="0215a11" id="0215a11"></a>且與能言鸚鵡。又有何分別。舉足下足。日日在道場<a 
name="0215a12" id="0215a12"></a>中。&#x5374;未踏得道場一步。要知禪不是口舌紙筆間事。<a 
name="0215a13" id="0215a13"></a>學者慎勿將此一大事。作口舌紙筆上生活。此乃謗<a 
name="0215a14" id="0215a14"></a>大般若。罪業無窮。魔忍即是前車之鑒。</p><a 
name="0215a15" id="0215a15"></a><a 
name="0215a16" id="0215a16"></a><p><span class="juanname">御製揀魔辨異錄卷三</span></p>
<hr>【經文資訊】卍新續藏第 65 冊 No. 1281 御製揀魔辨異錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexbf39.html?index=X65n1281" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X65n1281_003 by HTTrack Website Copier/3.x [XR&CO'2014], Tue, 07 Jun 2016 07:40:20 GMT -->
</html>
