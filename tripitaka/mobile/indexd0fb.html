<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J38nB425_016 by HTTrack Website Copier/3.x [XR&CO'2014], Tue, 07 Jun 2016 07:14:35 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=43183323&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ38nB425&amp;utmp=%2Fmobile%2Findex.php%3Findex%3DJ38nB425_016&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index01e3.html?index=J38nB425_015" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第38冊<br/>No.B425 即非禪師全錄 (25卷)<br/>【清 如一說　明洞等編（依駒本印）　附佛祖圖】<br/>第 16 卷</p>
	<a href="indexb266.html?index=J38nB425_017" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J38">
<div class="root" id="B425" sutra_name="即非禪師全錄" sutra_juan="[卷16]">　
<a 
name="0693c01" id="0693c01"></a><p><span class="juanname">即非禪師全錄卷之十六</span></p><a 
name="0693c02" id="0693c02"></a><p style="margin-left: 4em"><span class="byline">門人明洞性安性節明覺明幢仝編</span></p><a 
name="0693c03" id="0693c03"></a><p style="margin-left: 2em"><span class="headname">詩偈</span></p><a 
name="0693c04" id="0693c04"></a><p style="margin-left: 3em"><span class="headname">祝黃檗和尚半百</span></p><a 
name="0693c05" id="0693c05"></a><p><span class="lg">黃檗三三潭潭潭老龍窟復有二六峰峰峰高突兀<a 
name="0693c06" id="0693c06"></a>潭潭澈師心峰峰肖師骨骨瘦貌崚嶒地天藉一撐<a 
name="0693c07" id="0693c07"></a>心空含萬象不覺四時行早梅記師誕古柏記師庚<a 
name="0693c08" id="0693c08"></a>眾以長生祝愚獨壽無生</span></p><a 
name="0693c09" id="0693c09"></a><p style="margin-left: 3em"><span class="headname">次韻題曹能始先生石倉園</span></p><a 
name="0693c10" id="0693c10"></a><p><span class="lg">千古此林墟直留高士居門扃非謝客艇設不為魚<a 
name="0693c11" id="0693c11"></a>道骨鶴清曠宦心水澹如一閒天所與遊戲出三餘</span></p><a 
name="0693c12" id="0693c12"></a><p style="margin-left: 3em"><span class="headname">登武夷</span></p><a 
name="0693c13" id="0693c13"></a><p><span class="lg">峰巒結構若成文展怪藏奇曲曲分百里尋來將罷<a 
name="0693c14" id="0693c14"></a>楫數朝行處只看雲谿迴水亦追隨倦谷嚮山能應<a 
name="0693c15" id="0693c15"></a>答勤不覺舉頭青漢外停笻吾欲對天云</span></p><a 
name="0693c16" id="0693c16"></a><p style="margin-left: 3em"><span class="headname">遊九鯉同方道人蔣居士</span></p><a 
name="0693c17" id="0693c17"></a><p><span class="lg">倦足移時懶出遊偶尋高隱憩丹丘浮沈世界胸中<a 
name="0693c18" id="0693c18"></a>盡變幻煙霞眼底收半壑深藏三夏冷千峰倒瀉一<a 
name="0693c19" id="0693c19"></a>湖秋地鄰碧漢疑無路閣俯寒流欲認舟古木閒花<a 
name="0693c20" id="0693c20"></a>昏異卉漁郎樵父亦仙流不知九子腸何熱還把人<a 
name="0693c21" id="0693c21"></a>間事應酬</span></p><a 
name="0693c22" id="0693c22"></a><p style="margin-left: 3em"><span class="headname">樹不出園<span class="note">(在泉州承天寺三奇之一)</span></span></p><a 
name="0693c23" id="0693c23"></a><p><span class="lg">翠盍擎雲漢恩沾雨露深貪根能自斷寧似躍爐金</span></p><a 
name="0693c24" id="0693c24"></a><p style="margin-left: 3em"><span class="headname">訪謝寓中詩伯</span></p><a 
name="0693c25" id="0693c25"></a><p><span class="lg">高士多清致惟於俗不宜閒門深巷僻矮屋半城欺<a 
name="0693c26" id="0693c26"></a>眼既青如許頭方白幾時一譚猶宿契無愧識君遲</span></p><a 
name="0693c27" id="0693c27"></a><p style="margin-left: 3em"><span class="headname">送盛未中客行</span></p><a 
name="0693c28" id="0693c28"></a><p><span class="lg">促途兼夜發山色暗中分馬首銜明月客心似白雲<a 
name="0693c29" id="0693c29"></a>腰間防失劍市上急收文素識君遊志因之致別云</span></p><a 
name="0693c30" id="0693c30"></a><p style="margin-left: 3em"><span class="headname">遊福廬同化門廣陵二師伯</span></p><a 
name="0694a01" id="0694a01"></a><p><span class="lg">奇峰看欲了何處是叢林再入三天迥唯從一徑陰<a 
name="0694a02" id="0694a02"></a>泉郵疏竹遠洞鎖落花深四壁餘清梵猶聞空籟音</span></p><a 
name="0694a03" id="0694a03"></a><p style="margin-left: 3em"><span class="headname">憩靈巖般若臺</span></p><a 
name="0694a04" id="0694a04"></a><p><span class="lg">江山同面目客子自移情地本因人重巖曾借寺名<a 
name="0694a05" id="0694a05"></a>苔陰粘暑氣樹晚起涼聲般若熾然說何人聽得清</span></p><a 
name="0694a06" id="0694a06"></a><p style="margin-left: 3em"><span class="headname">再宿瑞巖值曾弗人孝廉坐雨</span></p><a 
name="0694a07" id="0694a07"></a><p><span class="lg">偶寄勞生足相逢若有期譚深皆舊事別久恍新知<a 
name="0694a08" id="0694a08"></a>半榻憐秋去殘燈聽雨宜山窗重宿處轉憶月明時</span></p><a 
name="0694a09" id="0694a09"></a><p style="margin-left: 3em"><span class="headname">嵐峰看梅</span></p><a 
name="0694a10" id="0694a10"></a><p><span class="lg">嵐深塢莫辨步自香中入流水引孤笻斜枝牽短襲<a 
name="0694a11" id="0694a11"></a>花明月肯歸地<span title="未知的文字">▆</span>春先及十里瓊瑤堆羅浮差可匹</span></p><a 
name="0694a12" id="0694a12"></a><p style="margin-left: 3em"><span class="headname">西谿遠眺次敖艮夫韻</span></p><a 
name="0694a13" id="0694a13"></a><p><span class="lg">閒餘來訪友引路者疏鐘寺僻依深澗城高隱半峰<a 
name="0694a14" id="0694a14"></a>聽鶯停綠柳選石憩青松極目千山際春陰薄幾重</span></p><a 
name="0694a15" id="0694a15"></a><p style="margin-left: 3em"><span class="headname">遊靈石仝石石林林文若石不耕諸居士分韻</span></p><a 
name="0694a16" id="0694a16"></a><p><span class="lg">石靈何必問所貴主賓閒數里未逢寺疏鐘<span class="corr" title='[巳&gt;已]'>已</span>出山<a 
name="0694a17" id="0694a17"></a>步緣峰影入路趁谿聲還窮盡源頭處前林月一灣</span></p><a 
name="0694a18" id="0694a18"></a><p style="margin-left: 3em"><span class="headname">重逢林子鶴居士于來青閣隨即言別</span></p><a 
name="0694a19" id="0694a19"></a><p><span class="lg">前度相逢處滄江看落霞又同登水閣空憶去年花<a 
name="0694a20" id="0694a20"></a>身世渾無我逢迎似有家不堪聚散易語盡即天涯</span></p><a 
name="0694a21" id="0694a21"></a><p style="margin-left: 3em"><span class="headname">同山人陳希孟道士許宗藻葉園乘涼</span></p><a 
name="0694a22" id="0694a22"></a><p><span class="lg">度暑將何適斯園可足淹憑欄看鳥倦坐石喜松兼<a 
name="0694a23" id="0694a23"></a>果熟風中墜池平雨後添俱為方外客疏懶未須嫌</span></p><a 
name="0694a24" id="0694a24"></a><p style="margin-left: 3em"><span class="headname">登福山訪竺上人同林青嶼吳石也俞尚友吳<a 
name="0694a25" id="0694a25"></a>載白陳君藻劉維及諸同社分得祿字</span></p><a 
name="0694a26" id="0694a26"></a><p><span class="lg">蔬水道人祿安靜道人福斯二奚足云所貴在幽獨<a 
name="0694a27" id="0694a27"></a>地僻夏先秋山空雲補屋貝書白社吟持返瀑前讀</span></p><a 
name="0694a28" id="0694a28"></a><p style="margin-left: 3em"><span class="headname">訊夏獅巖孝廉病</span></p><a 
name="0694a29" id="0694a29"></a><p><span class="lg">默然對顏色深知得病因功難專藥石累貴脫心身<a 
name="0694a30" id="0694a30"></a>日月邁須惜林園閒可親經時疏問候荔子又當新</span></p><a 
name="0694b01" id="0694b01"></a><p style="margin-left: 3em"><span class="headname">聽權上人琴</span></p><a 
name="0694b02" id="0694b02"></a><p><span class="lg">置身燈影外兀坐對桐君靜入宵何許調來秋幾分<a 
name="0694b03" id="0694b03"></a>不禁迦葉舞如聽伯牙云萬籟空中落群峰倒卓聞</span></p><a 
name="0694b04" id="0694b04"></a><p style="margin-left: 3em"><span class="headname">再過林魯充文學竹笑齋</span></p><a 
name="0694b05" id="0694b05"></a><p><span class="lg">蓄意在相見意滿莫能言<span class="corr" title='[郤&gt;卻]'>卻</span>笑潭頭月又攜入竹軒<a 
name="0694b06" id="0694b06"></a>庭閒留曙夢詩苦妒秋魂活句如何舉風高葉打門</span></p><a 
name="0694b07" id="0694b07"></a><p style="margin-left: 3em"><span class="headname">南亭夜坐同盤師叔</span></p><a 
name="0694b08" id="0694b08"></a><p><span class="lg">凄清非不寐霜月半江亭忽爾披神爽於焉得語靈<a 
name="0694b09" id="0694b09"></a>舟居燈炙岸水宿鳥疑形堪慨長橋客車聲尚未停</span></p><a 
name="0694b10" id="0694b10"></a><p style="margin-left: 3em"><span class="headname">雨宿梅灣</span></p><a 
name="0694b11" id="0694b11"></a><p><span class="lg">細雨能當戶瀟瀟鬥竹爐高吟通靜夜短睡憶危途<a 
name="0694b12" id="0694b12"></a>艸暗蟲聲切燈寒樹影孤窗前梅溼重香氣不曾無</span></p><a 
name="0694b13" id="0694b13"></a><p style="margin-left: 3em"><span class="headname">途次</span></p><a 
name="0694b14" id="0694b14"></a><p><span class="lg">去去望奚極行行曠客情平原迷雨雪古道入山城<a 
name="0694b15" id="0694b15"></a>野店前村暮荒煙幾處明浮生無定跡何必計行程</span></p><a 
name="0694b16" id="0694b16"></a><p style="margin-left: 3em"><span class="headname">雲峰訪友</span></p><a 
name="0694b17" id="0694b17"></a><p><span class="lg">不識幽棲處樵翁引客勤寺無二八里路入萬重雲<a 
name="0694b18" id="0694b18"></a>山勢迷能辨溪聲近不聞攜來滄海月獨與主人分</span></p><a 
name="0694b19" id="0694b19"></a><p style="margin-left: 3em"><span class="headname">過龍峰訪碧禪宿次黃檗和尚韻</span></p><a 
name="0694b20" id="0694b20"></a><p><span class="lg">渡江未暇駕崔<span class="corr" title='[鬼&gt;嵬]'>嵬</span>且向千峰掃浪堆鹿下巖前迎杖<a 
name="0694b21" id="0694b21"></a>錫龍歸缽底待雲雷遮頭碧樹參天合襯足黃花潑<a 
name="0694b22" id="0694b22"></a>地開凡聖兩頭都坐斷從教古路沒人來</span></p><a 
name="0694b23" id="0694b23"></a><p style="margin-left: 3em"><span class="headname">偶成</span></p><a 
name="0694b24" id="0694b24"></a><p><span class="lg">春寒芹蕨未抽芽客至敲煙煮浪花隔寺斜陽僧定<a 
name="0694b25" id="0694b25"></a>起數聲山磬落人家</span></p><a 
name="0694b26" id="0694b26"></a><p style="margin-left: 3em"><span class="headname">贈市隱長老</span></p><a 
name="0694b27" id="0694b27"></a><p><span class="lg">誰似塵中主俗緣最懶刪境忘喧寂擾慮絕是非閒<a 
name="0694b28" id="0694b28"></a>遁世原無地居心即有山寧如泉石者竟歲揜雙關</span></p><a 
name="0694b29" id="0694b29"></a><p style="margin-left: 3em"><span class="headname">訪林振學居士一枝處</span></p><a 
name="0694b30" id="0694b30"></a><p><span class="lg">相逢何必早所貴在知音方外交雖淺詩中識<span class="corr" title='[巳&gt;已]'>已</span>深<a 
name="0694c01" id="0694c01"></a>地曾擎缽至閣始看花臨何日過山寺遲君沒線琴</span></p><a 
name="0694c02" id="0694c02"></a><p style="margin-left: 3em"><span class="headname">再謁鼓山永和尚</span></p><a 
name="0694c03" id="0694c03"></a><p><span class="lg">千里尋師不憚遙山雲海月一肩挑重來請益無餘<a 
name="0694c04" id="0694c04"></a>說依舊雙眸對碧霄</span></p><a 
name="0694c05" id="0694c05"></a><p style="margin-left: 3em"><span class="headname">題喝水巖</span></p><a 
name="0694c06" id="0694c06"></a><p><span class="lg">晏師棲息處豈礙水鳴幽怪出人間去因之喝倒流</span></p><a 
name="0694c07" id="0694c07"></a><p style="margin-left: 3em"><span class="headname">西禪掛蘿亭懷古</span></p><a 
name="0694c08" id="0694c08"></a><p><span class="lg">四座炎威不敢侵綠蘿青鎖畫成陰毫端易吸西江<a 
name="0694c09" id="0694c09"></a>水難寫先人一片心</span></p><a 
name="0694c10" id="0694c10"></a><p style="margin-left: 3em"><span class="headname">雲門訪惺師叔不值</span></p><a 
name="0694c11" id="0694c11"></a><p><span class="lg">斜街盡處即孤村幾片閒雲為掩門入室謾云誰是<a 
name="0694c12" id="0694c12"></a>主黃花解笑鳥能言</span></p><a 
name="0694c13" id="0694c13"></a><p style="margin-left: 3em"><span class="headname">過重光寺訪彌師兄次壁間韻</span></p><a 
name="0694c14" id="0694c14"></a><p><span class="lg">郭外漁家湖上山幽添一寺在中間時尋竹隱停舟<a 
name="0694c15" id="0694c15"></a>至日愛松門對雨關客思清兼秋氣肅禪心澹與水<a 
name="0694c16" id="0694c16"></a>流閒主人解給廬陵價詩債何妨獨自還</span></p><a 
name="0694c17" id="0694c17"></a><p style="margin-left: 3em"><span class="headname">登名山紫頂訪際雲師兄</span></p><a 
name="0694c18" id="0694c18"></a><p><span class="lg">山不名為累何妨客作緣一身輕眾鳥短策破層煙<a 
name="0694c19" id="0694c19"></a>路隱如遊夢行高若在天斜陽何處寺鐘磬白雲邊</span></p><a 
name="0694c20" id="0694c20"></a><p style="margin-left: 3em"><span class="headname">重光寺夜坐懷林勺園居士</span></p><a 
name="0694c21" id="0694c21"></a><p><span class="lg">衲冷夢新足燈殘鐘未移佛雲千個竹貯月兩方池<a 
name="0694c22" id="0694c22"></a>茶熟頻呼趙詩成每憶支西灣亭此際想亦捲簾帷</span></p><a 
name="0694c23" id="0694c23"></a><p style="margin-left: 3em"><span class="headname">林無念孝廉見訪</span></p><a 
name="0694c24" id="0694c24"></a><p><span class="lg">半白重相見恍然如隔生所譚皆夢事得句盡秋聲<a 
name="0694c25" id="0694c25"></a>艸短憎髯禿谿光照膽明於公天不負林壑且藏名</span></p><a 
name="0694c26" id="0694c26"></a><p style="margin-left: 3em"><span class="headname">宿半山樓同希遷師弟</span></p><a 
name="0694c27" id="0694c27"></a><p><span class="lg">樹下看殘局登山懶到頭且隨今夕計未暇為朝謀<a 
name="0694c28" id="0694c28"></a>鳥夢出花路荷香上水樓少焉江月白一嘯碧天秋</span></p><a 
name="0694c29" id="0694c29"></a><p style="margin-left: 3em"><span class="headname">補山九日次祇師叔韻</span></p><a 
name="0694c30" id="0694c30"></a><p><span class="lg">傷時慵出戶姑作補山遊風雨遮重九黃花惜好秋</span></p><a 
name="0695a01" id="0695a01"></a><p style="margin-left: 3em"><span class="headname">甲申五月十三日書事</span></p><a 
name="0695a02" id="0695a02"></a><p><span class="lg">世態如棋局轉乖新符莫換我癡獃恩沾水土難為<a 
name="0695a03" id="0695a03"></a>答剩朵青山好活埋</span></p><a 
name="0695a04" id="0695a04"></a><p style="margin-left: 3em"><span class="headname">哭　崇禎帝</span></p><a 
name="0695a05" id="0695a05"></a><p><span class="lg">天崩地陷民無主萬竅怒號鬼亦哀大寶花闌歸本<a 
name="0695a06" id="0695a06"></a>位還期果熟下生來</span></p><a 
name="0695a07" id="0695a07"></a><p style="margin-left: 3em"><span class="headname">是年三月十九日逆暴犯闕　崇禎帝投繯煤<a 
name="0695a08" id="0695a08"></a>山惟司禮大監王之心跟隨跪帝膝前引帶<a 
name="0695a09" id="0695a09"></a>扼脰同死數日後葬於田貴妃墓之斜獨襄<a 
name="0695a10" id="0695a10"></a>城伯李國楨一人往送國楨隨自殺</span></p><a 
name="0695a11" id="0695a11"></a><p><span class="lg">由來版蕩見忠臣急難寧無魚水親手種御桃三萬<a 
name="0695a12" id="0695a12"></a>實其中兩個見全仁</span></p><a 
name="0695a13" id="0695a13"></a><p style="margin-left: 3em"><span class="headname">崇禎帝殯於東華門側覆以蓬廠莫有敢往哭<a 
name="0695a14" id="0695a14"></a>者惟二沙門在傍誦經長伴帝柩</span></p><a 
name="0695a15" id="0695a15"></a><p><span class="lg">舉國皆悲痛何人竭股肱始終無象主獨許兩閒僧</span></p><a 
name="0695a16" id="0695a16"></a><p style="margin-left: 3em"><span class="headname">惠安伯張慶臻盡散家財於親戚致酒團飲四<a 
name="0695a17" id="0695a17"></a>面積薪全家共焚</span></p><a 
name="0695a18" id="0695a18"></a><p><span class="lg">大地化為點雪爐煙消星月印平湖一團正氣知難<a 
name="0695a19" id="0695a19"></a>掬野衲並將詩句圖</span></p><a 
name="0695a20" id="0695a20"></a><p style="margin-left: 3em"><span class="headname">有樵夫負薪至橋上聞帝蒙難大哭赴水</span></p><a 
name="0695a21" id="0695a21"></a><p><span class="lg">忽聞闖賊犯天庭大義還他艸莽臣寵辱不驚能取<a 
name="0695a22" id="0695a22"></a>義一時感盡讀書人</span></p><a 
name="0695a23" id="0695a23"></a><p style="margin-left: 3em"><span class="headname">時有賣菜者忽見　崇禎帝柩跪號樞前觸首<a 
name="0695a24" id="0695a24"></a>死義</span></p><a 
name="0695a25" id="0695a25"></a><p><span class="lg">放下雙籃子全身荷大綱滿城桃李艷爭及菜花香</span></p><a 
name="0695a26" id="0695a26"></a><p style="margin-left: 3em"><span class="headname">輓黃侍御海岸居士<span class="note">(有序)</span></span></p><a 
name="0695a27" id="0695a27"></a><p style="text-indent: 0em; margin-left: 1em"><span class="linehead"></span>乙酉六月大兵渡江文武官員皆逸散惟黃侍御<a 
name="0695a28" id="0695a28"></a>榜其門曰大明忠臣黃端伯誓不降有司執之不<a 
name="0695a29" id="0695a29"></a>屈下獄別家人偈曰義士不憂死忠臣豈愛生只<a 
name="0695a30" id="0695a30"></a>留方寸赤千古放光明八月臨法場說偈曰四大<a 
name="0695b01" id="0695b01"></a>原無我銷歸烈燄中紅爐煙冷處遍地起清風乃<a 
name="0695b02" id="0695b02"></a>引頸就戮噫貪生怖死人之常情惟至人悟其本<a 
name="0695b03" id="0695b03"></a>不生雖生而無所愛達其未嘗滅雖死而無所畏<a 
name="0695b04" id="0695b04"></a>故於生死之際自見平日操存居士其人乎國危<a 
name="0695b05" id="0695b05"></a>致命殺身成仁誠無愧於人臣之義抑徵生平學<a 
name="0695b06" id="0695b06"></a>道之驗人皆痛悼而追慕之然予觀居士早年曾<a 
name="0695b07" id="0695b07"></a>升壽昌經和尚之堂晚人天童悟老祖之室其造<a 
name="0695b08" id="0695b08"></a>道立言足以垂範後世豈特忠烈而已哉遙空合<a 
name="0695b09" id="0695b09"></a>掌弔以偈曰。</p><a 
name="0695b10" id="0695b10"></a><p><span class="lg">氣節凌霜雪丹心貫日紅孤光鎔鐵壁隻影出銀籠<a 
name="0695b11" id="0695b11"></a>澤被雙親外道成一念中大明不可睹下載仰清風</span></p><a 
name="0695b12" id="0695b12"></a><p style="margin-left: 3em"><span class="headname">福州胡指揮聞大兵入城肅衣冠望東北拜<a 
name="0695b13" id="0695b13"></a>君親竟南面危坐服毒自盡身不傾斜大兵<a 
name="0695b14" id="0695b14"></a>見之設祭羅拜而出</span></p><a 
name="0695b15" id="0695b15"></a><p><span class="lg">天傾隻手力難支一盞鴆醪萬姓悲世祿恩深酬一<a 
name="0695b16" id="0695b16"></a>死此生應不愧鬚眉</span></p><a 
name="0695b17" id="0695b17"></a><p style="margin-left: 3em"><span class="headname">福清林貢士存髮殉節問左右曰此何處答曰<a 
name="0695b18" id="0695b18"></a>先帝朝也曰寧死於朝不死於市有司義而許<a 
name="0695b19" id="0695b19"></a>焉端坐受鉞噫林君與能原始及終而得夫<a 
name="0695b20" id="0695b20"></a>朝聞夕死之實無愧于達儒者也偈以奉輓</span></p><a 
name="0695b21" id="0695b21"></a><p><span class="lg">散場傀儡又登場何似先生道自強死不離朝全節<a 
name="0695b22" id="0695b22"></a>義生留綠髮補綱常</span></p><a 
name="0695b23" id="0695b23"></a><p style="margin-left: 3em"><span class="headname">余狀元赴水死</span></p><a 
name="0695b24" id="0695b24"></a><p><span class="lg">吞吐西江誇獨步橫身北闕稱全人九原若遇文丞<a 
name="0695b25" id="0695b25"></a>相把手陽山訪逸民</span></p><a 
name="0695b26" id="0695b26"></a><p style="margin-left: 3em"><span class="headname">省母借某寺度歲有感賦白雲吟</span></p><a 
name="0695b27" id="0695b27"></a><p><span class="lg">莫怪寒雲嬾度關為溫親舍倦飛還新春自去為霖<a 
name="0695b28" id="0695b28"></a>雨不待天風送出山</span></p><a 
name="0695b29" id="0695b29"></a><p style="margin-left: 3em"><span class="headname">方丈看菊次堂頭和尚韻</span></p><a 
name="0695b30" id="0695b30"></a><p><span class="lg">竟日籬頭抱獨芳多情移爾入雲房由來隱逸非凡<a 
name="0695c01" id="0695c01"></a>類謾說花中別有王</span></p><a 
name="0695c02" id="0695c02"></a><p style="margin-left: 3em"><span class="headname">松濤</span></p><a 
name="0695c03" id="0695c03"></a><p><span class="lg">梢頭鼓浪逐風成響近松門若有情幾認半崖看雨<a 
name="0695c04" id="0695c04"></a>色長疑一路入谿聲秋深似浣千山淨夜永還搖眾<a 
name="0695c05" id="0695c05"></a>鳥驚太古無絃聽自好勿勞調入韻中清</span></p><a 
name="0695c06" id="0695c06"></a><p style="margin-left: 3em"><span class="headname">林僩士計部寄惠箑頭并題三天門佳作賦謝</span></p><a 
name="0695c07" id="0695c07"></a><p><span class="lg">未即修書答戀戀何當寄我以詩扇滿填乃紀天門<a 
name="0695c08" id="0695c08"></a>遊山僧如讀廬峰傳杜腸王腕清且新擬議行雲及<a 
name="0695c09" id="0695c09"></a>掣電禪餘展對茗香中只此見山兼見面</span></p><a 
name="0695c10" id="0695c10"></a><p style="margin-left: 3em"><span class="headname">戊子二月還融城省老母危病有感時事寄檗<a 
name="0695c11" id="0695c11"></a>山諸同參</span></p><a 
name="0695c12" id="0695c12"></a><p><span class="lg">刀兵劍戟亂縱橫鬼哭狐啼欲近城回想山中仙一<a 
name="0695c13" id="0695c13"></a>國世途一日百千生</span></p><a 
name="0695c14" id="0695c14"></a><p style="margin-left: 3em"><span class="headname">三月義師稍靖郭兵圍城兵退諸親眷賁舍慰<a 
name="0695c15" id="0695c15"></a>諭口占答謝</span></p><a 
name="0695c16" id="0695c16"></a><p><span class="lg">山僧豈惜一孤身為念城中萬戶人萬戶多生積善<a 
name="0695c17" id="0695c17"></a>慶保城活我老娘親</span></p><a 
name="0695c18" id="0695c18"></a><p style="margin-left: 3em"><span class="headname">戊子五月省慈還山承檀越乾菴陳太參及同<a 
name="0695c19" id="0695c19"></a>社俞尚友陳君藻二孝廉林魯充吳石也龔<a 
name="0695c20" id="0695c20"></a>憲甫翁允釐林聞克葉子暄諸文學王從周<a 
name="0695c21" id="0695c21"></a>魏震生石不耕余希文許宗藻陳希孟敖艮<a 
name="0695c22" id="0695c22"></a>夫諸逸士釋獨光良偉二禪士枉賜瑤章敬<a 
name="0695c23" id="0695c23"></a>賦酬謝<span class="note">(有引)</span></span></p><a 
name="0695c24" id="0695c24"></a><p style="text-indent: 0em; margin-left: 1em"><span class="linehead"></span>衲自學禪竊以究竟為<span class="corr" title='[巳&gt;己]'>己</span>憂聞譽非所求也愧道<a 
name="0695c25" id="0695c25"></a>業未成弗能助孀慈發明大事邇者耋痾日篤百<a 
name="0695c26" id="0695c26"></a>計難瘞猥圖幻軀報荷佛天護持獲酬萬一方外<a 
name="0695c27" id="0695c27"></a>交諸公議行旌舉衲堅請止復寵以詩則又曷取<a 
name="0695c28" id="0695c28"></a>夫人子一身原為父母生合為父母捨即捨千百<a 
name="0695c29" id="0695c29"></a>身供養亦本分事其可因此以為名耶雖然旌名<a 
name="0695c30" id="0695c30"></a>也詩亦名也所願偕文字緣結般若因俾世世生<a 
name="0696a01" id="0696a01"></a>生恒為道侶庶古文暢當不岐予志云耳。</p><a 
name="0696a02" id="0696a02"></a><p><span class="lg">慚將心血壽坤元出世何曾解報恩大地為肝誠不<a 
name="0696a03" id="0696a03"></a>貴恒沙轉佛道方尊虛名久作漚花見庸行胡當珠<a 
name="0696a04" id="0696a04"></a>玉論無德堪酬諸孝友總期當下洞根源</span></p><a 
name="0696a05" id="0696a05"></a><p style="margin-left: 3em"><span class="headname">喜繼禪弟入山結夏并答林青嶼吳石也俞尚<a 
name="0696a06" id="0696a06"></a>友劉儒孝吳載日王大允諸居士見懷</span></p><a 
name="0696a07" id="0696a07"></a><p><span class="lg">黃檗山中結保社新荷古柳爭春夏天親錫自補山<a 
name="0696a08" id="0696a08"></a>來恰似翁翁入場舍逢予意滿語難裁郵示贈詩兼<a 
name="0696a09" id="0696a09"></a>寄懷且喜舉篇對顏色掀翻句裏見高才高才喉舌<a 
name="0696a10" id="0696a10"></a>蹲李杜筆尖瀟灑欺顛素鏤冰琢雪吐虹霓黃絹一<a 
name="0696a11" id="0696a11"></a>時題幼婦欲報佳章擬效顰儂家醜態恐驚人清風<a 
name="0696a12" id="0696a12"></a>不往孤明月伸紙濡毫任率真山僧弄筆荷鋤似信<a 
name="0696a13" id="0696a13"></a>手胡揮無一字有無不作文字觀聊以翰墨為遊戲<a 
name="0696a14" id="0696a14"></a>狂吟不盡紙無餘總托薰風訊起居弟兄漱瀑空山<a 
name="0696a15" id="0696a15"></a>裏秋色猶遲策蹇驢</span></p><a 
name="0696a16" id="0696a16"></a><p style="margin-left: 3em"><span class="headname">送林位中居士還徑江</span></p><a 
name="0696a17" id="0696a17"></a><p><span class="lg">破夏登山又出山也知高士避名難峰頭怪石題<span title="未知的文字">▆</span><a 
name="0696a18" id="0696a18"></a><span title="未知的文字">▆</span><span title="未知的文字">▆</span>日閒雲袖欲殘秋竹還期張豸入夜濤暫約孟<a 
name="0696a19" id="0696a19"></a>外看毘耶丈室誰云窄得意忘懷天地寬</span></p><a 
name="0696a20" id="0696a20"></a><p style="margin-left: 3em"><span class="headname">步老人小谿十吟<span class="note">(有引<span title="未知的文字">▆</span><span title="未知的文字">▆</span>)</span></span></p><a 
name="0696a21" id="0696a21"></a><p style="text-indent: 0em; margin-left: 1em"><span class="linehead"></span>寺右一谿林巒映帶如畫堂頭老人常息影其間<a 
name="0696a22" id="0696a22"></a>石几艸茵或興盡遲歸而竟日忘去斯時也長夏<a 
name="0696a23" id="0696a23"></a>如秋濃陰鎖綠清風不呼自至萬物敷獻盈前老<a 
name="0696a24" id="0696a24"></a>人極一時之樂放懷高詠將山色溪聲收拾筆底<a 
name="0696a25" id="0696a25"></a>予小子輩不禁忍俊賡步詠歸抑不知為樵歌牧<a 
name="0696a26" id="0696a26"></a>曲聊以紀勝云。</p><a 
name="0696a27" id="0696a27"></a><p><span class="lg">片石谿邊隱几松陰宛坐茅堂一笑清風兩袖何如<a 
name="0696a28" id="0696a28"></a>殿閣微涼</span></p><a 
name="0696a29" id="0696a29"></a><p><span class="lg">谿自無心大小人猶差別難忘萬派聲歸巨海一輪<a 
name="0696a30" id="0696a30"></a>涌出榑桑</span></p><a 
name="0696b01" id="0696b01"></a><p><span class="lg">風送落花片片時隨流水茫茫閒殺忘機野鳥飛來<a 
name="0696b02" id="0696b02"></a>聚立人傍</span></p><a 
name="0696b03" id="0696b03"></a><p><span class="lg">長夏頻頻宴坐禪心印破谿光一幅風柯月渚圖書<a 
name="0696b04" id="0696b04"></a>發自天藏</span></p><a 
name="0696b05" id="0696b05"></a><p><span class="lg">水邊林下佳趣時節浪為播揚雪去百川禮樂春來<a 
name="0696b06" id="0696b06"></a>大地文章</span></p><a 
name="0696b07" id="0696b07"></a><p><span class="lg">論交竹君梅友得趣山高水長渴飲源頭一滴飽傾<a 
name="0696b08" id="0696b08"></a>滄海汪洋</span></p><a 
name="0696b09" id="0696b09"></a><p><span class="lg">性躁掀翻地軸言奇鑿破天荒谿翁勿笑迂闊大冶<a 
name="0696b10" id="0696b10"></a>鑄成一狂</span></p><a 
name="0696b11" id="0696b11"></a><p><span class="lg">潭頭爛煮秋色石上安排白雲只可山僧怡悅奚堪<a 
name="0696b12" id="0696b12"></a>野客平分</span></p><a 
name="0696b13" id="0696b13"></a><p><span class="lg">梵僧自渡何往砍脛句子尚存翁仲聞之怖走雙靴<a 
name="0696b14" id="0696b14"></a>蹋破無跟</span></p><a 
name="0696b15" id="0696b15"></a><p><span class="lg">洞山睹影忘跡悟達澆瘡絕痕笑我閒呼月出千秋<a 
name="0696b16" id="0696b16"></a>爍破迷昏</span></p><a 
name="0696b17" id="0696b17"></a><p style="margin-left: 3em"><span class="headname">過斂石修落髮師塔落成喜雨</span></p><a 
name="0696b18" id="0696b18"></a><p><span class="lg">半百危途十往還師資義重敢辭艱蒼天憐我奔勞<a 
name="0696b19" id="0696b19"></a>甚一簣功成雨到山</span></p><a 
name="0696b20" id="0696b20"></a><p style="margin-left: 3em"><span class="headname">同熙錫叔祖登石竹山訪隱者不遇</span></p><a 
name="0696b21" id="0696b21"></a><p><span class="lg">躡磴攀蘿上翠微到門惟見鹿巡扉山能作主留歸<a 
name="0696b22" id="0696b22"></a>客天外孤雲亦嬾飛</span></p><a 
name="0696b23" id="0696b23"></a><p style="margin-left: 3em"><span class="headname">同周崧菴居士聖蹟寺夜坐</span></p><a 
name="0696b24" id="0696b24"></a><p><span class="lg">大隱孤城裏人煙一寺分經時不作客此夜喜同君<a 
name="0696b25" id="0696b25"></a>樹老烏棲獨窗虛月入群疏鐘聞未了譚破半山雲</span></p><a 
name="0696b26" id="0696b26"></a><p style="margin-left: 3em"><span class="headname">同汝欽叔宿阬田</span></p><a 
name="0696b27" id="0696b27"></a><p><span class="lg"><span title="未知的文字">▆</span>潮鷲客夢明月墮衣襟不踏利名路焉知丘壑心</span></p><a 
name="0696b28" id="0696b28"></a><p style="margin-left: 3em"><span class="headname">送古樵禪士之潮州</span></p><a 
name="0696b29" id="0696b29"></a><p><span class="lg">千里溪山一片心秋高好去聽潮音知君不負梅花<a 
name="0696b30" id="0696b30"></a>約歸路芒鞋踏雪深</span></p><a 
name="0696c01" id="0696c01"></a><p style="margin-left: 3em"><span class="headname">贈清禪宿六旬</span></p><a 
name="0696c02" id="0696c02"></a><p><span class="lg">殑伽沙劫一彈指耳順春秋奚足紀覷破父母未生<a 
name="0696c03" id="0696c03"></a>前虛空壽量莫能比惟公有之獨不然晝夜百八無<a 
name="0696c04" id="0696c04"></a>終始門對榑桑看日生山環萬石常礪齒聖凡把斷<a 
name="0696c05" id="0696c05"></a>不通津鬧市山林渾彼此今朝花甲又重新嵩祝梅<a 
name="0696c06" id="0696c06"></a>花香雪裏慚予無物可輸誠聊寫閒言為法喜或遇<a 
name="0696c07" id="0696c07"></a>揚清激濁人不妨讀作高僧史</span></p><a 
name="0696c08" id="0696c08"></a><p style="margin-left: 3em"><span class="headname">贈良守禪宿次本師韻</span></p><a 
name="0696c09" id="0696c09"></a><p><span class="lg">笑子狂念不知休一口吞殘百萬州此日欲同君結<a 
name="0696c10" id="0696c10"></a>伴自憐車破覓無牛</span></p><a 
name="0696c11" id="0696c11"></a><p style="margin-left: 3em"><span class="headname">送同參還豫章次留別韻</span></p><a 
name="0696c12" id="0696c12"></a><p><span class="lg">甘苦同嘗誼所關云歸安得色無難此行吸盡西江<a 
name="0696c13" id="0696c13"></a>水留取寒潭照肺肝</span></p><a 
name="0696c14" id="0696c14"></a><p style="margin-left: 3em"><span class="headname">庚寅孟夏同鄭漢奉陳乾菴夏龍岡林月樵諸<a 
name="0696c15" id="0696c15"></a>居士擇木堂夜坐</span></p><a 
name="0696c16" id="0696c16"></a><p><span class="lg">白社皆知己宗雷輩最賢選山猶選史譚劍亦譚禪<a 
name="0696c17" id="0696c17"></a>楊借無根樹茶烹不老泉挑殘潭底月驚起臥龍眠</span></p><a 
name="0696c18" id="0696c18"></a><p style="margin-left: 3em"><span class="headname">送林部夫士筌叔姪回徑江</span></p><a 
name="0696c19" id="0696c19"></a><p><span class="lg">月印層樓葉打窗為憐秋色返鰲江知君此去逢陶<a 
name="0696c20" id="0696c20"></a>令文鬼詩魔醉裏降</span></p><a 
name="0696c21" id="0696c21"></a><p style="margin-left: 3em"><span class="headname">鄭如水尚書題扇頭機緣見惠賦謝</span></p><a 
name="0696c22" id="0696c22"></a><p><span class="lg">仁風遠被到山林世上炎涼那得侵野衲生平憐白<a 
name="0696c23" id="0696c23"></a>璧宰官道誼壓黃金當陽展落千峰影信手揮來萬<a 
name="0696c24" id="0696c24"></a>壑音每讀機緣如晤對幾回忘<span class="corr" title='[郤&gt;卻]'>卻</span>獨開襟</span></p><a 
name="0696c25" id="0696c25"></a><p style="margin-left: 3em"><span class="headname">題林孔碩侍御小景示曉天禪人</span></p><a 
name="0696c26" id="0696c26"></a><p><span class="lg">渾淪一氣筆中分濃抹山川薄染雲摩詰潑將半幅<a 
name="0696c27" id="0696c27"></a>墨山僧快睹一篇文文章滿紙人難讀化作寒流洗<a 
name="0696c28" id="0696c28"></a>心目若能覷破一毫頭玉樓不換黃金屋</span></p><a 
name="0696c29" id="0696c29"></a><p style="margin-left: 3em"><span class="headname">題林京西余希文二居士所惠小楷</span></p><a 
name="0696c30" id="0696c30"></a><p><span class="lg">文人道自難臨事畏輕薄作書熟且閒點筆不苟落<a 
name="0697a01" id="0697a01"></a>精神之所鍾混沌如未鑒平視二君書後世擬無作<a 
name="0697a02" id="0697a02"></a>君書自若人無能註一腳</span></p><a 
name="0697a03" id="0697a03"></a><p style="margin-left: 3em"><span class="headname">送僧參獅巖法兄兼寄</span></p><a 
name="0697a04" id="0697a04"></a><p><span class="lg">古檗林中懶種杉只緣鍼芥在獅巖數行附訊關中<a 
name="0697a05" id="0697a05"></a>主鴈字雲箋不拜函</span></p><a 
name="0697a06" id="0697a06"></a><p style="margin-left: 3em"><span class="headname">次王仲數居士留別韻</span></p><a 
name="0697a07" id="0697a07"></a><p><span class="lg">道心千里共歸路莫辭艱上林春色好爭待雪中看</span></p><a 
name="0697a08" id="0697a08"></a><p style="margin-left: 3em"><span class="headname">送虛白法兄高隱</span></p><a 
name="0697a09" id="0697a09"></a><p><span class="lg">路將千里窅步闊青山小動足若行雲高棲同宿鳥<a 
name="0697a10" id="0697a10"></a>機鋒電裏圓詩債夢中了黃檗九淵潭誰憐秋月皎</span></p><a 
name="0697a11" id="0697a11"></a><p style="margin-left: 3em"><span class="headname">贈獨光禪士</span></p><a 
name="0697a12" id="0697a12"></a><p><span class="lg">凡聖都來輥一團如君明眼似難瞞誰云三尺面前<a 
name="0697a13" id="0697a13"></a>暗腦後神光萬里寒</span></p><a 
name="0697a14" id="0697a14"></a><p style="margin-left: 3em"><span class="headname">贈獨神禪士<span class="note">(明孝廉脫白黃檗職夜巡)</span></span></p><a 
name="0697a15" id="0697a15"></a><p><span class="lg">不願選官來選佛當仁豈肯讓丹霞日中打破三更<a 
name="0697a16" id="0697a16"></a>鼓大地山河獨步跨</span></p><a 
name="0697a17" id="0697a17"></a><p style="margin-left: 3em"><span class="headname">題偉上人扇頭</span></p><a 
name="0697a18" id="0697a18"></a><p><span class="lg">汾陽扇子足風涼塵土奚堪為<span class="gaiji">[竺-二+欺]<!--gaiji,,1[竺-二+欺],2&#x25CFD;,3--></span>揚究竟本無元字<a 
name="0697a19" id="0697a19"></a>腳兔毫未染<span class="corr" title='[巳&gt;已]'>已</span>全彰</span></p><a 
name="0697a20" id="0697a20"></a><p style="margin-left: 3em"><span class="headname">送友還長沙</span></p><a 
name="0697a21" id="0697a21"></a><p><span class="lg">潭頭月色正秋妍無那孤雲入楚天六十烏藤如蒿<a 
name="0697a22" id="0697a22"></a>拂重來豈惜路三千</span></p><a 
name="0697a23" id="0697a23"></a><p style="margin-left: 3em"><span class="headname">烜上人乞偈壽母</span></p><a 
name="0697a24" id="0697a24"></a><p><span class="lg">忽聞蘭水長新荷僧子求詩壽道婆報德不須閒學<a 
name="0697a25" id="0697a25"></a>解勸娘參取活彌陀</span></p><a 
name="0697a26" id="0697a26"></a><p style="margin-left: 3em"><span class="headname">恭次堂頭老人病起韻志喜</span></p><a 
name="0697a27" id="0697a27"></a><p><span class="lg">捏住閻浮作一丘法身示疾願難周重移北斗眉<span title="未知的文字">▆</span><a 
name="0697a28" id="0697a28"></a>掛再放西江舌上流山解醫人青不了花能戀主笑<a 
name="0697a29" id="0697a29"></a>無休謾云骨瘦如臞石一喝收回大地秋</span></p><a 
name="0697a30" id="0697a30"></a><p style="margin-left: 3em"><span class="headname">紀春次獨往子韻</span></p><a 
name="0697b01" id="0697b01"></a><p><span class="lg">春風來谷口掃<span class="corr" title='[郤&gt;卻]'>卻</span>靄冥冥日煦千林暖天開萬象醒<a 
name="0697b02" id="0697b02"></a>新桃欺雪老古柳學松青鼓角催年急堯歌何處聽</span></p><a 
name="0697b03" id="0697b03"></a><p style="margin-left: 3em"><span class="headname">紙炮</span></p><a 
name="0697b04" id="0697b04"></a><p><span class="lg">千重無縫罅一竅甚分明眨眼電光裏空中霹靂聲</span></p><a 
name="0697b05" id="0697b05"></a><p style="margin-left: 3em"><span class="headname">堂頭老人捐地葬希聲錢相國</span></p><a 
name="0697b06" id="0697b06"></a><p><span class="lg">願力存千古乾坤屬一人惟餘坐具地分取葬孤臣</span></p><a 
name="0697b07" id="0697b07"></a><p style="margin-left: 3em"><span class="headname">葉枝南太史為錢公營葬</span></p><a 
name="0697b08" id="0697b08"></a><p><span class="lg">太史惜幽芳親埋漢國寶味茲仁者心日月不能老</span></p><a 
name="0697b09" id="0697b09"></a><p style="margin-left: 3em"><span class="headname">甲午冬錢公安葬檗山詩以弔之</span></p><a 
name="0697b10" id="0697b10"></a><p><span class="lg">世界仗君作主張奚堪攃手入僊鄉玄心俠膽安何<a 
name="0697b11" id="0697b11"></a>處耿耿忠魂爭日光</span></p><a 
name="0697b12" id="0697b12"></a><p><span class="lg">玉骨深埋檗苑東前身想必是裴公可無清奠表清<a 
name="0697b13" id="0697b13"></a>節推出九潭十二峰</span></p><a 
name="0697b14" id="0697b14"></a><p style="margin-left: 3em"><span class="headname">題姚震咸居士覺夢緣起</span></p><a 
name="0697b15" id="0697b15"></a><p><span class="lg">夢破覺斯圓盤珠無滯礙業酬高士緣禪了道人債<a 
name="0697b16" id="0697b16"></a>挂劍兩眉春吞江一口快為君寫寱言不覺動天籟</span></p><a 
name="0697b17" id="0697b17"></a><p style="margin-left: 3em"><span class="headname">同汝讀叔補山夜坐</span></p><a 
name="0697b18" id="0697b18"></a><p><span class="lg">窗前梅數點鼓角月三更入此觀音理風雷舌上生</span></p><a 
name="0697b19" id="0697b19"></a><p style="margin-left: 3em"><span class="headname">中秋同慧門木菴二法兄獅巖坐月刻韻</span></p><a 
name="0697b20" id="0697b20"></a><p><span class="lg">為憐秋色正況此弟兄同引到天心月呼來谷口風<a 
name="0697b21" id="0697b21"></a>獅崖頻踞地虯樹欲騰空不覺山將曉金烏海上紅</span></p><a 
name="0697b22" id="0697b22"></a><p style="margin-left: 3em"><span class="headname">示雲樊弟</span></p><a 
name="0697b23" id="0697b23"></a><p><span class="lg">儒釋半肩荷負迸開火裏曇花入處只消一唯更須<a 
name="0697b24" id="0697b24"></a>坐斷三車</span></p><a 
name="0697b25" id="0697b25"></a><p style="margin-left: 3em"><span class="headname">示峽山劍文上人</span></p><a 
name="0697b26" id="0697b26"></a><p><span class="lg">聰明賣盡學癡獃買得青山甘活埋平地陷人無數<a 
name="0697b27" id="0697b27"></a>萬莫教自負棟樑材</span></p><a 
name="0697b28" id="0697b28"></a><p style="margin-left: 3em"><span class="headname">之石井掃父母塔</span></p><a 
name="0697b29" id="0697b29"></a><p><span class="lg">亡牛喫苜猶忍笑翻成哭白雲滿空山我心不可掬</span></p><a 
name="0697b30" id="0697b30"></a><p style="margin-left: 3em"><span class="headname">贈法華靜主</span></p><a 
name="0697c01" id="0697c01"></a><p><span class="lg">芒鞋踏斷買山家短钁頭邊轉法華信手胡揮渾大<a 
name="0697c02" id="0697c02"></a>用還君斬艸驗龍蛇</span></p><a 
name="0697c03" id="0697c03"></a><p style="margin-left: 3em"><span class="headname">詠九潭瀑布</span></p><a 
name="0697c04" id="0697c04"></a><p><span class="lg">倒瀉晶缾天際流為霖為雨不知秋眾生熱惱都消<a 
name="0697c05" id="0697c05"></a>盡一片婆心未肯休</span></p><a 
name="0697c06" id="0697c06"></a><p style="margin-left: 3em"><span class="headname">恭讀　神宗顯皇帝賜藏聖諭暨瞻相國葉文<a 
name="0697c07" id="0697c07"></a>忠公檀越銅像有感</span></p><a 
name="0697c08" id="0697c08"></a><p><span class="lg">煌煌天語宿生身俱是靈山會裏人法海無涯恩獨<a 
name="0697c09" id="0697c09"></a>霮萬年留供舊君臣</span></p><a 
name="0697c10" id="0697c10"></a><p style="margin-left: 3em"><span class="headname">題師祖費老和尚壽塔</span></p><a 
name="0697c11" id="0697c11"></a><p><span class="lg">虛空撞破出頭來好與生擒特地埋無限春光攔不<a 
name="0697c12" id="0697c12"></a>住徒勞緣影瑣瑤臺</span></p><a 
name="0697c13" id="0697c13"></a><p style="margin-left: 3em"><span class="headname">拜中天師太塔</span></p><a 
name="0697c14" id="0697c14"></a><p><span class="lg">潭北湘南樣不差紫雲常露角袈裟吾翁面目依然<a 
name="0697c15" id="0697c15"></a>在黃檗鬧開萬樹花</span></p><a 
name="0697c16" id="0697c16"></a><p style="margin-left: 3em"><span class="headname">同慧門法兄觀梅</span></p><a 
name="0697c17" id="0697c17"></a><p><span class="lg">天肯付晴日招遊高士鄉飛來雙袖雪踏碎幾林霜<a 
name="0697c18" id="0697c18"></a>銕幹扶松瘦瓊葩照水光此間初破玉大地已聞香</span></p><a 
name="0697c19" id="0697c19"></a><p style="margin-left: 3em"><span class="headname">詠黃檗十二峰<span class="note">(併序)</span></span></p><a 
name="0697c20" id="0697c20"></a><div class="xu"><p style="text-indent: 0em; margin-left: 1em"><span class="linehead"></span>吾邑黃檗為八閩祖庭之冠乃遠祖斷際運和尚<a 
name="0697c21" id="0697c21"></a>家山初出世處後行道江表思睠故山九潭十二<a 
name="0697c22" id="0697c22"></a>峰形勝在在以黃檗名之繇茲山昉也座下龍象<a 
name="0697c23" id="0697c23"></a>三千傑出臨濟大豎黃檗宗旨道播諸方故諸方<a 
name="0697c24" id="0697c24"></a>皆稱黃檗兒孫良有以也寺興於唐盛於宋微於<a 
name="0697c25" id="0697c25"></a>元重興於明萬曆中邑檀越相國葉文忠公以中<a 
name="0697c26" id="0697c26"></a>天祖梵行聞於朝　神宗顯皇帝特敕藏賜紫叢<a 
name="0697c27" id="0697c27"></a>林田是彌新至崇禎三年庚午春敦請天童密老<a 
name="0697c28" id="0697c28"></a>和尚蒞此開法八百年堂堂容儀再現山中未幾<a 
name="0697c29" id="0697c29"></a>還吳徑山費師翁繼之放出白拈手腳擒縱猊兕<a 
name="0697c30" id="0697c30"></a>三載卸擔本師隱老人荷焉紫羅帳外攃<span class="corr" title='[郤&gt;卻]'>卻</span>真珠<a 
name="0698a01" id="0698a01"></a>寶殿龍樓重重幻出三代傳器今古一時過現大<a 
name="0698a02" id="0698a02"></a>地無二黃檗矣余活埋山中十載被老人推出拋<a 
name="0698a03" id="0698a03"></a>向雪峰輥過聖壽大本難忘猶嬰於乳一座黃檗<a 
name="0698a04" id="0698a04"></a>恒蘊諸一念中繇此一念露出二六峰三三潭本<a 
name="0698a05" id="0698a05"></a>來面目直令智仁之士咸趍萬福堂奧而共暢本<a 
name="0698a06" id="0698a06"></a>懷其有見山不是山見水不是水者吾恐運祖猶<a 
name="0698a07" id="0698a07"></a>未肯點頭在。</p></div><a 
name="0698a08" id="0698a08"></a><p style="margin-left: 4em"><span class="headname">寶峰<span class="note">(雲根積翠如眾寶聚居紫微上)</span></span></p><a 
name="0698a09" id="0698a09"></a><p><span class="lg">形山啟自檗山翁鎮國之名今古通富貴潑天無取<a 
name="0698a10" id="0698a10"></a>捨大家都在寶林中</span></p><a 
name="0698a11" id="0698a11"></a><p style="margin-left: 4em"><span class="headname">屏嶂<span class="note">(連峰若屏障在寺之右叢林壯觀)</span></span></p><a 
name="0698a12" id="0698a12"></a><p><span class="lg">古殿玲瓏無內外何勞數幅列山眉虛空界破成雙<a 
name="0698a13" id="0698a13"></a>片露出瞿曇鐵面皮</span></p><a 
name="0698a14" id="0698a14"></a><p style="margin-left: 4em"><span class="headname">紫微<span class="note">(形肖北垣萬峰拱之居寺之北)</span></span></p><a 
name="0698a15" id="0698a15"></a><p><span class="lg">紫宸瑞應燦雲端元氣英華結一團萬點青蠃咸北<a 
name="0698a16" id="0698a16"></a>拱獨餘古剎面南看</span></p><a 
name="0698a17" id="0698a17"></a><p style="margin-left: 4em"><span class="headname">獅子<span class="note">(天壯形勢儼然踞地金毛與爐峰對峙為本寺捍門)</span></span></p><a 
name="0698a18" id="0698a18"></a><p><span class="lg">出窟金毛孰敢儔長將日月戲為毬有時忽震風雷<a 
name="0698a19" id="0698a19"></a>舌一吼聲聞億萬州</span></p><a 
name="0698a20" id="0698a20"></a><p style="margin-left: 4em"><span class="headname">香爐<span class="note">(秀圓卓起間氣所鍾居吉祥之東乃寺之華表)</span></span></p><a 
name="0698a21" id="0698a21"></a><p><span class="lg">坤維鑄就博山形千尺寒灰一點明沒竅蒺藜輕一<a 
name="0698a22" id="0698a22"></a>剔香雲遍覆九重城</span></p><a 
name="0698a23" id="0698a23"></a><p style="margin-left: 4em"><span class="headname">佛座<span class="note">(高將千仞顱膝自然若大佛據座為寺前案)</span></span></p><a 
name="0698a24" id="0698a24"></a><p><span class="lg">示現峰頭展化權右肩偏袒髻蠃圓若非具透頂門<a 
name="0698a25" id="0698a25"></a>眼千丈舍那見不全</span></p><a 
name="0698a26" id="0698a26"></a><p style="margin-left: 4em"><span class="headname">羅漢<span class="note">(拔出眾岑宛如應供居天柱上)</span></span></p><a 
name="0698a27" id="0698a27"></a><p><span class="lg">寸絲不掛若癡憨三界翻為一小菴坐久那知天地<a 
name="0698a28" id="0698a28"></a>老禪心竟日照寒潭</span></p><a 
name="0698a29" id="0698a29"></a><p style="margin-left: 4em"><span class="headname">缽盂<span class="note">(狀以應量器居羅漢前)</span></span></p><a 
name="0698a30" id="0698a30"></a><p><span class="lg">誰將應器托虛空半貯寒煙半貯風想是老僧收拾<a 
name="0698b01" id="0698b01"></a>嬾長年安置白雲中</span></p><a 
name="0698b02" id="0698b02"></a><p style="margin-left: 4em"><span class="headname">天柱<span class="note">(卓然獨挺直插雲霄在羅漢右)</span></span></p><a 
name="0698b03" id="0698b03"></a><p><span class="lg">壁立千霄一橛禪虛空撐住到驢年欲期放下功成<a 
name="0698b04" id="0698b04"></a>日覷破陰陽未兆前</span></p><a 
name="0698b05" id="0698b05"></a><p style="margin-left: 4em"><span class="headname">五雲<span class="note">(疊巘有五瑞氣成雲日光射之爛然五色在報雨上)</span></span></p><a 
name="0698b06" id="0698b06"></a><p><span class="lg">疊嶂層巒競出頭瑞光化作慶雲浮由來五色令人<a 
name="0698b07" id="0698b07"></a>瞶大地山僧一隻眸</span></p><a 
name="0698b08" id="0698b08"></a><p style="margin-left: 4em"><span class="headname">報雨<span class="note">(天將雨每先起雲林木震動農人以之上陰晴焉聯五雲)</span></span></p><a 
name="0698b09" id="0698b09"></a><p><span class="lg">舌捲風松谷放喉機先一著解農愁不傳直指西來<a 
name="0698b10" id="0698b10"></a>意試問如何舉話頭</span></p><a 
name="0698b11" id="0698b11"></a><p style="margin-left: 4em"><span class="headname">吉祥<span class="note">(本寺朝案祥光不時呈現于上因名)</span></span></p><a 
name="0698b12" id="0698b12"></a><p><span class="lg">峰不求名名自揚國家藉爾示禎祥奴驅萬象齊嵩<a 
name="0698b13" id="0698b13"></a>祝　帝道遐齡祖道昌</span></p><a 
name="0698b14" id="0698b14"></a><p style="margin-left: 3em"><span class="headname">宿斂石</span></p><a 
name="0698b15" id="0698b15"></a><p><span class="lg">清夜理幽獨柴門莫上關聲香來不息形影靜偏閒<a 
name="0698b16" id="0698b16"></a>溪色一簾月雲光四面山鶯花能戀主未肯逐春還</span></p><a 
name="0698b17" id="0698b17"></a><p style="margin-left: 3em"><span class="headname">題斂石五音洞<span class="note">(洞懸五乳乳具五音以石扣之響答山谷)</span></span></p><a 
name="0698b18" id="0698b18"></a><p><span class="lg">壁立峰如削穴垂五乳長希聲人不識別自有宮商</span></p><a 
name="0698b19" id="0698b19"></a><p style="margin-left: 3em"><span class="headname">讀葉相國題龍潭石壁詩</span></p><a 
name="0698b20" id="0698b20"></a><p><span class="lg">鐵帚掃破壁毫光高萬尋雲雷收不得時倩老龍吟</span></p><a 
name="0698b21" id="0698b21"></a><p style="margin-left: 3em"><span class="headname">題葉相國假山</span></p><a 
name="0698b22" id="0698b22"></a><p><span class="lg">多年成結搆石積總非頑後樂為天下完名在世間<a 
name="0698b23" id="0698b23"></a>堂中同綠埜屋裏有青山憶昔方童稚晨昏學禮還</span></p><a 
name="0698b24" id="0698b24"></a><p style="margin-left: 3em"><span class="headname">橋梅次無得法兄韻</span></p><a 
name="0698b25" id="0698b25"></a><p><span class="lg">寒芳如有待獨立石橋間倒影非因月浮香欲上山<a 
name="0698b26" id="0698b26"></a>留將霜雪質直與水雲閒穿盡行人鼻春風未許攀</span></p><a 
name="0698b27" id="0698b27"></a><p style="margin-left: 3em"><span class="headname">鳥至</span></p><a 
name="0698b28" id="0698b28"></a><p><span class="lg">好鳥忙春事聲聲不肯閒棲分高樹遍語演一音還<a 
name="0698b29" id="0698b29"></a>罵雨遲新綠催花過幾山象耕如汝見當必為耘刪</span></p><a 
name="0698b30" id="0698b30"></a><p style="margin-left: 3em"><span class="headname">屈竹</span></p><a 
name="0698c01" id="0698c01"></a><p><span class="lg">猗猗將數尺蓄勢若龍蟠久鬱煙霜裏曾經剪伐殘<a 
name="0698c02" id="0698c02"></a>葉疏聲亦瘦節勁影猶寒不改當年綠群芳似較難</span></p><a 
name="0698c03" id="0698c03"></a><p style="margin-left: 3em"><span class="headname">孤石</span></p><a 
name="0698c04" id="0698c04"></a><p><span class="lg">片石誠如嬾悠然好共棲禪餘宜作枕吟罷可留題<a 
name="0698c05" id="0698c05"></a>骨瘦何曾異心貞自與齊雲深難盍覆苔蘚豈能迷</span></p><a 
name="0698c06" id="0698c06"></a><p style="margin-left: 3em"><span class="headname">甕雲</span></p><a 
name="0698c07" id="0698c07"></a><p><span class="lg">一罈留幻質出入自無心別作乾坤小猶藏洞壑深<a 
name="0698c08" id="0698c08"></a>孤應忘侶伴滯豈惜浮沈隨處堪為主舊峰未可尋</span></p><a 
name="0698c09" id="0698c09"></a><p style="margin-left: 3em"><span class="headname">晨鐘</span></p><a 
name="0698c10" id="0698c10"></a><p><span class="lg">洪音纔動處蕩滉覺群靈每送春秋老頻呼天地醒<a 
name="0698c11" id="0698c11"></a>霜林過有跡曙月照無形空外從來去千峰不敢<span class="corr" title='[[尸@向]&gt;扃]'>扃</span></span></p><a 
name="0698c12" id="0698c12"></a><p style="margin-left: 3em"><span class="headname">寄南山法叔亙和尚</span></p><a 
name="0698c13" id="0698c13"></a><p><span class="lg">滿懷欲寫也之乎落筆依然隻字無猶恐凍儂多怪<a 
name="0698c14" id="0698c14"></a>笑一張白紙太糊塗</span></p><a 
name="0698c15" id="0698c15"></a><p style="margin-left: 3em"><span class="headname">題梅花紙帳</span></p><a 
name="0698c16" id="0698c16"></a><p><span class="lg">素繭裁成一片雲秋亦能陰冬亦炙清霄獨影臥其<a 
name="0698c17" id="0698c17"></a>中伴我梅魂兼月魄冷夢驚翻霜半席一笑能令天<a 
name="0698c18" id="0698c18"></a>地白堪嘆人間睡正甜流光誰向暗中惜</span></p>
<hr>【經文資訊】嘉興藏第 38 冊 No. B425 即非禪師全錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index49ec.html?index=J38nB425" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J38nB425_016 by HTTrack Website Copier/3.x [XR&CO'2014], Tue, 07 Jun 2016 07:14:35 GMT -->
</html>
