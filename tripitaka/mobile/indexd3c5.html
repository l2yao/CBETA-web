<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T32n1670B003 by HTTrack Website Copier/3.x [XR&CO'2014], Tue, 07 Jun 2016 06:53:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1520653958&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT32n1670B&amp;utmp=%2Fmobile%2Findex.php%3Findex%3DT32n1670B003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb888.html?index=T32n1670B002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第32冊<br/>No.1670B 那先比丘經 (3卷)<br/>【失譯】<br/>第 3 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T32">
<div class="root" id="1670B" sutra_name="那先比丘經" sutra_juan="[卷3]">　
<a 
name="0715b07" id="0715b07"></a><a 
name="0715b08" id="0715b08"></a><a 
name="0715b09" id="0715b09"></a><p><span class="juanname">那先比丘經卷下</span></p><a 
name="0715b10" id="0715b10"></a><a 
name="0715b11" id="0715b11"></a><p style="margin-left: 4em"><span class="byline">失譯人名附東晉錄</span></p><a 
name="0715b12" id="0715b12"></a><p style="text-indent: 0em; margin-left: 0em"><span class="linehead"></span>王復問言。無有復勝佛者耶。那先言然。無有<a 
name="0715b13" id="0715b13"></a>勝佛者。王復問。何以知為無有勝佛者。那先<a 
name="0715b14" id="0715b14"></a>問王言。如人未曾入大海中。寧知海水為大<a 
name="0715b15" id="0715b15"></a>不。有五河河有五百小河流入大河。一者名<a 
name="0715b16" id="0715b16"></a>恒。二者名信他。三者名私他。四者名<span class="gaiji">[言*宰]<!--gaiji,,1[言*宰],2&#x27AB9;,3--></span>叉。<a 
name="0715b17" id="0715b17"></a>五者名施披夷。爾五河水晝夜流入海。海水<a 
name="0715b18" id="0715b18"></a>亦不增不減。那先言王寧能聞知不。王言實<a 
name="0715b19" id="0715b19"></a>知。那先言以得道人共道說無有能勝佛者。<a 
name="0715b20" id="0715b20"></a>是故我信之。王言善哉。王復問那先。何用知<a 
name="0715b21" id="0715b21"></a>無有能勝佛者。那先問王。造作書師者為誰。<a 
name="0715b22" id="0715b22"></a>王言造書師者名質。那先言王寧曾見質不。<a 
name="0715b23" id="0715b23"></a>王言質以死久遠未曾見。那先言王未曾見<a 
name="0715b24" id="0715b24"></a>質。何用知質為造書師。王言持古時書字轉<a 
name="0715b25" id="0715b25"></a>相教告。用是故我知名為質。那先言用是故<a 
name="0715b26" id="0715b26"></a>我曹見佛經戒。如見佛無異。佛所說經道甚<a 
name="0715b27" id="0715b27"></a>深快。人知佛經戒已後便轉相教。用是故我<a 
name="0715b28" id="0715b28"></a>知為無有能勝佛者。王復問那先。自見佛經<a 
name="0715b29" id="0715b29"></a>道可久行之。那先言佛所施教禁經戒甚快。<a 
name="0715c01" id="0715c01"></a>當奉行之至老。王言善哉。王復問那先人死<a 
name="0715c02" id="0715c02"></a>已後身不隨後世生耶。那先言人死已後更<a 
name="0715c03" id="0715c03"></a>受新身故身不隨。那先言譬如燈中炷更相<a 
name="0715c04" id="0715c04"></a>然。故炷續在新炷更然。人身如是。故身不行<a 
name="0715c05" id="0715c05"></a>更受新身。那先問王。王小時從師學書讀經<a 
name="0715c06" id="0715c06"></a>不。王言然。我續念之。那先問王。王所從師<a 
name="0715c07" id="0715c07"></a>受經書。師寧復知。本經書耶。悉舊得其本經<a 
name="0715c08" id="0715c08"></a>書。王言不也。師續自知本經書耳。那先言人<a 
name="0715c09" id="0715c09"></a>身如此。置故更受新身。王言善哉。王復問那<a 
name="0715c10" id="0715c10"></a>先。審為有智無。那先言無有智。那先言譬如<a 
name="0715c11" id="0715c11"></a>人盜他人果蓏。盜者寧有過無。王言有過。<a 
name="0715c12" id="0715c12"></a>那先言初種栽時上無果蓏。何緣盜者當有<a 
name="0715c13" id="0715c13"></a>過。王言設不種栽何緣有果。是故盜者無<a 
name="0715c14" id="0715c14"></a>狀。那先言人亦如是。用今世作善惡。生於後<a 
name="0715c15" id="0715c15"></a>世更受新身。王言人用是故身行作善惡。更<a 
name="0715c16" id="0715c16"></a>新善惡所在。那先言人諸所作善惡隨人。如<a 
name="0715c17" id="0715c17"></a>影隨身。人死但亡其身。不亡其行。譬如然火<a 
name="0715c18" id="0715c18"></a>夜書。火滅其字續在。火至復成之。今世所作<a 
name="0715c19" id="0715c19"></a>行後世成。如受之如是。王言善哉。王言那先<a 
name="0715c20" id="0715c20"></a>寧能分別指視善惡所在不耶。那先言不可<a 
name="0715c21" id="0715c21"></a>得知善惡所在。那先問王。樹木未有果時言<a 
name="0715c22" id="0715c22"></a>寧能分別指視言其枝間無有果。寧可豫知<a 
name="0715c23" id="0715c23"></a>之不耶。王言不可知。那先言人未得道不能<a 
name="0715c24" id="0715c24"></a>豫知善惡所在。王言善哉。王復問人當於後<a 
name="0715c25" id="0715c25"></a>世生者。寧能自知不。那先言其當生者自知。<a 
name="0715c26" id="0715c26"></a>王言何用知之。那先言譬如田家耕種天雨<a 
name="0715c27" id="0715c27"></a>時節。其人寧豫知當得穀不。王言然。猶知當<a 
name="0715c28" id="0715c28"></a>得穀多。那先言人亦如是。人當於後世生豫<a 
name="0715c29" id="0715c29"></a>自知。王言善哉。王復問那先。審有泥洹無。<a 
name="0716a01" id="0716a01"></a>那先言審有。王言那先寧能指示我佛在某<a 
name="0716a02" id="0716a02"></a>處不。那先言不能指示佛在某處。佛以般泥<a 
name="0716a03" id="0716a03"></a>洹去不可得指示指示見處。那先言譬如人<a 
name="0716a04" id="0716a04"></a>然大火。以即滅其火。火寧可復指示知光所<a 
name="0716a05" id="0716a05"></a>在不。王言不可知處。那先言佛以般泥洹去<a 
name="0716a06" id="0716a06"></a>不可復知處。王言善哉。王復問那先。沙門寧。<a 
name="0716a07" id="0716a07"></a>自愛其身不。那先言沙門不自愛其身。王言<a 
name="0716a08" id="0716a08"></a>如令沙門不自愛其身者。何以故。自消息臥<a 
name="0716a09" id="0716a09"></a>欲得安溫軟。飲食欲得美善自護視何以故。<a 
name="0716a10" id="0716a10"></a>那先問王言。寧曾入戰&#x9B2A;中不。王言然。我曾<a 
name="0716a11" id="0716a11"></a>入戰&#x9B2A;中。那先言在戰&#x9B2A;中曾為刀刃箭所<a 
name="0716a12" id="0716a12"></a>中不。王言我曾頗為刀刃所中。那先問王。刀<a 
name="0716a13" id="0716a13"></a>刃矛箭瘡柰何。王言我以膏藥綿絮裹耳。那<a 
name="0716a14" id="0716a14"></a>先問王言。王為愛瘡故以膏藥綿絮裹耶。王<a 
name="0716a15" id="0716a15"></a>言我不愛瘡。那先言殊不愛瘡者。何以持膏<a 
name="0716a16" id="0716a16"></a>藥綿絮裹以護之。王言我欲使疾愈耳。不愛<a 
name="0716a17" id="0716a17"></a>其瘡。那先言沙門亦如是。不愛其身。雖飲食<a 
name="0716a18" id="0716a18"></a>心不樂。不用作美。不用作好。不用作肌色。<a 
name="0716a19" id="0716a19"></a>趣欲支身體奉行佛經戒耳。佛經說言。人有<a 
name="0716a20" id="0716a20"></a>九孔。為九矛瘡。諸孔皆臭處不淨。王言善<a 
name="0716a21" id="0716a21"></a>哉。王復問那先。佛為審有三十二相八十種<a 
name="0716a22" id="0716a22"></a>好身皆金色有光影耶。那先言佛審有三十二<a 
name="0716a23" id="0716a23"></a>相八十種好皆有金色有光影。王言佛父母寧<a 
name="0716a24" id="0716a24"></a>復有三十二相八十種好身皆金色有光影<a 
name="0716a25" id="0716a25"></a>耶。那先言佛父母無是相。王言如使父母無<a 
name="0716a26" id="0716a26"></a>是相者。佛亦無是相。王復言人生子像其種<a 
name="0716a27" id="0716a27"></a>類。父母無有是相者。佛定無是相。那先言佛<a 
name="0716a28" id="0716a28"></a>父母雖無是三十二相八十種好身金色者。<a 
name="0716a29" id="0716a29"></a>佛審有是相。那先問王。王曾見蓮華不。王言<a 
name="0716b01" id="0716b01"></a>我見之。那先言此蓮華生於地。長於泥水之<a 
name="0716b02" id="0716b02"></a>中。色甚香好寧復像類泥水色不。王言不像<a 
name="0716b03" id="0716b03"></a>類地泥水色。那先言雖佛父母無是諸相者。<a 
name="0716b04" id="0716b04"></a>佛審有是諸相。佛生於世間長於世間。而不<a 
name="0716b05" id="0716b05"></a>像世間之事。王言善哉。王復問那先。佛審如<a 
name="0716b06" id="0716b06"></a>第七天王梵所行。不與婦女交會不。那先言<a 
name="0716b07" id="0716b07"></a>然。審離於婦女。淨潔無瑕穢。王言假令佛如<a 
name="0716b08" id="0716b08"></a>第七天王所行者。佛為第七天王梵弟子。那<a 
name="0716b09" id="0716b09"></a>先問王。第七天王者有念無念。王言第七天<a 
name="0716b10" id="0716b10"></a>王梵有念。那先言是故第七天王梵及上諸<a 
name="0716b11" id="0716b11"></a>天皆為佛弟子。那先問王言。鳥鳴聲何等類。<a 
name="0716b12" id="0716b12"></a>王言鳥鳴聲如鴈聲。那先言如是鳥為是鴈。<a 
name="0716b13" id="0716b13"></a>弟子各自異類。佛亦如是。非第七天王梵弟<a 
name="0716b14" id="0716b14"></a>子。王言善哉。王復問那先。佛寧悉學知奉行<a 
name="0716b15" id="0716b15"></a>經戒不。那先言佛悉學知奉行經戒。王言佛<a 
name="0716b16" id="0716b16"></a>從誰師受經戒。那先言佛無師。佛得道時便<a 
name="0716b17" id="0716b17"></a>悉自知諸經道。佛不如諸弟子學知佛所教。<a 
name="0716b18" id="0716b18"></a>諸弟子皆當奉行至老。王言善哉。王復問那<a 
name="0716b19" id="0716b19"></a>先。人父母死時悲啼哭淚出。人有聞佛經。亦<a 
name="0716b20" id="0716b20"></a>復悲啼淚出。俱淚出寧有別異不。那先言人<a 
name="0716b21" id="0716b21"></a>有父母啼泣皆感思愛恩念愁憂苦痛。此曹<a 
name="0716b22" id="0716b22"></a>憂者愚癡憂耳。其有聞佛經道淚出者。皆有<a 
name="0716b23" id="0716b23"></a>慈哀之心。念世間勤苦。是故淚出。其得福甚<a 
name="0716b24" id="0716b24"></a>大。王言善哉。王復問那先。以得度脫者。未得<a 
name="0716b25" id="0716b25"></a>度脫者。有何等別異。那先言人未得度脫者。<a 
name="0716b26" id="0716b26"></a>有貪欲之心。人得度脫者。無有貪欲之心。但<a 
name="0716b27" id="0716b27"></a>欲趣得飯食支命耳。王言我見世間人。皆欲<a 
name="0716b28" id="0716b28"></a>快身欲得美食無有厭足。那先言人未得度<a 
name="0716b29" id="0716b29"></a>脫者。飯食用作榮樂好。人得度脫者。雖飯食<a 
name="0716c01" id="0716c01"></a>不以為樂不以為甘。趣欲支命。王言善哉。王<a 
name="0716c02" id="0716c02"></a>復問那先。人家有所作。念久遠之事不。那先<a 
name="0716c03" id="0716c03"></a>言人愁憂時。皆念久遠之事。王言用何等念<a 
name="0716c04" id="0716c04"></a>之。用志念耶。用念念耶。那先問王言。寧曾有<a 
name="0716c05" id="0716c05"></a>所學知以後念之不。王言然我曾有所學知。<a 
name="0716c06" id="0716c06"></a>以後復忽忘之。那先言王是時無忘耶而忘<a 
name="0716c07" id="0716c07"></a>之乎。王言我時妄念。那先言可差王為有象。<a 
name="0716c08" id="0716c08"></a>王復問那先。人有所作皆念。如甫始有所作。<a 
name="0716c09" id="0716c09"></a>今見在所作皆用念知耶。那先言已去之事皆<a 
name="0716c10" id="0716c10"></a>用念知之。今見在之事亦用念知之。王言如<a 
name="0716c11" id="0716c11"></a>是人但念去事。不能復念新事。那先言假令<a 
name="0716c12" id="0716c12"></a>新者有所作不可念者亦如是。王言人新學<a 
name="0716c13" id="0716c13"></a>書技巧為唐捐耶。那先言人新學書畫者有<a 
name="0716c14" id="0716c14"></a>念。故令弟子學者有知。是故有念耳。王言善<a 
name="0716c15" id="0716c15"></a>哉。王復問那先。人用幾事生念耶。那先言人<a 
name="0716c16" id="0716c16"></a>凡有十六事生念。一者久遠所作生念。二者<a 
name="0716c17" id="0716c17"></a>新有所學生念。三者若有大事生念。四者思<a 
name="0716c18" id="0716c18"></a>善生念。五者曾所更苦生念。六者自思惟生<a 
name="0716c19" id="0716c19"></a>念。七者曾雜所作生念。八者教人生念。九者<a 
name="0716c20" id="0716c20"></a>像生念。十者曾有所忘生念。十一者因識生<a 
name="0716c21" id="0716c21"></a>念。十二者校計生念。十三者負債生念。十四<a 
name="0716c22" id="0716c22"></a>者一心生念。十五者讀書生念。十六者曾有<a 
name="0716c23" id="0716c23"></a>所寄更見生念。為十六事生。一王復問那<a 
name="0716c24" id="0716c24"></a>先。何等為念久者。那先言佛弟子阿難女弟<a 
name="0716c25" id="0716c25"></a>子優婆夷鳩讎單罷。念億世宿念時事。及餘<a 
name="0716c26" id="0716c26"></a>道人皆能念去世之事。如阿難女弟輩甚眾<a 
name="0716c27" id="0716c27"></a>多。念此以便生念。二王復問。何等為新所學<a 
name="0716c28" id="0716c28"></a>生念者。那先言如人曾學知校計。後復忘之。<a 
name="0716c29" id="0716c29"></a>見人校計便更生念。三王復問那先。何等為<a 
name="0717a01" id="0717a01"></a>大事生念者。那先言譬如太子立為王。自念<a 
name="0717a02" id="0717a02"></a>為王豪貴。是為大事生念。四王復問那先。何<a 
name="0717a03" id="0717a03"></a>等為思善生念者。那先言譬如為人所請呼極<a 
name="0717a04" id="0717a04"></a>善意賓遇待之。其人自念言。昔日為某所請<a 
name="0717a05" id="0717a05"></a>呼善意待人。是為思善生念。五王復問那先。<a 
name="0717a06" id="0717a06"></a>何等為更苦生念。那先言譬如人曾為人所<a 
name="0717a07" id="0717a07"></a>撾捶閉繫牢獄。是為更苦生念。六王復問那<a 
name="0717a08" id="0717a08"></a>先言。何等為自思惟生念者。那先言譬如曾<a 
name="0717a09" id="0717a09"></a>有所見。若家室宗親及畜生。是為自思惟生<a 
name="0717a10" id="0717a10"></a>念。七王復問那先言。何等為曾雜所作生念<a 
name="0717a11" id="0717a11"></a>者。那先言譬如人名萬物字類色香臭甜苦。<a 
name="0717a12" id="0717a12"></a>念此語事是為雜生念。八王復問那先言。何<a 
name="0717a13" id="0717a13"></a>等為教人生念者。那先言人自喜忘邊人或<a 
name="0717a14" id="0717a14"></a>有者或忘者。忘為教人生念。九王復問那先<a 
name="0717a15" id="0717a15"></a>言。何等為像生念者。那先言人牛馬各自有<a 
name="0717a16" id="0717a16"></a>像類。是為像生念。十王復問那先。何等為曾<a 
name="0717a17" id="0717a17"></a>所忘生念者。那先言譬如人卒有所忘。數數<a 
name="0717a18" id="0717a18"></a>獨念得之。是為曾所忘生念。十一王復問那<a 
name="0717a19" id="0717a19"></a>先。何等為因識生念者。那先言學書者能求<a 
name="0717a20" id="0717a20"></a>其字。是為因識生念。十二王復問那先。何等<a 
name="0717a21" id="0717a21"></a>為校計生念者。那先言如人共校計成就悉知<a 
name="0717a22" id="0717a22"></a>策術分明。是為校計生念。十三王復問那先。<a 
name="0717a23" id="0717a23"></a>何等為負債生念者。那先言譬如顧鼓所當債<a 
name="0717a24" id="0717a24"></a>歸。是為債局生念。十四王復問那先。何等為<a 
name="0717a25" id="0717a25"></a>一心生念者。那先言沙門一其心。自念所從<a 
name="0717a26" id="0717a26"></a>來生千億世時事。是我為一其心生念。十五<a 
name="0717a27" id="0717a27"></a>王復問那先。何等為讀書生念者。那先言帝<a 
name="0717a28" id="0717a28"></a>王有久古之書。念言某帝某年時書也。是為<a 
name="0717a29" id="0717a29"></a>讀書生念。十六王復問那先。何等為曾有所<a 
name="0717b01" id="0717b01"></a>寄更見生念者。那先言若人有所寄。更眼見<a 
name="0717b02" id="0717b02"></a>之便生念。是為所寄生念。王言善哉。王復問<a 
name="0717b03" id="0717b03"></a>那先。佛寧悉知去事甫始當來事耶。那先言<a 
name="0717b04" id="0717b04"></a>然。佛悉知之。王言假令佛悉知諸事者。何故<a 
name="0717b05" id="0717b05"></a>不一時教諸弟子。何故稍稍教之。那先問王。<a 
name="0717b06" id="0717b06"></a>國中寧有醫師無。王言有醫師。寧能悉知天<a 
name="0717b07" id="0717b07"></a>下諸藥不。王言能悉識知諸藥。那先問王。其<a 
name="0717b08" id="0717b08"></a>醫師治病。為一時與藥。稍稍與之王言人未<a 
name="0717b09" id="0717b09"></a>病。不可豫與藥。應病乃與藥耳。那先言佛雖<a 
name="0717b10" id="0717b10"></a>悉知去來見在之事。亦不可一時悉教天下<a 
name="0717b11" id="0717b11"></a>人。當稍稍授經戒令奉行之耳。王言善哉。王<a 
name="0717b12" id="0717b12"></a>復問那先。卿曹沙門言。人在世間作惡。至百<a 
name="0717b13" id="0717b13"></a>歲臨欲死時念佛。死後者皆得生天上。我不<a 
name="0717b14" id="0717b14"></a>信是語。復言殺一生死即當入泥犁中。我不<a 
name="0717b15" id="0717b15"></a>信是語。那先問王。如人持小石置水上。石浮<a 
name="0717b16" id="0717b16"></a>耶沒耶。王言其石沒。那先言如令持百枚大<a 
name="0717b17" id="0717b17"></a>石置船上。其船寧沒不。王言不沒。那先言船<a 
name="0717b18" id="0717b18"></a>中百枚大石因船故不得沒。人雖有本惡。一<a 
name="0717b19" id="0717b19"></a>時念佛。用是故不入泥犁中。便得生天上。其<a 
name="0717b20" id="0717b20"></a>小石沒者如人作惡。不知佛經死後便入泥<a 
name="0717b21" id="0717b21"></a>犁中。王言善哉。王復問那先。卿曹用何等故<a 
name="0717b22" id="0717b22"></a>行學道作沙門。那先言我以過去苦現在苦<a 
name="0717b23" id="0717b23"></a>當來苦。欲棄是諸苦。不欲復受更。故行學道<a 
name="0717b24" id="0717b24"></a>作沙門。王復問那先。苦乃在後世。何為豫學<a 
name="0717b25" id="0717b25"></a>道作沙門。那先問王。王寧有敵國怨家欲相<a 
name="0717b26" id="0717b26"></a>攻擊不。王言然。有敵國怨家。常欲相攻擊也。<a 
name="0717b27" id="0717b27"></a>那先問王。敵主臨來時。王乃作&#x9B2A;具備守掘<a 
name="0717b28" id="0717b28"></a>塹耶。當豫作之乎。王言當豫有儲待。那先問<a 
name="0717b29" id="0717b29"></a>王。用何等故豫作儲待。王言備敵來無時故。<a 
name="0717c01" id="0717c01"></a>那先問王。敵尚未來何故豫備之。那先復問<a 
name="0717c02" id="0717c02"></a>王。飢乃田種渴乃掘井耶。王言皆當豫作之。<a 
name="0717c03" id="0717c03"></a>那先言尚未飢渴。何故豫作調度。王言善哉。<a 
name="0717c04" id="0717c04"></a>王復問那先。第七梵天去是幾所。那先言甚<a 
name="0717c05" id="0717c05"></a>遠。令石大如王殿。從第七梵天上墮之。六月<a 
name="0717c06" id="0717c06"></a>日乃墮此間地耳。王言卿曹諸沙門言。得羅<a 
name="0717c07" id="0717c07"></a>漢道。如人屈伸臂頃。以飛上第七梵天上。王<a 
name="0717c08" id="0717c08"></a>言我不信是。行數千萬億里。何以疾乃爾耶。<a 
name="0717c09" id="0717c09"></a>那先問王。王本生何國。王言我本生大秦國。<a 
name="0717c10" id="0717c10"></a>國名阿荔散。那先問王。阿荔散去是間幾里。<a 
name="0717c11" id="0717c11"></a>王言去二千由旬合八萬里。那先問王。頗曾<a 
name="0717c12" id="0717c12"></a>於此遙念本國中事不。王言然。恒念本國中<a 
name="0717c13" id="0717c13"></a>事耳。那先言王試復更念本國中事。曾有所<a 
name="0717c14" id="0717c14"></a>作為者。王言我即念已。那先言王行八萬里。<a 
name="0717c15" id="0717c15"></a>反復何以疾。王言善哉。王復問那先若有兩<a 
name="0717c16" id="0717c16"></a>人於此俱時死。一人上生第七梵天。一人生<a 
name="0717c17" id="0717c17"></a>罽賓。去是七百二十里。誰為先到者。那先言<a 
name="0717c18" id="0717c18"></a>兩人俱時到耳。王言相去遠近大多何以俱<a 
name="0717c19" id="0717c19"></a>至。那先問王。試念阿荔國。王言我已念之。那<a 
name="0717c20" id="0717c20"></a>先復言王試復念罽賓。王言我已念之。那先<a 
name="0717c21" id="0717c21"></a>問王念是兩國何所疾者。王言俱等耳。那先<a 
name="0717c22" id="0717c22"></a>言兩人俱死。一人生第七梵天上。一人生罽<a 
name="0717c23" id="0717c23"></a>賓。亦等耳。那先問王。若有一雙飛鳥。一鳥於<a 
name="0717c24" id="0717c24"></a>大樹上止。一鳥於小卑樹上止。兩鳥俱止。誰<a 
name="0717c25" id="0717c25"></a>影先在地者。王言其影俱到地耳。那先言兩<a 
name="0717c26" id="0717c26"></a>人俱死。一人生第七梵天上。一人生罽賓。亦<a 
name="0717c27" id="0717c27"></a>俱時至耳。王言善哉。王復問那先。人用幾事<a 
name="0717c28" id="0717c28"></a>學知道。那先言用七事學知道。何等為七。一<a 
name="0717c29" id="0717c29"></a>者念善惡之事。二者精進。三者樂道。四者伏<a 
name="0718a01" id="0718a01"></a>意為善。五者念道。六者一心。七者適遇無所<a 
name="0718a02" id="0718a02"></a>憎愛。王復問那先。人用此七事學知道耶。那<a 
name="0718a03" id="0718a03"></a>先言不悉用七事學知道。智者持智別知善<a 
name="0718a04" id="0718a04"></a>惡。用是一事別知耳。王復問那先。假令用一<a 
name="0718a05" id="0718a05"></a>事知者何為說七事。那先問王。如人持刀著<a 
name="0718a06" id="0718a06"></a>鞘中倚壁。刀寧能自有所割截不。王言不能有<a 
name="0718a07" id="0718a07"></a>所割截。那先言人心雖明。會當得是六事共<a 
name="0718a08" id="0718a08"></a>成智耳。王言善哉。王復問那先。人家作善得<a 
name="0718a09" id="0718a09"></a>福大耶。作惡得殃大耶。那先言人作善得福<a 
name="0718a10" id="0718a10"></a>大。作惡得殃小。人家作惡日自悔過。是故其<a 
name="0718a11" id="0718a11"></a>過日小。人家作善日夜自念歡喜。是故得福<a 
name="0718a12" id="0718a12"></a>大。那先言。昔者佛在時其國中有人杌無手<a 
name="0718a13" id="0718a13"></a>足而取蓮華持上佛。佛即告諸比丘言。此杌<a 
name="0718a14" id="0718a14"></a>手足兒&#x5374;後九十一劫不復墮入泥犁中畜生<a 
name="0718a15" id="0718a15"></a>薜荔道中。得生天上。天上壽終復還作人。是<a 
name="0718a16" id="0718a16"></a>故我知人作小善得福大。作惡其人自悔過<a 
name="0718a17" id="0718a17"></a>日消滅而盡。是故我知人作過其殃小。王言<a 
name="0718a18" id="0718a18"></a>善哉。王復問。那先。智者作惡愚人作惡。此兩<a 
name="0718a19" id="0718a19"></a>人殃咎誰得多者。那先言。愚人作惡得殃大。<a 
name="0718a20" id="0718a20"></a>智人作惡得殃小。王言不如。那先言。王言我<a 
name="0718a21" id="0718a21"></a>國治法大臣有過則罪之重。愚民有過則罪<a 
name="0718a22" id="0718a22"></a>之輕。是故智者作惡得殃大。愚者作惡得殃<a 
name="0718a23" id="0718a23"></a>小。那先問王。譬如燒鐵在地。一人知為燒鐵。<a 
name="0718a24" id="0718a24"></a>一人不知。兩人俱前取燒鐵誰爛手大者耶。<a 
name="0718a25" id="0718a25"></a>王言。不知者爛手大。那先言。愚者作惡不能<a 
name="0718a26" id="0718a26"></a>自悔故其殃大。智者作惡知不當所為。日自<a 
name="0718a27" id="0718a27"></a>悔過故其殃少。王言善哉。王復問。那先。人有<a 
name="0718a28" id="0718a28"></a>能持此身飛行上至第七梵天上及至&#x6B1D;單越<a 
name="0718a29" id="0718a29"></a>地及所欲至處者不。那先言能。王言。奈何<a 
name="0718b01" id="0718b01"></a>持此身上第七梵天及&#x6B1D;單越地及所欲至處<a 
name="0718b02" id="0718b02"></a>乎。那先問王。王寧自念少小時跳戲一丈<a 
name="0718b03" id="0718b03"></a>地不。王言。我年少時意念欲跳便跳一丈餘<a 
name="0718b04" id="0718b04"></a>地。那先言得道之人意欲跳至第七梵天上<a 
name="0718b05" id="0718b05"></a>及至&#x6B1D;單越地者亦爾。王言善哉。王復問那<a 
name="0718b06" id="0718b06"></a>先。卿曹諸沙門言。有骨長四千里。何等身骨<a 
name="0718b07" id="0718b07"></a>乃長四千里。那先問王。曾聞大海中有大魚<a 
name="0718b08" id="0718b08"></a>名質。身長二萬八千里者不。王言然有是。我<a 
name="0718b09" id="0718b09"></a>曹聞之。那先言如是二萬八千里魚。其&#x8107;骨<a 
name="0718b10" id="0718b10"></a>長四千里。王怪之為。王復問那先。卿曹諸沙<a 
name="0718b11" id="0718b11"></a>門說言。我能斷喘息之事。王言奈何斷喘息<a 
name="0718b12" id="0718b12"></a>氣耶。那先問王。寧曾聞志不。王言我聞之。那<a 
name="0718b13" id="0718b13"></a>先言王以為志在人身中耶。王言我以為志<a 
name="0718b14" id="0718b14"></a>在人身中。那先言王以為愚人不能制其身<a 
name="0718b15" id="0718b15"></a>口者。不能持經戒者。如此曹人亦不樂其身。<a 
name="0718b16" id="0718b16"></a>那先言其學道人。能制身口能持經戒能一<a 
name="0718b17" id="0718b17"></a>其心。得四禪便能不復喘息耳。王言善哉。王<a 
name="0718b18" id="0718b18"></a>問那先。為呼言海海為是水名為海耶。用他<a 
name="0718b19" id="0718b19"></a>事故言海。那先言人所以呼為海者。水與鹽<a 
name="0718b20" id="0718b20"></a>參各半。是故為海耳。王復問那先。何以故海<a 
name="0718b21" id="0718b21"></a>悉&#x918E;如鹽味。那先言所以海水&#x918E;者。淡畜以<a 
name="0718b22" id="0718b22"></a>來久遠及魚&#x9F08;蟲多共清便水中。是故令&#x918E;<a 
name="0718b23" id="0718b23"></a>耳。王言善哉。王復問那先。人得道以寧。能<a 
name="0718b24" id="0718b24"></a>悉思惟深奧眾事不。那先言然。人得道以能<a 
name="0718b25" id="0718b25"></a>悉思惟深奧之事。那先言佛經最深奧知眾<a 
name="0718b26" id="0718b26"></a>事。不可稱量眾事。皆智平斷之。王言善哉。王<a 
name="0718b27" id="0718b27"></a>復問那先。人神智自然。此三事寧同各異。那<a 
name="0718b28" id="0718b28"></a>先言人神者<span class="corr" title='[主&gt;生]'>生</span>覺。智者曉道。自然者虛空無<a 
name="0718b29" id="0718b29"></a>有人。王復問那先言。得人何等為得人者。眼<a 
name="0718c01" id="0718c01"></a>視色耳聽聲鼻聞香口知味身知&#x9E81;軟意知善<a 
name="0718c02" id="0718c02"></a>惡之事。何所為得人者。那先問王。如令人能<a 
name="0718c03" id="0718c03"></a>目自視。脫瞳子去之視寧廣遠不。裂大其耳<a 
name="0718c04" id="0718c04"></a>聽聲寧廣遠不。決鼻令大。其聞香寧多不。開<a 
name="0718c05" id="0718c05"></a>口令大。知味寧多不。剝割肌膚。寧令信知&#x9E81;<a 
name="0718c06" id="0718c06"></a>軟不。拔去其志。盛念寧多不。王言不也。那先<a 
name="0718c07" id="0718c07"></a>言佛在所作甚難。佛所如甚妙。王復問那先。<a 
name="0718c08" id="0718c08"></a>所作何等甚難何等甚妙。那先言佛言能知<a 
name="0718c09" id="0718c09"></a>人腹中。目所見事悉能解之。能解目事能解<a 
name="0718c10" id="0718c10"></a>耳事能解鼻事能解口事能解身事能解敗事<a 
name="0718c11" id="0718c11"></a>能解疑事能解所念事能解神事。那先言人取<a 
name="0718c12" id="0718c12"></a>海水含之。寧能別知口中水是泉水是某流水<a 
name="0718c13" id="0718c13"></a>是某河水。王言眾水皆合為一。難各別知。那<a 
name="0718c14" id="0718c14"></a>先言佛所作為難皆能別知是諸水味。今海<a 
name="0718c15" id="0718c15"></a>水見目前之事。王尚不能別知今人神不見<a 
name="0718c16" id="0718c16"></a>人身中有六事不可見。那先言是故佛解之<a 
name="0718c17" id="0718c17"></a>從心念至目所見。從心念至耳所聽。從心念<a 
name="0718c18" id="0718c18"></a>至鼻所嗅。從心念至口知味。從心念至身知<a 
name="0718c19" id="0718c19"></a>苦樂寒溫&#x9E81;堅。從心念有所向。佛悉知分別<a 
name="0718c20" id="0718c20"></a>解之。王言善哉。那先言夜已半我欲去。王即<a 
name="0718c21" id="0718c21"></a>&#x52C5;傍臣取四端<span class="gaiji">[疊*毛]<!--gaiji,,1[疊*毛],2&#x3CB2;,3--></span>布搵。置麻油中持以為炬。<a 
name="0718c22" id="0718c22"></a>當送那先歸。恭事那先如事我身。傍臣皆言<a 
name="0718c23" id="0718c23"></a>受教。王言得師如那先作。弟子如我。可得道<a 
name="0718c24" id="0718c24"></a>疾。王諸所問那先輒事事答之。王大歡喜。王<a 
name="0718c25" id="0718c25"></a>即出中藏好衣直十萬已上那先。王語那先。<a 
name="0718c26" id="0718c26"></a>從今已去願那先日與八百沙門。共於宮中<a 
name="0718c27" id="0718c27"></a>飯食及欲所得。皆從王取之。那先報王我為<a 
name="0718c28" id="0718c28"></a>道人略無所欲。王言那先當自護。亦當護我<a 
name="0718c29" id="0718c29"></a>身。那先言何等當自護及護王身。王報言恐<a 
name="0719a01" id="0719a01"></a>人論議呼王為慳。那先為王解諸狐疑。而不<a 
name="0719a02" id="0719a02"></a>能賜與。恐或人言那先不能解王狐疑故王<a 
name="0719a03" id="0719a03"></a>不賞賜。王言那先受者當令我得其福。那先<a 
name="0719a04" id="0719a04"></a>亦當護其名。王言譬如師子在金檻中。猶為<a 
name="0719a05" id="0719a05"></a>拘閉常有欲望去心。今我雖為國王在宮省<a 
name="0719a06" id="0719a06"></a>中其意不樂。欲棄國去而行學道。王語竟。那<a 
name="0719a07" id="0719a07"></a>先便起歸佛寺。那先適去王竊自念。我問那<a 
name="0719a08" id="0719a08"></a>先為何等事。那先為解我何等事。王自念。我<a 
name="0719a09" id="0719a09"></a>所問那先莫不解我意者。那先歸佛寺亦自<a 
name="0719a10" id="0719a10"></a>念。王問我何等事。我亦報王何等事。那先自<a 
name="0719a11" id="0719a11"></a>念。王所問者我亦悉為解之。念此事至天明。<a 
name="0719a12" id="0719a12"></a>明日那先被袈裟持&#x9262;直入宮上殿坐。王前<a 
name="0719a13" id="0719a13"></a>為那先作禮已乃&#x5374;坐。王白那先。那先適去<a 
name="0719a14" id="0719a14"></a>我自念。問那先何等語。那先報我何等語。我<a 
name="0719a15" id="0719a15"></a>復自念。所問那先。那先莫不解我意者。我念<a 
name="0719a16" id="0719a16"></a>是語。歡喜安臥至明。那先言我行歸舍亦自<a 
name="0719a17" id="0719a17"></a>念。王為問我何等事。我亦為王說何等事。我<a 
name="0719a18" id="0719a18"></a>復自念。王所問我輒為解之。用是故歡喜至<a 
name="0719a19" id="0719a19"></a>明。語竟那先欲去。王便起為那先作禮。</p><a 
name="0719a20" id="0719a20"></a><p><span class="juanname">那先比丘經卷下</span></p>
<hr>【經文資訊】大正藏第 32 冊 No. 1670B 那先比丘經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，日本 SAT 組織提供，北美某大德提供，CBETA 自行掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexad6f.html?index=T32n1670B" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T32n1670B003 by HTTrack Website Copier/3.x [XR&CO'2014], Tue, 07 Jun 2016 06:53:41 GMT -->
</html>
