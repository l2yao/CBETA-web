<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T15n0628_001 by HTTrack Website Copier/3.x [XR&CO'2014], Tue, 07 Jun 2016 06:47:44 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1349457014&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT15n0628&amp;utmp=%2Fmobile%2Findex.php%3Findex%3DT15n0628_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第15冊<br/>No.628 佛說未曾有正法經 (6卷)<br/>【宋 法天譯】<br/>第 1 卷</p>
	<a href="index7bf9.html?index=T15n0628_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T15">
<div class="root" id="0628" sutra_name="佛說未曾有正法經" sutra_juan="[卷1]">　
<a 
name="0428b01" id="0428b01"></a><p style="margin-left: 2em"><span class="juannum">No. 628 [Nos. 626, 627, 629]</span></p><a 
name="0428b02" id="0428b02"></a><p><span class="juanname">佛說未曾有正法經卷第一</span></p><a 
name="0428b03" id="0428b03"></a><a 
name="0428b04" id="0428b04"></a><p style="margin-left: 4em"><span class="byline">西天譯經三藏朝奉大夫試鴻臚卿<a 
name="0428b05" id="0428b05"></a>傳教大師臣法天奉　詔譯</span></p><a 
name="0428b06" id="0428b06"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時佛在王舍城鷲&#x5CEF;山中，與大<a 
name="0428b07" id="0428b07"></a>苾芻眾萬二千五百人俱。</p><p style="text-indent: 0em; margin-left: 0em"><span class="linehead"></span>是時有菩薩摩訶<a 
name="0428b08" id="0428b08"></a>薩八萬四千人，從諸佛剎而來集會——是諸菩<a 
name="0428b09" id="0428b09"></a>薩皆具大智，得大總持，具無礙辯，悉證無生<a 
name="0428b10" id="0428b10"></a>法忍，入三摩地，總持智門，了諸眾生心所樂<a 
name="0428b11" id="0428b11"></a>欲，善說法要，如法解脫。復有四大天王、并帝<a 
name="0428b12" id="0428b12"></a>釋天、娑婆界主大梵天王、及無量百千天、龍、<a 
name="0428b13" id="0428b13"></a>夜叉、乾闥婆、阿修羅、迦樓羅、緊那羅、摩&#x777A;羅伽、<a 
name="0428b14" id="0428b14"></a>人非人等皆來集會。</p><p style="text-indent: 0em; margin-left: 0em"><span class="linehead"></span>是時有大菩薩名妙吉<a 
name="0428b15" id="0428b15"></a>祥，在其山側，與二十五大菩薩眾俱，其名曰：<a 
name="0428b16" id="0428b16"></a>龍吉祥菩薩摩訶薩、龍授菩薩摩訶薩、吉祥<a 
name="0428b17" id="0428b17"></a>生菩薩摩訶薩、吉祥藏菩薩摩訶薩、最上蓮<a 
name="0428b18" id="0428b18"></a>華吉祥菩薩摩訶薩、蓮華吉祥生菩薩摩訶<a 
name="0428b19" id="0428b19"></a>薩、持世菩薩摩訶薩、持地菩薩摩訶薩、寶手<a 
name="0428b20" id="0428b20"></a>菩薩摩訶薩、寶印手菩薩摩訶薩、師子意菩<a 
name="0428b21" id="0428b21"></a>薩摩訶薩、師子無畏音菩薩摩訶薩、虛空藏<a 
name="0428b22" id="0428b22"></a>菩薩摩訶薩、平等心轉法輪菩薩摩訶薩、了<a 
name="0428b23" id="0428b23"></a>別一切句義大辯菩薩摩訶薩、辯積菩薩摩<a 
name="0428b24" id="0428b24"></a>訶薩、海意菩薩摩訶薩、妙高王菩薩摩訶薩、<a 
name="0428b25" id="0428b25"></a>愛見菩薩摩訶薩、喜王菩薩摩訶薩、無邊視<a 
name="0428b26" id="0428b26"></a>菩薩摩訶薩、無邊作行菩薩摩訶薩、破諸魔<a 
name="0428b27" id="0428b27"></a>菩薩摩訶薩、無憂授菩薩摩訶薩、一切義成<a 
name="0428b28" id="0428b28"></a>菩薩摩訶薩。</p><a 
name="0428b29" id="0428b29"></a><p style="text-indent: 0em; margin-left: 0em"><span class="linehead"></span>復有四兜率天子，其名曰：普開華天子、光明<a 
name="0428c01" id="0428c01"></a>開華天子、曼陀羅華香天子、精進法行天子。<a 
name="0428c02" id="0428c02"></a>是諸天子以信樂心故，各與諸眷屬來詣妙<a 
name="0428c03" id="0428c03"></a>吉祥菩薩所聽受正法。</p><p style="text-indent: 0em; margin-left: 0em"><span class="linehead"></span>是時諸大菩薩及天<a 
name="0428c04" id="0428c04"></a>子眾既至會已，次第而坐。是時大眾咸作是<a 
name="0428c05" id="0428c05"></a>言：「佛一切智，甚深無量、廣大無邊、不可思議、<a 
name="0428c06" id="0428c06"></a>無有比倫、最上無勝、不可了知。云何菩薩摩<a 
name="0428c07" id="0428c07"></a>訶薩被精進鎧而能趣證阿耨多羅三藐三<a 
name="0428c08" id="0428c08"></a>菩提耶？」</p><p style="text-indent: 0em; margin-left: 0em"><span class="linehead"></span>爾時，會中有大菩薩名龍吉祥，謂諸<a 
name="0428c09" id="0428c09"></a>菩薩言：「若有菩薩種諸善根，心無所著，迴向<a 
name="0428c10" id="0428c10"></a>實際，是名安住諸善根法被精進鎧，是菩薩<a 
name="0428c11" id="0428c11"></a>摩訶薩即能趣證佛一切智。」</p><a 
name="0428c12" id="0428c12"></a><p style="text-indent: 0em; margin-left: 0em"><span class="linehead"></span>龍授菩薩言：「若菩薩發平等心、調伏心、愛樂<a 
name="0428c13" id="0428c13"></a>心、適悅心、柔軟心、無分別心，是名堅固被精<a 
name="0428c14" id="0428c14"></a>進鎧，即能趣證佛一切智。」</p><a 
name="0428c15" id="0428c15"></a><p style="text-indent: 0em; margin-left: 0em"><span class="linehead"></span>吉祥生菩薩言：「若有菩薩於多劫中樂欲了<a 
name="0428c16" id="0428c16"></a>知佛一切智，當於無量劫中被精進鎧，為諸<a 
name="0428c17" id="0428c17"></a>眾生難行苦行，不自貢高，是能趣證佛一切<a 
name="0428c18" id="0428c18"></a>智。」</p><a 
name="0428c19" id="0428c19"></a><p style="text-indent: 0em; margin-left: 0em"><span class="linehead"></span>吉祥藏菩薩言：「若諸菩薩起利他心，不著自<a 
name="0428c20" id="0428c20"></a>樂，不樂禪定，而能普為一切作大利益，以無<a 
name="0428c21" id="0428c21"></a>量善根迴向一切眾生，是能趣證佛一切智。」</p><a 
name="0428c22" id="0428c22"></a><p style="text-indent: 0em; margin-left: 0em"><span class="linehead"></span>最上蓮華吉祥菩薩言：「如佛所說：若諸菩薩<a 
name="0428c23" id="0428c23"></a>於一切法無自、無他，無顯、無密，普能調伏，無<a 
name="0428c24" id="0428c24"></a>諸起、作，於一切行而盡能行，是為菩薩住奢<a 
name="0428c25" id="0428c25"></a>摩他相應之法。自能行已，復能教他，是菩薩<a 
name="0428c26" id="0428c26"></a>即能趣證佛一切智。」</p><a 
name="0428c27" id="0428c27"></a><p style="text-indent: 0em; margin-left: 0em"><span class="linehead"></span>蓮華吉祥生菩薩言：「若諸菩薩著世間法，即<a 
name="0428c28" id="0428c28"></a>不能了知佛一切智。若於世間法無所樂著，<a 
name="0428c29" id="0428c29"></a>無利、無衰，無毀、無譽，無稱、無譏，無苦、無樂，即<a 
name="0429a01" id="0429a01"></a>於諸法無增、無減，是謂菩薩出離世間，即能<a 
name="0429a02" id="0429a02"></a>趣證佛一切智。」</p><p style="text-indent: 0em; margin-left: 0em"><span class="linehead"></span>持世菩薩言：「若諸菩薩以諸<a 
name="0429a03" id="0429a03"></a>勝行利益一切眾生而獲自利，不以自、他而<a 
name="0429a04" id="0429a04"></a>生分別，但以善根迴向一切，起大精進，常為<a 
name="0429a05" id="0429a05"></a>眾生種諸善根，是名菩薩安諸勝行，即能趣<a 
name="0429a06" id="0429a06"></a>證佛一切智。」</p><a 
name="0429a07" id="0429a07"></a><p style="text-indent: 0em; margin-left: 0em"><span class="linehead"></span>持地菩薩言：「譬如大地能生樹木、諸藥草等，<a 
name="0429a08" id="0429a08"></a>敷榮結實悉能成就，乃至萬物皆因地而有。<a 
name="0429a09" id="0429a09"></a>而彼大地不作是念：『我生草木而成熟之，及<a 
name="0429a10" id="0429a10"></a>於萬物依止而住，一切眾生依法界地而得<a 
name="0429a11" id="0429a11"></a>生長。』不作是念：『能生眾生。』菩薩摩訶薩亦復<a 
name="0429a12" id="0429a12"></a>如是，起平等心猶如大地，長時利樂一切眾<a 
name="0429a13" id="0429a13"></a>生，不作是念：『我能利樂一切眾生。』離其分別，<a 
name="0429a14" id="0429a14"></a>即能趣證佛一切智。」</p><a 
name="0429a15" id="0429a15"></a><p style="text-indent: 0em; margin-left: 0em"><span class="linehead"></span>寶手菩薩言：「精進鎧者，行諸勝行，廣大無量，<a 
name="0429a16" id="0429a16"></a>自非具大善根而不能行。若諸菩薩住平等<a 
name="0429a17" id="0429a17"></a>心，無分別想，乃至夢中於諸眾生不生喜恚，<a 
name="0429a18" id="0429a18"></a>普令有情被大乘鎧，趣證佛智，平等而住，亦<a 
name="0429a19" id="0429a19"></a>無聲聞、緣覺之意，是菩薩即能趣證佛一切智。」</p><a 
name="0429a20" id="0429a20"></a><p style="text-indent: 0em; margin-left: 0em"><span class="linehead"></span>寶印手菩薩言：「所有眾生界各各令起大悲<a 
name="0429a21" id="0429a21"></a>心，普施法印。是諸眾生，無信者令生正信、無<a 
name="0429a22" id="0429a22"></a>聞者令其多聞、慳貪者令行布施、毀禁者令<a 
name="0429a23" id="0429a23"></a>具戒足、瞋恚者令行忍辱、懈怠者令起精進、<a 
name="0429a24" id="0429a24"></a>散亂者令住禪定、愚癡者令具智慧，而令常<a 
name="0429a25" id="0429a25"></a>修善法，皆使圓滿，具足善根。常行菩薩三種<a 
name="0429a26" id="0429a26"></a>寶印。何等為三？謂令眾生佛智圓滿，所有善<a 
name="0429a27" id="0429a27"></a>根悉能迴向一切眾生，是為第一寶印。自所<a 
name="0429a28" id="0429a28"></a>作善普皆利益，成就一切眾生善根，是為第<a 
name="0429a29" id="0429a29"></a>二寶印。觀有情界猶若虛空，自性清淨，是名<a 
name="0429b01" id="0429b01"></a>第三寶印。若菩薩常行是事無有休息，即能<a 
name="0429b02" id="0429b02"></a>趣證佛一切智。」</p><a 
name="0429b03" id="0429b03"></a><p style="text-indent: 0em; margin-left: 0em"><span class="linehead"></span>師子意菩薩言：「若菩薩精進堅固而無所畏，<a 
name="0429b04" id="0429b04"></a>不能破壞無懈怠心，無驚怖想，勇猛不退，於<a 
name="0429b05" id="0429b05"></a>輪迴中捍勞忍苦，無怯、無懼，而能出離趣證<a 
name="0429b06" id="0429b06"></a>涅盤，於苦、樂法平等而住，無有二相。夫如<a 
name="0429b07" id="0429b07"></a>是者，是為菩薩被精進鎧，即能趣證佛一切<a 
name="0429b08" id="0429b08"></a>智。」</p><a 
name="0429b09" id="0429b09"></a><p style="text-indent: 0em; margin-left: 0em"><span class="linehead"></span>師子無畏音菩薩言：「譬如世間有力之士，難<a 
name="0429b10" id="0429b10"></a>屈難伏，所作能辨，是名正士。其正士者，常行<a 
name="0429b11" id="0429b11"></a>正法，離諸罪垢，不生邪見，勤行大行，心常柔<a 
name="0429b12" id="0429b12"></a>軟，無&#x9E81;惡相，離諸卒暴，是名正士。常發善言，<a 
name="0429b13" id="0429b13"></a>親近善友，以殷重心尊敬師長，順行正道無<a 
name="0429b14" id="0429b14"></a>所違背，是名正士。離諸貪愛，修正命行，以清<a 
name="0429b15" id="0429b15"></a>淨業絕其過失、以智慧心斷愚癡見，於自三<a 
name="0429b16" id="0429b16"></a>業安住寂靜，復於他人不生擾撓，不議好惡、<a 
name="0429b17" id="0429b17"></a>長短，無毀、無譽，是名正士。愍諸貧窮而行惠<a 
name="0429b18" id="0429b18"></a>施，無怨親想，內心質直，外相柔和，離諸邪曲，<a 
name="0429b19" id="0429b19"></a>守真實行，以無上法娛樂其心，寂然堅固，平<a 
name="0429b20" id="0429b20"></a>等而住，是名正士。於諸眾生所有障礙為其<a 
name="0429b21" id="0429b21"></a>破滅，於身命財而能普施，於勝義法不生難<a 
name="0429b22" id="0429b22"></a>&#x608B;，見諸眾生無福無慧者而為滅除諸不善<a 
name="0429b23" id="0429b23"></a>法，然後施與妙法寶藏——貧苦眾生常施珍寶、<a 
name="0429b24" id="0429b24"></a>疾病眾生施與醫藥、怖畏眾生施其安樂、無<a 
name="0429b25" id="0429b25"></a>依怙者為作主宰、墮輪迴者而為救度、在闇<a 
name="0429b26" id="0429b26"></a>瞑者為作光明而照導之、在邪道者示以正<a 
name="0429b27" id="0429b27"></a>道——常以法語教導一切，見其過失不生恚怒，<a 
name="0429b28" id="0429b28"></a>是名正士。諸菩薩當修是行，即能安住奢摩<a 
name="0429b29" id="0429b29"></a>他相應之法，而能趣證佛一切智。」</p><a 
name="0429c01" id="0429c01"></a><p style="text-indent: 0em; margin-left: 0em"><span class="linehead"></span>虛空藏菩薩言：「菩薩等視眾生，行大慈觀猶<a 
name="0429c02" id="0429c02"></a>如虛空無有邊量；行大悲觀無量無邊亦復<a 
name="0429c03" id="0429c03"></a>如是。常生歡喜守護諸根，離其染著，於六波<a 
name="0429c04" id="0429c04"></a>羅蜜法行無懈倦。行於布施等如虛空，無所<a 
name="0429c05" id="0429c05"></a>罣礙；持戒、忍辱、精進、禪定、智慧皆亦如是，菩<a 
name="0429c06" id="0429c06"></a>薩即能趣證佛一切智。」</p><a 
name="0429c07" id="0429c07"></a><p style="text-indent: 0em; margin-left: 0em"><span class="linehead"></span>平等心轉法輪菩薩言：「若有菩薩行菩提道，<a 
name="0429c08" id="0429c08"></a>當於諸法不起諸相及分別心，即不為魔之<a 
name="0429c09" id="0429c09"></a>所惱害，常得諸佛之所愛念，諸天、龍、神常所<a 
name="0429c10" id="0429c10"></a>衛護，所作善根真實無失。若菩薩於法生有<a 
name="0429c11" id="0429c11"></a>相心、起分別想，即為魔境界、為魔所動，諸佛<a 
name="0429c12" id="0429c12"></a>不能攝受、諸天不能衛護。若堅固不動，無相、<a 
name="0429c13" id="0429c13"></a>無分別者，是菩薩當轉無上法輪普為一切。<a 
name="0429c14" id="0429c14"></a>何以故？菩薩了諸法無起、無作故。菩薩雖起<a 
name="0429c15" id="0429c15"></a>諸心，而無所著故，以無相心證佛菩提；乃至<a 
name="0429c16" id="0429c16"></a>轉妙法輪亦復如是。此即名為菩薩摩訶薩<a 
name="0429c17" id="0429c17"></a>被精進鎧，而能趣證佛一切智。」</p><a 
name="0429c18" id="0429c18"></a><p style="text-indent: 0em; margin-left: 0em"><span class="linehead"></span>了別一切句義大辯菩薩言：「諸正士當知，一<a 
name="0429c19" id="0429c19"></a>切處是菩提。煩惱是菩提、諸所作是菩提，有<a 
name="0429c20" id="0429c20"></a>為法是菩提、無為法是菩提，有漏法是菩提、<a 
name="0429c21" id="0429c21"></a>無漏法是菩提，有著心是菩提、無著心是菩<a 
name="0429c22" id="0429c22"></a>提，善根是菩提、不善根是菩提，世間法是菩<a 
name="0429c23" id="0429c23"></a>提、出世間法是菩提，輪迴法是菩提、涅盤界<a 
name="0429c24" id="0429c24"></a>是菩提，虛妄是菩提、真實是菩提，蘊處界是<a 
name="0429c25" id="0429c25"></a>菩提、地水火風空是菩提。菩薩摩訶薩了一<a 
name="0429c26" id="0429c26"></a>切法自性空故，諸有所作皆無自性，於一切<a 
name="0429c27" id="0429c27"></a>義如實了知。譬如虛空遍一切處；菩提之法<a 
name="0429c28" id="0429c28"></a>亦復如是，遍一切處。若菩薩解了諸法，當具<a 
name="0429c29" id="0429c29"></a>辯才，而得正智分別句義，即能趣證佛一切<a 
name="0430a01" id="0430a01"></a>智。」</p><a 
name="0430a02" id="0430a02"></a><p style="text-indent: 0em; margin-left: 0em"><span class="linehead"></span>辯積菩薩言：「若菩薩智慧解脫、諸有所作皆<a 
name="0430a03" id="0430a03"></a>不可取，心無相故，無所增減，不動、不搖。於一<a 
name="0430a04" id="0430a04"></a>切語言如理而解，毀謗、稱譽亦不能動。所有<a 
name="0430a05" id="0430a05"></a>一切外道語言、一切如來語言，若內、若外，若<a 
name="0430a06" id="0430a06"></a>隱、若顯，皆悉平等，無有差別。知一切法皆歸<a 
name="0430a07" id="0430a07"></a>寂滅，心無所著，安固不動，如妙高山無動轉<a 
name="0430a08" id="0430a08"></a>相。若菩薩智慧解脫歸寂滅心者，即能趣證<a 
name="0430a09" id="0430a09"></a>佛一切智。」</p><a 
name="0430a10" id="0430a10"></a><p style="text-indent: 0em; margin-left: 0em"><span class="linehead"></span>海意菩薩言：「菩薩大智慧海萬法所歸，平等<a 
name="0430a11" id="0430a11"></a>一味。菩薩多聞，總持諸法之性一味無異。了<a 
name="0430a12" id="0430a12"></a>知諸法本真自性非無所有，從緣生法即真<a 
name="0430a13" id="0430a13"></a>實義，種種善根之所從生。應知是法不增、不<a 
name="0430a14" id="0430a14"></a>減，本末之性福利無盡，究竟寂滅，非斷、非常，<a 
name="0430a15" id="0430a15"></a>自如實知。復於眾生起無量心，無忘、無失，常<a 
name="0430a16" id="0430a16"></a>生尊重而為顯說，平等宣示不共之法，廣為<a 
name="0430a17" id="0430a17"></a>眾生種諸善根。是菩薩即能被精進鎧，趣證<a 
name="0430a18" id="0430a18"></a>佛一切智。」</p><p style="text-indent: 0em; margin-left: 0em"><span class="linehead"></span>妙高王菩薩言：「諸正士應知：佛一<a 
name="0430a19" id="0430a19"></a>切智未易可知，難可度量，豈能趣證？所以者<a 
name="0430a20" id="0430a20"></a>何？若諸菩薩超過一切世間眾生心行、超過<a 
name="0430a21" id="0430a21"></a>一切世間眾生見聞、乃至信樂知識悉能超<a 
name="0430a22" id="0430a22"></a>過世間眾生者，而能於布施、持戒、忍辱、精進、<a 
name="0430a23" id="0430a23"></a>禪定、智慧所有福聚踰於須彌者，是菩薩即<a 
name="0430a24" id="0430a24"></a>能趣證佛一切智。」</p><a 
name="0430a25" id="0430a25"></a><p style="text-indent: 0em; margin-left: 0em"><span class="linehead"></span>愛見菩薩言：「菩薩摩訶薩於六塵境觀無所<a 
name="0430a26" id="0430a26"></a>觀，乃至緣無所緣。何以故？若色、若心，本性清<a 
name="0430a27" id="0430a27"></a>淨故。色清淨故，眼無所觀；聲清淨故，耳無所<a 
name="0430a28" id="0430a28"></a>聞；香清淨故，鼻無所嗅；味清淨故，舌無所了；<a 
name="0430a29" id="0430a29"></a>觸清淨故，身無所覺；法清淨故，意無所緣。所<a 
name="0430b01" id="0430b01"></a>以者何？諸根清淨，自性空故。無自、無他，無愛、<a 
name="0430b02" id="0430b02"></a>無厭，自性平等。觀諸眾生無有高下，悉皆平<a 
name="0430b03" id="0430b03"></a>等。於諸佛法起決定心，不生疑惑。樂法無厭，<a 
name="0430b04" id="0430b04"></a>得已還施，施無悔&#x608B;，漸能圓滿一切佛法。是<a 
name="0430b05" id="0430b05"></a>菩薩摩訶薩若如是者，即能趣證佛一切智。」</p><a 
name="0430b06" id="0430b06"></a><p style="text-indent: 0em; margin-left: 0em"><span class="linehead"></span>喜王菩薩言：「菩薩摩訶薩安住布施、忍辱之<a 
name="0430b07" id="0430b07"></a>心。若能有人毀罵、呵責、期剋、打擲，菩薩於此<a 
name="0430b08" id="0430b08"></a>不生瞋恚心，而作歡喜想。於諸眾生常為善<a 
name="0430b09" id="0430b09"></a>友，無自、他相，無能毀者、無所毀者。諸法皆空，<a 
name="0430b10" id="0430b10"></a>內空、外空，我相、人相悉皆空故，所以常生歡<a 
name="0430b11" id="0430b11"></a>喜心，行布施行。設有求頭、目、手、足、妻子、眷屬<a 
name="0430b12" id="0430b12"></a>乃至身命，無&#x608B;無惜，歡喜布施。菩薩樂求妙<a 
name="0430b13" id="0430b13"></a>法，若聞一偈，設有轉輪王位亦不戀著；若得<a 
name="0430b14" id="0430b14"></a>一眾生發菩提心者，設有帝釋位亦不愛樂；<a 
name="0430b15" id="0430b15"></a>若暫聞希有之法，設有梵天王位亦不愛樂；<a 
name="0430b16" id="0430b16"></a>若得見諸如來，設使三千大千世界滿中珍<a 
name="0430b17" id="0430b17"></a>寶棄如瓦礫。樂見諸佛歡喜圓滿、諸根具足、<a 
name="0430b18" id="0430b18"></a>成就菩提分法，即能趣證佛一切智。」</p><a 
name="0430b19" id="0430b19"></a><p style="text-indent: 0em; margin-left: 0em"><span class="linehead"></span>無邊視菩薩言：「菩薩摩訶薩無我見相，觀一<a 
name="0430b20" id="0430b20"></a>切法悉皆清淨，不生疑惑，即能得見一切諸<a 
name="0430b21" id="0430b21"></a>佛。觀諸色無所著、無色想，見諸眾生不作<a 
name="0430b22" id="0430b22"></a>眾生想，乃至觀諸世間一切色像亦復如是。<a 
name="0430b23" id="0430b23"></a>肉眼所見一切佛剎皆悉清淨，業報清淨故<a 
name="0430b24" id="0430b24"></a>即得天眼具足、具大神通而得慧眼具足、圓<a 
name="0430b25" id="0430b25"></a>滿不共佛法即得法眼具足、離諸煩惱即得<a 
name="0430b26" id="0430b26"></a>佛眼具足。是菩薩當得十力具足，即能趣證<a 
name="0430b27" id="0430b27"></a>佛一切智。」</p><a 
name="0430b28" id="0430b28"></a><p style="text-indent: 0em; margin-left: 0em"><span class="linehead"></span>無邊作行菩薩言：「諸佛一切所作皆是菩提。<a 
name="0430b29" id="0430b29"></a>所以者何？菩提者，一切智之所出，生無內想、<a 
name="0430c01" id="0430c01"></a>無外想、亦無中間。是故，菩薩於一切法而無<a 
name="0430c02" id="0430c02"></a>所著，即得煩惱界滅盡無餘，無有魔事、出魔<a 
name="0430c03" id="0430c03"></a>境界，是菩薩即能趣證佛一切智。」</p><a 
name="0430c04" id="0430c04"></a><p style="text-indent: 0em; margin-left: 0em"><span class="linehead"></span>破諸魔菩薩言：「若菩薩不起我見，即離諸見；<a 
name="0430c05" id="0430c05"></a>諸見不生，能離魔業，即能了悟諸蘊；諸蘊皆<a 
name="0430c06" id="0430c06"></a>空，我相永滅；我相滅已，魔無能為；魔業既滅，<a 
name="0430c07" id="0430c07"></a>諸障解脫；遠離諸障即得菩提，是名趣證佛<a 
name="0430c08" id="0430c08"></a>一切智。」</p><a 
name="0430c09" id="0430c09"></a><p style="text-indent: 0em; margin-left: 0em"><span class="linehead"></span>無憂授菩薩言：「若人造不善業，常生憂懼，<a 
name="0430c10" id="0430c10"></a>追悔自責；若人造諸善業，無所憂懼。是故，菩<a 
name="0430c11" id="0430c11"></a>薩常行善法，無有間斷，相續現前，即不為憂<a 
name="0430c12" id="0430c12"></a>惱毒箭之所傷害，即能被精進鎧，趣證佛<a 
name="0430c13" id="0430c13"></a>一切智。」</p><a 
name="0430c14" id="0430c14"></a><p style="text-indent: 0em; margin-left: 0em"><span class="linehead"></span>一切義成菩薩言：「若善男子戒法具足、行願<a 
name="0430c15" id="0430c15"></a>具足，即能安住戒法根本。譬如妙香普熏一<a 
name="0430c16" id="0430c16"></a>切，而能離諸過失遠離諸惡，乃能圓滿菩提<a 
name="0430c17" id="0430c17"></a>分法，菩提分法既圓滿已成一切智。由是當<a 
name="0430c18" id="0430c18"></a>知：戒足為本，菩提分法而得成就。菩薩了如<a 
name="0430c19" id="0430c19"></a>是者，即能趣證佛一切智。」</p><p style="text-indent: 0em; margin-left: 0em"><span class="linehead"></span>如是諸菩薩各說<a 
name="0430c20" id="0430c20"></a>法已，會中有兜率天子名普開華，作如是言：<a 
name="0430c21" id="0430c21"></a>「諸菩薩！譬如世間有妙華樹，開敷茂盛，色香<a 
name="0430c22" id="0430c22"></a>鮮美，人多愛樂。諸菩薩摩訶薩亦復如是，若<a 
name="0430c23" id="0430c23"></a>諸法解脫如華開敷莊嚴，一切菩薩摩訶薩<a 
name="0430c24" id="0430c24"></a>共所愛樂。又如忉利天宮園生之樹，廣大嚴<a 
name="0430c25" id="0430c25"></a>麗，華開美盛，適悅可樂。菩薩摩訶薩若具法<a 
name="0430c26" id="0430c26"></a>解脫開華莊嚴，一切菩薩及諸人天共所愛<a 
name="0430c27" id="0430c27"></a>樂。亦如最上大摩尼寶，淨無瑕翳，具如意德。<a 
name="0430c28" id="0430c28"></a>菩薩摩訶薩內心清淨，無諸垢染，具法功德。<a 
name="0430c29" id="0430c29"></a>如是，即能趣證佛一切智。」</p><a 
name="0431a01" id="0431a01"></a><p style="text-indent: 0em; margin-left: 0em"><span class="linehead"></span>光明開華天子言：「諸菩薩！如日舒光能破諸<a 
name="0431a02" id="0431a02"></a>闇，一切色像而得顯現。菩薩摩訶薩亦復如<a 
name="0431a03" id="0431a03"></a>是，具智慧光舒妙法炬，普照眾生令除癡闇，<a 
name="0431a04" id="0431a04"></a>皆悉明徹。慧光顯現，無諸闇瞑，而不復為愚<a 
name="0431a05" id="0431a05"></a>盲所覆，常履光明道。是故，菩薩引示一切失<a 
name="0431a06" id="0431a06"></a>道眾生令行正道，即能趣證佛一切智。」</p><a 
name="0431a07" id="0431a07"></a><p style="text-indent: 0em; margin-left: 0em"><span class="linehead"></span>曼陀羅華香天子言：「諸菩薩！曼陀羅華妙香<a 
name="0431a08" id="0431a08"></a>遠聞滿百由旬。菩薩摩訶薩具戒、定、慧亦復<a 
name="0431a09" id="0431a09"></a>如是，戒香、定香、慧香遍於世間，普聞一切。若<a 
name="0431a10" id="0431a10"></a>諸眾生聞是香者，一切煩惱皆悉銷除。是菩<a 
name="0431a11" id="0431a11"></a>薩摩訶薩具足如是法功德香，即能趣證佛<a 
name="0431a12" id="0431a12"></a>一切智。」</p><a 
name="0431a13" id="0431a13"></a><p style="text-indent: 0em; margin-left: 0em"><span class="linehead"></span>精進法行天子言：「若諸菩薩暫時懈退，即不<a 
name="0431a14" id="0431a14"></a>能修進勝行、得佛菩提果。若精進心，不計劫<a 
name="0431a15" id="0431a15"></a>數長時勇猛，種諸善根心無厭足，常行八種<a 
name="0431a16" id="0431a16"></a>助道之法。何等為八？一者、勸助勝行相應之<a 
name="0431a17" id="0431a17"></a>法；二者、常修四無量行慈悲喜捨之法；三者、<a 
name="0431a18" id="0431a18"></a>修習五種智通智慧之法；四者、常行四攝之<a 
name="0431a19" id="0431a19"></a>法——謂布施、愛語、利行、同事；五者、於三解脫門<a 
name="0431a20" id="0431a20"></a>忍法具足；六者、廣為他人宣說妙法；七者、發<a 
name="0431a21" id="0431a21"></a>起無上大菩提心；八者、作善方便迴向一切<a 
name="0431a22" id="0431a22"></a>攝諸正法。菩薩行此八法，即能趣證佛一切<a 
name="0431a23" id="0431a23"></a>智。」</p><a 
name="0431a24" id="0431a24"></a><p style="text-indent: 0em; margin-left: 0em"><span class="linehead"></span>爾時，妙吉祥菩薩摩訶薩告諸菩薩及天眾<a 
name="0431a25" id="0431a25"></a>言：「諸菩薩摩訶薩！當於諸法離諸分別即證<a 
name="0431a26" id="0431a26"></a>佛智。云何離分別？謂不分別三界，不分別諸<a 
name="0431a27" id="0431a27"></a>見，不分別是內、是外，不分別是聲聞地、是緣<a 
name="0431a28" id="0431a28"></a>覺地、是愚異生地，亦不分別是輪迴、是煩惱，<a 
name="0431a29" id="0431a29"></a>是能觀、是所觀，是因、是果，是境界、非境界，是<a 
name="0431b01" id="0431b01"></a>增、是減，是我見、是我所見，是慳貪、是布施，是<a 
name="0431b02" id="0431b02"></a>毀戒、是持戒，是瞋恚、是忍辱，是懈怠、是精進，<a 
name="0431b03" id="0431b03"></a>是散亂、是禪定，是愚癡、是智慧，亦不分別是<a 
name="0431b04" id="0431b04"></a>善根能生諸善法、是不善根能生諸不善法，<a 
name="0431b05" id="0431b05"></a>不分別是世間法、是出世間法，住平等法，不<a 
name="0431b06" id="0431b06"></a>分別是有為、是無為，不分別是有著心、是無<a 
name="0431b07" id="0431b07"></a>著心，不分別是有漏、是無漏。諸菩薩當知：是<a 
name="0431b08" id="0431b08"></a>法無所分別，住平等相應，即能趣證佛一切<a 
name="0431b09" id="0431b09"></a>智。</p><a 
name="0431b10" id="0431b10"></a><p style="text-indent: 0em; margin-left: 0em"><span class="linehead"></span>「復次，諸菩薩摩訶薩！諸佛阿耨多羅三藐三<a 
name="0431b11" id="0431b11"></a>菩提本不可得。何以故？非心所緣、非智所知，<a 
name="0431b12" id="0431b12"></a>唯佛而證。與佛等者，一切智亦等。於一切智<a 
name="0431b13" id="0431b13"></a>觀無所有；無所有故，是故於一切智無所著。<a 
name="0431b14" id="0431b14"></a>非色取，受、想、行、識皆不可取，是名一切智。無<a 
name="0431b15" id="0431b15"></a>法相亦無非法相，是名一切智。無檀波羅蜜<a 
name="0431b16" id="0431b16"></a>可證、尸羅波羅蜜可證、羼提波羅蜜可證、毘<a 
name="0431b17" id="0431b17"></a>離耶波羅蜜可證、禪波羅蜜可證，般若波羅<a 
name="0431b18" id="0431b18"></a>蜜亦不可證。所以者何？以諸法無所得。是故，<a 
name="0431b19" id="0431b19"></a>一切智亦無所得。</p><a 
name="0431b20" id="0431b20"></a><p style="text-indent: 0em; margin-left: 0em"><span class="linehead"></span>「復次，諸菩薩！一切智非三世可得——過去不可<a 
name="0431b21" id="0431b21"></a>得、現在不可得、未來亦不可得。不著三世<a 
name="0431b22" id="0431b22"></a>故，非眼識所觀，非耳、鼻、舌、身、意識所觀。何以<a 
name="0431b23" id="0431b23"></a>故？離諸境界故。</p><p style="text-indent: 0em; margin-left: 0em"><span class="linehead"></span>「諸菩薩摩訶薩！成就一切智<a 
name="0431b24" id="0431b24"></a>者當如是住。所以者何？一切法亦如是住。諸<a 
name="0431b25" id="0431b25"></a>法平等，一切智亦平等，乃至諸佛法、凡夫法皆<a 
name="0431b26" id="0431b26"></a>悉平等。如是，一切法平等，是名一切智。菩薩<a 
name="0431b27" id="0431b27"></a>摩訶薩當如是住，應如是學。譬如四大，自性<a 
name="0431b28" id="0431b28"></a>皆無，本自有性亦不可得。何以故？自性空故。<a 
name="0431b29" id="0431b29"></a>世間諸善、不善法，自性空故，亦不可得。何以<a 
name="0431c01" id="0431c01"></a>故？非分別故。分別既空，是真實義。」</p><p style="text-indent: 0em; margin-left: 0em"><span class="linehead"></span>爾時，妙<a 
name="0431c02" id="0431c02"></a>吉祥菩薩說是法時，會中有二千天子得無<a 
name="0431c03" id="0431c03"></a>生法忍，萬二千天子發阿耨多羅三藐三菩<a 
name="0431c04" id="0431c04"></a>提心。</p><a 
name="0431c05" id="0431c05"></a><p><span class="juanname">佛說未曾有正法經卷第一</span></p>
<hr>【經文資訊】大正藏第 15 冊 No. 0628 佛說未曾有正法經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安、廖予慈大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb082.html?index=T15n0628" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T15n0628_001 by HTTrack Website Copier/3.x [XR&CO'2014], Tue, 07 Jun 2016 06:47:44 GMT -->
</html>
