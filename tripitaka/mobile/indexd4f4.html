<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J35nB342_003 by HTTrack Website Copier/3.x [XR&CO'2014], Tue, 07 Jun 2016 07:13:21 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1754905093&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ35nB342&amp;utmp=%2Fmobile%2Findex.php%3Findex%3DJ35nB342_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexf9bd.html?index=J35nB342_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第35冊<br/>No.B342 華嚴聖可禪師語錄 (5卷)<br/>【清 德玉說　光佛等編】<br/>第 3 卷</p>
	<a href="index97b0.html?index=J35nB342_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J35">
<div class="root" id="B342" sutra_name="華嚴聖可禪師語錄" sutra_juan="[卷3]">　
<a 
name="0793a01" id="0793a01"></a><p><span class="juanname">華巖聖可禪師語錄卷三</span></p><a 
name="0793a02" id="0793a02"></a><p style="margin-left: 4em"><span class="byline">門人光佛等編</span></p><a 
name="0793a03" id="0793a03"></a><p style="margin-left: 2em"><span class="headname">晚參</span></p><a 
name="0793a04" id="0793a04"></a><p style="text-indent: 0em; margin-left: 0em"><span class="linehead"></span>除夕晚參北禪賢禪師烹露地白牛林野奇法叔煮<a 
name="0793a05" id="0793a05"></a>透海烏雞二老為人可謂豐且美矣但叢林中不可<a 
name="0793a06" id="0793a06"></a>損傷物命賣弄腥羶遭人檢點幸而華巖者裏也無<a 
name="0793a07" id="0793a07"></a>白牛烹也無烏雞煮但只隨緣消舊業任運著衣裳<a 
name="0793a08" id="0793a08"></a>逢茶飲茶遇飯喫飯只此分歲且道與他二老是同<a 
name="0793a09" id="0793a09"></a>是別萬國醉心嘗大鼎相逢攜手蹈高臺。</p><a 
name="0793a10" id="0793a10"></a><p style="text-indent: 0em; margin-left: 0em"><span class="linehead"></span>晚參心隨萬境轉轉處實能幽隨流認得性無喜亦<a 
name="0793a11" id="0793a11"></a>無憂河下篩鑼擂鼓寺前犬吠驢鳴客船上打寬神<a 
name="0793a12" id="0793a12"></a>廟中唱戲字冰塗山燈籠露柱俱皆是境心如何隨<a 
name="0793a13" id="0793a13"></a>境如何轉性如何認時有僧云謝茶師云鞏縣僧不<a 
name="0793a14" id="0793a14"></a>語師云認得底許你無憂認不得底莫道無憂好。</p><a 
name="0793a15" id="0793a15"></a><p style="text-indent: 0em; margin-left: 0em"><span class="linehead"></span>晚參舉慈明參汾陽陽揣其志必詬罵明一日請益<a 
name="0793a16" id="0793a16"></a>汾陽以杖逐之明擬申救汾陽以手掩明口明大悟<a 
name="0793a17" id="0793a17"></a>云今日始知臨濟道出常情師云華岩習氣不除敢<a 
name="0793a18" id="0793a18"></a>私淑古人爾等若向老僧上堂小參入室考工晚參<a 
name="0793a19" id="0793a19"></a>時識得此人只具一隻眼若要雙眼圓明須是向老<a 
name="0793a20" id="0793a20"></a>僧痛打痛罵時識取若也飲氣吞聲又非丈夫覿體<a 
name="0793a21" id="0793a21"></a>承當難為湊泊畢竟如何見義不為非勇士臨危不<a 
name="0793a22" id="0793a22"></a>變始驚群。</p><a 
name="0793a23" id="0793a23"></a><p style="text-indent: 0em; margin-left: 0em"><span class="linehead"></span>晚參舉香嚴道此事如人上樹手不攀枝足不蹋枝<a 
name="0793a24" id="0793a24"></a>口啣樹枝有問祖師西來意不答違問答則失命答<a 
name="0793a25" id="0793a25"></a>底是不答底是眾無語師乃云當時香嚴恁麼問時<a 
name="0793a26" id="0793a26"></a>會中有箇虎頭上座出來道樹上即不問即今未上<a 
name="0793a27" id="0793a27"></a>樹請和尚道香嚴呵呵大笑後雪竇舉云樹上道則<a 
name="0793a28" id="0793a28"></a>易樹下道則難老僧上樹去也致將一問來香嚴他<a 
name="0793a29" id="0793a29"></a>參活句不參死句等閒立箇問端只是險絕無比虎<a 
name="0793a30" id="0793a30"></a>頭雪竇二俱作家一箇上樹了下不得一箇下樹了<a 
name="0793b01" id="0793b01"></a>上不得所以望影猶難要見香嚴亦未可在今日華<a 
name="0793b02" id="0793b02"></a>岩與諸人別恣一路要與香嚴同一鼻孔出氣遂吐<a 
name="0793b03" id="0793b03"></a>舌云會麼殊不知人人口內啣一樹枝放之不下拈<a 
name="0793b04" id="0793b04"></a>之不起吞之不得吐之不得日用動靜開口閉口穿<a 
name="0793b05" id="0793b05"></a>衣喫飯行住坐臥皆是喪身失命處只因不覺所以<a 
name="0793b06" id="0793b06"></a>命根不斷耳還見香嚴為人處也無款乃一聲船子<a 
name="0793b07" id="0793b07"></a>曲善歌漁父和難齊復頌云香嚴用活句捨身命為<a 
name="0793b08" id="0793b08"></a>人虎頭與雪竇樹枝未黏唇。</p><a 
name="0793b09" id="0793b09"></a><p style="text-indent: 0em; margin-left: 0em"><span class="linehead"></span>晚參舉楊岐依石霜總院事甚久一日霜出雨忽作<a 
name="0793b10" id="0793b10"></a>岐偵之小徑既見著語云捉得賊了也又云好面孔<a 
name="0793b11" id="0793b11"></a>遂搊住云者老漢須與我說不說打你去著云贓物<a 
name="0793b12" id="0793b12"></a>現在又云有理難伸霜云監寺知是般事便休著云<a 
name="0793b13" id="0793b13"></a>詣實通供又云將錯就錯語未卒岐大悟著云敗闕<a 
name="0793b14" id="0793b14"></a>不少又云學圃驚雷即禮拜於泥途著云有先鋒無<a 
name="0793b15" id="0793b15"></a>殿後又云詐敗佯輸問曰狹路相逢時如何霜云你<a 
name="0793b16" id="0793b16"></a>且躲避我要去那裏去著云熟處難忘又云一身都<a 
name="0793b17" id="0793b17"></a>是膽岐歸次日具威儀詣方丈禮謝著云轉見不堪<a 
name="0793b18" id="0793b18"></a>又云前箭猶輕後箭深霜呵云未在著云蓋覆著又<a 
name="0793b19" id="0793b19"></a>云賊是小人智過君子復召大眾云會麼德玉未見<a 
name="0793b20" id="0793b20"></a>先師時聞先師飲酒食肉疑終不決及見先師先師<a 
name="0793b21" id="0793b21"></a>云老僧以酒肉為隱令人信不若令人疑玉於言下<a 
name="0793b22" id="0793b22"></a>如日銷冰玉閱諸錄見楊岐輔石霜為監寺時明多<a 
name="0793b23" id="0793b23"></a>山行岐偵之小徑既見問道言下大悟玉猶怪你且<a 
name="0793b24" id="0793b24"></a>躲避我要去那裏去之語大率是德玉無量劫來情<a 
name="0793b25" id="0793b25"></a>見未獲乾淨故爾猶怪溈山道絲毫情見未盡便是<a 
name="0793b26" id="0793b26"></a>生死根本情見盡處當究其盡之所以如人長在家<a 
name="0793b27" id="0793b27"></a>愁甚麼家中事不辦若人長在家則婬房酒肆肉案<a 
name="0793b28" id="0793b28"></a>歌樓咸為發覆況至人全體無欠無餘如金剛王寶<a 
name="0793b29" id="0793b29"></a>劍嬰其鋒者失命如塗毒鼓遠聞者死況其邇乎而<a 
name="0793b30" id="0793b30"></a>今季代禪流不肯苦心諦觀古人作用深思古人言<a 
name="0793c01" id="0793c01"></a>句只貴現成平實明白便了也疑此行者寡舉此語<a 
name="0793c02" id="0793c02"></a>者希先師怕見人耶何以酒肉為隱明多山行禪者<a 
name="0793c03" id="0793c03"></a>問道多失所在亦似怕人見一般岐既見求說霜云<a 
name="0793c04" id="0793c04"></a>知是般事便休語未卒岐大悟節節淆訛又問又答<a 
name="0793c05" id="0793c05"></a>你且躲避我要去那裏去更是難會二老行言第一<a 
name="0793c06" id="0793c06"></a>不得作佛法商量若作佛法商量入地獄如箭。</p><a 
name="0793c07" id="0793c07"></a><p style="text-indent: 0em; margin-left: 0em"><span class="linehead"></span>晚參佛法不離四威儀非言過便了必行言始得遂<a 
name="0793c08" id="0793c08"></a>起身遶几案一匝云豈不是行立地云豈不是住復<a 
name="0793c09" id="0793c09"></a>座云豈不是坐垂頭于几案云豈不是臥時一僧云<a 
name="0793c10" id="0793c10"></a>漏逗不少師云老僧用得四威儀汝等被四威儀用<a 
name="0793c11" id="0793c11"></a>所以趙州道老僧使得十二時汝等諸人被十二時<a 
name="0793c12" id="0793c12"></a>使汝等要使得十二時須是向四威儀中體取要用<a 
name="0793c13" id="0793c13"></a>四威儀須十二時中莫教有一彈指頃空過還見趙<a 
name="0793c14" id="0793c14"></a>州麼乃拍左膝云只者是還見華岩麼拍右膝云只<a 
name="0793c15" id="0793c15"></a>者是乾峰云舉一不得舉二錯過一著落在第二師<a 
name="0793c16" id="0793c16"></a>顧眾云且道一作麼生舉時有僧云問取無言童子<a 
name="0793c17" id="0793c17"></a>始得師云乾峰大似冰凌上行劍刃上走小膽太過<a 
name="0793c18" id="0793c18"></a>華岩則不然舉一一任舉二蹉過一著落七落八且<a 
name="0793c19" id="0793c19"></a>道如何是二空劫<span class="corr" title='[巳&gt;已]'>已</span>前母未生時死了燒了豈不是<a 
name="0793c20" id="0793c20"></a>二乃至折旋俯仰舉足下足行住坐臥豈不是二華<a 
name="0793c21" id="0793c21"></a>岩具甚手眼敢與古人翻案一有多種二無兩般。</p><a 
name="0793c22" id="0793c22"></a><p style="text-indent: 0em; margin-left: 0em"><span class="linehead"></span>結制前夕晚參師召大眾云盡十方世界都盧是一<a 
name="0793c23" id="0793c23"></a>箇禪堂結則普天匝地結在山結山在水結水在草<a 
name="0793c24" id="0793c24"></a>結草在木結木不獨在華巖也在水單者水單上結<a 
name="0793c25" id="0793c25"></a>在火單者火單上結在廚廚結在庫庫結在旦過旦<a 
name="0793c26" id="0793c26"></a>過結在諸寮諸寮結在方丈方丈結不獨在禪堂也<a 
name="0793c27" id="0793c27"></a>者些說話且置只如大殿門口化錢爐作麼生結良<a 
name="0793c28" id="0793c28"></a>久云生鐵鑄就。</p><a 
name="0793c29" id="0793c29"></a><p style="text-indent: 0em; margin-left: 0em"><span class="linehead"></span>晚參舉雪峰云望州亭與汝相見了也烏石嶺與汝<a 
name="0793c30" id="0793c30"></a>相見了也法堂前與汝相見了也保福問鵝湖孚法<a 
name="0794a01" id="0794a01"></a>堂前即不問作麼生是望州亭烏石嶺相見處鵝湖<a 
name="0794a02" id="0794a02"></a>驟步歸方丈保福入僧堂師云有的道明露秋光暗<a 
name="0794a03" id="0794a03"></a>含春色有的道官不容鍼私通車馬有的道者一夥<a 
name="0794a04" id="0794a04"></a>販私鹽漢有甚憑據老僧者裏總不與麼二郎關與<a 
name="0794a05" id="0794a05"></a>汝相見了也佛圖關與汝相見了也法堂前與汝相<a 
name="0794a06" id="0794a06"></a>見了也二時喫粥喫飯與汝相見了也遠也見近也<a 
name="0794a07" id="0794a07"></a>見朝也見暮也見且道見箇甚麼驀以拂子擊几案<a 
name="0794a08" id="0794a08"></a>云無諱處。</p><a 
name="0794a09" id="0794a09"></a><p style="text-indent: 0em; margin-left: 0em"><span class="linehead"></span>晚參蕭繼衢請雲峨開示峨拍禪床三下云會麼衢<a 
name="0794a10" id="0794a10"></a>云不會峨云你若不會我與你下箇註腳遂遶禪床<a 
name="0794a11" id="0794a11"></a>一匝衢云某甲亦隨和尚步步走峨云師子咬人韓<a 
name="0794a12" id="0794a12"></a>盧逐塊師云雲峨法兄恁麼機用全備煞活齊彰照<a 
name="0794a13" id="0794a13"></a>用同時人境俱奪即不無要得入理深談落草開示<a 
name="0794a14" id="0794a14"></a>大遠在華岩則不然設使繼衢請華岩開示華岩亦<a 
name="0794a15" id="0794a15"></a>拍禪床三下云會麼衢若云不會華岩亦與他下箇<a 
name="0794a16" id="0794a16"></a>註腳便放身臥何以如此不惟截斷繼衢腳跟更要<a 
name="0794a17" id="0794a17"></a>免他韓盧逐塊。</p><a 
name="0794a18" id="0794a18"></a><p style="text-indent: 0em; margin-left: 0em"><span class="linehead"></span>晚參僧問汾陽罷參意旨如何師云意謂沒箇薦得<a 
name="0794a19" id="0794a19"></a>的人進云華岩夜參意旨如何師云古今無二道進<a 
name="0794a20" id="0794a20"></a>云就中莫不有大士麼師云不是全無只是希有乃<a 
name="0794a21" id="0794a21"></a>舉婆子燒菴話畢云者僧道枯木倚寒岩三冬無煖<a 
name="0794a22" id="0794a22"></a>氣是有過是無過若云有過在甚處若云無婆子何<a 
name="0794a23" id="0794a23"></a>故恁麼以老僧看來者僧答話明如日月潔似冰霜<a 
name="0794a24" id="0794a24"></a>可謂有本矣云何猶不稱婆子意而逐出燒卻菴還<a 
name="0794a25" id="0794a25"></a>委悉麼研卻月中桂青光轉更多。</p><a 
name="0794a26" id="0794a26"></a><p style="text-indent: 0em; margin-left: 0em"><span class="linehead"></span>因鋒煙相逼晚參父母未生前原來有箇甚麼本自<a 
name="0794a27" id="0794a27"></a>天下太平民豐物阜只為有生之後有此身便有六<a 
name="0794a28" id="0794a28"></a>根六塵六識千頭萬緒從此始矣致令眼隨色變耳<a 
name="0794a29" id="0794a29"></a>逐聲遷六處紛紜惑亂心君不能自主要得六處寧<a 
name="0794a30" id="0794a30"></a>謐一心不亂除非是將內六根外六塵中六識一齊<a 
name="0794b01" id="0794b01"></a>放捨捨亦復捨一總付之于不可逃之定業則父母<a 
name="0794b02" id="0794b02"></a>未生前話頭迥然突露不安而自安也脫或不然身<a 
name="0794b03" id="0794b03"></a>在安樂之地心在憂虞之鄉將父母未生前話頭拋<a 
name="0794b04" id="0794b04"></a>在無事甲裏任他塞壑填溝著甚死急咦只恐荊棘<a 
name="0794b05" id="0794b05"></a>林中下腳易月明簾外轉身難也莫怪老僧不與你<a 
name="0794b06" id="0794b06"></a>們說破。</p><a 
name="0794b07" id="0794b07"></a><p style="text-indent: 0em; margin-left: 0em"><span class="linehead"></span>晚參僧舉僧問虎丘九旬禁足此意如何虎云理長<a 
name="0794b08" id="0794b08"></a>則就是何道理師云喚什麼作道理進云僧云只如<a 
name="0794b09" id="0794b09"></a>六根不具底還禁得也無虎云穿過鼻孔意在於何<a 
name="0794b10" id="0794b10"></a>師云按牛頭喫草進云僧云今日學人小出大遇也<a 
name="0794b11" id="0794b11"></a>虎云降將不斬是賞是罰師云我王庫內無如是刀<a 
name="0794b12" id="0794b12"></a>進云僧云恁麼則和尚放某甲逐便虎云停囚長智<a 
name="0794b13" id="0794b13"></a>是肯不肯師云說甚停囚長智正是因事長智師復<a 
name="0794b14" id="0794b14"></a>云老僧不恁麼爾從頭問來僧便問九旬禁足此意<a 
name="0794b15" id="0794b15"></a>如何師云逼蛇化龍僧云六根不具底還禁得也無<a 
name="0794b16" id="0794b16"></a>師云甕中不曾走卻鱉僧云今日學人小出大遇也<a 
name="0794b17" id="0794b17"></a>師云一任<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳僧云恁麼則和尚放某甲逐便師云<a 
name="0794b18" id="0794b18"></a>貓兒尾上繫研槌僧作禮師云且道與虎丘是同是<a 
name="0794b19" id="0794b19"></a>別僧云恩大難酬師云再與頌出嚴霜苦雪去還來<a 
name="0794b20" id="0794b20"></a>片片飛花點石臺分付菴童忙掃卻莫教詩客又囊<a 
name="0794b21" id="0794b21"></a>歸。</p><a 
name="0794b22" id="0794b22"></a><p style="margin-left: 2em"><span class="headname">機緣</span></p><a 
name="0794b23" id="0794b23"></a><p style="text-indent: 0em; margin-left: 0em"><span class="linehead"></span>師參蒙山曉元大師元問聞你曾業儒是否師云不<a 
name="0794b24" id="0794b24"></a>甚通元云吾無隱乎爾無隱箇甚麼師說道理元不<a 
name="0794b25" id="0794b25"></a>肯師力參日久元問無隱箇甚麼師仍無對元乃喚<a 
name="0794b26" id="0794b26"></a>師師應諾元便歸方丈師隨入問云喚德玉作甚麼<a 
name="0794b27" id="0794b27"></a>元云攢火師便攢火元便出師於斯知有乃呈偈云<a 
name="0794b28" id="0794b28"></a>蒙垂無隱塵寰皆遍庖丁解牛赤心片片數日茫茫<a 
name="0794b29" id="0794b29"></a>絲毫不薦急處一提卻較一線恩不同期貧心時獻<a 
name="0794b30" id="0794b30"></a>元改末句云金須百鍊。</p><a 
name="0794c01" id="0794c01"></a><p style="text-indent: 0em; margin-left: 0em"><span class="linehead"></span>師參大隨問百丈耳聾利害在甚處隨云即今汝聾<a 
name="0794c02" id="0794c02"></a>麼師作聽勢隨云何不喝師云不敢草草隨以火箸<a 
name="0794c03" id="0794c03"></a>打火爐云是非爾所知也師便拜隨云見甚麼師又<a 
name="0794c04" id="0794c04"></a>拜云放過即不可便出隨追至門把住云道道師提<a 
name="0794c05" id="0794c05"></a>起坐具向空中劃兩劃隨云且莫搖鈴子便推出。</p><a 
name="0794c06" id="0794c06"></a><p style="text-indent: 0em; margin-left: 0em"><span class="linehead"></span>師復參曉元於極樂進門便問登山涉水程途事覿<a 
name="0794c07" id="0794c07"></a>面相呈時若何元云且緩緩師云與麼則同歸少室<a 
name="0794c08" id="0794c08"></a>也元云猶隔山在師提起坐具云者箇隔幾許元云<a 
name="0794c09" id="0794c09"></a>三日不相見師云是何言歟禮拜便出。</p><a 
name="0794c10" id="0794c10"></a><p style="text-indent: 0em; margin-left: 0em"><span class="linehead"></span>師參草堂離指和尚在簷下坐問師甚處來師云梓<a 
name="0794c11" id="0794c11"></a>童離云梓童向你道甚麼師云自在廊幕下離云恁<a 
name="0794c12" id="0794c12"></a>麼不曾從梓童來師拂袖入堂。</p><a 
name="0794c13" id="0794c13"></a><p style="text-indent: 0em; margin-left: 0em"><span class="linehead"></span>師到梁山問雙桂和尚草蹊脫卻雙桂缽袋高閣金<a 
name="0794c14" id="0794c14"></a>城覿面相呈請師荅話桂作聽勢師云謝師荅話桂<a 
name="0794c15" id="0794c15"></a>云你道我答你是甚麼話師便拜桂顧傍椅子云坐<a 
name="0794c16" id="0794c16"></a>師又拜云不可放過桂呵呵大笑。</p><a 
name="0794c17" id="0794c17"></a><p style="text-indent: 0em; margin-left: 0em"><span class="linehead"></span>一日雙桂問師如何是活句師豎起拳如何是死句<a 
name="0794c18" id="0794c18"></a>師展開掌如何是不死不活句師撒手便行桂乃證<a 
name="0794c19" id="0794c19"></a>之以偈云捏拳展掌露家私撒手逍遙一並齊橫骨<a 
name="0794c20" id="0794c20"></a>暗抽容易得舌頭明墮少人知。</p><a 
name="0794c21" id="0794c21"></a><p style="text-indent: 0em; margin-left: 0em"><span class="linehead"></span>師到二祖問雪臂和尚大通智勝佛十劫坐道場因<a 
name="0794c22" id="0794c22"></a>甚佛法不現前不得成佛道臂云天無四壁師云恁<a 
name="0794c23" id="0794c23"></a>麼則偪塞虛空去也臂云你即今在甚麼處師拂袖<a 
name="0794c24" id="0794c24"></a>便出臂喚師師應諾臂云有茶把一鍾來師便轉身<a 
name="0794c25" id="0794c25"></a>禮一拜而出。</p><a 
name="0794c26" id="0794c26"></a><p style="text-indent: 0em; margin-left: 0em"><span class="linehead"></span>師至汴鄢乾明茶次武鄉令鵬溟梁居士問舉一不<a 
name="0794c27" id="0794c27"></a>得舉二錯過一著落在第二且道一作麼生舉師以<a 
name="0794c28" id="0794c28"></a>茶奉士士云師所賜理合當飲舉鍾便飲師云刺腦<a 
name="0794c29" id="0794c29"></a>入膠盆矣士云應皆作禮師云也不消得。</p><a 
name="0794c30" id="0794c30"></a><p style="text-indent: 0em; margin-left: 0em"><span class="linehead"></span>師同連江令顯允梁居士坐論狗子無佛性話師云<a 
name="0795a01" id="0795a01"></a>且道你狗子即今何在士云只在者裏師云者畜生<a 
name="0795a02" id="0795a02"></a>士擬議師示以頌云趙州狗子無佛性朝朝只在門<a 
name="0795a03" id="0795a03"></a>前困忽然遇箇賊人來一口斷卻渠性命。</p><a 
name="0795a04" id="0795a04"></a><p style="text-indent: 0em; margin-left: 0em"><span class="linehead"></span>師至古鄭國同趙生員看燈圖趙云德山棒臨濟喝<a 
name="0795a05" id="0795a05"></a>莫便就是他麼師顧傍僧傍僧云趙相公好熟公案<a 
name="0795a06" id="0795a06"></a>師云熟也熟只不知落處趙云特來領教師向趙背<a 
name="0795a07" id="0795a07"></a>上撫一掌云會麼趙擬議師笑云果然不知落處。</p><a 
name="0795a08" id="0795a08"></a><p style="text-indent: 0em; margin-left: 0em"><span class="linehead"></span>師冬乾明同石華顯允鵬溟茶次允以果子奉師師<a 
name="0795a09" id="0795a09"></a>云飽也華云一口吸盡西江水鵬云師從北來當道<a 
name="0795a10" id="0795a10"></a>一口吞卻五臺山師取箸放一隻在華前放一隻在<a 
name="0795a11" id="0795a11"></a>鵬前云吸西江底吞五臺底請試吞者箇看二俱無<a 
name="0795a12" id="0795a12"></a>語師乃收卻云原來是古廟石師子。</p><a 
name="0795a13" id="0795a13"></a><p style="text-indent: 0em; margin-left: 0em"><span class="linehead"></span>衣水道人舉斗山問國符座主德輶如毛因甚民鮮<a 
name="0795a14" id="0795a14"></a>克舉之符云霸王力能扛鼎不能自舉其身衣水又<a 
name="0795a15" id="0795a15"></a>問出冶冶云盡在裏許又問師師云放下著衣云前<a 
name="0795a16" id="0795a16"></a>兩人何若師云符座主奴也斗山未具擇法眼當時<a 
name="0795a17" id="0795a17"></a>待符恁麼道何不與一拶既力能扛鼎因甚不能自<a 
name="0795a18" id="0795a18"></a>舉其身符未必又將白文作註解也出冶自了未得<a 
name="0795a19" id="0795a19"></a>一箇沒量漢被一莖毛蓋卻衣云舉尚不可放下箇<a 
name="0795a20" id="0795a20"></a>什麼師云蒼天蒼天你道舉不可得你每日間穿衣<a 
name="0795a21" id="0795a21"></a>喫飯底&#x807B;殊不知百姓日用而不知故君子之道鮮<a 
name="0795a22" id="0795a22"></a>矣衣云鵝王擇乳素非鴨類。</p><a 
name="0795a23" id="0795a23"></a><p style="text-indent: 0em; margin-left: 0em"><span class="linehead"></span>師問僧油盡燈滅時如何僧云遍界不曾藏師云從<a 
name="0795a24" id="0795a24"></a>來疑著者漢僧云和尚爭見得師云昨夜三更月到<a 
name="0795a25" id="0795a25"></a>窗一僧云偪塞虛空師云只道得一半僧云那一半<a 
name="0795a26" id="0795a26"></a>請和尚道師云看腳下。</p><a 
name="0795a27" id="0795a27"></a><p style="text-indent: 0em; margin-left: 0em"><span class="linehead"></span>僧問三界唯心萬法唯識劫火洞然大千俱壞未審<a 
name="0795a28" id="0795a28"></a>心識何依師咳嗽一聲僧擬議師云會麼僧云不會<a 
name="0795a29" id="0795a29"></a>師云喫鹹瓜子多了。</p><a 
name="0795a30" id="0795a30"></a><p style="text-indent: 0em; margin-left: 0em"><span class="linehead"></span>衣水道人舉僧問雲峨和尚大通智勝佛十劫坐道<a 
name="0795b01" id="0795b01"></a>場因甚佛法不現前不得成佛道峨云溝壑易填人<a 
name="0795b02" id="0795b02"></a>心難滿問師何如師云此乃明白恰好死語也衣便<a 
name="0795b03" id="0795b03"></a>問既是十劫坐道場因何不成佛道師云疑殺古今<a 
name="0795b04" id="0795b04"></a>人衣猶讋應師示以頌云端妍嬌面露些些因甚還<a 
name="0795b05" id="0795b05"></a>將衫袖遮疑殺古今人莫數半思半憾滿天涯。</p><a 
name="0795b06" id="0795b06"></a><p style="text-indent: 0em; margin-left: 0em"><span class="linehead"></span>鵬溟問僧問趙州萬法歸一一歸何處此意如何師<a 
name="0795b07" id="0795b07"></a>云鐵壁鐵壁又云州云我在青州作一領布衫重七<a 
name="0795b08" id="0795b08"></a>斤又何如師云銀山銀山即頌云問頭如鐵壁荅話<a 
name="0795b09" id="0795b09"></a>似銀山堪嗟未悟者千難與萬難。</p><a 
name="0795b10" id="0795b10"></a><p style="text-indent: 0em; margin-left: 0em"><span class="linehead"></span>師同一僧論女子入定機緣一僧近前云大家受用<a 
name="0795b11" id="0795b11"></a>師拂袖轉身云吾為汝向紫羅帳裏撒珍珠去也僧<a 
name="0795b12" id="0795b12"></a>近前以袖拂地一下師云非子不肯承當。</p><a 
name="0795b13" id="0795b13"></a><p style="text-indent: 0em; margin-left: 0em"><span class="linehead"></span>一僧向師前低首云昨那兩字承教甚是痛快師云<a 
name="0795b14" id="0795b14"></a>不敢又僧云是那兩字師以指向空中作一圓相僧<a 
name="0795b15" id="0795b15"></a>擬議師拋向一邊僧無語師云情知你認他不得。</p><a 
name="0795b16" id="0795b16"></a><p style="text-indent: 0em; margin-left: 0em"><span class="linehead"></span>師同僧看偈次僧云此兩句好師云好作轉語僧目<a 
name="0795b17" id="0795b17"></a>師師笑僧云者一笑也作得轉語師云不得忘卻。</p><a 
name="0795b18" id="0795b18"></a><p style="text-indent: 0em; margin-left: 0em"><span class="linehead"></span>師見天華華握杖相待師至華云速道速道師云與<a 
name="0795b19" id="0795b19"></a>他一頓何如華云渠無氣力師云多謝多謝華云謝<a 
name="0795b20" id="0795b20"></a>箇甚麼師乃哭兩聲華便打師接著拄杖送兩送華<a 
name="0795b21" id="0795b21"></a>擬開口師撒下拄杖便出。</p><a 
name="0795b22" id="0795b22"></a><p style="text-indent: 0em; margin-left: 0em"><span class="linehead"></span>華問師普眼因甚不見普賢師左旋一匝未竟華便<a 
name="0795b23" id="0795b23"></a>打師卓然而立華又打師復右旋一匝華默然師卓<a 
name="0795b24" id="0795b24"></a>然而立華云再旋一匝看師歸眾忽一僧不肯近前<a 
name="0795b25" id="0795b25"></a>問師普眼因甚不見普賢師云刀不自割趾不自躅<a 
name="0795b26" id="0795b26"></a>僧云一念靜中因甚見普賢乘象空中出現師云情<a 
name="0795b27" id="0795b27"></a>生智隔想變體殊僧點頭師云你只好到得者裏。</p><a 
name="0795b28" id="0795b28"></a><p style="text-indent: 0em; margin-left: 0em"><span class="linehead"></span>僧問泗州大聖因甚楊州出見師踢出一隻履云蹋<a 
name="0795b29" id="0795b29"></a>破了也。</p><a 
name="0795b30" id="0795b30"></a><p style="text-indent: 0em; margin-left: 0em"><span class="linehead"></span>一僧收茶鍾一僧問師者箇得與麼白者箇得與麼<a 
name="0795c01" id="0795c01"></a>黑師以袖一總掩卻僧無語師云妙玉本無瑕雕文<a 
name="0795c02" id="0795c02"></a>喪君德僧復無語傍僧云好聯詩師云無人和得。</p><a 
name="0795c03" id="0795c03"></a><p style="text-indent: 0em; margin-left: 0em"><span class="linehead"></span>僧隔窗問一切人皆於師處有領會何故不慈悲我<a 
name="0795c04" id="0795c04"></a>師云進門來僧佇思師云盡大地是解脫門把手牽<a 
name="0795c05" id="0795c05"></a>你行不得僧云更乞方便師云但入門來別無方便<a 
name="0795c06" id="0795c06"></a>僧便進云來也師指椅云坐僧便坐師便休。</p><a 
name="0795c07" id="0795c07"></a><p style="text-indent: 0em; margin-left: 0em"><span class="linehead"></span>師在福嚴時同數僧至桐鄉忽城門閉一僧於高石<a 
name="0795c08" id="0795c08"></a>上坐一僧云太高生彼僧云天上天下惟吾獨尊僧<a 
name="0795c09" id="0795c09"></a>云既是天上天下唯你獨尊因甚入桐鄉城不得彼<a 
name="0795c10" id="0795c10"></a>僧無語僧問師師云大象不遊兔徑僧云好與三十<a 
name="0795c11" id="0795c11"></a>棒師云謝子殷勤僧便喝師云何勞錦上鋪花。</p><a 
name="0795c12" id="0795c12"></a><p style="text-indent: 0em; margin-left: 0em"><span class="linehead"></span>師至棲賢茶次賢問師法號師云自曉賢云既是自<a 
name="0795c13" id="0795c13"></a>曉又來作麼師云若不自曉怎得相見和尚賢云腳<a 
name="0795c14" id="0795c14"></a>跟下好與三十拄杖師云謝盛設賢云恁麼則刺腦<a 
name="0795c15" id="0795c15"></a>膠盆也師云偃鼠飲河無過滿腹。</p><a 
name="0795c16" id="0795c16"></a><p style="text-indent: 0em; margin-left: 0em"><span class="linehead"></span>至金陵與一僧抬水次忽一犬過師云四面無路從<a 
name="0795c17" id="0795c17"></a>何處來僧云從家裏來師云者畜生僧云金毛師子<a 
name="0795c18" id="0795c18"></a>師云試哮吼看僧擬對師云將謂將謂元來元來僧<a 
name="0795c19" id="0795c19"></a>便喝師云賊過張弓僧擬再進語師云度扁檐來。</p><a 
name="0795c20" id="0795c20"></a><p style="text-indent: 0em; margin-left: 0em"><span class="linehead"></span>在金陵摘槐次僧問香嚴上樹話未終師云若有人<a 
name="0795c21" id="0795c21"></a>問我祖師意我斷荅他不得僧云答了也師云莫謗<a 
name="0795c22" id="0795c22"></a>他好僧云為甚不承當師以一枝槐向僧擲云接。</p><a 
name="0795c23" id="0795c23"></a><p style="text-indent: 0em; margin-left: 0em"><span class="linehead"></span>僧問如何是開門造車的道理師云去然香來僧然<a 
name="0795c24" id="0795c24"></a>香至云香即然來會即不會師指爐云插在裏許僧<a 
name="0795c25" id="0795c25"></a>便插師云不惟開門解造車而且閉門亦合轍僧點<a 
name="0795c26" id="0795c26"></a>頭作禮師云百年一夢。</p><a 
name="0795c27" id="0795c27"></a><p style="text-indent: 0em; margin-left: 0em"><span class="linehead"></span>僧送拄杖至師接僧云恭賀和尚師便打僧禮拜師<a 
name="0795c28" id="0795c28"></a>又打僧又禮拜師放下拄杖又一僧呈拄杖頌云七<a 
name="0795c29" id="0795c29"></a>尺烏藤活卓撐拄世界乾坤拈來打佛打祖衲僧箇<a 
name="0795c30" id="0795c30"></a>箇落魂殺活當機全體用令人腦破血淋淋師接得<a 
name="0796a01" id="0796a01"></a>置下不顧僧目師師拈杖便打僧禮拜師又打僧擬<a 
name="0796a02" id="0796a02"></a>議師直打出方丈。</p><a 
name="0796a03" id="0796a03"></a><p style="text-indent: 0em; margin-left: 0em"><span class="linehead"></span>師問僧吾得天龍一指頭禪一生受用不盡是那一<a 
name="0796a04" id="0796a04"></a>指僧云是和尚道著師云你也道看僧云不離當處<a 
name="0796a05" id="0796a05"></a>常湛然師云此是永嘉的你的&#x807B;僧云學人無語師<a 
name="0796a06" id="0796a06"></a>云情知你無語。</p><a 
name="0796a07" id="0796a07"></a><p style="text-indent: 0em; margin-left: 0em"><span class="linehead"></span>師問剖石石剖也未石云不敢造次師云何妨石以<a 
name="0796a08" id="0796a08"></a>香盒拈向一邊師云剖後如何石云血滴滴的師云<a 
name="0796a09" id="0796a09"></a>更道看石問訊退師休去。</p><a 
name="0796a10" id="0796a10"></a><p style="text-indent: 0em; margin-left: 0em"><span class="linehead"></span>師問僧我緩緩問你緩緩答僧云是師良久便問僧<a 
name="0796a11" id="0796a11"></a>你適纔道是僧云是師云鷂子過新羅。</p><a 
name="0796a12" id="0796a12"></a><p style="text-indent: 0em; margin-left: 0em"><span class="linehead"></span>僧問家家有路透長安如何是華巖路師云看腳下<a 
name="0796a13" id="0796a13"></a>僧遶一匝師云鐵蛇橫古路又作麼生僧禮拜師云<a 
name="0796a14" id="0796a14"></a>中毒了也。</p><a 
name="0796a15" id="0796a15"></a><p style="text-indent: 0em; margin-left: 0em"><span class="linehead"></span>師問三淵打七來兩日也如何淵擬對師便打淵豎<a 
name="0796a16" id="0796a16"></a>拳師復打云賊過張弓堪作甚麼淵後入方丈請益<a 
name="0796a17" id="0796a17"></a>師問云無隱箇甚麼淵仍豎拳師云休鼓風力淵作<a 
name="0796a18" id="0796a18"></a>女人拜師不肯淵舞坐具師云一處不通兩處失功<a 
name="0796a19" id="0796a19"></a>淵云請和尚代一轉語師云遍界不曾藏。</p><a 
name="0796a20" id="0796a20"></a><p style="text-indent: 0em; margin-left: 0em"><span class="linehead"></span>僧問如何是有相師豎起拂子進云如何是無相師<a 
name="0796a21" id="0796a21"></a>放下拂子進云如何是不有不無相師云退後三步<a 
name="0796a22" id="0796a22"></a>僧近前三步師云依稀似曲纔堪聽又被風吹別調<a 
name="0796a23" id="0796a23"></a>中僧擬議師云何不再進一語僧無語師云為山九<a 
name="0796a24" id="0796a24"></a>仞功虧一簣。</p><a 
name="0796a25" id="0796a25"></a><p style="text-indent: 0em; margin-left: 0em"><span class="linehead"></span>一日階下一土狗為蟻所困一僧救之師云不救傷<a 
name="0796a26" id="0796a26"></a>生救則奪食二俱失慈救即是不救即是僧云某甲<a 
name="0796a27" id="0796a27"></a>罪過師云與麼見解參禪何益僧即問師師云老僧<a 
name="0796a28" id="0796a28"></a>罪過僧佇思師便喝僧云某甲恁麼道何言不是師<a 
name="0796a29" id="0796a29"></a>云是你不是師即說偈云不悟通身口心生法法咎<a 
name="0796a30" id="0796a30"></a>鸚鵡雖會言道得不知有又一僧云土狗性命在某<a 
name="0796b01" id="0796b01"></a>甲手裏師云你做蟻猶未得師亦示偈云見境生情<a 
name="0796b02" id="0796b02"></a>法法有乖若能轉物即同如來一僧云二俱不取師<a 
name="0796b03" id="0796b03"></a>云蒼天蒼天亦偈云二俱不取蒼天蒼天徐六擔板<a 
name="0796b04" id="0796b04"></a>只見一邊一僧云救師云不救失慈救亦失慈乘言<a 
name="0796b05" id="0796b05"></a>者喪滯句者迷一僧云不干某甲事師云一家有事<a 
name="0796b06" id="0796b06"></a>百家憂僧云無著處師亦示偈云何哉大丈夫不肯<a 
name="0796b07" id="0796b07"></a>入荒草推過怕承頭膠盆<span class="corr" title='[巳&gt;已]'>已</span>刺腦一僧云護生須是<a 
name="0796b08" id="0796b08"></a>殺殺盡乃方休師云不是者箇道理僧云和尚又作<a 
name="0796b09" id="0796b09"></a>麼生師云護生須是殺殺盡始安居僧云某甲道了<a 
name="0796b10" id="0796b10"></a>也師云差十萬八千程在亦偈云語尚有滲漏情見<a 
name="0796b11" id="0796b11"></a>幾時虛護生須是殺殺盡始安居。</p><a 
name="0796b12" id="0796b12"></a><p style="text-indent: 0em; margin-left: 0em"><span class="linehead"></span>師一日問眾云善侍者置瓦子於石上真點胸無語<a 
name="0796b13" id="0796b13"></a>作麼代他下得一轉語免善侍者癡禪之誚一僧以<a 
name="0796b14" id="0796b14"></a>扇子拈向一邊師云我六月問你你拈扇子我臘月<a 
name="0796b15" id="0796b15"></a>問你拈甚麼僧豎一指師云兩箇僧無語師云癡禪<a 
name="0796b16" id="0796b16"></a>癡禪又問一僧僧揲卻經師云你無看經分也僧便<a 
name="0796b17" id="0796b17"></a>展開師云救得一半也只是箇癡禪。</p><a 
name="0796b18" id="0796b18"></a><p style="text-indent: 0em; margin-left: 0em"><span class="linehead"></span>一僧呈趙州狗子頌師接得便看中有抖擻也抖擻<a 
name="0796b19" id="0796b19"></a>之句師云你試抖擻看僧以扇子向一邊扇師云好<a 
name="0796b20" id="0796b20"></a>狗子善抖擻不解咬人一僧云他年老師云你抖擻<a 
name="0796b21" id="0796b21"></a>看僧過一邊立師云好狗子善抖擻不解咬人。</p><a 
name="0796b22" id="0796b22"></a><p style="text-indent: 0em; margin-left: 0em"><span class="linehead"></span>僧問情忘心盡處如何轉身師云禮拜著僧便拜師<a 
name="0796b23" id="0796b23"></a>攔頭一蹋僧蹶起云因甚漆桶不快師便喝隨聲又<a 
name="0796b24" id="0796b24"></a>掌僧又作禮師云你既漆桶不快怎解作禮僧作舞<a 
name="0796b25" id="0796b25"></a>而出師呵呵大笑。</p><a 
name="0796b26" id="0796b26"></a><p style="text-indent: 0em; margin-left: 0em"><span class="linehead"></span>一僧深夜入方丈問未竟師便打僧擬開口師又打<a 
name="0796b27" id="0796b27"></a>僧作忍棒勢師連打呼傍僧云與我將火來就者裏<a 
name="0796b28" id="0796b28"></a>遷化僧方禮拜而去至次日早上方丈白云某甲作<a 
name="0796b29" id="0796b29"></a>蒙和尚激發大事因緣會得了也只是覓他蹤跡不<a 
name="0796b30" id="0796b30"></a>著喝一喝便出師使人喚至問云靈雲見桃花而悟<a 
name="0796c01" id="0796c01"></a>玄沙因甚不肯僧以手掩師口師笑云猶弄手腳在<a 
name="0796c02" id="0796c02"></a>僧便出師復呼僧僧應諾不回師云入膏肓了也。</p><a 
name="0796c03" id="0796c03"></a><p style="text-indent: 0em; margin-left: 0em"><span class="linehead"></span>師問一僧如何是透法身句僧遶一匝歸眾師云未<a 
name="0796c04" id="0796c04"></a>在僧復出師云北斗藏身是甚麼意旨僧豎拳師云<a 
name="0796c05" id="0796c05"></a>死了燒了又作麼生僧乃豎拳師連打兩竹篦。</p><a 
name="0796c06" id="0796c06"></a><p style="text-indent: 0em; margin-left: 0em"><span class="linehead"></span>入堂舉黃龍誨機問巖頭如何是祖師西來意頭云<a 
name="0796c07" id="0796c07"></a>你解救餈麼機云解頭云救餈去機又問玄泉泉拈<a 
name="0796c08" id="0796c08"></a>起皂角云會麼機云不會泉放下皂角作洗勢機便<a 
name="0796c09" id="0796c09"></a>作禮云原來佛法無別泉云你見甚麼道理機云某<a 
name="0796c10" id="0796c10"></a>甲問巖頭頭云你解救餈麼豈不是解粘今日和尚<a 
name="0796c11" id="0796c11"></a>拈起皂角亦是解粘所以道無別泉呵呵大笑機乃<a 
name="0796c12" id="0796c12"></a>有省師乃問眾云誨機悟處得力在救餈耶在拈皂<a 
name="0796c13" id="0796c13"></a>角耶眾下語不愜師代云更使玄泉笑轉新又云和<a 
name="0796c14" id="0796c14"></a>尚問處不在者兩頭即頌云救餈拈皂角知解亂如<a 
name="0796c15" id="0796c15"></a>麻也得資糧益一笑始歸家又云巖頭恁麼道救餈<a 
name="0796c16" id="0796c16"></a>也不差不因樵子徑爭到葛洪家玄泉拈皂角皂角<a 
name="0796c17" id="0796c17"></a>也不惡洗淨弊垢衣脫了打赤膊時有僧著語云萬<a 
name="0796c18" id="0796c18"></a>丈深潭清徹底師即以偈示之云萬丈深潭清徹底<a 
name="0796c19" id="0796c19"></a>半途而<span class="corr" title='[巳&gt;已]'>已</span>未歸家不知月落潭無影玉本無瑕亦有<a 
name="0796c20" id="0796c20"></a>瑕萬丈深潭清徹底拈來便用不須疑自家本有精<a 
name="0796c21" id="0796c21"></a>神在奮迅承當師子兒。</p><a 
name="0796c22" id="0796c22"></a><p style="text-indent: 0em; margin-left: 0em"><span class="linehead"></span>師考工看簽呼云雪林林出師豎起簽云拈起則山<a 
name="0796c23" id="0796c23"></a>河大地十法界十二類眾生三世諸佛百千法門無<a 
name="0796c24" id="0796c24"></a>量妙義盡在者裏老僧放下時你道一切在什麼處<a 
name="0796c25" id="0796c25"></a>林歸本位師歸方丈。</p><a 
name="0796c26" id="0796c26"></a><p style="text-indent: 0em; margin-left: 0em"><span class="linehead"></span>一日師同數僧商量做工夫一僧云做到前後際斷<a 
name="0796c27" id="0796c27"></a>始得師云前後際斷猶被正知見礙在一僧云既是<a 
name="0796c28" id="0796c28"></a>前後際斷有何正知見礙師云若果到此正好喫棒<a 
name="0796c29" id="0796c29"></a>如不逢人打脫所以有礙藥能去病藥亦是病藥若<a 
name="0796c30" id="0796c30"></a>耽守其病更甚僧作禮師攔頭一蹋僧起拂袖便打<a 
name="0797a01" id="0797a01"></a>師云未信你在。</p><a 
name="0797a02" id="0797a02"></a><p style="text-indent: 0em; margin-left: 0em"><span class="linehead"></span>師問一僧甚處來僧云城中來師云見甚奇特事僧<a 
name="0797a03" id="0797a03"></a>云無師云恁麼則空走也僧云見纔舖面師云又道<a 
name="0797a04" id="0797a04"></a>無又問一僧見甚奇特事僧云無師云恁麼則空走<a 
name="0797a05" id="0797a05"></a>也僧云若不空走則有也師笑云也只道得一半。</p><a 
name="0797a06" id="0797a06"></a><p style="text-indent: 0em; margin-left: 0em"><span class="linehead"></span>師問僧文殊為七佛之師因甚出女子定不得僧云<a 
name="0797a07" id="0797a07"></a>從來不借他人力師云罔明因甚卻出女子定得僧<a 
name="0797a08" id="0797a08"></a>云觸著磕著師云文殊不及罔明耶僧便拜師云弓<a 
name="0797a09" id="0797a09"></a>折箭盡也。</p><a 
name="0797a10" id="0797a10"></a><p style="text-indent: 0em; margin-left: 0em"><span class="linehead"></span>師問僧無邊剎海自他不隔於毫端因甚菴內人不<a 
name="0797a11" id="0797a11"></a>知庵外事僧云官不容鍼私通車馬師云十世古今<a 
name="0797a12" id="0797a12"></a>始終不離於當念因甚今日不知明日事僧云有水<a 
name="0797a13" id="0797a13"></a>皆含月無山不帶雲師云雪峰道底。</p><a 
name="0797a14" id="0797a14"></a><p style="text-indent: 0em; margin-left: 0em"><span class="linehead"></span>師問僧三界惟心萬法惟識死了燒了何為心識僧<a 
name="0797a15" id="0797a15"></a>豎起拳師云死了燒了阿誰豎拳僧仍豎拳師云生<a 
name="0797a16" id="0797a16"></a>鐵鑄就即不無兩片皮交閣在甚麼處僧便拜師便<a 
name="0797a17" id="0797a17"></a>打次日復以前語詰之僧仍豎拳師云昨日道過了<a 
name="0797a18" id="0797a18"></a>僧云一回拈出一回新師打云放你不過。</p><a 
name="0797a19" id="0797a19"></a><p style="text-indent: 0em; margin-left: 0em"><span class="linehead"></span>師問僧誰僧云兩眼對兩眼師云你燒作一堆灰老<a 
name="0797a20" id="0797a20"></a>僧燒作一堆灰又如何僧云遍地是黃金師云試抓<a 
name="0797a21" id="0797a21"></a>兩把呈似老僧看僧無語師便打。</p><a 
name="0797a22" id="0797a22"></a><p style="text-indent: 0em; margin-left: 0em"><span class="linehead"></span>僧入師云如何是世尊不說說僧默然師便打僧便<a 
name="0797a23" id="0797a23"></a>喝師云如何是迦葉不聞聞僧又喝師又打僧近前<a 
name="0797a24" id="0797a24"></a>把住柱杖師云我與你相打耶僧云當仁不讓師放<a 
name="0797a25" id="0797a25"></a>下柱杖便坐僧便作禮。</p><a 
name="0797a26" id="0797a26"></a><p style="text-indent: 0em; margin-left: 0em"><span class="linehead"></span>僧入師云看蹋著僧便蹋師云未入時&#x807B;僧連蹋兩<a 
name="0797a27" id="0797a27"></a>蹋師云三蹋四蹋後又作麼生僧拂袖便行師云也<a 
name="0797a28" id="0797a28"></a>是風力所轉。</p><a 
name="0797a29" id="0797a29"></a><p style="text-indent: 0em; margin-left: 0em"><span class="linehead"></span>僧入師云如何是世尊不說說僧云不說說又說箇<a 
name="0797a30" id="0797a30"></a>甚麼師云如何是迦葉不聞聞僧云不聞聞又聞箇<a 
name="0797b01" id="0797b01"></a>甚麼師便打僧便拜師直打出方丈。</p><a 
name="0797b02" id="0797b02"></a><p style="text-indent: 0em; margin-left: 0em"><span class="linehead"></span>師問僧如何是德山末後句僧云道不出師云密啟<a 
name="0797b03" id="0797b03"></a>其意又作麼生僧云拽不入師云因甚師遭徒記僧<a 
name="0797b04" id="0797b04"></a>云教得孩兒解罵爺師云不謬華巖悅眾。</p><a 
name="0797b05" id="0797b05"></a><p style="text-indent: 0em; margin-left: 0em"><span class="linehead"></span>師問僧無夢無想主人公在甚麼處僧番轉蒲團師<a 
name="0797b06" id="0797b06"></a>云有夢有想時又如何僧又番轉蒲團師云老僧燒<a 
name="0797b07" id="0797b07"></a>作一堆灰你燒作一堆灰還弄得者箇麼僧一邊叉<a 
name="0797b08" id="0797b08"></a>手立師云好與三十拄杖。</p><a 
name="0797b09" id="0797b09"></a><p style="text-indent: 0em; margin-left: 0em"><span class="linehead"></span>僧請益云某甲話頭不明師云穿衣時誰與汝<span class="corr" title='[朿&gt;束]'>束</span>帶<a 
name="0797b10" id="0797b10"></a>喫飯時誰與汝把箸僧云本來面目師云又道不明<a 
name="0797b11" id="0797b11"></a>僧云不與某甲相干師云甚麼與你不相干僧便放<a 
name="0797b12" id="0797b12"></a>身臥師呼傍僧云將火來燒者死漢僧起云是空底<a 
name="0797b13" id="0797b13"></a>師云若是空底怎解與麼僧便拜師云好與兩蹋。</p><a 
name="0797b14" id="0797b14"></a><p style="text-indent: 0em; margin-left: 0em"><span class="linehead"></span>僧問師僧問興化四方八面來時如何化云打中間<a 
name="0797b15" id="0797b15"></a>底意旨如何師云近前來僧近前師云退後僧退後<a 
name="0797b16" id="0797b16"></a>師云打甚麼底僧云某甲則不然師云打中間底意<a 
name="0797b17" id="0797b17"></a>旨如何僧云不打南不打北師云老僧有甚麼過。</p><a 
name="0797b18" id="0797b18"></a><p style="text-indent: 0em; margin-left: 0em"><span class="linehead"></span>僧入師云如何是第一玄僧豎右手師云如何是第<a 
name="0797b19" id="0797b19"></a>二玄僧豎左手師云如何是第三玄僧問訊師云如<a 
name="0797b20" id="0797b20"></a>何是第一要僧以袖右拂師云如何是第二要僧以<a 
name="0797b21" id="0797b21"></a>袖左拂師云如何是第三要僧揖師云你底舌頭誰<a 
name="0797b22" id="0797b22"></a>割去了僧云今日痛師笑之。</p><a 
name="0797b23" id="0797b23"></a><p style="text-indent: 0em; margin-left: 0em"><span class="linehead"></span>僧入師於棹上畫一圓相中書一字僧右手抹卻師<a 
name="0797b24" id="0797b24"></a>又畫一圓相中書十字僧以左手抹卻師又畫一圓<a 
name="0797b25" id="0797b25"></a>相中書卍字僧拂袖而出師云好與三十拄杖。</p><a 
name="0797b26" id="0797b26"></a><p style="text-indent: 0em; margin-left: 0em"><span class="linehead"></span>僧入師云高峰閉死關意旨如何僧云不會師云中<a 
name="0797b27" id="0797b27"></a>峰侍死關意旨如何僧云不會師云鈍漢僧近前云<a 
name="0797b28" id="0797b28"></a>見那些鈍師便打僧接住拄杖送兩下師放下拄杖<a 
name="0797b29" id="0797b29"></a>僧把得拋向一邊師云枯骨上有甚麼汁。</p><a 
name="0797b30" id="0797b30"></a><p style="text-indent: 0em; margin-left: 0em"><span class="linehead"></span>一老僧禮拜次師云你年老也要喫棒麼僧云年老<a 
name="0797c01" id="0797c01"></a>性不老師連打兩棒云是什麼僧云風聲水響師云<a 
name="0797c02" id="0797c02"></a>通身是口視不及通身是眼說不徹。</p><a 
name="0797c03" id="0797c03"></a><p style="text-indent: 0em; margin-left: 0em"><span class="linehead"></span>師問僧北禪賢烹露地白牛汝作麼生會僧云血濺<a 
name="0797c04" id="0797c04"></a>梵天師云林野奇煮透海烏雞又何如僧作嘔吐勢<a 
name="0797c05" id="0797c05"></a>師云饒你吞吐得也放你不過便打。</p><a 
name="0797c06" id="0797c06"></a><p style="text-indent: 0em; margin-left: 0em"><span class="linehead"></span>師問僧年窮歲盡時如何僧云大盡三十日小盡二<a 
name="0797c07" id="0797c07"></a>十九師云王老夜燒錢又是何意僧云金烏西墜玉<a 
name="0797c08" id="0797c08"></a>兔東昇師云學語之流便打。</p><a 
name="0797c09" id="0797c09"></a><p style="text-indent: 0em; margin-left: 0em"><span class="linehead"></span>師問僧北禪賢剖露地白牛意旨如何僧禮拜師云<a 
name="0797c10" id="0797c10"></a>莫禮拜林野奇煮透海烏雞又如何僧便出師呼僧<a 
name="0797c11" id="0797c11"></a>云轉來僧便轉來師云我怕你救不得了去。</p><a 
name="0797c12" id="0797c12"></a><p style="text-indent: 0em; margin-left: 0em"><span class="linehead"></span>僧入師問死了燒了誰為徹我僧便拜師云死了誰<a 
name="0797c13" id="0797c13"></a>拜僧便喝師云燒了誰喝僧云請和尚且燒者一喝<a 
name="0797c14" id="0797c14"></a>看師便喝。</p><a 
name="0797c15" id="0797c15"></a><p style="text-indent: 0em; margin-left: 0em"><span class="linehead"></span>師仝雪君暨屠居士遊溫泉雪君將浴喫餅次屠居<a 
name="0797c16" id="0797c16"></a>士云大家來喫湯餅會雪君云此處可名洗兒泉師<a 
name="0797c17" id="0797c17"></a>云恁麼則九龍吐水也未君云恨不自脅下出也師<a 
name="0797c18" id="0797c18"></a>提起患珠作痛聲屠居士云此老倒會捏怪師頌曰<a 
name="0797c19" id="0797c19"></a>入水求人兩意符九龍吐水沐金軀母云不自脅間<a 
name="0797c20" id="0797c20"></a>出痛徹山僧一串珠。</p><a 
name="0797c21" id="0797c21"></a><p style="text-indent: 0em; margin-left: 0em"><span class="linehead"></span>師問僧松柏不在你在否僧云不在云抵對者誰僧<a 
name="0797c22" id="0797c22"></a>云松柏云亂走作麼僧云荷和尚鑒。</p><a 
name="0797c23" id="0797c23"></a><p style="text-indent: 0em; margin-left: 0em"><span class="linehead"></span>師問僧雪覆千山時如何僧云請和尚歸方丈云作<a 
name="0797c24" id="0797c24"></a>麼僧云向火恐天氣冷。</p><a 
name="0797c25" id="0797c25"></a><p style="text-indent: 0em; margin-left: 0em"><span class="linehead"></span>師問僧如何是德山會得底末後句僧云泥多佛大<a 
name="0797c26" id="0797c26"></a>云果與往昔不同甚麼不同僧云水漲船高云果然<a 
name="0797c27" id="0797c27"></a>只得三年活因甚師遭徒記僧云新婦騎驢阿家牽<a 
name="0797c28" id="0797c28"></a>云未在。</p><a 
name="0797c29" id="0797c29"></a><p style="text-indent: 0em; margin-left: 0em"><span class="linehead"></span>僧問塗毒鼓是什麼意師自摑口云向你說老僧有<a 
name="0797c30" id="0797c30"></a>無量罪過僧便禮拜師攔頭一踏云你還會塗毒鼓<a 
name="0798a01" id="0798a01"></a>麼僧掩耳而出師便歸寢室。</p><a 
name="0798a02" id="0798a02"></a><p style="text-indent: 0em; margin-left: 0em"><span class="linehead"></span>問如何是大句師云問甚麼僧又問師顧傍僧云有<a 
name="0798a03" id="0798a03"></a>雄黃麼傍僧云有師喝云一對無孔鐵鎚。</p><a 
name="0798a04" id="0798a04"></a><p style="text-indent: 0em; margin-left: 0em"><span class="linehead"></span>師問僧甚麼物恁麼拜僧云地水火風師云地水火<a 
name="0798a05" id="0798a05"></a>風消散時如何僧云盡在者裏師云既消散盡誰在<a 
name="0798a06" id="0798a06"></a>者裏僧便喝師便打。</p><a 
name="0798a07" id="0798a07"></a><p style="text-indent: 0em; margin-left: 0em"><span class="linehead"></span>僧入師云前者老僧答你道且放你過有兩負門且<a 
name="0798a08" id="0798a08"></a>道過在老僧在上座僧云過在某甲師便打僧便拜<a 
name="0798a09" id="0798a09"></a>師又打僧擬開口師直打出方丈。</p><a 
name="0798a10" id="0798a10"></a><p style="text-indent: 0em; margin-left: 0em"><span class="linehead"></span>僧入師打一拄杖云道僧便拜師又打一拄杖云道<a 
name="0798a11" id="0798a11"></a>僧又拜師連打兩拄杖云道道僧擬議師笑云拜不<a 
name="0798a12" id="0798a12"></a>得了又僧入師打一拄杖云道僧便喝師又打一拄<a 
name="0798a13" id="0798a13"></a>杖云道僧云不道師連打兩拄杖云道道僧云不道<a 
name="0798a14" id="0798a14"></a>不道師放下拄杖僧便拜。</p><a 
name="0798a15" id="0798a15"></a><p style="text-indent: 0em; margin-left: 0em"><span class="linehead"></span>師問深信汪西堂黃檗打臨濟濟何故不即掌只要<a 
name="0798a16" id="0798a16"></a>見大愚後方纔與麼信云某甲總不與麼師便打一<a 
name="0798a17" id="0798a17"></a>如意云老僧要按牛頭喫草信便與師一掌師放下<a 
name="0798a18" id="0798a18"></a>如意深信便出師與偈云逼爾懸崖撒手果然直下<a 
name="0798a19" id="0798a19"></a>承當一掌打得如意胸合佛祖心腸。</p><a 
name="0798a20" id="0798a20"></a><p style="text-indent: 0em; margin-left: 0em"><span class="linehead"></span>載升書記纔入師便拈拄杖云你覺林有者箇麼升<a 
name="0798a21" id="0798a21"></a>云撐天拄地師云又來作麼升云拄地撐天師便打<a 
name="0798a22" id="0798a22"></a>升云圓旭不辭恐煩尊力師復打云拄地撐天箇漢<a 
name="0798a23" id="0798a23"></a>區區兩次何求怒起無明老子極麤一棒打頭。</p><a 
name="0798a24" id="0798a24"></a><p style="text-indent: 0em; margin-left: 0em"><span class="linehead"></span>僧問師如何是親切句師云未問時親切僧云如何<a 
name="0798a25" id="0798a25"></a>是轉身句師云你從那裏來僧云如何是異類句師<a 
name="0798a26" id="0798a26"></a>云老僧恁麼答汝汝還會麼僧云不會師云同類句<a 
name="0798a27" id="0798a27"></a>尚且不會何況異類句僧云如何是末後句師云你<a 
name="0798a28" id="0798a28"></a>不服老僧騎耶。</p><a 
name="0798a29" id="0798a29"></a><p style="text-indent: 0em; margin-left: 0em"><span class="linehead"></span>問如何是奪人不奪境師云滿地好嚴霜如何是奪<a 
name="0798a30" id="0798a30"></a>境不奪人師云凍得人徹骨如何是人境兩俱奪師<a 
name="0798b01" id="0798b01"></a>云昨夜寒更甚如何是人境俱不奪師云老僧頭將<a 
name="0798b02" id="0798b02"></a>類山頭。</p><a 
name="0798b03" id="0798b03"></a><p style="text-indent: 0em; margin-left: 0em"><span class="linehead"></span>僧辭師問甚處去僧云城中去師云作甚麼僧云有<a 
name="0798b04" id="0798b04"></a>箇甚事師云學道人無剪爪工向外覓甚麼事僧云<a 
name="0798b05" id="0798b05"></a>已著草鞋了也師拈拄杖劃兩劃云汝昨道不入虎<a 
name="0798b06" id="0798b06"></a>穴爭得虎子虎穴<span class="corr" title='[巳&gt;已]'>已</span>開汝作麼生入僧便拜師便打<a 
name="0798b07" id="0798b07"></a>僧拂袖師又打僧接住拄杖喝一喝師撒下一頭僧<a 
name="0798b08" id="0798b08"></a>亦拋向一邊師歸寢室僧亦隨入作禮云發超觸忤<a 
name="0798b09" id="0798b09"></a>和尚師云不得冤深似海吾道豈能久持率性更與<a 
name="0798b10" id="0798b10"></a>一頓徹骨徹髓蒿枝。</p><a 
name="0798b11" id="0798b11"></a><p style="text-indent: 0em; margin-left: 0em"><span class="linehead"></span>僧求易雙桂派師云汝出家幾年僧云四十年師云<a 
name="0798b12" id="0798b12"></a>汝師何人僧云沒去處師云是何言也僧云發源到<a 
name="0798b13" id="0798b13"></a>此水窮山盡了也師云四十年來向外求而今一旦<a 
name="0798b14" id="0798b14"></a>野心休水窮山盡言相契故我嘿然而點頭。</p><a 
name="0798b15" id="0798b15"></a><p style="text-indent: 0em; margin-left: 0em"><span class="linehead"></span>問僧汝名大器大即不無是甚麼器僧頓足一下云<a 
name="0798b16" id="0798b16"></a>和尚也認他不得師云百碎了也僧近前師拈拄杖<a 
name="0798b17" id="0798b17"></a>僧作怕勢師云畏煙不加以火僧便拜師放下拄杖<a 
name="0798b18" id="0798b18"></a>云貪生怕死漢。</p><a 
name="0798b19" id="0798b19"></a><p style="text-indent: 0em; margin-left: 0em"><span class="linehead"></span>問僧昨清淨本然話一般問一般答因甚後悟前不<a 
name="0798b20" id="0798b20"></a>悟僧云水到自成渠師云猶在老僧圈繢裡僧云好<a 
name="0798b21" id="0798b21"></a>本多同師云墮在毒海入室畢僧復入淚云某在別<a 
name="0798b22" id="0798b22"></a>處橫說豎說得到者裏啟口不得者何也師云我為<a 
name="0798b23" id="0798b23"></a>你說箇譬喻得麼僧云乞和尚慈悲師云如肚饑人<a 
name="0798b24" id="0798b24"></a>坐在飯籮裏喫不徹你還會麼僧便躍然喜。</p><a 
name="0798b25" id="0798b25"></a><p style="text-indent: 0em; margin-left: 0em"><span class="linehead"></span>師問僧綿亙十虛者是箇甚麼僧云澹煙籠翠竹師<a 
name="0798b26" id="0798b26"></a>云不落數量又作麼生僧云薄霧滴青松師云汝名<a 
name="0798b27" id="0798b27"></a>亙一僧云千峰聳翠師指火爐云老僧與闍黎俱燒<a 
name="0798b28" id="0798b28"></a>作一堆灰誰向千里外垂手僧便踏火爐一腳師拈<a 
name="0798b29" id="0798b29"></a>拄杖僧便喝師便打僧接住拄杖推兩推師掌云我<a 
name="0798b30" id="0798b30"></a>與你相打耶僧便拜云放過即不可師云相打沒甚<a 
name="0798c01" id="0798c01"></a>好拳相罵沒甚好言此報終須有報記汝可絕吾煙。</p><a 
name="0798c02" id="0798c02"></a><p style="text-indent: 0em; margin-left: 0em"><span class="linehead"></span>師問僧古渡無人是何境界僧云未開口前勘破也<a 
name="0798c03" id="0798c03"></a>師云古渡有人又是何境界僧云沒識得者箇消息<a 
name="0798c04" id="0798c04"></a>師云但得皇風成一片不知何處是封疆。</p><a 
name="0798c05" id="0798c05"></a><a 
name="0798c06" id="0798c06"></a><a 
name="0798c07" id="0798c07"></a><a 
name="0798c08" id="0798c08"></a><a 
name="0798c09" id="0798c09"></a><a 
name="0798c10" id="0798c10"></a><p><span class="juanname">華巖聖可禪師語錄卷三終</span></p>
<hr>【經文資訊】嘉興藏第 35 冊 No. B342 華嚴聖可禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb20b.html?index=J35nB342" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J35nB342_003 by HTTrack Website Copier/3.x [XR&CO'2014], Tue, 07 Jun 2016 07:13:21 GMT -->
</html>
