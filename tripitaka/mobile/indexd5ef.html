<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB177_013 by HTTrack Website Copier/3.x [XR&CO'2014], Tue, 07 Jun 2016 07:10:37 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1406702463&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26nB177&amp;utmp=%2Fmobile%2Findex.php%3Findex%3DJ26nB177_013&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index18b7.html?index=J26nB177_012" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B177 破山禪師語錄 (20卷)<br/>【清 海明說　印正等編　附年譜　印巒等輯　印綬等編　原書缺依駒本印】<br/>第 13 卷</p>
	<a href="index09ce.html?index=J26nB177_014" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B177" sutra_name="破山禪師語錄" sutra_juan="[卷13]">　
<a 
name="0053a01" id="0053a01"></a><p><span class="juanname">破山禪師語錄卷第十三</span></p><a 
name="0053a02" id="0053a02"></a><p style="margin-left: 4em"><span class="byline">當陽玉泉嗣法門人印正等編</span></p><a 
name="0053a03" id="0053a03"></a><p style="margin-left: 2em"><span class="headname">拈古　頌古</span></p><a 
name="0053a04" id="0053a04"></a><p style="text-indent: 0em; margin-left: 0em"><span class="linehead"></span>舉世尊一日陞座。文殊白槌云。諦觀法王法。法王法<a 
name="0053a05" id="0053a05"></a>如是。世尊便下座。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0053a06" id="0053a06"></a><p style="text-indent: 0em; margin-left: 1em"><span class="linehead"></span>大小世尊便恁麼去也。是泥裏洗土塊。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0053a07" id="0053a07"></a><p style="text-indent: 0em; margin-left: 1em"><span class="linehead"></span>寒梅迥迥欲高吐。卻被東風折倒樹。一旦馨香特<a 
name="0053a08" id="0053a08"></a>地埋。遊蜂竟不知何處。</p><a 
name="0053a09" id="0053a09"></a><p style="text-indent: 0em; margin-left: 0em"><span class="linehead"></span>舉梁武帝問達磨。如何是聖諦第一義。磨云。廓然無<a 
name="0053a10" id="0053a10"></a>聖。帝云。對朕者誰。磨云。不識。帝不契。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0053a11" id="0053a11"></a><p style="text-indent: 0em; margin-left: 1em"><span class="linehead"></span>佛心天子。解死不解活。壁觀婆羅門。解放不解收。<a 
name="0053a12" id="0053a12"></a>故將第一義諦。置在今時。無人舉著。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0053a13" id="0053a13"></a><p style="text-indent: 0em; margin-left: 1em"><span class="linehead"></span>廓然無聖逕庭關。鐵額獰龍到此難。欲獲驪珠擎<a 
name="0053a14" id="0053a14"></a>在握。須教大海幾回乾。</p><a 
name="0053a15" id="0053a15"></a><p style="text-indent: 0em; margin-left: 0em"><span class="linehead"></span>舉六祖大師云。不思善。不思惡。阿那箇是明上座本<a 
name="0053a16" id="0053a16"></a>來面目。明即悟入。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0053a17" id="0053a17"></a><p style="text-indent: 0em; margin-left: 1em"><span class="linehead"></span>者獦獠漢也解恁麼鼓粥飯。氣明上座鼻孔。幸爾<a 
name="0053a18" id="0053a18"></a>遼天。不然則忍饑歸去。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0053a19" id="0053a19"></a><p style="text-indent: 0em; margin-left: 1em"><span class="linehead"></span>善耶惡耶。之乎也者。本來面目。風吹雨灑。咄。</p><a 
name="0053a20" id="0053a20"></a><p style="text-indent: 0em; margin-left: 0em"><span class="linehead"></span>舉僧問趙州。狗子還有佛性也無。州云。有。曰。既有。因<a 
name="0053a21" id="0053a21"></a>甚撞入者箇皮袋。州云。為他知而故犯。又僧同前問。<a 
name="0053a22" id="0053a22"></a>州云。無。曰。一切眾生皆有佛性。因甚道無。州云。為他<a 
name="0053a23" id="0053a23"></a>有業識在。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0053a24" id="0053a24"></a><p style="text-indent: 0em; margin-left: 1em"><span class="linehead"></span>趙州古佛。廣長舌上善擺鎗旗。美則美矣。只是有<a 
name="0053a25" id="0053a25"></a>些驢糞氣。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0053a26" id="0053a26"></a><p style="text-indent: 0em; margin-left: 1em"><span class="linehead"></span>狗子佛性有。蟭螟眼裏翻筋斗。狗子佛性無。汪洋<a 
name="0053a27" id="0053a27"></a>水上捺葫蘆。趙州老田厙奴。裂破舌頭。定有無當<a 
name="0053a28" id="0053a28"></a>時。若遇獰龍客。一摑攔腮莫教麤。</p><a 
name="0053a29" id="0053a29"></a><p style="text-indent: 0em; margin-left: 0em"><span class="linehead"></span>舉南泉兩堂爭貓。泉拈起貓云。道得即不斬。道不得<a 
name="0053a30" id="0053a30"></a>即斬卻。眾無語。泉便斬之。趙州外歸。泉舉前話。州脫<a 
name="0053b01" id="0053b01"></a>艸鞋頂頭上出。泉云。子若在。卻救得貓兒。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0053b02" id="0053b02"></a><p style="text-indent: 0em; margin-left: 1em"><span class="linehead"></span>王老師有獨超物外之懸記。卻被一箇貓兒一迷<a 
name="0053b03" id="0053b03"></a>迷倒。不遇趙州肘後靈符。幾乎蘿蔔頭遍地。</p><p style="text-indent: 0em; margin-left: 1em"><span class="linehead"></span>頌曰。<a 
name="0053b04" id="0053b04"></a>揮霹靂手。奪虎口食。千古作家。天然有幾。華貓刀<a 
name="0053b05" id="0053b05"></a>斷兮血盈海底。艸鞋頭戴兮氣衝天際。咦。大小南<a 
name="0053b06" id="0053b06"></a>泉弄死貓。膿膿滴滴惹蠅蚋。</p><a 
name="0053b07" id="0053b07"></a><p style="text-indent: 0em; margin-left: 0em"><span class="linehead"></span>舉肅宗帝問忠國師。百年後所須何物。師云。與老僧<a 
name="0053b08" id="0053b08"></a>造箇無縫塔。帝曰。請師塔樣。師良久云。會麼。帝云。不<a 
name="0053b09" id="0053b09"></a>會。師云。吾有付法弟子耽源。卻諳此事。云云。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0053b10" id="0053b10"></a><p style="text-indent: 0em; margin-left: 1em"><span class="linehead"></span>老大國師。猶作者箇去就。幸爾是箇慈悲天子。不<a 
name="0053b11" id="0053b11"></a>然連根拔起。倒卓空中。未為分外。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0053b12" id="0053b12"></a><p style="text-indent: 0em; margin-left: 1em"><span class="linehead"></span>四稜著地影團圞。擬欲描兮隔萬山。後被耽源開<a 
name="0053b13" id="0053b13"></a>一縫。至今泥水亂翻翻。</p><a 
name="0053b14" id="0053b14"></a><p style="text-indent: 0em; margin-left: 0em"><span class="linehead"></span>舉僧問趙州。萬法歸一。一歸何處。州云。我在青州做<a 
name="0053b15" id="0053b15"></a>領布衫。重七斤。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0053b16" id="0053b16"></a><p style="text-indent: 0em; margin-left: 1em"><span class="linehead"></span>謾天說價。就地還錢。須具大方手眼。始解翻騰者<a 
name="0053b17" id="0053b17"></a>也。若是裁長補短。較重論輕。總是新奇。亦成滯貨。</p><a 
name="0053b18" id="0053b18"></a><p style="text-indent: 0em; margin-left: 1em"><span class="linehead"></span>頌曰。</p><a 
name="0053b19" id="0053b19"></a><p style="text-indent: 0em; margin-left: 1em"><span class="linehead"></span>百尺竿頭進一步。蹋翻海底蒼龍窟。活驚活笑癩<a 
name="0053b20" id="0053b20"></a>頭黿。咬住波斯尋屎骨。</p><a 
name="0053b21" id="0053b21"></a><p style="text-indent: 0em; margin-left: 0em"><span class="linehead"></span>舉趙州行腳到上菴主處。問云。有麼有麼。主豎起拳<a 
name="0053b22" id="0053b22"></a>頭。州云。水淺不是泊船處。便去。又到下菴主處。亦同<a 
name="0053b23" id="0053b23"></a>前問。主亦豎起拳頭。州云。能縱能奪。能殺能活。便禮<a 
name="0053b24" id="0053b24"></a>拜。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0053b25" id="0053b25"></a><p style="text-indent: 0em; margin-left: 1em"><span class="linehead"></span>趙州八十行腳。步步拖泥帶水。專要污人門戶。惹<a 
name="0053b26" id="0053b26"></a>是招非。大眾且道。那裏是他招惹是非處。眾無語。<a 
name="0053b27" id="0053b27"></a>復合掌云。我不敢輕於汝等。汝等皆當作佛。</p><p style="text-indent: 0em; margin-left: 1em"><span class="linehead"></span>頌曰。<a 
name="0053b28" id="0053b28"></a>艸王閫外樹千秋。蕩蕩山河得自由。忽遇單刀直<a 
name="0053b29" id="0053b29"></a>入者。干戈勇銳莫能休。旗鼓大張兮暗引機謀。沉<a 
name="0053b30" id="0053b30"></a>陸私通兮明賣風流。誰知趙老生涯活二虎。雙雙<a 
name="0053c01" id="0053c01"></a>一箭收。</p><a 
name="0053c02" id="0053c02"></a><p style="text-indent: 0em; margin-left: 0em"><span class="linehead"></span>舉婆子供養一菴主經二十年。一日。令女子抱定云。<a 
name="0053c03" id="0053c03"></a>正恁麼時如何。主曰。枯木倚寒巖。三冬無暖氣。女子<a 
name="0053c04" id="0053c04"></a>歸。舉似婆。婆曰。我二十<span class="corr" title='[[禾/亍]&gt;年]'>年</span>秖供養一箇俗漢。遂遣出。<a 
name="0053c05" id="0053c05"></a>燒卻菴。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0053c06" id="0053c06"></a><p style="text-indent: 0em; margin-left: 1em"><span class="linehead"></span>大唐國裏少者僧與婆子不得。何也。暗含春色。明<a 
name="0053c07" id="0053c07"></a>露秋光。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0053c08" id="0053c08"></a><p style="text-indent: 0em; margin-left: 1em"><span class="linehead"></span>落華流水漫同調。和者應須著眼高。莫被陽春轉<a 
name="0053c09" id="0053c09"></a>新律。當頭錯過好風騷。</p><a 
name="0053c10" id="0053c10"></a><p style="text-indent: 0em; margin-left: 0em"><span class="linehead"></span>舉雪巖欽詰高峰。無夢無想。主人公在什麼處。峰苦<a 
name="0053c11" id="0053c11"></a>志五年。推枕子墮地。大悟。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0053c12" id="0053c12"></a><p style="text-indent: 0em; margin-left: 1em"><span class="linehead"></span>日間浩浩。夢裏如如。且道是主人公。不是主人公。<a 
name="0053c13" id="0053c13"></a>試簡點看。復鼓掌呵呵云。也是逼牯牛生兒。</p><p style="text-indent: 0em; margin-left: 1em"><span class="linehead"></span>頌曰。<a 
name="0053c14" id="0053c14"></a>無夢無想。劈面便掌。主人公惺惺著。莫學猢猻弄<a 
name="0053c15" id="0053c15"></a>伎倆。</p><a 
name="0053c16" id="0053c16"></a><p style="text-indent: 0em; margin-left: 0em"><span class="linehead"></span>舉三聖問雪峰。透網金鱗。未審以何為食。峰曰。待汝<a 
name="0053c17" id="0053c17"></a>出網來向汝道。聖云。一千五百人善知識。話頭也不<a 
name="0053c18" id="0053c18"></a>識。峰云。老僧住持事繁。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0053c19" id="0053c19"></a><p style="text-indent: 0em; margin-left: 1em"><span class="linehead"></span>將謂淵源不別。誰知網網非同。雖弗能去甲披鱗。<a 
name="0053c20" id="0053c20"></a>也惹一場氣悶。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0053c21" id="0053c21"></a><p style="text-indent: 0em; margin-left: 1em"><span class="linehead"></span>搖頭擺尾饑難禁逐浪飄飄被網羅。擬欲翻身遊<a 
name="0053c22" id="0053c22"></a>巨壑。誰知甲下更乾波。</p><a 
name="0053c23" id="0053c23"></a><p style="text-indent: 0em; margin-left: 0em"><span class="linehead"></span>舉九峰在石霜作侍者。霜遷化。眾請堂中第一座接<a 
name="0053c24" id="0053c24"></a>續住持。峰不肯。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0053c25" id="0053c25"></a><p style="text-indent: 0em; margin-left: 1em"><span class="linehead"></span>逢強即弱。遇柔則剛。所以觀世音菩薩將錢買餬<a 
name="0053c26" id="0053c26"></a>餅。放下手卻是饅頭。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0053c27" id="0053c27"></a><p style="text-indent: 0em; margin-left: 1em"><span class="linehead"></span>碧珠簾外白雲封。非比尋常一色功。撞著盲龜並<a 
name="0053c28" id="0053c28"></a>跛鱉。出頭來顯勢崢嶸。擬動步。便西東。千古萬古<a 
name="0053c29" id="0053c29"></a>有奇風。</p><a 
name="0053c30" id="0053c30"></a><p style="text-indent: 0em; margin-left: 0em"><span class="linehead"></span>舉仰山問中邑。如何得見佛性去。邑曰。譬如一室有<a 
name="0054a01" id="0054a01"></a>六窗。內獼猴叫。外獼猴應。如是六窗俱叫。六處俱應。<a 
name="0054a02" id="0054a02"></a>山云。和尚譬喻。無不明了。秖如內獼猴瞌睡時。外獼<a 
name="0054a03" id="0054a03"></a>猴作麼生相見。邑下禪床把住云。猩猩。我與汝相見<a 
name="0054a04" id="0054a04"></a>了也。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0054a05" id="0054a05"></a><p style="text-indent: 0em; margin-left: 1em"><span class="linehead"></span>大小中邑。錯下名言。又喚作佛性。又喚作獼猴。復<a 
name="0054a06" id="0054a06"></a>鼓掌呵呵云是何言歟。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0054a07" id="0054a07"></a><p style="text-indent: 0em; margin-left: 1em"><span class="linehead"></span>腳跟點地鼻遼天。一任獼猴內外喧。喚作猩猩留<a 
name="0054a08" id="0054a08"></a>不住。阿誰共與打鞦韆。</p><a 
name="0054a09" id="0054a09"></a><p style="text-indent: 0em; margin-left: 0em"><span class="linehead"></span>舉南泉示眾云。不是心。不是佛。不是物。畢竟是箇甚<a 
name="0054a10" id="0054a10"></a>麼。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0054a11" id="0054a11"></a><p style="text-indent: 0em; margin-left: 1em"><span class="linehead"></span>酒逢知<span class="corr" title='[已&gt;己]'>己</span>飲。詩向會人吟。王老師恁麼賣弄。也是<a 
name="0054a12" id="0054a12"></a>赤土畫簸箕。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0054a13" id="0054a13"></a><p style="text-indent: 0em; margin-left: 1em"><span class="linehead"></span>擊塗毒鼓。灑甘露漿。不是心也體之堂堂。不是佛<a 
name="0054a14" id="0054a14"></a>也相之光光。不是物也用之昂昂。飲之者醉。耳之<a 
name="0054a15" id="0054a15"></a>者狂。咦。幾欲不遭良將手。除非身帶返魂香。</p><a 
name="0054a16" id="0054a16"></a><p style="text-indent: 0em; margin-left: 0em"><span class="linehead"></span>舉馬大師不安。院主問。和尚近日尊候如何。大師云。<a 
name="0054a17" id="0054a17"></a>日面佛。月面佛。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0054a18" id="0054a18"></a><p style="text-indent: 0em; margin-left: 1em"><span class="linehead"></span>人之將死。其言也善。可惜飯袋子不知時節。</p><p style="text-indent: 0em; margin-left: 1em"><span class="linehead"></span>頌曰。<a 
name="0054a19" id="0054a19"></a>高枕繩床舒兩足。夢鼾鼾地渾無物。卒然院主問<a 
name="0054a20" id="0054a20"></a>如何。日面佛兮月面佛。</p><a 
name="0054a21" id="0054a21"></a><p style="text-indent: 0em; margin-left: 0em"><span class="linehead"></span>舉靈雲見桃華悟入。述偈云。三十<span class="corr" title='[[禾/亍]&gt;年]'>年</span>來尋劍客。幾回<a 
name="0054a22" id="0054a22"></a>葉落又抽枝。自從一見桃華後。只至如今更不疑。玄<a 
name="0054a23" id="0054a23"></a>涉聞云。諦當甚諦當。敢保老兄猶未徹在。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0054a24" id="0054a24"></a><p style="text-indent: 0em; margin-left: 1em"><span class="linehead"></span>一翳在眼。空華亂墜。不是玄沙善用金錍。幾乎成<a 
name="0054a25" id="0054a25"></a>箇瞎漢。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0054a26" id="0054a26"></a><p style="text-indent: 0em; margin-left: 1em"><span class="linehead"></span>香滿枝頭。華滿谿流。靈雲一見。撫掌輕酬。咦。誰知<a 
name="0054a27" id="0054a27"></a>更有桃園客。不放春風逸兩眸。</p><a 
name="0054a28" id="0054a28"></a><p style="text-indent: 0em; margin-left: 0em"><span class="linehead"></span>舉鹽官一日喚侍者。與我將犀牛扇子來。者云。扇子<a 
name="0054a29" id="0054a29"></a>破也。官云。扇子既破。還我犀牛來。侍者無對。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0054a30" id="0054a30"></a><p style="text-indent: 0em; margin-left: 1em"><span class="linehead"></span>侍者太煞不靈利。活卓卓箇牛兒。不解穿卻鼻孔。</p><a 
name="0054b01" id="0054b01"></a><p style="text-indent: 0em; margin-left: 1em"><span class="linehead"></span>頌曰。</p><a 
name="0054b02" id="0054b02"></a><p style="text-indent: 0em; margin-left: 1em"><span class="linehead"></span>咄。老面皮詢之。扇破覓牛兒。可憐不是當家子。辜<a 
name="0054b03" id="0054b03"></a>負蒼蒼兩道眉。</p><a 
name="0054b04" id="0054b04"></a><p style="text-indent: 0em; margin-left: 0em"><span class="linehead"></span>舉溈山問香嚴。我聞你在百丈先師處。問一荅十。問<a 
name="0054b05" id="0054b05"></a>十荅百。此是汝之聰明學解。但向父母未生前道將<a 
name="0054b06" id="0054b06"></a>一句看。嚴進數語。不恰。歸白巖三年。一日。拾瓦礫擊<a 
name="0054b07" id="0054b07"></a>竹作聲。豁然大悟。述偈呈溈山。山然之。仰山不肯。仍<a 
name="0054b08" id="0054b08"></a>呈數偈酬荅。仰亦然之。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0054b09" id="0054b09"></a><p style="text-indent: 0em; margin-left: 1em"><span class="linehead"></span>溈山教人上樹。仰山逼人落水。大似一條拄杖兩<a 
name="0054b10" id="0054b10"></a>人扶。不是瓦礫荊棘向香嚴露頭露面了也。易分<a 
name="0054b11" id="0054b11"></a>雪裏粉。難辨墨中煤。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0054b12" id="0054b12"></a><p style="text-indent: 0em; margin-left: 1em"><span class="linehead"></span>日前巧計百端。卻被溈山折合。三年死志白巖。一<a 
name="0054b13" id="0054b13"></a>擊疏通者著。呵呵。象被雷驚華入牙。犀因玩月紋<a 
name="0054b14" id="0054b14"></a>生角。</p><a 
name="0054b15" id="0054b15"></a><p style="text-indent: 0em; margin-left: 0em"><span class="linehead"></span>舉瑞巖問巖頭。如何是本常理。頭云。動也。曰。動後何<a 
name="0054b16" id="0054b16"></a>如。頭云。不見本常理。巖佇思。頭云。肯則迥脫根塵。不<a 
name="0054b17" id="0054b17"></a>肯永沉生死。巖即悟入。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0054b18" id="0054b18"></a><p style="text-indent: 0em; margin-left: 1em"><span class="linehead"></span>將金博金。瓦罐不離井上破。以楔出楔。水母何曾<a 
name="0054b19" id="0054b19"></a>離得蝦。縱使瑞巖漆桶子。快也是君子可人。</p><p style="text-indent: 0em; margin-left: 1em"><span class="linehead"></span>頌曰。<a 
name="0054b20" id="0054b20"></a>本常理。無見聞。有何生死與根塵。肯兮不肯向吾<a 
name="0054b21" id="0054b21"></a>道。劈脊還他三十藤。</p><a 
name="0054b22" id="0054b22"></a><p style="text-indent: 0em; margin-left: 0em"><span class="linehead"></span>舉船子問夾山。垂鉤千尺。意在深潭。離鉤三寸。子何<a 
name="0054b23" id="0054b23"></a>不道。山擬開口。子便打。山落水。山纔起。子云。道道。山<a 
name="0054b24" id="0054b24"></a>擬開口。子又打。山豁然大悟。乃點頭三下。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0054b25" id="0054b25"></a><p style="text-indent: 0em; margin-left: 1em"><span class="linehead"></span>老不歇心。少不努力。誠為是難。只饒將身命棄於<a 
name="0054b26" id="0054b26"></a>水底。換箇做羹湯飯主顧。猶是掩耳偷鈴。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0054b27" id="0054b27"></a><p style="text-indent: 0em; margin-left: 1em"><span class="linehead"></span>艇橫渡口。月朗波沉。輕風浪裏。罕遇金鱗。垂鉤千<a 
name="0054b28" id="0054b28"></a>尺兮難吞易吐。離鉤三寸兮易吐難吞。老華亭。老<a 
name="0054b29" id="0054b29"></a>華亭。三十年來求負命。者回點首遂慇懃。</p><a 
name="0054b30" id="0054b30"></a><p style="text-indent: 0em; margin-left: 0em"><span class="linehead"></span>舉臨濟將示滅。囑三聖。吾遷化後。不得滅卻吾正法<a 
name="0054c01" id="0054c01"></a>眼藏。聖云。爭敢滅卻和尚正法眼藏。濟云。忽有人問<a 
name="0054c02" id="0054c02"></a>汝。作麼生抵對。聖便喝。濟云。誰知吾正法眼藏。向者<a 
name="0054c03" id="0054c03"></a>瞎驢邊滅卻。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0054c04" id="0054c04"></a><p style="text-indent: 0em; margin-left: 1em"><span class="linehead"></span>每每事從叮囑生。臨濟將蜜果子翻作苦葫蘆。騙<a 
name="0054c05" id="0054c05"></a>三聖入瞎驢隊裏氣悶一上。方復人身。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0054c06" id="0054c06"></a><p style="text-indent: 0em; margin-left: 1em"><span class="linehead"></span>一喝如雷震太虛。大方獨步那能拘。正法眼藏分<a 
name="0054c07" id="0054c07"></a>明也。莫道渠儂果瞎驢。</p><a 
name="0054c08" id="0054c08"></a><p style="text-indent: 0em; margin-left: 0em"><span class="linehead"></span>舉臨濟問黃蘗佛法的的大意。如是三度問。三度被<a 
name="0054c09" id="0054c09"></a>打。不契。指參大愚。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0054c10" id="0054c10"></a><p style="text-indent: 0em; margin-left: 1em"><span class="linehead"></span>頑皮癩肉。那知痛癢。不是大愚與他刀刀見血。焉<a 
name="0054c11" id="0054c11"></a>解奪轉鎗旗。惡聲播世。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0054c12" id="0054c12"></a><p style="text-indent: 0em; margin-left: 1em"><span class="linehead"></span>三頓痛棒。未深相委。轉參大愚。徹骨徹髓。挐龍捉<a 
name="0054c13" id="0054c13"></a>虎兮○。呵佛罵祖兮○。從茲殃及兒孫。代代冤家<a 
name="0054c14" id="0054c14"></a>到底。</p><a 
name="0054c15" id="0054c15"></a><p style="text-indent: 0em; margin-left: 0em"><span class="linehead"></span>舉陸亙大夫問南泉。肇法師也甚奇怪。解道天地與<a 
name="0054c16" id="0054c16"></a>我同根。萬物與我一體。泉指庭前牡丹華云。時人見<a 
name="0054c17" id="0054c17"></a>此一株華。如夢相似。</p><p style="text-indent: 0em; margin-left: 1em"><span class="linehead"></span>拈曰。</p><a 
name="0054c18" id="0054c18"></a><p style="text-indent: 0em; margin-left: 1em"><span class="linehead"></span>見境生情。托物比興。不妨就路還家。有何不可。若<a 
name="0054c19" id="0054c19"></a>然如是。卻被牡丹華笑殺。何也。橫開不在春枝上。<a 
name="0054c20" id="0054c20"></a>別有風流一段奇。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0054c21" id="0054c21"></a><p style="text-indent: 0em; margin-left: 1em"><span class="linehead"></span>古木林中枯槁者。鷓鴣啼出華悠悠。香風幾陣過<a 
name="0054c22" id="0054c22"></a>東壁。換卻許多人鼻頭。</p><a 
name="0054c23" id="0054c23"></a><p style="text-indent: 0em; margin-left: 0em"><span class="linehead"></span>四喝。</p><a 
name="0054c24" id="0054c24"></a><p style="text-indent: 0em; margin-left: 1em"><span class="linehead"></span>一喝金剛寶劍揮。髑髏遍地血星飛。當時有箇賣<a 
name="0054c25" id="0054c25"></a>糟漢。聞著從教吐舌歸。</p><a 
name="0054c26" id="0054c26"></a><p style="text-indent: 0em; margin-left: 1em"><span class="linehead"></span>一喝金毛獅子吼。狐狸野干盡飛走。獨行獨距大<a 
name="0054c27" id="0054c27"></a>雄峰。百億文殊難下手。</p><a 
name="0054c28" id="0054c28"></a><p style="text-indent: 0em; margin-left: 1em"><span class="linehead"></span>一喝竿頭探影艸。長長短短知分曉。傾湫倒嶽迅<a 
name="0054c29" id="0054c29"></a>雷機。擬議不來空自惱。</p><a 
name="0054c30" id="0054c30"></a><p style="text-indent: 0em; margin-left: 1em"><span class="linehead"></span>一喝不作一喝用。白拈賊慣偷糟甕。平民陷殺不<a 
name="0055a01" id="0055a01"></a>為冤。大抵門風千古重。</p><a 
name="0055a02" id="0055a02"></a><p style="text-indent: 0em; margin-left: 0em"><span class="linehead"></span>法華舉訪瑯琊覺相見因緣。</p><a 
name="0055a03" id="0055a03"></a><p style="text-indent: 0em; margin-left: 1em"><span class="linehead"></span>主賓驀劄地相逢。宛似雙獅距爪籠。莫道米中無<a 
name="0055a04" id="0055a04"></a>有飯。那堪石上更栽松。珠走盤兮可<span class="corr" title='[羡&gt;羨]'>羨</span>。盤走珠兮<a 
name="0055a05" id="0055a05"></a>莫窮。腳去拳來雖互換。妙圓樞口轉靈通。</p><a 
name="0055a06" id="0055a06"></a><p style="text-indent: 0em; margin-left: 0em"><span class="linehead"></span>殃掘行乞。遇產難長者云。瞿曇弟子當有何法可救。<a 
name="0055a07" id="0055a07"></a>掘云。我初入道。未知此法。待回問世尊。云云。</p><p style="text-indent: 0em; margin-left: 1em"><span class="linehead"></span>頌曰。</p><a 
name="0055a08" id="0055a08"></a><p style="text-indent: 0em; margin-left: 1em"><span class="linehead"></span>魚行水濁。鳥飛毛落。多口阿師。無繩討縛。呵呵。堪<a 
name="0055a09" id="0055a09"></a>笑釋迦老人。向葛藤窩裏露些圭角。</p><a 
name="0055a10" id="0055a10"></a><p style="text-indent: 0em; margin-left: 0em"><span class="linehead"></span>吾常於此切。</p><a 
name="0055a11" id="0055a11"></a><p style="text-indent: 0em; margin-left: 1em"><span class="linehead"></span>吾常於此切。萬里一條鐵。忽得太平時。紅爐飛片<a 
name="0055a12" id="0055a12"></a>雪。呵呵。堪笑曹洞雪峰三人證龜成鱉。</p><a 
name="0055a13" id="0055a13"></a><p style="text-indent: 0em; margin-left: 0em"><span class="linehead"></span>世尊拈華迦葉微笑。</p><a 
name="0055a14" id="0055a14"></a><p style="text-indent: 0em; margin-left: 1em"><span class="linehead"></span>特地拈華猶自可。微微冷笑笑藏刀。人天百萬悚<a 
name="0055a15" id="0055a15"></a>然失。此道從來聲價高。</p><a 
name="0055a16" id="0055a16"></a><p style="text-indent: 0em; margin-left: 0em"><span class="linehead"></span>臨濟行化。</p><a 
name="0055a17" id="0055a17"></a><p style="text-indent: 0em; margin-left: 1em"><span class="linehead"></span>家常添缽。太無厭生。兩箇八兩。原是一斤。咦。曾憶<a 
name="0055a18" id="0055a18"></a>大蟲褁紙帽。須知好笑又驚人。</p><a 
name="0055a19" id="0055a19"></a><p style="text-indent: 0em; margin-left: 0em"><span class="linehead"></span>南泉斬貓。</p><a 
name="0055a20" id="0055a20"></a><p style="text-indent: 0em; margin-left: 1em"><span class="linehead"></span>刀下貓兒卻活來。一聲痛快一聲哀。艸鞋也解生<a 
name="0055a21" id="0055a21"></a>涯別。<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳令人夢眼開。</p><a 
name="0055a22" id="0055a22"></a><p style="text-indent: 0em; margin-left: 0em"><span class="linehead"></span>月光童子。</p><a 
name="0055a23" id="0055a23"></a><p style="text-indent: 0em; margin-left: 1em"><span class="linehead"></span>通身是。遍身是。激水童兒非遊戲。動靜莫作等閒<a 
name="0055a24" id="0055a24"></a>看。殺活須教箇瓦礫。</p><a 
name="0055a25" id="0055a25"></a><p style="text-indent: 0em; margin-left: 0em"><span class="linehead"></span>趙州勘破婆子。</p><a 
name="0055a26" id="0055a26"></a><p style="text-indent: 0em; margin-left: 1em"><span class="linehead"></span>一錯過。二勘破。盡向阿婆圈裏坐。咦。別有胡笳一<a 
name="0055a27" id="0055a27"></a>韻長。流來千古無人和。</p><a 
name="0055a28" id="0055a28"></a><p style="text-indent: 0em; margin-left: 0em"><span class="linehead"></span>我為法王於法自在。</p><a 
name="0055a29" id="0055a29"></a><p style="text-indent: 0em; margin-left: 1em"><span class="linehead"></span>法王法令皆由我。我且不然誰是誰。試問誰家鬼<a 
name="0055a30" id="0055a30"></a>活計。布籃挑水上須彌。</p><a 
name="0055b01" id="0055b01"></a><p style="text-indent: 0em; margin-left: 0em"><span class="linehead"></span>鼓山赴閩王請。</p><a 
name="0055b02" id="0055b02"></a><p style="text-indent: 0em; margin-left: 1em"><span class="linehead"></span>雪峰心行太無端。兩箇憨雕一箭穿。將謂通霄還<a 
name="0055b03" id="0055b03"></a>有路。豈知毒發自翩躚。</p><a 
name="0055b04" id="0055b04"></a><p style="margin-left: 2em"><span class="headname">聯芳偈</span></p><a 
name="0055b05" id="0055b05"></a><p style="margin-left: 3em"><span class="headname">付空外大逵禪人</span></p><a 
name="0055b06" id="0055b06"></a><p><span class="lg">破山鼓笛從君打。疑殺承噓接響人。三泖渡頭橫獨<a 
name="0055b07" id="0055b07"></a>棹。華亭公案又重新。</span></p><a 
name="0055b08" id="0055b08"></a><p style="margin-left: 3em"><span class="headname">付四維普寬禪人</span></p><a 
name="0055b09" id="0055b09"></a><p><span class="lg">曾聞教外有單傳。撥艸瞻風得悄然。珍重蜀南箇義<a 
name="0055b10" id="0055b10"></a>虎。爪牙漫莫露人前。</span></p><a 
name="0055b11" id="0055b11"></a><p style="margin-left: 3em"><span class="headname">付象崖性珽禪人</span></p><a 
name="0055b12" id="0055b12"></a><p><span class="lg">宮商一韻落胡笳。和者還須風月家。鱉鼻蛇頭分付<a 
name="0055b13" id="0055b13"></a>汝。顛拈倒弄任周遮。</span></p><a 
name="0055b14" id="0055b14"></a><p style="margin-left: 3em"><span class="headname">付含璞淨燦禪人</span></p><a 
name="0055b15" id="0055b15"></a><p><span class="lg">萬峰角虎距川東。赫奕威獰迥不同。任是四來狐兔<a 
name="0055b16" id="0055b16"></a>客。全身盡喪爪牙中。</span></p><a 
name="0055b17" id="0055b17"></a><p style="margin-left: 3em"><span class="headname">付靈筏印昌禪人</span></p><a 
name="0055b18" id="0055b18"></a><p><span class="lg">萬峰出箇小蝦蟆。喫著砒霜便當茶。此去深山開毒<a 
name="0055b19" id="0055b19"></a>口。放些毒氣毒三巴。</span></p><a 
name="0055b20" id="0055b20"></a><p style="margin-left: 3em"><span class="headname">付破雪道璽禪人</span></p><a 
name="0055b21" id="0055b21"></a><p><span class="lg">幾度愁腸欲話誰。一簾風月弄寒梅。歸來不覺枝頭<a 
name="0055b22" id="0055b22"></a>白。惺人鼻孔任雷垂。</span></p><a 
name="0055b23" id="0055b23"></a><p style="margin-left: 3em"><span class="headname">付字水圓拙禪人</span></p><a 
name="0055b24" id="0055b24"></a><p><span class="lg">火爐頭句親分付。撥著令人一爆煙。散徹九龍風月<a 
name="0055b25" id="0055b25"></a>冷。依然別是鷓鴣天。</span></p><a 
name="0055b26" id="0055b26"></a><p style="margin-left: 3em"><span class="headname">付破浪海舟禪人</span></p><a 
name="0055b27" id="0055b27"></a><p><span class="lg">冤有頭兮債有主。箇中消息誰為伍。艸鞋蹋遍始應<a 
name="0055b28" id="0055b28"></a>知。隨處任君打口鼓。</span></p><a 
name="0055b29" id="0055b29"></a><p style="margin-left: 3em"><span class="headname">付竺微智泰禪人</span></p><a 
name="0055b30" id="0055b30"></a><p><span class="lg">放出江南赤梢鯉。搖頭擺尾風雲際。有時騰躍碧波<a 
name="0055c01" id="0055c01"></a>中。攪得魚龍箇鱉地。</span></p><a 
name="0055c02" id="0055c02"></a><p style="margin-left: 3em"><span class="headname">付無漏印涵禪人</span></p><a 
name="0055c03" id="0055c03"></a><p><span class="lg">去去來來怨艸鞋。其聲瞥爾貫吾儕。缽囊兩手親分<a 
name="0055c04" id="0055c04"></a>付。一任山城飯舖開。</span></p><a 
name="0055c05" id="0055c05"></a><p style="margin-left: 3em"><span class="headname">付體宗道寧禪人</span></p><a 
name="0055c06" id="0055c06"></a><p><span class="lg">六<span class="corr" title='[[禾/亍]&gt;年]'>年</span>執役輔叢林。一旦殷勤遂此心。分付火爐頭句<a 
name="0055c07" id="0055c07"></a>子。等閒撥著便知音。</span></p><a 
name="0055c08" id="0055c08"></a><p style="margin-left: 3em"><span class="headname">付離指方示禪人</span></p><a 
name="0055c09" id="0055c09"></a><p><span class="lg">久默無暇舉似人。相逢有則絕疏親。驀拈坐具法堂<a 
name="0055c10" id="0055c10"></a>舞。撲地聲驚龜畫城。</span></p><a 
name="0055c11" id="0055c11"></a><p style="margin-left: 3em"><span class="headname">付尼足如瀾禪人</span></p><a 
name="0055c12" id="0055c12"></a><p><span class="lg">偶聞高洞十和尚。且道渠儂第幾人。雖不同生共鼻<a 
name="0055c13" id="0055c13"></a>孔。本來面目自分明。</span></p><a 
name="0055c14" id="0055c14"></a><p style="margin-left: 3em"><span class="headname">付本明圓徹禪人</span></p><a 
name="0055c15" id="0055c15"></a><p><span class="lg">驀劄相逢也便休。一聲<span class="gaiji">[囗@力]<!--gaiji,,1[囗@力],2&#x361E;,3--></span>地令人愁。裝風抵對聾兩<a 
name="0055c16" id="0055c16"></a>耳。笑殺鎮州蘿蔔頭。</span></p><a 
name="0055c17" id="0055c17"></a><p style="margin-left: 3em"><span class="headname">付雪臂印巒禪人</span></p><a 
name="0055c18" id="0055c18"></a><p><span class="lg">楚水巴山意可圖。何如箇裏弄神駒。有時返擲尋芳<a 
name="0055c19" id="0055c19"></a>艸。蹋折一華五葉蘆。</span></p><a 
name="0055c20" id="0055c20"></a><p style="margin-left: 3em"><span class="headname">付圓明德印禪人</span></p><a 
name="0055c21" id="0055c21"></a><p><span class="lg">千松日韻誰知音。一旦沖霄杰鳳林。不許緡蠻覓所<a 
name="0055c22" id="0055c22"></a>止。惟留嬴鶴對巢吟。</span></p><a 
name="0055c23" id="0055c23"></a><p style="margin-left: 3em"><span class="headname">付敏樹如相禪人</span></p><a 
name="0055c24" id="0055c24"></a><p><span class="lg">一度華開一度嘶。幾乎鼻孔落依俙。今朝觸碎歸山<a 
name="0055c25" id="0055c25"></a>去。瞎馬瞎驢臭罵伊。</span></p><a 
name="0055c26" id="0055c26"></a><p style="margin-left: 3em"><span class="headname">付淡竹行密禪人</span></p><a 
name="0055c27" id="0055c27"></a><p><span class="lg">心麤膽大氣如王。到處逢人打一場。惟有佛恩分外<a 
name="0055c28" id="0055c28"></a>別。裝聾賣啞歇疏狂。</span></p><a 
name="0055c29" id="0055c29"></a><p style="margin-left: 3em"><span class="headname">付孤石真憲禪人</span></p><a 
name="0055c30" id="0055c30"></a><p><span class="lg">米裏有蟲飯有沙。蛀人肝膽飲人牙。老僧匙箸輕挑<a 
name="0056a01" id="0056a01"></a>撥。便解和盤逸興賒。</span></p><a 
name="0056a02" id="0056a02"></a><p style="margin-left: 3em"><span class="headname">付燕居德申禪人</span></p><a 
name="0056a03" id="0056a03"></a><p><span class="lg">萬峰客作<span class="corr" title='[巳&gt;已]'>已</span>多年。一世眼高期浪傳。分付冬瓜與瓠<a 
name="0056a04" id="0056a04"></a>子。大都種艸自天然。</span></p><a 
name="0056a05" id="0056a05"></a><p style="margin-left: 3em"><span class="headname">付丈雪通醉禪人</span></p><a 
name="0056a06" id="0056a06"></a><p><span class="lg">現身惡世可深藏。莫逐周胡嚴李張。只待兔冰蛇吐<a 
name="0056a07" id="0056a07"></a>火。始拈柏子祝吾香。</span></p><a 
name="0056a08" id="0056a08"></a><p style="margin-left: 3em"><span class="headname">付蒼松印鶴禪人</span></p><a 
name="0056a09" id="0056a09"></a><p><span class="lg">忽地相逢伎倆窮。當年中毒今復逢。鋒鋩不犯悄然<a 
name="0056a10" id="0056a10"></a>去。聖箭一枝射九重。</span></p><a 
name="0056a11" id="0056a11"></a><p style="margin-left: 3em"><span class="headname">付壽山性福禪人</span></p><a 
name="0056a12" id="0056a12"></a><p><span class="lg">毒中天童今始甦。機緣有待漫糊塗。頻頻拈出膠盆<a 
name="0056a13" id="0056a13"></a>子。<span class="corr" title='[剌&gt;刺]'>刺</span>腦南濱星月孤。</span></p><a 
name="0056a14" id="0056a14"></a><p style="margin-left: 3em"><span class="headname">付竹帆印波禪人</span></p><a 
name="0056a15" id="0056a15"></a><p><span class="lg">千里特來呈舊面。一朝取食到鉤頭。分身更囑逢橋<a 
name="0056a16" id="0056a16"></a>止。莫向桑谿覓飲牛。</span></p><a 
name="0056a17" id="0056a17"></a><p style="margin-left: 3em"><span class="headname">付默石道悟禪人</span></p><a 
name="0056a18" id="0056a18"></a><p><span class="lg">法法從來無法法。無無法法亦無無。老僧今付無無<a 
name="0056a19" id="0056a19"></a>法。石鼓輕敲聲五湖。</span></p><a 
name="0056a20" id="0056a20"></a><p style="margin-left: 3em"><span class="headname">付覺城明柱禪人</span></p><a 
name="0056a21" id="0056a21"></a><p><span class="lg">喝聲未絕掌連轟。勝過楊岐栗棘蓬。任是難吞而易<a 
name="0056a22" id="0056a22"></a>吐。從教江海釣獰龍。</span></p><a 
name="0056a23" id="0056a23"></a><p style="margin-left: 3em"><span class="headname">付東川呂相國</span></p><a 
name="0056a24" id="0056a24"></a><p><span class="lg">黃檗室中三頓棒。大愚肋下便還拳。老僧撞著呂公<a 
name="0056a25" id="0056a25"></a>縛。祖代冤流如是傳。</span></p><a 
name="0056a26" id="0056a26"></a><p style="margin-left: 3em"><span class="headname">付雪眉方坤禪人</span></p><a 
name="0056a27" id="0056a27"></a><p><span class="lg">數載殷勤立遠志。臨行云怨路頭遙。老僧無別相分<a 
name="0056a28" id="0056a28"></a>付。城市山林接俊豪。</span></p><a 
name="0056a29" id="0056a29"></a><p style="margin-left: 3em"><span class="headname">付蓮月印正禪人</span></p><a 
name="0056a30" id="0056a30"></a><p><span class="lg">喫人涕唾弄精魂。一喝從教海嶽昏。濟北家私何所<a 
name="0056b01" id="0056b01"></a>似。舌頭無骨眼生筋。</span></p><a 
name="0056b02" id="0056b02"></a><p style="margin-left: 3em"><span class="headname">付靈隱印文禪人</span></p><a 
name="0056b03" id="0056b03"></a><p><span class="lg">憶替鳥窠吹布毛。而今特地覺風高。老僧翻藉慈明<a 
name="0056b04" id="0056b04"></a>口。罵徹淵鱗上九霄。</span></p><a 
name="0056b05" id="0056b05"></a><p style="margin-left: 3em"><span class="headname">付西瞿印望禪人</span></p><a 
name="0056b06" id="0056b06"></a><p><span class="lg">萬里無雲誰肯住。一聲呼喚不抬眸。鳳凰頭上白拈<a 
name="0056b07" id="0056b07"></a>賊。偷得杭州作汴州。</span></p><a 
name="0056b08" id="0056b08"></a><p style="margin-left: 3em"><span class="headname">付石龍印雪禪人</span></p><a 
name="0056b09" id="0056b09"></a><p><span class="lg">古人皮履繼宗風。老破僧鞋又不同。分付闍黎行腳<a 
name="0056b10" id="0056b10"></a>去。雲山蹋遍始稱雄。</span></p><a 
name="0056b11" id="0056b11"></a><p style="margin-left: 3em"><span class="headname">付慧覺照衣禪人</span></p><a 
name="0056b12" id="0056b12"></a><p><span class="lg">惟佛與佛乃能知。比若天高無物齊。大有慧公親薦<a 
name="0056b13" id="0056b13"></a>得。捕風捉影任拈提。</span></p><a 
name="0056b14" id="0056b14"></a><p style="margin-left: 3em"><span class="headname">付靈木印綬禪人</span></p><a 
name="0056b15" id="0056b15"></a><p><span class="lg">幾將底事扣金城。一旦無疑拂袖行。川北川南藏不<a 
name="0056b16" id="0056b16"></a>住。逢壬杓卜聽虛聲。</span></p><a 
name="0056b17" id="0056b17"></a><p style="margin-left: 3em"><span class="headname">付僧可印實禪人</span></p><a 
name="0056b18" id="0056b18"></a><p><span class="lg">師徒廿載亂離居。兩地烽煙意致殊。寄柄西來箇拂<a 
name="0056b19" id="0056b19"></a>子。闍黎將去指迷途。</span></p><a 
name="0056b20" id="0056b20"></a><p style="margin-left: 3em"><span class="headname">付三際如通禪人</span></p><a 
name="0056b21" id="0056b21"></a><p><span class="lg">木鵝汎上錦江灘。勢欲翀霄力未堪。忽地烽煙消宇<a 
name="0056b22" id="0056b22"></a>宙。五湖四海鼓波瀾。</span></p><a 
name="0056b23" id="0056b23"></a><p style="margin-left: 3em"><span class="headname">付雲幻印宸禪人</span></p><a 
name="0056b24" id="0056b24"></a><p><span class="lg">雙桂堂前雙眼開。幾人鼻孔著穿來。有時高桂枝頭<a 
name="0056b25" id="0056b25"></a>上。香遍天涯莫妄猜。</span></p><a 
name="0056b26" id="0056b26"></a><p style="margin-left: 3em"><span class="headname">付普天印圓禪人</span></p><a 
name="0056b27" id="0056b27"></a><p><span class="lg">七十<span class="corr" title='[[禾/亍]&gt;年]'>年</span>來不歇心。老當益壯亞叢林。而今不負時初<a 
name="0056b28" id="0056b28"></a>勉。況有餘機盡陸沉。</span></p><a 
name="0056b29" id="0056b29"></a><p style="margin-left: 3em"><span class="headname">付密行寂忍禪人</span></p><a 
name="0056b30" id="0056b30"></a><p><span class="lg">蚊子喁喁上鐵牛。無容下嘴處難酬。紛紛一夏歸山<a 
name="0056c01" id="0056c01"></a>去。遇虎逢龍攜出頭。</span></p><a 
name="0056c02" id="0056c02"></a><p style="margin-left: 3em"><span class="headname">付大吼印傳禪人</span></p><a 
name="0056c03" id="0056c03"></a><p><span class="lg">群獅隊裏幾經來。大吼聲驚獸膽灰。自此收威斂爪<a 
name="0056c04" id="0056c04"></a>去。人天指日鼓風雷。</span></p><a 
name="0056c05" id="0056c05"></a><p style="margin-left: 3em"><span class="headname">付本源海液禪人</span></p><a 
name="0056c06" id="0056c06"></a><p><span class="lg">三登九上徹根源。徹得根源非偶然。分付闍黎珍重<a 
name="0056c07" id="0056c07"></a>去。逢盧遇簡共相傳。</span></p><a 
name="0056c08" id="0056c08"></a><p style="margin-left: 3em"><span class="headname">付碧觀印嵩禪人</span></p><a 
name="0056c09" id="0056c09"></a><p><span class="lg">未分玉石始為奇。剖出令人深重之。一段清光玷不<a 
name="0056c10" id="0056c10"></a>住。瑚璉豈敢並傳持。</span></p><a 
name="0056c11" id="0056c11"></a><p style="margin-left: 3em"><span class="headname">付象含寂定禪人</span></p><a 
name="0056c12" id="0056c12"></a><p><span class="lg">老僧再復高梁山。意欲尋人人更難。幸得闍黎珍重<a 
name="0056c13" id="0056c13"></a>去。因緣秖在剎那間。</span></p><a 
name="0056c14" id="0056c14"></a><p style="margin-left: 3em"><span class="headname">付月宗印星禪人</span></p><a 
name="0056c15" id="0056c15"></a><p><span class="lg">耳聾惟豎指頭禪。一任時人胡亂攢。卜度不知飯米<a 
name="0056c16" id="0056c16"></a>做。強分裕後與光前。</span></p><a 
name="0056c17" id="0056c17"></a><p style="margin-left: 3em"><span class="headname">付寂光印豁禪人</span></p><a 
name="0056c18" id="0056c18"></a><p><span class="lg">坐破蒲團不記年。硬如生鐵軟如綿。三冬九夏寒溫<a 
name="0056c19" id="0056c19"></a>事。漫莫逢人吐一言。</span></p><a 
name="0056c20" id="0056c20"></a><p style="margin-left: 3em"><span class="headname">付易菴印師禪人</span></p><a 
name="0056c21" id="0056c21"></a><p><span class="lg">截流香象斂全威。任世任時堪所依。四隅八荒藏不<a 
name="0056c22" id="0056c22"></a>住。始伸牙爪活頑機。</span></p><a 
name="0056c23" id="0056c23"></a><p style="margin-left: 3em"><span class="headname">付古城印堅禪人</span></p><a 
name="0056c24" id="0056c24"></a><p><span class="lg">憐梅久萼病深山。一度華開一度歡。汝笑東風真不<a 
name="0056c25" id="0056c25"></a>際。東風笑我醉闌干。</span></p><a 
name="0056c26" id="0056c26"></a><p style="margin-left: 3em"><span class="headname">付清谿道昶禪人</span></p><a 
name="0056c27" id="0056c27"></a><p><span class="lg">羊腸古路鐵蛇橫。縱步遭他一口吞。喜得艸鞋獰似<a 
name="0056c28" id="0056c28"></a>虎。蹋翻海嶽任升沉。</span></p><a 
name="0056c29" id="0056c29"></a><p style="margin-left: 3em"><span class="headname">付耶湘印<span class="gaiji">[、/(、*、)]<!--gaiji,,1[、/(、*、)],2&#x2007C;,3--></span>禪人</span></p><a 
name="0056c30" id="0056c30"></a><p><span class="lg">連連痛棒徹人魂。追到懸崖撒手行。不顧深坑並<span title="未知的文字">▆</span><a 
name="0057a01" id="0057a01"></a>岸。瞎驢撲滅上元燈。</span></p><a 
name="0057a02" id="0057a02"></a><p style="margin-left: 3em"><span class="headname">付聖可德玉禪人</span></p><a 
name="0057a03" id="0057a03"></a><p><span class="lg">捏拳展掌露家私。撒手逍遙一並齊。橫骨暗抽容易<a 
name="0057a04" id="0057a04"></a>得。舌頭明墮少人知。</span></p><a 
name="0057a05" id="0057a05"></a><p style="margin-left: 3em"><span class="headname">付快雪印國禪人</span></p><a 
name="0057a06" id="0057a06"></a><p><span class="lg">怒雷轟出無文印。意氣全彰雙桂前。日日吞雲吐霧<a 
name="0057a07" id="0057a07"></a>去。休將鼻孔漫遼天。</span></p><a 
name="0057a08" id="0057a08"></a><p style="margin-left: 3em"><span class="headname">付石幢寂壽禪人</span></p><a 
name="0057a09" id="0057a09"></a><p><span class="lg">源頭一滴自曹谿。派派分流莫與齊。四海五湖關不<a 
name="0057a10" id="0057a10"></a>住。傾湫倒嶽任施為。</span></p><a 
name="0057a11" id="0057a11"></a><p style="margin-left: 3em"><span class="headname">付秋水智能禪人</span></p><a 
name="0057a12" id="0057a12"></a><p><span class="lg">義虎從來無別知。枝枝葉葉自相隨。漫道西山亮座<a 
name="0057a13" id="0057a13"></a>主。雖然隱顯不同時。</span></p><a 
name="0057a14" id="0057a14"></a><p style="margin-left: 3em"><span class="headname">付無私海源禪人</span></p><a 
name="0057a15" id="0057a15"></a><p><span class="lg">無文密印印真機。卻印真機何所疑。莫道丙丁云是<a 
name="0057a16" id="0057a16"></a>火。丑寅恐落是依俙。</span></p><a 
name="0057a17" id="0057a17"></a><p style="margin-left: 3em"><span class="headname">付百城印著禪人</span></p><a 
name="0057a18" id="0057a18"></a><p><span class="lg">疑機不遂此何時。老大關頭誰箇知。不是老僧輕觸<a 
name="0057a19" id="0057a19"></a>逆。從來佛法不饒伊。</span></p><a 
name="0057a20" id="0057a20"></a><p style="margin-left: 3em"><span class="headname">付萬竹通葦禪人</span></p><a 
name="0057a21" id="0057a21"></a><p><span class="lg">一箇拳頭一活機。誰知兩載不如斯。而今分付歸山<a 
name="0057a22" id="0057a22"></a>去。有日還同北雁飛。</span></p><a 
name="0057a23" id="0057a23"></a><p style="margin-left: 3em"><span class="headname">付遺聞如幻禪人</span></p><a 
name="0057a24" id="0057a24"></a><p><span class="lg">二十年來志不輸。眉毛廝結口盧都。驀頭劈面迎風<a 
name="0057a25" id="0057a25"></a>掌。生死無明當下蘇。</span></p><a 
name="0057a26" id="0057a26"></a><p style="margin-left: 3em"><span class="headname">付兩生真從禪人</span></p><a 
name="0057a27" id="0057a27"></a><p><span class="lg">東家中毒西家發。豈料西家毒更深。白棒頂<span class="gaiji">[寧*頁]<!--gaiji,,1[寧*頁],2&#x29573;,3--></span>開正<a 
name="0057a28" id="0057a28"></a>眼。乾坤爍破血淋淋。</span></p><a 
name="0057a29" id="0057a29"></a><p style="margin-left: 3em"><span class="headname">付直指性歸禪人</span></p><a 
name="0057a30" id="0057a30"></a><p><span class="lg">飯罷貪涼繞砌行。抬眸忽見野情生。小池石上開雙<a 
name="0057b01" id="0057b01"></a>菊。泄漏茫茫宇宙春。</span></p><a 
name="0057b02" id="0057b02"></a><p style="margin-left: 3em"><span class="headname">付六岫海奎禪人</span></p><a 
name="0057b03" id="0057b03"></a><p><span class="lg">鼴鼠飲河量頗過。小中現大大如何。從來箇事無抵<a 
name="0057b04" id="0057b04"></a>止。一任曹源泛碧波。</span></p><a 
name="0057b05" id="0057b05"></a><p style="margin-left: 3em"><span class="headname">付九彥慶曆禪人</span></p><a 
name="0057b06" id="0057b06"></a><p><span class="lg">白牛露地穩眠時。雲影天光逐漸隨。水艸不須重打<a 
name="0057b07" id="0057b07"></a>算。崢嶸頭角任施為。</span></p><a 
name="0057b08" id="0057b08"></a><p style="margin-left: 3em"><span class="headname">付勝幢印鎧禪人</span></p><a 
name="0057b09" id="0057b09"></a><p><span class="lg">餓虎巖前嘯一聲。威獰雄踞惡風生。有時展步泥沙<a 
name="0057b10" id="0057b10"></a>上。狐兔見之肝膽傾。</span></p><a 
name="0057b11" id="0057b11"></a><p style="margin-left: 3em"><span class="headname">付唯旃印道禪人</span></p><a 
name="0057b12" id="0057b12"></a><p><span class="lg">兔瑞歷朝因守株。烽煙頓靜入皇都。雖然榮耀不勝<a 
name="0057b13" id="0057b13"></a>喜。且喜聲名播五湖。</span></p><a 
name="0057b14" id="0057b14"></a><p style="margin-left: 3em"><span class="headname">付中天照朗禪人</span></p><a 
name="0057b15" id="0057b15"></a><p><span class="lg">龍翔天際怒風雷。驚起叢中萬木回。發榦抽枝與麼<a 
name="0057b16" id="0057b16"></a>去。榮枯自是繼將來。</span></p><a 
name="0057b17" id="0057b17"></a><p style="margin-left: 3em"><span class="headname">付三止印昇禪人</span></p><a 
name="0057b18" id="0057b18"></a><p><span class="lg">鐵蛇古路久眠時。撞著人來毒氣施。若是命根猶未<a 
name="0057b19" id="0057b19"></a>斷。除非癩肉與頑皮。</span></p><a 
name="0057b20" id="0057b20"></a><p style="margin-left: 3em"><span class="headname">付千松印萬禪人</span></p><a 
name="0057b21" id="0057b21"></a><p><span class="lg">良馬已隨鞭影馳。追風千里合如斯。將來國債可須<a 
name="0057b22" id="0057b22"></a>爾。沒箇人兒偷去騎。</span></p><a 
name="0057b23" id="0057b23"></a><p style="margin-left: 3em"><span class="headname">付深省德純禪人</span></p><a 
name="0057b24" id="0057b24"></a><p><span class="lg">契不契兮只一言。一言縱奪自翛然。而今觸碎泥團<a 
name="0057b25" id="0057b25"></a>去。漫莫逢人弄倒顛。</span></p><a 
name="0057b26" id="0057b26"></a><p style="margin-left: 3em"><span class="headname">付禦木印章禪人</span></p><a 
name="0057b27" id="0057b27"></a><p><span class="lg">梅華衣也應當時。惟有馨香飄納谿。今日重逢無異<a 
name="0057b28" id="0057b28"></a>說。好生將去指愚迷。</span></p><a 
name="0057b29" id="0057b29"></a><p style="margin-left: 3em"><span class="headname">付凝真性定禪人</span></p><a 
name="0057b30" id="0057b30"></a><p><span class="lg">聖解凡情沒兩般。但能盡處自翛然。而今鼻孔遼天<a 
name="0057c01" id="0057c01"></a>去。不逐驢前並馬前。</span></p><a 
name="0057c02" id="0057c02"></a><p style="margin-left: 3em"><span class="headname">付慈門性毓禪人</span></p><a 
name="0057c03" id="0057c03"></a><p><span class="lg">義虎離窩三十年。重逢愈覺爪牙銛。贈伊一柄鐵如<a 
name="0057c04" id="0057c04"></a>意。將去尖山打聖賢。</span></p><a 
name="0057c05" id="0057c05"></a><p style="margin-left: 3em"><span class="headname">付忍微性道禪人</span></p><a 
name="0057c06" id="0057c06"></a><p><span class="lg">鱉鼻蛇頭著一錐。痛聲大作忍乎微。而今毒氣猶如<a 
name="0057c07" id="0057c07"></a>勝。癩狗泥豬任指揮。</span></p><a 
name="0057c08" id="0057c08"></a><p style="margin-left: 3em"><span class="headname">付耕雲澄鑑禪人</span></p><a 
name="0057c09" id="0057c09"></a><p><span class="lg">行盡山窮與水窮。轉身依舊落牢籠。艸鞋路債錢還<a 
name="0057c10" id="0057c10"></a>畢。褁米深山制毒龍。</span></p><a 
name="0057c11" id="0057c11"></a><p style="margin-left: 3em"><span class="headname">付古拙印可禪人</span></p><a 
name="0057c12" id="0057c12"></a><p><span class="lg">抱拙<span class="corr" title='[[禾/亍]&gt;年]'>年</span>深伎倆窮。艸息息地喪家風。雖然未稱挐雲<a 
name="0057c13" id="0057c13"></a>手。強逼生蛇欲化龍。</span></p><a 
name="0057c14" id="0057c14"></a><p style="margin-left: 3em"><span class="headname">付當臺印森禪人</span></p><a 
name="0057c15" id="0057c15"></a><p><span class="lg">三冬九夏冷心腸。一旦忙然思故鄉。此去若逢丁鄭<a 
name="0057c16" id="0057c16"></a>李。始將吾醜播諸方。</span></p><a 
name="0057c17" id="0057c17"></a><p style="margin-left: 3em"><span class="headname">付卓爾普文禪人</span></p><a 
name="0057c18" id="0057c18"></a><p><span class="lg">就路還家始是奇。免教帶水與拖泥。須知兩口一無<a 
name="0057c19" id="0057c19"></a>舌。纔得指東又話西。</span></p><a 
name="0057c20" id="0057c20"></a><p style="margin-left: 3em"><span class="headname">付含光真玉禪人</span></p><a 
name="0057c21" id="0057c21"></a><p><span class="lg">老不歇心來杖頭。深錐痛劄始知休。臨行與柄龜毛<a 
name="0057c22" id="0057c22"></a>拂。將去川南指聖流。</span></p><a 
name="0057c23" id="0057c23"></a><p style="margin-left: 3em"><span class="headname">付四不行弘禪人</span></p><a 
name="0057c24" id="0057c24"></a><p><span class="lg">四不從來法定否。一枝秀發驚霜叟。有時搖落不知<a 
name="0057c25" id="0057c25"></a>春。千古萬古何枯杇。</span></p><a 
name="0057c26" id="0057c26"></a><p style="margin-left: 3em"><span class="headname">付雪嶠印水禪人</span></p><a 
name="0057c27" id="0057c27"></a><p><span class="lg">正法眼藏瞎驢滅。此中嫉忌都教徹。三冬九夏與麼<a 
name="0057c28" id="0057c28"></a>過。薦取當年白拈賊。</span></p><a 
name="0057c29" id="0057c29"></a><p style="margin-left: 3em"><span class="headname">付九昭惟朗禪人</span></p><a 
name="0057c30" id="0057c30"></a><p><span class="lg">非但老僧心太孤。世間草木也榮枯。雖開幾朵來生<a 
name="0058a01" id="0058a01"></a>色。密印昌昌讖祖符。</span></p><a 
name="0058a02" id="0058a02"></a><p style="margin-left: 3em"><span class="headname">付竺意普傳禪人</span></p><a 
name="0058a03" id="0058a03"></a><p><span class="lg"><span class="corr" title='[[禾/亍][禾/亍]&gt;年年]'>年年</span>雙桂飄香遠。惟有今年華亦無。秀氣不知何所<a 
name="0058a04" id="0058a04"></a>拔。眉州因此出三蘇。</span></p><a 
name="0058a05" id="0058a05"></a><p style="margin-left: 3em"><span class="headname">付寶峰洪慧禪人</span></p><a 
name="0058a06" id="0058a06"></a><p><span class="lg">楷瓢曲阜到高梁。聲價文風流派長。落澗甘霖掬半<a 
name="0058a07" id="0058a07"></a>杓。逢寅逢丙灑蒼桑。</span></p><a 
name="0058a08" id="0058a08"></a><p style="margin-left: 3em"><span class="headname">付穎初印顯禪人</span></p><a 
name="0058a09" id="0058a09"></a><p><span class="lg">幾來雙桂冷煙浮。一旦冰心始徹頭。再伴老僧三五<a 
name="0058a10" id="0058a10"></a>載。深懷毒氣毒迷流。</span></p><a 
name="0058a11" id="0058a11"></a><p style="margin-left: 3em"><span class="headname">付不會通法禪人</span></p><a 
name="0058a12" id="0058a12"></a><p><span class="lg">得吾眼也覷浮沉。淺則淺兮深則深。莫學瞎驢<span title="未知的文字">▆</span>大<a 
name="0058a13" id="0058a13"></a>隊。破沙盆句對誰吟。</span></p><a 
name="0058a14" id="0058a14"></a><p style="margin-left: 3em"><span class="headname">付蒼峨德海禪人</span></p><a 
name="0058a15" id="0058a15"></a><p><span class="lg">得吾耳也聽疏鐘。聲落聲洪絕異同。分付闍黎珍重<a 
name="0058a16" id="0058a16"></a>去。五湖四海攪魚龍。</span></p><a 
name="0058a17" id="0058a17"></a><p style="margin-left: 3em"><span class="headname">付嘯宗印密禪人</span></p><a 
name="0058a18" id="0058a18"></a><p><span class="lg">得吾鼻也缺中交。一吸一呼透九霄。帝釋宮中觸碎<a 
name="0058a19" id="0058a19"></a>了。唯香唯臭任飄飄。</span></p><a 
name="0058a20" id="0058a20"></a><p style="margin-left: 3em"><span class="headname">付指北通鑑禪人</span></p><a 
name="0058a21" id="0058a21"></a><p><span class="lg">得吾舌也苦言詮。能說長篇與短篇。言滿天下無口<a 
name="0058a22" id="0058a22"></a>過。軟如鐵石硬如綿。</span></p><a 
name="0058a23" id="0058a23"></a><p style="margin-left: 3em"><span class="headname">付靈源印淵禪人</span></p><a 
name="0058a24" id="0058a24"></a><p><span class="lg">得吾身也曾禪床。老大蘇公手腳忙。雖是詞窮腰解<a 
name="0058a25" id="0058a25"></a>王。高風千古有誰長。</span></p><a 
name="0058a26" id="0058a26"></a><p style="margin-left: 3em"><span class="headname">付如岳覺無禪人</span></p><a 
name="0058a27" id="0058a27"></a><p><span class="lg">得吾意也守幽閒。覿面何如隔萬山。放去孤危尋不<a 
name="0058a28" id="0058a28"></a>見。收來只在剎那間。</span></p><a 
name="0058a29" id="0058a29"></a><p><span class="juanname">破山禪師語錄卷第十三</span></p><a 
name="0058a30" id="0058a30"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(康熙庚申年仲春月吉旦禾郡楞嚴寺般若堂藏<a 
name="0058a31" id="0058a31"></a>板　　　嘉興倪君亮子天章刊)</span></p></div></div>
<hr>【經文資訊】嘉興藏第 26 冊 No. B177 破山禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index49d4.html?index=J26nB177" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB177_013 by HTTrack Website Copier/3.x [XR&CO'2014], Tue, 07 Jun 2016 07:10:37 GMT -->
</html>
