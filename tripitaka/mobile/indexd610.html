<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB178_001 by HTTrack Website Copier/3.x [XR&CO'2014], Tue, 07 Jun 2016 07:10:38 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=732835948&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26nB178&amp;utmp=%2Fmobile%2Findex.php%3Findex%3DJ26nB178_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第26冊<br/>No.B178 費隱禪師語錄 (14卷)<br/>【明 通容說　隆琦等編　附紀年錄　行觀．王谷同集　徐昌治．董行證較　行宗．行古重訂刻】<br/>第 1 卷</p>
	<a href="index4eea.html?index=J26nB178_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B178" sutra_name="費隱禪師語錄" sutra_juan="[卷1]">　
<a 
name="0103a01" id="0103a01"></a><div class="xu"><p style="margin-left: 2em"><span class="headname">金粟費大師語錄序</span></p><a 
name="0103a02" id="0103a02"></a><p style="text-indent: 0em; margin-left: 0em"><span class="linehead"></span>佛祖之道待其人而後行將以光先覺啟後昆建正<a 
name="0103a03" id="0103a03"></a>摧邪扶衰拯溺此不唯其言而<span class="corr" title='[巳&gt;已]'>已</span>也二十年來濟宗<a 
name="0103a04" id="0103a04"></a>大盛踞曲盝床唱無生曲者列剎相望而溯厥亨衢<a 
name="0103a05" id="0103a05"></a>實自天童老人闢之老人以堅剛之骨荷擔斯道重<a 
name="0103a06" id="0103a06"></a>以德業純備故龍象闐駢得人為最出其門者縱橫<a 
name="0103a07" id="0103a07"></a>展演各不相襲各自建立法幢而金粟費大師尤為<a 
name="0103a08" id="0103a08"></a>烜赫大師說法利生十有餘年每垂片語皆足為人<a 
name="0103a09" id="0103a09"></a>解粘釋縛今學者彙之成集冀遍覆大千俾來際不<a 
name="0103a10" id="0103a10"></a>泯余受而讀之大都刊華就實覿面全提機關秪在<a 
name="0103a11" id="0103a11"></a>臨時運用毫無擬議是以孤光絕響久而益新衣被<a 
name="0103a12" id="0103a12"></a>禪林振耀寰寓自非頂門眼正何繇肘後符靈倘僅<a 
name="0103a13" id="0103a13"></a>求諸語言文字中是舍魚兔而問筌蹄也且大師昔<a 
name="0103a14" id="0103a14"></a>年遍歷諸方博通教理今觀其提唱未嘗輒援契經<a 
name="0103a15" id="0103a15"></a>隻字況於外典蓋純拈向上流自胸襟決不肯以一<a 
name="0103a16" id="0103a16"></a>滴惡水塗污學人即有時鉗鎚所被如奔流度刃電<a 
name="0103a17" id="0103a17"></a>激雷訇凜乎可畏而其會下朝參暮聚倍加親附依<a 
name="0103a18" id="0103a18"></a>法而住不忍遠離以故英靈輩出激揚酬唱崛起未<a 
name="0103a19" id="0103a19"></a>艾所謂師窟無異獸旃林無雜樹俄頃之化其陶鑄<a 
name="0103a20" id="0103a20"></a>神也嗚呼天童往矣得大師而益著人能弘道詎不<a 
name="0103a21" id="0103a21"></a>信夫學者而無意滹沱之傳則<span class="corr" title='[巳&gt;已]'>已</span>如其有意讀斯錄<a 
name="0103a22" id="0103a22"></a>者幸毋交臂而失之也。</p><a 
name="0103a23" id="0103a23"></a><p style="text-indent: 0em; margin-left: 0em"><span class="linehead"></span>崇禎癸未春仲烏程唐世濟頓首譔</p></div><a 
name="0103a24" id="0103a24"></a><a 
name="0103a25" id="0103a25"></a><a 
name="0103a26" id="0103a26"></a><a 
name="0103a27" id="0103a27"></a><a 
name="0103a28" id="0103a28"></a><a 
name="0103a29" id="0103a29"></a><a 
name="0103a30" id="0103a30"></a><a 
name="0103b01" id="0103b01"></a><p style="margin-left: 2em"><span class="headname">費隱禪師語錄目次</span></p><a 
name="0103b02" id="0103b02"></a><ul><li>卷一<a 
name="0103b03" id="0103b03"></a><ul><li>上堂</li></ul></li><a 
name="0103b04" id="0103b04"></a><li>卷二<a 
name="0103b05" id="0103b05"></a><ul><li>上堂</li></ul></li><a 
name="0103b06" id="0103b06"></a><li>卷三<a 
name="0103b07" id="0103b07"></a><ul><li>上堂</li></ul></li><a 
name="0103b08" id="0103b08"></a><li>卷四<a 
name="0103b09" id="0103b09"></a><ul><li>上堂</li></ul></li><a 
name="0103b10" id="0103b10"></a><li>卷五<a 
name="0103b11" id="0103b11"></a><ul><li>上堂</li></ul></li><a 
name="0103b12" id="0103b12"></a><li>卷六<a 
name="0103b13" id="0103b13"></a><ul><li>上堂</li></ul></li><a 
name="0103b14" id="0103b14"></a><li>卷七<a 
name="0103b15" id="0103b15"></a><ul><li>上堂</li></ul></li><a 
name="0103b16" id="0103b16"></a><li>卷八<a 
name="0103b17" id="0103b17"></a><ul><li>上堂</li></ul></li><a 
name="0103b18" id="0103b18"></a><li>卷九<a 
name="0103b19" id="0103b19"></a><ul><li>上堂</li></ul></li><a 
name="0103b20" id="0103b20"></a><li>卷十<a 
name="0103b21" id="0103b21"></a><ul><li>小參</li><a 
name="0103b22" id="0103b22"></a><li>入室</li></ul></li><a 
name="0103b23" id="0103b23"></a><li>卷十一<a 
name="0103b24" id="0103b24"></a><ul><li>法語</li><a 
name="0103b25" id="0103b25"></a><li>偈</li><a 
name="0103b26" id="0103b26"></a><li>書問</li></ul></li><a 
name="0103b27" id="0103b27"></a><li>卷十二<a 
name="0103b28" id="0103b28"></a><ul><li>問答機緣</li><a 
name="0103b29" id="0103b29"></a><li>拈古</li></ul></li><a 
name="0103b30" id="0103b30"></a><li>卷十三<a 
name="0103c01" id="0103c01"></a><ul><li>頌古</li><a 
name="0103c02" id="0103c02"></a><li>判古</li><a 
name="0103c03" id="0103c03"></a><li>贊</li></ul></li><a 
name="0103c04" id="0103c04"></a><li>卷十四<a 
name="0103c05" id="0103c05"></a><ul><li>雜著</li><a 
name="0103c06" id="0103c06"></a><li>小佛事</li></ul></li><a 
name="0103c07" id="0103c07"></a><li>卷十五<a 
name="0103c08" id="0103c08"></a><ul><li>紀年錄</li></ul></li></ul><a 
name="0103c09" id="0103c09"></a><a 
name="0103c10" id="0103c10"></a><a 
name="0103c11" id="0103c11"></a><a 
name="0103c12" id="0103c12"></a><a 
name="0103c13" id="0103c13"></a><a 
name="0103c14" id="0103c14"></a><a 
name="0103c15" id="0103c15"></a><a 
name="0103c16" id="0103c16"></a><a 
name="0103c17" id="0103c17"></a><a 
name="0103c18" id="0103c18"></a><a 
name="0103c19" id="0103c19"></a><a 
name="0103c20" id="0103c20"></a><a 
name="0103c21" id="0103c21"></a><a 
name="0103c22" id="0103c22"></a><a 
name="0103c23" id="0103c23"></a><a 
name="0103c24" id="0103c24"></a><a 
name="0103c25" id="0103c25"></a><a 
name="0103c26" id="0103c26"></a><a 
name="0103c27" id="0103c27"></a><a 
name="0103c28" id="0103c28"></a><a 
name="0103c29" id="0103c29"></a><a 
name="0103c30" id="0103c30"></a><a 
name="0104a01" id="0104a01"></a><p><span class="juanname">費隱禪師語錄卷第一</span></p><a 
name="0104a02" id="0104a02"></a><p style="margin-left: 4em"><span class="byline">嗣法門人隆琦等編</span></p><a 
name="0104a03" id="0104a03"></a><p style="margin-left: 2em"><span class="headname">上堂一</span></p><a 
name="0104a04" id="0104a04"></a><p style="text-indent: 0em; margin-left: 0em"><span class="linehead"></span>崇禎六年四月初七日紳衿林朝龍薛秉鉉林正立<a 
name="0104a05" id="0104a05"></a>夏春暉龔士龍請師住福建福州府福清縣黃檗山<a 
name="0104a06" id="0104a06"></a>萬福禪寺於十月初五日入院至山門云盡大地是<a 
name="0104a07" id="0104a07"></a>個解脫門且道從何處入良久云從腳跟下入便進<a 
name="0104a08" id="0104a08"></a>佛殿云過去<span class="corr" title='[巳&gt;已]'>已</span>過去未來猶未來現在作麼生坐斷<a 
name="0104a09" id="0104a09"></a>主人公向何處出氣容上座到者裏即得大展三拜<a 
name="0104a10" id="0104a10"></a>伽藍堂拈香云叢林藩籬佛法金湯自受靈山付囑<a 
name="0104a11" id="0104a11"></a>直至而今不忘且道以何為驗看燒者一瓣香。</p><a 
name="0104a12" id="0104a12"></a><p style="text-indent: 0em; margin-left: 0em"><span class="linehead"></span>祖師堂云西天四七東土二三盡在者裏日午打三<a 
name="0104a13" id="0104a13"></a>更乃舉香云今日不肖兒孫到來一時捉敗便燒。</p><a 
name="0104a14" id="0104a14"></a><p style="text-indent: 0em; margin-left: 0em"><span class="linehead"></span>方丈云釋迦在者裏掩室維摩在者裏默然古今天<a 
name="0104a15" id="0104a15"></a>下老和尚在者裏橫說豎說容上座在者裏作麼生<a 
name="0104a16" id="0104a16"></a>施設一棒一條痕一掌一握血遂據坐。</p><a 
name="0104a17" id="0104a17"></a><p style="text-indent: 0em; margin-left: 0em"><span class="linehead"></span>當日眾請上堂師至座前拈山門疏云披歷佛祖肝<a 
name="0104a18" id="0104a18"></a>膽提掇衲僧性命盡在個裏山僧不敢囊藏被蓋特<a 
name="0104a19" id="0104a19"></a>向人前拈出仰煩維那對眾宣讀維那宣疏畢師指<a 
name="0104a20" id="0104a20"></a>法座云寶華王座為眾兄弟顯本分事了也既若眼<a 
name="0104a21" id="0104a21"></a>見耳聞便可休機罷釣設或未然容上座錦上鋪華<a 
name="0104a22" id="0104a22"></a>去也遂陞拈香云者一瓣香如天普蓋似地普擎爇<a 
name="0104a23" id="0104a23"></a>向爐中端為祝延<br><a 
name="0104a24" id="0104a24"></a>今上皇帝聖壽萬歲萬歲萬萬歲恭願皇圖綿鞏固<a 
name="0104a25" id="0104a25"></a>之休峻命衍綦隆之運者一瓣香包羅今古統御人<a 
name="0104a26" id="0104a26"></a>寰爇向爐中奉為滿朝文武天下官僚井及福清縣<a 
name="0104a27" id="0104a27"></a>主諸位高官恭願福祿同滄海壽筭等喬松者一瓣<a 
name="0104a28" id="0104a28"></a>香最初到處尋覓不得到手一旦到手便乃當陽披<a 
name="0104a29" id="0104a29"></a>露不可指目末後遇著個沒眼睛老和尚伸手一捏<a 
name="0104a30" id="0104a30"></a>直得脫白無光爇向爐中專為現住浙江寧波府鄞<a 
name="0104b01" id="0104b01"></a>縣天童禪寺傳曹溪正脈三十四世本師密雲悟老<a 
name="0104b02" id="0104b02"></a>和尚用酬法乳之恩遂<span class="corr" title='[歛&gt;斂]'>斂</span>衣就坐僧問昔從黃檗去<a 
name="0104b03" id="0104b03"></a>今向黃檗來作麼生道個無來去底事師便喝進云<a 
name="0104b04" id="0104b04"></a>砂盆雖破家風猶在師云與闍黎無干問未離馬峰<a 
name="0104b05" id="0104b05"></a>遍界風光騰瑞彩纔跨猊座眉間劍氣爍鋒鋩黃檗<a 
name="0104b06" id="0104b06"></a>門庭即不問祝聖報恩事若何師云天長地久進云<a 
name="0104b07" id="0104b07"></a>恁麼則一句了然超百億便禮拜師噓一噓問一線<a 
name="0104b08" id="0104b08"></a>陽春曲繇來和者稀如何是陽春曲師云眉毛八尺<a 
name="0104b09" id="0104b09"></a>長僧禮拜師云何不再進後語僧歸位問黃檗祖庭<a 
name="0104b10" id="0104b10"></a>久寂寥蹉跎虛度幾春秋今日蒙師呈此令臨濟家<a 
name="0104b11" id="0104b11"></a>風事若何師便打進云恁麼則昔日臨濟今朝和尚<a 
name="0104b12" id="0104b12"></a>師云汝增我不得乃云全機展演一道提持蓋古覆<a 
name="0104b13" id="0104b13"></a>今超聲越色突出報化佛頭拽脫娘生鼻孔向此辨<a 
name="0104b14" id="0104b14"></a>的得去便可施大機發大用與銅頭鐵額敲枷打鎖<a 
name="0104b15" id="0104b15"></a>超宗異目碎骨取髓天上人間解粘去縛佛祖場中<a 
name="0104b16" id="0104b16"></a>抽釘拔楔所以道縱橫無礙殺活自繇我為法王於<a 
name="0104b17" id="0104b17"></a>法自在正當恁麼時安家定業一句作麼生道拈拄<a 
name="0104b18" id="0104b18"></a>杖按膝云橫按莫邪全正令太平寰宇斬癡頑復舉<a 
name="0104b19" id="0104b19"></a>世尊初生一手指天一手指地目顧四方周行七步<a 
name="0104b20" id="0104b20"></a>云天上天下唯我獨尊後來雲門文偃禪師云我當<a 
name="0104b21" id="0104b21"></a>時若見一棒打殺與狗子喫卻貴圖天下太平師云<a 
name="0104b22" id="0104b22"></a>世尊衍鐵牛機雲門明格外句雖則各露風規要且<a 
name="0104b23" id="0104b23"></a>未合本據且道如何是本據底意天上有星皆拱北<a 
name="0104b24" id="0104b24"></a>人間無水不朝東以拄杖卓一卓上首復白槌云諦<a 
name="0104b25" id="0104b25"></a>觀法王法法王法如是下座<span class="note">(謝詞不錄)</span>。</p><a 
name="0104b26" id="0104b26"></a><p style="text-indent: 0em; margin-left: 0em"><span class="linehead"></span>開爐結制上堂云紅爐猛燄當前不可湊泊鉗鎚運<a 
name="0104b27" id="0104b27"></a>動貴乎直下翻身透出威音那畔嘗在鬧市門前間<a 
name="0104b28" id="0104b28"></a>著劈頭便棒徹底更無廉纖因甚致得金烹大冶玉<a 
name="0104b29" id="0104b29"></a>出藍田復云九十日中間結住布袋口日用卓卓然<a 
name="0104b30" id="0104b30"></a>從新自抖擻拶透頂門關能為獅子吼大地悉平沉<a 
name="0104c01" id="0104c01"></a>百獸都奔走堪入臨濟門白棒劈脊摟如何是獅子<a 
name="0104c02" id="0104c02"></a>吼乃喝一喝云薦取攙先一著子發機不落諸人後<a 
name="0104c03" id="0104c03"></a>下座。</p><a 
name="0104c04" id="0104c04"></a><p style="text-indent: 0em; margin-left: 0em"><span class="linehead"></span>上堂十五日<span class="corr" title='[巳&gt;已]'>已</span>前回首俱陳跡十五日<span class="corr" title='[巳&gt;已]'>已</span>後未來望<a 
name="0104c05" id="0104c05"></a>莫及正當十五日頭頭呈露物物披真衲僧門下一<a 
name="0104c06" id="0104c06"></a>一現成九年面壁未解作活六載雪山徒受苦辛爭<a 
name="0104c07" id="0104c07"></a>似明州憨布袋逢人無事笑吟吟拈拄杖下座。</p><a 
name="0104c08" id="0104c08"></a><p style="text-indent: 0em; margin-left: 0em"><span class="linehead"></span>上堂僧問高步毘盧頂截斷威音喉婢視釋迦奴呼<a 
name="0104c09" id="0104c09"></a>彌勒此人面目如何師云半邊鼻孔進云若然即今<a 
name="0104c10" id="0104c10"></a>來也請和尚答話師便打進云忽若道個須彌山又<a 
name="0104c11" id="0104c11"></a>作麼生師云推倒了也問如何是奪人不奪境師云<a 
name="0104c12" id="0104c12"></a>打教髑髏穿如何是奪境不奪人師云掀翻坐具地<a 
name="0104c13" id="0104c13"></a>如何是人境兩俱奪師云一并收下如何是人境俱<a 
name="0104c14" id="0104c14"></a>不奪師云任汝<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳乃云聲前薦取斬釘截鐵未免<a 
name="0104c15" id="0104c15"></a>猶有者個在周遮不省多諸饒舌不知何劫出頭時<a 
name="0104c16" id="0104c16"></a>若是靈根夙種底漢那邊不管者頭不拘高高地立<a 
name="0104c17" id="0104c17"></a>不與諸緣作對不與萬法為侶然亦者邊人未明向<a 
name="0104c18" id="0104c18"></a>上事若明向上事不慕諸聖不重<span class="corr" title='[已&gt;己]'>己</span>靈百億部洲走<a 
name="0104c19" id="0104c19"></a>馬三十三天著跌此又無窠臼立窠臼無得失成得<a 
name="0104c20" id="0104c20"></a>失驀拈拄杖云不若向者裏承當信得及見得徹得<a 
name="0104c21" id="0104c21"></a>失一時打破窠臼頓爾鏟除堂堂用無岸畔歷歷迥<a 
name="0104c22" id="0104c22"></a>絕階梯三世諸佛直得退步歷代祖師未免藏鋒明<a 
name="0104c23" id="0104c23"></a>眼衲僧轉身無路現前大眾便合休機且道正當恁<a 
name="0104c24" id="0104c24"></a>麼時超宗越格一句作麼生道千峰勢到嶽邊止萬<a 
name="0104c25" id="0104c25"></a>派聲歸海上消以拄杖卓一卓下座。</p><a 
name="0104c26" id="0104c26"></a><p style="text-indent: 0em; margin-left: 0em"><span class="linehead"></span>上堂僧問不要尋思作解秪要單刀直入不顧危亡<a 
name="0104c27" id="0104c27"></a>得失正恁麼時又作麼生師云腳下七華八裂問如<a 
name="0104c28" id="0104c28"></a>何是賓中主師云腰有數文錢如何是主中賓師云<a 
name="0104c29" id="0104c29"></a>得錢隨手使如何是賓中賓師云長年走路程如何<a 
name="0104c30" id="0104c30"></a>是主中主師云終日不出戶進云賓主<span class="corr" title='[巳&gt;已]'>已</span>蒙師指示<a 
name="0105a01" id="0105a01"></a>賓忘主不忘事若何師便打進云截斷兩頭去也師<a 
name="0105a02" id="0105a02"></a>云腳下還有葛藤在問法座未登乾坤坐斷輪槌影<a 
name="0105a03" id="0105a03"></a>落殺活全彰去此二途請道一句師云眉毛插天進<a 
name="0105a04" id="0105a04"></a>云水歸巨海波濤靜雲到蒼梧氣象閒師云闍黎分<a 
name="0105a05" id="0105a05"></a>上什麼交涉問打著昔年舊痛處于今猶恨棒頭輕<a 
name="0105a06" id="0105a06"></a>請師末後一頓師打云舊瘡瘢上著艾進云恁麼則<a 
name="0105a07" id="0105a07"></a>徹骨徹髓去也師云如何是徹底意僧一喝師云喝<a 
name="0105a08" id="0105a08"></a>後&#x807B;進云時清休唱太平歌師云秪引一半乃云物<a 
name="0105a09" id="0105a09"></a>中作主高超物表機下開眼照在機先然後發一機<a 
name="0105a10" id="0105a10"></a>而千機萬機通透乘一境而千境萬境齊彰有炤有<a 
name="0105a11" id="0105a11"></a>用有權有實有賓有主有放有收如天普蓋似地普<a 
name="0105a12" id="0105a12"></a>擎萬象該羅千差一貫四方自在八面受敵直得盡<a 
name="0105a13" id="0105a13"></a>閻浮提所有草木一一草木具無量舌相一一舌相<a 
name="0105a14" id="0105a14"></a>興無量辨難不能挫其當鋒遍虛空界所有勝身具<a 
name="0105a15" id="0105a15"></a>無量神通一一神通顯無量妙用亦不能動其元本<a 
name="0105a16" id="0105a16"></a>所以塵說剎說熾然說神用妙用恒沙用都來在衲<a 
name="0105a17" id="0105a17"></a>僧分上皆用不著且道衲僧有什麼長處莫怪從前<a 
name="0105a18" id="0105a18"></a>多意氣他家曾謁聖明君下座。</p><a 
name="0105a19" id="0105a19"></a><p style="text-indent: 0em; margin-left: 0em"><span class="linehead"></span>居士夏春暉龔士龍等請上堂僧問身居學海意出<a 
name="0105a20" id="0105a20"></a>雲霄花無戀影之心境不留人之跡正恁麼時是何<a 
name="0105a21" id="0105a21"></a>境界師云獨步大方進云如何是黃檗境師云十二<a 
name="0105a22" id="0105a22"></a>峰高如何是境中人師云頂天立地如何是人中意<a 
name="0105a23" id="0105a23"></a>師云自家薦取進云人境<span class="corr" title='[巳&gt;已]'>已</span>蒙師指示人亡境寂事<a 
name="0105a24" id="0105a24"></a>如何師云頂門霹靂乃云眉橫錦繡披一念於古今<a 
name="0105a25" id="0105a25"></a>目機銖兩融古今於一念非彼非此非遠非近即廛<a 
name="0105a26" id="0105a26"></a>離廛居世出世遊歷宗家舉揚佛事道骨參天仁風<a 
name="0105a27" id="0105a27"></a>洽爾人天贊之有分緇白誦固無窮然而更要信得<a 
name="0105a28" id="0105a28"></a>當人自<span class="corr" title='[巳&gt;己]'>己</span>分上有一段描不成畫不就底奇特事佛<a 
name="0105a29" id="0105a29"></a>祖窮之不到人天贊猶莫及坐斷要津不通階級所<a 
name="0105a30" id="0105a30"></a>以發明奇特事須是恁麼人要是恁麼人方明奇特<a 
name="0105b01" id="0105b01"></a>事既若發明得去則與山僧拄杖子同條合命且拄<a 
name="0105b02" id="0105b02"></a>杖子初無多少奇特秪是風標獨立斬釘截鐵喚作<a 
name="0105b03" id="0105b03"></a>山僧拄杖子卻是現前眾居士喚作現前眾居士卻<a 
name="0105b04" id="0105b04"></a>是山僧拄杖子無二無二分無別無斷故正恁麼時<a 
name="0105b05" id="0105b05"></a>歸根復本一句作麼生道萬物盡資和氣力靈苗豈<a 
name="0105b06" id="0105b06"></a>藉四時推以拄杖卓一卓下座。</p><a 
name="0105b07" id="0105b07"></a><p style="text-indent: 0em; margin-left: 0em"><span class="linehead"></span>上堂驀拈拄杖云覿面提持個一著當人要在親領<a 
name="0105b08" id="0105b08"></a>略轉身移步若能行荊棘林中活卓卓遂舉臺山婆<a 
name="0105b09" id="0105b09"></a>子話畢師云據者婆子一手用錐一手用鉤雖則光<a 
name="0105b10" id="0105b10"></a>利一時究竟勞而無功者僧不著草鞋赤腳行路固<a 
name="0105b11" id="0105b11"></a>自快便不識泥中有<span class="corr" title='[剌&gt;刺]'>刺</span>趙州因水和麵背地揉個鬼<a 
name="0105b12" id="0105b12"></a>面致人生疑難免明眼者笑後來又有玄覺徵云前<a 
name="0105b13" id="0105b13"></a>來僧也恁麼道趙州去也恁麼道什麼處是勘破婆<a 
name="0105b14" id="0105b14"></a>子處師云不妨是賊識賊據者四個不唧瀏漢若到<a 
name="0105b15" id="0105b15"></a>山僧門下都與三十棒何以如此要見賞罰分明便<a 
name="0105b16" id="0105b16"></a>下座。</p><a 
name="0105b17" id="0105b17"></a><p style="text-indent: 0em; margin-left: 0em"><span class="linehead"></span>聖節上堂拈香云者一瓣香最尊無比最高無上爇<a 
name="0105b18" id="0105b18"></a>向爐中端為奉祝<br><a 
name="0105b19" id="0105b19"></a>今上皇帝今日御誕萬福駢臻伏願<br><a 
name="0105b20" id="0105b20"></a>聖壽與天地同久聖明共日月齊光問香爇金爐誠<a 
name="0105b21" id="0105b21"></a>一瓣祝聖一句作麼生師云嘗將日月為天眼進云<a 
name="0105b22" id="0105b22"></a>山河大地同秋月法性凝然湛海清師云好把須彌<a 
name="0105b23" id="0105b23"></a>作壽山進云人人行化日個個闡宗風師云好個消<a 
name="0105b24" id="0105b24"></a>息進云卻被和尚道著師云卻不恁麼僧一喝歸位<a 
name="0105b25" id="0105b25"></a>師乃云大哉。</p><a 
name="0105b26" id="0105b26"></a><p style="text-indent: 0em; margin-left: 0em"><span class="linehead"></span>聖君今日降宸多方休慶萬海康寧步步優曇生面<a 
name="0105b27" id="0105b27"></a>面祥雲應演無為之化行不言之令若貴若賤均蒙<a 
name="0105b28" id="0105b28"></a>陶鑄或隱或顯咸叨福蔭佛法賴以綱持人心得以<a 
name="0105b29" id="0105b29"></a>歸正所謂雲從龍風從虎聖人作而萬物睹覆載之<a 
name="0105b30" id="0105b30"></a>恩不易酬炤臨之德忠難盡僧眾丹心報我<br><a 
name="0105c01" id="0105c01"></a>皇壽嶽穹窿千萬仞下座。</p><a 
name="0105c02" id="0105c02"></a><p style="text-indent: 0em; margin-left: 0em"><span class="linehead"></span>上堂問今日居士請陞堂畢竟說什超方底句師云<a 
name="0105c03" id="0105c03"></a>拋出栗棘蓬進云說底既蒙師指示龍吟霧起事如<a 
name="0105c04" id="0105c04"></a>何師云今日念七乃云祖師門下不形露布據令行<a 
name="0105c05" id="0105c05"></a>持惟敲毒鼓若是伶俐衲僧三千里外聞恁麼道便<a 
name="0105c06" id="0105c06"></a>乃騰躍而去不妨慶快倘乎進前要人鼓兩片皮掉<a 
name="0105c07" id="0105c07"></a>三寸舌者也周繇分明斷送窮命然而如何得活放<a 
name="0105c08" id="0105c08"></a>曠嘗如癡兀人他家自有通人愛便下座。</p><a 
name="0105c09" id="0105c09"></a><p style="text-indent: 0em; margin-left: 0em"><span class="linehead"></span>上堂冬至一陽生君子道長小人道消衲僧分上須<a 
name="0105c10" id="0105c10"></a>向無陰陽地上拶一句將來蓋天蓋地蓋陰蓋陽蓋<a 
name="0105c11" id="0105c11"></a>寒蓋暑蓋人蓋物覿面全提不露龜紋略開爪縫便<a 
name="0105c12" id="0105c12"></a>道天是天地是地陰是陰陽是陽寒是寒暑是暑人<a 
name="0105c13" id="0105c13"></a>是人物是物秪要人回光返炤究本尋源眼不自見<a 
name="0105c14" id="0105c14"></a>耳不自聞鼻不自嗅舌不自嘗身不自觸意不自覺<a 
name="0105c15" id="0105c15"></a>便知天不是天地不是地陰不是陰陽不是陽寒不<a 
name="0105c16" id="0105c16"></a>是寒暑不是暑人不是人物不是物全體豁然獨露<a 
name="0105c17" id="0105c17"></a>見聞闃爾無寄然後拈一莖草作丈六金身以丈六<a 
name="0105c18" id="0105c18"></a>金身作一莖草擲大千於方外納須彌於芥子不是<a 
name="0105c19" id="0105c19"></a>神通妙用亦非法爾如然要且不從別處傳來秪在<a 
name="0105c20" id="0105c20"></a>當人無陰陽地上流出且無陰陽地上一句作麼生<a 
name="0105c21" id="0105c21"></a>道拋拄杖云撲落非他物縱橫不是塵復舉僧問古<a 
name="0105c22" id="0105c22"></a>德云如何是冬來意古德云京中出大黃山僧有一<a 
name="0105c23" id="0105c23"></a>偈略為表揚有問冬來意京中出大黃頭頭渾坐斷<a 
name="0105c24" id="0105c24"></a>獨露句超方今日忽有人問山僧如何是冬來意山<a 
name="0105c25" id="0105c25"></a>僧便答道朔風凜凜且道與古人相去多少便下座。</p><a 
name="0105c26" id="0105c26"></a><p style="text-indent: 0em; margin-left: 0em"><span class="linehead"></span>上堂兩僧並出擬問師云一得一失僧罔措師便打<a 
name="0105c27" id="0105c27"></a>問雪嶺六年埋沒本來眼悟星子夜鈍置天下人釋<a 
name="0105c28" id="0105c28"></a>迦老子捉敗了也和尚如何出氣師云想汝也跳不<a 
name="0105c29" id="0105c29"></a>出僧一喝師便打乃云臘八午夜一天星<span class="corr" title='[剌&gt;刺]'>刺</span>破瞿曇<a 
name="0105c30" id="0105c30"></a>眼裏睛透漏頂門關上竅方知滿目是真人故云奇<a 
name="0106a01" id="0106a01"></a>哉大地眾生皆具有如來智慧德相良繇妄想執著<a 
name="0106a02" id="0106a02"></a>而不證得卻又拗直作曲未免話作兩橛致人真與<a 
name="0106a03" id="0106a03"></a>妄相持執與證相背生情取捨依舊輪迴今日曇域<a 
name="0106a04" id="0106a04"></a>上座設齋山僧因齋慶讚不唯拗曲作直亦是據款<a 
name="0106a05" id="0106a05"></a>結案驀拈拄杖云人人萬仞壁立個個眼橫鼻直都<a 
name="0106a06" id="0106a06"></a>教如此承當參學無事不畢卓拄杖下座。</p><a 
name="0106a07" id="0106a07"></a><p style="text-indent: 0em; margin-left: 0em"><span class="linehead"></span>元旦上堂拈香祝<br><a 
name="0106a08" id="0106a08"></a>聖畢問答不錄師云天得一以清地得一以寧君王<a 
name="0106a09" id="0106a09"></a>得一以治天下平今日正是君王得一天下平底時<a 
name="0106a10" id="0106a10"></a>節故無論域中海外四方八表莫不朝拱無為草木<a 
name="0106a11" id="0106a11"></a>叢林山川溪谷悉皆擁抱瑞氣遍界含靈共沐恩光<a 
name="0106a12" id="0106a12"></a>野外衲僧均蒙至化直是堯風永扇舜日高明到處<a 
name="0106a13" id="0106a13"></a>村歌社舞隨方禮樂文明戶戶納慶迎祥人人歡顏<a 
name="0106a14" id="0106a14"></a>悅色固無敢昧赤忠咸皆知恩有地秪如報恩祝<br><a 
name="0106a15" id="0106a15"></a>聖一句作麼道瑞瓣檀燒金鼎上仰祝皇躬億萬年<a 
name="0106a16" id="0106a16"></a>下座。</p><a 
name="0106a17" id="0106a17"></a><p style="text-indent: 0em; margin-left: 0em"><span class="linehead"></span>春日上堂僧問物有榮枯歲有新舊如何是不變遷<a 
name="0106a18" id="0106a18"></a>境界師云八八六十四問等閒識得東風面萬紫千<a 
name="0106a19" id="0106a19"></a>紅總是春如何是春師云百草頭上見端倪乃云溪<a 
name="0106a20" id="0106a20"></a>河解凍草木初醒四野燒痕漸綠滿園麥色逐青路<a 
name="0106a21" id="0106a21"></a>上佳人作舞林間好鳥弄音拂拂和風襲面融融旭<a 
name="0106a22" id="0106a22"></a>日鋪金會則途中受用不會世諦傳新如何是途中<a 
name="0106a23" id="0106a23"></a>受用底意驀豎拳云不知是什麼便下座。</p><a 
name="0106a24" id="0106a24"></a><p style="text-indent: 0em; margin-left: 0em"><span class="linehead"></span>解制居士葉進晟進昱請上堂問滿堂香煙馥郁四<a 
name="0106a25" id="0106a25"></a>海衲子奇逢今日法筵之中如何是解制之譚師云<a 
name="0106a26" id="0106a26"></a>山門八字開進云不解不結一句又作麼生師云鼻<a 
name="0106a27" id="0106a27"></a>孔仍舊乃云有解有結特地乖張非結非解無繩自<a 
name="0106a28" id="0106a28"></a>縛有既不拘無亦不管亦是墮坑落塹直須離四句<a 
name="0106a29" id="0106a29"></a>絕百非撥得一線路去始知當陽一著個個圓成向<a 
name="0106a30" id="0106a30"></a>上全機人人具足便可卸其枷杻罷卻干戈天下橫<a 
name="0106b01" id="0106b01"></a>行大方獨步處處為祥為瑞在在顯奇顯特永使正<a 
name="0106b02" id="0106b02"></a>宗流傳堪報佛祖恩德秪如今日功圓行滿一句作<a 
name="0106b03" id="0106b03"></a>麼生道有水皆含月無山不帶雲卓拄杖下座。</p><a 
name="0106b04" id="0106b04"></a><p style="text-indent: 0em; margin-left: 0em"><span class="linehead"></span>上堂一種平懷還他無事禪客多般施設須是通方<a 
name="0106b05" id="0106b05"></a>作者把住時水泄不通放行也八面玲瓏且道從上<a 
name="0106b06" id="0106b06"></a>曾有恁麼人麼試舉看遂舉女子出定話畢師判云<a 
name="0106b07" id="0106b07"></a>世尊敲鎖鑰女子動關捩文殊與罔明遭他岐路使<a 
name="0106b08" id="0106b08"></a>人多不會所以說道理者多明端的者少聊為頌出<a 
name="0106b09" id="0106b09"></a>牢關把住擊難開略放繩頭任你來堪笑婆娘關捩<a 
name="0106b10" id="0106b10"></a>子等閒做處惹人猜。</p><a 
name="0106b11" id="0106b11"></a><p style="text-indent: 0em; margin-left: 0em"><span class="linehead"></span>上堂問融日昭明獨曜人天正眼和風淡蕩直扇佛<a 
name="0106b12" id="0106b12"></a>祖肝腸正當恁麼時幾個知音者師云捲簾當白晝<a 
name="0106b13" id="0106b13"></a>進云四海浪平龍睡穩九天雲靜鶴飛高師云移榻<a 
name="0106b14" id="0106b14"></a>對青山乃云衲僧分上無字可吐驀露一機見聞莫<a 
name="0106b15" id="0106b15"></a>睹雪峰輥毬玄沙看虎睦州擔板禾山打鼓魯祖面<a 
name="0106b16" id="0106b16"></a>壁雲門道普看來一隊老古錐五五分明二十五若<a 
name="0106b17" id="0106b17"></a>道是向上未免如糞土若道屬露布咬嚼辭難吐畢<a 
name="0106b18" id="0106b18"></a>竟意旨如何試玉須經火求珠不離泥卓拄杖下座。</p><a 
name="0106b19" id="0106b19"></a><p style="text-indent: 0em; margin-left: 0em"><span class="linehead"></span>四月八日上堂最初一句明揭正眼現在一機直示<a 
name="0106b20" id="0106b20"></a>根繇黃金殿上作主紅塵堆裏出頭要人覿面領略<a 
name="0106b21" id="0106b21"></a>更莫向外別求所以指天指地人天標格唯我獨尊<a 
name="0106b22" id="0106b22"></a>全體自由如是則個個丰姿瀟灑人人徹底風流取<a 
name="0106b23" id="0106b23"></a>新羅國與占波鬥額拽南贍部作北俱盧洲固是當<a 
name="0106b24" id="0106b24"></a>人之常分更不假借于他籌雲門小廝兒謾云打殺<a 
name="0106b25" id="0106b25"></a>諸方老凍儂徒用錐鉤者個風頭極是孤硬一隊蠅<a 
name="0106b26" id="0106b26"></a>子何處鑽偷遂喝一喝卓拄杖下座。</p><a 
name="0106b27" id="0106b27"></a><p style="text-indent: 0em; margin-left: 0em"><span class="linehead"></span>上堂良久云聲前一句子欲要大家知便下座。</p><a 
name="0106b28" id="0106b28"></a><p style="text-indent: 0em; margin-left: 0em"><span class="linehead"></span>生日製法衣送請上堂僧問大廋嶺頭提不起和尚<a 
name="0106b29" id="0106b29"></a>如何得此衣師云信受奉持進云昔日靈山付囑今<a 
name="0106b30" id="0106b30"></a>朝黃檗重拈未審分付阿誰師云闍黎證明乃云靈<a 
name="0106c01" id="0106c01"></a>山會上迦葉親承少室峰前神光面稟所以師師授<a 
name="0106c02" id="0106c02"></a>受祖祖相傳以至天下老和尚莫不以此為個表信<a 
name="0106c03" id="0106c03"></a>且信又作麼生表提袈裟角示云若向者裏信得及<a 
name="0106c04" id="0106c04"></a>去點紅綴紫顯成格外風光鋪花織錦正是太平春<a 
name="0106c05" id="0106c05"></a>象若聖若凡都在者領袈裟地上信手拈來千丈盧<a 
name="0106c06" id="0106c06"></a>舍那身披之不短丈六老比丘僧搭亦非長雖然長<a 
name="0106c07" id="0106c07"></a>短無殊要且離言思想山僧如此舉揚一任人天瞻<a 
name="0106c08" id="0106c08"></a>仰復提袈裟角示云還會麼薦取當人元本物至真<a 
name="0106c09" id="0106c09"></a>壽量自延長下座。</p><a 
name="0106c10" id="0106c10"></a><p style="text-indent: 0em; margin-left: 0em"><span class="linehead"></span>上堂萬安城裏善女人黃檗山中請陞座不說分明<a 
name="0106c11" id="0106c11"></a>違所請說則特地成話墮爭似自家達本源亙古歷<a 
name="0106c12" id="0106c12"></a>今秪者個秪者個透本來宗師姑原是女人做復舉<a 
name="0106c13" id="0106c13"></a>昔有僧智通在歸宗會下忽一夜連叫曰我大悟也<a 
name="0106c14" id="0106c14"></a>眾駭之明日宗上堂曰昨夜大悟底僧出來智通出<a 
name="0106c15" id="0106c15"></a>曰某甲宗曰汝見甚麼道理便言大悟試說看通曰<a 
name="0106c16" id="0106c16"></a>師姑原是女人做宗異之師云者僧悟得自<span class="corr" title='[巳&gt;己]'>己</span>不從<a 
name="0106c17" id="0106c17"></a>他覓黜生死流裂愛見網不妨氣概驚群風光凜冽<a 
name="0106c18" id="0106c18"></a>山僧恁麼批判汝諸人分上還甘麼若也甘去三條<a 
name="0106c19" id="0106c19"></a>椽下七尺單前一任無事若也不甘畢竟意旨如何<a 
name="0106c20" id="0106c20"></a>試道看一僧拍掌又一僧云道過了也師皆不諾下<a 
name="0106c21" id="0106c21"></a>座。</p><a 
name="0106c22" id="0106c22"></a><p style="text-indent: 0em; margin-left: 0em"><span class="linehead"></span>秋日上堂一僧拂坐具云一葉落也天下秋如何是<a 
name="0106c23" id="0106c23"></a>今日為人句師云蟋蟀鳴幽砌進云覿面歷然今古<a 
name="0106c24" id="0106c24"></a>煥師云悠然見遠山乃云秋風起秋雲飛他鄉客思<a 
name="0106c25" id="0106c25"></a>故歸思到故家田地穩面門獨耀示全機既爾則此<a 
name="0106c26" id="0106c26"></a>界他生無越初念得失去來不隔條線所以道一塵<a 
name="0106c27" id="0106c27"></a>起大地收一葉落天下秋契入者個行戶始信古人<a 
name="0106c28" id="0106c28"></a>謂若論佛法自有時節因緣時節若至如忘忽憶如<a 
name="0106c29" id="0106c29"></a>迷忽悟覿體絕承當當陽無背向歷落栗棘蓬拋拾<a 
name="0106c30" id="0106c30"></a>金剛圈直得須彌岌崿大海波騰露柱攢眉燈籠起<a 
name="0107a01" id="0107a01"></a>舞喝一喝云若不喝住幾乎打葛藤無有了時也且<a 
name="0107a02" id="0107a02"></a>忽憶忽悟一句作麼生道眼空宇宙渾無物大座當<a 
name="0107a03" id="0107a03"></a>軒孰敢窺下座。</p><a 
name="0107a04" id="0107a04"></a><p style="text-indent: 0em; margin-left: 0em"><span class="linehead"></span>迎薰薛居士請上堂僧問如何是道不盡底句師云<a 
name="0107a05" id="0107a05"></a>面前大案山僧喝師云腳跟未點地乃云現成三昧<a 
name="0107a06" id="0107a06"></a>書案頭十分顯露本有風光枕蓆邊百匝千重及乎<a 
name="0107a07" id="0107a07"></a>越戶庭出福州入黃檗分明彼此心眼相炤各證據<a 
name="0107a08" id="0107a08"></a>而<span class="corr" title='[巳&gt;已]'>已</span>更命山僧登于此座說個什麼即得未免借古<a 
name="0107a09" id="0107a09"></a>人鼻孔為薛居士出氣釋迦老子云未離兜率<span class="corr" title='[巳&gt;已]'>已</span>降<a 
name="0107a10" id="0107a10"></a>王宮未出母胎度人<span class="corr" title='[巳&gt;已]'>已</span>畢釋迦大似布袋盛錐固自<a 
name="0107a11" id="0107a11"></a>藏鋒不得又雪峰祖師云望州亭與汝相見了也烏<a 
name="0107a12" id="0107a12"></a>石嶺與汝相見了也僧堂前與汝相見了也然三處<a 
name="0107a13" id="0107a13"></a>既皆相見秪如雪峰未出世時又作麼生體悉若向<a 
name="0107a14" id="0107a14"></a>者裏透脫得去則知山僧與薛居士空劫之前早<span class="corr" title='[巳&gt;已]'>已</span><a 
name="0107a15" id="0107a15"></a>眉毛廝結威音那畔亦曾握手共行且道有何憑準<a 
name="0107a16" id="0107a16"></a>良久云識得舊時真面貌相逢相見總無偏卓拄杖<a 
name="0107a17" id="0107a17"></a>下座。</p><a 
name="0107a18" id="0107a18"></a><p style="text-indent: 0em; margin-left: 0em"><span class="linehead"></span>中秋上堂中秋時節不寒不熱透體清涼遍界朗徹<a 
name="0107a19" id="0107a19"></a>清風明月古猶今流水高山無間歇人人合知有不<a 
name="0107a20" id="0107a20"></a>用多饒舌復舉盤山云心月孤圓光吞萬象光非炤<a 
name="0107a21" id="0107a21"></a>境境亦非存光境俱忘復是何物盤山大似喫官酒<a 
name="0107a22" id="0107a22"></a>臥官街當地死當地埋洞山云光境未忘復是何物<a 
name="0107a23" id="0107a23"></a>也是風頭撥剌夢裏惺惺大慧云白鷺下田千點雪<a 
name="0107a24" id="0107a24"></a>黃鸝樹上一枝花縱救得來未免平地上死人無數<a 
name="0107a25" id="0107a25"></a>又我本師密雲老人云孟八郎漢又恁麼去也點掇<a 
name="0107a26" id="0107a26"></a>即不堪還有不涉古人前輩舊轍底麼遂舉拳作鵓<a 
name="0107a27" id="0107a27"></a>鳩鳴云谷谷孤便下座。</p><a 
name="0107a28" id="0107a28"></a><p style="text-indent: 0em; margin-left: 0em"><span class="linehead"></span>上堂言先定奪機不脫灑句下精通多成管見慈悲<a 
name="0107a29" id="0107a29"></a>林裏駐腳事涉殊途純如界內安身理非究竟佛祖<a 
name="0107a30" id="0107a30"></a>禪道故是生冤家玄妙知解值甚破草鞋到者裏從<a 
name="0107b01" id="0107b01"></a>前無可寶惜直下脫體風流且離功就位一句作麼<a 
name="0107b02" id="0107b02"></a>生道騰身一擲太虛外鼻孔依然搭上唇卓拄杖下<a 
name="0107b03" id="0107b03"></a>座。</p><a 
name="0107b04" id="0107b04"></a><p style="text-indent: 0em; margin-left: 0em"><span class="linehead"></span>上堂僧問鐵牛之機即不問如何是祖師心印師云<a 
name="0107b05" id="0107b05"></a>螺螄吞大象進云恁麼則坐斷千差去也師便打僧<a 
name="0107b06" id="0107b06"></a>轉身云四顧無人師云顢頇作麼乃云十五日<span class="corr" title='[巳&gt;已]'>已</span>前<a 
name="0107b07" id="0107b07"></a>千手挽不來十五日<span class="corr" title='[巳&gt;已]'>已</span>後千眼望莫及正當十五日<a 
name="0107b08" id="0107b08"></a>有心沒處覓所以恁麼也不得不恁麼也不得恁麼<a 
name="0107b09" id="0107b09"></a>不恁麼總不得以拄杖卓一卓云向者裏轉一機通<a 
name="0107b10" id="0107b10"></a>一路則知十五日<span class="corr" title='[巳&gt;已]'>已</span>前也如是十五日<span class="corr" title='[巳&gt;已]'>已</span>後也如是<a 
name="0107b11" id="0107b11"></a>正當十五日亦復如如是所以恁麼也得不恁麼也<a 
name="0107b12" id="0107b12"></a>得恁麼與不恁麼總得且道意旨如何一擘華山分<a 
name="0107b13" id="0107b13"></a>兩路萬年流水不知春復舉臨濟栽松次黃檗云深<a 
name="0107b14" id="0107b14"></a>山裏栽許多松作麼濟云一與山門作境致二與後<a 
name="0107b15" id="0107b15"></a>人作標榜以钁頭築地三下檗云雖然如是子<span class="corr" title='[巳&gt;已]'>已</span>喫<a 
name="0107b16" id="0107b16"></a>吾三十棒了也濟又築地三下噓兩聲檗云吾宗到<a 
name="0107b17" id="0107b17"></a>汝大興於世師云山僧偶有一頌說似大眾拶著當<a 
name="0107b18" id="0107b18"></a>頭便舉伊分明覿面展全機饒伊據令如雷急更撥<a 
name="0107b19" id="0107b19"></a>些兒獨步歸下座。</p><a 
name="0107b20" id="0107b20"></a><p style="text-indent: 0em; margin-left: 0em"><span class="linehead"></span>重陽上堂今朝九月初九衲僧要脫窠臼眼開不用<a 
name="0107b21" id="0107b21"></a>登高平步大觀宇宙秪如五臺山上雲蒸飯佛殿階<a 
name="0107b22" id="0107b22"></a>前狗尿天是什麼香臭者裏剖析得出彈指圓成八<a 
name="0107b23" id="0107b23"></a>萬門門門不必頻根究還會麼山河大地明暗色空<a 
name="0107b24" id="0107b24"></a>一一仍舊喝一喝云又是從頭灸下座。</p><a 
name="0107b25" id="0107b25"></a><p style="text-indent: 0em; margin-left: 0em"><span class="linehead"></span>上堂向上一著千差坐斷信手拈來當陽顯煥遂舉<a 
name="0107b26" id="0107b26"></a>拂子云還見麼又擊香几云還聞麼既見則孤明歷<a 
name="0107b27" id="0107b27"></a>歷既聞則聲聲不亂歷復歷亂不亂大道縱橫通一<a 
name="0107b28" id="0107b28"></a>貫僧俗根源固本如當人莫作差異看且作麼生說<a 
name="0107b29" id="0107b29"></a>個不差異底意丈夫立地自堂堂覿面全真沒涯岸<a 
name="0107b30" id="0107b30"></a>喝一喝卓拄杖下座。</p><a 
name="0107c01" id="0107c01"></a><p style="text-indent: 0em; margin-left: 0em"><span class="linehead"></span>上堂僧舉坐具云覿面離披無過者意當陽殺活不<a 
name="0107c02" id="0107c02"></a>外此機和尚還見麼師云放下著問舉一不得舉二<a 
name="0107c03" id="0107c03"></a>今朝是一便請和尚舉師拈拄杖云會麼進云慣得<a 
name="0107c04" id="0107c04"></a>其便師便打乃云今朝初一好個消息若還不會又<a 
name="0107c05" id="0107c05"></a>是明日所以道舉一不得舉二放過一著落在第二<a 
name="0107c06" id="0107c06"></a>山僧舉一了也是汝諸人如何委悉便下座。</p><a 
name="0107c07" id="0107c07"></a><p style="text-indent: 0em; margin-left: 0em"><span class="linehead"></span>開爐僧玄生請上堂拈拄杖卓一卓云者裏是個爐<a 
name="0107c08" id="0107c08"></a>&#x97B4;還有當爐不避火者麼出來與山僧相見問靈山<a 
name="0107c09" id="0107c09"></a>拈起一枝花趙州指出庭前柏從上傳來的的旨大<a 
name="0107c10" id="0107c10"></a>地山河俱漏泄正恁麼時連年結制作什麼師云要<a 
name="0107c11" id="0107c11"></a>汝舌頭自斷乃云就地開大爐&#x97B4;信手用惡鉗鎚任<a 
name="0107c12" id="0107c12"></a>是超佛越祖頂門更與一錐所以若聖若凡若智若<a 
name="0107c13" id="0107c13"></a>愚都向者個爐鎚上煆煉淨盡無復遺餘試問匠首<a 
name="0107c14" id="0107c14"></a>者個爐鎚從什麼處得來遂舉拳云還會麼復云虛<a 
name="0107c15" id="0107c15"></a>玄大道無生即生騰騰任運任運騰騰伸腳踏倒當<a 
name="0107c16" id="0107c16"></a>年聖僧釋迦沒處出氣達磨又往西天喝一喝云猛<a 
name="0107c17" id="0107c17"></a>火著油煎下座。</p><a 
name="0107c18" id="0107c18"></a><p style="text-indent: 0em; margin-left: 0em"><span class="linehead"></span>上堂問一句迥然開祖胄三玄戈甲振叢林埋兵掉<a 
name="0107c19" id="0107c19"></a>鬥即不問單刀直入是如何師便打進云狼煙掃盡<a 
name="0107c20" id="0107c20"></a>乾坤靜壯士長征奏凱歸師云未是猛漢乃云今朝<a 
name="0107c21" id="0107c21"></a>十月十五日輪正是當午孤明爍破太虛更無絲雲<a 
name="0107c22" id="0107c22"></a>點污頂門普歷光輝從本不涉迷悟喝一喝下座。</p><a 
name="0107c23" id="0107c23"></a><p style="text-indent: 0em; margin-left: 0em"><span class="linehead"></span>上堂當頭便棒全行正令一語酬機旁通消息賓主<a 
name="0107c24" id="0107c24"></a>和會處流傳的旨殺活齊彰時佛祖不容去住風標<a 
name="0107c25" id="0107c25"></a>獨立收放不拖泥水且流傳的旨一句作麼生道一<a 
name="0107c26" id="0107c26"></a>條拄杖黑如漆是聖是凡劈脊摟復舉臨濟祖師將<a 
name="0107c27" id="0107c27"></a>終示眾云吾滅後不得滅卻吾正法眼藏事因叮囑<a 
name="0107c28" id="0107c28"></a>起三聖出云爭敢滅卻和尚正法眼藏攔頭把柁臨<a 
name="0107c29" id="0107c29"></a>濟云<span class="corr" title='[巳&gt;已]'>已</span>後有人問汝作麼對他鉤到不疑之地三聖<a 
name="0107c30" id="0107c30"></a>便喝盡大地人亡鋒結舌臨濟云誰知吾正法眼藏<a 
name="0108a01" id="0108a01"></a>向者瞎驢邊滅卻蛇口佛心臨濟尋常如鐵牛踞地<a 
name="0108a02" id="0108a02"></a>無敢摩其鋒角末後被個不孝之子直推向萬丈深<a 
name="0108a03" id="0108a03"></a>坑至今翻身不得還有相扶者麼舉拂云芍藥花開<a 
name="0108a04" id="0108a04"></a>菩薩面棕櫚葉散夜叉頭喝一喝下座。</p><a 
name="0108a05" id="0108a05"></a><p style="text-indent: 0em; margin-left: 0em"><span class="linehead"></span>臘八上堂今朝正是釋迦老子眼睛突出底時節然<a 
name="0108a06" id="0108a06"></a>眼睛既突出也則眼不自見亦不他見既無自他之<a 
name="0108a07" id="0108a07"></a>見則無差別之殊亦無男女相現如是則個個常光<a 
name="0108a08" id="0108a08"></a>獨露人人脫塵離念秪如眼端上一句作麼生道三<a 
name="0108a09" id="0108a09"></a>要印開朱點窄未容擬議主賓分復舉楞嚴經云見<a 
name="0108a10" id="0108a10"></a>見之時見非是見見猶離見見不能及師云黃面瞿<a 
name="0108a11" id="0108a11"></a>曇說到者裏似乎極頭但猶欠個轉身未免致人失<a 
name="0108a12" id="0108a12"></a>措且作麼生說個轉身底意是處是慈氏無門無善<a 
name="0108a13" id="0108a13"></a>財下座。</p><a 
name="0108a14" id="0108a14"></a><p style="text-indent: 0em; margin-left: 0em"><span class="linehead"></span>歲旦上堂拈香祝<br><a 
name="0108a15" id="0108a15"></a>聖畢按拄杖云斬新條行新令衲僧不許拶前近直<a 
name="0108a16" id="0108a16"></a>須如眼處聞聲耳中見色方與他覿體相稱張公喫<a 
name="0108a17" id="0108a17"></a>酒李公顛繁興永處那伽定卓拄杖下座。</p><a 
name="0108a18" id="0108a18"></a><p style="text-indent: 0em; margin-left: 0em"><span class="linehead"></span>天晴上堂僧問細草抽芽萬物發生當人笑顏不開<a 
name="0108a19" id="0108a19"></a>和尚作麼生道師云旭日發生鋪地錦進云某甲未<a 
name="0108a20" id="0108a20"></a>夢見在師便打云嬰兒垂髮白如絲乃云廓然天地<a 
name="0108a21" id="0108a21"></a>清如洗散盡陰雲見古臺物物頭頭全體露衲僧正<a 
name="0108a22" id="0108a22"></a>眼自應開下座。</p><a 
name="0108a23" id="0108a23"></a><p style="text-indent: 0em; margin-left: 0em"><span class="linehead"></span>解制上堂豁開戶牖當軒者誰獨超萬象歷落諸物<a 
name="0108a24" id="0108a24"></a>恁麼會得則無制可結亦無制可解九十日前全體<a 
name="0108a25" id="0108a25"></a>如是來九十日中全體如是住九十日後全體如是<a 
name="0108a26" id="0108a26"></a>去直得淨裸裸赤灑灑沒可把稱提十分光彩隨用<a 
name="0108a27" id="0108a27"></a>千差截斷且正當恁麼時超方獨步一句作麼生道<a 
name="0108a28" id="0108a28"></a>出群須是英靈漢敵勝還他獅子兒下座。</p><a 
name="0108a29" id="0108a29"></a><p style="text-indent: 0em; margin-left: 0em"><span class="linehead"></span>久雨上堂淫雨不晴大地黯黑衲僧無處<span class="corr" title='[搏&gt;摶]'>摶</span>量且學<a 
name="0108a30" id="0108a30"></a>維摩一默直待天官正驗來遍界明明是者賊咄便<a 
name="0108b01" id="0108b01"></a>下座。</p><a 
name="0108b02" id="0108b02"></a><p style="text-indent: 0em; margin-left: 0em"><span class="linehead"></span>結冬開爐請上堂僧問自從鏟斷葛藤窠曾向三爐<a 
name="0108b03" id="0108b03"></a>親煆過今日純剛為一塊請師重振舊規模師云弄<a 
name="0108b04" id="0108b04"></a>泥團漢問如何是結制本分事師云點過冷地坐僧<a 
name="0108b05" id="0108b05"></a>云恁麼答話未在師云汝又作麼生僧擬開口師便<a 
name="0108b06" id="0108b06"></a>打乃云黃檗今日結制不依修證舊例顯發莫大威<a 
name="0108b07" id="0108b07"></a>光免得諸人鈍置所以道以大圓覺為我伽藍身心<a 
name="0108b08" id="0108b08"></a>安居平等性智放去則八面玲瓏收來則四稜蹋地<a 
name="0108b09" id="0108b09"></a>若也不收不放直下如紅爐火聚將欲如何若何早<a 
name="0108b10" id="0108b10"></a><span class="corr" title='[巳&gt;已]'>已</span>喪身失命還會麼圓覺伽藍渾我體虛空爐&#x97B4;自<a 
name="0108b11" id="0108b11"></a>鎔中下座。</p><a 
name="0108b12" id="0108b12"></a><p style="text-indent: 0em; margin-left: 0em"><span class="linehead"></span>上堂西堂亙信問寶座纔登百匝千圍未出方丈還<a 
name="0108b13" id="0108b13"></a>有為人也無師云截斷汝舌頭進云恁麼則兩重公<a 
name="0108b14" id="0108b14"></a>案師云斬釘又截鐵進云風行草偃一句作麼生道<a 
name="0108b15" id="0108b15"></a>師云闍黎自領去信喝一喝歸位師乃云問話且置<a 
name="0108b16" id="0108b16"></a>直饒問如雲興答似瓶瀉於當人<span class="corr" title='[巳&gt;己]'>己</span>躬事殊覺轉遠<a 
name="0108b17" id="0108b17"></a>所以言無展事語不投機承言者喪滯句者迷若要<a 
name="0108b18" id="0108b18"></a>不承言不滯句秪要當人略迴光相著眼自看且正<a 
name="0108b19" id="0108b19"></a>當恁麼時契證一句作麼生道從來千聖不相識造<a 
name="0108b20" id="0108b20"></a>次凡流豈可明卓拄杖下座。</p><a 
name="0108b21" id="0108b21"></a><p style="text-indent: 0em; margin-left: 0em"><span class="linehead"></span>冬至上堂僧問一句不涉陰陽請師道師云石頭生<a 
name="0108b22" id="0108b22"></a>煖氣進云謝師指示師云大地冷湫湫乃云今年此<a 
name="0108b23" id="0108b23"></a>日是冬至衲子須當明祖意柏樹庭前翠又青歷盡<a 
name="0108b24" id="0108b24"></a>陰陽無變異以拂子畫十此相下座。</p><a 
name="0108b25" id="0108b25"></a><p style="text-indent: 0em; margin-left: 0em"><span class="linehead"></span>上堂師驀豎拂子云三世諸佛總在者裏歷代祖師<a 
name="0108b26" id="0108b26"></a>亦在者裏天下老和尚也在者裏乃至四生九有十<a 
name="0108b27" id="0108b27"></a>二髏生都在者裏既都在者裏則者裏喚作三世諸<a 
name="0108b28" id="0108b28"></a>佛不得喚作歷代祖師不得喚作天下老和尚不得<a 
name="0108b29" id="0108b29"></a>既都喚他不得則者裏堂皇闊略不是邊隅籠罩聲<a 
name="0108b30" id="0108b30"></a>色迥絕見知眼見則瞎耳聽則聾鼻嗅則爛舌嘗則<a 
name="0108c01" id="0108c01"></a>縮身觸則背意覺則迷從教三世諸佛歷代祖師天<a 
name="0108c02" id="0108c02"></a>下老和尚乃至四生九有十二類生都無影響毘盧<a 
name="0108c03" id="0108c03"></a>頂上坐臥須彌腳下翻身十字縱橫不可攔攩若是<a 
name="0108c04" id="0108c04"></a>出格底漢聞恁麼道便與山僧一槌粉碎不妨痛快<a 
name="0108c05" id="0108c05"></a>若向言中取則句裏尋思又是墮坑落塹不能超群<a 
name="0108c06" id="0108c06"></a>越隊正當恁麼時還有出格底漢麼時西堂亙信遂<a 
name="0108c07" id="0108c07"></a>走出堂師云未是俊俏又云還有麼時一眾俱喝師<a 
name="0108c08" id="0108c08"></a>云山僧失利下座。</p><a 
name="0108c09" id="0108c09"></a><p style="text-indent: 0em; margin-left: 0em"><span class="linehead"></span>上堂年年此日臘月八盡說釋迦悟奇特黃檗乘時<a 
name="0108c10" id="0108c10"></a>驗眾人星前底意瞥不瞥苟瞥也一度拈來一度新<a 
name="0108c11" id="0108c11"></a>若不瞥一回飲水一回噎秪如不依倚一句作麼生<a 
name="0108c12" id="0108c12"></a>道風光本有非差別遍界明明是者賊喝一喝下座。</p><a 
name="0108c13" id="0108c13"></a><p style="text-indent: 0em; margin-left: 0em"><span class="linehead"></span>上堂個事人人自現成無勞肯綮動修因波吒路上<a 
name="0108c14" id="0108c14"></a>多差互覿體承當是本人卓拄杖下座。</p><a 
name="0108c15" id="0108c15"></a><p style="text-indent: 0em; margin-left: 0em"><span class="linehead"></span>解制上堂打開門戶全體顯露突出聲色迥無遮護<a 
name="0108c16" id="0108c16"></a>問著當頭即打伊正令全提超佛祖若將鼻孔被人<a 
name="0108c17" id="0108c17"></a>穿莫怨山僧不分付便下座。</p><a 
name="0108c18" id="0108c18"></a><p style="text-indent: 0em; margin-left: 0em"><span class="linehead"></span>上堂個事本來人人具足秪緣不悟向外馳逐驀念<a 
name="0108c19" id="0108c19"></a>返本還元凡情聖解頓絕一亙孤光逼太阿千手大<a 
name="0108c20" id="0108c20"></a>悲難指目所以當初青原行思禪師往參六祖問曰<a 
name="0108c21" id="0108c21"></a>當何所務即不落階級祖云汝曾作什麼來原云聖<a 
name="0108c22" id="0108c22"></a>諦亦不為祖云落何階級原云聖諦尚不為何階級<a 
name="0108c23" id="0108c23"></a>之有祖深器之故學道人要在二六時中迴光返炤<a 
name="0108c24" id="0108c24"></a>至于真妄不立聖凡無寄脫體了然不被物轉便與<a 
name="0108c25" id="0108c25"></a>他古人把臂共行頓繇自在且正當恁麼時橫身宇<a 
name="0108c26" id="0108c26"></a>宙一句作麼生道龍袖拂開全體現象王行處絕狐<a 
name="0108c27" id="0108c27"></a>蹤卓拄杖下座。</p><a 
name="0108c28" id="0108c28"></a><p style="text-indent: 0em; margin-left: 0em"><span class="linehead"></span>上堂大道之體迥然獨露萬象平吞千機頓赴譬喻<a 
name="0108c29" id="0108c29"></a>雪覆千山孤峰不異春回四野草木匪虧完全固無<a 
name="0108c30" id="0108c30"></a>沁漏透脫八面玲瓏從教倒騎牛兮入佛殿驅露柱<a 
name="0109a01" id="0109a01"></a>也出山門火燄裏安身不妨清涼徹骨虛空中走馬<a 
name="0109a02" id="0109a02"></a>卻在平實地上為復是本來如然為復是功夫造就<a 
name="0109a03" id="0109a03"></a>驀拈拄杖云棒頭點出一毫端脫體超方不覆藏復<a 
name="0109a04" id="0109a04"></a>舉昔日兩僧參法眼禪師師云烏龜撞壁法眼以手<a 
name="0109a05" id="0109a05"></a>指簾起模畫樣兩僧遂去捲簾逐塊不少法眼云一<a 
name="0109a06" id="0109a06"></a>得一失鉤頭有餌再為一頌撥動當前那一機蝶飛<a 
name="0109a07" id="0109a07"></a>蜂噪亂香枝涼風忽陣飄殘露撲面寒生杳不知下<a 
name="0109a08" id="0109a08"></a>座。</p><a 
name="0109a09" id="0109a09"></a><p style="text-indent: 0em; margin-left: 0em"><span class="linehead"></span>上堂問一腔風雨落花天喬木聲聲喚杜鵑說法堂<a 
name="0109a10" id="0109a10"></a>中龍象擁請師一句利人天師云清風敲翠竹進云<a 
name="0109a11" id="0109a11"></a>不是官商曲調亦非教外別傳再請師和師云明月<a 
name="0109a12" id="0109a12"></a>挂蒼松進云恁麼則獅子窟中產俊猊鸑鷟迸出丹<a 
name="0109a13" id="0109a13"></a>山穴師云正好朝打三千暮打八百僧隨喝云這老<a 
name="0109a14" id="0109a14"></a>漢瞞人不少在師云且莫杓卜聽虛聲乃云佛法多<a 
name="0109a15" id="0109a15"></a>時口懶開從他日炙與風吹今朝施主相催逼又向<a 
name="0109a16" id="0109a16"></a>人前舉一回且作麼生舉遂驀豎拂子云者個若是<a 
name="0109a17" id="0109a17"></a>則頭上安頭者個不是則斬頭覓活捨此二途又作<a 
name="0109a18" id="0109a18"></a>麼委悉復以拂子打十字相云太湖三萬六千頃月<a 
name="0109a19" id="0109a19"></a>在波心說向誰下座。</p><a 
name="0109a20" id="0109a20"></a><p style="text-indent: 0em; margin-left: 0em"><span class="linehead"></span>辭眾上堂大道絕中邊不分前後際至真非內外誰<a 
name="0109a21" id="0109a21"></a>論去來蹤覓去來蹤不得總十方是個坐具地求前<a 
name="0109a22" id="0109a22"></a>後際無有藏大千於一粒粟中全此全彼全內全外<a 
name="0109a23" id="0109a23"></a>來也循途合轍去猶據本歸宗所以道去去實不去<a 
name="0109a24" id="0109a24"></a>途中好善為來來實不來路上莫虧危既知者個端<a 
name="0109a25" id="0109a25"></a>的時節到來自合開交且臨行一句作麼生道以拄<a 
name="0109a26" id="0109a26"></a>杖架肩云楖栗橫擔不顧人直入千峰萬峰去下座<a 
name="0109a27" id="0109a27"></a>便行。</p><a 
name="0109a28" id="0109a28"></a><a 
name="0109a29" id="0109a29"></a><a 
name="0109a30" id="0109a30"></a><p><span class="juanname">費隱禪師語錄卷第一終</span></p>
<hr>【經文資訊】嘉興藏第 26 冊 No. B178 費隱禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6cb4.html?index=J26nB178" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB178_001 by HTTrack Website Copier/3.x [XR&CO'2014], Tue, 07 Jun 2016 07:10:38 GMT -->
</html>
