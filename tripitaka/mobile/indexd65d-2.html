<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T25n1510b002 by HTTrack Website Copier/3.x [XR&CO'2014], Tue, 07 Jun 2016 06:52:26 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1179280267&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT25n1510b&amp;utmp=%2Fmobile%2Findex.php%3Findex%3DT25n1510b002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index451c.html?index=T25n1510b001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第25冊<br/>No.1510b 金剛般若波羅蜜經論 (3卷)<br/>【無著菩薩造  隋 達磨笈多譯】<br/>第 2 卷</p>
	<a href="index9595.html?index=T25n1510b003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T25">
<div class="root" id="1510b" sutra_name="金剛般若波羅蜜經論" sutra_juan="[卷2]">　
<a 
name="0771b14" id="0771b14"></a><a 
name="0771b15" id="0771b15"></a><a 
name="0771b16" id="0771b16"></a><p><span class="juanname">金剛般若波羅蜜經論卷中</span></p><a 
name="0771b17" id="0771b17"></a><a 
name="0771b18" id="0771b18"></a><p style="margin-left: 4em"><span class="byline">無著菩薩造</span></p><a 
name="0771b19" id="0771b19"></a><p style="margin-left: 4em"><span class="byline">隋南天竺三藏法師達摩岌多譯</span></p><a 
name="0771b20" id="0771b20"></a><p style="text-indent: 0em; margin-left: 0em"><span class="linehead"></span>經曰：</p><p style="text-indent: 0em; margin-left: 0em"><span class="linehead"></span>「須菩提！於意云何？須陀洹能作是念<a 
name="0771b21" id="0771b21"></a>『我得須陀洹果』不？」須菩提言：「不也。世尊！何<a 
name="0771b22" id="0771b22"></a>以故？實無有法名須陀洹，不入色、聲、香、味、<a 
name="0771b23" id="0771b23"></a>觸、法，是名須陀洹。」</p><p style="text-indent: 0em; margin-left: 0em"><span class="linehead"></span>佛言：「須菩提！於意云何？<a 
name="0771b24" id="0771b24"></a>斯陀含能作是念『我得斯陀含果』不？」須菩<a 
name="0771b25" id="0771b25"></a>提言：「不也。世尊！何以故？實無有法名斯陀<a 
name="0771b26" id="0771b26"></a>含，是名斯陀含。」</p><p style="text-indent: 0em; margin-left: 0em"><span class="linehead"></span>「須菩提！於意云何？阿那含<a 
name="0771b27" id="0771b27"></a>能作是念『我得阿那含果？』不？」須菩提言：「不<a 
name="0771b28" id="0771b28"></a>也。世尊！何以故？實無有法名阿那含，是名<a 
name="0771b29" id="0771b29"></a>阿那含。」</p><p style="text-indent: 0em; margin-left: 0em"><span class="linehead"></span>「須菩提！於意云何？阿羅漢能作是<a 
name="0771c01" id="0771c01"></a>念『我得阿羅漢果』不？」須菩提言：「不也。世尊！<a 
name="0771c02" id="0771c02"></a>何以故？實無有法名阿羅漢。世尊！若阿羅<a 
name="0771c03" id="0771c03"></a>漢作是念『我得阿羅漢』，即為著我、人、眾生、壽<a 
name="0771c04" id="0771c04"></a>者。世尊！佛說我得無諍三昧最為第一，世<a 
name="0771c05" id="0771c05"></a>尊說我是離欲阿羅漢。世尊！我不作是念：<a 
name="0771c06" id="0771c06"></a>『我是離欲阿羅漢。』世尊！我若作是念『我得<a 
name="0771c07" id="0771c07"></a>阿羅漢』，世尊則不記我無諍行第一；以須<a 
name="0771c08" id="0771c08"></a>菩提實無所行，而名須菩提無諍、無諍行。」</p><a 
name="0771c09" id="0771c09"></a><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>此下第五為修道得勝中無慢。如前<a 
name="0771c10" id="0771c10"></a>略為八種住處，已下十二總名離障礙住<a 
name="0771c11" id="0771c11"></a>處對治應知。何者十二障礙？一、慢，二、無慢<a 
name="0771c12" id="0771c12"></a>而少聞，三、多聞而小攀緣作念修道，四、不<a 
name="0771c13" id="0771c13"></a>小攀緣作念修道而捨眾生，五、不捨眾生<a 
name="0771c14" id="0771c14"></a>而樂隨外論散動，六、雖不散動而破影像<a 
name="0771c15" id="0771c15"></a>相中無巧便，七、雖有巧便而福資糧不具，<a 
name="0771c16" id="0771c16"></a>八、雖具福資糧而樂味懈怠及利養等，九、<a 
name="0771c17" id="0771c17"></a>雖離懈怠利養而不能忍苦，十、雖能忍苦<a 
name="0771c18" id="0771c18"></a>而智資糧不具，十一、雖具智資糧而不自<a 
name="0771c19" id="0771c19"></a>攝，十二、雖能自攝而無教授。</p><p style="text-indent: 0em; margin-left: 0em"><span class="linehead"></span>此中，為離慢<a 
name="0771c20" id="0771c20"></a>故，經言「須陀洹能作是念『我得須陀洹果』<a 
name="0771c21" id="0771c21"></a>不」等，此為依義，顯示對治我得慢故。又復，<a 
name="0771c22" id="0771c22"></a>須陀洹能作是念者，即為說相，顯示無慢<a 
name="0771c23" id="0771c23"></a>故，亦即是欲願攝持。</p><p style="text-indent: 0em; margin-left: 0em"><span class="linehead"></span>經言「世尊！實無有法，<a 
name="0771c24" id="0771c24"></a>不入色、聲、香、味、觸」者，此為安立第一義。若<a 
name="0771c25" id="0771c25"></a>須陀洹如是念：「我得須陀洹果。」即為有我<a 
name="0771c26" id="0771c26"></a>想。若有我想，則為有慢應知，如是乃至阿<a 
name="0771c27" id="0771c27"></a>羅漢亦爾。上座須菩提自顯無諍行第一<a 
name="0771c28" id="0771c28"></a>及離欲阿羅漢共有功德者，以己所證為<a 
name="0771c29" id="0771c29"></a>令信故，以無有法得阿羅漢及無所行故，<a 
name="0772a01" id="0772a01"></a>說無諍、無諍行。此中即為安立第一義。</p><a 
name="0772a02" id="0772a02"></a><p style="text-indent: 0em; margin-left: 0em"><span class="linehead"></span>經曰：</p><p style="text-indent: 0em; margin-left: 0em"><span class="linehead"></span>佛告須菩提：「於意云何？如來昔在然<a 
name="0772a03" id="0772a03"></a>燈佛所，得阿耨多羅三藐三菩提法不？」須<a 
name="0772a04" id="0772a04"></a>菩提言：「不也。世尊！如來在然燈佛所，於法<a 
name="0772a05" id="0772a05"></a>實無所得阿耨多羅三藐三菩提。」</p><a 
name="0772a06" id="0772a06"></a><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>此下第六為不離佛出時。</p><p style="text-indent: 0em; margin-left: 0em"><span class="linehead"></span>依離障礙<a 
name="0772a07" id="0772a07"></a>十二種中，為離少聞故，經言「如來昔在然<a 
name="0772a08" id="0772a08"></a>燈佛所得阿耨多羅三藐三菩提法不」等。<a 
name="0772a09" id="0772a09"></a>謂彼佛出世，承事供養時有法可取，離此<a 
name="0772a10" id="0772a10"></a>分別故，依義等及對治等隨義相應應知。</p><a 
name="0772a11" id="0772a11"></a><p style="text-indent: 0em; margin-left: 0em"><span class="linehead"></span>經曰：</p><p style="text-indent: 0em; margin-left: 0em"><span class="linehead"></span>佛告須菩提：「若菩薩作是言：『我莊嚴<a 
name="0772a12" id="0772a12"></a>佛國土。』彼菩薩不實語。何以故？須菩提！如<a 
name="0772a13" id="0772a13"></a>來所說莊嚴佛土者，則非莊嚴，是名莊嚴<a 
name="0772a14" id="0772a14"></a>佛土。是故，須菩提！諸菩薩摩訶薩，應如是<a 
name="0772a15" id="0772a15"></a>生清淨心而無所住，不住色生心，不住聲、<a 
name="0772a16" id="0772a16"></a>香、味、觸、法生心，應無所住而生其心。」</p><a 
name="0772a17" id="0772a17"></a><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>此下第七為願淨佛土。</p><p style="text-indent: 0em; margin-left: 0em"><span class="linehead"></span>依離障礙十<a 
name="0772a18" id="0772a18"></a>二種中，為離小攀緣作念修道故，經言「須<a 
name="0772a19" id="0772a19"></a>菩提！若菩薩作是言：『我莊嚴佛國土』」等。若<a 
name="0772a20" id="0772a20"></a>念嚴淨土者，則於色等事分別、生味著，為<a 
name="0772a21" id="0772a21"></a>離此故，經言「是故，須菩提！諸菩薩摩訶薩，<a 
name="0772a22" id="0772a22"></a>應如是生清淨心而無所住，不住色、聲、香、<a 
name="0772a23" id="0772a23"></a>味、觸、法」等。</p><a 
name="0772a24" id="0772a24"></a><p style="text-indent: 0em; margin-left: 0em"><span class="linehead"></span>經曰：</p><p style="text-indent: 0em; margin-left: 0em"><span class="linehead"></span>「須菩提！譬如有人，身如須彌山王。須<a 
name="0772a25" id="0772a25"></a>菩提！於意云何？是身為大不？」</p><p style="text-indent: 0em; margin-left: 0em"><span class="linehead"></span>須菩提言：「甚<a 
name="0772a26" id="0772a26"></a>大。世尊！何以故？佛說非身，是名大身。彼身<a 
name="0772a27" id="0772a27"></a>非身，是名大身。」</p><a 
name="0772a28" id="0772a28"></a><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>此下第八為成熟眾生。</p><p style="text-indent: 0em; margin-left: 0em"><span class="linehead"></span>依離障礙十<a 
name="0772a29" id="0772a29"></a>二種中，為離捨眾生故，經言「須菩提！譬如<a 
name="0772b01" id="0772b01"></a>有人，身如須彌山王」如是等。此何所顯示？<a 
name="0772b02" id="0772b02"></a>為成熟欲界眾生故。彼羅&#x777A;阿脩羅王等<a 
name="0772b03" id="0772b03"></a>一切大身，量如須彌，尚不應見其自體，何<a 
name="0772b04" id="0772b04"></a>況餘者。</p><p style="text-indent: 0em; margin-left: 0em"><span class="linehead"></span>經言「如來說為非體」者，顯示法無<a 
name="0772b05" id="0772b05"></a>我故；「彼體非體」者，顯示法體無生、無作故。<a 
name="0772b06" id="0772b06"></a>此即顯示自性與相及差別故。</p><a 
name="0772b07" id="0772b07"></a><p style="text-indent: 0em; margin-left: 0em"><span class="linehead"></span>經曰：</p><p style="text-indent: 0em; margin-left: 0em"><span class="linehead"></span>佛言：「須菩提！如恒河中所有沙數，如<a 
name="0772b08" id="0772b08"></a>是沙等恒河。於意云何？是諸恒河沙寧為<a 
name="0772b09" id="0772b09"></a>多不？」須菩提言：「甚多。世尊！但諸恒河尚多<a 
name="0772b10" id="0772b10"></a>無數，何況其沙。」</p><p style="text-indent: 0em; margin-left: 0em"><span class="linehead"></span>佛言：「須菩提！我今實言告<a 
name="0772b11" id="0772b11"></a>汝。若有善男子、善女人，以七寶滿爾數恒<a 
name="0772b12" id="0772b12"></a>沙數世界，以施諸佛如來。須菩提！於意云<a 
name="0772b13" id="0772b13"></a>何？彼善男子、善女人，得福多不？」須菩提言：<a 
name="0772b14" id="0772b14"></a>「甚多。世尊！彼善男子、善女人，得福甚多。」</p><p style="text-indent: 0em; margin-left: 0em"><span class="linehead"></span>佛<a 
name="0772b15" id="0772b15"></a>言：「須菩提！以七寶滿爾數恒河沙世界，持用<a 
name="0772b16" id="0772b16"></a>布施。若善男子、善女人，於此法門乃至受<a 
name="0772b17" id="0772b17"></a>持四句偈等，為他人說，而此福德勝前福<a 
name="0772b18" id="0772b18"></a>德無量阿僧祇。復次，須菩提！隨所有處，說<a 
name="0772b19" id="0772b19"></a>是法門乃至四句偈等，當知此處，一切世間<a 
name="0772b20" id="0772b20"></a>天、人、阿脩羅，皆應供養，如佛塔廟。何況有<a 
name="0772b21" id="0772b21"></a>人盡能受持、讀誦此經。須菩提！當知是人<a 
name="0772b22" id="0772b22"></a>成就最上第一希有之法。若是經典所在<a 
name="0772b23" id="0772b23"></a>之處，則為有佛，若尊重似佛。」</p><p style="text-indent: 0em; margin-left: 0em"><span class="linehead"></span>爾時，須菩提<a 
name="0772b24" id="0772b24"></a>白佛言：「世尊！當何名此法門？我等云何奉<a 
name="0772b25" id="0772b25"></a>持？」佛告須菩提：「是法門名為『金剛般若波<a 
name="0772b26" id="0772b26"></a>羅蜜』。以是名字，汝當奉持。何以故？須菩提！<a 
name="0772b27" id="0772b27"></a>佛說般若波羅蜜，則非般若波羅蜜。須菩<a 
name="0772b28" id="0772b28"></a>提！於意云何？如來有所說法不？」須菩提言：<a 
name="0772b29" id="0772b29"></a>「世尊！如來無所說法。」</p><a 
name="0772c01" id="0772c01"></a><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>此下第九為遠離隨順外論散亂。</p><p style="text-indent: 0em; margin-left: 0em"><span class="linehead"></span>依<a 
name="0772c02" id="0772c02"></a>離障礙十二種中，為離樂外<span class="corr" title='[離&gt;論]'>論</span>散亂故，經<a 
name="0772c03" id="0772c03"></a>說四種因緣，顯示此法勝異也：一、攝取福<a 
name="0772c04" id="0772c04"></a>德，二、天等供養，三、難作，四、起如來等念。經<a 
name="0772c05" id="0772c05"></a>言「須菩提！如恒河中所有沙數」等者，是攝<a 
name="0772c06" id="0772c06"></a>取福德。經言「須菩提！隨所有處，說是法門」<a 
name="0772c07" id="0772c07"></a>等者，是天等供養。經言「須菩提！當知是人<a 
name="0772c08" id="0772c08"></a>成就最上第一希有」等者，是難作。經言「若<a 
name="0772c09" id="0772c09"></a>是經典所在之處」等者，是起如來等念。於<a 
name="0772c10" id="0772c10"></a>中，說者，為他直說故；授者，教授他故，顯示<a 
name="0772c11" id="0772c11"></a>此樂外論散亂對治法勝異已。</p><p style="text-indent: 0em; margin-left: 0em"><span class="linehead"></span>於如是法<a 
name="0772c12" id="0772c12"></a>中，或起如言執義，為對治彼未來罪故，經<a 
name="0772c13" id="0772c13"></a>言「佛說般若波羅蜜，則非般若波羅蜜」故。<a 
name="0772c14" id="0772c14"></a>如般若波羅蜜非波羅蜜，如是亦無有餘<a 
name="0772c15" id="0772c15"></a>法如來說者。為顯此義故，經言「須菩提！於<a 
name="0772c16" id="0772c16"></a>意云何？如來有所說法不」，此顯示自相及<a 
name="0772c17" id="0772c17"></a>平等相法門第一義也。</p><a 
name="0772c18" id="0772c18"></a><p style="text-indent: 0em; margin-left: 0em"><span class="linehead"></span>經曰：</p><p style="text-indent: 0em; margin-left: 0em"><span class="linehead"></span>「須菩提！於意云何？三千大千世界所<a 
name="0772c19" id="0772c19"></a>有微塵，是為多不？」須菩提言：「彼微塵甚多。<a 
name="0772c20" id="0772c20"></a>世尊！」</p><p style="text-indent: 0em; margin-left: 0em"><span class="linehead"></span>「須菩提！是諸微塵如來說，非微塵，是<a 
name="0772c21" id="0772c21"></a>名微塵。如來說世界，非世界，是名世界。」</p><a 
name="0772c22" id="0772c22"></a><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>此下第十明色及眾生身摶取中觀<a 
name="0772c23" id="0772c23"></a>破相應行。</p><p style="text-indent: 0em; margin-left: 0em"><span class="linehead"></span>依離障礙十二種中，為離於影<a 
name="0772c24" id="0772c24"></a>像相自在中無巧便故，經言「須菩提！於意<a 
name="0772c25" id="0772c25"></a>云何？三千大千世界所有微塵」如是等。彼<a 
name="0772c26" id="0772c26"></a>不限量，攀緣作意菩薩恒於世界攀緣作<a 
name="0772c27" id="0772c27"></a>意修習，故說三千大千世界。</p><p style="text-indent: 0em; margin-left: 0em"><span class="linehead"></span>於中，為破色<a 
name="0772c28" id="0772c28"></a>身影像相故，顯示二種方便：一、細作方便，<a 
name="0772c29" id="0772c29"></a>如「三千大千世界所有微塵寧為多不」等。<a 
name="0773a01" id="0773a01"></a>二、不念方便，如經「是諸微塵，如來說非微<a 
name="0773a02" id="0773a02"></a>塵，是名微塵」故。為破眾生身影像相故，經<a 
name="0773a03" id="0773a03"></a>言「如來說世界，非世界，是名世界」故。於中，<a 
name="0773a04" id="0773a04"></a>世界，顯眾生世也，但以名身，名為眾生世。<a 
name="0773a05" id="0773a05"></a>不念名身方便，即是顯示<span class="corr" title='[故&gt;破]'>破</span>彼影像相，不<a 
name="0773a06" id="0773a06"></a>復說細作方便也。</p><a 
name="0773a07" id="0773a07"></a><p style="text-indent: 0em; margin-left: 0em"><span class="linehead"></span>經曰：</p><p style="text-indent: 0em; margin-left: 0em"><span class="linehead"></span>佛言：「須菩提！於意云何？可以三十二<a 
name="0773a08" id="0773a08"></a>大人相見如來不？」須菩提言：「不也。世尊！何<a 
name="0773a09" id="0773a09"></a>以故？如來說三十二大人相，即是非相，是<a 
name="0773a10" id="0773a10"></a>名三十二大人相。」</p><a 
name="0773a11" id="0773a11"></a><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>此下第十一明供養給侍如來。</p><p style="text-indent: 0em; margin-left: 0em"><span class="linehead"></span>依離<a 
name="0773a12" id="0773a12"></a>障礙十二種中，為離不具福資糧故，經言<a 
name="0773a13" id="0773a13"></a>「於意云何？可以三十二大人相見如來不」<a 
name="0773a14" id="0773a14"></a>者，顯示為福資糧故，親近、供養如來時，不<a 
name="0773a15" id="0773a15"></a>應以相成就見如來。云何見？應見第一義<a 
name="0773a16" id="0773a16"></a>法身故。</p><a 
name="0773a17" id="0773a17"></a><p style="text-indent: 0em; margin-left: 0em"><span class="linehead"></span>經曰：</p><p style="text-indent: 0em; margin-left: 0em"><span class="linehead"></span>佛言：「須菩提！若善男子、善女人，以恒<a 
name="0773a18" id="0773a18"></a>河沙等身命布施。若復有人，於此法門中<a 
name="0773a19" id="0773a19"></a>乃至受持四句偈等，為他人說，其福甚多<a 
name="0773a20" id="0773a20"></a>無量阿僧祇。」</p><p style="text-indent: 0em; margin-left: 0em"><span class="linehead"></span>爾時，須菩提聞說是經，深解<a 
name="0773a21" id="0773a21"></a>義趣，涕淚悲泣，捫淚而白佛言：「希有，婆伽<a 
name="0773a22" id="0773a22"></a>婆！希有，修伽陀！佛說如是甚深法門，我從<a 
name="0773a23" id="0773a23"></a>昔來所得慧眼，未曾得聞如是法門。」</p><p style="text-indent: 0em; margin-left: 0em"><span class="linehead"></span>「何以<a 
name="0773a24" id="0773a24"></a>故？須菩提！佛說般若波羅蜜，即非般若波<a 
name="0773a25" id="0773a25"></a>羅蜜。」</p><p style="text-indent: 0em; margin-left: 0em"><span class="linehead"></span>「世尊！若復有人得聞是經，信心清淨，<a 
name="0773a26" id="0773a26"></a>則生實相，當知是人成就第一希有功德。<a 
name="0773a27" id="0773a27"></a>世尊！是實相者，則是非相，是故如來說名<a 
name="0773a28" id="0773a28"></a>實相、實相。世尊！我今得聞如是法門，信解<a 
name="0773a29" id="0773a29"></a>受持，不足為難。若當來世，其有眾生得聞<a 
name="0773b01" id="0773b01"></a>是法門，信解受持，是人則為第一希有。何<a 
name="0773b02" id="0773b02"></a>以故？此人無我相、人相、眾生相、壽者相。何<a 
name="0773b03" id="0773b03"></a>以故？我相即是非相，人相、眾生相、壽者相<a 
name="0773b04" id="0773b04"></a>即是非相。何以故？離一切諸相，則名諸佛。」</p><a 
name="0773b05" id="0773b05"></a><p style="text-indent: 0em; margin-left: 0em"><span class="linehead"></span>佛告須菩提：「如是，如是。若復有人得聞是<a 
name="0773b06" id="0773b06"></a>經，不驚不怖不畏，當知是人甚為希有。何<a 
name="0773b07" id="0773b07"></a>以故？須菩提！如來說第一波羅蜜，非第一<a 
name="0773b08" id="0773b08"></a>波羅蜜，如來說第一波羅蜜者，彼無量諸<a 
name="0773b09" id="0773b09"></a>佛亦說波羅蜜，是名第一波羅蜜。」</p><a 
name="0773b10" id="0773b10"></a><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>此下第十二遠離利養及疲乏、熱惱<a 
name="0773b11" id="0773b11"></a>故不起精進及退失等。</p><p style="text-indent: 0em; margin-left: 0em"><span class="linehead"></span>依離障礙十二種<a 
name="0773b12" id="0773b12"></a>中，為離懈怠利養等樂味故，經言「須菩提！<a 
name="0773b13" id="0773b13"></a>若有善男子、善女人，以恒河沙等身命布<a 
name="0773b14" id="0773b14"></a>施」如是等。於中，身有疲乏，心有熱惱，以此<a 
name="0773b15" id="0773b15"></a>二種，於彼精進若退若不發。</p><p style="text-indent: 0em; margin-left: 0em"><span class="linehead"></span>此何所顯示<a 
name="0773b16" id="0773b16"></a>如此捨爾許身，自所有福不及此福？云何<a 
name="0773b17" id="0773b17"></a>以一身著懈怠等故而為障礙？何故此中<a 
name="0773b18" id="0773b18"></a>上座須菩提流淚而言「我未曾聞如是等法<a 
name="0773b19" id="0773b19"></a>門」也？以聞此勝福甚多，過於捨無量身，更<a 
name="0773b20" id="0773b20"></a>不說餘勝福故。若聞如是勝福故，發起精<a 
name="0773b21" id="0773b21"></a>進已，若於此法中生如義想，為離此過故，<a 
name="0773b22" id="0773b22"></a>經言「若復有人得聞是經，信心清淨，則生<a 
name="0773b23" id="0773b23"></a>實相，當知是人成就第一希有功德」等。即<a 
name="0773b24" id="0773b24"></a>於如是實相中，為離實相分別故，經言「是<a 
name="0773b25" id="0773b25"></a>實相者，即是非相」如是等。</p><p style="text-indent: 0em; margin-left: 0em"><span class="linehead"></span>經言「世尊！我今<a 
name="0773b26" id="0773b26"></a>得聞如是法門，信解受持，不足為難。若當<a 
name="0773b27" id="0773b27"></a>來世，其有眾生得聞是法門，信解受持，是<a 
name="0773b28" id="0773b28"></a>人則為第一希有」如是等，此何義？為令味<a 
name="0773b29" id="0773b29"></a>著利養、過懈怠諸菩薩生慚愧故：「於未來<a 
name="0773c01" id="0773c01"></a>正法滅時，尚有菩薩於此法門受持故，無<a 
name="0773c02" id="0773c02"></a>人等取及法取；云何汝等於正法興時，遠<a 
name="0773c03" id="0773c03"></a>離修行，不生慚愧也？」經言「此人無我相、人<a 
name="0773c04" id="0773c04"></a>相、眾生相、壽者相」者，顯示無人取也；「我相<a 
name="0773c05" id="0773c05"></a>即非相」等者，顯示無法取也。</p><p style="text-indent: 0em; margin-left: 0em"><span class="linehead"></span>經言「何以故？<a 
name="0773c06" id="0773c06"></a>離一切諸相，即名諸佛」者，顯示諸菩薩順<a 
name="0773c07" id="0773c07"></a>學相：「諸佛世尊離一切相，是故我等亦應<a 
name="0773c08" id="0773c08"></a>如是學。」此等經文，為離退精進故說。於中，<a 
name="0773c09" id="0773c09"></a>言若分別、若信解者，後句釋前句也。受者，<a 
name="0773c10" id="0773c10"></a>受文字也。持者，持義也。</p><p style="text-indent: 0em; margin-left: 0em"><span class="linehead"></span>為離不發起精進<a 
name="0773c11" id="0773c11"></a>故，經言「若復有人得聞是經，不驚不怖不<a 
name="0773c12" id="0773c12"></a>畏」等者，以驚等故不發起精進也。於聲聞<a 
name="0773c13" id="0773c13"></a>乘中，世尊說有法及有空，於聽聞此經時，<a 
name="0773c14" id="0773c14"></a>聞法無有故驚；聞空無有故怖；於思量時，<a 
name="0773c15" id="0773c15"></a>於二不有理中不能相應故畏。</p><p style="text-indent: 0em; margin-left: 0em"><span class="linehead"></span>更有別釋，<a 
name="0773c16" id="0773c16"></a>為三種無自性故應知。謂相生第一義等<a 
name="0773c17" id="0773c17"></a>無自性故，經言「何以故？須菩提！如來說第<a 
name="0773c18" id="0773c18"></a>一波羅蜜，非第一波羅蜜」者。此有何義？復<a 
name="0773c19" id="0773c19"></a>說第二生慚愧處故，言：「此法如是勝上，汝<a 
name="0773c20" id="0773c20"></a>等不應放逸。」於中，以於餘波羅蜜中勝故，<a 
name="0773c21" id="0773c21"></a>名第一波羅蜜。又，經言「如來說第一波羅<a 
name="0773c22" id="0773c22"></a>蜜者，彼無量諸佛亦說波羅蜜」者，此言顯<a 
name="0773c23" id="0773c23"></a>示一切諸佛同說第一，是故名第一。</p><a 
name="0773c24" id="0773c24"></a><p style="text-indent: 0em; margin-left: 0em"><span class="linehead"></span>經曰：</p><p style="text-indent: 0em; margin-left: 0em"><span class="linehead"></span>「須菩提！如來說忍辱波羅蜜，即非忍<a 
name="0773c25" id="0773c25"></a>辱波羅蜜。何以故？須菩提！如我昔為歌利<a 
name="0773c26" id="0773c26"></a>王割截身體，我於爾時，無我相、無眾生相、<a 
name="0773c27" id="0773c27"></a>無人相、無壽者相，無相亦非無相。何以故？<a 
name="0773c28" id="0773c28"></a>須菩提！我於往昔節節支解時，若有我相、<a 
name="0773c29" id="0773c29"></a>眾生相、人相、壽者相，應生瞋恨。須菩提！又<a 
name="0774a01" id="0774a01"></a>念過去於五百世作忍辱仙人，於爾所世，<a 
name="0774a02" id="0774a02"></a>無我相、無眾生相、無人相、無壽者相。是故，<a 
name="0774a03" id="0774a03"></a>須菩提！菩薩應離一切相，發阿耨多羅三藐<a 
name="0774a04" id="0774a04"></a>三菩提心。何以故？若心有住，則為非住。不<a 
name="0774a05" id="0774a05"></a>應住色生心，不應住聲、香、味、觸、法生心，應<a 
name="0774a06" id="0774a06"></a>生無所住心。是故，佛說菩薩心不住色布<a 
name="0774a07" id="0774a07"></a>施。須菩提！菩薩為利益一切眾生，應如是<a 
name="0774a08" id="0774a08"></a>布施。」</p><p style="text-indent: 0em; margin-left: 0em"><span class="linehead"></span>須菩提言：「世尊！一切眾生相，即非相。<a 
name="0774a09" id="0774a09"></a>何以故？如來說一切眾生，即非眾生。」</p><p style="text-indent: 0em; margin-left: 0em"><span class="linehead"></span>「須菩<a 
name="0774a10" id="0774a10"></a>提！如來是真語者、實語者、如語者、不異語<a 
name="0774a11" id="0774a11"></a>者。須菩提！如來所得法，所說法，無實無妄<a 
name="0774a12" id="0774a12"></a>語。須菩提！譬如有人入闇，則無所見。若菩<a 
name="0774a13" id="0774a13"></a>薩心住於事而行布施，亦復如是。須菩提！<a 
name="0774a14" id="0774a14"></a>譬如人有目，夜分已盡，日光明照，見種種<a 
name="0774a15" id="0774a15"></a>色。若菩薩不住於事行於布施，亦復如<a 
name="0774a16" id="0774a16"></a>是。」</p><a 
name="0774a17" id="0774a17"></a><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>此下第十三明忍苦。</p><p style="text-indent: 0em; margin-left: 0em"><span class="linehead"></span>依離障礙十二<a 
name="0774a18" id="0774a18"></a>種中，為離不能忍苦故，經言「須菩提！如來<a 
name="0774a19" id="0774a19"></a>說忍辱波羅蜜」等。於中有二：一、能忍，二、離<a 
name="0774a20" id="0774a20"></a>不能忍。</p><p style="text-indent: 0em; margin-left: 0em"><span class="linehead"></span>能忍有三：一、如所能忍，二、忍相，三、<a 
name="0774a21" id="0774a21"></a>種類忍。於中，如所能忍，以何相生忍處？如<a 
name="0774a22" id="0774a22"></a>忍差別顯示，對治彼因緣故。何者能忍？謂<a 
name="0774a23" id="0774a23"></a>達法無我故。云何得顯示？如經言「如來說<a 
name="0774a24" id="0774a24"></a>忍辱波羅蜜，即非忍辱波羅蜜」故。云何應<a 
name="0774a25" id="0774a25"></a>知忍相？若他於己起惡等時，由無有我等<a 
name="0774a26" id="0774a26"></a>相故，不生瞋想，亦不於羼提波羅蜜中生<a 
name="0774a27" id="0774a27"></a>有想、於非波羅蜜中生無想。此云何顯示？<a 
name="0774a28" id="0774a28"></a>經言「如我昔為歌利王割截身體，我於爾<a 
name="0774a29" id="0774a29"></a>時，無有我等相」及「無相亦非無相」等故。何<a 
name="0774b01" id="0774b01"></a>者種類忍？亦有二種：一、極苦忍，二、相續苦<a 
name="0774b02" id="0774b02"></a>忍。此云何顯示？經言「須菩提！我於往昔節<a 
name="0774b03" id="0774b03"></a>節支解時，若有我相，應生瞋恨」等。云何相<a 
name="0774b04" id="0774b04"></a>續苦忍？經言「須菩提！又念過去於五百世<a 
name="0774b05" id="0774b05"></a>作忍辱仙人」等。</p><p style="text-indent: 0em; margin-left: 0em"><span class="linehead"></span>不忍因緣者，有三種苦：一、<a 
name="0774b06" id="0774b06"></a>流轉苦，二、眾生相違苦，三、乏受用苦。於中，<a 
name="0774b07" id="0774b07"></a>經言「是故，須菩提！菩薩應離一切相，發阿耨<a 
name="0774b08" id="0774b08"></a>多羅三藐三菩提心」等，此為顯示流轉苦<a 
name="0774b09" id="0774b09"></a>忍因緣對治。發菩提心者，以三種苦相故，<a 
name="0774b10" id="0774b10"></a>則不欲發心，故說應離一切相等。此中，一<a 
name="0774b11" id="0774b11"></a>切相者，為顯如是等三苦相也。若著色等，<a 
name="0774b12" id="0774b12"></a>則於流轉苦中疲乏故，菩提心不生故，經<a 
name="0774b13" id="0774b13"></a>言「不住色生心」等如前說。不住非法者，謂<a 
name="0774b14" id="0774b14"></a>非法無我也，於非法及法無我中皆不住<a 
name="0774b15" id="0774b15"></a>故。為成就彼諸不住故，說遮餘事，經言：「應<a 
name="0774b16" id="0774b16"></a>生無所住心。」何以故？若有心住，即為非住<a 
name="0774b17" id="0774b17"></a>等。</p><p style="text-indent: 0em; margin-left: 0em"><span class="linehead"></span>經言「須菩提！菩薩為利益一切眾生，應<a 
name="0774b18" id="0774b18"></a>如是布施」，乃至「一切眾生，即非眾生」等，此<a 
name="0774b19" id="0774b19"></a>顯示對治眾生相違苦忍，即為一切眾生<a 
name="0774b20" id="0774b20"></a>而行於捨。云何於彼「應生瞋」也？由不能無<a 
name="0774b21" id="0774b21"></a>眾生及眾生想，以此因緣故，眾生相違時，<a 
name="0774b22" id="0774b22"></a>即生疲乏，故顯示人無我、法無我等。</p><p style="text-indent: 0em; margin-left: 0em"><span class="linehead"></span>經言<a 
name="0774b23" id="0774b23"></a>「須菩提！如來是真語者」等，此何所顯示？欲<a 
name="0774b24" id="0774b24"></a>令信如來故能忍。於中，真語者，為顯世諦<a 
name="0774b25" id="0774b25"></a>相故。實語者，為顯世諦修行有煩惱及清<a 
name="0774b26" id="0774b26"></a>淨相故。於中，實者，此行煩惱、此行清淨故。<a 
name="0774b27" id="0774b27"></a>如語者，為第一義諦相故。不異語者，為第<a 
name="0774b28" id="0774b28"></a>一義諦修行有煩惱及清淨相故。說此真<a 
name="0774b29" id="0774b29"></a>語等，已於此中如言說性起執著，為遣此<a 
name="0774c01" id="0774c01"></a>故，經言「須菩提！如來所得法，所說法，無實<a 
name="0774c02" id="0774c02"></a>無妄語」故。無實者，如言說性非有故。無妄<a 
name="0774c03" id="0774c03"></a>者，不如言說自性有故。</p><p style="text-indent: 0em; margin-left: 0em"><span class="linehead"></span>經言「須菩提！譬如<a 
name="0774c04" id="0774c04"></a>有人入闇」如是等，顯示乏受用苦忍因緣<a 
name="0774c05" id="0774c05"></a>對治。若為果報布施，便著於事而行捨施。<a 
name="0774c06" id="0774c06"></a>於彼喜，於欲樂、<span class="corr" title='[若&gt;苦]'>苦</span>受中不解出離，猶如入<a 
name="0774c07" id="0774c07"></a>闇，不知「我何所趣。」彼喜、欲樂亦爾。若不著<a 
name="0774c08" id="0774c08"></a>於事而行布施，如有眼丈夫，夜過日出，見<a 
name="0774c09" id="0774c09"></a>種種色，隨意所趣，應如是見。彼無明夜過，<a 
name="0774c10" id="0774c10"></a>慧日出已，種種爾焰，如實見之。彼不知解<a 
name="0774c11" id="0774c11"></a>出離欲樂、苦受故喜樂、欲樂。</p><a 
name="0774c12" id="0774c12"></a><p style="text-indent: 0em; margin-left: 0em"><span class="linehead"></span>經曰：</p><p style="text-indent: 0em; margin-left: 0em"><span class="linehead"></span>「復次，須菩提！若有善男子、善女人，能<a 
name="0774c13" id="0774c13"></a>於此法門受持、讀誦、修行，則為如來以佛<a 
name="0774c14" id="0774c14"></a>智慧悉知是人、悉見是人、悉覺是人，皆得<a 
name="0774c15" id="0774c15"></a>成就無量無邊功德聚。</p><p style="text-indent: 0em; margin-left: 0em"><span class="linehead"></span>「須菩提！若有善男<a 
name="0774c16" id="0774c16"></a>子、善女人，初日分以恒河沙等身布施，中<a 
name="0774c17" id="0774c17"></a>日分復以恒河沙等身布施，後日分復以<a 
name="0774c18" id="0774c18"></a>恒河沙等身布施，如是捨恒河沙等無量<a 
name="0774c19" id="0774c19"></a>身，如是百千萬億那由他劫以身布施。若<a 
name="0774c20" id="0774c20"></a>復有人，聞此法門信心不謗，其福勝彼無<a 
name="0774c21" id="0774c21"></a>量阿僧祇，何況書寫、受持、讀誦、修行、為人<a 
name="0774c22" id="0774c22"></a>廣說。</p><p style="text-indent: 0em; margin-left: 0em"><span class="linehead"></span>「須菩提！以要言之，是經有不可思議、<a 
name="0774c23" id="0774c23"></a>不可稱量、無邊功德。此法門，如來為發大乘<a 
name="0774c24" id="0774c24"></a>者說，為發最上乘者說。若有人能受持、讀<a 
name="0774c25" id="0774c25"></a>誦、修行此經，廣為人說，如來悉知是人、悉<a 
name="0774c26" id="0774c26"></a>見是人皆成就不可思議、不可稱、無有邊、<a 
name="0774c27" id="0774c27"></a>無量功德聚。如是人等，則為荷擔如來阿<a 
name="0774c28" id="0774c28"></a>耨多羅三藐三菩提。何以故？須菩提！若樂<a 
name="0774c29" id="0774c29"></a>小法者，則於此經不能受持、讀誦、修行、為<a 
name="0775a01" id="0775a01"></a>人解說。若有我見、眾生見、人見、壽者見，於<a 
name="0775a02" id="0775a02"></a>此法門能受持、讀誦、修行、為人解說者，無<a 
name="0775a03" id="0775a03"></a>有是處。</p><p style="text-indent: 0em; margin-left: 0em"><span class="linehead"></span>「須菩提！在在處處，若有此經，一切<a 
name="0775a04" id="0775a04"></a>世間天、人、阿脩羅所應供養。當知此處則<a 
name="0775a05" id="0775a05"></a>為是塔，皆應恭敬作禮圍繞，以諸華香而<a 
name="0775a06" id="0775a06"></a>散其處。</p><p style="text-indent: 0em; margin-left: 0em"><span class="linehead"></span>「復次，須菩提！若善男子、善女人，受<a 
name="0775a07" id="0775a07"></a>持、讀誦此經，為人輕賤。何以故？是人先世<a 
name="0775a08" id="0775a08"></a>罪業應墮惡道，以今世人輕賤故，先世罪<a 
name="0775a09" id="0775a09"></a>業則為消滅，當得阿耨多羅三藐三菩提。</p><a 
name="0775a10" id="0775a10"></a><p style="text-indent: 0em; margin-left: 0em"><span class="linehead"></span>「須菩提！我念過去無量阿僧祇、阿僧祇劫，<a 
name="0775a11" id="0775a11"></a>於然燈佛前，得值八千四億那由他百千<a 
name="0775a12" id="0775a12"></a>萬諸佛，我皆親承供養，無空過者。須菩提！<a 
name="0775a13" id="0775a13"></a>如是無量諸佛，我皆親承供養，無空過者。<a 
name="0775a14" id="0775a14"></a>若復有人，於後世末世能受持、讀誦、修行<a 
name="0775a15" id="0775a15"></a>此經，所得功德，我所供養諸佛功德，於彼<a 
name="0775a16" id="0775a16"></a>百分不及一，千萬億分乃至算數譬喻所<a 
name="0775a17" id="0775a17"></a>不能及。</p><p style="text-indent: 0em; margin-left: 0em"><span class="linehead"></span>「須菩提！若有善男子、善女人，於後<a 
name="0775a18" id="0775a18"></a>世末世有受持、讀誦、修行此經，所得功德，<a 
name="0775a19" id="0775a19"></a>若我具說者，或有人聞，心則狂亂，疑惑不<a 
name="0775a20" id="0775a20"></a>信。須菩提！當知是法門不可思議，果報<a 
name="0775a21" id="0775a21"></a>亦不可思議。」</p><a 
name="0775a22" id="0775a22"></a><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>此下第十四離寂靜味。</p><p style="text-indent: 0em; margin-left: 0em"><span class="linehead"></span>依離障礙十<a 
name="0775a23" id="0775a23"></a>二種中，為離闕少智資糧故，經言「復次，須<a 
name="0775a24" id="0775a24"></a>菩提！若有善男子、善女人，能於此法門受<a 
name="0775a25" id="0775a25"></a>持、讀誦、修行」等。此中，為離三摩提攀緣，顯<a 
name="0775a26" id="0775a26"></a>示與法相應有五種勝功德：一、如來憶念<a 
name="0775a27" id="0775a27"></a>親近，二、攝福德，三、讚歎法及修行，四、天等<a 
name="0775a28" id="0775a28"></a>供養，五、滅罪。何者如來憶念親近？經言「受<a 
name="0775a29" id="0775a29"></a>持讀誦」等，「如來以佛智知彼、如來以佛眼<a 
name="0775b01" id="0775b01"></a>見彼」等。於中，受者，習誦故。持者，不妄故。若<a 
name="0775b02" id="0775b02"></a>讀若誦者，此說受持因故，為欲受故讀，為<a 
name="0775b03" id="0775b03"></a>欲持故誦。又復，讀者，習誦故。持者，總覽義<a 
name="0775b04" id="0775b04"></a>故。何者攝福德？經言「皆得成就無量無邊<a 
name="0775b05" id="0775b05"></a>功德聚」等。何者讚歎法及修行？經言「須菩<a 
name="0775b06" id="0775b06"></a>提！以要言之，是經有不可思議、不可稱量」<a 
name="0775b07" id="0775b07"></a>等，此為讚歎法。於中，不可思者，唯自覺故。<a 
name="0775b08" id="0775b08"></a>不可稱者，無有等及勝故。經言「此法門，如<a 
name="0775b09" id="0775b09"></a>來為發大乘者說，為發最上乘者說」者，此<a 
name="0775b10" id="0775b10"></a>成就不可稱義。於中，餘乘不及故最上，煩<a 
name="0775b11" id="0775b11"></a>惱障、智障淨故最勝應知。經言「若有人能<a 
name="0775b12" id="0775b12"></a>受持、讀誦、修行此經，廣為人說」等者，此為<a 
name="0775b13" id="0775b13"></a>讚歎修行。於中，如來知、見成就無量功德<a 
name="0775b14" id="0775b14"></a>聚者，是總說也。不可思、不可稱、不可量者，<a 
name="0775b15" id="0775b15"></a>解釋故。如是人等，則為荷擔如來阿耨多<a 
name="0775b16" id="0775b16"></a>羅三藐三菩提者，謂肩負菩薩重擔故。經<a 
name="0775b17" id="0775b17"></a>言「須菩提！若樂小法者，則於此經不能受<a 
name="0775b18" id="0775b18"></a>持、讀誦、修行、為人解說」者，謂聲聞、獨覺乘<a 
name="0775b19" id="0775b19"></a>者故。經言「若有我等見」乃至「受持，無有是<a 
name="0775b20" id="0775b20"></a>處」者，謂有人我見眾生，而自謂菩薩者故。<a 
name="0775b21" id="0775b21"></a>何者天等供養？經言「須菩提！在在處處，若<a 
name="0775b22" id="0775b22"></a>有此經，一切世間天、人、阿脩羅所應供養」等<a 
name="0775b23" id="0775b23"></a>者。於中，以華、鬘、燒香、薰香、塗香、末香、衣、蓋、<a 
name="0775b24" id="0775b24"></a>幢旛等供養，恭敬禮拜、右繞故，名支提。何<a 
name="0775b25" id="0775b25"></a>者滅罪？經言「若善男子、善女人，受持、讀誦<a 
name="0775b26" id="0775b26"></a>此經，為人輕賤」等故者。此毀辱事，有無量<a 
name="0775b27" id="0775b27"></a>門，為顯示此，故說輕賤。經言「當得阿耨多<a 
name="0775b28" id="0775b28"></a>羅三藐三菩提」者，顯示滅罪故。</p><p style="text-indent: 0em; margin-left: 0em"><span class="linehead"></span>前所說以<a 
name="0775b29" id="0775b29"></a>此因緣出生無量阿僧祇多福者，今當解<a 
name="0775c01" id="0775c01"></a>釋彼無量阿僧祇義應知。威力者，成熟熾<a 
name="0775c02" id="0775c02"></a>然故。多者，具足故。於中，經言「須菩提！我念<a 
name="0775c03" id="0775c03"></a>過去無量阿僧祇、阿僧祇劫」等者，此顯示<a 
name="0775c04" id="0775c04"></a>威力故，即是福聚威力，以彼所有福聚遠<a 
name="0775c05" id="0775c05"></a>絕高勝故。此中，阿僧祇劫者，乃至然燈佛<a 
name="0775c06" id="0775c06"></a>故應知。過阿僧祇者，更過前故。親承者，供<a 
name="0775c07" id="0775c07"></a>養故。不空過者，常不離供養故。經言「須菩<a 
name="0775c08" id="0775c08"></a>提！若有善男子、善女人，於後末世有受持、<a 
name="0775c09" id="0775c09"></a>讀誦、修行此經，所得功德，若我具說者，或<a 
name="0775c10" id="0775c10"></a>有人聞，心則狂亂」如是等，此顯示多故，或<a 
name="0775c11" id="0775c11"></a>為狂因，或得亂心果應知。此之彼威力及<a 
name="0775c12" id="0775c12"></a>彼多等，何人能說？是故經言：「須菩提！當知<a 
name="0775c13" id="0775c13"></a>是法門不可思議，果報亦不可思議。」此顯<a 
name="0775c14" id="0775c14"></a>示彼福體及果不可測量故。</p><a 
name="0775c15" id="0775c15"></a><p style="text-indent: 0em; margin-left: 0em"><span class="linehead"></span>經曰：</p><p style="text-indent: 0em; margin-left: 0em"><span class="linehead"></span>爾時，須菩提白佛言：「世尊！云何菩薩<a 
name="0775c16" id="0775c16"></a>發阿耨多羅三藐三菩提心？云何住？云何<a 
name="0775c17" id="0775c17"></a>修行？云何降伏其心？」</p><p style="text-indent: 0em; margin-left: 0em"><span class="linehead"></span>佛告須菩提：「菩薩發<a 
name="0775c18" id="0775c18"></a>阿耨多羅三藐三菩提心者，當生如是心：<a 
name="0775c19" id="0775c19"></a>『我應滅度一切眾生，令入無餘涅槃界。如是<a 
name="0775c20" id="0775c20"></a>滅度一切眾生已，而無一眾生實滅度者。』<a 
name="0775c21" id="0775c21"></a>何以故？須菩提！若菩薩有眾生相、人相、壽<a 
name="0775c22" id="0775c22"></a>者相，則非菩薩。何以故？須菩提！實無有法<a 
name="0775c23" id="0775c23"></a>名為菩薩發阿耨多羅三藐三菩提心者。」</p><a 
name="0775c24" id="0775c24"></a><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>此下第十五於證道時遠離喜動。</p><p style="text-indent: 0em; margin-left: 0em"><span class="linehead"></span>依<a 
name="0775c25" id="0775c25"></a>離障礙十二種中，為遠離自取故，經言「須<a 
name="0775c26" id="0775c26"></a>菩提白佛言：『世尊！云何菩薩發菩提心、住、<a 
name="0775c27" id="0775c27"></a>修行』」等。何故復發起此初時問也？將入證<a 
name="0775c28" id="0775c28"></a>道菩薩，自見得勝處，作是念：「我如是住，如<a 
name="0775c29" id="0775c29"></a>是修行，如是降伏心，我滅度眾生。」為對治<a 
name="0776a01" id="0776a01"></a>此故，須菩提問當於彼時如所應住、如所<a 
name="0776a02" id="0776a02"></a>修行、如所應降伏心，及世尊答「當生如是<a 
name="0776a03" id="0776a03"></a>心」等。</p><p style="text-indent: 0em; margin-left: 0em"><span class="linehead"></span>又，經言「須菩提！若菩薩有眾生」等者，<a 
name="0776a04" id="0776a04"></a>為顯我執取或隨眠故。若言「我正行菩薩<a 
name="0776a05" id="0776a05"></a>乘」，此為我取。對治彼故，經言「須菩提！實無<a 
name="0776a06" id="0776a06"></a>有法名為菩薩發阿耨多羅三藐三菩提心」<a 
name="0776a07" id="0776a07"></a>者。</p><a 
name="0776a08" id="0776a08"></a><p style="text-indent: 0em; margin-left: 0em"><span class="linehead"></span>經曰：</p><p style="text-indent: 0em; margin-left: 0em"><span class="linehead"></span>「須菩提！於意云何？如來於然燈佛所，<a 
name="0776a09" id="0776a09"></a>有法得阿耨多羅三藐三菩提不？」</p><p style="text-indent: 0em; margin-left: 0em"><span class="linehead"></span>須菩提白<a 
name="0776a10" id="0776a10"></a>佛言：「不也。世尊！如我解佛所說義，佛於然<a 
name="0776a11" id="0776a11"></a>燈佛所，無有法得阿耨多羅三藐三菩提。」</p><a 
name="0776a12" id="0776a12"></a><p style="text-indent: 0em; margin-left: 0em"><span class="linehead"></span>佛言：「如是，如是。須菩提！實無有法如來於<a 
name="0776a13" id="0776a13"></a>然燈佛所得阿耨多羅三藐三菩提。須菩<a 
name="0776a14" id="0776a14"></a>提！若有法如來得阿耨多羅三藐三菩提<a 
name="0776a15" id="0776a15"></a>者，然燈佛則不與我授記：『汝於來世當得<a 
name="0776a16" id="0776a16"></a>作佛，號釋迦牟尼。』以實無有法得阿耨多<a 
name="0776a17" id="0776a17"></a>羅三藐三菩提，是故然燈佛與我授記，作<a 
name="0776a18" id="0776a18"></a>如是言：『摩那婆！汝於來世當得作佛，號釋<a 
name="0776a19" id="0776a19"></a>迦牟尼。』何以故？須菩提！言如來者，即實真<a 
name="0776a20" id="0776a20"></a>如。</p><p style="text-indent: 0em; margin-left: 0em"><span class="linehead"></span>「須菩提！若有人言『如來得阿耨多羅三<a 
name="0776a21" id="0776a21"></a>藐三菩提』者，是人不實語。須菩提！實無有<a 
name="0776a22" id="0776a22"></a>法佛得阿耨多羅三藐三菩提。須菩提！如<a 
name="0776a23" id="0776a23"></a>來所得阿耨多羅三藐三菩提，於是中不<a 
name="0776a24" id="0776a24"></a>實不妄語，是故如來說一切法皆是佛法。<a 
name="0776a25" id="0776a25"></a>須菩提！所言一切法、一切法者，即非一切<a 
name="0776a26" id="0776a26"></a>法，是故名一切法。」</p><a 
name="0776a27" id="0776a27"></a><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>此下第十六求教授。</p><p style="text-indent: 0em; margin-left: 0em"><span class="linehead"></span>依離障礙十<a 
name="0776a28" id="0776a28"></a>二種中，為離無教授故，經言「須菩提！於<a 
name="0776a29" id="0776a29"></a>意云何？如來於然燈佛所，有法得阿耨多<a 
name="0776b01" id="0776b01"></a>羅三藐三菩提不」如是等。</p><p style="text-indent: 0em; margin-left: 0em"><span class="linehead"></span>又，經言「須菩提！<a 
name="0776b02" id="0776b02"></a>若有法如來得阿耨多羅三藐三菩提者，<a 
name="0776b03" id="0776b03"></a>然燈佛則不與我授記：『汝於來世當得作<a 
name="0776b04" id="0776b04"></a>佛』」等，此有何意？「若菩提法可說，如彼然燈<a 
name="0776b05" id="0776b05"></a>如來所說者，我於彼時便得菩提，然燈如<a 
name="0776b06" id="0776b06"></a>來則不授記言我得等；以彼法不可說故，<a 
name="0776b07" id="0776b07"></a>我於彼時不得菩提，是故與我授記。」此是<a 
name="0776b08" id="0776b08"></a>其義應知。</p><p style="text-indent: 0em; margin-left: 0em"><span class="linehead"></span>又，何故彼法不可說？經言「須菩<a 
name="0776b09" id="0776b09"></a>提！言如來者，即實真如」故。如清淨故，名為<a 
name="0776b10" id="0776b10"></a>如來，以如不可說故，作此說。清淨如名為<a 
name="0776b11" id="0776b11"></a>真如，猶如真金。</p><p style="text-indent: 0em; margin-left: 0em"><span class="linehead"></span>或言：「然燈如來所，於法不<a 
name="0776b12" id="0776b12"></a>得菩提，世尊後時，自得菩提。」為離此取故，<a 
name="0776b13" id="0776b13"></a>經言「須菩提！若有人言『如來得阿耨多羅<a 
name="0776b14" id="0776b14"></a>三藐三菩提』者，是人不實語」等故。</p><p style="text-indent: 0em; margin-left: 0em"><span class="linehead"></span>又，經言<a 
name="0776b15" id="0776b15"></a>「須菩提！如來所得阿耨多羅三藐三菩提，<a 
name="0776b16" id="0776b16"></a>於是中不實不妄語」者，顯示真如無二故。<a 
name="0776b17" id="0776b17"></a>云何不實？謂言說故。不妄者，謂彼菩提不<a 
name="0776b18" id="0776b18"></a>無世間言說故。</p><p style="text-indent: 0em; margin-left: 0em"><span class="linehead"></span>經言「是故如來說一切法<a 
name="0776b19" id="0776b19"></a>皆是佛法」者，此何義？顯一切法、法如清淨<a 
name="0776b20" id="0776b20"></a>故。如者，遍一切法故，此是其義。又，彼一切<a 
name="0776b21" id="0776b21"></a>法，法體不成就，為安立第一義故，經言「須<a 
name="0776b22" id="0776b22"></a>菩提！所言一切法、一切法者，即非一切法，<a 
name="0776b23" id="0776b23"></a>是名一切法」故。</p><a 
name="0776b24" id="0776b24"></a><p><span class="juanname">金剛般若波羅蜜經論卷中</span></p>
<hr>【經文資訊】大正藏第 25 冊 No. 1510b 金剛般若波羅蜜經論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，Salian 大德提供新式標點，其他<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index54b6.html?index=T25n1510b" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T25n1510b002 by HTTrack Website Copier/3.x [XR&CO'2014], Tue, 07 Jun 2016 06:52:26 GMT -->
</html>
