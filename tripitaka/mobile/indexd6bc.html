<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB219_005 by HTTrack Website Copier/3.x [XR&CO'2014], Tue, 07 Jun 2016 07:11:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1904427574&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28nB219&amp;utmp=%2Fmobile%2Findex.php%3Findex%3DJ28nB219_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index41bf.html?index=J28nB219_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B219 紫竹林顓愚衡和尚語錄 (20卷)<br/>【清 觀衡說　正印重編】<br/>第 5 卷</p>
	<a href="index0239.html?index=J28nB219_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B219" sutra_name="紫竹林顓愚衡和尚語錄" sutra_juan="[卷5]">　
<a 
name="0680c01" id="0680c01"></a><p><span class="juanname">紫竹林顓愚衡和尚語錄卷第五</span></p><a 
name="0680c02" id="0680c02"></a><p style="margin-left: 4em"><span class="byline">住南康府同安寺嗣法門人正印重編</span></p><a 
name="0680c03" id="0680c03"></a><p style="margin-left: 2em"><span class="headname">書問</span></p><a 
name="0680c04" id="0680c04"></a><p style="margin-left: 3em"><span class="headname">答思履王公</span></p><a 
name="0680c05" id="0680c05"></a><p style="text-indent: 0em; margin-left: 0em"><span class="linehead"></span>承佳命書法語。謹按禪關策進錄二條不知可否。來<a 
name="0680c06" id="0680c06"></a>書云病在道理話頭作解。於生死分中全不相干。此<a 
name="0680c07" id="0680c07"></a>真法語。是今古參禪人通病。非病過人不能知此。非<a 
name="0680c08" id="0680c08"></a>到家人不能言此病。僧每謂此事不難古今人。難者<a 
name="0680c09" id="0680c09"></a>只是我心不死耳。我心若死有何難易。有何取捨。有<a 
name="0680c10" id="0680c10"></a>何憎愛。有何迷悟。一切人都是說得行不得。若說得<a 
name="0680c11" id="0680c11"></a>到行得到。佛祖即我。我即佛祖。何須別求玅悟玄理。<a 
name="0680c12" id="0680c12"></a>何必言難了又難。如今人舉目觀日月與古人一般<a 
name="0680c13" id="0680c13"></a>見。此見豈非釋迦當時睹明星之見。孔子當時觀川<a 
name="0680c14" id="0680c14"></a>之見耶。今人靜耳聞鐘鼓與古人一般聽。此聞豈非<a 
name="0680c15" id="0680c15"></a>釋迦當時聞梵音之聞。孔子當時聞齊韶之聞耶。今<a 
name="0680c16" id="0680c16"></a>人舉手持捉與古人一般用。此手豈非釋迦當時拈<a 
name="0680c17" id="0680c17"></a>花之手。孔子當時援琴之手耶。今人運足行道與古<a 
name="0680c18" id="0680c18"></a>人一般行。此足豈非釋迦當時昇天宮之足。孔子當<a 
name="0680c19" id="0680c19"></a>時登泰山之足耶。若說今人視聽言動不是古人視<a 
name="0680c20" id="0680c20"></a>聽言動。何故釋迦也在此太虛空中。孔子也在此太<a 
name="0680c21" id="0680c21"></a>虛空中。諸人皆在此太虛空中。共一太虛。如何今人<a 
name="0680c22" id="0680c22"></a>不是古人。虛空尚不可二。真性豈可二耶。所以說諸<a 
name="0680c23" id="0680c23"></a>人不是釋迦孔子則不得也。若說是又不肯承當。設<a 
name="0680c24" id="0680c24"></a>有狂夫自言。我是釋迦我是孔子。及乎到是非憎愛<a 
name="0680c25" id="0680c25"></a>關頭不唯過不得一毫捨不得一毫放不下。是知此<a 
name="0680c26" id="0680c26"></a>道人人具足。個個現成。只要肯行肯承當肯放得下。<a 
name="0680c27" id="0680c27"></a>便無他矣。是知執事言道理為病是知言也。聊復來<a 
name="0680c28" id="0680c28"></a>意。</p><a 
name="0680c29" id="0680c29"></a><p style="text-indent: 0em; margin-left: 0em"><span class="headname">　　　　又</span></p><a 
name="0680c30" id="0680c30"></a><p style="text-indent: 0em; margin-left: 0em"><span class="linehead"></span>來諭為浮名所誤等語。知執事為未明此事者發之。<a 
name="0681a01" id="0681a01"></a>病僧亦就未明者試言之。蓋經世出世法通屬名字。<a 
name="0681a02" id="0681a02"></a>然名不誤人。人自誤其名耳。使世無君臣父子夫婦<a 
name="0681a03" id="0681a03"></a>朋友之名。則倫理仁義之道廢。而天地日月亦無由<a 
name="0681a04" id="0681a04"></a>知。名於世豈可須臾離哉。出世法曰真如曰佛性。亦<a 
name="0681a05" id="0681a05"></a>假其名。勸誘人心。使人依名尋義。以盡心焉。設無名<a 
name="0681a06" id="0681a06"></a>字。則世出世法俱無建立。若到名不立處。實超越世<a 
name="0681a07" id="0681a07"></a>出世間為聖凡不二之地。此地雖尊貴無名。亦由名<a 
name="0681a08" id="0681a08"></a>而入。亦不外其名。別有一地為無名。即名就是無名。<a 
name="0681a09" id="0681a09"></a>雖是無名。不妨千名萬名。此方是大人境界。無礙行<a 
name="0681a10" id="0681a10"></a>徑。又如周孔黃老千古已上人也。至今垂名不朽。是<a 
name="0681a11" id="0681a11"></a>先世聖賢以名導後世作聖賢。為正世之性情。又如<a 
name="0681a12" id="0681a12"></a>威音智勝塵劫已前佛也。至今名稱普聞。亦是過去<a 
name="0681a13" id="0681a13"></a>諸佛以名接人作佛。為出世之津梁也。是知先聖先<a 
name="0681a14" id="0681a14"></a>覺非名無以垂化。後聖後覺非名何以導心。此名能<a 
name="0681a15" id="0681a15"></a>成立世出世法。能軌人成聖成賢。是名不誤人也。人<a 
name="0681a16" id="0681a16"></a>錯亂其名。壞世出世法。致于地獄三途者。是人誤其<a 
name="0681a17" id="0681a17"></a>名也。今人多分以名為誤者。總是好名之心不真。裝<a 
name="0681a18" id="0681a18"></a>點造作。用心支持。唯恐失之。見得為累為苦。別自偷<a 
name="0681a19" id="0681a19"></a>安放閒為灑為樂。此是俗名俗利。甚至有不足言者<a 
name="0681a20" id="0681a20"></a>也。果真好其名。依名踐實。稟明於心。得失不能劫其<a 
name="0681a21" id="0681a21"></a>懷。死生無以二其念。好名至此。即是聖賢。又何疑哉。<a 
name="0681a22" id="0681a22"></a>其實名利即聖賢事業。但人不知小大。故為誤。世間<a 
name="0681a23" id="0681a23"></a>名利誰過於堯舜禹湯周孔黃老。名溢六合利被四<a 
name="0681a24" id="0681a24"></a>夷。此諸聖賢還是名利誤耶。還是不貪名利耶。諦觀<a 
name="0681a25" id="0681a25"></a>此諸聖賢是真踐名者也。又出世間名利無過於佛。<a 
name="0681a26" id="0681a26"></a>名周法界利滿性海。盡未來際受用不盡。天上天下<a 
name="0681a27" id="0681a27"></a>世出世間。再無有超過佛之名利。最廣最大最久最<a 
name="0681a28" id="0681a28"></a>遠。此亦是真踐名實處也。人多分圖小名利。不知圖<a 
name="0681a29" id="0681a29"></a>大名利小名利者。名利一身一國一鄉一家。大名利<a 
name="0681a30" id="0681a30"></a>者名利被於天下。成天下人之名。成天下人之利。以<a 
name="0681b01" id="0681b01"></a>天下之名利即一<span class="corr" title='[已&gt;己]'>己</span>之名利何其大耶。使盡法界馳<a 
name="0681b02" id="0681b02"></a>一名盡法界成一利。而言思所不能及。又何其廣大<a 
name="0681b03" id="0681b03"></a>耶。只因愛小失大。私於一身。則有彼此鬥諍貪求苦<a 
name="0681b04" id="0681b04"></a>惱。是人自誤。何況誤中更有誤耶。若圖大名利。則與<a 
name="0681b05" id="0681b05"></a>聖與賢若佛若祖同其途轍共其受用。如此真名真<a 
name="0681b06" id="0681b06"></a>利豈可以偽名偽利雷同一併棄耶。此等真名真利<a 
name="0681b07" id="0681b07"></a>實棄不得。愈棄愈光。愈棄愈大。至於祖師門下萬里<a 
name="0681b08" id="0681b08"></a>無片雲。青天也喫棒。更見廣大殊勝。如是名利可不<a 
name="0681b09" id="0681b09"></a>盡心焉。因來諭為導諸人假言浮名之苦。意在要人<a 
name="0681b10" id="0681b10"></a>知此真名真利一著。在病僧代執事發之。不知可執<a 
name="0681b11" id="0681b11"></a>事意否。如不可。幸擲水火中。儻有一二可者。願奉法<a 
name="0681b12" id="0681b12"></a>供養。</p><a 
name="0681b13" id="0681b13"></a><p style="margin-left: 3em"><span class="headname">答孝則車公</span></p><a 
name="0681b14" id="0681b14"></a><p style="text-indent: 0em; margin-left: 0em"><span class="linehead"></span>道理流行顯晦有時。山水與人物發動有時。人之精<a 
name="0681b15" id="0681b15"></a>神著於詩文出沒亦有時也。曾讀譚子詩歸序云。素<a 
name="0681b16" id="0681b16"></a>所得名之詩。或有不能例次者。亦必其人之精神至<a 
name="0681b17" id="0681b17"></a>今日而當止。間有收無名之篇。若今日始新出于紙。<a 
name="0681b18" id="0681b18"></a>亦必古人之精神至今日而當一出。此非人之精神<a 
name="0681b19" id="0681b19"></a>著于詩文而隱顯有時耶。建于功業者亦然。吾攷梵<a 
name="0681b20" id="0681b20"></a>網經上卷。從古來經歷多少智人。未有得其句者。今<a 
name="0681b21" id="0681b21"></a>有繖山從而釋之。新安黃山從古來未開。今有普門<a 
name="0681b22" id="0681b22"></a>頭陀開之。文章山水千古之下。以待其人。豈非文章<a 
name="0681b23" id="0681b23"></a>山水之精靈得無因人所顯耶。洪覺範禪師所著僧<a 
name="0681b24" id="0681b24"></a>寶智證等傳。及石門文字禪諸書。至我朝世宗年間<a 
name="0681b25" id="0681b25"></a>埋沒。多不聞其名者。達觀禪師一出策杖寰海遍搜<a 
name="0681b26" id="0681b26"></a>尋之。一一皆得。隨得隨梓。海內遍傳。若今日始出入<a 
name="0681b27" id="0681b27"></a>謂達觀大師乃覺範後身重來翻騰故書。觀其所行<a 
name="0681b28" id="0681b28"></a>若實然。今足下曾夢為傅大士後身。今又為船子偈<a 
name="0681b29" id="0681b29"></a>釋。使非傅大士後身決是船子後身重來。翻騰自<span class="corr" title='[已&gt;己]'>己</span><a 
name="0681b30" id="0681b30"></a>千百年無人所知之公案。非彼即此。信無疑矣。船子<a 
name="0681c01" id="0681c01"></a>當時赤窮擔板一生樂于山水。末後只得夾山一人。<a 
name="0681c02" id="0681c02"></a>其精神亦埋沒多載。而今方露。是人之氣運與精神<a 
name="0681c03" id="0681c03"></a>相等也。船子四偈古來無人發揮者。因船子印夾山<a 
name="0681c04" id="0681c04"></a>云。釣盡煙波金鱗始遇之句閣誤了。只說船子意在<a 
name="0681c05" id="0681c05"></a>求人。所以不曾在宗旨上照管。今睹足下之釋。始猶<a 
name="0681c06" id="0681c06"></a>為疑。偶憶船子有歌云。有一魚兮偉莫裁。混虛包納<a 
name="0681c07" id="0681c07"></a>甚奇哉。能變化吐風雷。下線何曾釣得來。正合夜靜<a 
name="0681c08" id="0681c08"></a>水寒魚不餌之句。恍然開悟。合爪讚歎希有。千載奇<a 
name="0681c09" id="0681c09"></a>遇也。衡素未精文字於佳稿。未免有隔礙。觀前二釋<a 
name="0681c10" id="0681c10"></a>最精肯無容擬議。後二釋尚未悟釋中幽旨。據鄙見<a 
name="0681c11" id="0681c11"></a>本是釣魚船上客。偶除鬚髮著袈裟。正是藏身處沒<a 
name="0681c12" id="0681c12"></a>蹤跡。佛祖位中留不住。夜深依舊宿蘆花。正是沒蹤<a 
name="0681c13" id="0681c13"></a>跡處莫藏身。此是船子綱宗。又本是釣魚船上客是<a 
name="0681c14" id="0681c14"></a>三十年前山是山水是水。偶除鬚髮著袈裟是三十<a 
name="0681c15" id="0681c15"></a>年中山不是山水不是水。佛祖位中留不住夜深依<a 
name="0681c16" id="0681c16"></a>舊宿蘆花是三十年後山依舊是山水依舊是水。足<a 
name="0681c17" id="0681c17"></a>下大悟徹後四字見得極的當。又一波纔動萬波隨<a 
name="0681c18" id="0681c18"></a>之句。總收上來藏身處沒蹤跡沒蹤跡處莫藏身。一<a 
name="0681c19" id="0681c19"></a>動一切動。一有一切有。一空一切空。空有融通事理<a 
name="0681c20" id="0681c20"></a>無礙。通屬者邊事。總不與那邊相干。所以云夜靜水<a 
name="0681c21" id="0681c21"></a>寒魚不餌。滿船空載月明歸。有僧問一禪師是非不<a 
name="0681c22" id="0681c22"></a>到處還有句也無。師云一片白雲不露醜。天童拈云<a 
name="0681c23" id="0681c23"></a>盡力推爺向裏頭。亦同此旨。不知高明可其說否。原<a 
name="0681c24" id="0681c24"></a>稿璧上。希照入。</p><a 
name="0681c25" id="0681c25"></a><p style="margin-left: 3em"><span class="headname">答吾鏡居士</span></p><a 
name="0681c26" id="0681c26"></a><p style="text-indent: 0em; margin-left: 0em"><span class="linehead"></span>讀來諭。取捨未忘愛憎猶存。不能當處解脫。又云日<a 
name="0681c27" id="0681c27"></a>坐擾中。高明可自檢點。擾是何物。人若不擾。豈不成<a 
name="0681c28" id="0681c28"></a>無用如如耶。若不能解脫又看是誰纏縛。又諦審所<a 
name="0681c29" id="0681c29"></a>愛是何物。所憎是何物。古云撲落非他物。縱橫不是<a 
name="0681c30" id="0681c30"></a>塵。山河及大地。全露法王身。是則所愛無別物。所憎<a 
name="0682a01" id="0682a01"></a>無別物。何必于憎愛中妄有憂慮。再推研能取是誰。<a 
name="0682a02" id="0682a02"></a>能捨是誰。古云妄想從來本自真。除時更起一重塵。<a 
name="0682a03" id="0682a03"></a>言思動靜憑渠力。仔細看來無別人。是則取也是本<a 
name="0682a04" id="0682a04"></a>來捨也是本來。又何于取捨間妄自懊悔。古云任從<a 
name="0682a05" id="0682a05"></a>一夜風吹去。只在蘆花淺水邊。又六祖大師云。惠能<a 
name="0682a06" id="0682a06"></a>無伎倆。不斷百思想。對境心數起。菩提作麼長。老居<a 
name="0682a07" id="0682a07"></a>士依六祖大師如是會去。豈不當下解脫。有何取捨<a 
name="0682a08" id="0682a08"></a>淨穢為疑礙耶。今人言不能解脫。只是成佛之心不<a 
name="0682a09" id="0682a09"></a>歇。求神通玅用心不歇。求寂靜心不歇。所以云不能<a 
name="0682a10" id="0682a10"></a>解脫。此是自己追求自己纏縛。若無成佛妄想神通<a 
name="0682a11" id="0682a11"></a>寂靜妄想。何處不解脫何處不自在。又云不能味無<a 
name="0682a12" id="0682a12"></a>味之味。更恨齒牙不利。不能大張口而全吞之。老居<a 
name="0682a13" id="0682a13"></a>士大似全身香氣又道不曾偷香。有僧問曹山清銳<a 
name="0682a14" id="0682a14"></a>孤貧乞師拯濟。曹山曰銳闍黎近前來。銳近前。曹山<a 
name="0682a15" id="0682a15"></a>曰泉州白家三盞酒。喫了猶道未沾唇。老居士喫了<a 
name="0682a16" id="0682a16"></a>蓮蒂全身蓮花香。又道不曾全吞。如是說話想恐病<a 
name="0682a17" id="0682a17"></a>僧索蓮蒂之價。病僧不索蓮蒂之價。老居士亦不必<a 
name="0682a18" id="0682a18"></a>作瞞心語耳。</p><a 
name="0682a19" id="0682a19"></a><p style="margin-left: 3em"><span class="headname">答六長劉公</span></p><a 
name="0682a20" id="0682a20"></a><p style="text-indent: 0em; margin-left: 0em"><span class="linehead"></span>睹來言夙習根深。心花隱隱。想是假設通書之常套。<a 
name="0682a21" id="0682a21"></a>不然何作是說。若說心花隱隱。衡不知其所隱。不知<a 
name="0682a22" id="0682a22"></a>天覆著地埋著。若天地不能蓋覆。萬物又豈能遮藏<a 
name="0682a23" id="0682a23"></a>天地。萬物既不能掩蔽。又何為隱耶。豈不知仲尼有<a 
name="0682a24" id="0682a24"></a>言。二三子以予為隱乎。吾無隱乎爾。病僧曾有詩曰。<a 
name="0682a25" id="0682a25"></a>明明大覺心。土木與瓦石。若爾明暗色空飛空走陸<a 
name="0682a26" id="0682a26"></a>言思動靜一切妄想。又非大覺心耶。既爾盡法界囫<a 
name="0682a27" id="0682a27"></a>圇是個大覺心。不知隱向何處。又不知為何物所隱。<a 
name="0682a28" id="0682a28"></a>若謂不隱於處不為物隱。目為隱隱既爾而山河大<a 
name="0682a29" id="0682a29"></a>地明暗色空又是何物耶。是知足下言心花隱隱實<a 
name="0682a30" id="0682a30"></a>為套語。今人處處不能了然者。總是不肯安心。種種<a 
name="0682b01" id="0682b01"></a>馳求。或求禪定或求玅悟。或求解脫或求超佛越祖。<a 
name="0682b02" id="0682b02"></a>由此馳求心不歇。致令心不安。不得現量受用自心<a 
name="0682b03" id="0682b03"></a>境界。妄見彼此。故有謂難得悟難得解脫。由此轉生<a 
name="0682b04" id="0682b04"></a>疑難。徒自迷悶。若是心地一安。便是大解脫門。無處<a 
name="0682b05" id="0682b05"></a>不自在。有何迷悟有何縛解有何隱顯。是知言此皆<a 
name="0682b06" id="0682b06"></a>心不自安。知足下已躋超然。此言特為探竿耳。衡不<a 
name="0682b07" id="0682b07"></a>揣迷昧直言。一為謹復。</p><a 
name="0682b08" id="0682b08"></a><p style="margin-left: 3em"><span class="headname">與飛孺王公</span></p><a 
name="0682b09" id="0682b09"></a><p style="text-indent: 0em; margin-left: 0em"><span class="linehead"></span>五臺聚首數次。語默中偈句中。知足下般若根深。向<a 
name="0682b10" id="0682b10"></a>上一事信得真切。八風不能移也。大抵此事不是厭<a 
name="0682b11" id="0682b11"></a>鬧求靜捨忙偷閒。要在鬧靜忙閒中討個主宰。於此<a 
name="0682b12" id="0682b12"></a>窺得主宰。便是自性天真佛。即是大解脫。於鬧靜忙<a 
name="0682b13" id="0682b13"></a>閒中如游園觀出入自在。隨苦隨樂。皆是自分中受<a 
name="0682b14" id="0682b14"></a>用。豈容取捨哉。此時足下同令叔蒞任。正是自驗自<a 
name="0682b15" id="0682b15"></a>力自信自得時節。平日所見所言要在此時見主宰<a 
name="0682b16" id="0682b16"></a>見力量。只在閒時靜時纔做工夫。總然做得。亦無用<a 
name="0682b17" id="0682b17"></a>處。所見所言亦無用處。道果無用耶。道果無用。學道<a 
name="0682b18" id="0682b18"></a>何為。道果有用。不在此時用更待何時用耶。所以病<a 
name="0682b19" id="0682b19"></a>僧言此時足下正好著力。令叔言將樂多古道場田<a 
name="0682b20" id="0682b20"></a>連阡陌。被前當事者充作餉費。此時此事最多聞之<a 
name="0682b21" id="0682b21"></a>不勝太息。倘可為者。足下仝令叔商議如能復作僧<a 
name="0682b22" id="0682b22"></a>田。則見護法之力。此時邊事甚急。餉為重務。萬一不<a 
name="0682b23" id="0682b23"></a>便姑從後可也。謹復。</p><a 
name="0682b24" id="0682b24"></a><p style="margin-left: 3em"><span class="headname">答貞復譚公</span></p><a 
name="0682b25" id="0682b25"></a><p style="text-indent: 0em; margin-left: 0em"><span class="linehead"></span>讀手書知足下繩一勝行。堅持咒心此最玅一行。大<a 
name="0682b26" id="0682b26"></a>抵顯教雖云生慧。慧明而定自成。如定不成即屬狂<a 
name="0682b27" id="0682b27"></a>慧。密教雖云生定。定成而慧自發。此持佛心印非凡<a 
name="0682b28" id="0682b28"></a>外小乘之癡定也。狂慧不定或有。而持咒之定未有<a 
name="0682b29" id="0682b29"></a>不發慧者。是知修行還重持誦為上。縱有掉舉昏沉。<a 
name="0682b30" id="0682b30"></a>不必除遣。當觀掉舉昏沉是何物。自何來。都是自己<a 
name="0682c01" id="0682c01"></a>光明覺體。只是一心持咒。咒力極成如是掉舉昏沉<a 
name="0682c02" id="0682c02"></a>應念化成無上知覺。到此方的信無明妄想都不是<a 
name="0682c03" id="0682c03"></a>別人。震旦人多重顯教。不免有沉溺知見之誤。西域<a 
name="0682c04" id="0682c04"></a>人多重密教。而身心解脫堅固者勝多。是知密不兼<a 
name="0682c05" id="0682c05"></a>顯定成而慧自發。顯不兼密而能破障得定者鮮矣。<a 
name="0682c06" id="0682c06"></a>首楞嚴經云汝等有學。未盡輪迴。發心至誠取阿羅<a 
name="0682c07" id="0682c07"></a>漢。不持此咒而坐道場。令其身心遠諸魔事無有是<a 
name="0682c08" id="0682c08"></a>處。此佛語可為證明。足下堅此一心。持誦不輟。若身<a 
name="0682c09" id="0682c09"></a>若心。刺成一究竟堅固玅定。真窮惑盡離障解脫自<a 
name="0682c10" id="0682c10"></a>利利人。從始及終一切佛事究竟無餘。不知足下可<a 
name="0682c11" id="0682c11"></a>允其說否。法音回專此問候。并復來意。餘法音能口<a 
name="0682c12" id="0682c12"></a>悉不備。</p><a 
name="0682c13" id="0682c13"></a><p style="margin-left: 3em"><span class="headname">答白蛟劉居士</span></p><a 
name="0682c14" id="0682c14"></a><p style="text-indent: 0em; margin-left: 0em"><span class="linehead"></span>向上一事。元不屬文字不屬無文字。離文字不離文<a 
name="0682c15" id="0682c15"></a>字。皆因分別生起。盡屬法塵邊事。與本分事俱無交<a 
name="0682c16" id="0682c16"></a>涉。試著量目前所見。將何法為文字。既無文字又依<a 
name="0682c17" id="0682c17"></a>何法說個離文字道理。豈非離與不離皆門外之遶。<a 
name="0682c18" id="0682c18"></a>究竟諸佛諸祖無有一定之法。如人不達語言三昧。<a 
name="0682c19" id="0682c19"></a>如來以文字導之。說出一大藏教。非如來必定教人<a 
name="0682c20" id="0682c20"></a>從文字入。乃為不知文字者一期方便耳。如人泥於<a 
name="0682c21" id="0682c21"></a>文字見解。如來以離文字導之。故有拈花等事。非如<a 
name="0682c22" id="0682c22"></a>來必定要人離文字悟入。乃為泥文字者一期方便<a 
name="0682c23" id="0682c23"></a>耳。是則離與不離皆一期方便。豈有實法耶。又則足<a 
name="0682c24" id="0682c24"></a>下所見所到。已是百尺竿頭。雖是極則處。尚有極則<a 
name="0682c25" id="0682c25"></a>事在。終是命根未斷。須是竿頭再進一步。始是四稜<a 
name="0682c26" id="0682c26"></a>蹋地。那時隨宜施設說離文字說不離文字。無可不<a 
name="0682c27" id="0682c27"></a>可。方知今日之所說尚欠自在。又且此方教體在於<a 
name="0682c28" id="0682c28"></a>音聞。不論離文字不離文字之旨。皆藉音聲發明。亦<a 
name="0682c29" id="0682c29"></a>有不假音聞者。乃異方便耳。又經云多聞生實智。是<a 
name="0682c30" id="0682c30"></a>聞慧乃入道之要徑。般若經云若謂如來有所說法<a 
name="0683a01" id="0683a01"></a>即為謗佛。是則佛說法四十九年曾無一字示人。知<a 
name="0683a02" id="0683a02"></a>此則向上一事豈可執定一見而得乎。又云方病魔<a 
name="0683a03" id="0683a03"></a>來時便拼一死無懼怕心無繫戀心。此便是足下得<a 
name="0683a04" id="0683a04"></a>力處。真實受用處。若無此等力量。此等受用。則平日<a 
name="0683a05" id="0683a05"></a>所言所解。所行所到皆無用之戲具耳。幸有此點真<a 
name="0683a06" id="0683a06"></a>實處可以接引後昆。老病逼人精神微弱聊復來意。</p><a 
name="0683a07" id="0683a07"></a><p style="margin-left: 3em"><span class="headname">答紫蘿劉居士</span></p><a 
name="0683a08" id="0683a08"></a><p style="text-indent: 0em; margin-left: 0em"><span class="linehead"></span>別後三接慈旨。知足下道義彌深。誨我更密。自慚艸<a 
name="0683a09" id="0683a09"></a>野疏慵廢疾自棄。何當慈注。若此前者書至知室中<a 
name="0683a10" id="0683a10"></a>歸途之物盡屬偷兒所有。正古人所謂到來家當盡。<a 
name="0683a11" id="0683a11"></a>免作室中愚。此正足下大有所得處。石蓮公至復承<a 
name="0683a12" id="0683a12"></a>手教問答等語。益見偷兒等事為足下大得處不虛。<a 
name="0683a13" id="0683a13"></a>最喜混喫粥飯一番有甚所得。此二語真超邁古今。<a 
name="0683a14" id="0683a14"></a>掃盡佛祖知見。此真足下自受用境界。衡望涯莫及。<a 
name="0683a15" id="0683a15"></a>此一混字在諸人分上為病。在足下分上返為玅劑。<a 
name="0683a16" id="0683a16"></a>佛祖知見如湯消冰。了無痕跡。此二語可以風聞諸<a 
name="0683a17" id="0683a17"></a>方。以消佛祖癡狂等病。但似多下了一番註腳。在足<a 
name="0683a18" id="0683a18"></a>下再多說千語萬語亦不妨。恐他人依語生解去。則<a 
name="0683a19" id="0683a19"></a>孤前二語之玅處。擬足下所言一段光景。大似杲禪<a 
name="0683a20" id="0683a20"></a>師謂有時將丈六金身作一莖草用。有時將一莖草<a 
name="0683a21" id="0683a21"></a>作丈六金身用。蓋艸與金身本間而作金身草用乃<a 
name="0683a22" id="0683a22"></a>杲禪師自<span class="corr" title='[已&gt;己]'>己</span>神通玅用。在草與金身本無移異。今足<a 
name="0683a23" id="0683a23"></a>下於無病處說病。於無藥處說藥。亦足下自<span class="corr" title='[已&gt;己]'>己</span>如幻<a 
name="0683a24" id="0683a24"></a>三昧。在病僧亦無所有。何物為藥耶。何物為籠耶。今<a 
name="0683a25" id="0683a25"></a>足下自有藥應病除。受用衡不謂虛。但是足下自見<a 
name="0683a26" id="0683a26"></a>自得非病僧所與也。昔文殊問疾於毘耶。維摩云善<a 
name="0683a27" id="0683a27"></a>來仁者不來相而來不見相而見。今足下就病僧晤<a 
name="0683a28" id="0683a28"></a>對一番。不知足下之夢。夢之邵陵。不知病僧之夢。夢<a 
name="0683a29" id="0683a29"></a>接足下。病僧此語亦是夢中說夢。不免為不夢者一<a 
name="0683a30" id="0683a30"></a>笑。楞嚴一註亦是病僧不揣固陋妄作。今稿稍成已<a 
name="0683b01" id="0683b01"></a>蒙貞復譚公許刻。但所許尚未及成。攸邑相近雲陽<a 
name="0683b02" id="0683b02"></a>後果成事。足下亦易知之石蓮公歸肅此復候。</p><a 
name="0683b03" id="0683b03"></a><p style="margin-left: 3em"><span class="headname">答寶慶熊太守</span></p><a 
name="0683b04" id="0683b04"></a><p style="text-indent: 0em; margin-left: 0em"><span class="linehead"></span>衡乃寒巖枯木。何因得叨大檀越春光遠攝膏雨遙<a 
name="0683b05" id="0683b05"></a>滋。雖枯槁難勝春力。而枝條未免重榮。此大檀越造<a 
name="0683b06" id="0683b06"></a>化無私。德澤普洽。雖一殘病之軀。亦不忍棄於至化<a 
name="0683b07" id="0683b07"></a>之外。前嘉召兩下。慈注萬全。敢不匍匐歸趨。無奈腐<a 
name="0683b08" id="0683b08"></a>草殘軀又被船水風寒所苦。舊疾復舉。大難轉移萬<a 
name="0683b09" id="0683b09"></a>冀大慈寬宥。稍稍痊愈即努力速歸。知大檀越以六<a 
name="0683b10" id="0683b10"></a>合為身心。五臺一片地信不視為他物。惟啟大檀越<a 
name="0683b11" id="0683b11"></a>作一究竟堅固護持。以為一方植福之地。此菴香火<a 
name="0683b12" id="0683b12"></a>常在。即大檀越光明永遠無盡。光明圓照無盡。即大<a 
name="0683b13" id="0683b13"></a>檀越法身常住無盡。法身普遍無盡。在病僧自信非<a 
name="0683b14" id="0683b14"></a>虛語。不知大檀越以為何如。肅此復謝。</p><a 
name="0683b15" id="0683b15"></a><p style="margin-left: 3em"><span class="headname">答湘潭生因李公</span></p><a 
name="0683b16" id="0683b16"></a><p style="text-indent: 0em; margin-left: 0em"><span class="linehead"></span>衡素為拙守。實法門腐物。不足言也。乞食湘中得慈<a 
name="0683b17" id="0683b17"></a>光護念。與諸上善人聚會一處。同種佛緣。皆足下與<a 
name="0683b18" id="0683b18"></a>令婿唱導助化之力。衡實為木偶人耳。何其有也。奉<a 
name="0683b19" id="0683b19"></a>手教多日。因老朽多病及事冗雜。故未及修答。遲緩<a 
name="0683b20" id="0683b20"></a>之罪實不能免。別時聞貴園中建祈嗣法筵。不知此<a 
name="0683b21" id="0683b21"></a>時可有先兆否。衡所過之地遇諸檀越言及求子一<a 
name="0683b22" id="0683b22"></a>事。有速得者。非聖性不靈乃求心緩急感報之遲早<a 
name="0683b23" id="0683b23"></a>故耳。想足下以胤嗣為大事。病僧特為舉之以安足<a 
name="0683b24" id="0683b24"></a>下懇禱之心也。湘中佛法全在足下主持。幸勿以倦。<a 
name="0683b25" id="0683b25"></a>間之讀足下新刻觀音像戒殺文合掌讚歎。真大慈<a 
name="0683b26" id="0683b26"></a>悲真善說法。從來說法要知時要投機。如不應時投<a 
name="0683b27" id="0683b27"></a>機皆成戲論。此時刀兵之時。諭以刀兵起於殺心此<a 
name="0683b28" id="0683b28"></a>應時之語也。此刀兵時人皆怖死。喻以戒殺即免刀<a 
name="0683b29" id="0683b29"></a>兵之難。此投機之言也。此真普門應身說法。以無畏<a 
name="0683b30" id="0683b30"></a>力福被眾生。非普門示現即普門囑付而來。不然何<a 
name="0683c01" id="0683c01"></a>能於此苦惱之際能大施。頓令眾生離怖畏苦惱得<a 
name="0683c02" id="0683c02"></a>安樂解脫。若此之玅耶。此一言能轉殺心成慈心。息<a 
name="0683c03" id="0683c03"></a>干戈成太平。盛世點鐵神丹破敵先鋒。不足為喻。真<a 
name="0683c04" id="0683c04"></a>可以傳諸方行後世。為慈心三昧。一種大光明幢也。<a 
name="0683c05" id="0683c05"></a>欽服欽服。肅此奉候不宣。</p><a 
name="0683c06" id="0683c06"></a><p style="margin-left: 3em"><span class="headname">答公茂謝公</span></p><a 
name="0683c07" id="0683c07"></a><p style="text-indent: 0em; margin-left: 0em"><span class="linehead"></span>觀衡每慚根器不猛。空在法門四十餘年。一無所得。<a 
name="0683c08" id="0683c08"></a>只成得一殘病之僧。何因乞食湘中得遇足下。慈心<a 
name="0683c09" id="0683c09"></a>護念種種成就。密晤神契誠非筆舌可述。別後每憶<a 
name="0683c10" id="0683c10"></a>佛祖宗教大法。要大根器人方能擔荷。衡所經過諸<a 
name="0683c11" id="0683c11"></a>郡能放下身心承當此事如足下者未及再見也。於<a 
name="0683c12" id="0683c12"></a>末世中能如是行履。超越名跡非大雄大力大忍大<a 
name="0683c13" id="0683c13"></a>勇何能臻此。是知足下非從一佛二佛三四五佛而<a 
name="0683c14" id="0683c14"></a>種善根。必從多劫多生多佛法中深種般若善根。乃<a 
name="0683c15" id="0683c15"></a>有如是金剛骨力。其根器廣大可知也。末世佛法重<a 
name="0683c16" id="0683c16"></a>任全賴足下荷擔。此事非細。須勇猛中更加勇猛可<a 
name="0683c17" id="0683c17"></a>也。如有一念懈倦之心。法門失望。祝祝尊大人抵家<a 
name="0683c18" id="0683c18"></a>父子相聚。此人間第一樂事。就是第一義諦。就是無<a 
name="0683c19" id="0683c19"></a>上大涅槃。不可外此父子別覓佛法。亦不可因父子<a 
name="0683c20" id="0683c20"></a>樂境昧卻此事。世人不得佛法受用者。不過為歡戚<a 
name="0683c21" id="0683c21"></a>憎愛走作故耳。如此兩關若作得主。即憎愛歡戚就<a 
name="0683c22" id="0683c22"></a>是諸佛受用。而諸佛解脫不離君臣父子夫婦之間。<a 
name="0683c23" id="0683c23"></a>可謂世法佛法原是一片。若父子歡喜中無佛法則<a 
name="0683c24" id="0683c24"></a>佛法即有彼此分段。佛法若有彼此分段。不得周遍<a 
name="0683c25" id="0683c25"></a>常住。佛法既不周遍常住。真如玅性涅槃皆屬斷滅。<a 
name="0683c26" id="0683c26"></a>真如玅性若有斷滅。則生機萬化皆有歇時。理可成<a 
name="0683c27" id="0683c27"></a>乎。如觀生理無有歇時。則知有不生不滅者存焉。如<a 
name="0683c28" id="0683c28"></a>知有不生不滅者存。則知諸佛法身諸佛受用。無處<a 
name="0683c29" id="0683c29"></a>不遍無時不存。而歡戚憎愛豈非諸佛大解脫處乎。<a 
name="0683c30" id="0683c30"></a>病僧言此望足下日對尊顏即是三十二相八十種<a 
name="0684a01" id="0684a01"></a>好。父子相對即是法王法臣。相視不可隨尋常父子<a 
name="0684a02" id="0684a02"></a>之態。徒有盡孝之名而無盡孝之實。豈不有孤父子<a 
name="0684a03" id="0684a03"></a>之遇自性之靈乎。足下為眾生當從父子間透露此<a 
name="0684a04" id="0684a04"></a>事。是為根本法輪。又尊大人未及面識。不敢通名奉<a 
name="0684a05" id="0684a05"></a>候。儻便時幸致之又讀石翁手札則知此老深從般<a 
name="0684a06" id="0684a06"></a>若種子中來。乃有如是高見。乃有如是真心。若能成<a 
name="0684a07" id="0684a07"></a>就人善行。讚歎人善行。言念人善行。言即佛口。念即<a 
name="0684a08" id="0684a08"></a>佛心。非佛而何。是知石翁即縉紳中古佛也。可欽可<a 
name="0684a09" id="0684a09"></a>慕。恨在湘中時未得一晤為歉。暫此復候餘俟再宣。</p><a 
name="0684a10" id="0684a10"></a><p style="margin-left: 3em"><span class="headname">答覺華林公</span></p><a 
name="0684a11" id="0684a11"></a><p style="text-indent: 0em; margin-left: 0em"><span class="linehead"></span>湘中一聚亦多生奇緣也。衡此一循乞諸方知<span class="corr" title='[已&gt;己]'>己</span>如<a 
name="0684a12" id="0684a12"></a>足下者指不多屈。每想公園中朝夕對坐語默無間。<a 
name="0684a13" id="0684a13"></a>此段光景明明現前無絲毫障隔。知足下自得受用<a 
name="0684a14" id="0684a14"></a>處諸人不能奪。而世間父子君臣之樂想無逾於此。<a 
name="0684a15" id="0684a15"></a>及見足下為周姓者作報恩疏。言言透理句句宗心。<a 
name="0684a16" id="0684a16"></a>文法清暢。語辭無礙。足下有超世之才大為法門依<a 
name="0684a17" id="0684a17"></a>止。此深心所望。後真復公回接手教謬承過譽。自覺<a 
name="0684a18" id="0684a18"></a>慚愧殊甚。細玩心經註。辭簡義豐旨精理極。無可指<a 
name="0684a19" id="0684a19"></a>其非者。但辭似文字之氣未淨。義似諸家之所共知。<a 
name="0684a20" id="0684a20"></a>欠有如他方異寶。偶然一見。其新得之喜。自然令人<a 
name="0684a21" id="0684a21"></a>舉身受益。心繹口誦傳聞無盡者。著述至此則不虛<a 
name="0684a22" id="0684a22"></a>用一番精神。病僧凡有一言半句雖以人鄙不能警<a 
name="0684a23" id="0684a23"></a>覺於人。但自信有古今人所未發處。乃敢啟筆非徒<a 
name="0684a24" id="0684a24"></a>變毛易色以衒人也。所以承命為作首序此時未敢<a 
name="0684a25" id="0684a25"></a>即草。恐有礙大事。足下將此等見解都擲之一邊。單<a 
name="0684a26" id="0684a26"></a>單究竟自<span class="corr" title='[已&gt;己]'>己</span>本來面目。栖心教海。不可逐時弊狂禪<a 
name="0684a27" id="0684a27"></a>以口頭語作向上事。慎之慎之。衡自至攸種種皆逆<a 
name="0684a28" id="0684a28"></a>緣。此時動轉為難。唯貞復公時與密對。稍慰癡懷。別<a 
name="0684a29" id="0684a29"></a>無可解也。行時上下未定。荊州禮佛之念未了。不知<a 
name="0684a30" id="0684a30"></a>因緣如何。如此念得遂。必因星沙往來與足下面晤<a 
name="0684b01" id="0684b01"></a>有期肅此復候。餘不多及。</p><a 
name="0684b02" id="0684b02"></a><p style="margin-left: 3em"><span class="headname">答我尚王居士法名音凌</span></p><a 
name="0684b03" id="0684b03"></a><p style="text-indent: 0em; margin-left: 0em"><span class="linehead"></span>來云願現宰官身以安社稷護持三寶。此亦病僧切<a 
name="0684b04" id="0684b04"></a>心所仰望者。足下識取自心無不是自己。能捨<span class="corr" title='[已&gt;己]'>己</span>以<a 
name="0684b05" id="0684b05"></a>安社稷。捨<span class="corr" title='[已&gt;己]'>己</span>以新民。捨<span class="corr" title='[已&gt;己]'>己</span>以護三寶。而天地萬物世<a 
name="0684b06" id="0684b06"></a>出世法無不是自<span class="corr" title='[已&gt;己]'>己</span>。其廣大受用又何如哉。如能即<a 
name="0684b07" id="0684b07"></a>宰官身作此廣大佛事。不唯病僧歡喜。即十方諸佛<a 
name="0684b08" id="0684b08"></a>無不歡喜。諸佛菩薩一切善神無不加被密佑。所願<a 
name="0684b09" id="0684b09"></a>自然從心也。祝祝。</p><a 
name="0684b10" id="0684b10"></a><p style="margin-left: 3em"><span class="headname">答吉卿王居士法名音徹</span></p><a 
name="0684b11" id="0684b11"></a><p style="text-indent: 0em; margin-left: 0em"><span class="linehead"></span>病僧曾與足下說過從今已去只是一句彌陀佛。日<a 
name="0684b12" id="0684b12"></a>夜常轉便是出生死徑路。不必東問西問左疑右疑。<a 
name="0684b13" id="0684b13"></a>如所問常住真心本來面目真我分別得是一又如<a 
name="0684b14" id="0684b14"></a>何。分別得不是一又如何。任汝分別得十分明白。總<a 
name="0684b15" id="0684b15"></a>是生滅知見。不出妄想習氣。又云要我打破疑團。何<a 
name="0684b16" id="0684b16"></a>不收取去不應打破。若不要疑團即應丟在洋溝裏。<a 
name="0684b17" id="0684b17"></a>用打破作麼。又云望我開示心印咒力。既知喚作心<a 
name="0684b18" id="0684b18"></a>印咒力。即是不思議法門解說不得。若可解說開示。<a 
name="0684b19" id="0684b19"></a>亦是生滅知見。又何能破得心習。玅在不可解說。死<a 
name="0684b20" id="0684b20"></a>人偷心使知見不生。自然轉得顛倒習氣。渾成光明<a 
name="0684b21" id="0684b21"></a>智體。豈容解說而作知見耶。是則足下所問皆不切<a 
name="0684b22" id="0684b22"></a>當。不如一切皆付之。不知更妙只是一句阿彌陀佛。<a 
name="0684b23" id="0684b23"></a>日夜轉去自有通天徹地時節。到那時節方是真知<a 
name="0684b24" id="0684b24"></a>見真智慧。如今所問所見皆不濟事。祝祝。</p><a 
name="0684b25" id="0684b25"></a><p style="margin-left: 3em"><span class="headname">答安城叔監鄒孝廉</span></p><a 
name="0684b26" id="0684b26"></a><p style="text-indent: 0em; margin-left: 0em"><span class="linehead"></span>衡實法門庸鄙。不知何因得承足下護念。初意計西<a 
name="0684b27" id="0684b27"></a>峰或可住旬日以了未了之緣。不委至府舊疾復舉。<a 
name="0684b28" id="0684b28"></a>日舉日深。自覺殘廢之軀秖宜遠擲深山窮谷之中。<a 
name="0684b29" id="0684b29"></a>豈有妄膺眾中瞻仰。暫買一舟隨流上下以便沒蹤<a 
name="0684b30" id="0684b30"></a>跡處好藏身耳。石者公道念過於精勤。恐富貴之身<a 
name="0684c01" id="0684c01"></a>一時難于苦行。望足下著意為解之。既信心本是佛<a 
name="0684c02" id="0684c02"></a>世出世法無非佛事。但將一孝字便是成佛玅行。便<a 
name="0684c03" id="0684c03"></a>是成佛究竟法門。不可向外別求玄玅。諸佛無量光<a 
name="0684c04" id="0684c04"></a>明相好無量解脫神通。都從孝道中來。外孝道而別<a 
name="0684c05" id="0684c05"></a>求修行所作皆為魔業。勸石者公形跡朝夕不可離<a 
name="0684c06" id="0684c06"></a>父母。心念須臾不可離父母。朝夕頂禮出入如命日<a 
name="0684c07" id="0684c07"></a>日要知父母著何等衣。用何等食。會何等人。行何等<a 
name="0684c08" id="0684c08"></a>事。若一日一事不知父母起止即心與父母有間也。<a 
name="0684c09" id="0684c09"></a>若時時事事心與父母無間。不謂之孝道不謂之修<a 
name="0684c10" id="0684c10"></a>行不謂之佛事不謂之佛心。病僧自招妄語罪過。要<a 
name="0684c11" id="0684c11"></a>如是綿密。此一孝字方知念佛方知往生方知圓通<a 
name="0684c12" id="0684c12"></a>法門方知放生微旨。不然皆為妄作也。望足下依此<a 
name="0684c13" id="0684c13"></a>語自利利人。決不虛賺。細玩扇頭大作知將來大為<a 
name="0684c14" id="0684c14"></a>圓通之主。為明哲之正法眼也。幸致意諸公。各人安<a 
name="0684c15" id="0684c15"></a>心自攝。以現前父子為至樂。以佛法為究竟歸宿之<a 
name="0684c16" id="0684c16"></a>所。不必以病僧別有奇特。祝祝。</p><a 
name="0684c17" id="0684c17"></a><p style="margin-left: 3em"><span class="headname">與綠蘿劉公</span></p><a 
name="0684c18" id="0684c18"></a><p style="text-indent: 0em; margin-left: 0em"><span class="linehead"></span>前枉足下迎暑冒炎覓我於柏桂之間。對坐語默超<a 
name="0684c19" id="0684c19"></a>然形表。此非多劫有緣何能良聚。又且足下一室父<a 
name="0684c20" id="0684c20"></a>子兄弟同為圓通法屬。此種勝因信不輕易。擬私乘<a 
name="0684c21" id="0684c21"></a>一葉至貴方期與足下密談數日。深為究竟此事。亦<a 
name="0684c22" id="0684c22"></a>不虛今生得此嘉會。不意中途又為羈留未果。至今<a 
name="0684c23" id="0684c23"></a>此念熠熠未息。每憶足下高明閒曠端慎自潔。真為<a 
name="0684c24" id="0684c24"></a>載道之資。應保持覆護。莫為世欲間雜。如其純潔精<a 
name="0684c25" id="0684c25"></a>真。自能發生清淨玅慧。超越世出世間圓明無礙。乃<a 
name="0684c26" id="0684c26"></a>與向上一事方有相應。到此田地方信一草一葉皆<a 
name="0684c27" id="0684c27"></a>是自<span class="corr" title='[已&gt;己]'>己</span>珍鄉。一動一靜無非真常快樂。自信十方佛<a 
name="0684c28" id="0684c28"></a>祖大地眾生與我同一鼻孔出氣了無絲毫隔礙。方<a 
name="0684c29" id="0684c29"></a>知天地同根萬物一體非虛語也。足下究心於此則<a 
name="0684c30" id="0684c30"></a>不虛同為圓通眷屬也。</p><a 
name="0685a01" id="0685a01"></a><p style="margin-left: 3em"><span class="headname">與仲初劉公</span></p><a 
name="0685a02" id="0685a02"></a><p style="text-indent: 0em; margin-left: 0em"><span class="linehead"></span>前奉手諭以披閱拙刻為避夏三昧。知足下精心此<a 
name="0685a03" id="0685a03"></a>道必大有深入處。近日信佛者多。而得佛受用者實<a 
name="0685a04" id="0685a04"></a>少。多分為馳騁知見增長我愛。愈學愈背。愈行愈遠。<a 
name="0685a05" id="0685a05"></a>所以現前不能如佛受用也。知足下識見超拔。骨力<a 
name="0685a06" id="0685a06"></a>堅強。決不效尋常口頭禪。道定要親見諸佛諸祖本<a 
name="0685a07" id="0685a07"></a>來面目。即是自<span class="corr" title='[已&gt;己]'>己</span>本來面目須是自信得及。自見得<a 
name="0685a08" id="0685a08"></a>明。親得受用。親覺自心現量聖趣始解穩坐。不唯魔<a 
name="0685a09" id="0685a09"></a>王外道不能惑亂。甚至諸佛諸祖亦不能搖動。方有<a 
name="0685a10" id="0685a10"></a>自在分。放開也從我。把住也從我。天堂也是我。地獄<a 
name="0685a11" id="0685a11"></a>也是我。世出世間無片事間雜其中。豈非無障礙一<a 
name="0685a12" id="0685a12"></a>大解脫人哉。到恁麼地無一物不是自<span class="corr" title='[巳&gt;己]'>己</span>光明。無一<a 
name="0685a13" id="0685a13"></a>處不是自<span class="corr" title='[巳&gt;己]'>己</span>本源心地。其縱橫變化廣大受用豈不<a 
name="0685a14" id="0685a14"></a>超越。是以足下必從毘盧頂<span class="gaiji">[寧*頁]<!--gaiji,,1[寧*頁],2&#x29573;,3--></span>上行去。病僧妄為饒<a 
name="0685a15" id="0685a15"></a>舌以為知<span class="corr" title='[已&gt;己]'>己</span>一證耳。經云自未得度先度人者菩薩<a 
name="0685a16" id="0685a16"></a>發心。自覺<span class="corr" title='[巳&gt;己]'>己</span>圓能覺他者如來應世。足下若為勇猛<a 
name="0685a17" id="0685a17"></a>丈夫不從父母行徑行去。只是放下身心莫慮自<span class="corr" title='[已&gt;己]'>己</span><a 
name="0685a18" id="0685a18"></a>明與不明。悟與不悟。只是一味興揚三寶。接引後昆。<a 
name="0685a19" id="0685a19"></a>不論冤親都勸入法門。同歸觀音大士傳持佛祖慧<a 
name="0685a20" id="0685a20"></a>命。相續不斷。盡於未來無窮無盡。此即是頓超頓證。<a 
name="0685a21" id="0685a21"></a>圓玅法門。足下有心此道。應把手共行也。此祝。</p><a 
name="0685a22" id="0685a22"></a><p style="margin-left: 3em"><span class="headname">答浩若周公</span></p><a 
name="0685a23" id="0685a23"></a><p style="text-indent: 0em; margin-left: 0em"><span class="linehead"></span>捧讀慈諭云時時怖畏。時時警策。如入鑊湯不遠三<a 
name="0685a24" id="0685a24"></a>步。便有些子受用。只此數語便是足下大得力處。大<a 
name="0685a25" id="0685a25"></a>痛劄處。大精進處。大發悟處。大安隱處。大饒益處。何<a 
name="0685a26" id="0685a26"></a>用別求玄玅勝義。何用別求道理入處。何用別求嘉<a 
name="0685a27" id="0685a27"></a>話露布。病僧每見士大夫於世路中彷彷彿彿穿鑿<a 
name="0685a28" id="0685a28"></a>古人幾句無滋味語轉語別語以為悟道因緣。其實<a 
name="0685a29" id="0685a29"></a>不知返為障道因緣深矣。何如足下所云時時怖畏<a 
name="0685a30" id="0685a30"></a>時時警策乃實落受用也。又云欲病僧下一轉語傳<a 
name="0685b01" id="0685b01"></a>示同人。足下用意甚美。但莫在此時似再與足下晤<a 
name="0685b02" id="0685b02"></a>對時心光發露同是家裏人說家裏話。自然有風味。<a 
name="0685b03" id="0685b03"></a>不欲傳而傳聞自遠。此時說來恐無利益。唯足下自<a 
name="0685b04" id="0685b04"></a>意亮之。病僧九月間作痢甚苦。精神衰弱至今尚未<a 
name="0685b05" id="0685b05"></a>復元。見筆硯如生冤家。不敢近之。叔監石者諸公皆<a 
name="0685b06" id="0685b06"></a>不能修書奉候。如會時幸為我一一致之不盡。謹復。</p><a 
name="0685b07" id="0685b07"></a><p style="margin-left: 3em"><span class="headname">答石者朱公</span></p><a 
name="0685b08" id="0685b08"></a><p style="text-indent: 0em; margin-left: 0em"><span class="linehead"></span>自容大德來奉手教所示。浮漚泡影之想固未易也。<a 
name="0685b09" id="0685b09"></a>只此二語便是玅諦深入。何待參究。信是堂奧中轉<a 
name="0685b10" id="0685b10"></a>身決不落門外蹊徑。又云見解從茲起。而種種煩惱<a 
name="0685b11" id="0685b11"></a>亦從斯集。試自檢點煩惱住在何地。見解又住在何<a 
name="0685b12" id="0685b12"></a>地。如覓煩惱見解之處不得。則知二處既無住處。煩<a 
name="0685b13" id="0685b13"></a>惱亦可喚作見解。見解亦可喚作煩惱。煩惱喚作見<a 
name="0685b14" id="0685b14"></a>解無煩惱可得。見解喚作煩惱無見解可得。二處既<a 
name="0685b15" id="0685b15"></a>了不可得。有何見解可欣。有何煩惱可厭。終日煩惱<a 
name="0685b16" id="0685b16"></a>終日菩提。終日菩提終日煩惱。豈不是圓通自在。豈<a 
name="0685b17" id="0685b17"></a>不是無礙大解脫哉。何有見解煩惱二慮乎。又云領<a 
name="0685b18" id="0685b18"></a>不住相之旨。似覺淨土亦為色相聲音之求。六祖所<a 
name="0685b19" id="0685b19"></a>云西方人念佛更求何土。此等佛祖名言皆與第一<a 
name="0685b20" id="0685b20"></a>義諦不相違背。金剛經云不住色布施不住聲香味<a 
name="0685b21" id="0685b21"></a>觸法布施。雖不住相亦要修習布施持戒種種善法。<a 
name="0685b22" id="0685b22"></a>非獨淪於空也。如知不廢修諸淨法。即知有佛可念<a 
name="0685b23" id="0685b23"></a>有淨土可修也。豈別音聲色相之外為不住相耶。言<a 
name="0685b24" id="0685b24"></a>不住相者。達音聲色相當體全空。既達聲色體空。則<a 
name="0685b25" id="0685b25"></a>見聲色實相。既了聲色實相。而能聲能色。聲色本無<a 
name="0685b26" id="0685b26"></a>二致。金剛經云如來於法不說斷滅相。可知矣。經中<a 
name="0685b27" id="0685b27"></a>意謂不可以音聲色相求者。為破住相之執耳。祖佛<a 
name="0685b28" id="0685b28"></a>言教都不可作實法會。六祖云西方人念佛更求何<a 
name="0685b29" id="0685b29"></a>國。非無淨土可生。但要人先發明本有真淨土。為相<a 
name="0685b30" id="0685b30"></a>土之本源。如達真淨土。十方法界為我一心。而東西<a 
name="0685c01" id="0685c01"></a>南北有何礙乎。是則六祖之言正欲人了淨土唯心。<a 
name="0685c02" id="0685c02"></a>正欲人知淨土可求。正是指示人知西方之根本。非<a 
name="0685c03" id="0685c03"></a>斷絕人生淨土也。六祖又云性在身心存。性去身心<a 
name="0685c04" id="0685c04"></a>壞。性既有去必有方所。既有方所可去而淨土不去<a 
name="0685c05" id="0685c05"></a><span title="未知的文字">▆</span>所去耶。設謂所去不擇淨穢。穢既不擇而又偏擇<a 
name="0685c06" id="0685c06"></a>淨土不生耶。是知六祖傳佛心印。為人天正眼決不<a 
name="0685c07" id="0685c07"></a>墮斷滅見。知此方信如來所言空者即是日用穿衣<a 
name="0685c08" id="0685c08"></a>喫飯及與君臣父子也。如來所言有者即是夢幻泡<a 
name="0685c09" id="0685c09"></a>影本體寂然也。雖是本無一法而君是君臣是臣父<a 
name="0685c10" id="0685c10"></a>是父子是子。不可差互。雖是君君臣臣父父子子。而<a 
name="0685c11" id="0685c11"></a>全是第一義諦。是真圓通是真無礙。方見如來圓滿<a 
name="0685c12" id="0685c12"></a>總持廣大法門也。來諭欲集普門各經類成一彙。欲<a 
name="0685c13" id="0685c13"></a>病僧先為序。序則病僧決不辭。此舉是病僧二十年<a 
name="0685c14" id="0685c14"></a>前未了公案。今足下成之。即遂病僧之願。得有藏經<a 
name="0685c15" id="0685c15"></a>之處。病僧與足下同為商訂。更遂鄙私。成日作序未<a 
name="0685c16" id="0685c16"></a>為晚也。不知足下意地。何如舟中搖蕩。未能罄吐癡<a 
name="0685c17" id="0685c17"></a>懷。暫復。來意餘容再布不一。</p><a 
name="0685c18" id="0685c18"></a><a 
name="0685c19" id="0685c19"></a><a 
name="0685c20" id="0685c20"></a><p><span class="juanname">紫竹林顓愚衡和尚語錄卷第五</span></p><a 
name="0685c21" id="0685c21"></a><a 
name="0685c22" id="0685c22"></a><a 
name="0685c23" id="0685c23"></a><a 
name="0685c24" id="0685c24"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　<span class="note">(盛京錦州府錦縣信士王世祐王世<span title="未知的文字">▆</span><br><a 
name="0685c25" id="0685c25"></a>　　信女如善仰承<br><a 
name="0685c26" id="0685c26"></a>　中憲大夫嘉興府知府王章號遵度遺願喜刻<br><a 
name="0685c27" id="0685c27"></a>　顓愚和尚語錄第五卷計字玖千三百三十個<br><a 
name="0685c28" id="0685c28"></a>　　該銀伍兩陸錢仗斯般若之因早證菩提之<br><a 
name="0685c29" id="0685c29"></a>　　果者<br><a 
name="0685c30" id="0685c30"></a>　　康熙十四年二月　　日楞嚴藏經坊附板)</span></p></div></div>
<hr>【經文資訊】嘉興藏第 28 冊 No. B219 紫竹林顓愚衡和尚語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1578.html?index=J28nB219" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB219_005 by HTTrack Website Copier/3.x [XR&CO'2014], Tue, 07 Jun 2016 07:11:41 GMT -->
</html>
