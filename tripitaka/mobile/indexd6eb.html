<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T09n0275_001 by HTTrack Website Copier/3.x [XR&CO'2014], Tue, 07 Jun 2016 06:46:27 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=530219177&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT09n0275&amp;utmp=%2Fmobile%2Findex.php%3Findex%3DT09n0275_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第09冊<br/>No.275 大乘方廣總持經 (1卷)<br/>【隋 毘尼多流支譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T09">
<div class="root" id="0275" sutra_name="大乘方廣總持經" sutra_juan="[卷1]">　
<a 
name="0379a14" id="0379a14"></a><a 
name="0379a15" id="0379a15"></a><a 
name="0379a16" id="0379a16"></a><p style="margin-left: 2em"><span class="juannum">No. 275 [No. 274]</span></p><a 
name="0379a17" id="0379a17"></a><p><span class="juanname">大乘方廣總持經一卷</span></p><a 
name="0379a18" id="0379a18"></a><a 
name="0379a19" id="0379a19"></a><p style="margin-left: 4em"><span class="byline">隋天竺三藏毘尼多流支譯</span></p><a 
name="0379a20" id="0379a20"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時佛在王舍城耆闍崛山中，與<a 
name="0379a21" id="0379a21"></a>大比丘眾六萬二千人俱、菩薩摩訶薩八十<a 
name="0379a22" id="0379a22"></a>億眾、摩伽陀國優婆塞六十億百千人。</p><a 
name="0379a23" id="0379a23"></a><p style="text-indent: 0em; margin-left: 0em"><span class="linehead"></span>爾時，世尊夏安居已，臨涅槃時入如法三昧。<a 
name="0379a24" id="0379a24"></a>入三昧已，是時三千大千世界普遍莊嚴——懸<a 
name="0379a25" id="0379a25"></a>繒幡蓋，置寶香瓶，眾香塗飾，處處遍散千葉<a 
name="0379a26" id="0379a26"></a>蓮花。</p><p style="text-indent: 0em; margin-left: 0em"><span class="linehead"></span>爾時，此三千大千世界億百千眾、諸梵<a 
name="0379a27" id="0379a27"></a>天王及億百千眷屬來詣佛所。到佛所已，頭<a 
name="0379a28" id="0379a28"></a>面禮足，合掌向佛，&#x5374;住一面。復有億百千淨<a 
name="0379a29" id="0379a29"></a>居天子、自在天王、大自在天王、龍王、夜叉王、<a 
name="0379b01" id="0379b01"></a>阿修羅王、迦樓羅王、緊那羅王、摩&#x777A;羅伽王，<a 
name="0379b02" id="0379b02"></a>各與億百千眷屬來詣佛所。到佛所已，頭面<a 
name="0379b03" id="0379b03"></a>禮足，合掌向佛，&#x5374;住一面。爾時，十方如恒河<a 
name="0379b04" id="0379b04"></a>沙大威德菩薩摩訶薩來詣佛所。到佛所已，<a 
name="0379b05" id="0379b05"></a>頭面禮足，合掌向佛，&#x5374;住一面。爾時，此三千<a 
name="0379b06" id="0379b06"></a>大千世界乃至有頂皆悉來集，大眾充滿，間<a 
name="0379b07" id="0379b07"></a>無空處。爾時，復有餘大威力天、龍、夜叉、乾闥<a 
name="0379b08" id="0379b08"></a>婆、阿修羅、迦樓羅、緊那羅、摩&#x777A;羅伽等皆來集<a 
name="0379b09" id="0379b09"></a>會。</p><a 
name="0379b10" id="0379b10"></a><p style="text-indent: 0em; margin-left: 0em"><span class="linehead"></span>爾時，世尊正念現前，從三昧起，遍觀大眾。欠<a 
name="0379b11" id="0379b11"></a>呿頻申，如師子王，如是至三。爾時，世尊從其<a 
name="0379b12" id="0379b12"></a>面門出廣長舌，遍覆三千大千世界。是時，如<a 
name="0379b13" id="0379b13"></a>來現神通已，復觀大眾。爾時，一切大眾即從<a 
name="0379b14" id="0379b14"></a>坐起，合掌作禮，默然而住。</p><p style="text-indent: 0em; margin-left: 0em"><span class="linehead"></span>爾時，佛告彌勒菩<a 
name="0379b15" id="0379b15"></a>薩摩訶薩言：「阿逸多！如來不久當入涅槃。汝<a 
name="0379b16" id="0379b16"></a>於諸法有所疑者，我今現在，欲有所問今正<a 
name="0379b17" id="0379b17"></a>是時。佛滅度後，勿生憂悔。」</p><p style="text-indent: 0em; margin-left: 0em"><span class="linehead"></span>爾時，彌勒菩薩摩<a 
name="0379b18" id="0379b18"></a>訶薩白佛言：「唯然，世尊！善自知時。諸佛如來<a 
name="0379b19" id="0379b19"></a>於一切法皆悉究竟，惟願宣說，令此法眼久<a 
name="0379b20" id="0379b20"></a>住於世。」</p><p style="text-indent: 0em; margin-left: 0em"><span class="linehead"></span>爾時，會中有大自在天子及八十億<a 
name="0379b21" id="0379b21"></a>淨居天眾眷屬圍遶，頂禮佛足，合掌恭敬而<a 
name="0379b22" id="0379b22"></a>白佛言：「世尊！此大乘方廣總持法門，過去無<a 
name="0379b23" id="0379b23"></a>量諸佛、如來、應供、正遍知已曾宣說。惟願世<a 
name="0379b24" id="0379b24"></a>尊今復敷演利益，安樂無量人天，能令佛法<a 
name="0379b25" id="0379b25"></a>久住世間。」爾時，世尊默然而許。是時，大自在<a 
name="0379b26" id="0379b26"></a>天子知佛許已，歡喜踊躍，合掌作禮，&#x5374;住一<a 
name="0379b27" id="0379b27"></a>面。</p><p style="text-indent: 0em; margin-left: 0em"><span class="linehead"></span>爾時，佛告彌勒菩薩摩訶薩言：「阿逸多！此<a 
name="0379b28" id="0379b28"></a>大乘方廣總持法門，非我獨說，過去、未來及<a 
name="0379b29" id="0379b29"></a>今現在十方世界無量諸佛亦常宣說。若有<a 
name="0379c01" id="0379c01"></a>眾生於佛所說，言非佛說，及謗法僧，而此謗<a 
name="0379c02" id="0379c02"></a>者當墮惡道，受地獄苦。」</p><p style="text-indent: 0em; margin-left: 0em"><span class="linehead"></span>爾時，佛告彌勒菩薩<a 
name="0379c03" id="0379c03"></a>摩訶薩言：「若有善男子、善女人發菩提心，於<a 
name="0379c04" id="0379c04"></a>此大乘方廣總持經典受持讀誦，復為人說，<a 
name="0379c05" id="0379c05"></a>當知是人不墮惡道。」</p><a 
name="0379c06" id="0379c06"></a><p style="text-indent: 0em; margin-left: 0em"><span class="linehead"></span>爾時，世尊復告彌勒菩薩摩訶薩言：「阿逸多！<a 
name="0379c07" id="0379c07"></a>我從成佛夜乃至將入無餘涅槃，於其中間<a 
name="0379c08" id="0379c08"></a>佛身、口、意所作、所說、所念、所思惟頗有忘失，<a 
name="0379c09" id="0379c09"></a>起惡業不？」</p><p style="text-indent: 0em; margin-left: 0em"><span class="linehead"></span>彌勒菩薩言：「不也。世尊！」</p><p style="text-indent: 0em; margin-left: 0em"><span class="linehead"></span>佛言：「彌勒！<a 
name="0379c10" id="0379c10"></a>如汝所說。我從成道乃至涅槃，於其中間所<a 
name="0379c11" id="0379c11"></a>言所說皆悉真實，無有虛妄。若有愚人不解<a 
name="0379c12" id="0379c12"></a>如來方便所說，而作是言：『是法如是，是法不<a 
name="0379c13" id="0379c13"></a>如是。』誹謗正法及佛菩薩，我說是輩趣向地<a 
name="0379c14" id="0379c14"></a>獄。」</p><p style="text-indent: 0em; margin-left: 0em"><span class="linehead"></span>佛言：「阿逸多！於我滅後五濁世中，若有比<a 
name="0379c15" id="0379c15"></a>丘、比丘尼、優婆塞、優婆夷，實非菩薩自謂菩<a 
name="0379c16" id="0379c16"></a>薩，是外道人。曾於過去供養諸佛發願力故，<a 
name="0379c17" id="0379c17"></a>於佛法律而得出家。隨所至處，多求親友、名<a 
name="0379c18" id="0379c18"></a>聞利養、恣行穢污、棄捨信心、成就惡行、不自<a 
name="0379c19" id="0379c19"></a>禁制、不自調伏、貪諸利養，於一切法門及出<a 
name="0379c20" id="0379c20"></a>生堅固三昧，皆悉遠離，實無所知。為親屬故，<a 
name="0379c21" id="0379c21"></a>妄稱知解，住於諂曲，口說異言、身行異行。</p><p style="text-indent: 0em; margin-left: 0em"><span class="linehead"></span>「阿<a 
name="0379c22" id="0379c22"></a>逸多！我菩提道於一切眾生皆悉平等，安住<a 
name="0379c23" id="0379c23"></a>大悲，以善方便正念不忘。如來安住無等等<a 
name="0379c24" id="0379c24"></a>力，無障無礙而為說法。若有眾生作如是言：<a 
name="0379c25" id="0379c25"></a>『佛為聲聞所說經典，諸菩薩等不應習學、不<a 
name="0379c26" id="0379c26"></a>應聽受，此非正法、此非正道；辟支佛法亦不<a 
name="0379c27" id="0379c27"></a>應學。』復作是言：『諸菩薩等所修行法，聲聞之<a 
name="0379c28" id="0379c28"></a>人亦不應學、不應聽受；辟支佛法亦復如是。』<a 
name="0379c29" id="0379c29"></a>復作是言：『諸菩薩等所有言說，聲聞、辟支佛<a 
name="0380a01" id="0380a01"></a>不應聽受。彼此言行更相違背，不與修多羅<a 
name="0380a02" id="0380a02"></a>相應。』於如實說、真解脫法不能信受，依彼法<a 
name="0380a03" id="0380a03"></a>者不得生天，何況解脫？</p><p style="text-indent: 0em; margin-left: 0em"><span class="linehead"></span>「阿逸多！我今說法，隨<a 
name="0380a04" id="0380a04"></a>其信心而調伏之，如恒河沙。</p><p style="text-indent: 0em; margin-left: 0em"><span class="linehead"></span>「阿逸多！我今欲<a 
name="0380a05" id="0380a05"></a>往十方世界隨順說法，利益眾生。不為實非<a 
name="0380a06" id="0380a06"></a>菩薩而作菩薩相者，亦不為毒惡、欺誑、少聞<a 
name="0380a07" id="0380a07"></a>之人。</p><p style="text-indent: 0em; margin-left: 0em"><span class="linehead"></span>「於我法中作二說者，其二說人或作是<a 
name="0380a08" id="0380a08"></a>言：『是菩薩應學，是不應學。』謗佛、法、僧，是人身<a 
name="0380a09" id="0380a09"></a>壞命終墮於地獄，多百千劫不可得出。設令<a 
name="0380a10" id="0380a10"></a>得出，生貧窮家。至於後時雖得授記，五濁惡<a 
name="0380a11" id="0380a11"></a>世成等正覺，如我今日於是生死五濁世中<a 
name="0380a12" id="0380a12"></a>成於佛道。以是因緣，汝應諦聽，應當信知。隨<a 
name="0380a13" id="0380a13"></a>順惡友，所行如是。</p><p style="text-indent: 0em; margin-left: 0em"><span class="linehead"></span>「阿逸多！我念過去無央數<a 
name="0380a14" id="0380a14"></a>劫，彼時有佛名曰無垢焰稱起王如來、應供<a 
name="0380a15" id="0380a15"></a>正遍知、明行足、善逝、世間解、無上士、調御丈夫、<a 
name="0380a16" id="0380a16"></a>天人師、佛、世尊出現於世。是時彼佛壽命八<a 
name="0380a17" id="0380a17"></a>萬那由他歲，為眾說法。</p><p style="text-indent: 0em; margin-left: 0em"><span class="linehead"></span>「爾時，無垢焰稱起王<a 
name="0380a18" id="0380a18"></a>如來法中，有一比丘名曰淨命。總持諸經十<a 
name="0380a19" id="0380a19"></a>四億部、大乘經典六百萬部，為大法師。言辭<a 
name="0380a20" id="0380a20"></a>清美，辯才無礙，利益無量無邊眾生，示教利<a 
name="0380a21" id="0380a21"></a>喜。</p><p style="text-indent: 0em; margin-left: 0em"><span class="linehead"></span>「爾時，無垢焰稱起王如來臨涅槃時告彼<a 
name="0380a22" id="0380a22"></a>比丘淨命言：『未來世中，汝當護持我正法眼。』</p><a 
name="0380a23" id="0380a23"></a><p style="text-indent: 0em; margin-left: 0em"><span class="linehead"></span>「爾時，淨命受佛教已，於佛滅後千萬歲中守<a 
name="0380a24" id="0380a24"></a>護流通諸佛祕藏。於此方廣總持法門受持<a 
name="0380a25" id="0380a25"></a>讀誦，深解義趣；於彼世界八萬城中所有眾<a 
name="0380a26" id="0380a26"></a>生，隨其願樂廣為宣說。</p><p style="text-indent: 0em; margin-left: 0em"><span class="linehead"></span>「爾時，有一大城名曰<a 
name="0380a27" id="0380a27"></a>跋陀。往彼城中為八十億家，隨其所樂而為<a 
name="0380a28" id="0380a28"></a>說法。是時，城中八十億人獲淨信心——一億人<a 
name="0380a29" id="0380a29"></a>眾住菩提道、七十九億人住聲聞乘而得調<a 
name="0380b01" id="0380b01"></a>伏。爾時，淨命法師復與十千比丘眾相隨俱，<a 
name="0380b02" id="0380b02"></a>往修菩提行。</p><p style="text-indent: 0em; margin-left: 0em"><span class="linehead"></span>「爾時，跋陀城中復有比丘名曰<a 
name="0380b03" id="0380b03"></a>達摩。於大乘經方廣正典受持千部，獲得四<a 
name="0380b04" id="0380b04"></a>禪。唯以方廣空法化彼城中一切眾生，不能<a 
name="0380b05" id="0380b05"></a>以善方便隨欲而說。作如是言：『一切諸法悉<a 
name="0380b06" id="0380b06"></a>皆空寂，我所說者真是佛說。彼淨命比丘所<a 
name="0380b07" id="0380b07"></a>說雜穢不淨，此比丘實非淨命而稱淨命。何<a 
name="0380b08" id="0380b08"></a>以故？而此比丘所受諸華不持供養而自受<a 
name="0380b09" id="0380b09"></a>用，塗香、末香亦復如是。淨命比丘愚癡無智，<a 
name="0380b10" id="0380b10"></a>不能知我久修梵行。彼既年少，出家未久，我<a 
name="0380b11" id="0380b11"></a>慢無信，多諸放逸。是諸人等無所知曉，謂是<a 
name="0380b12" id="0380b12"></a>淨命持戒比丘。』</p><p style="text-indent: 0em; margin-left: 0em"><span class="linehead"></span>「爾時，達摩以其惡心謗持法<a 
name="0380b13" id="0380b13"></a>者，身壞命終墮於地獄，經七十劫具受眾苦。<a 
name="0380b14" id="0380b14"></a>滿七十劫已，墮畜生中。過六十劫後，值遇香<a 
name="0380b15" id="0380b15"></a>寶光佛，於彼法中發菩提心，於九萬世猶生<a 
name="0380b16" id="0380b16"></a>畜生中。過九萬世已，得生人中，於六萬世貧<a 
name="0380b17" id="0380b17"></a>窮下賤，恒無舌根。</p><p style="text-indent: 0em; margin-left: 0em"><span class="linehead"></span>「其淨命比丘於諸法中得<a 
name="0380b18" id="0380b18"></a>淨信心，為人說法。彼於後時得值六十三那<a 
name="0380b19" id="0380b19"></a>由他佛，恒為法師，具足五通，勸請彼佛轉妙<a 
name="0380b20" id="0380b20"></a>法輪。</p><p style="text-indent: 0em; margin-left: 0em"><span class="linehead"></span>「阿逸多！汝今當知，過去淨命比丘者豈<a 
name="0380b21" id="0380b21"></a>異人乎？莫作異觀，今阿彌陀佛是。阿逸多！汝<a 
name="0380b22" id="0380b22"></a>今當知，過去達摩比丘者豈異人乎？莫作異<a 
name="0380b23" id="0380b23"></a>觀，今我身是。由我過去愚癡、無智、毀謗他故，<a 
name="0380b24" id="0380b24"></a>受苦如是。我以此業因緣故，處五濁世成等<a 
name="0380b25" id="0380b25"></a>正覺。</p><p style="text-indent: 0em; margin-left: 0em"><span class="linehead"></span>「是故，阿逸多！若有菩薩於諸法中作二<a 
name="0380b26" id="0380b26"></a>說者，以是因緣，後五濁世成於佛道。其佛國<a 
name="0380b27" id="0380b27"></a>中有諸魔等，於說法時恒作障難。」</p><p style="text-indent: 0em; margin-left: 0em"><span class="linehead"></span>爾時，大眾<a 
name="0380b28" id="0380b28"></a>聞佛說已，皆悉悲泣，涕淚交流，俱發是言：「願<a 
name="0380b29" id="0380b29"></a>於佛法莫作二說如達摩比丘。」</p><a 
name="0380c01" id="0380c01"></a><p style="text-indent: 0em; margin-left: 0em"><span class="linehead"></span>爾時，會中有百菩薩即從座起，右膝著地，悲<a 
name="0380c02" id="0380c02"></a>號墮淚。</p><p style="text-indent: 0em; margin-left: 0em"><span class="linehead"></span>爾時，世尊知而故問彼菩薩言：「善<a 
name="0380c03" id="0380c03"></a>男子！汝等何為悲號如是？」</p><p style="text-indent: 0em; margin-left: 0em"><span class="linehead"></span>爾時，諸菩薩等異<a 
name="0380c04" id="0380c04"></a>口同音，俱白佛言：「世尊！我等自觀，亦應有此<a 
name="0380c05" id="0380c05"></a>諸惡業障。」</p><p style="text-indent: 0em; margin-left: 0em"><span class="linehead"></span>爾時，世尊作如是言：「如是，如是！汝<a 
name="0380c06" id="0380c06"></a>亦曾於過去然燈佛所，在彼法中出家修道。<a 
name="0380c07" id="0380c07"></a>是然燈佛滅度之後，時有比丘名曰智積，汝<a 
name="0380c08" id="0380c08"></a>等爾時謗是比丘。因是已來，不得見佛、不能<a 
name="0380c09" id="0380c09"></a>發菩提心、不得陀羅尼及諸三昧，後共汝等<a 
name="0380c10" id="0380c10"></a>同時安住菩提之道。汝等善男子！此賢劫最<a 
name="0380c11" id="0380c11"></a>後佛所，當獲無生法忍，復於後時過三阿僧<a 
name="0380c12" id="0380c12"></a>祇劫行菩薩道，當得阿耨多羅三藐三菩提。</p><a 
name="0380c13" id="0380c13"></a><p style="text-indent: 0em; margin-left: 0em"><span class="linehead"></span>「是故，善男子！若菩薩見餘菩薩，不應生於彼<a 
name="0380c14" id="0380c14"></a>此之心，當如塔想、如見佛想。是故，菩薩見餘<a 
name="0380c15" id="0380c15"></a>菩薩，莫作異念、謂非佛想。若起異念為自侵<a 
name="0380c16" id="0380c16"></a>欺，當受持此莫作異想，共相和合：『我今觀初<a 
name="0380c17" id="0380c17"></a>發心菩薩不如佛想者，我便欺誑十方現在<a 
name="0380c18" id="0380c18"></a>一切無量阿僧祇諸佛。』</p><p style="text-indent: 0em; margin-left: 0em"><span class="linehead"></span>「是故，善男子！菩薩未<a 
name="0380c19" id="0380c19"></a>來於五濁世中得陀羅尼三昧者，一切皆是<a 
name="0380c20" id="0380c20"></a>佛之威力。是故，善男子！若有誹謗其法師者，<a 
name="0380c21" id="0380c21"></a>即為謗佛，等無有異。</p><p style="text-indent: 0em; margin-left: 0em"><span class="linehead"></span>「善男子！佛滅度後，若有<a 
name="0380c22" id="0380c22"></a>法師善隨樂欲，為人說法，能令菩薩學大乘<a 
name="0380c23" id="0380c23"></a>者，及諸大眾有發一毛歡喜之心乃至暫下<a 
name="0380c24" id="0380c24"></a>一渧淚者，當知皆是佛之神力。</p><p style="text-indent: 0em; margin-left: 0em"><span class="linehead"></span>「若有愚人實<a 
name="0380c25" id="0380c25"></a>非菩薩假稱菩薩，謗真菩薩及所行法，復作<a 
name="0380c26" id="0380c26"></a>是言：『彼何所知？彼何所解？』彌勒！我憶過去於<a 
name="0380c27" id="0380c27"></a>閻浮提學菩薩時，愛重法故，為一句一偈棄<a 
name="0380c28" id="0380c28"></a>捨所愛頭、目、妻子及捨王位。何以故？以求法<a 
name="0380c29" id="0380c29"></a>故。如彼愚人專為名聞耽著利養，自恃少能，<a 
name="0381a01" id="0381a01"></a>不往如來傳法人所聽受正法。</p><p style="text-indent: 0em; margin-left: 0em"><span class="linehead"></span>「彌勒！若彼此<a 
name="0381a02" id="0381a02"></a>和合則能住持流通我法，若彼此違諍則正<a 
name="0381a03" id="0381a03"></a>法不行。阿逸多！汝可觀此謗法之人，成就如<a 
name="0381a04" id="0381a04"></a>是極大罪業，墮三惡道難可出離。</p><a 
name="0381a05" id="0381a05"></a><p style="text-indent: 0em; margin-left: 0em"><span class="linehead"></span>「復次，彌勒！我初成佛以妙智慧廣為眾生宣<a 
name="0381a06" id="0381a06"></a>說正法。</p><p style="text-indent: 0em; margin-left: 0em"><span class="linehead"></span>「若有愚人於佛所說而不信受——如彼<a 
name="0381a07" id="0381a07"></a>達摩比丘——雖復讀誦千部大乘，為人解說，獲<a 
name="0381a08" id="0381a08"></a>得四禪，以謗他故，七十劫中受大苦惱。況彼<a 
name="0381a09" id="0381a09"></a>愚癡下劣之人，實無所知，而作是言：『我是法<a 
name="0381a10" id="0381a10"></a>師，明解大乘，能廣流布。』謗正法師言無所解，<a 
name="0381a11" id="0381a11"></a>亦謗佛法而自貢高。</p><p style="text-indent: 0em; margin-left: 0em"><span class="linehead"></span>「若彼愚人於佛大乘乃<a 
name="0381a12" id="0381a12"></a>至誹謗一四句偈，當知是業定墮地獄。何以<a 
name="0381a13" id="0381a13"></a>故？毀謗佛法及法師故。以是因緣，常處惡道，<a 
name="0381a14" id="0381a14"></a>永不見佛。以曾誹謗佛、法、僧故，亦於初發菩<a 
name="0381a15" id="0381a15"></a>提心者，能作障礙令退正道。當知是人以大<a 
name="0381a16" id="0381a16"></a>罪業而自莊嚴，於無量劫身墮地獄受大苦<a 
name="0381a17" id="0381a17"></a>報；以惡眼視發菩提心人故，得無眼報；以惡<a 
name="0381a18" id="0381a18"></a>口謗發菩提心人故，得無舌報。</p><p style="text-indent: 0em; margin-left: 0em"><span class="linehead"></span>「阿逸多！我更<a 
name="0381a19" id="0381a19"></a>不見有一惡法能過毀破發菩提心罪之重<a 
name="0381a20" id="0381a20"></a>也。以此罪故，墮於惡道，況復毀謗餘菩薩等？</p><a 
name="0381a21" id="0381a21"></a><p style="text-indent: 0em; margin-left: 0em"><span class="linehead"></span>「若有菩薩為諸眾生能如實說，不起斷常，言<a 
name="0381a22" id="0381a22"></a>諸眾生定有定無，亦不專執諸法有無。阿逸<a 
name="0381a23" id="0381a23"></a>多！學菩薩者應如是住。如是住者，是諸菩薩<a 
name="0381a24" id="0381a24"></a>清淨善業，凡所修集皆不取著。若有眾生起<a 
name="0381a25" id="0381a25"></a>執著者，當知是人生五濁世。</p><p style="text-indent: 0em; margin-left: 0em"><span class="linehead"></span>「復有菩薩善隨<a 
name="0381a26" id="0381a26"></a>根欲，能為眾生種種說法。阿逸多！菩薩如是<a 
name="0381a27" id="0381a27"></a>具足修行六波羅蜜，乃能成就無上菩提。</p><p style="text-indent: 0em; margin-left: 0em"><span class="linehead"></span>「彼<a 
name="0381a28" id="0381a28"></a>愚癡人信己自執，作如是說：『菩薩惟學般若<a 
name="0381a29" id="0381a29"></a>波羅蜜，勿學餘波羅蜜，以般若波羅蜜最殊<a 
name="0381b01" id="0381b01"></a>勝故。』作是說者，是義不然。何以故？阿逸多！往<a 
name="0381b02" id="0381b02"></a>昔迦尸迦王學菩薩時，捨所愛身、頭、目、髓、腦。<a 
name="0381b03" id="0381b03"></a>爾時此王豈無智慧？」</p><p style="text-indent: 0em; margin-left: 0em"><span class="linehead"></span>彌勒白佛言：「世尊！誠如<a 
name="0381b04" id="0381b04"></a>聖說，實有智慧。」</p><p style="text-indent: 0em; margin-left: 0em"><span class="linehead"></span>佛告阿逸多：「我從昔來經無<a 
name="0381b05" id="0381b05"></a>量時，具足修行六波羅蜜。若不具修六波羅<a 
name="0381b06" id="0381b06"></a>蜜，終不得成無上菩提。」</p><p style="text-indent: 0em; margin-left: 0em"><span class="linehead"></span>「如是，世尊！」</p><p style="text-indent: 0em; margin-left: 0em"><span class="linehead"></span>佛告阿逸<a 
name="0381b07" id="0381b07"></a>多：「如汝所說。我曾往昔於六十劫行檀波羅<a 
name="0381b08" id="0381b08"></a>蜜、尸羅波羅蜜、羼提波羅蜜、毘梨耶波羅蜜、禪<a 
name="0381b09" id="0381b09"></a>那波羅蜜、般若波羅蜜，各六十劫。</p><p style="text-indent: 0em; margin-left: 0em"><span class="linehead"></span>「彼愚癡人<a 
name="0381b10" id="0381b10"></a>妄作是說：『唯修一般若波羅蜜得成菩提。』無<a 
name="0381b11" id="0381b11"></a>有是處，彼懷空見，故作如是不淨說法。作此<a 
name="0381b12" id="0381b12"></a>說者，身、口、意業與法相違。雖解空法，為人宣<a 
name="0381b13" id="0381b13"></a>說，而於空法不如說行。以無行故，去空義遠，<a 
name="0381b14" id="0381b14"></a>心懷嫉&#x59AC;，深著利養，踰於親戚。</p><p style="text-indent: 0em; margin-left: 0em"><span class="linehead"></span>「阿逸多！我於<a 
name="0381b15" id="0381b15"></a>往昔作轉輪王，捨諸珍寶、頭、目、手、足，猶不得<a 
name="0381b16" id="0381b16"></a>成無上菩提；況彼愚人為飲食故，緣歷他家<a 
name="0381b17" id="0381b17"></a>有所宣說，唯讚空法？言己所說是菩提道、是<a 
name="0381b18" id="0381b18"></a>菩薩行；唯此法是，餘法皆非。復作是言：『而<a 
name="0381b19" id="0381b19"></a>我所解，無量法師悉皆證知。』彼為名聞，自讚<a 
name="0381b20" id="0381b20"></a>己能憎&#x59AC;明解。</p><p style="text-indent: 0em; margin-left: 0em"><span class="linehead"></span>「阿逸多！我見彼心規求利養<a 
name="0381b21" id="0381b21"></a>以自活命，雖有善行經於百劫，尚不能得少<a 
name="0381b22" id="0381b22"></a>法忍心，何況能成無上菩提？</p><p style="text-indent: 0em; margin-left: 0em"><span class="linehead"></span>「阿逸多！我不為<a 
name="0381b23" id="0381b23"></a>心口相違誑惑之人而說菩提、不為嫉&#x59AC;之<a 
name="0381b24" id="0381b24"></a>人而說菩提、不為傲慢不敬之人而說菩提、<a 
name="0381b25" id="0381b25"></a>不為無信之人而說菩提、不為不調伏人而<a 
name="0381b26" id="0381b26"></a>說菩提、不為邪婬之人而說菩提、不為自是<a 
name="0381b27" id="0381b27"></a>非他之人而說菩提。</p><p style="text-indent: 0em; margin-left: 0em"><span class="linehead"></span>「阿逸多！彼愚癡人以我<a 
name="0381b28" id="0381b28"></a>慢故自謂勝佛，謗佛所說大乘經典，言是聲<a 
name="0381b29" id="0381b29"></a>聞小乘所說。」</p><a 
name="0381c01" id="0381c01"></a><p style="text-indent: 0em; margin-left: 0em"><span class="linehead"></span>爾時，佛告尊者須菩提：「不應為二見人說般<a 
name="0381c02" id="0381c02"></a>若波羅蜜。」</p><p style="text-indent: 0em; margin-left: 0em"><span class="linehead"></span>須菩提白佛言：「唯然，世尊！如佛所<a 
name="0381c03" id="0381c03"></a>說。」</p><p style="text-indent: 0em; margin-left: 0em"><span class="linehead"></span>佛言：「如是，須菩提！以無著心施是名菩提。」</p><a 
name="0381c04" id="0381c04"></a><p style="text-indent: 0em; margin-left: 0em"><span class="linehead"></span>須菩提言：「如是，世尊！」</p><p style="text-indent: 0em; margin-left: 0em"><span class="linehead"></span>佛言：「須菩提！不自讚<a 
name="0381c05" id="0381c05"></a>毀他施是名菩提。」</p><p style="text-indent: 0em; margin-left: 0em"><span class="linehead"></span>須菩提言：「如是，世尊！」</p><p style="text-indent: 0em; margin-left: 0em"><span class="linehead"></span>佛言：<a 
name="0381c06" id="0381c06"></a>「須菩提！汝觀愚人起我我見，無慚無愧，為愛<a 
name="0381c07" id="0381c07"></a>親戚，貪求活命，好受他施，當知是人專造惡<a 
name="0381c08" id="0381c08"></a>業。</p><a 
name="0381c09" id="0381c09"></a><p style="text-indent: 0em; margin-left: 0em"><span class="linehead"></span>「復次，阿逸多！菩薩於一切法、於一切菩薩法<a 
name="0381c10" id="0381c10"></a>莫生恐怖，於一切辟支佛法亦莫恐怖，於一<a 
name="0381c11" id="0381c11"></a>切聲聞法亦莫恐怖，於一切凡夫法亦莫恐<a 
name="0381c12" id="0381c12"></a>怖，於一切煩惱法亦莫恐怖，於一切盡法亦<a 
name="0381c13" id="0381c13"></a>莫恐怖，於難精進亦莫恐怖，於是於非亦莫<a 
name="0381c14" id="0381c14"></a>恐怖，於作不作亦莫恐怖，於畏不畏亦莫恐<a 
name="0381c15" id="0381c15"></a>怖，於有於無亦莫恐怖，於心非心亦莫恐怖，<a 
name="0381c16" id="0381c16"></a>於覺不覺亦莫恐怖，於業非業亦莫恐怖，於<a 
name="0381c17" id="0381c17"></a>善不善亦莫恐怖，於安不安亦莫恐怖，於解<a 
name="0381c18" id="0381c18"></a>脫不解脫亦莫恐怖，於修不修亦莫恐怖，於<a 
name="0381c19" id="0381c19"></a>法非法亦莫恐怖，於靜於亂亦莫恐怖，於假<a 
name="0381c20" id="0381c20"></a>於實亦莫恐怖，於信不信亦莫恐怖，於善念<a 
name="0381c21" id="0381c21"></a>不善念亦莫恐怖，於住不住亦莫恐怖。如是，<a 
name="0381c22" id="0381c22"></a>菩薩於一切法莫生恐怖。</p><p style="text-indent: 0em; margin-left: 0em"><span class="linehead"></span>「阿逸多！我於往昔<a 
name="0381c23" id="0381c23"></a>修如是等無畏法故得成正覺，悉能了知一<a 
name="0381c24" id="0381c24"></a>切眾生心之境界，而於所知不起知相。以我<a 
name="0381c25" id="0381c25"></a>所證隨機演說，能令聞法諸菩薩等獲得光<a 
name="0381c26" id="0381c26"></a>明陀羅尼印，得法印故永不退轉。若於此法<a 
name="0381c27" id="0381c27"></a>不如實知，言無善巧，終不得成無上菩提。</p><p style="text-indent: 0em; margin-left: 0em"><span class="linehead"></span>「阿<a 
name="0381c28" id="0381c28"></a>逸多！我為四天下眾生說此法時，是諸眾生<a 
name="0381c29" id="0381c29"></a>以佛神力，各自見釋迦如來為我說法。如是<a 
name="0382a01" id="0382a01"></a>次第，乃至阿迦尼吒天，彼諸眾生亦謂：『如來<a 
name="0382a02" id="0382a02"></a>唯為我說。』如一四天下、乃至三千大千世界，<a 
name="0382a03" id="0382a03"></a>亦復如是。此諸眾生咸作是念：『釋迦如來獨<a 
name="0382a04" id="0382a04"></a>生我國，唯為於我轉大法輪。』</p><p style="text-indent: 0em; margin-left: 0em"><span class="linehead"></span>「阿逸多！我以<a 
name="0382a05" id="0382a05"></a>如是大方便力，能於無量無邊世界，常於晨<a 
name="0382a06" id="0382a06"></a>朝遍觀眾生所應化者而為說法；於中及暮<a 
name="0382a07" id="0382a07"></a>恒以法眼等觀眾生，於彼世界而為眾生說<a 
name="0382a08" id="0382a08"></a>一切法。如是，無量諸佛境界所有眾生學菩<a 
name="0382a09" id="0382a09"></a>薩者應如是修。</p><p style="text-indent: 0em; margin-left: 0em"><span class="linehead"></span>「若彼愚人於佛所說謗誹正<a 
name="0382a10" id="0382a10"></a>法，妄執自解用為真實。若謗法者，則不信佛，<a 
name="0382a11" id="0382a11"></a>以此惡業墮於地獄，具受眾苦，永不聞法。</p><p style="text-indent: 0em; margin-left: 0em"><span class="linehead"></span>「復<a 
name="0382a12" id="0382a12"></a>次，阿逸多！汝當受持如來密教，以善方便廣<a 
name="0382a13" id="0382a13"></a>為人說。」</p><a 
name="0382a14" id="0382a14"></a><p style="text-indent: 0em; margin-left: 0em"><span class="linehead"></span>爾時，文殊師利童子、福光平等菩薩、無疑惑<a 
name="0382a15" id="0382a15"></a>菩薩、定發心菩薩、妙心開意菩薩、光明菩薩、<a 
name="0382a16" id="0382a16"></a>歡喜王菩薩、無畏菩薩、心念遍到無邊佛剎<a 
name="0382a17" id="0382a17"></a>菩薩、觀世音菩薩、香象菩薩、滅一切惡業菩<a 
name="0382a18" id="0382a18"></a>薩、住定菩薩、百千功德莊嚴菩薩、妙音遠聞<a 
name="0382a19" id="0382a19"></a>菩薩、一切智不忘菩薩、大名遠震寶幢莊嚴<a 
name="0382a20" id="0382a20"></a>菩薩、求一切法菩薩、住佛境界菩薩、月光莊<a 
name="0382a21" id="0382a21"></a>嚴菩薩、一切世間大眾莊嚴菩薩，如是等菩<a 
name="0382a22" id="0382a22"></a>薩摩訶薩白佛言：「世尊！如是，如是！誠如聖說。<a 
name="0382a23" id="0382a23"></a>我等於此東方過六十恒河沙佛剎，於諸佛<a 
name="0382a24" id="0382a24"></a>所恭敬禮拜一一佛剎，唯見釋迦如來出現<a 
name="0382a25" id="0382a25"></a>於世。我等於其七日之中遍遊十方，亦見釋<a 
name="0382a26" id="0382a26"></a>迦如來出現於世，不&#x89A9;餘佛。遍遊歷已，還歸<a 
name="0382a27" id="0382a27"></a>本土，聽受正法。」</p><a 
name="0382a28" id="0382a28"></a><p style="text-indent: 0em; margin-left: 0em"><span class="linehead"></span>爾時，佛告文殊師利童子：「汝今諦觀如來智<a 
name="0382a29" id="0382a29"></a>慧不可思議，如來境界亦不可思議。如是無<a 
name="0382b01" id="0382b01"></a>等等是如來法，彼愚癡人作如是說：『唯一般<a 
name="0382b02" id="0382b02"></a>若波羅蜜是如來行、是菩薩行、是甘露行。』」</p><p style="text-indent: 0em; margin-left: 0em"><span class="linehead"></span>佛<a 
name="0382b03" id="0382b03"></a>告文殊師利：「作此說者，與法相違。何以故？菩<a 
name="0382b04" id="0382b04"></a>薩行法具足甚難——無著行是菩薩行、無我我<a 
name="0382b05" id="0382b05"></a>行是菩薩行、空行是菩薩行、無相行是菩薩<a 
name="0382b06" id="0382b06"></a>行。</p><p style="text-indent: 0em; margin-left: 0em"><span class="linehead"></span>「文殊師利！如是等行是菩薩行，學菩薩者<a 
name="0382b07" id="0382b07"></a>如是受持。若彼愚人心懷邪見，當知是人不<a 
name="0382b08" id="0382b08"></a>了我法。</p><p style="text-indent: 0em; margin-left: 0em"><span class="linehead"></span>「文殊師利！汝等諸菩薩守護身口，於<a 
name="0382b09" id="0382b09"></a>不善法勿令放逸，堅固其心使不退轉。為諸<a 
name="0382b10" id="0382b10"></a>眾生具足說法，亦當自身住於法中。</p><p style="text-indent: 0em; margin-left: 0em"><span class="linehead"></span>「我從久<a 
name="0382b11" id="0382b11"></a>遠阿僧祇劫具足成就無上菩提，以善方便<a 
name="0382b12" id="0382b12"></a>廣為人說，令諸眾生遠離惡趣。</p><p style="text-indent: 0em; margin-left: 0em"><span class="linehead"></span>「文殊師利！若<a 
name="0382b13" id="0382b13"></a>有愚人謗微妙法，即是謗佛，亦名謗僧。</p><p style="text-indent: 0em; margin-left: 0em"><span class="linehead"></span>「又作<a 
name="0382b14" id="0382b14"></a>是說：『此法是，彼法非。』如是說者，亦名謗法。</p><a 
name="0382b15" id="0382b15"></a><p style="text-indent: 0em; margin-left: 0em"><span class="linehead"></span>「『此法為菩薩說，此法為聲聞說。』作是說者，亦<a 
name="0382b16" id="0382b16"></a>名謗法。</p><p style="text-indent: 0em; margin-left: 0em"><span class="linehead"></span>「『此是菩薩學，此非菩薩學。』作是說者，<a 
name="0382b17" id="0382b17"></a>亦名謗法。</p><p style="text-indent: 0em; margin-left: 0em"><span class="linehead"></span>「復作是言：『過去佛已滅、未來佛未<a 
name="0382b18" id="0382b18"></a>至、現在佛無住，唯我獲得陀羅尼法。』作此<a 
name="0382b19" id="0382b19"></a>說者，亦名謗法。以謗法故，言得陀羅尼者是<a 
name="0382b20" id="0382b20"></a>不淨法。</p><p style="text-indent: 0em; margin-left: 0em"><span class="linehead"></span>「於真法師毀謗所修，復謗法師雖有<a 
name="0382b21" id="0382b21"></a>解慧不如說行、復謗法師行違於道、復謗法<a 
name="0382b22" id="0382b22"></a>師身不持戒、復謗法師心無智慧、復謗法師<a 
name="0382b23" id="0382b23"></a>意無明解、復謗法師言無辯了、復於如來所<a 
name="0382b24" id="0382b24"></a>說文字心無信受、復作是言：『此修多羅是，此<a 
name="0382b25" id="0382b25"></a>修多羅非；此偈經是，此偈經非；此法可信，此<a 
name="0382b26" id="0382b26"></a>法不可信；見正說者妄作異論，於聽正法者<a 
name="0382b27" id="0382b27"></a>為作留礙；此是行，此非行；此成就，此非成就；<a 
name="0382b28" id="0382b28"></a>此是時，此非時。』諸如此說，皆名謗法。</p><p style="text-indent: 0em; margin-left: 0em"><span class="linehead"></span>「復次，文<a 
name="0382b29" id="0382b29"></a>殊師利！若聲聞說法、若菩薩說法，當知皆是<a 
name="0382c01" id="0382c01"></a>如來威神護念力故，令諸菩薩等作如是說。</p><a 
name="0382c02" id="0382c02"></a><p style="text-indent: 0em; margin-left: 0em"><span class="linehead"></span>「文殊師利！如彼愚人於佛現在猶生誹謗，況<a 
name="0382c03" id="0382c03"></a>我滅後，受<span class="corr" title='[時&gt;持] cf.【麗】【磧砂】'>持</span>我法諸法師等而不被謗？何以<a 
name="0382c04" id="0382c04"></a>故？魔眷屬故。當知是人墮於惡道。</p><p style="text-indent: 0em; margin-left: 0em"><span class="linehead"></span>「如彼愚人<a 
name="0382c05" id="0382c05"></a>貪求利養，以活親屬，於如來法心無信念，而<a 
name="0382c06" id="0382c06"></a>復破壞如來教法。彼人親戚以朋黨心往婆<a 
name="0382c07" id="0382c07"></a>羅門家及長者所，作如是說讚彼愚人：『於法<a 
name="0382c08" id="0382c08"></a>於義能知能解，明達根欲善為人說。』受他信<a 
name="0382c09" id="0382c09"></a>施曾無慚愧，以謗法故，身及眷屬俱墮地獄。</p><a 
name="0382c10" id="0382c10"></a><p style="text-indent: 0em; margin-left: 0em"><span class="linehead"></span>「文殊師利！我終不為無信之人說菩薩行、亦<a 
name="0382c11" id="0382c11"></a>不為貪著在家之人說清淨法、不為二見之<a 
name="0382c12" id="0382c12"></a>人說解脫法、不為一見之人說出苦法、不為<a 
name="0382c13" id="0382c13"></a>樂世之人說真淨法。</p><p style="text-indent: 0em; margin-left: 0em"><span class="linehead"></span>「文殊師利！我於恒河沙<a 
name="0382c14" id="0382c14"></a>等法門，以無著心為人演說；又於恒河沙等<a 
name="0382c15" id="0382c15"></a>法門，以有著心為眾生說。</p><p style="text-indent: 0em; margin-left: 0em"><span class="linehead"></span>「若有樂空眾生，為<a 
name="0382c16" id="0382c16"></a>說空法；若有樂智眾生，為說智法；若有樂無<a 
name="0382c17" id="0382c17"></a>相眾生，為說無相法；若有樂有相眾生，說有<a 
name="0382c18" id="0382c18"></a>相法；若有樂慈眾生，為說慈法；若有樂因緣<a 
name="0382c19" id="0382c19"></a>眾生，說因緣法；若有樂無因緣眾生，說無因<a 
name="0382c20" id="0382c20"></a>緣法。</p><p style="text-indent: 0em; margin-left: 0em"><span class="linehead"></span>「『此是有威儀法，此是無威儀法；此是空<a 
name="0382c21" id="0382c21"></a>法，此是有法；此是有為法，此是無為法；此是<a 
name="0382c22" id="0382c22"></a>攝受法，此是覆蓋法；此是凡夫法，此是聖人<a 
name="0382c23" id="0382c23"></a>法；此是色法，此是不善法；此是愚人法，此是<a 
name="0382c24" id="0382c24"></a>定法。』」</p><p style="text-indent: 0em; margin-left: 0em"><span class="linehead"></span>佛告文殊師利：「如是等一切法是般若<a 
name="0382c25" id="0382c25"></a>波羅蜜道，彼愚癡人在所言說，不依如來真<a 
name="0382c26" id="0382c26"></a>淨教法，謗佛正法。」</p><a 
name="0382c27" id="0382c27"></a><p style="text-indent: 0em; margin-left: 0em"><span class="linehead"></span>爾時，文殊師利童子白佛言：「世尊！如佛所說，<a 
name="0382c28" id="0382c28"></a>如是愚人以近惡友現身起謗。如是，世尊！以<a 
name="0382c29" id="0382c29"></a>何因緣能免斯咎？」</p><p style="text-indent: 0em; margin-left: 0em"><span class="linehead"></span>佛告文殊師利：「我於往昔<a 
name="0383a01" id="0383a01"></a>七年之中，晝夜六時懺悔身、口及與意業所<a 
name="0383a02" id="0383a02"></a>作重罪，從是已後，乃得清淨。經十劫已，獲得<a 
name="0383a03" id="0383a03"></a>法忍。</p><p style="text-indent: 0em; margin-left: 0em"><span class="linehead"></span>「文殊師利！當知此經是菩薩乘，未覺悟<a 
name="0383a04" id="0383a04"></a>者能令覺悟。聞說此經若不信受，以此謗因<a 
name="0383a05" id="0383a05"></a>墮於惡道。是諸菩薩明受我法，然後乃可為<a 
name="0383a06" id="0383a06"></a>人宣說，如是受持能遠惡趣。」</p><p style="text-indent: 0em; margin-left: 0em"><span class="linehead"></span>佛告文殊師利：<a 
name="0383a07" id="0383a07"></a>「有四平等法，菩薩當學。云何為四？一者、菩薩<a 
name="0383a08" id="0383a08"></a>於一切眾生平等，二者、於一切法平等，三者、<a 
name="0383a09" id="0383a09"></a>於菩提平等，四者、於說法平等；如是等四法。</p><a 
name="0383a10" id="0383a10"></a><p style="text-indent: 0em; margin-left: 0em"><span class="linehead"></span>「菩薩當知是四種法。菩薩知已，為眾生說。若<a 
name="0383a11" id="0383a11"></a>有信者，遠離惡趣；若不信者，當墮惡道。若善<a 
name="0383a12" id="0383a12"></a>男子、善女人住此四法，當知是人不墮惡趣。</p><a 
name="0383a13" id="0383a13"></a><p style="text-indent: 0em; margin-left: 0em"><span class="linehead"></span>「復有四法。云何為四？一者、於諸眾生心無退<a 
name="0383a14" id="0383a14"></a>轉，二者、於諸法師而不輕毀，三者、於諸智人<a 
name="0383a15" id="0383a15"></a>心不生謗，四者、於諸如來一切所說恒生尊<a 
name="0383a16" id="0383a16"></a>重。如是四法，若有善男子、善女人能善修學，<a 
name="0383a17" id="0383a17"></a>終不墮於諸惡趣中。</p><a 
name="0383a18" id="0383a18"></a><p style="text-indent: 0em; margin-left: 0em"><span class="linehead"></span>「復次，文殊師利！菩薩以恒河沙等諸佛剎土<a 
name="0383a19" id="0383a19"></a>滿中七寶，於恒河沙劫日日奉施恒河沙等<a 
name="0383a20" id="0383a20"></a>諸佛世尊。若有善男子、善女人能於如是大<a 
name="0383a21" id="0383a21"></a>乘方廣微妙經典，乃至一句一偈讀誦三遍，<a 
name="0383a22" id="0383a22"></a>所獲功德勝前布施所得功德。若有誦持此<a 
name="0383a23" id="0383a23"></a>經典者，所獲功德倍多於彼。設復有人修行<a 
name="0383a24" id="0383a24"></a>布施、持戒、忍辱、精進、禪定、智慧六波羅蜜，所<a 
name="0383a25" id="0383a25"></a>得功德亦不能及。</p><p style="text-indent: 0em; margin-left: 0em"><span class="linehead"></span>「文殊師利！如此經典，名義<a 
name="0383a26" id="0383a26"></a>廣大無與等者。汝諸菩薩摩訶薩應善修學、<a 
name="0383a27" id="0383a27"></a>受持、讀誦，廣為眾生分別解說。」</p><p style="text-indent: 0em; margin-left: 0em"><span class="linehead"></span>爾時，一切大<a 
name="0383a28" id="0383a28"></a>眾乃至十方諸來菩薩摩訶薩等俱白佛言：<a 
name="0383a29" id="0383a29"></a>「世尊！如是，如是！如佛所說，我等受持。」</p><p style="text-indent: 0em; margin-left: 0em"><span class="linehead"></span>說此法<a 
name="0383b01" id="0383b01"></a>時，三十恒河沙諸菩薩等得無生法忍、七十<a 
name="0383b02" id="0383b02"></a>恒河沙諸菩薩等於阿耨多羅三藐三菩提得<a 
name="0383b03" id="0383b03"></a>不退轉。</p><p style="text-indent: 0em; margin-left: 0em"><span class="linehead"></span>復有六十三億百千那由他三千大<a 
name="0383b04" id="0383b04"></a>千世界一切大眾，聞佛所說心生歡喜，於八<a 
name="0383b05" id="0383b05"></a>十劫度生死流；復於阿耨多羅三藐三菩提<a 
name="0383b06" id="0383b06"></a>不退轉，經六十三劫已，具足成就無上菩提。</p><a 
name="0383b07" id="0383b07"></a><p style="text-indent: 0em; margin-left: 0em"><span class="linehead"></span>彼諸菩薩及一切大眾——天、龍、夜叉、乾闥婆、阿<a 
name="0383b08" id="0383b08"></a>修羅、迦樓羅、緊那羅、摩&#x777A;羅伽、人、非人等——聞<a 
name="0383b09" id="0383b09"></a>佛所說，皆大歡喜，作禮奉行。</p><a 
name="0383b10" id="0383b10"></a><p><span class="juanname">大乘方廣總持經</span></p>
<hr>【經文資訊】大正藏第 09 冊 No. 0275 大乘方廣總持經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德輸入，維習安大德提供之高麗藏 CD 經文，毛佩君、廖予安大德提供新式標點，其他<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6684.html?index=T09n0275" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T09n0275_001 by HTTrack Website Copier/3.x [XR&CO'2014], Tue, 07 Jun 2016 06:46:27 GMT -->
</html>
