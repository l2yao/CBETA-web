<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T04n0201_010 by HTTrack Website Copier/3.x [XR&CO'2014], Tue, 07 Jun 2016 06:45:20 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1141879807&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT04n0201&amp;utmp=%2Fmobile%2Findex.php%3Findex%3DT04n0201_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2f83.html?index=T04n0201_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第04冊<br/>No.201 大莊嚴論經 (15卷)<br/>【馬鳴菩薩造  後秦 鳩摩羅什譯】<br/>第 10 卷</p>
	<a href="index0595.html?index=T04n0201_011" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T04">
<div class="root" id="0201" sutra_name="大莊嚴論經" sutra_juan="[卷10]">　
<a 
name="0309c01" id="0309c01"></a><a 
name="0309c02" id="0309c02"></a><p><span class="juanname">大莊嚴論經卷第十</span></p><a 
name="0309c03" id="0309c03"></a><a 
name="0309c04" id="0309c04"></a><p style="margin-left: 4em"><span class="byline">馬鳴菩薩造</span></p><p style="margin-left: 4em"><span class="byline">後秦三藏鳩摩羅什譯</span></p><a 
name="0309c05" id="0309c05"></a><p style="margin-left: 2em"><span class="headname">（五五）</span></p><p style="text-indent: 0em; margin-left: 0em"><span class="linehead"></span>復次，若人讚佛得大果報，為諸眾人之<a 
name="0309c06" id="0309c06"></a>所恭敬，是故應當勤心讚敬。</p><p style="text-indent: 0em; margin-left: 0em"><span class="linehead"></span>我昔曾聞，迦<a 
name="0309c07" id="0309c07"></a>葉佛時有一法師為眾說法，於大眾中讚<a 
name="0309c08" id="0309c08"></a>迦葉佛，以是緣故命終生天，於人天中常<a 
name="0309c09" id="0309c09"></a>受快樂。於釋迦文佛般涅槃後百年，阿輸<a 
name="0309c10" id="0309c10"></a>伽王時，為大法師得羅漢果，三明六通具<a 
name="0309c11" id="0309c11"></a>八解脫，常有妙香，從其口出。時彼法師去<a 
name="0309c12" id="0309c12"></a>阿輸伽王不遠，為眾說法，口中香氣達於<a 
name="0309c13" id="0309c13"></a>王所。王聞香氣心生疑惑，作是思惟：「彼比<a 
name="0309c14" id="0309c14"></a>丘者為和妙香含於口耶？香氣乃爾。」作<a 
name="0309c15" id="0309c15"></a>是念已，語比丘言：「開口。」時比丘開口都<a 
name="0309c16" id="0309c16"></a>無所有。復語漱口。既漱口已猶有香氣。比<a 
name="0309c17" id="0309c17"></a>丘白王：「何故語我張口漱口？」時王答言：「我<a 
name="0309c18" id="0309c18"></a>聞香氣心生疑故，使汝張口及以漱口，香<a 
name="0309c19" id="0309c19"></a>氣踰盛，惟有此香，口無所有。」王語比丘：<a 
name="0309c20" id="0309c20"></a>「願為我說。」比丘微笑，即說偈言：</p><a 
name="0309c21" id="0309c21"></a><p><span class="lg">「大地自在者，　　今當為汝說，<a 
name="0309c22" id="0309c22"></a><br>　此非沈水香，　　復非花葉莖，<a 
name="0309c23" id="0309c23"></a><br>　栴檀等諸香，　　和合能出是。<a 
name="0309c24" id="0309c24"></a><br>　我生希有心，　　而作如是言，<a 
name="0309c25" id="0309c25"></a><br>　由昔讚迦葉，　　便獲如是香。<a 
name="0309c26" id="0309c26"></a><br>　彼佛時已合，　　與新香無異，<a 
name="0309c27" id="0309c27"></a><br>　晝夜恒有香，　　未曾有斷絕。」</span></p><a 
name="0309c28" id="0309c28"></a><p style="text-indent: 0em; margin-left: 0em"><span class="linehead"></span>王言：「大德久近得此香。」比丘答曰：「久已得<a 
name="0309c29" id="0309c29"></a>之，王今善聽。往昔過去有佛名曰迦葉，我<a 
name="0310a01" id="0310a01"></a>於彼時精勤修集而得此香。」時王聞已生<a 
name="0310a02" id="0310a02"></a>希有心，而問比丘：「我猶不悟，唯願解說。」時<a 
name="0310a03" id="0310a03"></a>彼比丘而白王言：「大王！至心善聽！我於迦<a 
name="0310a04" id="0310a04"></a>葉佛時作說法比丘，在大眾前，生歡喜心<a 
name="0310a05" id="0310a05"></a>讚歎彼佛。」即說偈言：</p><a 
name="0310a06" id="0310a06"></a><p><span class="lg">「金色身晃曜，　　歡喜生讚歎，<a 
name="0310a07" id="0310a07"></a><br>　因此福德力，　　在在受生處，<a 
name="0310a08" id="0310a08"></a><br>　身身隨此業，　　常有如此香，<a 
name="0310a09" id="0310a09"></a><br>　勝於優&#x9262;羅，　　及以瞻蔔香。<a 
name="0310a10" id="0310a10"></a><br>　香氣既充塞，　　聞者皆欣悅，<a 
name="0310a11" id="0310a11"></a><br>　如飲甘露味，　　服之無厭足。」</span></p><a 
name="0310a12" id="0310a12"></a><p style="text-indent: 0em; margin-left: 0em"><span class="linehead"></span>爾時大王聞斯語已，身毛皆&#x7AEA;，而作是言：<a 
name="0310a13" id="0310a13"></a>「嗚呼！讚佛功德乃獲是報。」比丘答言：「大王！<a 
name="0310a14" id="0310a14"></a>勿謂是果，受報如此。」復說偈言：</p><a 
name="0310a15" id="0310a15"></a><p><span class="lg">「名稱與福德，　　色力及安樂，<a 
name="0310a16" id="0310a16"></a><br>　已有此功德，　　人無輕賤者。<a 
name="0310a17" id="0310a17"></a><br>　威光可愛樂，　　意志深弘廣，<a 
name="0310a18" id="0310a18"></a><br>　能離諸過惡，　　皆由讚佛故。<a 
name="0310a19" id="0310a19"></a><br>　如斯之福報，　　賢智乃能說，<a 
name="0310a20" id="0310a20"></a><br>　受身既以盡，　　獲於甘露&#x8FF9;。」</span></p><a 
name="0310a21" id="0310a21"></a><p style="text-indent: 0em; margin-left: 0em"><span class="linehead"></span>爾時大王復問比丘：「讚佛功德其事云何？」<a 
name="0310a22" id="0310a22"></a>爾時比丘說偈答言：</p><a 
name="0310a23" id="0310a23"></a><p><span class="lg">「我於大眾中，　　讚佛實功德，<a 
name="0310a24" id="0310a24"></a><br>　由是因緣故，　　名稱滿十方。<a 
name="0310a25" id="0310a25"></a><br>　說佛諸善業，　　大眾聞歡喜，<a 
name="0310a26" id="0310a26"></a><br>　形貌皆熙怡，　　由前讚佛故。<a 
name="0310a27" id="0310a27"></a><br>　顏色有威光，　　說法得盡苦，<a 
name="0310a28" id="0310a28"></a><br>　彼如來所說，　　與諸修善者。<a 
name="0310a29" id="0310a29"></a><br>　作樂因緣故，　　得樂之果報，<a 
name="0310b01" id="0310b01"></a><br>　云何名之佛？　　說言有十力。<a 
name="0310b02" id="0310b02"></a><br>　諸有得此法，　　不為人所輕，<a 
name="0310b03" id="0310b03"></a><br>　況諸說法者，　　昇於法座上，<a 
name="0310b04" id="0310b04"></a><br>　讚立佛功德，　　降伏諸外道。<a 
name="0310b05" id="0310b05"></a><br>　以讚佛德故，　　獲於上妙身，<a 
name="0310b06" id="0310b06"></a><br>　便為諸人說，　　可樂之正道。<a 
name="0310b07" id="0310b07"></a><br>　以是因緣故，　　猶如秋滿月，<a 
name="0310b08" id="0310b08"></a><br>　為眾之所愛。　　讚歎佛實德，<a 
name="0310b09" id="0310b09"></a><br>　窮劫猶難盡，　　假使舌消澌，<a 
name="0310b10" id="0310b10"></a><br>　終不中休廢。　　常作如是心，<a 
name="0310b11" id="0310b11"></a><br>　世世受生處，　　言說悉辯了。<a 
name="0310b12" id="0310b12"></a><br>　說佛自然智，　　增長眾智慧，<a 
name="0310b13" id="0310b13"></a><br>　以是因緣故，　　所生得勝智。<a 
name="0310b14" id="0310b14"></a><br>　說一切世間，　　皆是業緣作，<a 
name="0310b15" id="0310b15"></a><br>　聞已獲諸善，　　由離諸惡故。<a 
name="0310b16" id="0310b16"></a><br>　生處離諸過，　　貪瞋我見等，<a 
name="0310b17" id="0310b17"></a><br>　如油注熱鐵，　　皆悉消涸盡。<a 
name="0310b18" id="0310b18"></a><br>　如此等諸事，　　何處不適意？<a 
name="0310b19" id="0310b19"></a><br>　我以因緣箭，　　壞汝諸網弓，<a 
name="0310b20" id="0310b20"></a><br>　復已言辯父，　　思惟善說母。」</span></p><a 
name="0310b21" id="0310b21"></a><p style="text-indent: 0em; margin-left: 0em"><span class="linehead"></span>爾時大王聞斯偈已，即起合掌，而作是言：<a 
name="0310b22" id="0310b22"></a>「所說極妙，善入我心。」王說偈言：</p><a 
name="0310b23" id="0310b23"></a><p><span class="lg">「聞說我意解，　　歎佛功德果，<a 
name="0310b24" id="0310b24"></a><br>　略而言說之，　　常應讚歎佛。」</span></p><a 
name="0310b25" id="0310b25"></a><p style="text-indent: 0em; margin-left: 0em"><span class="linehead"></span>以何因緣而說此事？為說法者得大果報，<a 
name="0310b26" id="0310b26"></a>諸有說法應生喜心。</p><a 
name="0310b27" id="0310b27"></a><p style="margin-left: 2em"><span class="headname">（五六）</span></p><p style="text-indent: 0em; margin-left: 0em"><span class="linehead"></span>復次，有大功德猶修無倦，況無福者而<a 
name="0310b28" id="0310b28"></a>當懈慢？</p><p style="text-indent: 0em; margin-left: 0em"><span class="linehead"></span>我昔曾聞，尊者摩訶迦葉，入諸禪<a 
name="0310b29" id="0310b29"></a>定解脫三昧，欲使修福眾生下善種子獲<a 
name="0310c01" id="0310c01"></a>福無量，於其晨朝著佛所與僧伽梨衣，而<a 
name="0310c02" id="0310c02"></a>往乞食。時有&#x89A9;者，即說偈言：</p><a 
name="0310c03" id="0310c03"></a><p><span class="lg">「讚歎彼勝者，　　著於如來衣，<a 
name="0310c04" id="0310c04"></a><br>　人天八部前，　　佛分座令坐。」</span></p><a 
name="0310c05" id="0310c05"></a><p style="text-indent: 0em; margin-left: 0em"><span class="linehead"></span>時佛亦復讚歎迦葉，即說偈言：</p><a 
name="0310c06" id="0310c06"></a><p><span class="lg">「汝今修行善，　　如月漸增長，<a 
name="0310c07" id="0310c07"></a><br>　如空中動手，　　無有障礙者，<a 
name="0310c08" id="0310c08"></a><br>　身如清淨水，　　無有諸塵翳，<a 
name="0310c09" id="0310c09"></a><br>　佛常於眾前，　　讚歎其功德。<a 
name="0310c10" id="0310c10"></a><br>　乃至未來世，　　彌勒成佛時，<a 
name="0310c11" id="0310c11"></a><br>　亦復讚歎彼，　　而告大眾言：<a 
name="0310c12" id="0310c12"></a><br>『此是牟尼尊，　　苦行之弟子，<a 
name="0310c13" id="0310c13"></a><br>　具十二頭陀，　　少欲知足中，<a 
name="0310c14" id="0310c14"></a><br>　最名為第一，　　此名為迦葉。』<a 
name="0310c15" id="0310c15"></a><br>　人天八部前，　　讚歎其功德。」</span></p><a 
name="0310c16" id="0310c16"></a><p style="text-indent: 0em; margin-left: 0em"><span class="linehead"></span>爾時帝釋見彼迦葉行步容裕，遙於宮殿合<a 
name="0310c17" id="0310c17"></a>掌恭敬，其婦舍之，而問之言：「汝今見誰恭<a 
name="0310c18" id="0310c18"></a>敬如是？」爾時帝釋即說偈答：</p><a 
name="0310c19" id="0310c19"></a><p><span class="lg">「處於欲火中，　　繫念常在前，<a 
name="0310c20" id="0310c20"></a><br>　雖與金色婦，　　同室無著心。<a 
name="0310c21" id="0310c21"></a><br>　身依於禪定，　　心意亦快樂，<a 
name="0310c22" id="0310c22"></a><br>　入城聚落中，　　而欲行乞食。<a 
name="0310c23" id="0310c23"></a><br>　以智慧耕地，　　壞破過惡草，<a 
name="0310c24" id="0310c24"></a><br>　是名善福田，　　所種果不虛。」</span></p><a 
name="0310c25" id="0310c25"></a><p style="text-indent: 0em; margin-left: 0em"><span class="linehead"></span>爾時舍之以敬重心仰視帝釋，而白之言：<a 
name="0310c26" id="0310c26"></a>「汝最尊貴居放逸處，猶有善心修於福德。」<a 
name="0310c27" id="0310c27"></a>帝釋以偈答言：</p><a 
name="0310c28" id="0310c28"></a><p><span class="lg">「以施因緣故，　　我最得自在，<a 
name="0310c29" id="0310c29"></a><br>　天人阿修羅，　　愛重尊敬我，<a 
name="0311a01" id="0311a01"></a><br>　晝夜憶念施，　　故我得如是，<a 
name="0311a02" id="0311a02"></a><br>　如得多伏藏，　　眾寶盈滿出。」</span></p><a 
name="0311a03" id="0311a03"></a><p style="text-indent: 0em; margin-left: 0em"><span class="linehead"></span>尊者迦葉到貧里巷樂受貧施。爾時帝釋<a 
name="0311a04" id="0311a04"></a>化作織師貧窮老人，舍之亦化為老母著<a 
name="0311a05" id="0311a05"></a>弊壞衣，夫婦相隨坐息道邊。爾時尊者見彼<a 
name="0311a06" id="0311a06"></a>夫婦弊衣下賤，即作是念：「世之窮下不過<a 
name="0311a07" id="0311a07"></a>是等。」即至其所欲往安慰。織師疾起取尊<a 
name="0311a08" id="0311a08"></a>者&#x9262;，以天須陀食滿&#x9262;奉之。爾時尊者得<a 
name="0311a09" id="0311a09"></a>是食已，內心生疑，即說偈言：</p><a 
name="0311a10" id="0311a10"></a><p><span class="lg">「彼人極貧賤，　　飲食乃殊妙，<a 
name="0311a11" id="0311a11"></a><br>　此事可驚疑，　　極是顛倒相。」</span></p><a 
name="0311a12" id="0311a12"></a><p style="text-indent: 0em; margin-left: 0em"><span class="linehead"></span>說是偈已，而作是念：「今當問誰？須自觀<a 
name="0311a13" id="0311a13"></a>察。」即說偈言：</p><a 
name="0311a14" id="0311a14"></a><p><span class="lg">「我是善種子，　　斷除他人惑，<a 
name="0311a15" id="0311a15"></a><br>　天人有所為，　　猶當為解釋，<a 
name="0311a16" id="0311a16"></a><br>　況我今有疑？　　云何當問他？」</span></p><a 
name="0311a17" id="0311a17"></a><p style="text-indent: 0em; margin-left: 0em"><span class="linehead"></span>說是偈已，即以慧眼見是帝釋，而作是<a 
name="0311a18" id="0311a18"></a>言：「嗚呼樂修福者，方便求尊勝。」即說偈言：</p><a 
name="0311a19" id="0311a19"></a><p><span class="lg">「能捨尊勝相，　　現形貧賤人，<a 
name="0311a20" id="0311a20"></a><br>　羸悴極老劣，　　衣此弊壞衣，<a 
name="0311a21" id="0311a21"></a><br>　捨毘闍延堂，　　化住息道邊。」</span></p><a 
name="0311a22" id="0311a22"></a><p style="text-indent: 0em; margin-left: 0em"><span class="linehead"></span>說此偈已，尊者微笑，復說偈言：</p><a 
name="0311a23" id="0311a23"></a><p><span class="lg">「我欲使無福，　　得成勝福業，<a 
name="0311a24" id="0311a24"></a><br>　汝福已成就，　　何故作觸嬈？<a 
name="0311a25" id="0311a25"></a><br>　以食施於我，　　具勝五妙欲，<a 
name="0311a26" id="0311a26"></a><br>　世尊久為汝，　　斷除三惡道，<a 
name="0311a27" id="0311a27"></a><br>　汝不知止足，　　方復求福業。」</span></p><a 
name="0311a28" id="0311a28"></a><p style="text-indent: 0em; margin-left: 0em"><span class="linehead"></span>爾時帝釋還復釋身，在眾人前禮尊者足，<a 
name="0311a29" id="0311a29"></a>而作是言：「尊者迦葉為何所作？」即說偈言：</p><a 
name="0311b01" id="0311b01"></a><p><span class="lg">「我見施獲報，　　獲得諸勝利，<a 
name="0311b02" id="0311b02"></a><br>　資業已廣大，　　倍生於信心。<a 
name="0311b03" id="0311b03"></a><br>　大德為何故，　　而乃遮止我？」</span></p><a 
name="0311b04" id="0311b04"></a><p style="text-indent: 0em; margin-left: 0em"><span class="linehead"></span>爾時帝釋，重說偈言：</p><a 
name="0311b05" id="0311b05"></a><p><span class="lg">「人聞說施者，　　猶尚能布施，<a 
name="0311b06" id="0311b06"></a><br>　況我見施報，　　明了自證知？<a 
name="0311b07" id="0311b07"></a><br>　父母及親友，　　拔濟欲利益，<a 
name="0311b08" id="0311b08"></a><br>　無能及布施，　　離於生死苦。<a 
name="0311b09" id="0311b09"></a><br>　施報如形影，　　處處與安樂，<a 
name="0311b10" id="0311b10"></a><br>　生死嶮難中，　　唯施相隨逐。<a 
name="0311b11" id="0311b11"></a><br>　於雨風寒雪，　　唯施能安樂，<a 
name="0311b12" id="0311b12"></a><br>　如行嶮惡路，　　資嚴悉具足。<a 
name="0311b13" id="0311b13"></a><br>　施能為疲乏，　　安隱之善乘，<a 
name="0311b14" id="0311b14"></a><br>　嶮惡賊難處，　　施即是善伴。<a 
name="0311b15" id="0311b15"></a><br>　施除諸畏恐，　　眾救中最厚，<a 
name="0311b16" id="0311b16"></a><br>　處於怨賊中，　　施即是利劍。<a 
name="0311b17" id="0311b17"></a><br>　施為最妙藥，　　能除於重病，<a 
name="0311b18" id="0311b18"></a><br>　行於不平處，　　用施以為杖。」</span></p><a 
name="0311b19" id="0311b19"></a><p style="text-indent: 0em; margin-left: 0em"><span class="linehead"></span>爾時帝釋說是偈已，供養尊者還昇天宮。</p><a 
name="0311b20" id="0311b20"></a><p style="text-indent: 0em; margin-left: 0em"><span class="linehead"></span>以何因緣而說是事？智慧之人明順施福，<a 
name="0311b21" id="0311b21"></a>欲使人勤修福業，帝釋勝人猶尚修福，何<a 
name="0311b22" id="0311b22"></a>況世人而不修施？聲聞之人帝釋供養，況復<a 
name="0311b23" id="0311b23"></a>世尊？</p><a 
name="0311b24" id="0311b24"></a><p style="margin-left: 2em"><span class="headname">（五七）</span></p><p style="text-indent: 0em; margin-left: 0em"><span class="linehead"></span>復次，雖少種善必當求佛，少善求佛猶<a 
name="0311b25" id="0311b25"></a>如甘露，是以應當盡心求佛。</p><p style="text-indent: 0em; margin-left: 0em"><span class="linehead"></span>我昔曾聞，有<a 
name="0311b26" id="0311b26"></a>一人因緣力故發心出家，欲求解脫即詣<a 
name="0311b27" id="0311b27"></a>僧坊，值佛教化不在僧坊。彼人念言：「世尊<a 
name="0311b28" id="0311b28"></a>雖無，我當往詣法之大將舍利弗所。」時舍<a 
name="0311b29" id="0311b29"></a>利弗觀彼因緣，過去世時少有厭惡修善<a 
name="0311c01" id="0311c01"></a>根不？既觀察已，乃不見有少許善根，一身<a 
name="0311c02" id="0311c02"></a>既無，乃至百千身中都無善根。復觀一劫<a 
name="0311c03" id="0311c03"></a>又無善根，乃至百千劫亦無善根。尊者舍利<a 
name="0311c04" id="0311c04"></a>弗語彼人言：「我不度汝。」彼人復至餘比丘<a 
name="0311c05" id="0311c05"></a>所，比丘問言：「汝為向誰求索出家？」彼人答<a 
name="0311c06" id="0311c06"></a>言：「我詣尊者舍利弗所，不肯度我。」諸比丘<a 
name="0311c07" id="0311c07"></a>言：「舍利弗不肯度汝，必有過患，我等云何<a 
name="0311c08" id="0311c08"></a>而當度汝？」如是展轉詣諸比丘都不肯度，<a 
name="0311c09" id="0311c09"></a>猶如病者大醫不治，其餘小醫無能治者。<a 
name="0311c10" id="0311c10"></a>既不稱願，於坊門前泣淚而言：「我何薄<a 
name="0311c11" id="0311c11"></a>福無度我者，四種姓中皆得出家，我造何<a 
name="0311c12" id="0311c12"></a>惡獨不見度？若不見度我必當死。」即說<a 
name="0311c13" id="0311c13"></a>偈言：</p><a 
name="0311c14" id="0311c14"></a><p><span class="lg">「猶如清淨水，　　一切悉得飲，<a 
name="0311c15" id="0311c15"></a><br>　乃至旃陀羅，　　各皆得出家。<a 
name="0311c16" id="0311c16"></a><br>　如此佛法中，　　而不容受我，<a 
name="0311c17" id="0311c17"></a><br>　我是不調順，　　當用是活為？」</span></p><a 
name="0311c18" id="0311c18"></a><p style="text-indent: 0em; margin-left: 0em"><span class="linehead"></span>作是偈已，爾時世尊以慈悲心欲教化之，<a 
name="0311c19" id="0311c19"></a>如母愛子，如行金山光映蔽日，到僧坊門，<a 
name="0311c20" id="0311c20"></a>即說偈言：</p><a 
name="0311c21" id="0311c21"></a><p><span class="lg">「一切種智身，　　大悲以為體，<a 
name="0311c22" id="0311c22"></a><br>　佛於三界中，　　覓諸受化子，<a 
name="0311c23" id="0311c23"></a><br>　猶如牛求犢，　　愛念無休息。」</span></p><a 
name="0311c24" id="0311c24"></a><p style="text-indent: 0em; margin-left: 0em"><span class="linehead"></span>爾時世尊清淨無垢，如花開敷，手光熾盛，掌<a 
name="0311c25" id="0311c25"></a>有相輪網縵覆指，以是妙手摩彼人頭，而<a 
name="0311c26" id="0311c26"></a>告之言：「汝何故哭？」彼人悲哀白世尊言：<a 
name="0311c27" id="0311c27"></a>「我求出家，諸比丘等盡皆不聽，由是涕泣。」<a 
name="0311c28" id="0311c28"></a>世尊問言：「諸比丘不聽？誰遮於汝不聽出<a 
name="0311c29" id="0311c29"></a>家？」即說偈言：</p><a 
name="0312a01" id="0312a01"></a><p><span class="lg">「誰有一切智，　　而欲測豫者？<a 
name="0312a02" id="0312a02"></a><br>　業力極微細，　　誰能知深淺？」</span></p><a 
name="0312a03" id="0312a03"></a><p style="text-indent: 0em; margin-left: 0em"><span class="linehead"></span>時彼人者聞斯偈已，白世尊言：「佛法大將<a 
name="0312a04" id="0312a04"></a>舍利弗比丘智慧第一者，不聽我出家。」爾時<a 
name="0312a05" id="0312a05"></a>世尊以深遠雷音慰彼人言：「非舍利弗智<a 
name="0312a06" id="0312a06"></a>力所及。我於無量劫作難行苦行修習智<a 
name="0312a07" id="0312a07"></a>慧，我今為汝。」即說偈言：</p><a 
name="0312a08" id="0312a08"></a><p><span class="lg">「子舍利弗者，　　彼非一切智，<a 
name="0312a09" id="0312a09"></a><br>　亦非解體性，　　不盡知中下。<a 
name="0312a10" id="0312a10"></a><br>　彼識有限齊，　　不能深解了，<a 
name="0312a11" id="0312a11"></a><br>　無有智能知，　　微細之業報。」</span></p><a 
name="0312a12" id="0312a12"></a><p style="text-indent: 0em; margin-left: 0em"><span class="linehead"></span>爾時世尊告彼人言：「我今聽汝，於佛法中<a 
name="0312a13" id="0312a13"></a>使汝出家。我於法肆上求買如汝信樂<a 
name="0312a14" id="0312a14"></a>之人，如法化度不令失時。」佛以柔軟妙相<a 
name="0312a15" id="0312a15"></a>輪手，牽彼人臂入僧坊中，佛於僧前告舍<a 
name="0312a16" id="0312a16"></a>利弗：「以何緣故不聽此子令出家耶？」舍<a 
name="0312a17" id="0312a17"></a>利弗白佛言：「世尊！我不見彼有微善根。」佛<a 
name="0312a18" id="0312a18"></a>即告舍利弗：「勿作是語。」說是偈言：</p><a 
name="0312a19" id="0312a19"></a><p><span class="lg">「我觀此善根，　　極為甚微細，<a 
name="0312a20" id="0312a20"></a><br>　猶如山石沙，　　融消則出金。<a 
name="0312a21" id="0312a21"></a><br>　禪定與智慧，　　猶如雙&#x97B4;囊，<a 
name="0312a22" id="0312a22"></a><br>　我以功力吹，　　必出真妙金。<a 
name="0312a23" id="0312a23"></a><br>　此人亦復爾，　　微善如彼金。」</span></p><a 
name="0312a24" id="0312a24"></a><p style="text-indent: 0em; margin-left: 0em"><span class="linehead"></span>爾時尊者舍利弗，整&#x6B1D;多羅僧，偏袒右肩，<a 
name="0312a25" id="0312a25"></a><span class="gaiji">[跍*月]<!--gaiji,,1[跍*月],2&#x4812;,3--></span>跪叉手，向佛世尊，而說偈言：</p><a 
name="0312a26" id="0312a26"></a><p><span class="lg">「諸論中最勝，　　唯願為我說，<a 
name="0312a27" id="0312a27"></a><br>　智慧之大明，　　除滅諸黑闇。<a 
name="0312a28" id="0312a28"></a><br>　彼人於久近，　　而種此善根？<a 
name="0312a29" id="0312a29"></a><br>　為得何福田，　　種子極速疾？」</span></p><a 
name="0312b01" id="0312b01"></a><p style="text-indent: 0em; margin-left: 0em"><span class="linehead"></span>佛告舍利弗：「汝今諦聽！當為汝說。彼因極<a 
name="0312b02" id="0312b02"></a>微，非辟支佛所見境界。乃往過去有一貧<a 
name="0312b03" id="0312b03"></a>人，入阿練若山採取薪柴，為虎所逼，以<a 
name="0312b04" id="0312b04"></a>怖畏故稱南無佛，以是種子得解脫因。」即<a 
name="0312b05" id="0312b05"></a>說偈言：</p><a 
name="0312b06" id="0312b06"></a><p><span class="lg">「唯見此稱佛，　　以是為微細，<a 
name="0312b07" id="0312b07"></a><br>　因是盡苦際，　　如是為善哉。<a 
name="0312b08" id="0312b08"></a><br>　至心歸命佛，　　必得至解脫，<a 
name="0312b09" id="0312b09"></a><br>　得是相似果，　　更無有及者。」</span></p><a 
name="0312b10" id="0312b10"></a><p style="text-indent: 0em; margin-left: 0em"><span class="linehead"></span>爾時婆伽婆即度彼人令得出家，佛自教<a 
name="0312b11" id="0312b11"></a>化，比丘心悟得羅漢果。以是因緣故，於世<a 
name="0312b12" id="0312b12"></a>尊所種少善根獲報無量，況復造立形像<a 
name="0312b13" id="0312b13"></a>塔廟？</p><a 
name="0312b14" id="0312b14"></a><p style="margin-left: 2em"><span class="headname">（五八）</span></p><p style="text-indent: 0em; margin-left: 0em"><span class="linehead"></span>復次，善根既熟得解脫果，由是之故宜<a 
name="0312b15" id="0312b15"></a>應修善。</p><p style="text-indent: 0em; margin-left: 0em"><span class="linehead"></span>我昔曾聞，世尊學道為菩薩時苦<a 
name="0312b16" id="0312b16"></a>行六年，日食一麻一米，無所成辦又無利<a 
name="0312b17" id="0312b17"></a>益。時彼菩薩以無所得，便食百味乳糜。時<a 
name="0312b18" id="0312b18"></a>五人等問菩薩言：「先修苦行尚無所得，況<a 
name="0312b19" id="0312b19"></a>食乳糜而得道耶？」作是語已即便捨去向<a 
name="0312b20" id="0312b20"></a>波羅捺。爾時世尊既成佛已，作是思惟：「何等<a 
name="0312b21" id="0312b21"></a>眾生應先得度？」復作是念：「唯彼五人有得<a 
name="0312b22" id="0312b22"></a>道緣，於我有恩。」作是念已詣波羅捺至<a 
name="0312b23" id="0312b23"></a>五人所，即說偈言：</p><a 
name="0312b24" id="0312b24"></a><p><span class="lg">「妙好之威光，　　舉體具莊嚴，<a 
name="0312b25" id="0312b25"></a><br>　獨行眾好備，　　&#x80F7;廣相炳然，<a 
name="0312b26" id="0312b26"></a><br>　晃曜威德滿。　　目勝牛王眼，<a 
name="0312b27" id="0312b27"></a><br>　容儀極端整，　　行如大象王，<a 
name="0312b28" id="0312b28"></a><br>　趍詳獨一步。　　所作已成辦，<a 
name="0312b29" id="0312b29"></a><br>　智行已滿足，　　深智為天冠，<a 
name="0312c01" id="0312c01"></a><br>　解脫帛繫首。　　二足人中尊，<a 
name="0312c02" id="0312c02"></a><br>　法輪王最上，　　諸天作伎樂，<a 
name="0312c03" id="0312c03"></a><br>　前後而導從。　　雖復諸勝王，<a 
name="0312c04" id="0312c04"></a><br>　四兵以圍遶，　　嚴駕不如佛，<a 
name="0312c05" id="0312c05"></a><br>　獨遊於世界。　　譬如轉輪王，<a 
name="0312c06" id="0312c06"></a><br>　象馬車兵眾，　　天冠極微妙，<a 
name="0312c07" id="0312c07"></a><br>　帛蓋覆其上。　　如大轉輪王，<a 
name="0312c08" id="0312c08"></a><br>　福利眾悉備，　　未若佛莊嚴，<a 
name="0312c09" id="0312c09"></a><br>　殊勝過於彼。　　第一無等相，<a 
name="0312c10" id="0312c10"></a><br>　威德踰眾聖，　　眾生&#x89A9;容儀，<a 
name="0312c11" id="0312c11"></a><br>　超絕過日光，　　人獸諸飛鳥，<a 
name="0312c12" id="0312c12"></a><br>　瞻仰佛身相，　　行走皆止住。」</span></p><a 
name="0312c13" id="0312c13"></a><p style="text-indent: 0em; margin-left: 0em"><span class="linehead"></span>時彼五人見佛光相威德具足，智德成辦不<a 
name="0312c14" id="0312c14"></a>同於先，五人不識。時彼一人即向四人，而<a 
name="0312c15" id="0312c15"></a>說偈言：</p><a 
name="0312c16" id="0312c16"></a><p><span class="lg">「誰出妙光明，　　照曜林山谷？<a 
name="0312c17" id="0312c17"></a><br>　猶如眾多日，　　從地而踊出。<a 
name="0312c18" id="0312c18"></a><br>　光網明普滿，　　照徹靡不周，<a 
name="0312c19" id="0312c19"></a><br>　猶如真金樓，　　袈裟覆其上，<a 
name="0312c20" id="0312c20"></a><br>　又似融真金，　　流散布於地。<a 
name="0312c21" id="0312c21"></a><br>　陸行諸畜獸，　　及以牛王等，<a 
name="0312c22" id="0312c22"></a><br>　&#x9E9E;鹿及雉兔，　　見佛皆停住，<a 
name="0312c23" id="0312c23"></a><br>　食草者吐出，　　諦視不暫捨，<a 
name="0312c24" id="0312c24"></a><br>　孔雀舒羽翼，　　猶如青蓮鬘，<a 
name="0312c25" id="0312c25"></a><br>　出離放逸時，　　亦皆同喜舞，<a 
name="0312c26" id="0312c26"></a><br>　歡娛出妙音。　　佛遊道路時，<a 
name="0312c27" id="0312c27"></a><br>　所有眾生類，　　心眼樂著觀，<a 
name="0312c28" id="0312c28"></a><br>　即奪其二根，　　不覺自往看。<a 
name="0312c29" id="0312c29"></a><br>　佛行道路時，　　諸觸佛&#x811A;者，<a 
name="0313a01" id="0313a01"></a><br>　七日晝夜樂，　　最勝順道行，<a 
name="0313a02" id="0313a02"></a><br>　湛然不輕躁，　　身體極柔軟，<a 
name="0313a03" id="0313a03"></a><br>　躡空不履地，　　行步無疲惓。」</span></p><a 
name="0313a04" id="0313a04"></a><p style="text-indent: 0em; margin-left: 0em"><span class="linehead"></span>又有一人，復向四人，而說偈言：</p><a 
name="0313a05" id="0313a05"></a><p><span class="lg">「我見彼相貌，　　心亦生疑惑，<a 
name="0313a06" id="0313a06"></a><br>　為是誰威光，　　照曜過於日？<a 
name="0313a07" id="0313a07"></a><br>　以彼光相故，　　林木皆成金。」</span></p><a 
name="0313a08" id="0313a08"></a><p style="text-indent: 0em; margin-left: 0em"><span class="linehead"></span>時諸人等見佛來近乃相謂曰：「此人乃是釋<a 
name="0313a09" id="0313a09"></a>種童子，毀敗苦行還以欲樂恣養其身，既<a 
name="0313a10" id="0313a10"></a>捨苦行向我等邊。」即說偈言：</p><a 
name="0313a11" id="0313a11"></a><p><span class="lg">「我等皆莫起，　　慎莫為敬禮，<a 
name="0313a12" id="0313a12"></a><br>　但當遙指授，　　語令彼處坐。」</span></p><a 
name="0313a13" id="0313a13"></a><p style="text-indent: 0em; margin-left: 0em"><span class="linehead"></span>佛既到已，時諸人等不覺自起，即說偈言：</p><a 
name="0313a14" id="0313a14"></a><p><span class="lg">「面如淨滿月，　　見之不覺起，<a 
name="0313a15" id="0313a15"></a><br>　譬如似大海，　　月滿則潮宗。<a 
name="0313a16" id="0313a16"></a><br>　我等自然起，　　猶如人扶挽，<a 
name="0313a17" id="0313a17"></a><br>　此皆佛威德，　　自然使之爾。<a 
name="0313a18" id="0313a18"></a><br>　亦如帝釋幢，　　餘天不能動，<a 
name="0313a19" id="0313a19"></a><br>　帝釋自到時，　　自然而獨立，<a 
name="0313a20" id="0313a20"></a><br>　我等亦如是，　　佛至自然起。<a 
name="0313a21" id="0313a21"></a><br>　又如酥注火，　　火則速熾盛，<a 
name="0313a22" id="0313a22"></a><br>　我等見佛德，　　速起疾彼火。<a 
name="0313a23" id="0313a23"></a><br>　無數劫以來，　　摧伏於憍慢，<a 
name="0313a24" id="0313a24"></a><br>　舉體尊所重，　　師長及父母。<a 
name="0313a25" id="0313a25"></a><br>　諸天及世人，　　鬼龍夜叉等，<a 
name="0313a26" id="0313a26"></a><br>　諸有見佛者，　　無敢不敬禮，<a 
name="0313a27" id="0313a27"></a><br>　智者何足疑，　　應當善分別。<a 
name="0313a28" id="0313a28"></a><br>　佛若舉下足，　　地亦從上下，<a 
name="0313a29" id="0313a29"></a><br>　諸山如輕草，　　見佛皆傾動。」</span></p><a 
name="0313b01" id="0313b01"></a><p style="text-indent: 0em; margin-left: 0em"><span class="linehead"></span>時彼五人見佛即起，皆共往迎。有為佛捉<a 
name="0313b02" id="0313b02"></a>&#x9262;敷坐取水之者，又為佛洗足者，即說偈<a 
name="0313b03" id="0313b03"></a>言：</p><a 
name="0313b04" id="0313b04"></a><p><span class="lg">「五人見善逝，　　&#x89A9;佛威德盛，<a 
name="0313b05" id="0313b05"></a><br>　其心皆歡喜，　　破壞本言要。<a 
name="0313b06" id="0313b06"></a><br>　三&#x811A;支澡罐，　　諦視恐崩壞，<a 
name="0313b07" id="0313b07"></a><br>　皆受不語法，　　於十中亦半。」</span></p><a 
name="0313b08" id="0313b08"></a><p style="text-indent: 0em; margin-left: 0em"><span class="linehead"></span>爾時世尊聞是偈已，尋即微笑，而告之言：<a 
name="0313b09" id="0313b09"></a>「汝等癡人！云何即便破汝言要。」佛就坐已恭<a 
name="0313b10" id="0313b10"></a>敬立侍，而作是言：「慧命瞿曇！」佛無憎愛意，<a 
name="0313b11" id="0313b11"></a>慈心而說偈言：</p><a 
name="0313b12" id="0313b12"></a><p><span class="lg">「我今既得道，　　遠離諸塵垢，<a 
name="0313b13" id="0313b13"></a><br>　汝等莫如常，　　應當起恭敬。<a 
name="0313b14" id="0313b14"></a><br>　譬如以泥木，　　而為作佛像，<a 
name="0313b15" id="0313b15"></a><br>　未得成就時，　　&#x811A;蹋而<span class="gaiji">斲<!--gaiji,斲,1[登*斤],2&#x230C6;,3--></span>削，<a 
name="0313b16" id="0313b16"></a><br>　既得成就已，　　香花而敬禮。<a 
name="0313b17" id="0313b17"></a><br>　汝等亦應當，　　除捨親友意，<a 
name="0313b18" id="0313b18"></a><br>　而當恭敬我，　　不應生輕慢。<a 
name="0313b19" id="0313b19"></a><br>　讚歎不生喜，　　毀罵亦不瞋，<a 
name="0313b20" id="0313b20"></a><br>　我今憐愍汝，　　欲使得解脫，<a 
name="0313b21" id="0313b21"></a><br>　令得寂靜樂，　　獲諸利益事。<a 
name="0313b22" id="0313b22"></a><br>　癡愛瞋恚等，　　各自有相貌，<a 
name="0313b23" id="0313b23"></a><br>　譏刺出惡言，　　如以灰坌瘡。<a 
name="0313b24" id="0313b24"></a><br>　我今住菩提，　　稱我為瞿曇，<a 
name="0313b25" id="0313b25"></a><br>　我雖無愛憎，　　應生恭敬相，<a 
name="0313b26" id="0313b26"></a><br>　勿復出此言，　　謗毀語他人。」</span></p><a 
name="0313b27" id="0313b27"></a><p style="text-indent: 0em; margin-left: 0em"><span class="linehead"></span>時彼五人雖聞此語，猶以世尊未得菩提，<a 
name="0313b28" id="0313b28"></a>即說偈言：</p><a 
name="0313b29" id="0313b29"></a><p><span class="lg">「汝先修苦行，　　猶不證菩提，<a 
name="0313c01" id="0313c01"></a><br>　汝沒溺淤泥，　　云何得悟道？<a 
name="0313c02" id="0313c02"></a><br>　譬如棄大船，　　而負於山石，<a 
name="0313c03" id="0313c03"></a><br>　欲度河難者，　　云何而可得？」</span></p><a 
name="0313c04" id="0313c04"></a><p style="text-indent: 0em; margin-left: 0em"><span class="linehead"></span>爾時世尊知彼五人心著苦行以為正道，<a 
name="0313c05" id="0313c05"></a>佛便為說離五欲故即為正道，以離行<a 
name="0313c06" id="0313c06"></a>苦行亦為正道，除於二邊為說中道。佛以<a 
name="0313c07" id="0313c07"></a>慈為首，說偈告言：</p><a 
name="0313c08" id="0313c08"></a><p><span class="lg">「唯智能除去，　　無智愚癡障，<a 
name="0313c09" id="0313c09"></a><br>　是故須智慧，　　以護於身命。<a 
name="0313c10" id="0313c10"></a><br>　有命得智慧，　　床褥衣服等，<a 
name="0313c11" id="0313c11"></a><br>　飲食及湯藥，　　以此存身命。<a 
name="0313c12" id="0313c12"></a><br>　若無如上事，　　此則身命壞，<a 
name="0313c13" id="0313c13"></a><br>　以此護身命，　　堅持於禁戒。<a 
name="0313c14" id="0313c14"></a><br>　持戒得定慧，　　不修苦行得，<a 
name="0313c15" id="0313c15"></a><br>　自餓斷食法，　　不必獲於道。<a 
name="0313c16" id="0313c16"></a><br>　身壞<span class="corr" title='[即&gt;則] cf.【麗】'>則</span>命敗，　　命壞亦無身，<a 
name="0313c17" id="0313c17"></a><br>　毀戒無禪定，　　無禪亦無智。<a 
name="0313c18" id="0313c18"></a><br>　是故應護命，　　亦持於禁戒，<a 
name="0313c19" id="0313c19"></a><br>　由持禁戒故，　　則獲禪智慧。<a 
name="0313c20" id="0313c20"></a><br>　是故應遠離，　　苦惱壞法身，<a 
name="0313c21" id="0313c21"></a><br>　亦離諸五欲，　　不應深樂著。<a 
name="0313c22" id="0313c22"></a><br>　若樂著貪欲，　　則為毀禁戒，<a 
name="0313c23" id="0313c23"></a><br>　復長於欲愛。　　愚癡著苦行，<a 
name="0313c24" id="0313c24"></a><br>　自樂斷食法，　　或食於草葉，<a 
name="0313c25" id="0313c25"></a><br>　臥灰棘刺上，　　如是損身命，<a 
name="0313c26" id="0313c26"></a><br>　不能得定慧。　　是故處中道，<a 
name="0313c27" id="0313c27"></a><br>　依止如是法，　　莫沒欲淤泥，<a 
name="0313c28" id="0313c28"></a><br>　亦莫苦惱身。　　有智應善別，<a 
name="0313c29" id="0313c29"></a><br>　如此二過患，　　如月眾所愛，<a 
name="0314a01" id="0314a01"></a><br>　處中亦如是。　　嗜欲深污泥，<a 
name="0314a02" id="0314a02"></a><br>　人皆多沈沒，　　苦行燋身心，<a 
name="0314a03" id="0314a03"></a><br>　亦不免此患；　　捨離是二邊，<a 
name="0314a04" id="0314a04"></a><br>　中道到涅槃。」</span></p><a 
name="0314a05" id="0314a05"></a><p style="text-indent: 0em; margin-left: 0em"><span class="linehead"></span>爾時慧命憍陳如等，解悟佛語欲斷結使，<a 
name="0314a06" id="0314a06"></a>讚佛所說正直善法，即說偈言：</p><a 
name="0314a07" id="0314a07"></a><p><span class="lg">「若以用智慧，　　癡縛自然解，<a 
name="0314a08" id="0314a08"></a><br>　以此諸義等，　　苦身則無益。<a 
name="0314a09" id="0314a09"></a><br>　若以戒定慧，　　可獲於道&#x8FF9;，<a 
name="0314a10" id="0314a10"></a><br>　譬如持身者，　　欲滅諸過惡，<a 
name="0314a11" id="0314a11"></a><br>　應持如是心。　　以是之義故，<a 
name="0314a12" id="0314a12"></a><br>　不應捨衣服，　　飲食及臥具；<a 
name="0314a13" id="0314a13"></a><br>　亦莫於此物，　　而生樂著心。<a 
name="0314a14" id="0314a14"></a><br>　火<span class="gaiji">[卄/積]<!--gaiji,,1[卄/積],2&#x27090;,3--></span>及雪聚，　　汝應悉捨離。<a 
name="0314a15" id="0314a15"></a><br>　在於火聚所，　　及安住雪邊，<a 
name="0314a16" id="0314a16"></a><br>　二俱應將息，　　不宜更遠去。」</span></p><a 
name="0314a17" id="0314a17"></a><p style="text-indent: 0em; margin-left: 0em"><span class="linehead"></span>時憍陳如順解此事，佛觀察已讚言：「善哉！」即<a 
name="0314a18" id="0314a18"></a>說偈言：</p><a 
name="0314a19" id="0314a19"></a><p><span class="lg">「飲食及醫藥，　　房舍臥具等，<a 
name="0314a20" id="0314a20"></a><br>　欲愛身命者，　　節量得時宜，<a 
name="0314a21" id="0314a21"></a><br>　於此眾美饌，　　不應生染著，<a 
name="0314a22" id="0314a22"></a><br>　亦不全捨離。　　譬如大火聚，<a 
name="0314a23" id="0314a23"></a><br>　體性是燒然，　　智者隨時用，<a 
name="0314a24" id="0314a24"></a><br>　種種生利益，　　然不為所燒。」</span></p><a 
name="0314a25" id="0314a25"></a><p style="text-indent: 0em; margin-left: 0em"><span class="linehead"></span>時尊者憍陳如得聞慧已，欲入思慧，久思<a 
name="0314a26" id="0314a26"></a>惟已，即白佛言：「世尊！捨於飲食及眾樂具，<a 
name="0314a27" id="0314a27"></a>乃更非是修道法耶？」爾時世尊，即說偈言：</p><a 
name="0314a28" id="0314a28"></a><p><span class="lg">「佛告憍陳如，　　汝應體信我，<a 
name="0314a29" id="0314a29"></a><br>　若有所疑者，　　隨事宜可問，<a 
name="0314b01" id="0314b01"></a><br>　汝止疑網林，　　我以智火焚。」</span></p><a 
name="0314b02" id="0314b02"></a><p style="text-indent: 0em; margin-left: 0em"><span class="linehead"></span>時憍陳如聞說是已，極為歡喜，顏色怡悅，<a 
name="0314b03" id="0314b03"></a>即白佛言：「世尊！唯願聽我說所疑事。」即說<a 
name="0314b04" id="0314b04"></a>偈言：</p><a 
name="0314b05" id="0314b05"></a><p><span class="lg">「厭惡發足處，　　甚為難苦行，<a 
name="0314b06" id="0314b06"></a><br>　捨是難苦行，　　而著於五欲，<a 
name="0314b07" id="0314b07"></a><br>　比丘為云何，　　而得離於欲？」</span></p><a 
name="0314b08" id="0314b08"></a><p style="text-indent: 0em; margin-left: 0em"><span class="linehead"></span>爾時世尊告憍陳如言：「觀苦聖諦得背生<a 
name="0314b09" id="0314b09"></a>死。」時憍陳如即從坐起，合掌向佛而白佛<a 
name="0314b10" id="0314b10"></a>言：「世尊！我猶未解，願佛為我方便解說。云<a 
name="0314b11" id="0314b11"></a>何欲解脫而觀苦聖諦？」佛觀憍陳如已得<a 
name="0314b12" id="0314b12"></a>聞思慧，今當稱時節為說修慧法。佛即為<a 
name="0314b13" id="0314b13"></a>說轉法輪修多羅，告比丘：「此苦聖諦昔所<a 
name="0314b14" id="0314b14"></a>未曾聞，我得正觀眼智明覺，廣說如《轉法<a 
name="0314b15" id="0314b15"></a>輪經》中所說。」問曰：「為憍陳如說法，何故自<a 
name="0314b16" id="0314b16"></a>說佛所得法？」答曰：「為顯無師獨悟法故。」問<a 
name="0314b17" id="0314b17"></a>曰：「何以復言先所未曾聞法耶？」答曰：「為<a 
name="0314b18" id="0314b18"></a>斷彼疑阿蘭迦蘭、鬱頭藍弗等邊聞法得解，<a 
name="0314b19" id="0314b19"></a>為斷如是疑故，是故說言我先未曾聞。<a 
name="0314b20" id="0314b20"></a>如今顯示，現為己力中道說故。若有人能<a 
name="0314b21" id="0314b21"></a>修中道者，不從他聞而能得解真諦之<a 
name="0314b22" id="0314b22"></a>義。」佛為現四諦，阿若憍陳如如應見諦，順<a 
name="0314b23" id="0314b23"></a>於中道見四真諦，即得道果已，歡喜涕淚，<a 
name="0314b24" id="0314b24"></a>從坐而起，頂禮佛足，即說偈言：</p><a 
name="0314b25" id="0314b25"></a><p><span class="lg">「如狗患頭瘡，　　蛆虫所唼食，<a 
name="0314b26" id="0314b26"></a><br>　良醫用油治，　　既不識他恩，<a 
name="0314b27" id="0314b27"></a><br>　反更向醫吠。　　佛以禪定油，<a 
name="0314b28" id="0314b28"></a><br>　熱以智威德，　　除我結使虫，<a 
name="0314b29" id="0314b29"></a><br>　我為無明盲，　　不知為益己，<a 
name="0314c01" id="0314c01"></a><br>　大悲故自來，　　反更生觸惱。<a 
name="0314c02" id="0314c02"></a><br>　一切諸天等，　　尚應生供養，<a 
name="0314c03" id="0314c03"></a><br>　於法自在者，　　今聽我懺悔。<a 
name="0314c04" id="0314c04"></a><br>　我先謂苦行，　　獲一切種智，<a 
name="0314c05" id="0314c05"></a><br>　愚癡盲瞑故，　　翳障生是心。<a 
name="0314c06" id="0314c06"></a><br>　我今聞所說，　　發除無智膜，<a 
name="0314c07" id="0314c07"></a><br>　今始真實知，　　自餓非真法。<a 
name="0314c08" id="0314c08"></a><br>　世尊示世間，　　趣向解脫道；<a 
name="0314c09" id="0314c09"></a><br>　外道論少義，　　莊嚴諸言辭，<a 
name="0314c10" id="0314c10"></a><br>　所說辭美妙，　　多姦而諂偽，<a 
name="0314c11" id="0314c11"></a><br>　欺誑於世間，　　愚癡自纏縛。<a 
name="0314c12" id="0314c12"></a><br>　善逝言辭廣，　　照了無不解。」</span></p><a 
name="0314c13" id="0314c13"></a><p style="text-indent: 0em; margin-left: 0em"><span class="linehead"></span>何故說是事？為五比丘故，除去於二邊修<a 
name="0314c14" id="0314c14"></a>行於中道，見諦成道果。</p><a 
name="0314c15" id="0314c15"></a><p style="margin-left: 2em"><span class="headname">（五九）</span></p><p style="text-indent: 0em; margin-left: 0em"><span class="linehead"></span>復次，眾生造業各受其報。</p><p style="text-indent: 0em; margin-left: 0em"><span class="linehead"></span>我昔曾聞，有<a 
name="0314c16" id="0314c16"></a>一貧人作是思惟：「當詣天祠求於現世<a 
name="0314c17" id="0314c17"></a>饒益財寶。」作是念已語其弟言：「汝可勤作<a 
name="0314c18" id="0314c18"></a>田作好為生計，勿令家中有所乏短。」便<a 
name="0314c19" id="0314c19"></a>將其弟往至田中，此處可種胡麻，此處可<a 
name="0314c20" id="0314c20"></a>種大小麥，此處可種禾并種大小豆。示<a 
name="0314c21" id="0314c21"></a>種處已向天祠中，為天祀弟子作大齋<a 
name="0314c22" id="0314c22"></a>會，香華供養，香泥塗地，晝夜禮拜求恩請<a 
name="0314c23" id="0314c23"></a>福，悕望現世增益財產。爾時天神作是思<a 
name="0314c24" id="0314c24"></a>惟：「觀彼貧人於先世中頗有布施功德因<a 
name="0314c25" id="0314c25"></a>緣不？若少有緣，當設方便使有饒益。」觀<a 
name="0314c26" id="0314c26"></a>彼人已了無布施少許因緣，復作是念：「彼<a 
name="0314c27" id="0314c27"></a>人既無因緣，而今精勤求請於我，徒作勤<a 
name="0314c28" id="0314c28"></a>苦，將無有益，復當怨我。」便化為弟來向<a 
name="0314c29" id="0314c29"></a>祠中，時兄語言：「汝何所種？來復何為？」化弟白<a 
name="0315a01" id="0315a01"></a>言：「我亦欲來求請天神，使神歡喜求索衣<a 
name="0315a02" id="0315a02"></a>食。我雖不種，以天神力，田中穀麥自然足<a 
name="0315a03" id="0315a03"></a>得。」兄責弟言：「何有田中不下種子望有<a 
name="0315a04" id="0315a04"></a>收獲？無有是事。」即說偈言：</p><a 
name="0315a05" id="0315a05"></a><p><span class="lg">「四海大地內，　　及以一切處，<a 
name="0315a06" id="0315a06"></a><br>　何有不下種，　　而獲果實者？」</span></p><a 
name="0315a07" id="0315a07"></a><p style="text-indent: 0em; margin-left: 0em"><span class="linehead"></span>爾時化弟質其兄言：「世間乃有不下種子<a 
name="0315a08" id="0315a08"></a>不得果耶？」兄答弟言：「實爾，不種無果。」時<a 
name="0315a09" id="0315a09"></a>彼天神還復本形，即說偈言：</p><a 
name="0315a10" id="0315a10"></a><p><span class="lg">「汝今自說言，　　不種無果實，<a 
name="0315a11" id="0315a11"></a><br>　先身無施因，　　云何今獲果？<a 
name="0315a12" id="0315a12"></a><br>　汝今雖辛苦，　　斷食供養我，<a 
name="0315a13" id="0315a13"></a><br>　徒自作勤苦，　　又復擾惱我。<a 
name="0315a14" id="0315a14"></a><br>　何由能使汝，　　現有饒益事？<a 
name="0315a15" id="0315a15"></a><br>　若欲得財寶，　　妻子及眷屬，<a 
name="0315a16" id="0315a16"></a><br>　應當淨身口，　　而作布施業。<a 
name="0315a17" id="0315a17"></a><br>　不種獲福利，　　日月及星宿，<a 
name="0315a18" id="0315a18"></a><br>　不應照世界；　　以照世間故，<a 
name="0315a19" id="0315a19"></a><br>　當知由業緣。　　天上諸天中，<a 
name="0315a20" id="0315a20"></a><br>　亦各有差別，　　福多威德盛，<a 
name="0315a21" id="0315a21"></a><br>　福少&#x5C20;威德；　　是故知世間，<a 
name="0315a22" id="0315a22"></a><br>　一切皆由業，　　布施得財富，<a 
name="0315a23" id="0315a23"></a><br>　持戒生天上，　　若無布施緣，<a 
name="0315a24" id="0315a24"></a><br>　威德都損減，　　定慧得解脫，<a 
name="0315a25" id="0315a25"></a><br>　此三所獲報，　　十力之所說。<a 
name="0315a26" id="0315a26"></a><br>　此種皆是因，　　不應擾亂我，<a 
name="0315a27" id="0315a27"></a><br>　是故應修業，　　以求諸吉果。」</span></p><a 
name="0315a28" id="0315a28"></a><p style="margin-left: 2em"><span class="headname">（六&#x3007;）</span></p><p style="text-indent: 0em; margin-left: 0em"><span class="linehead"></span>復次，種子得果非是吉力，是故不應疑<a 
name="0315a29" id="0315a29"></a>著吉相。</p><p style="text-indent: 0em; margin-left: 0em"><span class="linehead"></span>我昔曾聞，有一比丘詣檀越家，時<a 
name="0315b01" id="0315b01"></a>彼檀越既嚼楊枝以用漱口，又取牛黃用<a 
name="0315b02" id="0315b02"></a>塗其額，捉所吹貝戴於頂上，捉毘勒果以<a 
name="0315b03" id="0315b03"></a>手擎舉，以著額上用為恭敬。比丘見已而<a 
name="0315b04" id="0315b04"></a>問之言：「汝以何故作如是事？」檀越答言：「我<a 
name="0315b05" id="0315b05"></a>作吉相。」比丘問言：「汝作吉相有何福利？」檀<a 
name="0315b06" id="0315b06"></a>越答言：「是大功德汝今試看，所云吉相能<a 
name="0315b07" id="0315b07"></a>使應死者不死，應鞭繫者皆得解脫。」比丘<a 
name="0315b08" id="0315b08"></a>微笑而作是言：「吉相若爾，極為善哉！如是<a 
name="0315b09" id="0315b09"></a>吉相為何從來為出何處？」檀越答言：「此牛<a 
name="0315b10" id="0315b10"></a>黃者乃出於牛心肺之間。」比丘問言：「若牛黃<a 
name="0315b11" id="0315b11"></a>者能為吉事，云何彼牛而為人等繩拘穿鼻<a 
name="0315b12" id="0315b12"></a>耕駕乘騎，鞭撻錐刺種種撾打，飢渴疲乏<a 
name="0315b13" id="0315b13"></a>耕駕不息？」檀越答言：「實有是事。」比丘問<a 
name="0315b14" id="0315b14"></a>言：「彼牛有黃尚不自救，受苦如是，云何乃<a 
name="0315b15" id="0315b15"></a>能令汝吉耶？」即說偈言：</p><a 
name="0315b16" id="0315b16"></a><p><span class="lg">「牛黃全在心，　　不能自救護，<a 
name="0315b17" id="0315b17"></a><br>　況汝磨少許，　　以塗額皮上，<a 
name="0315b18" id="0315b18"></a><br>　云何能擁護？　　汝宜善觀察。」</span></p><a 
name="0315b19" id="0315b19"></a><p style="text-indent: 0em; margin-left: 0em"><span class="linehead"></span>時彼檀越思惟良久默不能答。比丘又問：「此<a 
name="0315b20" id="0315b20"></a>名何物？白如雪團，為從何出？以水浸漬吹<a 
name="0315b21" id="0315b21"></a>乃出聲。」檀越答言：「名為貝，因海而生。」比丘<a 
name="0315b22" id="0315b22"></a>問言：「汝言貝者，從海中出置捨陸地，日暴<a 
name="0315b23" id="0315b23"></a>苦惱經久乃死。」檀越答言：「實爾。」比丘語言：「此<a 
name="0315b24" id="0315b24"></a>不為吉。」即說偈言：</p><a 
name="0315b25" id="0315b25"></a><p><span class="lg">「彼蟲貝俱生，　　晝夜在貝中，<a 
name="0315b26" id="0315b26"></a><br>　及其蟲死時，　　貝不能救護，<a 
name="0315b27" id="0315b27"></a><br>　況今汝暫捉，　　而能為吉事？<a 
name="0315b28" id="0315b28"></a><br>　善哉如此事，　　汝今應分別，<a 
name="0315b29" id="0315b29"></a><br>　汝今何故爾，　　行於癡道路？」</span></p><a 
name="0315c01" id="0315c01"></a><p style="text-indent: 0em; margin-left: 0em"><span class="linehead"></span>爾時檀越低頭默然思不能答。比丘念言：「彼<a 
name="0315c02" id="0315c02"></a>檀越者意似欲悟，我今當問。」告檀越言：<a 
name="0315c03" id="0315c03"></a>「世人名為如歡喜丸者，為是何物？」檀越答<a 
name="0315c04" id="0315c04"></a>言：「名毘勒果。」比丘告言：「毘勒果者是樹上<a 
name="0315c05" id="0315c05"></a>果，人採取時以石打之，與枝俱墮，由是<a 
name="0315c06" id="0315c06"></a>果故樹與枝葉，俱共毀落。為爾不耶？」檀越<a 
name="0315c07" id="0315c07"></a>答言：「實爾。」比丘語言：「若其爾者，云何汝捉便<a 
name="0315c08" id="0315c08"></a>望得吉？」即說偈言：</p><a 
name="0315c09" id="0315c09"></a><p><span class="lg">「此果依樹生，　　不能自全護，<a 
name="0315c10" id="0315c10"></a><br>　有人撲取時，　　枝葉隨殞落，<a 
name="0315c11" id="0315c11"></a><br>　又採用作薪，　　乾則用然火。<a 
name="0315c12" id="0315c12"></a><br>　彼不能自救，　　云何能護汝？」</span></p><a 
name="0315c13" id="0315c13"></a><p style="text-indent: 0em; margin-left: 0em"><span class="linehead"></span>爾時檀越具聞所問而不能對，白比丘言：<a 
name="0315c14" id="0315c14"></a>「大德！如上所問實無吉相，我有所疑願為<a 
name="0315c15" id="0315c15"></a>我說。」比丘答言：「隨汝所問我當說之。」時<a 
name="0315c16" id="0315c16"></a>彼檀越，以偈問言：</p><a 
name="0315c17" id="0315c17"></a><p><span class="lg">「往古諸勝人，　　合和說是吉，<a 
name="0315c18" id="0315c18"></a><br>　然實觀察時，　　都無有吉相。<a 
name="0315c19" id="0315c19"></a><br>　云何相傳習，　　橫說有是吉，<a 
name="0315c20" id="0315c20"></a><br>　以何因緣故？　　願為我解說。」</span></p><a 
name="0315c21" id="0315c21"></a><p style="text-indent: 0em; margin-left: 0em"><span class="linehead"></span>爾時比丘答彼人言：「一切諸見於生皆有<a 
name="0315c22" id="0315c22"></a>因緣本末。」即說偈言：</p><a 
name="0315c23" id="0315c23"></a><p><span class="lg">「往昔劫初時，　　一切皆離欲，<a 
name="0315c24" id="0315c24"></a><br>　後來欲事興，　　離欲入深林。<a 
name="0315c25" id="0315c25"></a><br>　處林樂欲者，　　還來即向家，<a 
name="0315c26" id="0315c26"></a><br>　唱作如是言：　　『無欲無妻子，<a 
name="0315c27" id="0315c27"></a><br>　不得生天上。』　　多人說是語，<a 
name="0315c28" id="0315c28"></a><br>　謂此語為實，　　由信是語故，<a 
name="0315c29" id="0315c29"></a><br>　即便求索婦。　　欲事既已廣，<a 
name="0316a01" id="0316a01"></a><br>　迭互自莊嚴，　　更共相誑惑，<a 
name="0316a02" id="0316a02"></a><br>　遂復生憍慢。　　憍慢勇健者，<a 
name="0316a03" id="0316a03"></a><br>　為欲莊嚴故，　　造作此吉書，<a 
name="0316a04" id="0316a04"></a><br>　為人譏呵言：　　『云何似婦女，<a 
name="0316a05" id="0316a05"></a><br>　而作是莊嚴？』　　彼人詐稱說：<a 
name="0316a06" id="0316a06"></a><br>『我乃作吉事，　　非自為莊嚴，<a 
name="0316a07" id="0316a07"></a><br>　牛黃貝果等，　　皆是莊嚴具，<a 
name="0316a08" id="0316a08"></a><br>　由是因緣故，　　吉事轉增廣，<a 
name="0316a09" id="0316a09"></a><br>　一一因緣起，　　皆由婦莊嚴。』<a 
name="0316a10" id="0316a10"></a><br>　愚人心憍慢，　　謂為實是吉。」</span></p><a 
name="0316a11" id="0316a11"></a><p style="text-indent: 0em; margin-left: 0em"><span class="linehead"></span>爾時檀越聞說此偈，衣毛皆&#x7AEA;，即說偈言：</p><a 
name="0316a12" id="0316a12"></a><p><span class="lg">「人當近善友，　　讚歎勝丈夫，<a 
name="0316a13" id="0316a13"></a><br>　由彼勝人故，　　善分別好醜，<a 
name="0316a14" id="0316a14"></a><br>　是故應柔順，　　於諸世界中。<a 
name="0316a15" id="0316a15"></a><br>　佛語皆真實，　　不求於長短，<a 
name="0316a16" id="0316a16"></a><br>　亦不存勝負，　　所說有因緣，<a 
name="0316a17" id="0316a17"></a><br>　事事有原本。　　我今亦解了，<a 
name="0316a18" id="0316a18"></a><br>　福業皆是吉，　　惡業中無吉，<a 
name="0316a19" id="0316a19"></a><br>　吉與不吉等，　　皆從果因緣。」</span></p><a 
name="0316a20" id="0316a20"></a><p style="text-indent: 0em; margin-left: 0em"><span class="linehead"></span>爾時比丘告檀越言：「善哉善哉！汝是善丈<a 
name="0316a21" id="0316a21"></a>夫，汝知正道。」即說偈言：</p><a 
name="0316a22" id="0316a22"></a><p><span class="lg">「一切諸世間，　　皆由善惡業，<a 
name="0316a23" id="0316a23"></a><br>　善惡生五道，　　業持眾生命。<a 
name="0316a24" id="0316a24"></a><br>　業緣作日月，　　白月十五日，<a 
name="0316a25" id="0316a25"></a><br>　黑月十五日，　　惡業雖微細，<a 
name="0316a26" id="0316a26"></a><br>　名為黑月初，　　善業名白月，<a 
name="0316a27" id="0316a27"></a><br>　以業名白月，　　以業分別故，<a 
name="0316a28" id="0316a28"></a><br>　是故有黑白。　　諸有福業者，<a 
name="0316a29" id="0316a29"></a><br>　不善皆成吉，　　猶如須彌山，<a 
name="0316b01" id="0316b01"></a><br>　黑白皆金色，　　諸無福業者，<a 
name="0316b02" id="0316b02"></a><br>　吉相為不吉，　　如似大海水，<a 
name="0316b03" id="0316b03"></a><br>　好惡皆鹹味。　　一切諸世間，<a 
name="0316b04" id="0316b04"></a><br>　皆從業緣有，　　是故有智者，<a 
name="0316b05" id="0316b05"></a><br>　皆應離惡業。　　遠離邪為吉，<a 
name="0316b06" id="0316b06"></a><br>　勤修於善業，　　猶如種田者，<a 
name="0316b07" id="0316b07"></a><br>　安置吉場上，　　若不下種子，<a 
name="0316b08" id="0316b08"></a><br>　而獲果報者，　　是則名為吉。」</span></p><a 
name="0316b09" id="0316b09"></a><p style="text-indent: 0em; margin-left: 0em"><span class="linehead"></span>何以故說是？應常勤聽法，以聽法故能<a 
name="0316b10" id="0316b10"></a>除愚癡，心能別了於諸善惡。</p><a 
name="0316b11" id="0316b11"></a><p><span class="juanname">大莊嚴論經卷第十</span></p>
<hr>【經文資訊】大正藏第 04 冊 No. 0201 大莊嚴論經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index71bb.html?index=T04n0201" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T04n0201_010 by HTTrack Website Copier/3.x [XR&CO'2014], Tue, 07 Jun 2016 06:45:20 GMT -->
</html>
