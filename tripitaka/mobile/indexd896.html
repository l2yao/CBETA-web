<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T14n0543_002 by HTTrack Website Copier/3.x [XR&CO'2014], Tue, 07 Jun 2016 06:47:37 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1116306432&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT14n0543&amp;utmp=%2Fmobile%2Findex.php%3Findex%3DT14n0543_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexcc34.html?index=T14n0543_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第14冊<br/>No.543 佛說巨力長者所問大乘經 (3卷)<br/>【宋 智吉祥等譯】<br/>第 2 卷</p>
	<a href="index4706.html?index=T14n0543_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T14">
<div class="root" id="0543" sutra_name="佛說巨力長者所問大乘經" sutra_juan="[卷2]">　
<a 
name="0832a12" id="0832a12"></a><a 
name="0832a13" id="0832a13"></a><a 
name="0832a14" id="0832a14"></a><p><span class="juanname">佛說巨力長者所問大乘經卷中</span></p><a 
name="0832a15" id="0832a15"></a><a 
name="0832a16" id="0832a16"></a><p style="margin-left: 4em"><span class="byline">宋西天同譯經寶法大師賜紫<a 
name="0832a17" id="0832a17"></a>沙門智吉祥等奉　詔譯</span></p><a 
name="0832a18" id="0832a18"></a><p style="text-indent: 0em; margin-left: 0em"><span class="linehead"></span>爾時，世尊復告巨力長者及諸長者言：「汝等<a 
name="0832a19" id="0832a19"></a>宿植善本信根堅固，欲學菩薩摩訶薩所修<a 
name="0832a20" id="0832a20"></a>之行，伏斷障染求證菩提，應當觀彼諸有情<a 
name="0832a21" id="0832a21"></a>類，從無始來輪迴流轉，持苦報身經歷多生<a 
name="0832a22" id="0832a22"></a>不可限數，而此色身無有堅實如幻如化。</p><p style="text-indent: 0em; margin-left: 0em"><span class="linehead"></span>「是<a 
name="0832a23" id="0832a23"></a>諸有情，顛倒妄念搆造業因，外藉眾緣積集<a 
name="0832a24" id="0832a24"></a>成就，如水為&#x6C37;及如聚沫，五蘊四大先業為<a 
name="0832a25" id="0832a25"></a>因招感勢力，積集諸種住識藏中。假彼父母<a 
name="0832a26" id="0832a26"></a>情愛和合貪喜俱極，最後各出濃厚精血，號<a 
name="0832a27" id="0832a27"></a>羯羅藍，識依於彼最初而住，以至後時精血<a 
name="0832a28" id="0832a28"></a>交結，不淨凝成處於胎中。所歷諸位，業風<a 
name="0832a29" id="0832a29"></a>內吹肢相增長，由業勢力漸漸所資，色身四<a 
name="0832b01" id="0832b01"></a>大諸根具足，心識煩惱亦共俱生。既離胎胞，<a 
name="0832b02" id="0832b02"></a>外風所觸楚痛發聲，於一切境不能明了，風<a 
name="0832b03" id="0832b03"></a>緣動轉有出入息，飲噉母乳結生便利，心識<a 
name="0832b04" id="0832b04"></a>現行生諸分別，耽眾食味資益諸根，皮膚、血<a 
name="0832b05" id="0832b05"></a>肉、腸胃、骨髓、髮毛、爪齒、涕唾便利，身形肢體<a 
name="0832b06" id="0832b06"></a>好醜之相。</p><p style="text-indent: 0em; margin-left: 0em"><span class="linehead"></span>「從自業因受諸異報，貪瞋癡慢煩<a 
name="0832b07" id="0832b07"></a>惱隨逐，於冤親境妄生違順，五欲色相縱意<a 
name="0832b08" id="0832b08"></a>染著，於業報身復增業報，密近惡友&#x8E08;慢尊<a 
name="0832b09" id="0832b09"></a>親。於菩薩人及真實法，心不愛樂亦不餐採，<a 
name="0832b10" id="0832b10"></a>恣任愚癡造作諸惡，瞋恚暴害諂曲嫉&#x59AC;，忿<a 
name="0832b11" id="0832b11"></a>戾&#x9B2A;諍捶打罵辱，損惱有情。於男女色橫生<a 
name="0832b12" id="0832b12"></a>染著，如繩縛物不相捨離，於自身相不念無<a 
name="0832b13" id="0832b13"></a>常，謂得長時永無殞謝，於諸資財及以珍寶，<a 
name="0832b14" id="0832b14"></a>多求積聚而無厭足。</p><p style="text-indent: 0em; margin-left: 0em"><span class="linehead"></span>「塵勞垢染覆蓋心識，不<a 
name="0832b15" id="0832b15"></a>修智慧增長無明，不覺世間男女色相，及以<a 
name="0832b16" id="0832b16"></a>自身五根四大雜染所起，由顛倒緣墮不淨<a 
name="0832b17" id="0832b17"></a>處，皮膚、血肉、髮毛、爪齒本無自相，從彼貪愛<a 
name="0832b18" id="0832b18"></a>結業所生，流轉輪迴因緣不斷，生死苦果無<a 
name="0832b19" id="0832b19"></a>暫停息，煩惱業火燒逼身心，於晝夜時未嘗<a 
name="0832b20" id="0832b20"></a>安適，愚盲闇鈍懈怠放逸，不樂菩提違背聖<a 
name="0832b21" id="0832b21"></a>道。於自心垢不求清淨，身常倨傲心意貢高，<a 
name="0832b22" id="0832b22"></a>誣謗因果輕毀賢善。於有為相虛幻空法，不<a 
name="0832b23" id="0832b23"></a>覺不知，如是無智諸有情類，處生死海無有<a 
name="0832b24" id="0832b24"></a>出期。</p><p style="text-indent: 0em; margin-left: 0em"><span class="linehead"></span>「汝諸長者！於如是事應悉覺悟，了知<a 
name="0832b25" id="0832b25"></a>色相珍玩資具男女眷屬，假緣而有相會暫<a 
name="0832b26" id="0832b26"></a>時，眷念方隆已歸磨滅，五蘊身相本性皆空，<a 
name="0832b27" id="0832b27"></a>由諸妄因受諸異報，如夢中人歷種種事，覺<a 
name="0832b28" id="0832b28"></a>已皆空都無所有。</p><p style="text-indent: 0em; margin-left: 0em"><span class="linehead"></span>「是故，菩薩摩訶薩志求阿<a 
name="0832b29" id="0832b29"></a>耨多羅三藐三菩提，於諸色相覺悟解脫，障<a 
name="0832c01" id="0832c01"></a>染輕微智慧明了，雖發大願往諸趣中受種<a 
name="0832c02" id="0832c02"></a>種身，為化眾生心無顛倒，如是乃至遍十方<a 
name="0832c03" id="0832c03"></a>剎，隨順眾生作諸事業，布施軟語利行同事，<a 
name="0832c04" id="0832c04"></a>方便攝受饒益有情，捨邪見家<span class="corr" title='[人&gt;入]'>入</span>於正道，修<a 
name="0832c05" id="0832c05"></a>諸善行同趣大乘，遠至菩提誓無退屈。</p><p style="text-indent: 0em; margin-left: 0em"><span class="linehead"></span>「善男<a 
name="0832c06" id="0832c06"></a>子！菩薩摩訶薩為求阿耨多羅三藐三菩提，<a 
name="0832c07" id="0832c07"></a>身心清淨得四總持，於名句義印忍不忘諦<a 
name="0832c08" id="0832c08"></a>審思惟，達彼真實諸法自性。</p><p style="text-indent: 0em; margin-left: 0em"><span class="linehead"></span>「菩薩摩訶薩，身<a 
name="0832c09" id="0832c09"></a>心清淨，於諸有情平等任持，不生冤親憎愛<a 
name="0832c10" id="0832c10"></a>分別。</p><p style="text-indent: 0em; margin-left: 0em"><span class="linehead"></span>「菩薩摩訶薩，身心清淨，不著世間上<a 
name="0832c11" id="0832c11"></a>妙美食，唯餐法喜禪悅之味。</p><p style="text-indent: 0em; margin-left: 0em"><span class="linehead"></span>「菩薩摩訶薩，身<a 
name="0832c12" id="0832c12"></a>心清淨，觀諸世間一切有為生滅之相，皆是<a 
name="0832c13" id="0832c13"></a>虛妄無有真實。</p><p style="text-indent: 0em; margin-left: 0em"><span class="linehead"></span>「菩薩摩訶薩，身心清淨，孝<a 
name="0832c14" id="0832c14"></a>養父母敬順師長，承受教誨無輕慢心。</p><p style="text-indent: 0em; margin-left: 0em"><span class="linehead"></span>「菩薩<a 
name="0832c15" id="0832c15"></a>摩訶薩，身心清淨，生於上族為大國王，正<a 
name="0832c16" id="0832c16"></a>法化民息除&#x9B2A;諍。</p><p style="text-indent: 0em; margin-left: 0em"><span class="linehead"></span>「菩薩摩訶薩，身心清淨，遠<a 
name="0832c17" id="0832c17"></a>離暴害屠兒魁膾，諸惡律儀旃陀羅行，少欲<a 
name="0832c18" id="0832c18"></a>知足無不與取，常修梵行絕愛染心。</p><p style="text-indent: 0em; margin-left: 0em"><span class="linehead"></span>「菩薩摩<a 
name="0832c19" id="0832c19"></a>訶薩，身心清淨，言語真實離於虛妄，音聲<a 
name="0832c20" id="0832c20"></a>清徹令人樂聞，說法如泉流注不斷。</p><p style="text-indent: 0em; margin-left: 0em"><span class="linehead"></span>「菩薩摩<a 
name="0832c21" id="0832c21"></a>訶薩，身心清淨，善能調伏貪瞋癡等，於三有<a 
name="0832c22" id="0832c22"></a>果心不染著，苦法資具亦不捨離，智慧現前<a 
name="0832c23" id="0832c23"></a>心常明了。</p><p style="text-indent: 0em; margin-left: 0em"><span class="linehead"></span>「菩薩摩訶薩，身心清淨，四等六<a 
name="0832c24" id="0832c24"></a>度晝夜修習，乃至長時無少疲倦，八萬四千<a 
name="0832c25" id="0832c25"></a>煩惱塵勞，一一對治生諸功德。</p><p style="text-indent: 0em; margin-left: 0em"><span class="linehead"></span>「菩薩摩訶薩，<a 
name="0832c26" id="0832c26"></a>身心清淨，不著菩提不厭生滅，於諸法中心<a 
name="0832c27" id="0832c27"></a>得自在，或入流轉或證涅槃。</p><p style="text-indent: 0em; margin-left: 0em"><span class="linehead"></span>「菩薩摩訶薩，身<a 
name="0832c28" id="0832c28"></a>心清淨，於今佛說最上大乘，深生愛樂，及<a 
name="0832c29" id="0832c29"></a>能憶念過去諸佛甚深經典，任持不忘，亦能<a 
name="0833a01" id="0833a01"></a>宣轉諸佛法輪，如大江河流注無盡。</p><p style="text-indent: 0em; margin-left: 0em"><span class="linehead"></span>「菩薩摩<a 
name="0833a02" id="0833a02"></a>訶薩，身心清淨，遠離諂曲憍慢嫉&#x59AC;惡獸毒<a 
name="0833a03" id="0833a03"></a>蟲畢舍遮行，慈愛有情不生損惱。</p><p style="text-indent: 0em; margin-left: 0em"><span class="linehead"></span>「菩薩摩訶<a 
name="0833a04" id="0833a04"></a>薩，身心清淨，不貪資具不念飲食，不捨貧乏<a 
name="0833a05" id="0833a05"></a>及與孤露，所生之處資財豐足，眷屬成就身<a 
name="0833a06" id="0833a06"></a>相端正，有大威德。</p><p style="text-indent: 0em; margin-left: 0em"><span class="linehead"></span>「菩薩摩訶薩，身心清淨，<a 
name="0833a07" id="0833a07"></a>於一切樂無不了知，於一切苦無不解脫，生<a 
name="0833a08" id="0833a08"></a>老病死親愛別離，所欲難得仇&#x8B90;會遇眾苦，<a 
name="0833a09" id="0833a09"></a>現前悉能曉了，不為惱觸，觀諸有情及以色<a 
name="0833a10" id="0833a10"></a>相，如夢如幻無有堅固。</p><p style="text-indent: 0em; margin-left: 0em"><span class="linehead"></span>「汝諸長者，隨其所聞<a 
name="0833a11" id="0833a11"></a>當如是知，諸大菩薩身心清淨，四大五蘊色<a 
name="0833a12" id="0833a12"></a>身空聚畢竟非實。」</p><p style="text-indent: 0em; margin-left: 0em"><span class="linehead"></span>爾時，世尊復告巨力長者<a 
name="0833a13" id="0833a13"></a>等言：「善男子！如是菩薩摩訶薩，於生死界，<a 
name="0833a14" id="0833a14"></a>其所愛身為緣有情，示現形相無有希求，於<a 
name="0833a15" id="0833a15"></a>種種境遠離愛染，身心平等無取無捨，常作<a 
name="0833a16" id="0833a16"></a>善事利益安樂，饒益眾生未嘗懈廢，所有壽<a 
name="0833a17" id="0833a17"></a>命於三界中或增或減，隨順眾生，所樂差別，<a 
name="0833a18" id="0833a18"></a>為令覺悟心無所欲。</p><p style="text-indent: 0em; margin-left: 0em"><span class="linehead"></span>「於諸眾生平等一觀，於<a 
name="0833a19" id="0833a19"></a>諸世中上妙珍寶受用之具，金銀庫藏錢財<a 
name="0833a20" id="0833a20"></a>穀米，衣服飲食床榻臥具，塗香末香花鬘瓔<a 
name="0833a21" id="0833a21"></a>珞婇女眷屬，一切世間種種上妙嚴飾之具，<a 
name="0833a22" id="0833a22"></a>於自所有色身壽命，而是菩薩摩訶薩悉無<a 
name="0833a23" id="0833a23"></a>愛戀。</p><p style="text-indent: 0em; margin-left: 0em"><span class="linehead"></span>「若有眾生，而來求乞錢財、穀米、金銀、庫<a 
name="0833a24" id="0833a24"></a>藏珍妙之物，衣服、飲食、床榻、臥具、塗香、末香、<a 
name="0833a25" id="0833a25"></a>花鬘、瓔珞，男子、婇女、內外眷屬，色身壽命，悉<a 
name="0833a26" id="0833a26"></a>皆能捨，未&#x751E;有心於剎那頃暫生慳&#x608B;。何以<a 
name="0833a27" id="0833a27"></a>故？是菩薩摩訶薩，久悟虛幻，於生滅相而無<a 
name="0833a28" id="0833a28"></a>染著，為欲圓滿六波羅蜜到於彼岸，度脫眾<a 
name="0833a29" id="0833a29"></a>生亦離苦際。是故於此生滅因緣虛幻境相，<a 
name="0833b01" id="0833b01"></a>唯求遠離，無心取著故無&#x608B;惜。</p><p style="text-indent: 0em; margin-left: 0em"><span class="linehead"></span>「善男子！當知<a 
name="0833b02" id="0833b02"></a>菩薩摩訶薩，如是修行六到彼岸微妙勝行，<a 
name="0833b03" id="0833b03"></a>精進長時無少懈怠，即當速得成就無上正<a 
name="0833b04" id="0833b04"></a>等菩提，永契真常心無退轉。」</p><p style="text-indent: 0em; margin-left: 0em"><span class="linehead"></span>爾時，世尊為諸<a 
name="0833b05" id="0833b05"></a>長者，重宣此義而說偈言：</p><a 
name="0833b06" id="0833b06"></a><p><span class="lg">「善哉長者，　　汝等當知，　　是菩薩人，<a 
name="0833b07" id="0833b07"></a><br>　於生滅法，　　種種身相，　　種種壽命；<a 
name="0833b08" id="0833b08"></a><br>　嚴飾之具，　　婇女眷屬，　　為欲圓滿，<a 
name="0833b09" id="0833b09"></a><br>　六波羅蜜，　　轉化眾生，　　遠離苦際，<a 
name="0833b10" id="0833b10"></a><br>　於此所有，　　皆不愛著。　　汝善男子！<a 
name="0833b11" id="0833b11"></a><br>　歡喜諦聽，　　於菩薩行，　　當勤修習，<a 
name="0833b12" id="0833b12"></a><br>　勿以貪瞋，　　煩惱繩索，　　晝夜繫縛，<a 
name="0833b13" id="0833b13"></a><br>　淪墮三塗，　　無有休息。　　汝善男子！<a 
name="0833b14" id="0833b14"></a><br>　是身猶如，　　飲食之器，　　內外之間，<a 
name="0833b15" id="0833b15"></a><br>　常令清淨，　　諸惡毒物，　　不令入中。<a 
name="0833b16" id="0833b16"></a><br>　參諸上味，　　若有飲噉，　　損壞色身，<a 
name="0833b17" id="0833b17"></a><br>　及與壽命，　　身中若有，　　貪瞋癡等，<a 
name="0833b18" id="0833b18"></a><br>　煩惱毒藥，　　參諸法味，　　眾生飲噉，<a 
name="0833b19" id="0833b19"></a><br>　損壞法身，　　及與慧命。　　汝善男子！<a 
name="0833b20" id="0833b20"></a><br>　一切眾生，　　無始時來，　　少有智慧，<a 
name="0833b21" id="0833b21"></a><br>　如彼嬰兒，　　但念乳食，　　餘無知見，<a 
name="0833b22" id="0833b22"></a><br>　於諸境相，　　不能分別，　　生滅過患，<a 
name="0833b23" id="0833b23"></a><br>　由因感果，　　果復造因，　　智不現前。<a 
name="0833b24" id="0833b24"></a><br>　心常癡暗，　　唯貪飲食，　　資益四大，<a 
name="0833b25" id="0833b25"></a><br>　常處夢中，　　而無醒覺，　　於佛教法，<a 
name="0833b26" id="0833b26"></a><br>　心無修習，　　猶<span class="corr" title='[知&gt;如]'>如</span>醉人，　　言無義味。<a 
name="0833b27" id="0833b27"></a><br>　於五欲境，　　未&#x751E;遠離，　　晝夜邪思，<a 
name="0833b28" id="0833b28"></a><br>　唯增苦惱，　　愁憂積集，　　身心放逸，<a 
name="0833b29" id="0833b29"></a><br>　縱無明流，　　入生死海，　　漂沈<span class="corr" title='[汨&gt;汩]'>汩</span>沒，<a 
name="0833c01" id="0833c01"></a><br>　受諸業報，　　飢寒困苦，　　羸瘦憔悴，<a 
name="0833c02" id="0833c02"></a><br>　遠於彼岸，　　不能解脫。　　此諸眾生，<a 
name="0833c03" id="0833c03"></a><br>　從久遠來，　　於自真心，　　塵惑所昏，<a 
name="0833c04" id="0833c04"></a><br>　不能覺悟，　　故於幻境，　　貪愛染著。<a 
name="0833c05" id="0833c05"></a><br>　汝諸長者！　　當知己身，　　假因緣成，<a 
name="0833c06" id="0833c06"></a><br>　無有堅固，　　但由業力，　　造作招集，<a 
name="0833c07" id="0833c07"></a><br>　生死輪迴，　　受諸異報，　　循環遠劫，<a 
name="0833c08" id="0833c08"></a><br>　無解脫時。　　智者觀之，　　深心厭捨，<a 
name="0833c09" id="0833c09"></a><br>　凡夫愚昧，　　不念無常，　　著我著人，<a 
name="0833c10" id="0833c10"></a><br>　專自逸樂，　　不親善友，　　自構業緣。<a 
name="0833c11" id="0833c11"></a><br>　身壞命終，　　當墮地獄，　　輪轉三界，<a 
name="0833c12" id="0833c12"></a><br>　受諸苦惱，　　大火逼身，　　逃竄無地。<a 
name="0833c13" id="0833c13"></a><br>　諸佛大悲，　　哀愍世間，　　自無信心，<a 
name="0833c14" id="0833c14"></a><br>　亦難救護。　　智者自知，　　色身虛幻，<a 
name="0833c15" id="0833c15"></a><br>　無有真實，　　但由業因，　　之所招集，<a 
name="0833c16" id="0833c16"></a><br>　根塵大種，　　和合積聚，　　假名為身，<a 
name="0833c17" id="0833c17"></a><br>　如沫如泡，　　畢竟無體，　　膿血敗壞，<a 
name="0833c18" id="0833c18"></a><br>　何所愛著？　　是故當知，　　於此聚中，<a 
name="0833c19" id="0833c19"></a><br>　作不淨觀，　　深生厭離；　　勤修聖法，<a 
name="0833c20" id="0833c20"></a><br>　趣不壞身，　　遠離眾惡，　　近善知識，<a 
name="0833c21" id="0833c21"></a><br>　信最上乘，　　修菩提行，　　廣修福慧，<a 
name="0833c22" id="0833c22"></a><br>　生佛國中，　　身心安樂，　　清淨無畏。<a 
name="0833c23" id="0833c23"></a><br>　以微妙衣，　　及上飲食，　　床榻臥具，<a 
name="0833c24" id="0833c24"></a><br>　花鬘瓔珞，　　無價寶香，　　種種資具，<a 
name="0833c25" id="0833c25"></a><br>　充足無乏，　　以清淨心，　　歡喜供養。<a 
name="0833c26" id="0833c26"></a><br>　慚愧勝解，　　希除罪業，　　增長福智。<a 
name="0833c27" id="0833c27"></a><br>　如是之人，　　百千劫中，　　於無上乘，<a 
name="0833c28" id="0833c28"></a><br>　發生信解，　　漸以覺悟，　　實性真空，<a 
name="0833c29" id="0833c29"></a><br>　本來寂靜，　　如海湛然，　　無有增減，<a 
name="0834a01" id="0834a01"></a><br>　雖遇風緣，　　水成波浪，　　即波為水，<a 
name="0834a02" id="0834a02"></a><br>　動靜一源。　　如是了知，　　住佛境界，<a 
name="0834a03" id="0834a03"></a><br>　不生惡趣，　　漸息輪迴，　　百千俱胝，<a 
name="0834a04" id="0834a04"></a><br>　那庾多劫，　　明了心地，　　貪瞋癡慢，<a 
name="0834a05" id="0834a05"></a><br>　煩惱業因，　　而不現行，　　雜類苦果，<a 
name="0834a06" id="0834a06"></a><br>　自然不受，　　色身堅固，　　經無量時，<a 
name="0834a07" id="0834a07"></a><br>　歡喜快樂。　　心無邪念，　　亦無妄想，<a 
name="0834a08" id="0834a08"></a><br>　於顛倒境，　　常生思惟，　　善說法要，<a 
name="0834a09" id="0834a09"></a><br>　利益眾生，　　自無病行，　　令他亦無。<a 
name="0834a10" id="0834a10"></a><br>　適悅調順，　　安隱快樂，　　深入禪定，<a 
name="0834a11" id="0834a11"></a><br>　離諸苦縛，　　常以善行，　　守護眾生。<a 
name="0834a12" id="0834a12"></a><br>　不作惡緣，　　親近智者，　　稱揚如來，<a 
name="0834a13" id="0834a13"></a><br>　最勝妙法，　　恭敬讚歎，　　踊躍奉行。<a 
name="0834a14" id="0834a14"></a><br>　觀諸世間，　　有為事相，　　皆如幻夢，<a 
name="0834a15" id="0834a15"></a><br>　無一真實，　　了知飲食，　　色力壽命，<a 
name="0834a16" id="0834a16"></a><br>　煩惱苦本。　　愚夫無知，　　耽染愛著，<a 
name="0834a17" id="0834a17"></a><br>　無一剎那，　　暫時間斷，　　味諸飲食，<a 
name="0834a18" id="0834a18"></a><br>　增長過失，　　善友教誨，　　心不信受。<a 
name="0834a19" id="0834a19"></a><br>　遇惡知識，　　密近隨逐，　　深入愚癡，<a 
name="0834a20" id="0834a20"></a><br>　不能覺悟，　　於諸塵境，　　妄想執著，<a 
name="0834a21" id="0834a21"></a><br>　晝夜無時，　　染諸娛樂。　　智者觀之，<a 
name="0834a22" id="0834a22"></a><br>　深生厭捨，　　又諸世間，　　色相幻惑，<a 
name="0834a23" id="0834a23"></a><br>　畢竟衰謝，　　妻子男女，　　眷屬因緣，<a 
name="0834a24" id="0834a24"></a><br>　如行路人，　　暫時而會，　　因緣報盡，<a 
name="0834a25" id="0834a25"></a><br>　恩愛別離，　　難以剎那，　　相戀而住。<a 
name="0834a26" id="0834a26"></a><br>　汝諸長者！　　當知幻身，　　譬如畫師，<a 
name="0834a27" id="0834a27"></a><br>　繪眾色相，　　好醜雖成，　　畢竟當壞。<a 
name="0834a28" id="0834a28"></a><br>　又如冬月，　　積水為&#x6C37;，　　堅厚暫時，<a 
name="0834a29" id="0834a29"></a><br>　終鎔成水。　　所以者何？　　色相虛幻，<a 
name="0834b01" id="0834b01"></a><br>　體性非實。　　而愚癡人，　　隨境生貪，<a 
name="0834b02" id="0834b02"></a><br>　染著愛樂，　　心既顛倒，　　造不善因，<a 
name="0834b03" id="0834b03"></a><br>　淪墮三塗，　　受種種苦，　　經於長劫，<a 
name="0834b04" id="0834b04"></a><br>　無有出期；　　設生人天，　　耽諸快樂，<a 
name="0834b05" id="0834b05"></a><br>　由此幻身，　　造作惡業，　　無有窮盡。<a 
name="0834b06" id="0834b06"></a><br>　如是癡人，　　常為結使，　　冤家魔嬈，<a 
name="0834b07" id="0834b07"></a><br>　妻子男女，　　父母眷屬，　　繫縛在心，<a 
name="0834b08" id="0834b08"></a><br>　未&#x751E;捨離，　　晝夜之間，　　為彼纏縛，<a 
name="0834b09" id="0834b09"></a><br>　妄認為樂，　　實是苦因，　　恣任三毒，<a 
name="0834b10" id="0834b10"></a><br>　憎長憍慢。　　如是之人，　　違背善緣，<a 
name="0834b11" id="0834b11"></a><br>　不生智慧，　　造作無邊，　　諸不律儀。<a 
name="0834b12" id="0834b12"></a><br>　於諸眷屬，　　父母妻子，　　珍寶飲食，<a 
name="0834b13" id="0834b13"></a><br>　生苦法中，　　心無厭足，　　不思出離，<a 
name="0834b14" id="0834b14"></a><br>　耽染愛著，　　多求財寶，　　積集庫藏；<a 
name="0834b15" id="0834b15"></a><br>　見諸貧窮，　　飢餓眾生，　　無憐愍心，<a 
name="0834b16" id="0834b16"></a><br>　拯濟困厄，　　不行正道，　　邪念增強，<a 
name="0834b17" id="0834b17"></a><br>　智人教示，　　不能聽受，　　故處輪迴。<a 
name="0834b18" id="0834b18"></a><br>　汝諸長者！　　人之色身，　　譬如大樹，<a 
name="0834b19" id="0834b19"></a><br>　根莖枝葉，　　悉皆繁茂，　　久無濕潤，<a 
name="0834b20" id="0834b20"></a><br>　土地乾亢，　　為日所炙，　　脂脈皆盡，<a 
name="0834b21" id="0834b21"></a><br>　不經歲月，　　必當枯朽。　　一切眾生，<a 
name="0834b22" id="0834b22"></a><br>　盛年壯色，　　身相充滿，　　貪著世間，<a 
name="0834b23" id="0834b23"></a><br>　縱五欲樂，　　筋血衰耗，　　病苦所侵，<a 
name="0834b24" id="0834b24"></a><br>　形貌憔悴，　　諸根衰謝，　　不得久停，<a 
name="0834b25" id="0834b25"></a><br>　終歸磨滅。　　如是癡人，　　愛著色身，<a 
name="0834b26" id="0834b26"></a><br>　貪諸財寶，　　不知罪福，　　不念無常，<a 
name="0834b27" id="0834b27"></a><br>　如樹枯朽，　　不久摧壞。　　汝諸長者！<a 
name="0834b28" id="0834b28"></a><br>　觀此幻身，　　及彼資生，　　金銀&#x7460;璃，<a 
name="0834b29" id="0834b29"></a><br>　真珠摩尼，　　硨磲碼&#x78AF;，　　珊瑚琥珀，<a 
name="0834c01" id="0834c01"></a><br>　體無真實，　　猶如聚沫，　　愚者迷情，<a 
name="0834c02" id="0834c02"></a><br>　妄生貴重，　　但增貪欲，　　雜亂正心，<a 
name="0834c03" id="0834c03"></a><br>　於佛法門，　　無所趣入。　　智者了知，<a 
name="0834c04" id="0834c04"></a><br>　色身資具，　　一切皆如，　　夢所見物，<a 
name="0834c05" id="0834c05"></a><br>　都無自相，　　防護六根，　　閉於五欲，<a 
name="0834c06" id="0834c06"></a><br>　親近三寶，　　行施等行，　　息諸慳&#x608B;，<a 
name="0834c07" id="0834c07"></a><br>　絕愛染心，　　觀彼諸欲，　　如大火聚，<a 
name="0834c08" id="0834c08"></a><br>　燒煮眾生，　　甚可怖畏，　　不應戀著。」</span></p><a 
name="0834c09" id="0834c09"></a><p><span class="juanname">佛說巨力長者所問大乘經卷中</span></p>
<hr>【經文資訊】大正藏第 14 冊 No. 0543 佛說巨力長者所問大乘經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2d6b.html?index=T14n0543" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T14n0543_002 by HTTrack Website Copier/3.x [XR&CO'2014], Tue, 07 Jun 2016 06:47:37 GMT -->
</html>
