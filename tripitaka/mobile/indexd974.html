<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T14n0529_001 by HTTrack Website Copier/3.x [XR&CO'2014], Tue, 07 Jun 2016 06:47:36 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2084208071&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT14n0529&amp;utmp=%2Fmobile%2Findex.php%3Findex%3DT14n0529_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第14冊<br/>No.529 佛說阿鳩留經 (1卷)<br/>【失譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T14">
<div class="root" id="0529" sutra_name="佛說阿鳩留經" sutra_juan="[卷1]">　
<a 
name="0804a22" id="0804a22"></a><a 
name="0804a23" id="0804a23"></a><a 
name="0804a24" id="0804a24"></a><p style="margin-left: 2em"><span class="juannum">No. 529</span></p><a 
name="0804a25" id="0804a25"></a><p><span class="juanname">佛說阿鳩留經</span></p><a 
name="0804a26" id="0804a26"></a><a 
name="0804a27" id="0804a27"></a><p style="margin-left: 4em"><span class="byline">僧祐錄云安公古典經今附漢錄</span></p><a 
name="0804a28" id="0804a28"></a><p style="text-indent: 0em; margin-left: 0em"><span class="linehead"></span>聞如是：</p><p style="text-indent: 0em; margin-left: 0em"><span class="linehead"></span>一時，佛在舍衛國祇樹給孤獨園。</p><p style="text-indent: 0em; margin-left: 0em"><span class="linehead"></span>佛<a 
name="0804a29" id="0804a29"></a>告諸比丘言：「昔者有賈客，名阿鳩留，居處<a 
name="0804b01" id="0804b01"></a>甚富，金銀珍寶，奴婢眾多。阿鳩留不信有<a 
name="0804b02" id="0804b02"></a>後世生，作善不得善，作惡不得惡。阿鳩留<a 
name="0804b03" id="0804b03"></a>言：『人死後身、地外地身、水外水身、火外火<a 
name="0804b04" id="0804b04"></a>身、風外風身皆共和合，人死後終不復生<a 
name="0804b05" id="0804b05"></a>也。人所作善惡，心所念、口所言、身所行，皆<a 
name="0804b06" id="0804b06"></a>當棄捐，後不復生。』</p><p style="text-indent: 0em; margin-left: 0em"><span class="linehead"></span>「時，阿鳩留持財貨數千萬，<a 
name="0804b07" id="0804b07"></a>與賈客五百人俱行。阿鳩留最尊豪相隨行<a 
name="0804b08" id="0804b08"></a>賈客，當經劇道無水草處，所持糧食、水草<a 
name="0804b09" id="0804b09"></a>皆已盡，行一日、二日不見水草，行三日、四<a 
name="0804b10" id="0804b10"></a>日不見水草。賈客皆恐怖言：『今我皆悉當於<a 
name="0804b11" id="0804b11"></a>此荒澤中餓死耶！』各自啼哭，呼父母妻子。</p><p style="text-indent: 0em; margin-left: 0em"><span class="linehead"></span>「阿<a 
name="0804b12" id="0804b12"></a>鳩留遣騎四布，行求水草。阿鳩留自行<a 
name="0804b13" id="0804b13"></a>遙見一樹，樹葉青青果蓏繁熾，自念此樹<a 
name="0804b14" id="0804b14"></a>下猶當有水，便前趣樹。見一男子，端正無<a 
name="0804b15" id="0804b15"></a>比，遙見阿鳩留騎馬來前，迎趣之，言：『多賀<a 
name="0804b16" id="0804b16"></a>來到，在所求索。』阿鳩留見樹下人答之，即<a 
name="0804b17" id="0804b17"></a>大喜，如得更生。樹下人言：『從何所來？欲所<a 
name="0804b18" id="0804b18"></a>之到？』阿鳩留言：『索救我命及五百人畜生命。』<a 
name="0804b19" id="0804b19"></a>樹下人言：『欲何求索？』言：『我欲得水。』樹下人<a 
name="0804b20" id="0804b20"></a>便舉右手，水從五指端出，如流泉，甚香味，<a 
name="0804b21" id="0804b21"></a>語阿鳩留言：『自極飲。』飲已復從索飯，樹<a 
name="0804b22" id="0804b22"></a>下人便舉右手，美食從指端出。</p><p style="text-indent: 0em; margin-left: 0em"><span class="linehead"></span>「阿鳩留得<a 
name="0804b23" id="0804b23"></a>飽食已，便舉聲大啼哭。樹下人因問：『仁者<a 
name="0804b24" id="0804b24"></a>啼哭為？』阿鳩留言：『我等伴五百人及畜生，<a 
name="0804b25" id="0804b25"></a>從三四日以來，皆不得飲食，飢餓甚極，命<a 
name="0804b26" id="0804b26"></a>在須臾，是故我啼哭耳。』樹下人語阿鳩留：『若<a 
name="0804b27" id="0804b27"></a>行將五百人及畜生來，我悉為若飽之。』</p><p style="text-indent: 0em; margin-left: 0em"><span class="linehead"></span>「阿鳩<a 
name="0804b28" id="0804b28"></a>留即馳行，呼伴人語之言：『勿復憂也，已<a 
name="0804b29" id="0804b29"></a>得飲食處，隨我去來。』伴人大喜，便隨去到<a 
name="0804c01" id="0804c01"></a>樹下，皆叉手，為樹下人作禮。樹下人問言：<a 
name="0804c02" id="0804c02"></a>『欲何得？』人皆言：『大飢渴。』樹下人即復舉右<a 
name="0804c03" id="0804c03"></a>手五指端，即復大水出，水如流泉，人馬畜<a 
name="0804c04" id="0804c04"></a>生皆飲；復從索飯，樹下人復舉右手五指端，<a 
name="0804c05" id="0804c05"></a>出名美飲食與之，五百人及畜生皆飽滿。</p><p style="text-indent: 0em; margin-left: 0em"><span class="linehead"></span>「樹<a 
name="0804c06" id="0804c06"></a>下人因問：『五百人等，卿皆欲至到，何等求索？』<a 
name="0804c07" id="0804c07"></a>賈人言：『我皆欲到大海，求索珍寶。』樹下人<a 
name="0804c08" id="0804c08"></a>因問：『卿皆欲索珍寶者，便可從我手中出。』樹<a 
name="0804c09" id="0804c09"></a>下人便舉右手，從五指端出金銀、水精、琉璃、<a 
name="0804c10" id="0804c10"></a>珊瑚、虎魄、白珠，人便斂取，取各自重如去。</p><a 
name="0804c11" id="0804c11"></a><p style="text-indent: 0em; margin-left: 0em"><span class="linehead"></span>「樹下人語阿鳩留：『持此金銀歸鄉里，用布<a 
name="0804c12" id="0804c12"></a>施貧窮者，欲得飯者飯之，欲得金銀、錢財、衣<a 
name="0804c13" id="0804c13"></a>被者極與之。令道人皆&#x546A;願我，令我得其<a 
name="0804c14" id="0804c14"></a>福，令我手中出琦物，又多使我早脫此荒<a 
name="0804c15" id="0804c15"></a>澤中。』</p><p style="text-indent: 0em; margin-left: 0em"><span class="linehead"></span>「阿鳩留聞此語大驚怖，便以頭面著<a 
name="0804c16" id="0804c16"></a>地，問：『仁者為何等人乎？是天耶？龍耶？鬼神耶？<a 
name="0804c17" id="0804c17"></a>是人耶？』</p><p style="text-indent: 0em; margin-left: 0em"><span class="linehead"></span>「樹下人言：『我亦非天、亦非龍、亦非<a 
name="0804c18" id="0804c18"></a>鬼、亦非人，我是豪薜荔也。我前世時，於國<a 
name="0804c19" id="0804c19"></a>中大貧窮，常在城門下坐，雖貧窮心淨潔，愛<a 
name="0804c20" id="0804c20"></a>樂沙門道人，我貧窮不能施人，見他人布<a 
name="0804c21" id="0804c21"></a>施，代其喜。時迦葉佛般泥洹去，諸比丘來<a 
name="0804c22" id="0804c22"></a>從我乞&#x5303;食，我應比丘言：「我無所有。」但遙<a 
name="0804c23" id="0804c23"></a>指示城中，某家善可得飯，某家不善不可得<a 
name="0804c24" id="0804c24"></a>飯。比丘乞來出，我見有所得，即歡喜。又迦<a 
name="0804c25" id="0804c25"></a>葉佛般泥洹去，其國王名為基立，為迦葉<a 
name="0804c26" id="0804c26"></a>佛起七寶塔，我輒持手著其上言：「令我得<a 
name="0804c27" id="0804c27"></a>其福。」王上好物於佛塔，我輒持手著之言：「使<a 
name="0804c28" id="0804c28"></a>我得其福。」但用貧故未曾齋，飯食無時又<a 
name="0804c29" id="0804c29"></a>飲酒，是故死後，以作豪薜荔耳。但用我前<a 
name="0805a01" id="0805a01"></a>世見人作善，代其歡喜，手著其物上，是故令<a 
name="0805a02" id="0805a02"></a>我五指端在所出；但用生時未曾齋，故使我<a 
name="0805a03" id="0805a03"></a>作是間薜荔。』</p><p style="text-indent: 0em; margin-left: 0em"><span class="linehead"></span>「阿鳩留自念言：『我前不信有後<a 
name="0805a04" id="0805a04"></a>世生、作善不得善，作惡不得惡。今我眼見，是<a 
name="0805a05" id="0805a05"></a>為審有後世，復生審有作善得善、作惡得惡。<a 
name="0805a06" id="0805a06"></a>從今日以去，歸鄉里，快當作善，布施與人，恣<a 
name="0805a07" id="0805a07"></a>所求索，人有欲得金銀、珍寶、飲食、衣被者，皆<a 
name="0805a08" id="0805a08"></a>與之，不逆人也。』</p><p style="text-indent: 0em; margin-left: 0em"><span class="linehead"></span>「阿鳩留歸到鄉里，語一國<a 
name="0805a09" id="0805a09"></a>中人：『誰有欲得金銀、珍寶、衣被、飲食者，恣所<a 
name="0805a10" id="0805a10"></a>求索，皆來取之。』如是布施無央數，日日飯<a 
name="0805a11" id="0805a11"></a>八萬四千道人，但瀾汗流出門，人用擿船而<a 
name="0805a12" id="0805a12"></a>行。阿鳩留作善極意，死後便上第二忉利<a 
name="0805a13" id="0805a13"></a>天上作天人，去離天帝座四百八十里。</p><p style="text-indent: 0em; margin-left: 0em"><span class="linehead"></span>「其<a 
name="0805a14" id="0805a14"></a>國中有乞&#x5303;女人，名曰<span class="gaiji">[女*參]<!--gaiji,,1[女*參],2&#x3717;,3--></span>，以善心持一杅<a 
name="0805a15" id="0805a15"></a>米粥，與沙門摩訶迦葉。女人死後，亦生忉<a 
name="0805a16" id="0805a16"></a>利天上作天人，在天帝釋邊第三座，復勝<a 
name="0805a17" id="0805a17"></a>餘天五事。何謂五事？一者、長壽；二者、端正；<a 
name="0805a18" id="0805a18"></a>三者、安樂；四者、智慧；五者、威神，勝於餘天。</p><a 
name="0805a19" id="0805a19"></a><p style="text-indent: 0em; margin-left: 0em"><span class="linehead"></span>「後佛母忽故，生忉利天。時佛天上為母說經。<a 
name="0805a20" id="0805a20"></a>說經已，佛母及諸天無央數，皆得須陀洹<a 
name="0805a21" id="0805a21"></a>道。佛因見阿鳩留布施與人，遠在天帝釋<a 
name="0805a22" id="0805a22"></a>邊，四百八十里坐；復見乞&#x5303;女人，持米粥<a 
name="0805a23" id="0805a23"></a>與沙門摩訶迦葉，在天帝釋邊第三座，又勝<a 
name="0805a24" id="0805a24"></a>餘天五事。佛見悉皆識知，即遙呼阿鳩留言：<a 
name="0805a25" id="0805a25"></a>『布施善人來相見。』阿鳩留即來前，持頭面著<a 
name="0805a26" id="0805a26"></a>地，為佛作禮，白佛言：『我布施大眾多，但得<a 
name="0805a27" id="0805a27"></a>凡人耳，不得須陀洹、斯陀含、阿那含、阿羅<a 
name="0805a28" id="0805a28"></a>漢、辟支佛，佛道也。今見乞&#x5303;女人，持米粥<a 
name="0805a29" id="0805a29"></a>與沙門摩訶迦葉，今世在帝釋邊第三坐，又<a 
name="0805b01" id="0805b01"></a>勝餘天五事。』人持小物與摩訶迦葉，得福乃<a 
name="0805b02" id="0805b02"></a>爾，是故身自致豪貴如此。」</p><p style="text-indent: 0em; margin-left: 0em"><span class="linehead"></span>天便為佛，作禮而<a 
name="0805b03" id="0805b03"></a>去。</p><a 
name="0805b04" id="0805b04"></a><p><span class="juanname">佛說阿鳩留經</span></p>
<hr>【經文資訊】大正藏第 14 冊 No. 0529 佛說阿鳩留經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8b5d.html?index=T14n0529" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T14n0529_001 by HTTrack Website Copier/3.x [XR&CO'2014], Tue, 07 Jun 2016 06:47:36 GMT -->
</html>
