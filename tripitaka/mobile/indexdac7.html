<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T33n1717_002 by HTTrack Website Copier/3.x [XR&CO'2014], Tue, 07 Jun 2016 06:53:54 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=572512216&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT33n1717&amp;utmp=%2Fmobile%2Findex.php%3Findex%3DT33n1717_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index81e3.html?index=T33n1717_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第33冊<br/>No.1717 法華玄義釋籤 (20卷)<br/>【唐 湛然述】<br/>第 2 卷</p>
	<a href="indexae3f.php?index=T33n1717_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T33">
<div class="root" id="1717" sutra_name="法華玄義釋籤" sutra_juan="[卷2]">　
<a 
name="0822c06" id="0822c06"></a><a 
name="0822c07" id="0822c07"></a><a 
name="0822c08" id="0822c08"></a><p><span class="juanname">法華玄義釋籤卷第二</span></p><a 
name="0822c09" id="0822c09"></a><a 
name="0822c10" id="0822c10"></a><p style="margin-left: 4em"><span class="byline">天台沙門湛然述</span></p><a 
name="0822c11" id="0822c11"></a><p style="text-indent: 0em; margin-left: 0em"><span class="linehead"></span>初文「云何」下至「出乳味相」者，此文以華嚴說<a 
name="0822c12" id="0822c12"></a>大，未遊鹿苑，詺之為頓。此是頓部，非是<a 
name="0822c13" id="0822c13"></a>頓教，以彼部中兼一別故，人不見者便謂<a 
name="0822c14" id="0822c14"></a>華嚴頓於法華者誤矣。下去準說。初文牒<a 
name="0822c15" id="0822c15"></a>譬，「厚殖」下以感應合譬，一往總以別圓為<a 
name="0822c16" id="0822c16"></a>厚。「頓說」下明說頓意，良由下說頓之由由<a 
name="0822c17" id="0822c17"></a>相隔故。言「大隔小」者，小人未轉，為大所隔。<a 
name="0822c18" id="0822c18"></a>「此如華嚴」下結《華嚴》譬以同涅槃，故云「如」<a 
name="0822c19" id="0822c19"></a>也。下去例爾。「約法」去明機感相應得益以<a 
name="0822c20" id="0822c20"></a>結部名。「約說」下結說，次第同《涅槃》譬。</p><p style="text-indent: 0em; margin-left: 0em"><span class="linehead"></span>次照<a 
name="0822c21" id="0822c21"></a>幽谷，亦先提《華嚴》譬，「淺行」下亦舉感應以合<a 
name="0822c22" id="0822c22"></a>譬，乃至《法華》文中皆有結譬同法得益。結<a 
name="0822c23" id="0822c23"></a>名結說次第，尋初頓教意以對下四味，比<a 
name="0822c24" id="0822c24"></a>說可知。唯三藏結部名在前，餘文或闕說<a 
name="0822c25" id="0822c25"></a>意等，尋之可見。「大雖在座」等者，大人示&#x8FF9;<a 
name="0822c26" id="0822c26"></a>隱在小中，「多跢」是學行之相，「&#x5619;&#x555D;」是習語<a 
name="0822c27" id="0822c27"></a>之聲，示為三藏始行初教，而三藏實行者謂<a 
name="0822c28" id="0822c28"></a>之為實，故云「不識」。</p><p style="text-indent: 0em; margin-left: 0em"><span class="linehead"></span>「影臨萬水」至「方等」者，至<a 
name="0822c29" id="0822c29"></a>方等中具說四教，以未融故，故見不同。</p><p style="text-indent: 0em; margin-left: 0em"><span class="linehead"></span>問：</p><a 
name="0823a01" id="0823a01"></a><p style="text-indent: 0em; margin-left: 1em"><span class="linehead"></span>華嚴鹿苑大小永融，纔說方等，則同座並聞<a 
name="0823a02" id="0823a02"></a>者何？</p><p style="text-indent: 0em; margin-left: 0em"><span class="linehead"></span>答：</p><p style="text-indent: 0em; margin-left: 1em"><span class="linehead"></span>若以祕密橫被無時不遍，若約橫<a 
name="0823a03" id="0823a03"></a>論豎則隱顯在機，佛本意在大故遂本居<a 
name="0823a04" id="0823a04"></a>初，然由一分漸機致使聖慈未暢，前已專<a 
name="0823a05" id="0823a05"></a>大、次復專小，今雖同座大小仍隔，但小被<a 
name="0823a06" id="0823a06"></a>大彈為成生蘇，以此為次耳。故知於創稟<a 
name="0823a07" id="0823a07"></a>者，仍互不相知，故有此諸喻意不同。「影臨<a 
name="0823a08" id="0823a08"></a>萬水」譬現身不同，「逐器方圓」譬示土不同，<a 
name="0823a09" id="0823a09"></a>「隨波動靜」譬說法不同，「示一佛土」至「不共」<a 
name="0823a10" id="0823a10"></a>合譬也。從「故見有」下明機見不同，對前三<a 
name="0823a11" id="0823a11"></a>相，初見淨如梵王、見穢如身子，開彼三<a 
name="0823a12" id="0823a12"></a>相，總引經文，兼約六根明斥小也。「見有淨<a 
name="0823a13" id="0823a13"></a>穢」對前現土眼根也。亦應更云&#x89A9;相優劣，<a 
name="0823a14" id="0823a14"></a>已舉見土身必稱土，故不繁文。「聞有褒貶」，<a 
name="0823a15" id="0823a15"></a>耳根也。「嗅有薝蔔」，鼻根也。「華有著身」，身根也。<a 
name="0823a16" id="0823a16"></a>「慧有若干」，意根也。唯闕舌根，以褒貶兼之。<a 
name="0823a17" id="0823a17"></a>若語身者，應云如須彌山巨身也；始坐佛<a 
name="0823a18" id="0823a18"></a>樹，細身也。一一根中並一褒一貶，尋之可<a 
name="0823a19" id="0823a19"></a>見。又佛歎文殊、淨名，褒也。聲聞菩薩被折，<a 
name="0823a20" id="0823a20"></a>貶也。其例蓋多不能具記。隨其心淨即佛<a 
name="0823a21" id="0823a21"></a>土淨，入此室者不嗅餘香，結習盡者華不<a 
name="0823a22" id="0823a22"></a>著也。聲聞有若干，其無礙慧無若干也。即<a 
name="0823a23" id="0823a23"></a>是褒貶之意。世人判《楞伽》，或同《華嚴》，或同<a 
name="0823a24" id="0823a24"></a>《法華》，具如《止觀》記已有二處引《楞伽》文判<a 
name="0823a25" id="0823a25"></a>屬方等，以彼經文具四教故、有彈訶故。此<a 
name="0823a26" id="0823a26"></a>中闕說意，應云方等本折小彈偏，圓無所<a 
name="0823a27" id="0823a27"></a>間。又闕說由，應云良由小未全轉，致使<a 
name="0823a28" id="0823a28"></a>五百聞大成斥。</p><p style="text-indent: 0em; margin-left: 0em"><span class="linehead"></span>「復有義」者，《華嚴經》譬但云平<a 
name="0823a29" id="0823a29"></a>地，今離彼平地，以譬方等般若法華，方等<a 
name="0823b01" id="0823b01"></a>如食時，般若如禺中，法華如正中，於彼義<a 
name="0823b02" id="0823b02"></a>上更加二義，故云「復有」。言「大人蒙其光用」<a 
name="0823b03" id="0823b03"></a>等者，菩薩大人蒙般若光諸法之用，二乘<a 
name="0823b04" id="0823b04"></a>之人既無此用，是故譬之如七日嬰兒若<a 
name="0823b05" id="0823b05"></a>視日輪令眼失光，故名為「喪」，外人暗證譬<a 
name="0823b06" id="0823b06"></a>如夜遊，菩薩利他譬如作務。「務」者運役也。<a 
name="0823b07" id="0823b07"></a>故「文云」下引信解聲聞自述以合嬰兒喪其<a 
name="0823b08" id="0823b08"></a>睛明，一切智明於般若光，無明全在義之如<a 
name="0823b09" id="0823b09"></a>喪。「雖三人俱學」下說意也。仍闕說由，亦應<a 
name="0823b10" id="0823b10"></a>云良由小稍通泰，致使被加令說。</p><p style="text-indent: 0em; margin-left: 0em"><span class="linehead"></span>次譬<a 
name="0823b11" id="0823b11"></a>法華中「土圭」等者，「圭」者累土也，故字從重<a 
name="0823b12" id="0823b12"></a>土謂之為圭。如宋嚴觀法師與此太史官<a 
name="0823b13" id="0823b13"></a>何承天，共論此土是邊是中，觀乃引周公測<a 
name="0823b14" id="0823b14"></a>影之法，以一尺二寸土圭用測日影，夏至<a 
name="0823b15" id="0823b15"></a>之日猶有餘陰，天竺此日則無餘陰。故叡法<a 
name="0823b16" id="0823b16"></a>師云「如日方中無處不南」，此指中方無餘<a 
name="0823b17" id="0823b17"></a>陰處。準此算法，地上寸影天上萬里。「若低<a 
name="0823b18" id="0823b18"></a>頭若微善」者，總結散亂、小善之類無不開之，<a 
name="0823b19" id="0823b19"></a>以成佛因，以用合譬，同入一實，故無盈縮。<a 
name="0823b20" id="0823b20"></a>「不令」下說意。亦闕說由，應云良由大機已<a 
name="0823b21" id="0823b21"></a>熟，眾無枝葉，致使一切佛知見開。「若約法<a 
name="0823b22" id="0823b22"></a>被緣名漸圓教」者，此文語略，具足應云鹿苑<a 
name="0823b23" id="0823b23"></a>漸後會漸歸圓，故云漸圓。人不見之，便謂<a 
name="0823b24" id="0823b24"></a>法華為漸圓，華嚴為頓圓，不知華嚴部中<a 
name="0823b25" id="0823b25"></a>有別，乃至般若中方便二教皆從法華一乘<a 
name="0823b26" id="0823b26"></a>開出，故云「於一佛乘分別說三」。故疏云「於<a 
name="0823b27" id="0823b27"></a>一佛乘開出，帶二帶三」。今法華部無彼二三，<a 
name="0823b28" id="0823b28"></a>故云無二亦無三。又上結云華嚴兼等，此經<a 
name="0823b29" id="0823b29"></a>無復兼但對帶，此非難見，如何固迷？又今<a 
name="0823c01" id="0823c01"></a>文諸義凡一一科皆先約四教，以約&#x9E81;妙，則<a 
name="0823c02" id="0823c02"></a>前三為&#x9E81;、後一為妙。次約五味以判&#x9E81;妙，<a 
name="0823c03" id="0823c03"></a>則前四味為&#x9E81;、醍醐為妙，全不推求上下<a 
name="0823c04" id="0823c04"></a>文意，直指一語便謂法華劣於華嚴，幾許<a 
name="0823c05" id="0823c05"></a>誤哉！幾許誤哉！「約說次第名醍醐味相」者，<a 
name="0823c06" id="0823c06"></a>此五味教相生之文，在第十三〈聖行品〉末，佛<a 
name="0823c07" id="0823c07"></a>印無垢藏王菩薩竟，云譬如從牛出乳乃<a 
name="0823c08" id="0823c08"></a>至醍醐，譬從佛出十二部經乃至涅槃。</p><p style="text-indent: 0em; margin-left: 0em"><span class="linehead"></span>問：</p><a 
name="0823c09" id="0823c09"></a><p style="text-indent: 0em; margin-left: 1em"><span class="linehead"></span>彼經自以<span class="corr" title='[醐醍&gt;醍醐]'>醍醐</span>譬於涅槃，今何得以譬於<a 
name="0823c10" id="0823c10"></a>法華？</p><p style="text-indent: 0em; margin-left: 0em"><span class="linehead"></span>答：</p><p style="text-indent: 0em; margin-left: 1em"><span class="linehead"></span>一家義意謂二部同味，然《涅槃》尚劣。<a 
name="0823c11" id="0823c11"></a>何者？《法華》開權如已破大陣，餘機至彼如<a 
name="0823c12" id="0823c12"></a>殘黨不難，故以《法華》為大收，《涅槃》為捃拾。<a 
name="0823c13" id="0823c13"></a>若不爾者，《涅槃》不應遙指八千聲聞於法<a 
name="0823c14" id="0823c14"></a>華中得授記&#x8382;，見如來性，如秋收冬藏更<a 
name="0823c15" id="0823c15"></a>無所作。</p><p style="text-indent: 0em; margin-left: 0em"><span class="linehead"></span>次引同中二：初總結同，次引文別<a 
name="0823c16" id="0823c16"></a>釋。初言「當知華嚴之譬與涅槃義同」者，《華嚴》<a 
name="0823c17" id="0823c17"></a>日出等譬與《涅槃》五味義同，但有廣略之殊，<a 
name="0823c18" id="0823c18"></a>故廣開平地以為三譬，譬三味也。次引文<a 
name="0823c19" id="0823c19"></a>證同中言「三子三田三馬」等者，《涅槃》「迦葉白<a 
name="0823c20" id="0823c20"></a>佛：如來憐愍一切眾生，不調能調、未脫能<a 
name="0823c21" id="0823c21"></a>脫，善星是佛菩薩時子，斷欲界結，證得四禪，<a 
name="0823c22" id="0823c22"></a>如來何故記說是一闡提，地獄劫住不可治<a 
name="0823c23" id="0823c23"></a>人？何不先為演說正法後為菩薩？若不能<a 
name="0823c24" id="0823c24"></a>救善星比丘，云何得名有大慈悲有大方<a 
name="0823c25" id="0823c25"></a>便？佛言：善男子！譬如有人唯有三子，一者有<a 
name="0823c26" id="0823c26"></a>信順心，恭敬父母；利根智慧，於世間事能悉<a 
name="0823c27" id="0823c27"></a>了知。其第二子無信順心，不敬父母；利根<a 
name="0823c28" id="0823c28"></a>智慧，於世間事能悉了知。其第三子不敬父<a 
name="0823c29" id="0823c29"></a>母，無信順心；鈍根無智。父母教告應先教<a 
name="0824a01" id="0824a01"></a>誰？迦葉白佛：應先初、次及第二、後及第<a 
name="0824a02" id="0824a02"></a>三。而彼二子雖無信順恭敬之心，以慈念<a 
name="0824a03" id="0824a03"></a>故次復教之。如來亦爾，其三子者先譬菩薩、<a 
name="0824a04" id="0824a04"></a>次譬聲聞、後譬闡提，如脩多羅中微細之<a 
name="0824a05" id="0824a05"></a>義，我先已為諸菩薩說，淺近之義為聲聞<a 
name="0824a06" id="0824a06"></a>說，世間之義為闡提說。今雖無益，作後世<a 
name="0824a07" id="0824a07"></a>因。善男子！譬如三田：一者渠流便易，無諸<a 
name="0824a08" id="0824a08"></a>沙鹵瓦石棘刺，種一得百；二者雖無沙鹵<a 
name="0824a09" id="0824a09"></a>瓦石棘刺，渠流嶮難，收實減半；三者渠流嶮<a 
name="0824a10" id="0824a10"></a>難，多諸沙鹵，種一得一。又有三器：一者完，<a 
name="0824a11" id="0824a11"></a>二者漏，三者破。若受用時先用何器？又有<a 
name="0824a12" id="0824a12"></a>三病人，一者易治，二者難治，三者不可治。醫<a 
name="0824a13" id="0824a13"></a>師若治先治何者？又有三馬，一者調壯大力，<a 
name="0824a14" id="0824a14"></a>二者不調大力，三者不調羸老。王若行時先<a 
name="0824a15" id="0824a15"></a>乘何馬？合譬如前。善男子！如大師子，若殺<a 
name="0824a16" id="0824a16"></a>香象，則盡其力，乃至殺兔亦盡其力。如來<a 
name="0824a17" id="0824a17"></a>亦爾，為諸菩薩及一闡提，功用無二。」故今<a 
name="0824a18" id="0824a18"></a>文中，初說華嚴如先為菩薩，次在鹿苑如<a 
name="0824a19" id="0824a19"></a>為聲聞，方等已後大小普被，乃至涅槃名為<a 
name="0824a20" id="0824a20"></a>平等。故《涅槃》云「功用無二」。經文雖列多種三<a 
name="0824a21" id="0824a21"></a>譬，譬意不別，重列來耳。日光無私，高者先照，<a 
name="0824a22" id="0824a22"></a>後及平地非不照高，從後為言故云平<a 
name="0824a23" id="0824a23"></a>地。涅槃亦爾，佛智無偏，大機先被，後及闡<a 
name="0824a24" id="0824a24"></a>提，通前後說故云平等。三料簡中，初問「既<a 
name="0824a25" id="0824a25"></a>以五味那同稱漸」者，問前五味教相味既有<a 
name="0824a26" id="0824a26"></a>五，何故中間三味皆名為漸？答意者，秖以<a 
name="0824a27" id="0824a27"></a>漸入故有中間，更加前後故得有五。</p><p style="text-indent: 0em; margin-left: 0em"><span class="linehead"></span>從<a 
name="0824a28" id="0824a28"></a>「又若」去重以五句分別漸頓，且約一期五<a 
name="0824a29" id="0824a29"></a>味相生，則漸頓一向，若當部橫辨則漸頓互<a 
name="0824b01" id="0824b01"></a>通，雖曰互通各有其意，故須更以五句<a 
name="0824b02" id="0824b02"></a>分別。初二句可解，然仍存略，且以大小相<a 
name="0824b03" id="0824b03"></a>對得作此說，若以別教當教之漸相對說<a 
name="0824b04" id="0824b04"></a>者，應云頓中兼漸、漸不妨頓，且為成五<a 
name="0824b05" id="0824b05"></a>句顯五味故也。若言漸中有頓則下方等<a 
name="0824b06" id="0824b06"></a>句同，故略不列且云一向。初句華嚴也。次<a 
name="0824b07" id="0824b07"></a>句鹿苑也。次句方等也。若以大破小，具如〈弟<a 
name="0824b08" id="0824b08"></a>子品〉以三教訶小，且據調熟小乘邊說。<a 
name="0824b09" id="0824b09"></a>復有以圓訶偏，如〈菩薩品〉，復有漸中初入<a 
name="0824b10" id="0824b10"></a>小行，如見土復穢得法眼淨，及俗眾室外<a 
name="0824b11" id="0824b11"></a>為說無常，以小對大故云「並陳」。「陳」猶列也。<a 
name="0824b12" id="0824b12"></a>「相資」即般若也。相資之義後更料簡。「若會」等<a 
name="0824b13" id="0824b13"></a>者法華也。初句略出，次句引證。初云「合」者，<a 
name="0824b14" id="0824b14"></a>秖是會之別名。次引證中引不合以證合者，<a 
name="0824b15" id="0824b15"></a>如疏云開為合序，無量義既重序前開不<a 
name="0824b16" id="0824b16"></a>久必合。譬如算者下已必除，今時合者，今文<a 
name="0824b17" id="0824b17"></a>更以法華意結。</p><p style="text-indent: 0em; margin-left: 0em"><span class="linehead"></span>次「問」下料簡中間般若，可<a 
name="0824b18" id="0824b18"></a>解。答意者，義兼方等，方等則大資於小，般<a 
name="0824b19" id="0824b19"></a>若會中聞加二人，為菩薩說名小資大。<a 
name="0824b20" id="0824b20"></a>亦應云頓資漸，互出無在。</p><p style="text-indent: 0em; margin-left: 0em"><span class="linehead"></span>次明不定文三：<a 
name="0824b21" id="0824b21"></a>初結前生後，次「雖」下釋相，三「味味中」下結。初<a 
name="0824b22" id="0824b22"></a>文者，為對祕密須安顯露之言，故知通論<a 
name="0824b23" id="0824b23"></a>顯露俱攝漸頓。今於五味義後，欲別明不<a 
name="0824b24" id="0824b24"></a>定亦是顯露，故初標之以冠不定。相異漸<a 
name="0824b25" id="0824b25"></a>頓，故曰「不然」。</p><p style="text-indent: 0em; margin-left: 0em"><span class="linehead"></span>「雖高山頓說」等者，正釋也。又三：<a 
name="0824b26" id="0824b26"></a>初正釋，次「大經」下引證，三「一時」下破古。初文<a 
name="0824b27" id="0824b27"></a>者，此指華嚴不動不離而升而遊者，此指<a 
name="0824b28" id="0824b28"></a>頓後漸初不動於頓而施漸化。此中古人<a 
name="0824b29" id="0824b29"></a>多有異釋，有云本釋迦不動而化身升天；<a 
name="0824c01" id="0824c01"></a>有云法身不動而化用升天；有云不往而往、<a 
name="0824c02" id="0824c02"></a>往而不往故升故往。近代藏法師四釋：一約<a 
name="0824c03" id="0824c03"></a>處，一處中有一切處，則天宮本來在樹王下，<a 
name="0824c04" id="0824c04"></a>但先未用此天宮處。二者約佛，樹王下佛<a 
name="0824c05" id="0824c05"></a>遍一切處，故樹王佛本在天宮，先未用彼<a 
name="0824c06" id="0824c06"></a>天宮佛耳。三者約時，樹王下時即天宮時。四<a 
name="0824c07" id="0824c07"></a>者約法界，謂無自性。此未必全爾。前之三<a 
name="0824c08" id="0824c08"></a>義何不論機而但約佛，後約法界何故但<a 
name="0824c09" id="0824c09"></a>云無自性耶？而不云無他乃至無無因耶？<a 
name="0824c10" id="0824c10"></a>無謀而化感應道交，非應而應非感而感，何<a 
name="0824c11" id="0824c11"></a>論時處身土性等耶？雖轉四諦指鹿苑，此<a 
name="0824c12" id="0824c12"></a>指雖施漸化而不起於頓，此二味既然，諸<a 
name="0824c13" id="0824c13"></a>味準此。雖為菩薩指方等般若彼二時中俱<a 
name="0824c14" id="0824c14"></a>有小果，新得舊得如常所明。雖五人證果，<a 
name="0824c15" id="0824c15"></a>不妨八萬諸天獲無生忍，此重指漸初對般<a 
name="0824c16" id="0824c16"></a>若說。前文約法，此中約人，得果不同、證法<a 
name="0824c17" id="0824c17"></a>不定，應引《大論》顯密法輪義釋此中意，故<a 
name="0824c18" id="0824c18"></a>《大論》六十五云「於閻浮提，見第二法輪轉，初<a 
name="0824c19" id="0824c19"></a>轉法輪八萬諸天得無生忍，陳如得初果。今<a 
name="0824c20" id="0824c20"></a>轉法輪無量諸天得無生忍，今轉似初轉。」</p><a 
name="0824c21" id="0824c21"></a><p style="text-indent: 0em; margin-left: 0em"><span class="linehead"></span>問：</p><p style="text-indent: 0em; margin-left: 1em"><span class="linehead"></span>初轉少、今轉多，云何以大喻小而言似<a 
name="0824c22" id="0824c22"></a>耶？</p><p style="text-indent: 0em; margin-left: 0em"><span class="linehead"></span>答：</p><p style="text-indent: 0em; margin-left: 1em"><span class="linehead"></span>諸佛有二種法輪：一者顯、二者密。初<a 
name="0824c23" id="0824c23"></a>轉聲聞見八萬及一人，諸菩薩見無量阿僧<a 
name="0824c24" id="0824c24"></a>祇人得二乘，無量阿僧祇人得無生忍，無量<a 
name="0824c25" id="0824c25"></a>阿僧祇人發無上道心行六波羅蜜，阿僧祇<a 
name="0824c26" id="0824c26"></a>人得初地乃至十地一生補處坐道場，是名<a 
name="0824c27" id="0824c27"></a>為密。故知初見八萬一人屬顯露攝，祕密<a 
name="0824c28" id="0824c28"></a>者如次明之。又《大論》三十一云：「欲得一音<a 
name="0824c29" id="0824c29"></a>遍十方恒沙世界，當學般若。論問：若爾與<a 
name="0825a01" id="0825a01"></a>佛一音何別？答：有限無限。問：若爾何故閻<a 
name="0825a02" id="0825a02"></a>浮提人來佛邊聽法？答：佛有二種音聲，一<a 
name="0825a03" id="0825a03"></a>者密，如向所說；二者不密，須來佛邊。」此據<a 
name="0825a04" id="0825a04"></a>別說。約體而論二義俱時，故今文中相即而<a 
name="0825a05" id="0825a05"></a>說。</p><p style="text-indent: 0em; margin-left: 0em"><span class="linehead"></span>次引大經證中云「或時說深、或時說淺<a 
name="0825a06" id="0825a06"></a>等名不定」者，以由彼此互相知故。若祕密<a 
name="0825a07" id="0825a07"></a>者，即如下文互不相知，是故名密。不定與<a 
name="0825a08" id="0825a08"></a>祕並皆不出同聽異聞，故名為即。今亦淺<a 
name="0825a09" id="0825a09"></a>深同席，故著「或」言。「應問」謂開其問端，「應遮」<a 
name="0825a10" id="0825a10"></a>謂置其所問，亦開置同席故成不定。</p><p style="text-indent: 0em; margin-left: 0em"><span class="linehead"></span>三示<a 
name="0825a11" id="0825a11"></a>相破古中，先示相，次破古。示相中云「一時」<a 
name="0825a12" id="0825a12"></a>等者，從廣之狹。「時」謂五味之一，亦是一部<a 
name="0825a13" id="0825a13"></a>一會，「說」謂一句一言，「念」謂一剎那頃，具<a 
name="0825a14" id="0825a14"></a>如前文不定教相，此顯如來不共之力。</p><p style="text-indent: 0em; margin-left: 0em"><span class="linehead"></span>問：</p><a 
name="0825a15" id="0825a15"></a><p style="text-indent: 0em; margin-left: 1em"><span class="linehead"></span>此與方等恐畏歡喜等，為有何別？</p><p style="text-indent: 0em; margin-left: 0em"><span class="linehead"></span>答：</p><p style="text-indent: 0em; margin-left: 1em"><span class="linehead"></span>不定<a 
name="0825a16" id="0825a16"></a>遍前四味，若直語方等，但彈斥而已。既以<a 
name="0825a17" id="0825a17"></a>身土令物殊途，正當不定；般若亦然，思之<a 
name="0825a18" id="0825a18"></a>可見。</p><p style="text-indent: 0em; margin-left: 0em"><span class="linehead"></span>次破古中云「不同舊義專判一部」者，<a 
name="0825a19" id="0825a19"></a>如第十卷判教中云「南北通用漸頓不定」，不<a 
name="0825a20" id="0825a20"></a>定者即指《勝鬘》及《金光明》，故今家判義，味味<a 
name="0825a21" id="0825a21"></a>之中皆有不定，故不同舊專指二經。言「味<a 
name="0825a22" id="0825a22"></a>味」者，乳中則約圓別相對以辨不定；酪中<a 
name="0825a23" id="0825a23"></a>教門雖無二別，乃與八萬對辨不定；生熟<a 
name="0825a24" id="0825a24"></a>二蘇三四對辨其意可見。次「此乃」下祕密，為<a 
name="0825a25" id="0825a25"></a>四：初結前生後，次「如來」下略歎，三「此座」下釋<a 
name="0825a26" id="0825a26"></a>相，四「雖復」下結歎。初文可見。</p><p style="text-indent: 0em; margin-left: 0em"><span class="linehead"></span>次略歎中云<a 
name="0825a27" id="0825a27"></a>「若智若機」等者，智謂大聖權謀，機謂不同<a 
name="0825a28" id="0825a28"></a>次第，不擇時處，身口意密隨何四門無礙<a 
name="0825a29" id="0825a29"></a>自在，適時稱會皆無虛設。</p><p style="text-indent: 0em; margin-left: 0em"><span class="linehead"></span>三正釋相中且<a 
name="0825b01" id="0825b01"></a>寄三法以出其相。何者？以此三法對祕密<a 
name="0825b02" id="0825b02"></a>故，則化儀四教文義整足，任運攝得三藏等<a 
name="0825b03" id="0825b03"></a>四。於中復二：先約三說相對，次約說默相<a 
name="0825b04" id="0825b04"></a>對。初三說中二：先約十方相對，次「或為」下於<a 
name="0825b05" id="0825b05"></a>一方中多人相對，一方既爾十方亦然。二文<a 
name="0825b06" id="0825b06"></a>各先正釋，次「各各」下結。次約說默相對中，<a 
name="0825b07" id="0825b07"></a>亦應具有十方及人二義不同，無人相對<a 
name="0825b08" id="0825b08"></a>者文略。而言「俱默俱說」者，理合如之。前三<a 
name="0825b09" id="0825b09"></a>法相對，準此亦應云俱頓、俱漸、俱不定，文無<a 
name="0825b10" id="0825b10"></a>者亦略。既云俱默俱說互不相知名之為<a 
name="0825b11" id="0825b11"></a>密，何妨俱頓互不相知？「各各」下亦結也。云<a 
name="0825b12" id="0825b12"></a>「互不相知」者，前文但云於此於彼者亦應<a 
name="0825b13" id="0825b13"></a>互說，舉一以例，驗知不定與祕密，但有互<a 
name="0825b14" id="0825b14"></a>知與互不知以辨兩異。此中顯露亦義通<a 
name="0825b15" id="0825b15"></a>餘七，以祕不出此七故也。故前文云顯露<a 
name="0825b16" id="0825b16"></a>漸頓及顯露不定，故七並是顯露意也。</p><p style="text-indent: 0em; margin-left: 1em"><span class="linehead"></span>若爾，<a 
name="0825b17" id="0825b17"></a>何妨法華亦與諸教十方一席互為顯祕，<a 
name="0825b18" id="0825b18"></a>而云法華是顯非祕密耶？</p><p style="text-indent: 0em; margin-left: 0em"><span class="linehead"></span>答：</p><p style="text-indent: 0em; margin-left: 1em"><span class="linehead"></span>十方容有一席<a 
name="0825b19" id="0825b19"></a>定無。言容有者，何妨餘方未宜開權廢近<a 
name="0825b20" id="0825b20"></a>等說，則彼不知此。若此間法華席中初發心<a 
name="0825b21" id="0825b21"></a>者及人天被開，豈可盡知十方世界開與<a 
name="0825b22" id="0825b22"></a>不開？然已聞法華本門施化非適一世，縱不<a 
name="0825b23" id="0825b23"></a>現見亦可比知開不開相，義當於知。況同<a 
name="0825b24" id="0825b24"></a>居分身寂光地涌，&#x89A9;已咸信一道無偏，不<a 
name="0825b25" id="0825b25"></a>同華嚴云是眷屬大集亦無分身之言，般<a 
name="0825b26" id="0825b26"></a>若但云問者加說名字咸同，故知此經與餘<a 
name="0825b27" id="0825b27"></a>經異。顯密意別，思之可知。</p><p style="text-indent: 0em; margin-left: 0em"><span class="linehead"></span>四「雖復」下結歎，<a 
name="0825b28" id="0825b28"></a>中三：初舉廣以歎，次「但可」下許證附理故<a 
name="0825b29" id="0825b29"></a>可知、言說依事故莫辨，故知證一照極略<a 
name="0825c01" id="0825c01"></a>得大猷，言不累施卒何可具？「雖復」下覽言<a 
name="0825c02" id="0825c02"></a>說，以從意故意不出漸等。</p><p style="text-indent: 0em; margin-left: 0em"><span class="linehead"></span>次明今經為二：<a 
name="0825c03" id="0825c03"></a>初總明教顯勝，次明約&#x8FF9;顯勝。初文云「今<a 
name="0825c04" id="0825c04"></a>法華是顯露」等者，對非祕密，故云顯露。於<a 
name="0825c05" id="0825c05"></a>顯露七中，通奪而言之，並非七也。別與而言<a 
name="0825c06" id="0825c06"></a>之，但非前六。何者？七中雖有圓教，以兼帶<a 
name="0825c07" id="0825c07"></a>故是故不同，此約部說也。彼七中圓與法<a 
name="0825c08" id="0825c08"></a>華圓，其體不別故但簡六，此約教說也。次<a 
name="0825c09" id="0825c09"></a>言「是漸頓非漸漸」者，具如前判。今《法華經》是<a 
name="0825c10" id="0825c10"></a>漸後之頓，謂開漸顯頓，故云漸頓，非法華<a 
name="0825c11" id="0825c11"></a>前漸中之漸。何者？前判生熟二蘇同名為漸，<a 
name="0825c12" id="0825c12"></a>此二經中亦有圓頓；今法華圓與彼二經圓<a 
name="0825c13" id="0825c13"></a>頓不殊，但不同彼方等中三、般若中二，此<a 
name="0825c14" id="0825c14"></a>之二三名漸中漸，法華異彼，故云「非漸漸」<a 
name="0825c15" id="0825c15"></a>耳。人不見之，便謂法華為漸頓，華嚴為頓<a 
name="0825c16" id="0825c16"></a>頓，恐未可也。「是合」等者，是開權之圓，故云<a 
name="0825c17" id="0825c17"></a>「是合」，不同諸部中圓，故云「非不合」，合者秖<a 
name="0825c18" id="0825c18"></a>是會之別名，此即已當約藏等四以簡權<a 
name="0825c19" id="0825c19"></a>實，故不復云是圓非三。既知非是法華之<a 
name="0825c20" id="0825c20"></a>前顯露已竟，則了法華俱非七教，此即對<a 
name="0825c21" id="0825c21"></a>於八教簡也。「如此」下顯&#x8FF9;，可知。</p><p style="text-indent: 0em; margin-left: 0em"><span class="linehead"></span>次約化道<a 
name="0825c22" id="0825c22"></a>中二：初正辨異，次指教誠證。初文為五：初<a 
name="0825c23" id="0825c23"></a>重舉餘經以對辨。次「此經」下正明今經意，<a 
name="0825c24" id="0825c24"></a>且指&#x8FF9;中大通為首，雖寄漸及不定，不以<a 
name="0825c25" id="0825c25"></a>餘教為種，故云「巧為」。結緣已後退大迷初，<a 
name="0825c26" id="0825c26"></a>故復更於七教之中下調停種，復云「巧為」。<a 
name="0825c27" id="0825c27"></a>所以中間得受七教長養調伏，因調而熟<a 
name="0825c28" id="0825c28"></a>名為調熟，調實未熟因中說果是故云也。<a 
name="0825c29" id="0825c29"></a>「又以」下明今世復以七教調伏令至法華<a 
name="0826a01" id="0826a01"></a>得度，故云「度脫」也。「並脫」等者，約多人說，於<a 
name="0826a02" id="0826a02"></a>彼是種、於此是熟，互說可知，是故云「並」及<a 
name="0826a03" id="0826a03"></a>「番番不息」，此即結初及以中間今日等相，故<a 
name="0826a04" id="0826a04"></a>更引涌出，助顯&#x8FF9;文，故云「大勢威猛」等也。<a 
name="0826a05" id="0826a05"></a>此〈涌出品〉中三世益物之文，大勢威猛即未<a 
name="0826a06" id="0826a06"></a>來，師子奮迅即現在，自在神通即過去，此中<a 
name="0826a07" id="0826a07"></a>略舉未來一文而總通三世，故世時念，世時<a 
name="0826a08" id="0826a08"></a>念皆有種等三相故也。次指「信解」者，即〈信<a 
name="0826a09" id="0826a09"></a>解〉中云「又以他日於&#x7255;牖中」，即指法身地鑒<a 
name="0826a10" id="0826a10"></a>機久矣。故此一語即兼三世益物之相。又信<a 
name="0826a11" id="0826a11"></a>解具領一代五味，則知三世五味並然，義須<a 
name="0826a12" id="0826a12"></a>兼於述成之文，以述成中先直述所解，次<a 
name="0826a13" id="0826a13"></a>明領所不及，則十法界七方便等皆得五味<a 
name="0826a14" id="0826a14"></a>之益，即其意也。餘教無此，故不同之。次「又<a 
name="0826a15" id="0826a15"></a>眾經」下本門，為五：初正明本地長遠，次「補處」<a 
name="0826a16" id="0826a16"></a>下舉不知之人以顯長遠，三「經云」下引壽<a 
name="0826a17" id="0826a17"></a>量證因聞方知，四「慇勤」下引&#x8FF9;門歎意以<a 
name="0826a18" id="0826a18"></a>證長遠難聞，五「當知」下結。初文又二：初正<a 
name="0826a19" id="0826a19"></a>明，次「眾經尚不」下泛引眾經況出遠相。初<a 
name="0826a20" id="0826a20"></a>又二：初師，次弟子。初師中二：先引昔經，以<a 
name="0826a21" id="0826a21"></a>自證為實、化他為權。次「今經」下明今經一<a 
name="0826a22" id="0826a22"></a>體權實久久已滿，&#x8FF9;中三千界墨點尚已為<a 
name="0826a23" id="0826a23"></a>久，今本中五百億塵界故云「久久」。又一節已<a 
name="0826a24" id="0826a24"></a>久，況節節相望，故云「久久」。次「諸經」下弟子中<a 
name="0826a25" id="0826a25"></a>亦先引昔二乘猶住小果，故云不入，豈能<a 
name="0826a26" id="0826a26"></a>化他？故不施權。</p><p style="text-indent: 0em; margin-left: 0em"><span class="linehead"></span>次明今經，如滿願等先已<a 
name="0826a27" id="0826a27"></a>入實，說法第一故先解行權。次況中亦先舉<a 
name="0826a28" id="0826a28"></a>昔，不說道樹之前一節兩節，故云「近近」。爾<a 
name="0826a29" id="0826a29"></a>前一節兩節望今尚近，況無中間遠中之近？<a 
name="0826b01" id="0826b01"></a>故云「近近」。次況出今經，言「遠遠」者，秖是久<a 
name="0826b02" id="0826b02"></a>久。又言異者，約時長短為久近，約所行<a 
name="0826b03" id="0826b03"></a>處為遠近，成已化&#x8FF9;為所行處，俱有二意，<a 
name="0826b04" id="0826b04"></a>故互說之。次不知之人中云「補處數世界不<a 
name="0826b05" id="0826b05"></a>知」者，如〈壽量〉中五百億那由他阿僧祇三千<a 
name="0826b06" id="0826b06"></a>大千世界盡抹為塵，復過爾所世界乃下<a 
name="0826b07" id="0826b07"></a>一塵，塵數已多，況下塵不下塵界寧當可數？<a 
name="0826b08" id="0826b08"></a>下塵不下塵界尚不可知，況界中塵寧當<a 
name="0826b09" id="0826b09"></a>可數？況如塵數，以一塵為一劫，佛成道<a 
name="0826b10" id="0826b10"></a>來復過是數億阿僧祇，未發&#x8FF9;來彌勒不<a 
name="0826b11" id="0826b11"></a>知，雖發&#x8FF9;竟補處智力不知界數，況知<a 
name="0826b12" id="0826b12"></a>塵耶？所以開&#x8FF9;顯本皆入初住，故云作佛。<a 
name="0826b13" id="0826b13"></a>本門發&#x8FF9;於果不疑，故皆發願求此實果，<a 
name="0826b14" id="0826b14"></a>故云「願我於未來說壽亦如是」。</p><p style="text-indent: 0em; margin-left: 0em"><span class="linehead"></span>三引證者，近<a 
name="0826b15" id="0826b15"></a>以&#x8FF9;門尚得為昔，況伽耶已前？已被開者<a 
name="0826b16" id="0826b16"></a>自是一邊，若據未曾開會者，自退大已來<a 
name="0826b17" id="0826b17"></a>小起已後，皆名為昔。</p><p style="text-indent: 0em; margin-left: 0em"><span class="linehead"></span>四引&#x8FF9;門歎者，〈方便<a 
name="0826b18" id="0826b18"></a>品〉初雖近歎五佛權實，意實密歎師弟長遠。</p><a 
name="0826b19" id="0826b19"></a><p style="text-indent: 0em; margin-left: 0em"><span class="linehead"></span>五「當知」下結一向異。七番共解中初標五章<a 
name="0826b20" id="0826b20"></a>竟。</p><a 
name="0826b21" id="0826b21"></a><p style="text-indent: 0em; margin-left: 0em"><span class="linehead"></span>次第二引教證五章者，又為二：初引二文<a 
name="0826b22" id="0826b22"></a>通證五章，次引〈藥王〉別證教相。初文又二：<a 
name="0826b23" id="0826b23"></a>初正引二文，次「所以」下明引二文意。初文<a 
name="0826b24" id="0826b24"></a>二：先明〈序品〉，次明〈神力〉。初文自為四：初證<a 
name="0826b25" id="0826b25"></a>名中二：初證正名，次「何但」下略引同。初文<a 
name="0826b26" id="0826b26"></a>者，彌勒初以伏疑潛難，文殊因以潛釋伏疑。<a 
name="0826b27" id="0826b27"></a>難云：四眾忻仰瞻仁及我，世尊何故放斯<a 
name="0826b28" id="0826b28"></a>光明？文殊釋云我見等也。次引同中言「何<a 
name="0826b29" id="0826b29"></a>但」者，何但如文殊引二萬燈明同爾，大通<a 
name="0826c01" id="0826c01"></a>及五佛其名咸同。</p><p style="text-indent: 0em; margin-left: 0em"><span class="linehead"></span>問：</p><p style="text-indent: 0em; margin-left: 1em"><span class="linehead"></span>大通名同，在文可見，五<a 
name="0826c02" id="0826c02"></a>佛章中未聞其同。</p><p style="text-indent: 0em; margin-left: 0em"><span class="linehead"></span>答：</p><p style="text-indent: 0em; margin-left: 1em"><span class="linehead"></span>釋迦既名法華，餘之<a 
name="0826c03" id="0826c03"></a>四佛並云「亦以」，故知同也。況妙法秖權實一<a 
name="0826c04" id="0826c04"></a>體，四佛皆云「為令眾生得一切種智及開<a 
name="0826c05" id="0826c05"></a>示悟入佛之知見」，故下釋云「開示悟入即其<a 
name="0826c06" id="0826c06"></a>文也」，名同義同其意在此。</p><p style="text-indent: 0em; margin-left: 0em"><span class="linehead"></span>次文云引證經<a 
name="0826c07" id="0826c07"></a>體中總引三文，引今文者，亦是文殊釋伏<a 
name="0826c08" id="0826c08"></a>疑中釋體疑也。「今」是今佛之文，餘二並是<a 
name="0826c09" id="0826c09"></a>燈明之文，故云「古」也。</p><p style="text-indent: 0em; margin-left: 0em"><span class="linehead"></span>次文證宗中二：先引，<a 
name="0826c10" id="0826c10"></a>次「即是」下釋。初文亦是文殊釋伏疑文也。次<a 
name="0826c11" id="0826c11"></a>釋中先約&#x8FF9;、次約本。&#x8FF9;門約弟子因，本門<a 
name="0826c12" id="0826c12"></a>約佛果也。師非無因、弟子有果，且互舉耳。</p><a 
name="0826c13" id="0826c13"></a><p style="text-indent: 0em; margin-left: 0em"><span class="linehead"></span>次「文云」下證用，中亦二：初引、次釋。初文二：初<a 
name="0826c14" id="0826c14"></a>引釋伏疑文正證，次引〈方便品〉略開權文<a 
name="0826c15" id="0826c15"></a>以助成，即化終為久。次釋中前引經文但<a 
name="0826c16" id="0826c16"></a>云三乘，以三乘義含故今釋出。若五若七<a 
name="0826c17" id="0826c17"></a>但是開合異耳。「五」開人天，「七」開菩薩，「九」合<a 
name="0826c18" id="0826c18"></a>菩薩復開四趣，若不開人天四趣，斷九法<a 
name="0826c19" id="0826c19"></a>界上佛法界疑不盡。</p><p style="text-indent: 0em; margin-left: 0em"><span class="linehead"></span>問：</p><p style="text-indent: 0em; margin-left: 1em"><span class="linehead"></span>若爾，經何不說？</p><p style="text-indent: 0em; margin-left: 0em"><span class="linehead"></span>答：</p><a 
name="0826c20" id="0826c20"></a><p style="text-indent: 0em; margin-left: 1em"><span class="linehead"></span>餘趣會實諸經或有，二乘全無，故合菩薩對<a 
name="0826c21" id="0826c21"></a>於二乘，從難而說，釋據盡理故須論九，<a 
name="0826c22" id="0826c22"></a>斷此等疑，生一乘信。</p><p style="text-indent: 0em; margin-left: 0em"><span class="linehead"></span>次引〈神力品〉，先列經，<a 
name="0826c23" id="0826c23"></a>次釋。一切之言即權實相攝，相攝故妙。內用<a 
name="0826c24" id="0826c24"></a>自在，故除疑、等方遍即「自在神力」，具含三千、<a 
name="0826c25" id="0826c25"></a>通攝三德，故名為「藏」。爾前非器，不授斯要。<a 
name="0826c26" id="0826c26"></a>「甚深之事」者，因果名「事」，實相名「深」，是實相家<a 
name="0826c27" id="0826c27"></a>之因果名「甚深事」，若非此因果則非今經<a 
name="0826c28" id="0826c28"></a>宗也。次重引〈法師品〉者，助成二文耳。非<a 
name="0826c29" id="0826c29"></a>無餘文，所以但引宗文助釋者，聖人垂<a 
name="0827a01" id="0827a01"></a>教意在脩行，故名體用。教以宗為主，脩行<a 
name="0827a02" id="0827a02"></a>莫過因果故也。</p><p style="text-indent: 0em; margin-left: 0em"><span class="linehead"></span>次明引文意中「所以引<a 
name="0827a03" id="0827a03"></a>二文」等者，序及流通。於中又二：先正明引<a 
name="0827a04" id="0827a04"></a>用所以，次明不引所以。初二文之中引其<a 
name="0827a05" id="0827a05"></a>要意，燈明佛事謝在過去其事已定，故文<a 
name="0827a06" id="0827a06"></a>殊引來釋彌勒之疑。今釋迦佛說本&#x8FF9;竟，<a 
name="0827a07" id="0827a07"></a>總撮樞要付諸菩薩。</p><p style="text-indent: 0em; margin-left: 0em"><span class="linehead"></span>次「中間」下明不引意，<a 
name="0827a08" id="0827a08"></a>又二：初正明不引之意，次「若引者」下釋疑。<a 
name="0827a09" id="0827a09"></a>初文者，當機廣說一部之文，居於序及流通<a 
name="0827a10" id="0827a10"></a>之中，故云「中間」。凡有所說，豈過能詮名及<a 
name="0827a11" id="0827a11"></a>所詮體，并依體起用耶？故不俟引之。次釋<a 
name="0827a12" id="0827a12"></a>疑者，恐人疑云：廣說雖爾，豈無略要？故引<a 
name="0827a13" id="0827a13"></a>顯實四一而為釋之。先引，次釋。釋中云言<a 
name="0827a14" id="0827a14"></a>「大事」者，諸佛出世本在開權，故名妙法，佛<a 
name="0827a15" id="0827a15"></a>所知見即是體也。開示等四，疏文四釋，今且<a 
name="0827a16" id="0827a16"></a>用約位一釋，開即十住，真因也；入即十地，真<a 
name="0827a17" id="0827a17"></a>果也。又開等四位，真因也；直至道場，真果也。<a 
name="0827a18" id="0827a18"></a>若為令眾生至七方便，非今經用；開佛知<a 
name="0827a19" id="0827a19"></a>見方屬今經。又「為大事因緣故證名」者，上<a 
name="0827a20" id="0827a20"></a>文「無數方便、種種因緣」是權，「是法非思量分<a 
name="0827a21" id="0827a21"></a>別之所能知」是實。次「所以者何」去，釋云「諸佛<a 
name="0827a22" id="0827a22"></a>世尊唯以一大事因緣故出現於世」，故知出<a 
name="0827a23" id="0827a23"></a>世本意意在佛乘，佛乘方得名為大事，當<a 
name="0827a24" id="0827a24"></a>知佛乘秖是妙法，故可證名。次又釋云「云<a 
name="0827a25" id="0827a25"></a>何名為至佛之知見？」當知大事是能詮名，佛<a 
name="0827a26" id="0827a26"></a>所知見即是實相，證理明矣。取能知見開示<a 
name="0827a27" id="0827a27"></a>悟入，始從初住終至後心，證宗甚便。</p><p style="text-indent: 0em; margin-left: 0em"><span class="linehead"></span>次引<a 
name="0827a28" id="0827a28"></a>〈藥王〉中為二：初正引證，次「引諸」下以四例<a 
name="0827a29" id="0827a29"></a>教。初文二：先引、次釋。初又二：先總舉數去<a 
name="0827b01" id="0827b01"></a>取，次列。初文者，〈藥王品〉佛為宿王華說十<a 
name="0827b02" id="0827b02"></a>喻，今但引六者，餘四望六猶成分喻，是故<a 
name="0827b03" id="0827b03"></a>合四在此六中。何者？以輪王釋王，不及梵<a 
name="0827b04" id="0827b04"></a>王，故合入梵王喻中；五佛子及菩薩不及<a 
name="0827b05" id="0827b05"></a>於佛，故合在法王喻中。次列中，經中一一皆<a 
name="0827b06" id="0827b06"></a>云此《法華經》，故知歎教。今此列文略出名<a 
name="0827b07" id="0827b07"></a>耳。</p><p style="text-indent: 0em; margin-left: 0em"><span class="linehead"></span>次釋中一一文，皆先舉譬，次釋譬。經中<a 
name="0827b08" id="0827b08"></a>譬文廣、合文略，但云法華亦爾最大最上最<a 
name="0827b09" id="0827b09"></a>明等耳。今出譬則略、合文稍廣，準經望之<a 
name="0827b10" id="0827b10"></a>可以意得。海言德者，德者得也，得眾水故。<a 
name="0827b11" id="0827b11"></a>萬善合萬流，佛乘合一鹹，不合江河川流<a 
name="0827b12" id="0827b12"></a>流通三處，應云三教各有所歸而不及法<a 
name="0827b13" id="0827b13"></a>華也。次山譬者，經中具列土山黑山小大鐵<a 
name="0827b14" id="0827b14"></a>圍及十寶山，以比須彌。今文略無，但云四<a 
name="0827b15" id="0827b15"></a>寶者，從所比說，餘山並無四寶故也。天居<a 
name="0827b16" id="0827b16"></a>四寶頂如醍醐在四味上，反以四寶譬四<a 
name="0827b17" id="0827b17"></a>誹謗，天居其上如教離謗也。四謗如前《金<a 
name="0827b18" id="0827b18"></a>剛藏》意。又更&#x5374;以四寶譬位，一根緣等以<a 
name="0827b19" id="0827b19"></a>譬諸天，諸天不離四寶山故。若盡消經者，<a 
name="0827b20" id="0827b20"></a>應以土等四山如四味，須彌在十山之內<a 
name="0827b21" id="0827b21"></a>而最高，如佛界在十界之內而最勝。次月<a 
name="0827b22" id="0827b22"></a>譬者，實如盈、權如虧，同體權實如月輪無<a 
name="0827b23" id="0827b23"></a>缺，會漸入頓如月明相漸圓。故知前標教<a 
name="0827b24" id="0827b24"></a>相中云「是漸頓」者，與月譬意同。經中以星<a 
name="0827b25" id="0827b25"></a>比月天子，雖舉天子，經合既云此法華經<a 
name="0827b26" id="0827b26"></a>最為照明，故今但取圓亦兼以明為譬。次<a 
name="0827b27" id="0827b27"></a>日譬中復加燈炬星，今合日譬中但云破<a 
name="0827b28" id="0827b28"></a>化城故，但取日明能映諸明故耳。若更合<a 
name="0827b29" id="0827b29"></a>者，亦可以燈等四，譬二乘及通別菩薩，並<a 
name="0827c01" id="0827c01"></a>與無明共住故也。故次重引中略舉星月<a 
name="0827c02" id="0827c02"></a>而除方便，故知方便所收復廣。次梵王譬<a 
name="0827c03" id="0827c03"></a>中，經云「如梵王為一切眾生之父」，今亦能<a 
name="0827c04" id="0827c04"></a>生一切諸教故也。今文但云自在者，以對<a 
name="0827c05" id="0827c05"></a>簡二王非自在故耳。輪王地居如俗，釋王居<a 
name="0827c06" id="0827c06"></a>天如真，梵於三界如中，若真俗自在、中未<a 
name="0827c07" id="0827c07"></a>必自在，若中自在、真俗必自在，故以今經<a 
name="0827c08" id="0827c08"></a>譬於梵王。文中便簡歷別中道亦非自在，<a 
name="0827c09" id="0827c09"></a>且約教道，故知梵王兼譬二中，今譬圓融<a 
name="0827c10" id="0827c10"></a>故云「最」也。次法王譬中五佛子，經文自列四<a 
name="0827c11" id="0827c11"></a>果支佛，此等所說不及佛故。次例又二：先<a 
name="0827c12" id="0827c12"></a>例四可見，次「非但」下結。</p><a 
name="0827c13" id="0827c13"></a><p style="text-indent: 0em; margin-left: 0em"><span class="linehead"></span>三生起中為五：初釋名，次明生起意，三「肇<a 
name="0827c14" id="0827c14"></a>師」下正明生起，次「神力」下明生起所依不<a 
name="0827c15" id="0827c15"></a>同，五「今之」下正明能依所從。初如文。</p><p style="text-indent: 0em; margin-left: 0em"><span class="linehead"></span>次言<a 
name="0827c16" id="0827c16"></a>「&#x9E81;細」者，明五章次第也。凡生起者，或從&#x9E81;<a 
name="0827c17" id="0827c17"></a>至細，或從細至&#x9E81;，但使不亂皆名生起。今<a 
name="0827c18" id="0827c18"></a>之五章是從&#x9E81;至細，能詮之名於中最&#x9E81;，<a 
name="0827c19" id="0827c19"></a>是故居首。所詮之體次細於名，是故居次。<a 
name="0827c20" id="0827c20"></a>體但是理，取理之行莫過因果，是故居次。<a 
name="0827c21" id="0827c21"></a>因果之宗雖細於理，自行因果猶是總略，用<a 
name="0827c22" id="0827c22"></a>是益他，兼於權實，逗會眾生久遠根性，故<a 
name="0827c23" id="0827c23"></a>細於宗，教相既是分別前四，故細於四，所<a 
name="0827c24" id="0827c24"></a>以居後。是則展轉遞為生起。</p><p style="text-indent: 0em; margin-left: 0em"><span class="linehead"></span>三正明生起<a 
name="0827c25" id="0827c25"></a>者，既言展轉，名既居初復從何生？則名從<a 
name="0827c26" id="0827c26"></a>理出。初引肇公意者，法本無名、名假無實，<a 
name="0827c27" id="0827c27"></a>故云「名無召物之功」，物體性空、無應假名<a 
name="0827c28" id="0827c28"></a>之實，名實俱無但真諦意耳。今論世諦，故須<a 
name="0827c29" id="0827c29"></a>辨名。理雖無名假名顯實，是故須立妙<a 
name="0828a01" id="0828a01"></a>法之名，以顯本&#x8FF9;妙法之實。</p><p style="text-indent: 0em; margin-left: 0em"><span class="linehead"></span>問：</p><p style="text-indent: 0em; margin-left: 1em"><span class="linehead"></span>名既依理，理<a 
name="0828a02" id="0828a02"></a>復依誰？</p><p style="text-indent: 0em; margin-left: 0em"><span class="linehead"></span>答：</p><p style="text-indent: 0em; margin-left: 1em"><span class="linehead"></span>理性無體全依無明，無明無體<a 
name="0828a03" id="0828a03"></a>全依法性，理遍一切而無所依，是則名之<a 
name="0828a04" id="0828a04"></a>與體互為因依，名即是體，文字解脫、色為法<a 
name="0828a05" id="0828a05"></a>界等<span class="note">(云云)</span>。</p><p style="text-indent: 0em; margin-left: 0em"><span class="linehead"></span>四所依中三謂神力等，言約教及<a 
name="0828a06" id="0828a06"></a>行者，但以用居第二第四為異耳，餘次第<a 
name="0828a07" id="0828a07"></a>同。然約教中以妙法為在纏之法，故云「欲<a 
name="0828a08" id="0828a08"></a>說此法」。若約行中以妙法為能詮之名，故<a 
name="0828a09" id="0828a09"></a>云「聞名故推理」。雖譚經玄義，而前四章屬<a 
name="0828a10" id="0828a10"></a>行，故且從行說。若教若行俱須判教方顯<a 
name="0828a11" id="0828a11"></a>妙旨，故教行二途並判教居後。教行並以體<a 
name="0828a12" id="0828a12"></a>前而宗後者，若說若行並須先知體而方辨<a 
name="0828a13" id="0828a13"></a>因果故也。開示亦約行，準序可知。若不開<a 
name="0828a14" id="0828a14"></a>權，妙名不立，餘如文。所以〈神力品〉已去判<a 
name="0828a15" id="0828a15"></a>前引證各有所以，〈神力〉約教故先名、次用、次<a 
name="0828a16" id="0828a16"></a>體、次宗；〈序品〉約行，故如文中所立次第。又<a 
name="0828a17" id="0828a17"></a>更重引開示悟入助成〈序品〉。下去凡言「云<a 
name="0828a18" id="0828a18"></a>云」者，如《止觀》第一記中。</p><p style="text-indent: 0em; margin-left: 0em"><span class="linehead"></span>次開合中為四：先<a 
name="0828a19" id="0828a19"></a>標，次明開合意，三「凡三」下列，四「初釋」下釋。<a 
name="0828a20" id="0828a20"></a>釋中文自為三：初「五種」者，始從事理終至<a 
name="0828a21" id="0828a21"></a>說默，秖是自行化他之事理耳。然五章玄義<a 
name="0828a22" id="0828a22"></a>亦不出自他事理，今更以此事理等五雙<a 
name="0828a23" id="0828a23"></a>橫判五章，以一一雙皆攝五章故也。雖自<a 
name="0828a24" id="0828a24"></a>他事理稍同，而一一章則不攝五雙，故知法<a 
name="0828a25" id="0828a25"></a>相文義各別；雖並攝五章，而五雙生起次第<a 
name="0828a26" id="0828a26"></a>宛別，由有事理故有教行，由教行為因故<a 
name="0828a27" id="0828a27"></a>感於果，由因果滿故能化他，由他機異故<a 
name="0828a28" id="0828a28"></a>宜說宜默。而釋名恒通教相分別，體遍無<a 
name="0828a29" id="0828a29"></a>遍，秪由宗用對五雙殊，因茲成異。十種<a 
name="0828b01" id="0828b01"></a>者，謂道、識、性、般若、菩提、大乘、身、涅槃、三<a 
name="0828b02" id="0828b02"></a>寶、德，如下三法妙中釋。又若以蓮華喻三<a 
name="0828b03" id="0828b03"></a>軌者，蓮譬真性，華譬觀照，鬚譬資成，乃至<a 
name="0828b04" id="0828b04"></a>九三，例應可見。若爾，前五雙中，釋名總於<a 
name="0828b05" id="0828b05"></a>五雙，當知亦可以蓮華鬚三對彼體等一<a 
name="0828b06" id="0828b06"></a>一釋之，可見。</p><p style="text-indent: 0em; margin-left: 0em"><span class="linehead"></span>次料簡中合十二重問答，初三<a 
name="0828b07" id="0828b07"></a>重料簡名，次一重料簡體，次一重料簡宗，<a 
name="0828b08" id="0828b08"></a>次五重宗用對簡，次二重都簡五章。初問意<a 
name="0828b09" id="0828b09"></a>者，為實施權，權不離實，乃至開權顯實，<a 
name="0828b10" id="0828b10"></a>實不離權；廢權顯實，權若廢已，權實不二，<a 
name="0828b11" id="0828b11"></a>豈不墮因中有果耶？答意者，因果名同，時異<a 
name="0828b12" id="0828b12"></a>教異。外人因果既為初教所破，尚非三藏<a 
name="0828b13" id="0828b13"></a>&#x9E81;因&#x9E81;果，況復通別？況妙因果耶？新舊醫如<a 
name="0828b14" id="0828b14"></a>餘文說。</p><p style="text-indent: 0em; margin-left: 0em"><span class="linehead"></span>次問者，此問依前答生，前答妙因<a 
name="0828b15" id="0828b15"></a>妙果因果俱時，華果體即，小乘屬權，權亦即<a 
name="0828b16" id="0828b16"></a>實；菴城亦小，何不即耶？若破菴城則無華<a 
name="0828b17" id="0828b17"></a>唯蓮，破權方實即義安在？答「小乘是化他」乃<a 
name="0828b18" id="0828b18"></a>至「喻耳」者，且約初說小隔於大，是故云破，<a 
name="0828b19" id="0828b19"></a>以大破之，故云「須破」。自行即是體內之權故<a 
name="0828b20" id="0828b20"></a>以華喻，然化他之權據佛本意並屬自行。<a 
name="0828b21" id="0828b21"></a>又初約施權故屬化他，今論開權故屬自<a 
name="0828b22" id="0828b22"></a>行，施開被緣其理不二。</p><p style="text-indent: 0em; margin-left: 0em"><span class="linehead"></span>七譬者，一火宅、二窮<a 
name="0828b23" id="0828b23"></a>子、三藥草、四化城、五繫珠、六頂珠、七醫子，須<a 
name="0828b24" id="0828b24"></a>以七譬各對蓮華權實之義，方得顯於總<a 
name="0828b25" id="0828b25"></a>別意耳。何者？蓮華秖是為實施權、開權顯<a 
name="0828b26" id="0828b26"></a>實，七譬皆然，故得名別。如譬喻中，初設三<a 
name="0828b27" id="0828b27"></a>車是施權，後賜大車是顯實。窮子中，雇作<a 
name="0828b28" id="0828b28"></a>已前是施權，體業已後是顯實。藥草中，三草<a 
name="0828b29" id="0828b29"></a>二木是施權，一地一雨是顯實。化城中，為疲<a 
name="0828b30" id="0828b30"></a>設化是施權，引至寶所是顯實。繫珠中，得<a 
name="0828c01" id="0828c01"></a>少為足是稟權，後示衣珠是顯實。頂珠中，<a 
name="0828c02" id="0828c02"></a>隨功賞賜是施權，解髻與珠是顯實。醫子<a 
name="0828c03" id="0828c03"></a>中，非生現生、非滅現滅，各有形聲權實二<a 
name="0828c04" id="0828c04"></a>益，生滅&#x8FF9;也，非生非滅本也。故前六約&#x8FF9;、後<a 
name="0828c05" id="0828c05"></a>一約本，故知蓮華總譬本&#x8FF9;權實，本&#x8FF9;同<a 
name="0828c06" id="0828c06"></a>異之相具如後簡，故知但語蓮華則兼別<a 
name="0828c07" id="0828c07"></a>矣。</p><p style="text-indent: 0em; margin-left: 0em"><span class="linehead"></span>次問體者，此問準文及理為問，一切諸<a 
name="0828c08" id="0828c08"></a>法皆是法界無非實相，則諸法皆體，何意簡<a 
name="0828c09" id="0828c09"></a>權？答意者，若為實施權未識經體，開權<a 
name="0828c10" id="0828c10"></a>顯實實如所問。「廢權顯實如前所用」者，謂<a 
name="0828c11" id="0828c11"></a>約廢說則簡權取實，以為經體。何者？廢<a 
name="0828c12" id="0828c12"></a>已無權，簡於為實施權之權，如前標體中<a 
name="0828c13" id="0828c13"></a>簡於自行化他及化他體，故云「如前所用」。</p><a 
name="0828c14" id="0828c14"></a><p style="text-indent: 0em; margin-left: 0em"><span class="linehead"></span>次問宗者，宗猶尊也主也。如國無二王，<a 
name="0828c15" id="0828c15"></a>何以用二法為宗耶？答意者，因果雖二<a 
name="0828c16" id="0828c16"></a>而不二也。以單因單果不獨成故，有果<a 
name="0828c17" id="0828c17"></a>可取因為果因，果若有因果為因果。故<a 
name="0828c18" id="0828c18"></a>知能辦藉所為期、所辦藉能而顯，如臣辦<a 
name="0828c19" id="0828c19"></a>王事、王能理臣，君臣相藉共經一國，異類<a 
name="0828c20" id="0828c20"></a>為譬其理亦成。況下文日月綱天等譬，文意<a 
name="0828c21" id="0828c21"></a>可知。又引本&#x8FF9;文證，具如下引。</p><p style="text-indent: 0em; margin-left: 0em"><span class="linehead"></span>「問論宗」<a 
name="0828c22" id="0828c22"></a>去以用難宗，「論」字平聲。論宗既取自行，<a 
name="0828c23" id="0828c23"></a>論用何故俱取自他？答如文。此下諸問對<a 
name="0828c24" id="0828c24"></a>簡者，正為簡用兼為顯宗。</p><p style="text-indent: 0em; margin-left: 0em"><span class="linehead"></span>「問用是化他」等<a 
name="0828c25" id="0828c25"></a>者，牒答重徵，宗是自行，既不取化他，用是<a 
name="0828c26" id="0828c26"></a>益他，應簡自行。答中意者，若自破惑但用<a 
name="0828c27" id="0828c27"></a>實道，名為自用，自必簡他。若破他惑，他宜<a 
name="0828c28" id="0828c28"></a>用大亦名為用，是故化他不可純小，是故<a 
name="0828c29" id="0828c29"></a>亦用自行權實，若用於實，即以此實自利<a 
name="0829a01" id="0829a01"></a>利他。</p><p style="text-indent: 0em; margin-left: 0em"><span class="linehead"></span>次「並」意者，宗是因果，亦可示他名化<a 
name="0829a02" id="0829a02"></a>他，宗亦應俱取化他因果自利利他，何故<a 
name="0829a03" id="0829a03"></a>簡他唯取於自？答意者，化他因果非一乘<a 
name="0829a04" id="0829a04"></a>宗，是故不取。並意者，因果屬宗，何不亦以<a 
name="0829a05" id="0829a05"></a>化他因果，共為經宗而利於他？答意者，宗<a 
name="0829a06" id="0829a06"></a>屬自行唯求佛果，尚不取自行化他，況以<a 
name="0829a07" id="0829a07"></a>化他因果而自行耶？以化他邊即屬用故。</p><a 
name="0829a08" id="0829a08"></a><p style="text-indent: 0em; margin-left: 0em"><span class="linehead"></span>次「並」者，用中亦不應俱取？答意者，化他漸<a 
name="0829a09" id="0829a09"></a>誘，事不獲已，是故取之。</p><p style="text-indent: 0em; margin-left: 0em"><span class="linehead"></span>「問宗用俱明智斷」<a 
name="0829a10" id="0829a10"></a>等者，正由向文或以宗難用、或以用難宗，<a 
name="0829a11" id="0829a11"></a>恐法雜亂，故須此問。宗是自行，用是化他，各<a 
name="0829a12" id="0829a12"></a>有智斷，為同異耶？此文正問宗用智斷，然<a 
name="0829a13" id="0829a13"></a>下答中於自於他各有智斷，宗是自行，用是<a 
name="0829a14" id="0829a14"></a>化他故也。故以宗用釋於自他智斷不同，<a 
name="0829a15" id="0829a15"></a>得名各別。前文既以自行為宗，化他為用，<a 
name="0829a16" id="0829a16"></a>今此自他各有智斷，乃成自他各有宗用。<a 
name="0829a17" id="0829a17"></a>宗雖有用，用屬於斷，此乃名為宗家之用。<a 
name="0829a18" id="0829a18"></a>「自他智斷俱為宗」者，自行以智德為宗，化<a 
name="0829a19" id="0829a19"></a>他以斷德為宗。「化他智斷俱為用」者，以自<a 
name="0829a20" id="0829a20"></a>望他智斷俱為智，以他望自智斷俱為斷，<a 
name="0829a21" id="0829a21"></a>文從以他望自而說，是故單云「化他智斷<a 
name="0829a22" id="0829a22"></a>俱為用」也。</p><p style="text-indent: 0em; margin-left: 0em"><span class="linehead"></span>次總料簡五章者，前是料簡四<a 
name="0829a23" id="0829a23"></a>章已竟。初問答可見。從「問經經」去復似料<a 
name="0829a24" id="0829a24"></a>簡教相，教相秖是分別四章，四章若異教相<a 
name="0829a25" id="0829a25"></a>亦異，故云「經經各異」。以教對四即是料簡<a 
name="0829a26" id="0829a26"></a>五章故也。若經經各立則名義俱別，故云得<a 
name="0829a27" id="0829a27"></a>別失同；今名同義別，故云「得同不失別」。</p><p style="text-indent: 0em; margin-left: 0em"><span class="linehead"></span>觀<a 
name="0829a28" id="0829a28"></a>心者，初示用觀處，七番共解已釋五章，會<a 
name="0829a29" id="0829a29"></a>異居後今所未論，故總將第六觀心一章<a 
name="0829b01" id="0829b01"></a>以消前五，令一一文俱入觀門。然須細釋<a 
name="0829b02" id="0829b02"></a>令成妙觀。</p><p style="text-indent: 0em; margin-left: 0em"><span class="linehead"></span>問：</p><p style="text-indent: 0em; margin-left: 1em"><span class="linehead"></span>若爾，何不以此觀心之文居<a 
name="0829b03" id="0829b03"></a>於第七，以消前六？</p><p style="text-indent: 0em; margin-left: 0em"><span class="linehead"></span>答：</p><p style="text-indent: 0em; margin-left: 1em"><span class="linehead"></span>會異文廣，故不越之。<a 
name="0829b04" id="0829b04"></a>所以會異文中自立起觀一門，則全悉檀體<a 
name="0829b05" id="0829b05"></a>是於觀，不假附事而為理觀。依前文起<a 
name="0829b06" id="0829b06"></a>自為五段，初約標章者，復為五章。初約標<a 
name="0829b07" id="0829b07"></a>名中言「幻焰」者，幻焰之名通於偏圓，如二<a 
name="0829b08" id="0829b08"></a>十五三昧中有如幻三昧，仍義通圓別，今從<a 
name="0829b09" id="0829b09"></a>圓說一心三幻破一心三惑，理惑體一境智<a 
name="0829b10" id="0829b10"></a>如如。「適言」下觀法，心性觀之但有名字，言<a 
name="0829b11" id="0829b11"></a>有則一念都無，況有十界質像也；言無則<a 
name="0829b12" id="0829b12"></a>復起三千慮想，況一界念慮耶？不可以此<a 
name="0829b13" id="0829b13"></a>有無思故，則一念心中道冷然，故知心是妙<a 
name="0829b14" id="0829b14"></a>也。妙即三千，三千即法，法故三軌，故云「可<a 
name="0829b15" id="0829b15"></a>軌」。此之心法非因非果，此舉因果所依之<a 
name="0829b16" id="0829b16"></a>體。「能如理觀」此語能取因果之觀，故得名<a 
name="0829b17" id="0829b17"></a>為體家之宗。用者但是宗體功能，因華果蓮<a 
name="0829b18" id="0829b18"></a>可以意得，是故名中本含三義。「由一心」等者，<a 
name="0829b19" id="0829b19"></a>研一剎那既成觀已，即以此觀復觀後心，<a 
name="0829b20" id="0829b20"></a>後心成觀所復成能，後後相續名「教餘心」。<a 
name="0829b21" id="0829b21"></a>經是被下之教，故觀下惑名「經」。</p><p style="text-indent: 0em; margin-left: 0em"><span class="linehead"></span>次別約體<a 
name="0829b22" id="0829b22"></a>中「心本」等者，秖是實相雙非有無，雙非生滅，<a 
name="0829b23" id="0829b23"></a>轉釋有無。「初觀」下宗也。「以觀」<span class="corr" title='[不&gt;下]'>下</span>用也。惡覺之<a 
name="0829b24" id="0829b24"></a>名不局於淺，不起之相意實在深，故得觀<a 
name="0829b25" id="0829b25"></a>心為今經用。「心數」下教相，教相分別，故云「同<a 
name="0829b26" id="0829b26"></a>異」。分別此教無不會實，故云「而轉」。次引證<a 
name="0829b27" id="0829b27"></a>五章。不得率爾從近而解。</p><p style="text-indent: 0em; margin-left: 0em"><span class="linehead"></span>次約生起中「以<a 
name="0829b28" id="0829b28"></a>心觀心」名也。「境」體也。「觀契」因也。「得脫」果也。此<a 
name="0829b29" id="0829b29"></a>因果宗也。令餘亦脫，用也。「分別王數是教<a 
name="0829c01" id="0829c01"></a>相」者，心既是妙，王數亦妙，妙而分別，故屬教<a 
name="0829c02" id="0829c02"></a>相。</p><p style="text-indent: 0em; margin-left: 0em"><span class="linehead"></span>次約開合中約十二緣，一念為總、別即<a 
name="0829c03" id="0829c03"></a>三道者，即十界三道，以下文分別約十界<a 
name="0829c04" id="0829c04"></a>故。分別文中言「教相兼於開合」者，秖此教<a 
name="0829c05" id="0829c05"></a>相一文兼前開合，約分別邊名為教相，秖<a 
name="0829c06" id="0829c06"></a>一生滅名之為合，離為十界名之為開。</p><p style="text-indent: 0em; margin-left: 0em"><span class="linehead"></span>次<a 
name="0829c07" id="0829c07"></a>料簡中不復料簡五章，但簡用觀之意，又<a 
name="0829c08" id="0829c08"></a>為二：初約根性不同，次「又論」下理須具足。<a 
name="0829c09" id="0829c09"></a>初文中云「為信行人」等者，如樹一根開眾<a 
name="0829c10" id="0829c10"></a>枝葉，於一實相開無量名；若為法行以身<a 
name="0829c11" id="0829c11"></a>喻身，能喻所喻皆生觀解。</p><p style="text-indent: 0em; margin-left: 0em"><span class="linehead"></span>次文又四：先引<a 
name="0829c12" id="0829c12"></a>三論，次引兩經，三「何者」下責失，四「若欲」下<a 
name="0829c13" id="0829c13"></a>示得。初文《大論》四句評聞慧者，具如《止觀》<a 
name="0829c14" id="0829c14"></a>第一記。此四句中具舉得失，第三句得，餘三<a 
name="0829c15" id="0829c15"></a>並失。次引《百論》單引兩失。云「百論有盲跛」<a 
name="0829c16" id="0829c16"></a>等者，《百論》「外人計云：若神無觸身不能到，<a 
name="0829c17" id="0829c17"></a>如盲跛二人相假能到。內破曰：盲跛二觸二<a 
name="0829c18" id="0829c18"></a>思惟故是故能到，身神無二故不能到。」今借<a 
name="0829c19" id="0829c19"></a>喻邊相假能到，不取所計神我及身。今言盲<a 
name="0829c20" id="0829c20"></a>而不跛如有行無解，跛而不盲如有解無<a 
name="0829c21" id="0829c21"></a>行，若解行具足猶如二全。次引牟子雙失<a 
name="0829c22" id="0829c22"></a>顯得，云「牟子有說行之義」者，如《止觀》第一<a 
name="0829c23" id="0829c23"></a>記。以此二喻例釋《大論》四句，可知。次引《華<a 
name="0829c24" id="0829c24"></a>嚴》及今經，可知。次「何者」下責失中以言教<a 
name="0829c25" id="0829c25"></a>之風吹無室之燈，室如定也。照於理境諸<a 
name="0829c26" id="0829c26"></a>法不了，且略舉一慢應具足諸惑，執妙教<a 
name="0829c27" id="0829c27"></a>之刃、傷智照之手。若但暗證觀心之人起增<a 
name="0829c28" id="0829c28"></a>上慢，前是我慢與此中別，抱暗證之炬、燒<a 
name="0829c29" id="0829c29"></a>勝定之手。「若欲」下示得，為二：先示，次結。初<a 
name="0830a01" id="0830a01"></a>文先略示，次釋六即。「脩心」下結，又二：初結、<a 
name="0830a02" id="0830a02"></a>次益。眼明慧聞隔字為對，所益蓋廣，何得不<a 
name="0830a03" id="0830a03"></a>以觀解五章之文，令眼智具耶？</p><a 
name="0830a04" id="0830a04"></a><p style="text-indent: 0em; margin-left: 0em"><span class="linehead"></span>釋會異中二：先問起，次答出。答中自分二：<a 
name="0830a05" id="0830a05"></a>前對五章，次解四悉。初文又二：先對五章，<a 
name="0830a06" id="0830a06"></a>云「名該一部世界亦冠於三」者，如五重玄<a 
name="0830a07" id="0830a07"></a>義名最居初冠於一部，部內不出體宗用<a 
name="0830a08" id="0830a08"></a>三，世界亦在四悉之初，生善等三不出世<a 
name="0830a09" id="0830a09"></a>界，是故同也。此並須以圓妙四悉方同此<a 
name="0830a10" id="0830a10"></a>經五章意也。</p><p style="text-indent: 0em; margin-left: 0em"><span class="linehead"></span>次問答料簡中二：初一問答，明<a 
name="0830a11" id="0830a11"></a>四悉五章次第不同，次一問答明經論不同。<a 
name="0830a12" id="0830a12"></a>初問可解。次答中四：初雙標兩根，次釋對<a 
name="0830a13" id="0830a13"></a>利鈍，三「五重」下判不同，四「對義」下結酬。</p><p style="text-indent: 0em; margin-left: 0em"><span class="linehead"></span>次問<a 
name="0830a14" id="0830a14"></a>者，若以《大論》四悉通《大品經》五章可爾，何<a 
name="0830a15" id="0830a15"></a>得將通《法華經》耶？&#x9E81;妙既殊通義安在？《中<a 
name="0830a16" id="0830a16"></a>論》通申，用之即是，何不用耶？答中先申四悉<a 
name="0830a17" id="0830a17"></a>意，次還用通申以申今意。言「中觀」者，謂<a 
name="0830a18" id="0830a18"></a>觀中之觀，名為中觀，故用所觀以申於體，<a 
name="0830a19" id="0830a19"></a>能觀因果以申於宗，所以引《纓珞》助申論<a 
name="0830a20" id="0830a20"></a>者，破立之義與用義同，利益眾生具須破立<a 
name="0830a21" id="0830a21"></a>復同用也。「論有」下次引論意同經，別以三<a 
name="0830a22" id="0830a22"></a>字申三章竟。次「中觀」下總以三字共申於<a 
name="0830a23" id="0830a23"></a>名，文闕教相。教相秖是分別前四意，思之<a 
name="0830a24" id="0830a24"></a>可知，故不別釋。更復以論四句申者，論題<a 
name="0830a25" id="0830a25"></a>是總，故總題中含於三觀，具如《止觀》第五卷<a 
name="0830a26" id="0830a26"></a>破古師中意。兩論正申五章也，經但助成。</p><a 
name="0830a27" id="0830a27"></a><p><span class="juanname">法華玄義釋籤卷第二</span></p>
<hr>【經文資訊】大正藏第 33 冊 No. 1717 法華玄義釋籤<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，佛教電腦資訊庫功德會提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7858.html?index=T33n1717" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T33n1717_002 by HTTrack Website Copier/3.x [XR&CO'2014], Tue, 07 Jun 2016 06:53:54 GMT -->
</html>
