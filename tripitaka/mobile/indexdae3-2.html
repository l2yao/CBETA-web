<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_004 by HTTrack Website Copier/3.x [XR&CO'2014], Tue, 07 Jun 2016 06:59:18 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1727990800&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48n2016&amp;utmp=%2Fmobile%2Findex.php%3Findex%3DT48n2016_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0606.html?index=T48n2016_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 4 卷</p>
	<a href="index8cec.html?index=T48n2016_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷4]">　
<a 
name="0433c17" id="0433c17"></a><a 
name="0433c18" id="0433c18"></a><a 
name="0433c19" id="0433c19"></a><p><span class="juanname">宗鏡錄卷第四</span></p><a 
name="0433c20" id="0433c20"></a><a 
name="0433c21" id="0433c21"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0433c22" id="0433c22"></a><p style="text-indent: 0em; margin-left: 0em"><span class="linehead"></span>夫所言心法者。云何是心。云何是心法。</p><p style="text-indent: 0em; margin-left: 0em"><span class="linehead"></span>答。<a 
name="0433c23" id="0433c23"></a>了塵通相。說名心王。由其本一心。是諸法之<a 
name="0433c24" id="0433c24"></a>總原也。取塵別相。名為數法。良因其根本無<a 
name="0433c25" id="0433c25"></a>明。迷平等性故也。辯中邊論云。若了塵通相。<a 
name="0433c26" id="0433c26"></a>名心。取塵別相。名為心法。</p><p style="text-indent: 0em; margin-left: 0em"><span class="linehead"></span>問。此一心法。幾<a 
name="0433c27" id="0433c27"></a>義而成。</p><p style="text-indent: 0em; margin-left: 0em"><span class="linehead"></span>答心法總有四義。一是事。隨境分<a 
name="0433c28" id="0433c28"></a>別。見聞覺知。二是法。論體唯是生滅法數。此<a 
name="0433c29" id="0433c29"></a>二義。論俗故有。約真故無。三是理。窮之空寂。<a 
name="0434a01" id="0434a01"></a>四是實。論其本性。唯是真實如來藏法。</p><p style="text-indent: 0em; margin-left: 0em"><span class="linehead"></span>問。<a 
name="0434a02" id="0434a02"></a>心四義之中。前二義是緣慮妄心。後二義是<a 
name="0434a03" id="0434a03"></a>常住真心。約真心。則本性幽玄窮理空寂。既<a 
name="0434a04" id="0434a04"></a>無數量。不更指陳。只如妄心既涉見聞。又言。<a 
name="0434a05" id="0434a05"></a>生滅。此緣慮心。有其幾種行相。</p><p style="text-indent: 0em; margin-left: 0em"><span class="linehead"></span>答。有五種<a 
name="0434a06" id="0434a06"></a>心。一率爾心。謂聞法創初。遇境便起。二尋求<a 
name="0434a07" id="0434a07"></a>心。於境未達。方有尋求。三決定心。審知法體。<a 
name="0434a08" id="0434a08"></a>而起決定。四染淨心。法詮欣厭。而起染淨。五<a 
name="0434a09" id="0434a09"></a>等流心。念念緣境。前後等故。法苑義林云。辯<a 
name="0434a10" id="0434a10"></a>五心相者。且如眼識。初墮。於境。名率爾墮心。<a 
name="0434a11" id="0434a11"></a>同時意識。先未緣此。今初同起。亦名率爾。故<a 
name="0434a12" id="0434a12"></a>瑜伽論云。意識任運散亂。緣不串習境時。無<a 
name="0434a13" id="0434a13"></a>欲等生。爾時意識。名率爾墮心。有欲生時。尋<a 
name="0434a14" id="0434a14"></a>求等攝故。又解深密經。及決擇論說。五識同<a 
name="0434a15" id="0434a15"></a>時。必定有一分別。意識。俱時而轉。故眼俱意。<a 
name="0434a16" id="0434a16"></a>名率爾心。初卒墮境故。此既初緣。未知何境<a 
name="0434a17" id="0434a17"></a>為善為惡。為了知故。次起尋求。與欲俱轉。希<a 
name="0434a18" id="0434a18"></a>望境故。既尋求已。識知先境。次起決定即<a 
name="0434a19" id="0434a19"></a>解境故。決定已。識界差別。取正因等相。於怨<a 
name="0434a20" id="0434a20"></a>住惡。於親住善。於中住捨。染淨心生。由此<a 
name="0434a21" id="0434a21"></a>染淨意識為先。引生眼識。同性善染。順前而<a 
name="0434a22" id="0434a22"></a>起。名等流心。如眼識生。耳等識亦爾。</p><p style="text-indent: 0em; margin-left: 0em"><span class="linehead"></span>先德問。<a 
name="0434a23" id="0434a23"></a>五心於八識中。各有幾心。</p><p style="text-indent: 0em; margin-left: 0em"><span class="linehead"></span>答。前五識有四心。<a 
name="0434a24" id="0434a24"></a>除尋求心。無分別故。第六具五心。第七無率<a 
name="0434a25" id="0434a25"></a>爾尋求二心。有決定染淨等流三心。謂第七<a 
name="0434a26" id="0434a26"></a>常緣現在境故。無率爾也。</p><p style="text-indent: 0em; margin-left: 0em"><span class="linehead"></span>問。第七現有計度<a 
name="0434a27" id="0434a27"></a>分別。何無尋求心。</p><p style="text-indent: 0em; margin-left: 0em"><span class="linehead"></span>答。夫尋求心皆依率爾。後<a 
name="0434a28" id="0434a28"></a>尋求方生。第七既無率爾。尋求亦無。</p><p style="text-indent: 0em; margin-left: 0em"><span class="linehead"></span>問。前五<a 
name="0434a29" id="0434a29"></a>既有率爾。何無尋求。</p><p style="text-indent: 0em; margin-left: 0em"><span class="linehead"></span>答。尋求有二緣方有。一<a 
name="0434b01" id="0434b01"></a>即率爾心引。二即計度分別心。前五種雖有<a 
name="0434b02" id="0434b02"></a>率爾。而無計度分別。第八有三心。率爾決定<a 
name="0434b03" id="0434b03"></a>等流。無染淨尋求。</p><p style="text-indent: 0em; margin-left: 0em"><span class="linehead"></span>問。第八同第七。常緣現<a 
name="0434b04" id="0434b04"></a>在境。何得有率爾。</p><p style="text-indent: 0em; margin-left: 0em"><span class="linehead"></span>答。第七緣境。即無間斷。第<a 
name="0434b05" id="0434b05"></a>八緣境。境有間斷。第八初受生時。創緣三界。<a 
name="0434b06" id="0434b06"></a>三種境故。</p><p style="text-indent: 0em; margin-left: 0em"><span class="linehead"></span>問。初受生時。第七亦創緣三界。第<a 
name="0434b07" id="0434b07"></a>八識。何無率爾心。</p><p style="text-indent: 0em; margin-left: 0em"><span class="linehead"></span>答。第七隨所繫。常緣當界<a 
name="0434b08" id="0434b08"></a>第八識也。今助一解。第七常內緣一境。即無<a 
name="0434b09" id="0434b09"></a>率爾。第八外緣多境。而有率爾。無分別故。即<a 
name="0434b10" id="0434b10"></a>無尋求。</p><p style="text-indent: 0em; margin-left: 0em"><span class="linehead"></span>問。五心之中。何心熏種。何心不熏種。</p><a 
name="0434b11" id="0434b11"></a><p style="text-indent: 0em; margin-left: 0em"><span class="linehead"></span>答。率爾心有二說。一云。不熏種。任運緣境。不<a 
name="0434b12" id="0434b12"></a>強盛故。二云。若緣生境。即不熏種。若緣曾聞<a 
name="0434b13" id="0434b13"></a>熟境。即熏種。由串習力故。餘心總熏種。今解。<a 
name="0434b14" id="0434b14"></a>且如率爾聞聲境時。不簡生熟聲境。皆熏實<a 
name="0434b15" id="0434b15"></a>聲種子。更有九心成輪。廣略不同。真理是一。<a 
name="0434b16" id="0434b16"></a>其心如輪。隨境而轉。故經云。身非念輪。隨念<a 
name="0434b17" id="0434b17"></a>而轉。其義如何。上座部師。立九心輪者。一有<a 
name="0434b18" id="0434b18"></a>分。二能引發。三見。四尋求。五貫徹。六安立。<a 
name="0434b19" id="0434b19"></a>七勢用。八返緣。九有分體。且如初受生時。未<a 
name="0434b20" id="0434b20"></a>能分別。心但任運。緣於境轉。名有分。若有境<a 
name="0434b21" id="0434b21"></a>至。心欲緣時。便生警覺。名能引發。其心既於<a 
name="0434b22" id="0434b22"></a>此境上轉。見照矚彼。既見彼已。便成尋求。察<a 
name="0434b23" id="0434b23"></a>其善惡。既察彼已。遂貫徹識其善惡。而安立<a 
name="0434b24" id="0434b24"></a>心。起語分別說其善惡。隨其善惡。便有動作<a 
name="0434b25" id="0434b25"></a>勢用。動作既興。欲休廢道。故返緣前所作事。<a 
name="0434b26" id="0434b26"></a>既返緣已。還歸有分。任運緣境。名為九心。可<a 
name="0434b27" id="0434b27"></a>成輪義。其中見心通於六識。餘唯意識。有分<a 
name="0434b28" id="0434b28"></a>心通生死。返緣心唯得死。若離欲者。死唯有<a 
name="0434b29" id="0434b29"></a>分心。既無我愛。無所返緣。不生顧戀。未離欲<a 
name="0434c01" id="0434c01"></a>者以返緣心而死。有戀愛故。若有境至。即心<a 
name="0434c02" id="0434c02"></a>可生。若無異境。恒住有分。任運相續。然見與<a 
name="0434c03" id="0434c03"></a>尋求前後不定。</p><p style="text-indent: 0em; margin-left: 0em"><span class="linehead"></span>問。若隨分別。立真妄心。約<a 
name="0434c04" id="0434c04"></a>此二心。總有幾種。</p><p style="text-indent: 0em; margin-left: 0em"><span class="linehead"></span>答。大智度論云。有二種<a 
name="0434c05" id="0434c05"></a>道。一畢竟空道。二分別好惡道。若畢竟空道。<a 
name="0434c06" id="0434c06"></a>尚不得一。何況說多。若分別好惡道。理從義<a 
name="0434c07" id="0434c07"></a>別。事乃恒沙。且約一心。古釋有四。一紇利陀<a 
name="0434c08" id="0434c08"></a>耶。此云肉團心。身中五藏心也。如黃廷經所<a 
name="0434c09" id="0434c09"></a>明。二緣慮心。此是八識。俱能緣慮自分境故。<a 
name="0434c10" id="0434c10"></a>色是眼識境。根身。種子器世界。是阿賴耶識<a 
name="0434c11" id="0434c11"></a>之境。各緣一分。故云自分。三質多耶。此云集<a 
name="0434c12" id="0434c12"></a>起心。唯第八識積集種子。生起現行。四乾栗<a 
name="0434c13" id="0434c13"></a>陀耶。此云堅實心。亦云貞實心。此是真心也。<a 
name="0434c14" id="0434c14"></a>然第八識無別自體。但是真心。以不覺故。與<a 
name="0434c15" id="0434c15"></a>諸妄想。有和合不和合義。和合義者。能含染<a 
name="0434c16" id="0434c16"></a>淨。目為藏識。不和合者。體常不變。目為真<a 
name="0434c17" id="0434c17"></a>如。都是如來藏。故楞伽經云。寂滅者。名為一<a 
name="0434c18" id="0434c18"></a>心。一心者。即如來藏。如來藏。亦是在纏法身。<a 
name="0434c19" id="0434c19"></a>經云。隱為如來藏。顯為法身。故知四種心。本<a 
name="0434c20" id="0434c20"></a>同一體。但從迷悟分多。經偈云。佛說如來藏。<a 
name="0434c21" id="0434c21"></a>以為阿賴耶。惡慧不能知。藏即賴耶識。佛說<a 
name="0434c22" id="0434c22"></a>如來藏者。即法身在纏之名。以為阿賴耶。即<a 
name="0434c23" id="0434c23"></a>是藏識。惡慧不能知。藏即賴耶識。有執真如<a 
name="0434c24" id="0434c24"></a>與賴耶體別者。是惡慧也。然雖四心同體。真<a 
name="0434c25" id="0434c25"></a>妄義別。本末亦殊。前三是相。後一是性。性相<a 
name="0434c26" id="0434c26"></a>無礙。都是一心。即第四真心以為宗旨。又古<a 
name="0434c27" id="0434c27"></a>德廣釋一心者。望一如來藏心。含於二義。一<a 
name="0434c28" id="0434c28"></a>約體絕相義。即真如門。謂非染非淨。非生非<a 
name="0434c29" id="0434c29"></a>滅。不動不轉。平等一味。性無差別。眾生即涅<a 
name="0435a01" id="0435a01"></a>槃。不待滅也。凡夫彌勒。同一際也。二隨緣起<a 
name="0435a02" id="0435a02"></a>滅義。即生滅門。謂隨熏轉動。成於染淨。染淨<a 
name="0435a03" id="0435a03"></a>雖成。性恒不動。只由不動。能成染淨。是故不<a 
name="0435a04" id="0435a04"></a>動。亦在動門。楞伽經云。如來藏名阿賴耶識。<a 
name="0435a05" id="0435a05"></a>而與無明七識共俱。如大海波。常不斷絕。又<a 
name="0435a06" id="0435a06"></a>云。如來藏者。為無始虛偽惡習所熏。名為識<a 
name="0435a07" id="0435a07"></a>藏。若此一心。推末歸本者。謂證第一義。則得<a 
name="0435a08" id="0435a08"></a>解脫。第一義。是緣之性。若見緣性。則脫緣縛。<a 
name="0435a09" id="0435a09"></a>華嚴經云。皆一心作。論云。但是一心者。一切<a 
name="0435a10" id="0435a10"></a>三界。唯心轉故。諸教同引。證成唯心。云何一<a 
name="0435a11" id="0435a11"></a>心而作三界。有三。一二乘。謂有前境。不了唯<a 
name="0435a12" id="0435a12"></a>心。縱聞一心。但謂真諦之一。或謂由心轉變。<a 
name="0435a13" id="0435a13"></a>非皆是心。二異熟賴耶。名為一心。簡無外境。<a 
name="0435a14" id="0435a14"></a>故說一心。三如來藏性。清淨一心。理無二體。<a 
name="0435a15" id="0435a15"></a>故說一心。是知凡聖二法。染淨二門。無非一<a 
name="0435a16" id="0435a16"></a>心矣。又此一心。約性相體用本末即入等義。<a 
name="0435a17" id="0435a17"></a>更有十門。一假說一心。則二乘人。謂實有外<a 
name="0435a18" id="0435a18"></a>法。但由心變動。故說一心。下之九門。實唯一<a 
name="0435a19" id="0435a19"></a>心。二相見俱存。故說一心。此通八識。及諸心<a 
name="0435a20" id="0435a20"></a>所并所變相分。本影具足。由有支等熏習力<a 
name="0435a21" id="0435a21"></a>故。變現三界依正等報。三攝相歸見。故說一<a 
name="0435a22" id="0435a22"></a>心。亦通王數。但所變相分。無別種生。能見識<a 
name="0435a23" id="0435a23"></a>生。帶彼影起。四攝數歸王。故說一心。唯通八<a 
name="0435a24" id="0435a24"></a>識。以彼心所。依王無體。亦心變故。釋云。攝相<a 
name="0435a25" id="0435a25"></a>歸見者。唯識偈云。唯識無境界。以無塵妄<a 
name="0435a26" id="0435a26"></a>見。如人目有&#x7796;。見毛月等事。凡作論有三義。<a 
name="0435a27" id="0435a27"></a>一者立義。即初句。二者引證。即第二句。三者<a 
name="0435a28" id="0435a28"></a>譬喻。即下二句。所緣緣論云。內識如外現。為<a 
name="0435a29" id="0435a29"></a>識所緣緣。許彼相在識。及能生識故。意云。內<a 
name="0435b01" id="0435b01"></a>識似外境現。為所緣緣。許眼等識。帶彼相起。<a 
name="0435b02" id="0435b02"></a>及從彼生識故。結云。諸識唯內境。相為所緣<a 
name="0435b03" id="0435b03"></a>緣。理極成也。則非全無相。相全屬識。故云歸<a 
name="0435b04" id="0435b04"></a>見。攝數歸王者。如莊嚴論偈云。自界及二光。<a 
name="0435b05" id="0435b05"></a>癡共諸惑起。如是諸分別。二實應遠離。釋曰。<a 
name="0435b06" id="0435b06"></a>自界。謂自阿賴耶識種子。二光。謂能取光。所<a 
name="0435b07" id="0435b07"></a>取光。此等分別。由共無明。及諸餘惑。故得生<a 
name="0435b08" id="0435b08"></a>起。如是諸分別。二實應遠離。二實。謂所取實。<a 
name="0435b09" id="0435b09"></a>及能取實。如是二實染污應求遠離。所以論<a 
name="0435b10" id="0435b10"></a>偈云。能取及所取。此二唯心光。貪光及信光。<a 
name="0435b11" id="0435b11"></a>二光無二法。釋曰。求唯識人。應知能取。所取。<a 
name="0435b12" id="0435b12"></a>此之二種。唯是心光。五以末歸本。說一心。謂<a 
name="0435b13" id="0435b13"></a>七轉識。皆是本識。差別功能。無別體故。經偈<a 
name="0435b14" id="0435b14"></a>云。譬如巨海浪。無有若干相。諸識心如是。<a 
name="0435b15" id="0435b15"></a>異亦不可得。六攝相歸性。說一心。謂此八識。<a 
name="0435b16" id="0435b16"></a>皆無自體。唯如來藏。平等顯現。餘相皆盡。一<a 
name="0435b17" id="0435b17"></a>切眾生。即涅槃相。經云。不壞相有八。無相亦<a 
name="0435b18" id="0435b18"></a>無相。七性相俱融。說一心。謂如來藏。舉體隨<a 
name="0435b19" id="0435b19"></a>緣。成辦諸事。而其自性。本不生滅。即此理事。<a 
name="0435b20" id="0435b20"></a>混融無礙。是故一心二諦。皆無障礙。八融事<a 
name="0435b21" id="0435b21"></a>相入。說一心。謂由心性。圓融無礙。以性成事。<a 
name="0435b22" id="0435b22"></a>事亦鎔融不相障礙。一入一切。一一塵內各<a 
name="0435b23" id="0435b23"></a>見法界。天人脩羅不離一塵。九全事相即。說<a 
name="0435b24" id="0435b24"></a>一心。謂依性之事。事無別事。心性既無彼此<a 
name="0435b25" id="0435b25"></a>之異。事亦一切即一。一即是多。多即一等。十。<a 
name="0435b26" id="0435b26"></a>帝網無礙。說一心。謂一中有一切。彼一切中。<a 
name="0435b27" id="0435b27"></a>復有一切。重重無盡。皆以心識如來藏性。圓<a 
name="0435b28" id="0435b28"></a>融無盡。以真如性。畢竟無盡故。觀一切法。即<a 
name="0435b29" id="0435b29"></a>真如故。一切時處。皆帝網故。如漩洑頌云。若<a 
name="0435c01" id="0435c01"></a>人欲識真空理。身內真如還遍外。情與非情<a 
name="0435c02" id="0435c02"></a>共一體。處處皆同真法界。不離幻色即見空。<a 
name="0435c03" id="0435c03"></a>此即真如含一切。一念照入於多劫。一一念<a 
name="0435c04" id="0435c04"></a>劫收一切。於一境內一切智。於一智中諸境<a 
name="0435c05" id="0435c05"></a>界。只用一念觀諸境。一切諸境同時會。時處<a 
name="0435c06" id="0435c06"></a>帝網現重重。一切智通無罣礙。漩洑者。水之。<a 
name="0435c07" id="0435c07"></a>漩流洄洑之處。一甚深故。二迴轉故。三難渡<a 
name="0435c08" id="0435c08"></a>故。法海漩洑亦然。一唯佛能究故。二真妄相<a 
name="0435c09" id="0435c09"></a>循。難窮初後。三聞空謂空。聞有謂有。則沈於<a 
name="0435c10" id="0435c10"></a>漩洑。若不了斯宗。難超有海。隨善惡之浪。漂<a 
name="0435c11" id="0435c11"></a>苦樂之洲。不遇慈航。焉登覺岸。如偈云。真<a 
name="0435c12" id="0435c12"></a>如淨法界。一泯未嘗存。隨於染淨緣。遂成十<a 
name="0435c13" id="0435c13"></a>法界。隨染緣成六凡法界。隨淨緣成四聖法<a 
name="0435c14" id="0435c14"></a>界。六凡法界者。一天法界。二人法界。三脩羅<a 
name="0435c15" id="0435c15"></a>法界。四地獄法界。五餓鬼法界。六畜生法界。<a 
name="0435c16" id="0435c16"></a>四聖法界者。一聲聞法界。二緣覺法界。三菩<a 
name="0435c17" id="0435c17"></a>薩法界。四佛法界。眾生於真性上。以情想自<a 
name="0435c18" id="0435c18"></a>異。則六趣昇沈。諸聖於無為法中。以智行為<a 
name="0435c19" id="0435c19"></a>差。則四聖高下。然凡聖&#x8FF9;雖昇降。縛脫似殊。<a 
name="0435c20" id="0435c20"></a>於一真法界之中。初無移動。又依華嚴宗。一<a 
name="0435c21" id="0435c21"></a>心隨理事。立四種法界。一理法界者。界是性<a 
name="0435c22" id="0435c22"></a>義。無盡事法。同一性故。二事法界者。界是分<a 
name="0435c23" id="0435c23"></a>義。一一義別有分劑故。三理事無礙法界者。<a 
name="0435c24" id="0435c24"></a>具性分義。圓融無礙。四事事無礙法界者。一<a 
name="0435c25" id="0435c25"></a>切分劑事法。一一如性。融通。重重無盡故。以<a 
name="0435c26" id="0435c26"></a>此十法界。因理事四法界。性相。即入。真俗融<a 
name="0435c27" id="0435c27"></a>通遰出無窮。成重重無盡法界。然是全一心<a 
name="0435c28" id="0435c28"></a>之法界。全法界之一心。隨有力無力。而立一<a 
name="0435c29" id="0435c29"></a>立多。因相資相攝。而或隱或顯。如一空。遍森<a 
name="0436a01" id="0436a01"></a>羅之物像。似一水。收萬疊之波瀾。入宗鏡中。<a 
name="0436a02" id="0436a02"></a>坦然顯現。又有所入能入。二種法界。如清涼<a 
name="0436a03" id="0436a03"></a>疏云。先明所入。總唯一真無礙法界。語其性<a 
name="0436a04" id="0436a04"></a>相。不出事理。隨其義別。略有五門。一有為法<a 
name="0436a05" id="0436a05"></a>界。二無為法界。三俱是。四俱非。五無障礙。<a 
name="0436a06" id="0436a06"></a>然五各二門。初有為二者。一本識能持諸法<a 
name="0436a07" id="0436a07"></a>種子。名為法界。如論云。無始時來界等。此約<a 
name="0436a08" id="0436a08"></a>因義。而其界體。不約法身。二三世之法差別<a 
name="0436a09" id="0436a09"></a>邊際。名為法界。不思議品云。一切諸佛。知過<a 
name="0436a10" id="0436a10"></a>去一切法界。悉無有餘等。此即分劑之義。二。<a 
name="0436a11" id="0436a11"></a>無為法界二者。一性淨門。在凡位中。性恒淨<a 
name="0436a12" id="0436a12"></a>故。真空一味。法無差別故。二離垢門。謂由對<a 
name="0436a13" id="0436a13"></a>治。方顯淨故。隨行淺深。分十種故。三亦有為<a 
name="0436a14" id="0436a14"></a>亦無為法界二者。一隨相門。謂受想行蘊及<a 
name="0436a15" id="0436a15"></a>五種色并八無為。此十六法。唯意所知。十<a 
name="0436a16" id="0436a16"></a>八界中。名為法界。二無礙門。謂一心法界。具<a 
name="0436a17" id="0436a17"></a>含二門。一心真如門。二心生滅門。雖此二門。<a 
name="0436a18" id="0436a18"></a>皆各總攝一切諸法。然其二位。恒不相雜。其<a 
name="0436a19" id="0436a19"></a>猶攝水之波非靜。攝波之水非動。故迴向品<a 
name="0436a20" id="0436a20"></a>云。於有為界示無為法。而不滅壞有為之相。<a 
name="0436a21" id="0436a21"></a>於無為界。示有為法。而不分別無為之性。此<a 
name="0436a22" id="0436a22"></a>明事理無礙。四非有為非無為法界二門者。<a 
name="0436a23" id="0436a23"></a>一形奪門。謂緣無不理之緣。故非有為。理無<a 
name="0436a24" id="0436a24"></a>不緣之理。故非無為。法體平等。形奪雙泯。大<a 
name="0436a25" id="0436a25"></a>品經云。須菩提白佛言。是法平等。為是有為。<a 
name="0436a26" id="0436a26"></a>為是無為。佛言。非有為法。非無為法。何以<a 
name="0436a27" id="0436a27"></a>故。離有為法。無為法不可得。離無為法。有為<a 
name="0436a28" id="0436a28"></a>法不可得。須菩提。是有為性。無為性。是二法<a 
name="0436a29" id="0436a29"></a>不合不散。此之謂也。二無寄門。謂此法界。離<a 
name="0436b01" id="0436b01"></a>相離性。故非此二。又非二諦故。又非二名言<a 
name="0436b02" id="0436b02"></a>所能至故。是故俱離。解深密經云。一切法者。<a 
name="0436b03" id="0436b03"></a>略有二種。所謂有為無為。是中有為。非有為<a 
name="0436b04" id="0436b04"></a>非無為。無為。非無為非有為等。五無障礙法<a 
name="0436b05" id="0436b05"></a>界二門者。一普攝門。謂於上四門。隨一即攝<a 
name="0436b06" id="0436b06"></a>餘一切故。是故善財。或&#x89A9;山海。或見堂宇。皆<a 
name="0436b07" id="0436b07"></a>名入法界。二圓融門。謂以理融事故。令事無<a 
name="0436b08" id="0436b08"></a>分劑。微塵非小。能容十剎。剎海非大。潛入一<a 
name="0436b09" id="0436b09"></a>塵也。以事顯理故。令理非無分。謂一多無礙。<a 
name="0436b10" id="0436b10"></a>或云一法界。或云諸法界。然由一非一故即<a 
name="0436b11" id="0436b11"></a>諸。諸非諸。故即一。乃至重重無盡。是以善財。<a 
name="0436b12" id="0436b12"></a>暫時執手。遂經多劫。纔入樓閣。普見無邊。皆<a 
name="0436b13" id="0436b13"></a>此類也。上來五門十義。總明所入法界。應以<a 
name="0436b14" id="0436b14"></a>六相融之。二明能入。亦有五門。一淨信。二正<a 
name="0436b15" id="0436b15"></a>解。三修行。四證得。五圓滿。此五於前所入法<a 
name="0436b16" id="0436b16"></a>界。有其二門。一隨一能入。通五所入。隨一所<a 
name="0436b17" id="0436b17"></a>入。遍五能入。二此五能入。如其次第各入一<a 
name="0436b18" id="0436b18"></a>門。此上心境。二義十門。六相圓融。總為一聚。<a 
name="0436b19" id="0436b19"></a>無障礙法界。百門義海云。入法界者。即塵緣<a 
name="0436b20" id="0436b20"></a>起是法。法隨智顯。用有差別是界。此法以<a 
name="0436b21" id="0436b21"></a>無性故。則無分劑。融無二相。同於真際。與虛<a 
name="0436b22" id="0436b22"></a>空等。遍通一切。隨處顯現。無不明了。然此一<a 
name="0436b23" id="0436b23"></a>塵與一切法。各不相見。亦不相知。何以故。由<a 
name="0436b24" id="0436b24"></a>各各全是圓滿法界。普攝一切。更無別法可<a 
name="0436b25" id="0436b25"></a>知見也。經云。即法界無法界。法界不知法界。<a 
name="0436b26" id="0436b26"></a>若如是。更無別法可知見者。云何言入。以悟<a 
name="0436b27" id="0436b27"></a>了之處。名為入故。又雖入而無所入。若有所<a 
name="0436b28" id="0436b28"></a>入。則失諸法性空義。以無性理同故。則處處<a 
name="0436b29" id="0436b29"></a>入法界。前約情智凡小所見。隨染淨緣成十<a 
name="0436c01" id="0436c01"></a>法界者。即成其過。今依華嚴性起法門。悉為<a 
name="0436c02" id="0436c02"></a>真法界。若成若壞。若垢若淨。全成法界。如經<a 
name="0436c03" id="0436c03"></a>云。分別諸色無量壞相。是名上智者。古釋云。<a 
name="0436c04" id="0436c04"></a>六道之色。壞善壞定。二乘之色。壞因壞果。菩<a 
name="0436c05" id="0436c05"></a>薩之色。壞有壞無。佛色者。壞上諸壞。壞為法<a 
name="0436c06" id="0436c06"></a>界。非壞非不壞。悉是法界。</p><a 
name="0436c07" id="0436c07"></a><p style="text-indent: 0em; margin-left: 0em"><span class="linehead"></span>問。心分四名。義開十種。識之名義。約有幾何。</p><a 
name="0436c08" id="0436c08"></a><p style="text-indent: 0em; margin-left: 0em"><span class="linehead"></span>答。若約同門自相。不可分別。若約異門共相。<a 
name="0436c09" id="0436c09"></a>隨義似分。名約性相有九義。包內外具五。名<a 
name="0436c10" id="0436c10"></a>有九者。一眼識。二耳識。三鼻識。四舌識。五<a 
name="0436c11" id="0436c11"></a>身識。六意識。七末那識。八阿賴耶識。九淨<a 
name="0436c12" id="0436c12"></a>識。義具五者。一識自相。謂識自證分。二識所<a 
name="0436c13" id="0436c13"></a>變故。一切境界。從心現起。三識相應故。同時<a 
name="0436c14" id="0436c14"></a>受想等心法。四識分位故。識上四相等。五識<a 
name="0436c15" id="0436c15"></a>實相故。謂二空真如。是識實性。自上諸法。皆<a 
name="0436c16" id="0436c16"></a>不離識。總名唯識。故知若相若性。若境若心。<a 
name="0436c17" id="0436c17"></a>乃至差別分位。皆是唯識。卷舒匪離。總別同<a 
name="0436c18" id="0436c18"></a>時。猶雲霧之依空。若波瀾之涌海。又古德廣<a 
name="0436c19" id="0436c19"></a>釋唯識。義有十門。明此唯識二字。先離解。次<a 
name="0436c20" id="0436c20"></a>合解。先且離解。初唯後識。初唯字者。有三義。<a 
name="0436c21" id="0436c21"></a>一者揀持之義。揀之。謂揀去我法所執。持謂<a 
name="0436c22" id="0436c22"></a>持取。持取依圓二性。唯識論云。唯言為遣離<a 
name="0436c23" id="0436c23"></a>識我法。非無不離識心所無為等。二者決定<a 
name="0436c24" id="0436c24"></a>義。決無離心之境。定有內識之心。謂小乘離<a 
name="0436c25" id="0436c25"></a>心有境。清辯破無內心。三者顯勝義。謂心王<a 
name="0436c26" id="0436c26"></a>勝。心所等劣。今但顯勝。不彰於劣。瞿波論師<a 
name="0436c27" id="0436c27"></a>二十唯識云。此說唯識。但舉王勝。理兼心所。<a 
name="0436c28" id="0436c28"></a>如言王來。非無臣佐。次解識字者。即了別義。<a 
name="0436c29" id="0436c29"></a>謂八種心王。是識自性等。五位百法。理之與<a 
name="0437a01" id="0437a01"></a>事。皆不離識。不爾。真如應非唯識。攝餘歸識。<a 
name="0437a02" id="0437a02"></a>總立識名。經云。三界唯心。次合釋唯識者。唯<a 
name="0437a03" id="0437a03"></a>謂揀去。遮無外境。境無非有。識能了別。詮有<a 
name="0437a04" id="0437a04"></a>內心。心有非無。合名唯識。唯謂遮無是用。識<a 
name="0437a05" id="0437a05"></a>表詮有是體。攝用歸體。唯即識。持業釋。夫六<a 
name="0437a06" id="0437a06"></a>釋之文。簡法為妙。今欲性相俱辯。且略引持<a 
name="0437a07" id="0437a07"></a>業依主二釋。可稱今文。第一持業釋者。有二。<a 
name="0437a08" id="0437a08"></a>一持業。二同依。且持業者。持謂任持。業謂業<a 
name="0437a09" id="0437a09"></a>用。若法體能持用。用能顯體。名為持業。如言<a 
name="0437a10" id="0437a10"></a>藏識。識是體。藏是用。識體能持藏用。即名持<a 
name="0437a11" id="0437a11"></a>業。又如妙法即蓮華等。二同依釋者。即多用<a 
name="0437a12" id="0437a12"></a>同依一體。如言分段生死即身。變易生死即<a 
name="0437a13" id="0437a13"></a>身等是。所以一切萬法。以心為體。萬法是用。<a 
name="0437a14" id="0437a14"></a>法不離心。用不離體。心體能持萬法。法即是<a 
name="0437a15" id="0437a15"></a>心。用即是體。名持業釋。若一切法。不得自心<a 
name="0437a16" id="0437a16"></a>之任持。無一法可立。又若無法。則無業用。無<a 
name="0437a17" id="0437a17"></a>用不能顯體。故知一切法是心。心是一切法。<a 
name="0437a18" id="0437a18"></a>體用相成。非一非二。第二依主釋者。有二。一<a 
name="0437a19" id="0437a19"></a>依主釋。二依士釋。依主者。有法以勝釋劣。將<a 
name="0437a20" id="0437a20"></a>劣就勝以彰名。如言眼識。眼是所依即勝。識<a 
name="0437a21" id="0437a21"></a>是能依即劣。以勝眼釋劣識故。將劣就勝。以<a 
name="0437a22" id="0437a22"></a>彰其名。眼之識故。依主釋也。或以別簡通。依<a 
name="0437a23" id="0437a23"></a>主。即別名勝。通名劣。二依士釋者。謂劣法是<a 
name="0437a24" id="0437a24"></a>勝法之士用故。今將劣法解於勝法。勝法從<a 
name="0437a25" id="0437a25"></a>劣法以彰名。如言擇滅無為。擇滅是有為即<a 
name="0437a26" id="0437a26"></a>劣。無為即勝。將勝就劣以彰名。依士釋。是知<a 
name="0437a27" id="0437a27"></a>心王為勝。一切法盡是心法。又心是所依即<a 
name="0437a28" id="0437a28"></a>勝。法是能依即劣。以劣顯勝。心之法故。即依<a 
name="0437a29" id="0437a29"></a>主釋。無有一法不屬心者。若以一切法顯心。<a 
name="0437b01" id="0437b01"></a>以劣彰勝。法之心故。即依士釋。所以宗鏡內。<a 
name="0437b02" id="0437b02"></a>於持業。有財依主。依士。&#x96A3;近。帶數。六釋之中。<a 
name="0437b03" id="0437b03"></a>不出持業依主等二釋。下文不更一一廣明。<a 
name="0437b04" id="0437b04"></a>以一例諸。自然無惑。</p><p style="text-indent: 0em; margin-left: 0em"><span class="linehead"></span>問。此言唯遮外境不有。<a 
name="0437b05" id="0437b05"></a>為遮離心之境。為遮不離心之境。</p><p style="text-indent: 0em; margin-left: 0em"><span class="linehead"></span>答。設爾何<a 
name="0437b06" id="0437b06"></a>失難。二俱有過。若遮離心之境是無餘。有不<a 
name="0437b07" id="0437b07"></a>離心相分在。何以但言唯識。不言唯境識。若<a 
name="0437b08" id="0437b08"></a>遮不離心境是無。應但有能變三分。闕所變<a 
name="0437b09" id="0437b09"></a>相分過。如何通釋。答。所言唯識者。遮心外境<a 
name="0437b10" id="0437b10"></a>無。不遮內境不離識相分是無。</p><p style="text-indent: 0em; margin-left: 0em"><span class="linehead"></span>問。內境與識。<a 
name="0437b11" id="0437b11"></a>既並非無。如何但言唯識。不言唯境識耶。</p><p style="text-indent: 0em; margin-left: 0em"><span class="linehead"></span>答。<a 
name="0437b12" id="0437b12"></a>以護法菩薩云。境名通於內外。謂有離心境。<a 
name="0437b13" id="0437b13"></a>不離心境。恐濫外境。但言唯識。所以唯識論<a 
name="0437b14" id="0437b14"></a>云。謂諸愚夫。迷執外境。起煩惱業。生死輪迴。<a 
name="0437b15" id="0437b15"></a>不解觀心。非謂內境相分。如外都無。</p><p style="text-indent: 0em; margin-left: 0em"><span class="linehead"></span>問。唯識<a 
name="0437b16" id="0437b16"></a>性與唯識。有何同異。</p><p style="text-indent: 0em; margin-left: 0em"><span class="linehead"></span>答。各有二義。且唯識性<a 
name="0437b17" id="0437b17"></a>二義者。一者。虛妄唯識性。即遍計性。所遣清<a 
name="0437b18" id="0437b18"></a>淨。二者。真實唯識性。即圓成實性。所證清淨。<a 
name="0437b19" id="0437b19"></a>若言唯識者。有二義。一者。世俗唯識。即依他<a 
name="0437b20" id="0437b20"></a>起所斷清淨。二者。勝義唯識。即圓成實。所得<a 
name="0437b21" id="0437b21"></a>清淨。又言唯識性相不同。相是依他。唯是有<a 
name="0437b22" id="0437b22"></a>為。通漏無漏。性即圓成。唯是真如。無為無漏。<a 
name="0437b23" id="0437b23"></a>又云。唯言識者。是了別義。意云。五位一百法<a 
name="0437b24" id="0437b24"></a>理之與事。不離識。今攝歸識。總言識名。以萬<a 
name="0437b25" id="0437b25"></a>法由心起故。然即非唯一人之識。亦非唯一<a 
name="0437b26" id="0437b26"></a>識。更無餘識等。出唯識體者。一所觀出體者。<a 
name="0437b27" id="0437b27"></a>即取五位一百法為體。以通觀有為無為法<a 
name="0437b28" id="0437b28"></a>故。即以識相識性。合為唯識體。皆不離識故。<a 
name="0437b29" id="0437b29"></a>二能觀出體者。即唯取心心所為體。心所與<a 
name="0437c01" id="0437c01"></a>識。常相應故。即唯能非所。若約唯識觀。即取<a 
name="0437c02" id="0437c02"></a>於境中慧為體。於所觀境。觀察勝故。又明唯<a 
name="0437c03" id="0437c03"></a>識差別。總攝諸緣及理。有其十種。一遣虛存<a 
name="0437c04" id="0437c04"></a>實義者。遣為除遣。虛為虛妄。觀遍計所執。唯<a 
name="0437c05" id="0437c05"></a>虛妄起。都無體用。應正除遣。為情有理無故。<a 
name="0437c06" id="0437c06"></a>存者留義。實謂實有。即觀依圓法。體是實有。<a 
name="0437c07" id="0437c07"></a>是本後二智境。應正存留。為理有情無故。良<a 
name="0437c08" id="0437c08"></a>由一切異生小乘。無始時來。妄執我法為有。<a 
name="0437c09" id="0437c09"></a>清辯菩薩等。妄撥理事為空。今於唯識觀中。<a 
name="0437c10" id="0437c10"></a>遣虛者。空觀。對遣有執。存實者。有觀。對遣空<a 
name="0437c11" id="0437c11"></a>執。非有非空。法無分別。離言詮故。二者。捨濫<a 
name="0437c12" id="0437c12"></a>留純義。捨為捨離。濫即相濫。留謂存留。純為<a 
name="0437c13" id="0437c13"></a>無雜。雖觀事理。有境有心。為心不孤起。仗境<a 
name="0437c14" id="0437c14"></a>方生。境不自生。識變方起。由境有濫。捨之不<a 
name="0437c15" id="0437c15"></a>稱。唯。心體既純。留說唯識。故唯識論云。我唯<a 
name="0437c16" id="0437c16"></a>內有。境亦通外。恐濫外境。但言唯識。非為內<a 
name="0437c17" id="0437c17"></a>境。如外都無。華嚴經云。三界唯心故。三攝末<a 
name="0437c18" id="0437c18"></a>歸本義。攝謂綰攝。末即見相二分。歸即向。本。<a 
name="0437c19" id="0437c19"></a>謂識自證分。是所依體故。今攝末見相分。歸<a 
name="0437c20" id="0437c20"></a>本自證分體。故言唯識。故解深密經云。諸識<a 
name="0437c21" id="0437c21"></a>所緣。唯識所現。四隱劣顯勝義。謂王所俱能<a 
name="0437c22" id="0437c22"></a>示現。心所即劣。依他起故。隱劣不取。心王即<a 
name="0437c23" id="0437c23"></a>勝。所依體故。故言唯識。即名顯勝故。莊嚴論<a 
name="0437c24" id="0437c24"></a>云。許心似二現。如是似貪等。五遣相證性義。<a 
name="0437c25" id="0437c25"></a>識言所表。具有事理。事謂相用。遣而不取。理<a 
name="0437c26" id="0437c26"></a>為體性。應求作證。故攝論偈云。依繩起蛇解。<a 
name="0437c27" id="0437c27"></a>見繩知是無。證見彼分明。方知明性亂。六境<a 
name="0437c28" id="0437c28"></a>義。境謂所觀境。識即能觀心。此所觀境。由識<a 
name="0437c29" id="0437c29"></a>變現。境不離識。立境唯識義。阿毘達磨經云。<a 
name="0438a01" id="0438a01"></a>鬼人天等。所見各異。七教義。即能詮教。說有<a 
name="0438a02" id="0438a02"></a>唯識義故。楞伽經偈云。由自心執著。心似外<a 
name="0438a03" id="0438a03"></a>境轉。彼所見非有。是故說唯心。八理義。道理<a 
name="0438a04" id="0438a04"></a>唯識。唯識頌云。是諸識轉變。分別所分別。由<a 
name="0438a05" id="0438a05"></a>此彼皆無。故一切唯識。九行義。行謂觀行。即<a 
name="0438a06" id="0438a06"></a>菩薩在定位。作四尋伺觀等。即觀行及定。俱<a 
name="0438a07" id="0438a07"></a>不離識故。瑜伽論偈云。菩薩於定位。觀境唯<a 
name="0438a08" id="0438a08"></a>是心等。十果義。謂佛果四智。菩薩所有功德。<a 
name="0438a09" id="0438a09"></a>皆不離識。故莊嚴論云。真如無境識。是淨無<a 
name="0438a10" id="0438a10"></a>漏界等。如上十義。性相境智教理行果等。皆<a 
name="0438a11" id="0438a11"></a>唯是識。無有一法而非所標。故稱群經了義<a 
name="0438a12" id="0438a12"></a>中王。諸聖所依之父。若有遇者。頓息希望。無<a 
name="0438a13" id="0438a13"></a>一法而可求。無一事而不足。全獲如來無上<a 
name="0438a14" id="0438a14"></a>之珍寶。寧同荊岫璞中。已探教海祕密之靈<a 
name="0438a15" id="0438a15"></a>珠。豈比驪龍頷下。遂得盡眾生之苦際。斷煩<a 
name="0438a16" id="0438a16"></a>惱之病原。一念功全。千途自正。是以法華經<a 
name="0438a17" id="0438a17"></a>云。如清涼池。能滿一切諸渴乏者。如寒者得<a 
name="0438a18" id="0438a18"></a>火。如裸者得衣。如商人得主。如子得母。如渡<a 
name="0438a19" id="0438a19"></a>得船。如病得醫。如闇得燈。如貧得寶。如民得<a 
name="0438a20" id="0438a20"></a>王。如賈客得海。如炬除闇。此法華經。亦復如<a 
name="0438a21" id="0438a21"></a>是。能令眾生離一切苦。一切病痛。能解一切<a 
name="0438a22" id="0438a22"></a>生死之縛。故知唯此真實。萬法皆空。以此標<a 
name="0438a23" id="0438a23"></a>宗。更無等等。如觀法經云。彼有菩薩。名曰上<a 
name="0438a24" id="0438a24"></a>首。作一乞士。入城乞食。時有比丘。名曰恒伽。<a 
name="0438a25" id="0438a25"></a>謂乞士言。汝從何來。答。我從真實中來。又<a 
name="0438a26" id="0438a26"></a>問。何謂真實。答曰。寂滅故名為真實。又問。<a 
name="0438a27" id="0438a27"></a>寂滅相中。有所求無所求耶。答曰。無所求。又<a 
name="0438a28" id="0438a28"></a>問。無所求者。何用求耶。答言。無所求中。吾故<a 
name="0438a29" id="0438a29"></a>求之。又問。無所求中。何用求耶。答。有所求者。<a 
name="0438b01" id="0438b01"></a>一切皆空。得者亦空。著者亦空。實者亦空。來<a 
name="0438b02" id="0438b02"></a>者亦空。語者亦空。問者亦空。寂滅涅槃。一切<a 
name="0438b03" id="0438b03"></a>虛空分界。亦復皆空。吾為如是次第空法。而<a 
name="0438b04" id="0438b04"></a>求真實。故知若能於法法上求空。則於門門<a 
name="0438b05" id="0438b05"></a>中解脫。若人法問答言語往來。如宗鏡中像。<a 
name="0438b06" id="0438b06"></a>若般若智照。寂滅涅槃。如宗鏡中明。所以若<a 
name="0438b07" id="0438b07"></a>像若明。一切皆空。唯有鏡體。恒常披露。遍一<a 
name="0438b08" id="0438b08"></a>切處。未&#x751E;出沒。故云。吾為如是次第空法。而<a 
name="0438b09" id="0438b09"></a>求真實。即知一切法。皆真實故。無所求中。吾<a 
name="0438b10" id="0438b10"></a>故求之矣。亦是夫求法者。於一切法。應無所<a 
name="0438b11" id="0438b11"></a>求。故融大師云。若有一法可得。即是非時求<a 
name="0438b12" id="0438b12"></a>也。所以淨名經云。空當於何求。答曰。當於六<a 
name="0438b13" id="0438b13"></a>十二見中求。又問。六十二見。當於何求。答曰。<a 
name="0438b14" id="0438b14"></a>當於諸佛解脫中求。又問。諸佛解脫。當於何<a 
name="0438b15" id="0438b15"></a>求。答曰。當於一切眾生心行中求。古釋云。空<a 
name="0438b16" id="0438b16"></a>智因於見生。則空智無性。無性故智空。故名<a 
name="0438b17" id="0438b17"></a>空智。邪見因諸佛解脫而有。邪因正生。邪見<a 
name="0438b18" id="0438b18"></a>亦空矣。諸佛解脫。因悟眾生。心行。則解脫空<a 
name="0438b19" id="0438b19"></a>矣。即約其空體無二。所以互求理無不遍。釋<a 
name="0438b20" id="0438b20"></a>曰。邪正既體本同。空理。又未曾暫隱。若於此<a 
name="0438b21" id="0438b21"></a>平等性中。即不須求。為未知者說求耳。如無<a 
name="0438b22" id="0438b22"></a>生義云。如經云。願求諸佛慧。亦不著願求。求<a 
name="0438b23" id="0438b23"></a>佛慧尚不令貪著。何況其餘善法。又菩薩以<a 
name="0438b24" id="0438b24"></a>離願求。但眾生不知求佛道。菩薩故發願。只<a 
name="0438b25" id="0438b25"></a>云我願求佛道。眾生因此。方知發心而求佛<a 
name="0438b26" id="0438b26"></a>道。得意自知無所求也。如上所解。則念念與<a 
name="0438b27" id="0438b27"></a>實相相應。更無餘念也。所以楞伽經云。一一<a 
name="0438b28" id="0438b28"></a>相相應。遠離諸見過。是知若於諸相。常與實<a 
name="0438b29" id="0438b29"></a>相相應。自然遠離諸過。會第一義。清淨真心。<a 
name="0438c01" id="0438c01"></a>朗然明徹。而無念著。即事即如。唯心直進。即<a 
name="0438c02" id="0438c02"></a>佛之所許。自覺之境矣。故論偈云。自知不隨<a 
name="0438c03" id="0438c03"></a>他。寂滅無戲論。無異無分別。是則名實相。</p><a 
name="0438c04" id="0438c04"></a><p style="text-indent: 0em; margin-left: 0em"><span class="linehead"></span>問。此唯識大約有幾種。</p><p style="text-indent: 0em; margin-left: 0em"><span class="linehead"></span>答。略有二種。一具<a 
name="0438c05" id="0438c05"></a>分。二不具分。且具分唯識者。以無性理故。成<a 
name="0438c06" id="0438c06"></a>真如隨緣義。則不生滅與生滅和合。非一非<a 
name="0438c07" id="0438c07"></a>異。名阿賴耶識。即是具分。若不全依真心。事<a 
name="0438c08" id="0438c08"></a>不依理。故唯約生滅。便非具分。有云。影外有<a 
name="0438c09" id="0438c09"></a>質。為半頭唯識。質影俱影。為具分者。此乃唯<a 
name="0438c10" id="0438c10"></a>識宗中之具分耳。又若決定信入。此唯識正<a 
name="0438c11" id="0438c11"></a>理。速至菩提。如登車而立至遐方。猶乘舟而<a 
name="0438c12" id="0438c12"></a>坐昇彼岸。如成唯識寶生論云。謂依大乘。成<a 
name="0438c13" id="0438c13"></a>立三界。但唯是識。釋云。如經所說。言大乘者。<a 
name="0438c14" id="0438c14"></a>謂是菩提薩埵所行之路。及佛勝果。為得此<a 
name="0438c15" id="0438c15"></a>故。修唯識觀。是無過失方便正路。為此類故。<a 
name="0438c16" id="0438c16"></a>顯彼方便。於諸經中。種種行相。而廣宣說。如<a 
name="0438c17" id="0438c17"></a>地水火風。并所持物。品類難悉。方處無邊。由<a 
name="0438c18" id="0438c18"></a>此審知。自心相現。遂於諸處。捨其外相。遠離<a 
name="0438c19" id="0438c19"></a>欣戚。復觀有海。喧靜無差。棄彼小途。絕大乘<a 
name="0438c20" id="0438c20"></a>望。及於諸有耽著之類。觀若險崖。深生怖畏。<a 
name="0438c21" id="0438c21"></a>正趣中道。若知但是自心所作。無邊資糧。易<a 
name="0438c22" id="0438c22"></a>為積集。不待多時。如少用功。能成太事。善<a 
name="0438c23" id="0438c23"></a>遊行處。猶若掌中。由斯理故。所有願求當能<a 
name="0438c24" id="0438c24"></a>圓滿隨意而轉。</p><a 
name="0438c25" id="0438c25"></a><p><span class="juanname">宗鏡錄卷第四</span></p><a 
name="0438c26" id="0438c26"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　丙午歲分司大藏都監開板</p></div></div>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_004 by HTTrack Website Copier/3.x [XR&CO'2014], Tue, 07 Jun 2016 06:59:18 GMT -->
</html>
