<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T24n1448_008 by HTTrack Website Copier/3.x [XR&CO'2014], Tue, 07 Jun 2016 06:51:59 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=384479753&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT24n1448&amp;utmp=%2Fmobile%2Findex.php%3Findex%3DT24n1448_008&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc8cb.html?index=T24n1448_007" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第24冊<br/>No.1448 根本說一切有部毘奈耶藥事 (18卷)<br/>【唐 義淨譯】<br/>第 8 卷</p>
	<a href="index9ba1.html?index=T24n1448_009" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T24">
<div class="root" id="1448" sutra_name="根本說一切有部毘奈耶藥事" sutra_juan="[卷8]">　
<a 
name="0033a05" id="0033a05"></a><a 
name="0033a06" id="0033a06"></a><a 
name="0033a07" id="0033a07"></a><p><span class="juanname">根本說一切有部毘奈耶藥事<a 
name="0033a08" id="0033a08"></a>卷第八</span></p><a 
name="0033a09" id="0033a09"></a><a 
name="0033a10" id="0033a10"></a><p style="margin-left: 4em"><span class="byline">大唐三藏義淨奉　制譯</span></p><a 
name="0033a11" id="0033a11"></a><p style="text-indent: 0em; margin-left: 0em"><span class="linehead"></span>爾時世尊於憍薩羅，人間遊行至增長聚落，<a 
name="0033a12" id="0033a12"></a>住增長林中。時蓮花莖婆羅門為聚落主，是<a 
name="0033a13" id="0033a13"></a>勝軍王所施。有弟子名菴沒羅子，博學多聞，<a 
name="0033a14" id="0033a14"></a>辭峰峻發。其蓮花莖常有五百梵行弟子，讀<a 
name="0033a15" id="0033a15"></a>誦四明之典。聞沙門喬答摩，於釋迦族，剃除<a 
name="0033a16" id="0033a16"></a>鬚髮而被法服，正信出家證無上覺，名稱十<a 
name="0033a17" id="0033a17"></a>方，如來、應、正遍知、明行足、善逝、世間解、無<a 
name="0033a18" id="0033a18"></a>上士、調御丈夫、天人師、佛、世尊，為諸天人、魔<a 
name="0033a19" id="0033a19"></a>梵沙門、婆羅門說：「我生已盡、梵行已立、不受<a 
name="0033a20" id="0033a20"></a>後有、所作已辦。」初善、中善、後善，其語巧妙，<a 
name="0033a21" id="0033a21"></a>純一無雜，具足清白梵行之相，遊行人間至<a 
name="0033a22" id="0033a22"></a>增上林。彼蓮花莖念云：「如我經說：『若人有<a 
name="0033a23" id="0033a23"></a>三十二相，彼人當有二趣：一者若在家，當為<a 
name="0033a24" id="0033a24"></a>轉輪王，正化天下，七寶成就，所謂輪寶、象<a 
name="0033a25" id="0033a25"></a>寶、馬寶、女寶、主兵臣寶、主藏臣寶、摩尼珠<a 
name="0033a26" id="0033a26"></a>寶，具足千子，威德勇猛，相貌端嚴，摧伏他<a 
name="0033a27" id="0033a27"></a>軍，大地山河，盡無賊盜，不加刀杖，正法理<a 
name="0033a28" id="0033a28"></a>人。二者若剃除鬚髮，被福田衣，正信出家，當<a 
name="0033a29" id="0033a29"></a>成正覺。』」既聞斯已，便告菴沒羅子曰：「汝今知<a 
name="0033b01" id="0033b01"></a>不？我聞喬答摩於釋迦族，剃除鬚髮而被<a 
name="0033b02" id="0033b02"></a>法服，正信出家，乃至成等正覺，名稱十方。遊<a 
name="0033b03" id="0033b03"></a>行人間至增長林。我經中說：『若人有三十二<a 
name="0033b04" id="0033b04"></a>相者，此人當有二趣，乃至成等正覺。具如上<a 
name="0033b05" id="0033b05"></a>說。』」告門人曰：「汝可往詣喬答摩所，到已白知，<a 
name="0033b06" id="0033b06"></a>如我言不？」弟子答曰：「唯然受命。」時彼弟子<a 
name="0033b07" id="0033b07"></a>與耆舊諸婆羅門等往詣佛所，到已在一面<a 
name="0033b08" id="0033b08"></a>立。時諸耆舊婆羅門咸皆起居問訊已，退坐<a 
name="0033b09" id="0033b09"></a>一面。</p><a 
name="0033b10" id="0033b10"></a><p style="text-indent: 0em; margin-left: 0em"><span class="linehead"></span>爾時世尊與諸耆舊婆羅門等演說妙法，示<a 
name="0033b11" id="0033b11"></a>教利喜。時菴沒羅子著一皮革，以高慢心，<a 
name="0033b12" id="0033b12"></a>往來掉動，不聽佛說，輒來問義。如來雖答，猶<a 
name="0033b13" id="0033b13"></a>不存意領納佛語，然於世尊輕慢如此。</p><a 
name="0033b14" id="0033b14"></a><p style="text-indent: 0em; margin-left: 0em"><span class="linehead"></span>爾時世尊告菴沒羅子言：「彼耆舊婆羅門等<a 
name="0033b15" id="0033b15"></a>皆具三明，汝今豈可輕慢輒相問難？」時菴<a 
name="0033b16" id="0033b16"></a>沒羅答曰：「喬答摩！我有何問？」世尊告曰：「我為<a 
name="0033b17" id="0033b17"></a>上首婆羅門等說諸法要。汝今著一皮革往<a 
name="0033b18" id="0033b18"></a>來眾中，輕舉言問。我既答已，汝又不聽。」菴沒<a 
name="0033b19" id="0033b19"></a>羅答曰：「若是婆羅門類，可與同坐言義。汝今<a 
name="0033b20" id="0033b20"></a>既是剃髮沙門，非我婆羅門類往來酬答，<a 
name="0033b21" id="0033b21"></a>亦有何過？汝沙門等凡夫，行在惡路，多染惡<a 
name="0033b22" id="0033b22"></a>法。如汝之輩，應合輕慢與語，故我如此。」</p><a 
name="0033b23" id="0033b23"></a><p style="text-indent: 0em; margin-left: 0em"><span class="linehead"></span>爾時世尊告菴沒羅曰：「汝來於此，為求利益。<a 
name="0033b24" id="0033b24"></a>我今觀汝，不曾承事師長。」時菴沒羅聞佛此<a 
name="0033b25" id="0033b25"></a>言，便生嗔恨，於佛世尊欲有誹謗輕毀，作是<a 
name="0033b26" id="0033b26"></a>言曰：「剎利釋種是大愚癡，梵行勝人不知恭<a 
name="0033b27" id="0033b27"></a>敬。」佛告菴沒羅言：「諸釋種等有何過失？」菴<a 
name="0033b28" id="0033b28"></a>沒羅子曰：「我於昔時有事入劫比羅城，諸釋<a 
name="0033b29" id="0033b29"></a>種等在於高樓，咸指我言：『此是蓮花莖弟子。』<a 
name="0033c01" id="0033c01"></a>輕慢於我，不生恭敬。」佛言：「汝見鷦鷯鳥不？在<a 
name="0033c02" id="0033c02"></a>於本窠，猶為自在種種言說，況諸釋種在劫<a 
name="0033c03" id="0033c03"></a>比羅城而得自在。」菴羅子曰：「人有四等：一者<a 
name="0033c04" id="0033c04"></a>婆羅門、二者剎利、三者薜舍、四者戍達羅。此<a 
name="0033c05" id="0033c05"></a>四類人，咸皆恭敬諸婆羅門。唯汝釋種愚人，<a 
name="0033c06" id="0033c06"></a>見尊勝者，不解恭敬。」爾時世尊便自念云：<a 
name="0033c07" id="0033c07"></a>「此菴沒羅子云我釋種，從先世來，父是釋種，<a 
name="0033c08" id="0033c08"></a>母非釋種。」</p><a 
name="0033c09" id="0033c09"></a><p style="text-indent: 0em; margin-left: 0em"><span class="linehead"></span>爾時世尊觀彼菴沒羅昔世父母，是何種類？<a 
name="0033c10" id="0033c10"></a>知是釋迦之婢所生種族，諸釋是其昔主。<a 
name="0033c11" id="0033c11"></a>即問菴沒羅曰：「汝今是何種姓？」答曰：「喬答<a 
name="0033c12" id="0033c12"></a>摩！我是耳輪種。」世尊告曰：「我尋汝種是釋迦<a 
name="0033c13" id="0033c13"></a>婢所生，諸釋種類是汝之主。」爾時諸耆舊婆<a 
name="0033c14" id="0033c14"></a>羅門等向佛言曰：「喬答摩！而今不應以婢<a 
name="0033c15" id="0033c15"></a>生種譏謗於彼。何以故？此菴沒羅子，博學多<a 
name="0033c16" id="0033c16"></a>聞，辯才無滯，能與喬答摩共相論難酬答。」佛<a 
name="0033c17" id="0033c17"></a>告諸婆羅門：「汝等意謂菴沒羅子與我言論<a 
name="0033c18" id="0033c18"></a>得者，咸且默然，觀我與彼隨問酬答。若彼不<a 
name="0033c19" id="0033c19"></a>能與我立宗問難，當默而住。汝等諸人！若<a 
name="0033c20" id="0033c20"></a>能與我立宗言論，便可隨意。」諸婆羅門曰：「彼<a 
name="0033c21" id="0033c21"></a>菴羅子摩納婆，多聞通達，言詞巧妙，堪與<a 
name="0033c22" id="0033c22"></a>喬答摩共為論敵。」</p><a 
name="0033c23" id="0033c23"></a><p style="text-indent: 0em; margin-left: 0em"><span class="linehead"></span>爾時世尊告菴沒羅曰：「摩納婆！昔有國王號<a 
name="0033c24" id="0033c24"></a>曰甘蔗。王有四子：一曰炬面、二曰長耳、三曰<a 
name="0033c25" id="0033c25"></a>象肩、四曰足釧。時彼四子因有愆過，被王放<a 
name="0033c26" id="0033c26"></a>逐。時彼四子既被王逐，各將親妹往他國境，<a 
name="0033c27" id="0033c27"></a>近雪山下弶伽河岸邊，去劫比羅仙人住<a 
name="0033c28" id="0033c28"></a>處不遠，各剪草菴，互娶別生之妹而為居<a 
name="0033c29" id="0033c29"></a>住，因誕男女。後時甘蔗王念此四子，問群臣曰：<a 
name="0034a01" id="0034a01"></a>『我之四子今何所在？』群臣答曰：『王之四子，因<a 
name="0034a02" id="0034a02"></a>犯愆過被王放逐，今在他境大雪山下，弶伽<a 
name="0034a03" id="0034a03"></a>河岸邊，乃生男女等。』時甘蔗王告群臣曰：『我<a 
name="0034a04" id="0034a04"></a>之四子等，能如是耶？』答曰：『能。』爾時甘蔗王從<a 
name="0034a05" id="0034a05"></a>容舉其右手唱言：『我兒能、最極能，由大威德人<a 
name="0034a06" id="0034a06"></a>言極能故，因名釋迦<span class="note">(唐言「能」也)</span>。』」</p><a 
name="0034a07" id="0034a07"></a><p style="text-indent: 0em; margin-left: 0em"><span class="linehead"></span>佛告菴沒羅曰：「汝豈別聞有餘生耶？」答曰：「喬<a 
name="0034a08" id="0034a08"></a>答摩！我聞古來釋迦之種，從此而生。」佛告菴<a 
name="0034a09" id="0034a09"></a>沒羅曰：「昔甘蔗王有婢名為織經，形容端正，<a 
name="0034a10" id="0034a10"></a>人所喜見。時有一仙是摩登伽種，常與此婢<a 
name="0034a11" id="0034a11"></a>一處住故，因遂私通，便生一男。其男生已，即<a 
name="0034a12" id="0034a12"></a>能言語云：『且可揩拭洗濯我身，除去不淨。』彼<a 
name="0034a13" id="0034a13"></a>時喚鬼為迦尼婆夜那，由斯兒生即能語故，<a 
name="0034a14" id="0034a14"></a>謂是生迦尼婆夜那鬼，因號此兒為迦尼婆<a 
name="0034a15" id="0034a15"></a>夜那。從此以來，迦尼婆夜那種。菴沒羅！汝<a 
name="0034a16" id="0034a16"></a>頗曾聞迦尼婆種從此生耶？」佛說此語已，時<a 
name="0034a17" id="0034a17"></a>菴沒羅便即默然。第二、第三作如是問，時菴<a 
name="0034a18" id="0034a18"></a>沒羅亦復默然。爾時執金剛神，手執金剛杵，<a 
name="0034a19" id="0034a19"></a>其焰煇赫、色如猛火，見菴沒羅默然思惟不<a 
name="0034a20" id="0034a20"></a>答世尊，持杵擬菴沒羅頭，作是念云：「今者世<a 
name="0034a21" id="0034a21"></a>尊三問菴沒羅先世種姓，若菴沒羅不答世尊<a 
name="0034a22" id="0034a22"></a>者，我當持此火杵碎菴沒羅頭令為七分。」時<a 
name="0034a23" id="0034a23"></a>菴沒羅，以佛威力故，見彼執金剛杵，即便惶<a 
name="0034a24" id="0034a24"></a>怖身毛皆&#x7AEA;，白佛言：「喬答摩！我聞迦尼婆夜<a 
name="0034a25" id="0034a25"></a>那從彼而生。」時耆舊婆羅門等白佛言：「世尊！<a 
name="0034a26" id="0034a26"></a>我等昔來不信；世尊所言，方知菴沒羅種是<a 
name="0034a27" id="0034a27"></a>釋迦婢生，其言非謬。」</p><a 
name="0034a28" id="0034a28"></a><p style="text-indent: 0em; margin-left: 0em"><span class="linehead"></span>爾時世尊告諸婆羅門言：「汝等不應以婢生<a 
name="0034a29" id="0034a29"></a>種譏謗菴沒羅。何以故？彼昔仙人有大神通<a 
name="0034b01" id="0034b01"></a>威德，由甘蔗王於彼仙人曾有過失，彼便以<a 
name="0034b02" id="0034b02"></a>惡&#x546A;誓法而訶責之。王既聞已，憂愁惶怖身<a 
name="0034b03" id="0034b03"></a>毛聳&#x7AEA;，便以種種殊珍嚴飾長女，王以左手<a 
name="0034b04" id="0034b04"></a>執女、右手執一金瓶，以與仙人而為其婦。時<a 
name="0034b05" id="0034b05"></a>彼仙人不受王女。」時菴沒羅見世尊說是婢<a 
name="0034b06" id="0034b06"></a>生種故默然憔悴，伏面下視而無威光，思惟<a 
name="0034b07" id="0034b07"></a>而住。</p><a 
name="0034b08" id="0034b08"></a><p style="text-indent: 0em; margin-left: 0em"><span class="linehead"></span>爾時世尊作是念曰：「由我說彼菴沒羅子，是<a 
name="0034b09" id="0034b09"></a>婢生種故，默然憔悴，身無威光，思惟而住。我<a 
name="0034b10" id="0034b10"></a>今應與其語。」作是念已告菴沒羅曰：「摩納婆！<a 
name="0034b11" id="0034b11"></a>猶如剎利童子與婆羅門童女共為婚對，因<a 
name="0034b12" id="0034b12"></a>生一男。彼男於婆羅門眾中，得共坐起、得共<a 
name="0034b13" id="0034b13"></a>祭水、得讀典籍不？」菴沒羅曰：「得耳。喬答摩！」佛<a 
name="0034b14" id="0034b14"></a>言：「摩納婆！彼男得剎利灌頂以不？」答言：「得耳。<a 
name="0034b15" id="0034b15"></a>喬答摩！何以故？以是婆羅門外甥故，以是剎<a 
name="0034b16" id="0034b16"></a>利姓兒故。」佛復告菴沒羅：「有婆羅門童子與<a 
name="0034b17" id="0034b17"></a>剎利童女共為夫婦，後生一男。此男於婆羅<a 
name="0034b18" id="0034b18"></a>門眾中，得同坐起、得共祭水、得讀典籍？於剎<a 
name="0034b19" id="0034b19"></a>利眾中得受灌頂不？」答言：「得耳，喬答摩！何<a 
name="0034b20" id="0034b20"></a>以故？由是婆羅門姪兒、是剎利外甥故。」佛言：<a 
name="0034b21" id="0034b21"></a>「如剎利童子因犯愆過，被剎利驅逐。彼得於<a 
name="0034b22" id="0034b22"></a>婆羅門眾中，共坐起不？得祭水不？得讀典籍<a 
name="0034b23" id="0034b23"></a>不？」答言：「得耳。喬答摩！」「於剎利眾中，得受灌<a 
name="0034b24" id="0034b24"></a>頂不？」答言：「得耳，喬答摩！何以故？以是親故。」<a 
name="0034b25" id="0034b25"></a>佛言：「摩納婆！有婆羅門童子，被婆羅門驅逐，<a 
name="0034b26" id="0034b26"></a>得於婆羅門眾中得同坐起、得共祭水、得讀<a 
name="0034b27" id="0034b27"></a>典籍不？」答言：「不得。喬答摩！」「得於剎利眾中，<a 
name="0034b28" id="0034b28"></a>得受灌頂不？」答言：「不得。何以故？以犯本戒，<a 
name="0034b29" id="0034b29"></a>號為婆羅門旃茶羅故。」佛言：「摩納婆！當知剎<a 
name="0034c01" id="0034c01"></a>利生者，種族姓望，最為尊貴，婆羅門則不如<a 
name="0034c02" id="0034c02"></a>此。是故梵天娑呵世主說伽他曰：</p><a 
name="0034c03" id="0034c03"></a><p><span class="lg">「『剎利承嫡者，　　兩足中最尊，<a 
name="0034c04" id="0034c04"></a><br>　　明行具圓滿，　　得在天人上。』</span></p><a 
name="0034c05" id="0034c05"></a><p style="text-indent: 0em; margin-left: 0em"><span class="linehead"></span>「摩納婆！我亦如是重說伽他曰：</p><a 
name="0034c06" id="0034c06"></a><p><span class="lg">「『剎利承的者，　　兩足中最尊，<a 
name="0034c07" id="0034c07"></a><br>　　明行具圓滿，　　得在天人上。』</span></p><a 
name="0034c08" id="0034c08"></a><p style="text-indent: 0em; margin-left: 0em"><span class="linehead"></span>「摩納婆！於意云何？若淨行婆羅門，嫁娶諸婆<a 
name="0034c09" id="0034c09"></a>羅門，得於此中受其祭水及誦其典籍不？」答<a 
name="0034c10" id="0034c10"></a>言：「得。」佛言：「因於嫁娶聚會，便執種姓。若有<a 
name="0034c11" id="0034c11"></a>一切執著族姓，自言我是摩納婆者，此人不<a 
name="0034c12" id="0034c12"></a>能見證無上明行足。若捨離我慢種姓，即能<a 
name="0034c13" id="0034c13"></a>修行，證此無上明行足。」時菴沒羅白佛言：「如<a 
name="0034c14" id="0034c14"></a>我狂醉，於世尊前生輕慢者，過去、現在乃至<a 
name="0034c15" id="0034c15"></a>未來，亦無此輩願為我說如是勝法，由此令<a 
name="0034c16" id="0034c16"></a>我得悟明行足。」佛言：「諦聽！極善作意。摩納<a 
name="0034c17" id="0034c17"></a>婆！諸佛出現於世，如來、應、正等覺、明行足、<a 
name="0034c18" id="0034c18"></a>善逝、世間解、無上士、調御丈夫、天人師、<a 
name="0034c19" id="0034c19"></a>佛、世尊，然彼說法初善、中善、後善，詞義巧<a 
name="0034c20" id="0034c20"></a>妙、純一無雜，具足清白梵行之相。若居士居<a 
name="0034c21" id="0034c21"></a>士子聞此法者，能生信心。由信心故，即專修<a 
name="0034c22" id="0034c22"></a>學，能知在家是諸苦惱積集之處，凡是出家<a 
name="0034c23" id="0034c23"></a>趣於空野。若在家者，多被攀緣鉤繅繫縛，<a 
name="0034c24" id="0034c24"></a>乃至盡形，不能修習純一無雜具足清白梵<a 
name="0034c25" id="0034c25"></a>行之相。然我剃除鬚髮，被服袈裟，以正信心，<a 
name="0034c26" id="0034c26"></a>從家趣於非家，精勤修習，決擇知已，或多財<a 
name="0034c27" id="0034c27"></a>物或少財物，或多眷屬或少眷屬，悉皆捨離<a 
name="0034c28" id="0034c28"></a>棄俗出家，剃除鬚髮，被著袈裟起正信心，<a 
name="0034c29" id="0034c29"></a>從家趣於非家，住於淨戒，披解脫衣，具足<a 
name="0035a01" id="0035a01"></a>行法，縱有小罪，深心怯懼，一切善品，受已修<a 
name="0035a02" id="0035a02"></a>學，捨能殺生，息持刀杖，於諸有情，皆起慈<a 
name="0035a03" id="0035a03"></a>悲，乃至蚊蟻，皆無害心<span class="note">(廣如《長阿笈摩戒蘊品》中說於菴婆娑婆羅門事)</span>。」</p><a 
name="0035a04" id="0035a04"></a><p style="text-indent: 0em; margin-left: 0em"><span class="linehead"></span>爾時世尊至葉聚落，為諸四眾廣說四佛坐<a 
name="0035a05" id="0035a05"></a>經已，復至日出聚落，為二姊妹女人：一名賢<a 
name="0035a06" id="0035a06"></a>喜、二名明月，廣說如經。世尊復於憍薩羅，人<a 
name="0035a07" id="0035a07"></a>間遊行至室羅伐城。時給孤獨長者往詣佛<a 
name="0035a08" id="0035a08"></a>所，頂禮佛足，退坐一面。世尊為說法要，示教<a 
name="0035a09" id="0035a09"></a>利喜已，世尊默然而坐。時給孤獨長者從座<a 
name="0035a10" id="0035a10"></a>而起，合掌頂禮，而白佛言：「唯願世尊及諸苾<a 
name="0035a11" id="0035a11"></a>芻眾，明日就宅，受我微供。」世尊默受。知佛受<a 
name="0035a12" id="0035a12"></a>已，即辭歸家，於其夜分，嚴淨飲食。至明晨<a 
name="0035a13" id="0035a13"></a>時，遣使迎佛：「唯願世尊，降赴就宅。」世尊既<a 
name="0035a14" id="0035a14"></a>至，飯食訖，是時長者取一小座，專心而坐。時<a 
name="0035a15" id="0035a15"></a>世尊為給孤獨長者，說諸法要。示教利喜已，<a 
name="0035a16" id="0035a16"></a>從坐而去。諸婆羅門居士，次第供養佛及聖<a 
name="0035a17" id="0035a17"></a>眾。時諸苾芻受食之時，未及自喫，先與貧<a 
name="0035a18" id="0035a18"></a>兒，諸婆羅門居士皆起譏嫌。時諸苾芻以緣<a 
name="0035a19" id="0035a19"></a>白佛，佛言：「應先自食，餘施貧兒。」</p><p style="text-indent: 0em; margin-left: 0em"><span class="linehead"></span>有二乞兒：<a 
name="0035a20" id="0035a20"></a>一是婆羅門童子、一是剎利童子。其婆羅門<a 
name="0035a21" id="0035a21"></a>童子，不知時事，僧伽未食，先來前乞。諸苾<a 
name="0035a22" id="0035a22"></a>芻等無與食者；剎利童子，食後方乞，眾多<a 
name="0035a23" id="0035a23"></a>施與。剎利童子問彼童子曰：「汝乞食得不？」彼<a 
name="0035a24" id="0035a24"></a>便報曰：「我不得食。」因嗔恨言：「若我自在，釋迦<a 
name="0035a25" id="0035a25"></a>弟子，皆斷其頭，棄之於地。」剎利童子曰：「若我<a 
name="0035a26" id="0035a26"></a>自在，佛及苾芻，以六種味，日日供養。」彼二童<a 
name="0035a27" id="0035a27"></a>子各作言已，於一樹下咸自眠睡。時有一車<a 
name="0035a28" id="0035a28"></a>輅馬驚，碾婆羅門童子，因遂頭斷。爾時世尊<a 
name="0035a29" id="0035a29"></a>由此事故說伽他曰：</p><a 
name="0035b01" id="0035b01"></a><p><span class="lg">「意常為首，　　起業為最，　　心有所恨，<a 
name="0035b02" id="0035b02"></a><br>　速受其報，　　苦來逼身，　　輪斷其頭。」</span></p><a 
name="0035b03" id="0035b03"></a><p style="text-indent: 0em; margin-left: 0em"><span class="linehead"></span>爾時具壽阿難陀白佛言：「世尊！所說此頌，其<a 
name="0035b04" id="0035b04"></a>義云何？」佛告阿難陀曰：「汝今見不？彼婆羅門<a 
name="0035b05" id="0035b05"></a>童子，於佛苾芻起不善心、出&#x9E81;惡語。由此因<a 
name="0035b06" id="0035b06"></a>故，輪碾頭斷。」阿難陀答曰：「我今已見。」世尊告<a 
name="0035b07" id="0035b07"></a>曰：「我見此事，故說伽他。」</p><p style="text-indent: 0em; margin-left: 0em"><span class="linehead"></span>時室羅伐城有一長<a 
name="0035b08" id="0035b08"></a>者，無子命終。城中婆羅門居士共相議曰：「今<a 
name="0035b09" id="0035b09"></a>此長者，身已亡歿，又無子息，欲令何人繼嗣<a 
name="0035b10" id="0035b10"></a>於後？」見前剎利童子在樹下臥，于時日光西<a 
name="0035b11" id="0035b11"></a>傾，樹枝影覆童子上而不移謝。眾人見已，<a 
name="0035b12" id="0035b12"></a>便將歸舍，繼嗣長者。既嗣已，童子念云：「此由<a 
name="0035b13" id="0035b13"></a>佛法僧力，我今請世尊及苾芻眾，設諸供養。」<a 
name="0035b14" id="0035b14"></a>作是念已，往世尊所，頭面禮足，取一小座，一<a 
name="0035b15" id="0035b15"></a>邊而坐。爾時世尊為彼童子說諸法要，童<a 
name="0035b16" id="0035b16"></a>子聞法。從坐而起，合掌白佛言：「唯願世尊，至<a 
name="0035b17" id="0035b17"></a>明食時，與苾芻眾至我家中，受我微供。」世尊<a 
name="0035b18" id="0035b18"></a>默然受請。爾時世尊至明食時，與諸苾芻，至<a 
name="0035b19" id="0035b19"></a>童子家。飯食已，為彼童子稱機說法。爾時童<a 
name="0035b20" id="0035b20"></a>子證預流果，獲四諦理，無始已來薩迦邪見，<a 
name="0035b21" id="0035b21"></a>以金剛杵而摧壞之。自云：「今我信心，歸依佛<a 
name="0035b22" id="0035b22"></a>法僧，乃至命存永不退轉。」世尊為長者子，<a 
name="0035b23" id="0035b23"></a>已說法要，示教利喜。其長者子即從坐起，頂<a 
name="0035b24" id="0035b24"></a>禮而去。爾時世尊還至本處，於苾芻眾前說<a 
name="0035b25" id="0035b25"></a>此頌曰：</p><a 
name="0035b26" id="0035b26"></a><p><span class="lg">「意常為首，　　起業為最，　　心意清淨，<a 
name="0035b27" id="0035b27"></a><br>　即受善報。」</span></p><a 
name="0035b28" id="0035b28"></a><p style="text-indent: 0em; margin-left: 0em"><span class="linehead"></span>爾時具壽阿難陀白佛言：「世尊！所說此頌，其<a 
name="0035b29" id="0035b29"></a>義云何？」佛告阿難陀曰：「汝見彼剎利童子，於<a 
name="0035c01" id="0035c01"></a>佛聖眾發大信心，由此力故，室羅伐城諸婆<a 
name="0035c02" id="0035c02"></a>羅門居士等<span class="corr" title='[今&gt;令]'>令</span>繼嗣為長者，今受財位。是<a 
name="0035c03" id="0035c03"></a>故我說此伽他曰：</p><a 
name="0035c04" id="0035c04"></a><p><span class="lg">「意常為首，　　起業為最，　　心意清淨，<a 
name="0035c05" id="0035c05"></a><br>　即受善報。」</span></p><a 
name="0035c06" id="0035c06"></a><p style="text-indent: 0em; margin-left: 0em"><span class="linehead"></span>爾時世尊至婆羅羅聚落，於此廣說《四佛座<a 
name="0035c07" id="0035c07"></a>經》。復至聚落名曰勝土，於此復說《四佛座經》。<a 
name="0035c08" id="0035c08"></a>復至師子聚落，廣說《四佛座經》。復至新聚落，<a 
name="0035c09" id="0035c09"></a>復廣說《四佛座經》。世尊至城，於其城中又說<a 
name="0035c10" id="0035c10"></a>《四佛座經》。世尊至王舍城，時有二梵志：一名<a 
name="0035c11" id="0035c11"></a>為座、二名高座。彼二梵志住於摩揭陀池邊，<a 
name="0035c12" id="0035c12"></a>夜分即以釣魚食之。若於晨朝，坐重敷座，常<a 
name="0035c13" id="0035c13"></a>誦伽他曰：</p><a 
name="0035c14" id="0035c14"></a><p><span class="lg">「能行正法，　　名為苾芻，　　捨離諸事，<a 
name="0035c15" id="0035c15"></a><br>　此為禪路。」</span></p><a 
name="0035c16" id="0035c16"></a><p style="text-indent: 0em; margin-left: 0em"><span class="linehead"></span>爾時世尊知彼梵志調伏時至，即往其所，說<a 
name="0035c17" id="0035c17"></a>伽他曰：</p><a 
name="0035c18" id="0035c18"></a><p><span class="lg">「汝所說頌，　　應如是證；　　觀汝似善，<a 
name="0035c19" id="0035c19"></a><br>　心懷不淨。　　寂靜調伏，　　勿害眾生；<a 
name="0035c20" id="0035c20"></a><br>　捨離諸惡，　　此為禪路。　　若身口意，<a 
name="0035c21" id="0035c21"></a><br>　不作諸惡；　　調伏自己，　　此為禪路。」</span></p><a 
name="0035c22" id="0035c22"></a><p style="text-indent: 0em; margin-left: 0em"><span class="linehead"></span>時二梵志聞世尊說頌，作是念云：「今喬答摩<a 
name="0035c23" id="0035c23"></a>善知我心。」即便恭敬。世尊觀彼根性，稱機為<a 
name="0035c24" id="0035c24"></a>說四真諦理。時彼梵志無始已來積集煩惱<a 
name="0035c25" id="0035c25"></a>諸邪見山，以智慧金剛杵而摧壞之，證預<a 
name="0035c26" id="0035c26"></a>流果。後時諸苾芻見彼梵志重安座具，得預<a 
name="0035c27" id="0035c27"></a>流果，皆悉效之。有一苾芻，在世尊前，重座<a 
name="0035c28" id="0035c28"></a>聽法，而彼苾芻應見諦理，翻不得見。于時<a 
name="0035c29" id="0035c29"></a>世尊觀彼苾芻合見諦理，云何不見？乃知<a 
name="0036a01" id="0036a01"></a>為重座不敬世尊故。世尊念云：「應令諸苾<a 
name="0036a02" id="0036a02"></a>芻，不得重座而坐，多過失故。」因誡諸苾芻並<a 
name="0036a03" id="0036a03"></a>不應爾。</p><p style="text-indent: 0em; margin-left: 0em"><span class="linehead"></span>爾時世尊從王舍城出，至多根樹村，<a 
name="0036a04" id="0036a04"></a>著衣持&#x9262;入村乞食。劫比羅城中有一女人，<a 
name="0036a05" id="0036a05"></a>在彼村中為婦。時彼女人，見世尊三十二相、<a 
name="0036a06" id="0036a06"></a>八十種好莊嚴其身，圓光一尋繞旋於頂，如<a 
name="0036a07" id="0036a07"></a>百千日光輝赫奕，猶如寶山。彼女見已，便作<a 
name="0036a08" id="0036a08"></a>是念：「今此世尊，諸釋種中其為慶喜，於輪<a 
name="0036a09" id="0036a09"></a>王族，捨諸婇女財物庫藏，出家為道。今乃乞<a 
name="0036a10" id="0036a10"></a>食為活，於我乞<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>，我當奉施。」時世尊知彼心<a 
name="0036a11" id="0036a11"></a>念，持&#x9262;近前就彼而乞，告女人曰：「姊妹！汝<a 
name="0036a12" id="0036a12"></a>可捨食滿&#x9262;與我。」時彼女人見世尊知我心<a 
name="0036a13" id="0036a13"></a>念，倍生恭敬，便施佛<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>。爾時世尊受已，因即<a 
name="0036a14" id="0036a14"></a>微笑。諸佛常法，若有微笑，即放青黃赤白種<a 
name="0036a15" id="0036a15"></a>種之光從口而出，其光或上或下。下者救地<a 
name="0036a16" id="0036a16"></a>獄苦，等活、黑繩、眾合、大叫、小炎熱、極熱、<a 
name="0036a17" id="0036a17"></a>阿鼻地獄等，及八寒地獄：有&#x75B1;地獄、阿吒訶、<a 
name="0036a18" id="0036a18"></a>吒訶婆、呼婆呼、白蓮、青蓮、大蓮花等地獄。<a 
name="0036a19" id="0036a19"></a>其熱地獄遇此光者皆得清涼，寒地獄者遇<a 
name="0036a20" id="0036a20"></a>佛光明皆溫煖，此等眾生所有苦惱皆蒙<a 
name="0036a21" id="0036a21"></a>捨息。免其苦已，咸作是念：「我等於此捨命，生<a 
name="0036a22" id="0036a22"></a>餘處耶？」爾時世尊愍彼有情故，遣一化身往<a 
name="0036a23" id="0036a23"></a>地獄中，彼等有情見佛化身，咸作是念：「我等<a 
name="0036a24" id="0036a24"></a>不從此滅，於餘處生。由佛威力故，令我等輩<a 
name="0036a25" id="0036a25"></a>息諸苦惱。」皆發信心，苦業都盡。從地獄滅，<a 
name="0036a26" id="0036a26"></a>於人天界受生；生人天已，後當遇佛，便證聖<a 
name="0036a27" id="0036a27"></a>果。爾時光至上方者，其光普遍四天王天、三<a 
name="0036a28" id="0036a28"></a>十三天、&#x89A9;史多天、化樂天、他化自在天、梵<a 
name="0036a29" id="0036a29"></a>摩天、梵輔天、大梵天、少光天、無量光天、<a 
name="0036b01" id="0036b01"></a>極光淨，乃至無色界四天。光所至諸處天，皆<a 
name="0036b02" id="0036b02"></a>悉唱言無常苦空，說二伽他曰：</p><a 
name="0036b03" id="0036b03"></a><p><span class="lg">「汝當求出離，　　於佛教勤修；<a 
name="0036b04" id="0036b04"></a><br>　降伏生死軍，　　如象摧草舍。<a 
name="0036b05" id="0036b05"></a><br>　於此法律中，　　常為不放逸；<a 
name="0036b06" id="0036b06"></a><br>　能竭煩惱海，　　當盡苦邊際。」</span></p><a 
name="0036b07" id="0036b07"></a><p style="text-indent: 0em; margin-left: 0em"><span class="linehead"></span>其光普遍三千大千世界已，漸復收卷，隨世<a 
name="0036b08" id="0036b08"></a>尊行。若佛世尊，欲記過去事，光從前沒；欲記<a 
name="0036b09" id="0036b09"></a>未來事，光從後沒；若記地獄事，光從&#x811A;下沒；<a 
name="0036b10" id="0036b10"></a>若記傍生事，光從踵沒；若記餓鬼事，光從趺<a 
name="0036b11" id="0036b11"></a>沒；若記人間事，光從膝沒；若記力輪王事，光<a 
name="0036b12" id="0036b12"></a>從左掌沒；若記轉輪王事，光從右掌沒；若記<a 
name="0036b13" id="0036b13"></a>生天事，光從臍沒；若記聲聞菩提事，光從口<a 
name="0036b14" id="0036b14"></a>中沒；若記緣覺菩提事，光從眉間沒；若記無<a 
name="0036b15" id="0036b15"></a>上正等覺事，光從頂沒。于時佛光遶世尊三<a 
name="0036b16" id="0036b16"></a>匝，從眉間沒。時具壽阿難陀合掌白佛言：「世<a 
name="0036b17" id="0036b17"></a>尊！如來、應、正等覺，熙怡微笑，非無因緣。」即說<a 
name="0036b18" id="0036b18"></a>伽他而請佛曰<span class="note">(其伽他如餘)</span>。</p><a 
name="0036b19" id="0036b19"></a><p style="text-indent: 0em; margin-left: 0em"><span class="linehead"></span>爾時世尊告阿難陀曰：「如是，如是！阿難，非<a 
name="0036b20" id="0036b20"></a>無因緣如來、應、正等覺輒見微笑。汝見彼婆<a 
name="0036b21" id="0036b21"></a>羅門女，以信心施我<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>不？」阿難陀答言：「已<a 
name="0036b22" id="0036b22"></a>見。」佛言：「彼女以此善根，從今已往，於十三<a 
name="0036b23" id="0036b23"></a>劫，不墮惡趣；在天人中，輪迴受生，於最後<a 
name="0036b24" id="0036b24"></a>身，證獨覺果，號為善願，其聲普遍。」其婆羅門<a 
name="0036b25" id="0036b25"></a>女由生信心，將<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>奉如來故，世尊為彼女<a 
name="0036b26" id="0036b26"></a>人授記當來成獨覺菩提。其女夫主為採花<a 
name="0036b27" id="0036b27"></a>薪等往林野中，聞我妻施沙門喬答摩<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>，得<a 
name="0036b28" id="0036b28"></a>授記成辟支佛。聞已便生忿怒，即詣世尊，作<a 
name="0036b29" id="0036b29"></a>如是言：「汝來向我家中不？」世尊報言：「實來。」又<a 
name="0036c01" id="0036c01"></a>言：「我妻施<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>，汝為授記作辟支佛不？」佛言：「婆<a 
name="0036c02" id="0036c02"></a>羅門，實爾。」「汝喬答摩！從轉輪王種族，捨王位<a 
name="0036c03" id="0036c03"></a>出家，為乞<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>故，作大妄語，誰肯信汝以少種<a 
name="0036c04" id="0036c04"></a>子獲大果報？」佛言：「婆羅門！由是因緣，我今<a 
name="0036c05" id="0036c05"></a>問汝，當隨意說。婆羅門！於意云何？汝見希有<a 
name="0036c06" id="0036c06"></a>法不？」答言：「喬答摩！且止餘希有法。我所於<a 
name="0036c07" id="0036c07"></a>此多根樹聚落，見希有事，汝可且聽。喬答摩！<a 
name="0036c08" id="0036c08"></a>於此聚落東，拏瞿陀樹廣大滋茂，於彼樹下<a 
name="0036c09" id="0036c09"></a>每有五百乘車止住亦無相妨礙。由此樹故，<a 
name="0036c10" id="0036c10"></a>聚落得名。」佛言：「婆羅門！彼多根樹，子大幾<a 
name="0036c11" id="0036c11"></a>許？為當如稻畦大，不得共篣籬、碾輪車、牛篋、<a 
name="0036c12" id="0036c12"></a>篣箕、頻螺果、劫畢他果耶？」答言：「不也。猶如<a 
name="0036c13" id="0036c13"></a>芥子四分之一。」佛言：「婆羅門！誰當信汝此<a 
name="0036c14" id="0036c14"></a>之小子能生大樹？」時婆羅門答世尊曰：「任汝<a 
name="0036c15" id="0036c15"></a>信不？我自親見。然且彼地，不被傷損，沃潤<a 
name="0036c16" id="0036c16"></a>甜土；子雖不大，如法安置，依時得雨，是故此<a 
name="0036c17" id="0036c17"></a>樹生長成大。」爾時世尊以此因緣說伽他曰：</p><a 
name="0036c18" id="0036c18"></a><p><span class="lg">「如田及種子，　　汝今親已見；<a 
name="0036c19" id="0036c19"></a><br>　於業及果報，　　如來親自證。<a 
name="0036c20" id="0036c20"></a><br>　如汝之所見，　　小子成大樹；<a 
name="0036c21" id="0036c21"></a><br>　如是我見此，　　小因成大果。」</span></p><a 
name="0036c22" id="0036c22"></a><p style="text-indent: 0em; margin-left: 0em"><span class="linehead"></span>爾時世尊從其面門出廣長舌，遍至髮際，告<a 
name="0036c23" id="0036c23"></a>婆羅門曰：「汝意云何？若能出舌遍覆面者，然<a 
name="0036c24" id="0036c24"></a>彼豈為百千轉輪王位故作妄語？」婆羅門答<a 
name="0036c25" id="0036c25"></a>言：「不也。喬答摩！」爾時世尊說伽他曰：</p><a 
name="0036c26" id="0036c26"></a><p><span class="lg">「我自未曾說妄語，　　舌相皆由誠實增；<a 
name="0036c27" id="0036c27"></a><br>　汝今宜應如是言，　　幸遇如來蒙覺悟。」</span></p><a 
name="0036c28" id="0036c28"></a><p style="text-indent: 0em; margin-left: 0em"><span class="linehead"></span>爾時婆羅門既聞是已，生信敬心。世尊知<a 
name="0036c29" id="0036c29"></a>彼意樂隨眠，應機為說四聖諦法，廣說如<a 
name="0037a01" id="0037a01"></a>前，無始積集薩迦耶見，以智慧杵而摧破之，<a 
name="0037a02" id="0037a02"></a>現證初果，唱言：「我入預流，我今盡壽歸依佛<a 
name="0037a03" id="0037a03"></a>法僧寶，受五學處，為鄔波索迦，願世尊證<a 
name="0037a04" id="0037a04"></a>知。」時婆羅門聞佛說已，歡喜信受，禮佛而<a 
name="0037a05" id="0037a05"></a>去。</p><a 
name="0037a06" id="0037a06"></a><p style="text-indent: 0em; margin-left: 0em"><span class="linehead"></span>爾時世尊到重毘羅聚落林中而住，此經廣<a 
name="0037a07" id="0037a07"></a>說，如《雜阿笈摩》。世尊至一邊地聚落，彼有具<a 
name="0037a08" id="0037a08"></a>壽摩訶目乾連舅，於仙人中出家學道，具壽<a 
name="0037a09" id="0037a09"></a>目連而能調伏。爾時世尊告目連曰：「汝當愍<a 
name="0037a10" id="0037a10"></a>念汝舅。」目連白言：「唯然世尊。」爾時目連聞佛<a 
name="0037a11" id="0037a11"></a>語已，知調伏時至，即往仙人所住之處。時有<a 
name="0037a12" id="0037a12"></a>仙人告目連曰：「且止莫入，此是婆羅門修道<a 
name="0037a13" id="0037a13"></a>之處。」答言：「我亦是婆羅門。」時彼仙人說伽他<a 
name="0037a14" id="0037a14"></a>曰：</p><a 
name="0037a15" id="0037a15"></a><p><span class="lg">「身上無梵線，　　不持祭祀杓；<a 
name="0037a16" id="0037a16"></a><br>　禿頭非事火，　　妄說婆羅門。」</span></p><a 
name="0037a17" id="0037a17"></a><p style="text-indent: 0em; margin-left: 0em"><span class="linehead"></span>時大目連亦以伽他答仙人曰：</p><a 
name="0037a18" id="0037a18"></a><p><span class="lg">「<span class="corr" title='[漸&gt;慚]'>慚</span>恥為梵線，　　正惠具祭杓；<a 
name="0037a19" id="0037a19"></a><br>　常持淨戒水，　　清淨作君持。<a 
name="0037a20" id="0037a20"></a><br>　實語為然火，　　內心恒寂定；<a 
name="0037a21" id="0037a21"></a><br>　鎮修調伏行，　　斯真事火然。」</span></p><a 
name="0037a22" id="0037a22"></a><p style="text-indent: 0em; margin-left: 0em"><span class="linehead"></span>時彼仙人語目連曰：「縱令如此，亦不容汝禿<a 
name="0037a23" id="0037a23"></a>頭沙門入我住處。」于時尊者大目乾連，即以<a 
name="0037a24" id="0037a24"></a>神力起大風雨，往詣池側坐一樹下。時難陀、<a 
name="0037a25" id="0037a25"></a>鄔波難陀龍王侍者住此池中，而作是念：「聖<a 
name="0037a26" id="0037a26"></a>者大目乾連常為難陀、鄔波難陀龍王之所敬<a 
name="0037a27" id="0037a27"></a>重。然我於彼亦應供養。」時龍侍者從本宮出，<a 
name="0037a28" id="0037a28"></a>至目連所，以身七重，右遶尊者，後以其首，覆<a 
name="0037a29" id="0037a29"></a>目連頭而住。仙人常法，若見眾生苦切逼身，<a 
name="0037b01" id="0037b01"></a>不生救念即退仙道。時舊仙人便作是念：「若<a 
name="0037b02" id="0037b02"></a>出家人遭此大雨，便即捨命，我當失其仙道。」<a 
name="0037b03" id="0037b03"></a>生此念已，便從仙人住處而出，覓出家人。見<a 
name="0037b04" id="0037b04"></a>目連被龍重繞七匝，復以其首覆目連頭，告<a 
name="0037b05" id="0037b05"></a>言：「汝可入此菴中。」目連答曰：「大仙！汝已失其<a 
name="0037b06" id="0037b06"></a>仙道。」聞語聲已，知是外甥，仙人問曰：「聖者！汝<a 
name="0037b07" id="0037b07"></a>是目連？」目連答曰：「時人號為目連。」目連報曰：<a 
name="0037b08" id="0037b08"></a>「仙人！緣何事來至此？」仙人答曰：「見汝苦切逼<a 
name="0037b09" id="0037b09"></a>身，恐損害汝，所以故來。」爾時具壽目連，即將<a 
name="0037b10" id="0037b10"></a>仙人俱詣佛所，頭面禮足，退坐一面。目連白<a 
name="0037b11" id="0037b11"></a>佛言：「世尊！此是我舅，於仙道中出家。唯願世<a 
name="0037b12" id="0037b12"></a>尊，哀愍救護。」世尊知彼仙人種性隨眠意樂，<a 
name="0037b13" id="0037b13"></a>應機說法，仙人聞已，便證不還果。爾時仙人<a 
name="0037b14" id="0037b14"></a>從坐而起，偏袒右肩，合掌恭敬，頂禮白佛言：<a 
name="0037b15" id="0037b15"></a>「唯願世尊攝受，聽我於善說法律中而為出<a 
name="0037b16" id="0037b16"></a>家受其圓具，成苾芻性，於世尊所而修梵<a 
name="0037b17" id="0037b17"></a>行。」爾時世尊告彼仙人：「善來苾芻！」作是言已，<a 
name="0037b18" id="0037b18"></a>鬚髮自落，僧伽胝衣著身，威儀成就。</p><p style="text-indent: 0em; margin-left: 0em"><span class="linehead"></span>時龍童<a 
name="0037b19" id="0037b19"></a>子見目連去，獨住不安，時彼聚落遂遭亢旱。<a 
name="0037b20" id="0037b20"></a>其龍童子，化身為仙人，於彼仙人住處坐<a 
name="0037b21" id="0037b21"></a>禪而住。于時聚落人眾，來詣化龍仙所，頂禮<a 
name="0037b22" id="0037b22"></a>白言：「今此聚落，遭其亢旱，我等作何方計？」仙<a 
name="0037b23" id="0037b23"></a>人報曰：「汝等可共來於此住，即得消災。」時諸<a 
name="0037b24" id="0037b24"></a>聚落所有人眾，便來住彼。由因龍子為大<a 
name="0037b25" id="0037b25"></a>目連頂上持蓋。時人遂共號為龍持蓋城。於<a 
name="0037b26" id="0037b26"></a>此城中，有信心鄔波索迦，龍持蓋處建立寺<a 
name="0037b27" id="0037b27"></a>舍，具足資物。于時世尊又到摩都量城，相應<a 
name="0037b28" id="0037b28"></a>住中，廣說其事。</p><a 
name="0037b29" id="0037b29"></a><p style="text-indent: 0em; margin-left: 0em"><span class="linehead"></span>爾時世尊於俱魯城，人間遊行至大倉聚落，<a 
name="0037c01" id="0037c01"></a>於此廣說《護國蘇怛羅經》。</p><a 
name="0037c02" id="0037c02"></a><p><span class="juanname">根本說一切有部毘奈耶藥事卷第八</span></p>
<hr>【經文資訊】大正藏第 24 冊 No. 1448 根本說一切有部毘奈耶藥事<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2749.html?index=T24n1448" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T24n1448_008 by HTTrack Website Copier/3.x [XR&CO'2014], Tue, 07 Jun 2016 06:51:59 GMT -->
</html>
