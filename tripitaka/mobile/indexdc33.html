<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T53n2122_042 by HTTrack Website Copier/3.x [XR&CO'2014], Tue, 07 Jun 2016 07:00:51 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1413464510&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT53n2122&amp;utmp=%2Fmobile%2Findex.php%3Findex%3DT53n2122_042&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index913f.html?index=T53n2122_041" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第53冊<br/>No.2122 法苑珠林 (100卷)<br/>【唐 道世撰】<br/>第 42 卷</p>
	<a href="index5060.html?index=T53n2122_043" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T53">
<div class="root" id="2122" sutra_name="法苑珠林" sutra_juan="[卷42]">　
<a 
name="0609c01" id="0609c01"></a><a 
name="0609c02" id="0609c02"></a><p><span class="juanname">法苑珠林卷第四十二</span></p><a 
name="0609c03" id="0609c03"></a><a 
name="0609c04" id="0609c04"></a><p style="margin-left: 4em"><span class="byline">西明寺沙門釋道世撰</span></p><a 
name="0609c05" id="0609c05"></a><p style="margin-left: 2em"><span class="headname">◎愛請篇第三十九之二</span></p><a 
name="0609c06" id="0609c06"></a><p style="margin-left: 3em"><span class="headname">聖僧部第三</span></p><a 
name="0609c07" id="0609c07"></a><p style="text-indent: 0em; margin-left: 0em"><span class="linehead"></span>自大覺泥洹法歸眾聖。開士應真導揚末教。<a 
name="0609c08" id="0609c08"></a>並飛化眾剎隨緣攝誘。感殊則同室天隔。應<a 
name="0609c09" id="0609c09"></a>合則異境對顏。宋泰始之末正勝寺釋法願。<a 
name="0609c10" id="0609c10"></a>正喜寺釋法鏡等。始圖畫聖僧列坐標擬。迄<a 
name="0609c11" id="0609c11"></a>至唐初亟降靈瑞。或足趾顯露半現於柱間。<a 
name="0609c12" id="0609c12"></a>或植杖遺跡印陷於平地。所以梁帝聞而讚<a 
name="0609c13" id="0609c13"></a>悅敬心翹仰。家國休感必於齋供。到永明八<a 
name="0609c14" id="0609c14"></a>年。帝躬弗悆。雖和鵲廌術而茵枕猶滯。乃<a 
name="0609c15" id="0609c15"></a>結心發誓歸命聖僧。&#x52C5;於延昌殿內七日祈<a 
name="0609c16" id="0609c16"></a>請。供飯諸佛及眾聖賢。齋室嚴峻輕塵不動。<a 
name="0609c17" id="0609c17"></a>七日將滿方感靈應。乃有天香妙氣洞鼻徹<a 
name="0609c18" id="0609c18"></a>心。映蔽燻鑪無復芳勢。又足影屣跡布滿<a 
name="0609c19" id="0609c19"></a>堂中。振錫清越響發牖外。&#x89A9;蹤聞香皆肅然<a 
name="0609c20" id="0609c20"></a>魂聳。時有徐光顯等十有餘人。咸同見聞登<a 
name="0609c21" id="0609c21"></a>共奏啟。於是齋坐既畢而御膳康復。所以遍<a 
name="0609c22" id="0609c22"></a>朝歸依明驗神應。其後徐光顯等。道俗數<a 
name="0609c23" id="0609c23"></a>人設齋奉請。並有徵瑞。聖人通感不可備載。</p><a 
name="0609c24" id="0609c24"></a><p style="text-indent: 0em; margin-left: 0em"><span class="linehead"></span>如昔有樹提伽長者。造旃檀&#x9262;著絡囊中。懸<a 
name="0609c25" id="0609c25"></a>高象牙杙上。作是言。若沙門婆羅門。不以梯<a 
name="0609c26" id="0609c26"></a>杖能得者即與之。諸外道知欲現神通。無<a 
name="0609c27" id="0609c27"></a>智挑頭而去。賓頭盧聞是事。問目連言。實<a 
name="0609c28" id="0609c28"></a>爾不。答言。實爾。汝師子吼中第一。便往取<a 
name="0609c29" id="0609c29"></a>之。其目連懼佛教不肯取。賓頭盧即往其舍<a 
name="0610a01" id="0610a01"></a>入禪定。便於座上申手取&#x9262;。依四分律。當<a 
name="0610a02" id="0610a02"></a>時坐於方石縱廣極大。逐身飛空。得&#x9262;已還<a 
name="0610a03" id="0610a03"></a>去。佛聞呵責。云何比丘為外道&#x9262;而於未受<a 
name="0610a04" id="0610a04"></a>戒人前現神通力。從今盡形擯汝。不得住閻<a 
name="0610a05" id="0610a05"></a>浮提。於是賓頭盧如佛教&#x52C5;往西瞿耶尼。教<a 
name="0610a06" id="0610a06"></a>化四眾廣宣佛法。閻浮提四部弟子思見賓<a 
name="0610a07" id="0610a07"></a>頭盧白佛。佛聽還坐。現神足故不聽涅<span class="corr" title='[繫&gt;槃] cf.【麗】'>槃</span>。&#x52C5;<a 
name="0610a08" id="0610a08"></a>令為末世四部眾作福田。其亦自誓。三天下<a 
name="0610a09" id="0610a09"></a>有請悉赴。又阿育王經。海意比丘從鑊乘空<a 
name="0610a10" id="0610a10"></a>為王說偈云。</p><a 
name="0610a11" id="0610a11"></a><p>　<span class="lg">汝身同人身　　汝力過人力<a 
name="0610a12" id="0610a12"></a><br>　應令我知之　　為汝作神力</span></p><a 
name="0610a13" id="0610a13"></a><p style="text-indent: 0em; margin-left: 0em"><span class="linehead"></span>王發心請四方僧說偈云。</p><a 
name="0610a14" id="0610a14"></a><p>　<span class="lg">有諸阿羅漢　　當來攝受我<a 
name="0610a15" id="0610a15"></a><br>　我請阿羅漢　　當悉來此處</span></p><a 
name="0610a16" id="0610a16"></a><p style="text-indent: 0em; margin-left: 0em"><span class="linehead"></span>故依請賓頭盧經云。如天竺優婆塞國王長<a 
name="0610a17" id="0610a17"></a>者。若設一切會者。常請賓頭盧頗羅墮誓阿<a 
name="0610a18" id="0610a18"></a>羅漢。賓頭盧者字也。頗羅墮誓者姓也。其<a 
name="0610a19" id="0610a19"></a>人為樹提長者現神足。故佛遏之不聽涅槃。<a 
name="0610a20" id="0610a20"></a>&#x52C5;令末法四部眾生作福田。請時於靜處燒<a 
name="0610a21" id="0610a21"></a>香禮拜。向天竺摩梨山至心稱名言。大德賓<a 
name="0610a22" id="0610a22"></a>頭盧頗羅墮誓。受佛教&#x52C5;為末法人作福田。<a 
name="0610a23" id="0610a23"></a>願受我請於此處食。若新作屋舍亦應請之。<a 
name="0610a24" id="0610a24"></a>願受我請於此舍床敷上宿。若普請眾僧澡<a 
name="0610a25" id="0610a25"></a>浴時。亦應請之言。受我請於此洗浴。及未明<a 
name="0610a26" id="0610a26"></a>前見香湯灰水澡豆楊枝香油。調和冷暖如<a 
name="0610a27" id="0610a27"></a>人浴法。開戶請入然後閉戶。如人浴訖頃。眾<a 
name="0610a28" id="0610a28"></a>僧乃入。凡欲會食澡浴要須一切請僧至心<a 
name="0610a29" id="0610a29"></a>求解脫。不疑不昧。信心清淨。然後可屈。近世<a 
name="0610b01" id="0610b01"></a>有一長者。聞說賓頭盧大阿羅漢受佛教&#x52C5;<a 
name="0610b02" id="0610b02"></a>為末法人作福田。即如法施設大會。至心請<a 
name="0610b03" id="0610b03"></a>賓頭盧。<span class="gaiji">氍<!--gaiji,氍,1[毯-炎+瞿],2&#x23C3D;,3--></span><span class="gaiji">[叟*毛]<!--gaiji,,1[叟*毛],2&#x3CA3;,3--></span>下遍敷好華欲以驗之。大眾<a 
name="0610b04" id="0610b04"></a>食訖發<span class="gaiji">氍<!--gaiji,氍,1[毯-炎+瞿],2&#x23C3D;,3--></span><span class="gaiji">[叟*毛]<!--gaiji,,1[叟*毛],2&#x3CA3;,3--></span>。華皆萎黃。懊惱自責。不知過<a 
name="0610b05" id="0610b05"></a>所從來。更復精竭審問經師。重設大會。如前<a 
name="0610b06" id="0610b06"></a>布施。華亦復皆萎。復更傾竭盡家財產復<a 
name="0610b07" id="0610b07"></a>作大會。猶亦如前。懊惱自責更請百餘法師。<a 
name="0610b08" id="0610b08"></a>求請所失懺謝罪過。如向上座一人年老。四<a 
name="0610b09" id="0610b09"></a>布悔其愆咎。上座告之。汝三會請我我皆受<a 
name="0610b10" id="0610b10"></a>請。汝自使奴門中見遮。以我年老衣服弊壞<a 
name="0610b11" id="0610b11"></a>謂是被擯。賴提沙門不肯見前。我以汝請欲<a 
name="0610b12" id="0610b12"></a>強入。汝奴以杖打我頭破。額右角瘡是。第<a 
name="0610b13" id="0610b13"></a>二會亦來復不見前。我欲強入復打我頭。額<a 
name="0610b14" id="0610b14"></a>中瘡是。第三會復亦來如前被打頭。額左角<a 
name="0610b15" id="0610b15"></a>瘡是。汝自為之。何所懊惋。言已不現。長者乃<a 
name="0610b16" id="0610b16"></a>知是賓頭盧。自爾已來。諸人設福皆不敢遮<a 
name="0610b17" id="0610b17"></a>門。若得賓頭盧來其坐處。華即不萎。若新立<a 
name="0610b18" id="0610b18"></a>房舍床榻欲請賓頭盧時。皆當香湯灑地然<a 
name="0610b19" id="0610b19"></a>香油燈新床新褥褥上奮綿敷之以白練覆<a 
name="0610b20" id="0610b20"></a>上。初夜如法請之。還閉房戶。慎勿輕慢窺看。<a 
name="0610b21" id="0610b21"></a>皆各至心信其必來。精誠感徹無不至也。來<a 
name="0610b22" id="0610b22"></a>則褥上現有臥處。浴室亦現用湯水處。受大<a 
name="0610b23" id="0610b23"></a>會請時。或在上座。或在中座。或在下座。現作<a 
name="0610b24" id="0610b24"></a>隨處僧形。人求其異終不可得。去後見坐處。<a 
name="0610b25" id="0610b25"></a>華不萎乃知之矣。</p><a 
name="0610b26" id="0610b26"></a><p style="text-indent: 0em; margin-left: 0em"><span class="linehead"></span>述曰。今見齋家多不依法。但逐人情安置。凡<a 
name="0610b27" id="0610b27"></a>人全不憂佛及聖僧。既如前經所說。施主<a 
name="0610b28" id="0610b28"></a>先須預掃灑佛堂及安置聖僧坐處。洗浴潔<a 
name="0610b29" id="0610b29"></a>身。燒上名香。懸繒幡蓋。散眾雜華。手執香鑪<a 
name="0610c01" id="0610c01"></a>盡誠敬仰。奉請三寶及以聖僧。十方法界一<a 
name="0610c02" id="0610c02"></a>切聖凡亦皆普請。受弟子請降屈聖儀來臨<a 
name="0610c03" id="0610c03"></a>住宅。合家大小並共虔誠。預前七日已來發<a 
name="0610c04" id="0610c04"></a>此重心。若是貧家無好香華。復無安置之處。<a 
name="0610c05" id="0610c05"></a>然須臨時斟酌。僧未坐前先上好處安置佛<a 
name="0610c06" id="0610c06"></a>座。掃灑如法。其次好處安聖僧座。敷設軟物<a 
name="0610c07" id="0610c07"></a>新白淨者。布綿在上。若施主心重有感。食<a 
name="0610c08" id="0610c08"></a>訖候看似人坐處。即知報身來訃。若無相現<a 
name="0610c09" id="0610c09"></a>但化身來。若全輕慢報化俱不至。其座不<a 
name="0610c10" id="0610c10"></a>得彩畫錦綺綾羅金銀雜飾及散華置上。雖<a 
name="0610c11" id="0610c11"></a>是羅漢然共凡僧。同受二百五十別解脫戒。<a 
name="0610c12" id="0610c12"></a>所以不受雜綵金銀等物。若是諸佛菩薩大<a 
name="0610c13" id="0610c13"></a>乘之人。非局出家相者。所以得受種種供養。<a 
name="0610c14" id="0610c14"></a>安聖僧座及以獻食。亦不得越過尺六高處<a 
name="0610c15" id="0610c15"></a>安置。尺六已下如法僧座則得。亦不得作塑<a 
name="0610c16" id="0610c16"></a>形聖僧在座安置。儻報身自來豈可推&#x5374;塑<a 
name="0610c17" id="0610c17"></a>像而坐。亦不得在寺將常住僧器盛食。恐報<a 
name="0610c18" id="0610c18"></a>身來不可觸僧淨器而食。若用&#x9262;盂及俗盤<a 
name="0610c19" id="0610c19"></a>器獻者。即通化報。最為如法。若有聖僧錢還<a 
name="0610c20" id="0610c20"></a>入聖僧用。將置&#x9262;盂匙箸銅&#x76CC;手巾。及將買<a 
name="0610c21" id="0610c21"></a>上好盤器皿背上朱書題字記之。餘人不敢<a 
name="0610c22" id="0610c22"></a>雜用日別隨家常食。每旦及午盛食。常獻佛<a 
name="0610c23" id="0610c23"></a>及僧。豈非好事。更有餘錢買取一胡床及一<a 
name="0610c24" id="0610c24"></a>油單。食訖澡豆淨洗置胡床上。以油帊覆<a 
name="0610c25" id="0610c25"></a>之。日別如是表供養三寶。心常不絕大得功<a 
name="0610c26" id="0610c26"></a>德。若多得錢即如西國寺法。及俗人舍空靜<a 
name="0610c27" id="0610c27"></a>上處為聖僧造房堂。隨四時冬夏安物供養。<a 
name="0610c28" id="0610c28"></a>若在夏內。堂內日別敷好淨席。襯身單敷銅<a 
name="0610c29" id="0610c29"></a>盆銅瓶澡豆淨巾。若至午前并獻飲食。夜中<a 
name="0611a01" id="0611a01"></a>然燈燒香。隨心量力如法供養。若至冬寒。安<a 
name="0611a02" id="0611a02"></a>被厚帔氈褥炭火湯水燈明隨時供養。縱有<a 
name="0611a03" id="0611a03"></a>餘長聖僧錢財。不得將入別僧乃至常住僧<a 
name="0611a04" id="0611a04"></a>用。亦不得入佛法用。亦不得作別聖僧形。數<a 
name="0611a05" id="0611a05"></a>見有人索聖僧錢。彩畫佛形及四壁畫聖僧<a 
name="0611a06" id="0611a06"></a>迦葉阿難等形。以賓頭盧羅漢聖人現在不<a 
name="0611a07" id="0611a07"></a>入涅槃。既不得聖僧囑授進止。豈得互用<a 
name="0611a08" id="0611a08"></a>浪將別入。若己用者並須倍還。不還得罪。故<a 
name="0611a09" id="0611a09"></a>四分律云。許此處不得異處得罪<span class="note">(如似己物他人不問己身<a 
name="0611a10" id="0611a10"></a>餘人輒將作別用豈可得不)</span>上來所述並依經律聖意錄之。不<a 
name="0611a11" id="0611a11"></a>得不行。三寶物重不得互用。恐差之毫毛失<a 
name="0611a12" id="0611a12"></a>之千里。誠言不墜省己用之。故梁武帝時。<a 
name="0611a13" id="0611a13"></a>漢國大德英儒。共請西域三藏。纂集聖僧法<a 
name="0611a14" id="0611a14"></a>用。翻出五卷。如前所述並亦同之。</p>◎<a 
name="0611a15" id="0611a15"></a><p style="margin-left: 3em"><span class="headname">◎施食部第四</span></p><a 
name="0611a16" id="0611a16"></a><p style="text-indent: 0em; margin-left: 0em"><span class="linehead"></span>如涅槃經云。因曠野鬼神為授不殺戒。已<a 
name="0611a17" id="0611a17"></a>以不食肉故氣力虛弱命欲將終。佛告鬼言。<a 
name="0611a18" id="0611a18"></a>我&#x52C5;聲聞弟子。隨有佛法處。悉施汝等食。若<a 
name="0611a19" id="0611a19"></a>有住處不能施者。是魔眷屬。非我弟子真聲<a 
name="0611a20" id="0611a20"></a>聞也。然出眾生食時須有分齊。若食他施主<a 
name="0611a21" id="0611a21"></a>食。即須依五分律。云若與乞兒鳥狗等。並<a 
name="0611a22" id="0611a22"></a>應量己分內減施與之。不得取分外施<span class="note">(比見道俗<a 
name="0611a23" id="0611a23"></a>至於齋上施主儉約不與妻兒。先供眾僧將為福田。僧等不量。前食多少。先自飽食。多將施食。乞飼鳥犬損<a 
name="0611a24" id="0611a24"></a>他施主。又自得罪。若取分內。或將己食。任意多少。不論限約)</span>又十二頭陀經<a 
name="0611a25" id="0611a25"></a>云。若得食時應作是念。見渴乏眾生以一分<a 
name="0611a26" id="0611a26"></a>施之。我為施主。彼為受者。施已作是願言。令<a 
name="0611a27" id="0611a27"></a>一切眾生興福救之。莫墮慳貪。持至空靜<a 
name="0611a28" id="0611a28"></a>處減一段著淨石上施諸禽獸。亦如上願。正<a 
name="0611a29" id="0611a29"></a>欲食時作是念言。身中有八萬戶蟲。蟲得此<a 
name="0611b01" id="0611b01"></a>食皆悉安隱。我今以食施此諸蟲。後得道時<a 
name="0611b02" id="0611b02"></a>當以法施汝。是為不捨眾生。</p><a 
name="0611b03" id="0611b03"></a><p style="text-indent: 0em; margin-left: 0em"><span class="linehead"></span>又灌佛形像經云。佛告大眾。世人多有發意<a 
name="0611b04" id="0611b04"></a>求所願者。布施之日不計多少。趣使充饒。<a 
name="0611b05" id="0611b05"></a>事業畢竟。殘有餚饌噉食不盡。皆當送與守<a 
name="0611b06" id="0611b06"></a>寺中持法沙門眾僧。自共分之。以出物時當<a 
name="0611b07" id="0611b07"></a>望生福。不應各各競分歸與妻子。是為種於<a 
name="0611b08" id="0611b08"></a>石上根株焦盡終無生時。今以布施者。餘福<a 
name="0611b09" id="0611b09"></a>重以施僧。是為施一得萬倍報。</p><a 
name="0611b10" id="0611b10"></a><p style="text-indent: 0em; margin-left: 0em"><span class="linehead"></span>又四分律施僧粥得五種利益。一除飢。二除<a 
name="0611b11" id="0611b11"></a>渴。三消宿食。四大小便調適。五眼目精明。僧<a 
name="0611b12" id="0611b12"></a>祇律施粥得十種利益。故偈云。</p><a 
name="0611b13" id="0611b13"></a><p>　<span class="lg">持戒清淨人所奉　　恭敬隨時以粥施<a 
name="0611b14" id="0611b14"></a><br>　十利饒益於行者　　色力壽樂辭清辯<a 
name="0611b15" id="0611b15"></a><br>　宿食風除飢渴消　　是名為藥佛所說<a 
name="0611b16" id="0611b16"></a><br>　欲生人天長壽樂　　今當以粥施眾僧</span></p><a 
name="0611b17" id="0611b17"></a><p style="text-indent: 0em; margin-left: 0em"><span class="linehead"></span>又食施獲五福報經云。佛告諸比丘。當知食<a 
name="0611b18" id="0611b18"></a>以節度受而不損。佛言。人持飯食施人。有<a 
name="0611b19" id="0611b19"></a>五功德。令人得道。智者消息意度弘廓。則獲<a 
name="0611b20" id="0611b20"></a>五福。何等為五。一曰施命。二曰施色。三曰施<a 
name="0611b21" id="0611b21"></a>力。四曰施安。五曰施辯。何謂施命。人不得食<a 
name="0611b22" id="0611b22"></a>時顏色樵瘁不可顯示。不過七日奄忽壽終。<a 
name="0611b23" id="0611b23"></a>是故智者則為施食。其施食者則為施命。其<a 
name="0611b24" id="0611b24"></a>施命者世世長壽生天世間。壽命延長不中<a 
name="0611b25" id="0611b25"></a>夭傷。自然福報則富無量。是為施命。何謂<a 
name="0611b26" id="0611b26"></a>施色。人不得食時顏色樵瘁不可顯示。是<a 
name="0611b27" id="0611b27"></a>故智者則為施食。其施食者則為施色。其施<a 
name="0611b28" id="0611b28"></a>色者世世端正。生天世間顏色暐曄。人見<a 
name="0611b29" id="0611b29"></a>歡喜稽首作禮。是為施色。何謂施力。人不<a 
name="0611c01" id="0611c01"></a>得食時。身羸意弱所作不能。是故智者則為<a 
name="0611c02" id="0611c02"></a>施食。其施食者則為施力。其施力者世世多<a 
name="0611c03" id="0611c03"></a>力。生天人間力無等雙。出入進止力不耗減。<a 
name="0611c04" id="0611c04"></a>是為施力。何謂施安。人不得食時心愁身危。<a 
name="0611c05" id="0611c05"></a>坐起不定不能自安。是故智者則為施食。其<a 
name="0611c06" id="0611c06"></a>施食者則為施安。其施安者世世安隱。生天<a 
name="0611c07" id="0611c07"></a>人間不遇眾殃。其所到處常遇賢良。財富<a 
name="0611c08" id="0611c08"></a>無量不中夭傷。是為施安。何謂施辯。人不得<a 
name="0611c09" id="0611c09"></a>食時身羸意弱口不能言。是故智者則為施<a 
name="0611c10" id="0611c10"></a>食。其施食者則為施辯口。說法利無所質<a 
name="0611c11" id="0611c11"></a>礙。慧辯通達。生天世間。聞者歡喜靡不稽<a 
name="0611c12" id="0611c12"></a>首聽採法言。是為五福食之報也。</p><a 
name="0611c13" id="0611c13"></a><p style="text-indent: 0em; margin-left: 0em"><span class="linehead"></span>又增一阿含經云。施有五事名為應時。一遠<a 
name="0611c14" id="0611c14"></a>來。二遠去。三病時。四冷熱時。五初得果&#x82FD;。<a 
name="0611c15" id="0611c15"></a>若得新穀先與持戒精進人。然後自食。又施<a 
name="0611c16" id="0611c16"></a>有三法。一送食至寺名上。就舍供養名中。造<a 
name="0611c17" id="0611c17"></a>舍乞施發心供養名下。</p><a 
name="0611c18" id="0611c18"></a><p style="text-indent: 0em; margin-left: 0em"><span class="linehead"></span>又長阿含經云。佛命阿難。吾渴欲飲。汝取水<a 
name="0611c19" id="0611c19"></a>來。阿難白言。向有五百乘車。於上流渡。水<a 
name="0611c20" id="0611c20"></a>濁未清。可以洗足。不中飲也。如是三&#x52C5;阿難。<a 
name="0611c21" id="0611c21"></a>汝取水來。阿難白言。今拘孫河去此不遠。清<a 
name="0611c22" id="0611c22"></a>冷可飲。亦可澡浴。時有鬼神居在雪山。篤信<a 
name="0611c23" id="0611c23"></a>佛道。即以&#x9262;盛八種淨水奉上世尊。佛為愍<a 
name="0611c24" id="0611c24"></a>彼故為受之。</p><a 
name="0611c25" id="0611c25"></a><p style="margin-left: 3em"><span class="headname">食時部第五</span></p><a 
name="0611c26" id="0611c26"></a><p style="text-indent: 0em; margin-left: 0em"><span class="linehead"></span>問曰。何名食時。何名過時。答曰。依四分律<a 
name="0611c27" id="0611c27"></a>云。謂明相出時始得食粥<span class="note">(明相未出即是非時)</span>乃至日中。<a 
name="0611c28" id="0611c28"></a>案此午時為法即是食時<span class="note">(依僧祇律云過此午時影一髮一瞬草葉等即是非<a 
name="0611c29" id="0611c29"></a>時)</span>四天下准此皆同。故毘羅三昧經。世尊為<a 
name="0612a01" id="0612a01"></a>法惠菩薩說云。食有四種。旦天食時。午法<a 
name="0612a02" id="0612a02"></a>食時。暮畜生食時。夜鬼神食時。佛斷六趣因<a 
name="0612a03" id="0612a03"></a>令同三世佛。故日午時是法食時也。過此已<a 
name="0612a04" id="0612a04"></a>後同於下趣。非上食時。故曰非時也。十誦律<a 
name="0612a05" id="0612a05"></a>云。唯天得過中食無罪。</p><a 
name="0612a06" id="0612a06"></a><p style="text-indent: 0em; margin-left: 0em"><span class="linehead"></span>又十誦律云。有閻浮比丘。至西拘耶尼用閻<a 
name="0612a07" id="0612a07"></a>浮提時。拘耶尼比丘往餘三方亦如是。若此<a 
name="0612a08" id="0612a08"></a>間宿則用此間時。若在彼宿則用彼間時。餘<a 
name="0612a09" id="0612a09"></a>三方亦爾。故摩德勒伽論問。頗有非時食不<a 
name="0612a10" id="0612a10"></a>犯耶。答曰有。若住北&#x6B1D;單越。用彼食時不犯。<a 
name="0612a11" id="0612a11"></a>餘方亦爾。若在閻浮日正午時。北方是夜半。<a 
name="0612a12" id="0612a12"></a>東方是日沒。西方是日出。餘方互轉可知。</p><a 
name="0612a13" id="0612a13"></a><p style="text-indent: 0em; margin-left: 0em"><span class="linehead"></span>又薩婆多論曰。釋時有四。一始從日出乃至<a 
name="0612a14" id="0612a14"></a>日中。其明轉熾名之為時。從中已後至後夜<a 
name="0612a15" id="0612a15"></a>分其明滅沒。故名非時。二從旦至中是作食<a 
name="0612a16" id="0612a16"></a>時。乞不生惱故名為時。從中已後至於夜分。<a 
name="0612a17" id="0612a17"></a>是俗人醼會游戲之時。入村乞食多有觸惱。<a 
name="0612a18" id="0612a18"></a>故名非時。三從旦至中俗人作務婬亂未發。<a 
name="0612a19" id="0612a19"></a>乞不生惱。故名為時。從中已後事務休息婬<a 
name="0612a20" id="0612a20"></a>戲言笑。入村乞食喜被誹謗。故名非時。四從<a 
name="0612a21" id="0612a21"></a>旦至中是乞食時。得食濟身寧心修道。事順<a 
name="0612a22" id="0612a22"></a>應法。故名為時。從中已後宜應修道。非乞食<a 
name="0612a23" id="0612a23"></a>時。故名非時。</p><a 
name="0612a24" id="0612a24"></a><p style="margin-left: 3em"><span class="headname">食法部第六</span></p><a 
name="0612a25" id="0612a25"></a><p style="text-indent: 0em; margin-left: 0em"><span class="linehead"></span>如大遺教經云。比丘欲食時。當為檀越燒香<a 
name="0612a26" id="0612a26"></a>三唄。讚揚布施可食美食。又從上座教言。道<a 
name="0612a27" id="0612a27"></a>士各自出澡手漱口已還各就座而坐。各說<a 
name="0612a28" id="0612a28"></a>一偈。以隨次起。不得踰越。</p><a 
name="0612a29" id="0612a29"></a><p style="text-indent: 0em; margin-left: 0em"><span class="linehead"></span>又增一阿含經云。若有設供者。手執香鑪而<a 
name="0612b01" id="0612b01"></a>唱時至。佛言。香為佛使。故須燒香遍請十方<a 
name="0612b02" id="0612b02"></a><span class="note">(既知燒香本擬請佛。為凡夫心隔目&#x89A9;不知。佛令燒香遍請十方一切凡聖。表呈福事騰空普赴。正行香作唄<a 
name="0612b03" id="0612b03"></a>時。一切道俗依華嚴經各說一偈云)</span>。</p><a 
name="0612b04" id="0612b04"></a><p>　<span class="lg">戒香定香解脫香　　光明雲臺遍世界<a 
name="0612b05" id="0612b05"></a><br>　供養十方無量佛　　見聞普熏證寂滅</span></p><a 
name="0612b06" id="0612b06"></a><p style="text-indent: 0em; margin-left: 0em"><span class="linehead"></span>又三千威儀經云。坐受香亦得。為女人行香。<a 
name="0612b07" id="0612b07"></a>恐觸不染著。故開坐受<span class="note">(若恐譏慢令懸放下亦得男子行香女人受香翻前<a 
name="0612b08" id="0612b08"></a>即是)</span>述曰。若得衣食不簡精&#x9E81;。但得支濟身命<a 
name="0612b09" id="0612b09"></a>令得修道。便合佛意。如膏車須油何簡精<a 
name="0612b10" id="0612b10"></a>妙。但令運轉得達前所。即是佳事。故雜寶藏<a 
name="0612b11" id="0612b11"></a>經。世尊說偈云。</p><a 
name="0612b12" id="0612b12"></a><p>　<span class="lg">此身猶如車　　好惡無所擇<a 
name="0612b13" id="0612b13"></a><br>　香油及臭脂　　等同於調利</span></p><a 
name="0612b14" id="0612b14"></a><p style="text-indent: 0em; margin-left: 0em"><span class="linehead"></span>又智度論云。食為行道。不為益身。如芻馬<a 
name="0612b15" id="0612b15"></a>豢&#x732A;無異。若初得食時。先獻三寶後施四<a 
name="0612b16" id="0612b16"></a>生。故華嚴經偈云。</p><a 
name="0612b17" id="0612b17"></a><p>　<span class="lg">若得食時　　當願眾生　　為法供養<a 
name="0612b18" id="0612b18"></a><br>　志在佛道</span></p><a 
name="0612b19" id="0612b19"></a><p style="text-indent: 0em; margin-left: 0em"><span class="linehead"></span>又優婆塞戒經云。若自造作衣服&#x9262;器。先奉<a 
name="0612b20" id="0612b20"></a>上佛。并令父母師長和尚先一受用。然後自<a 
name="0612b21" id="0612b21"></a>服。若上佛者。以華香贖。凡所食噉要先施於<a 
name="0612b22" id="0612b22"></a>沙門梵志。然後自食也。正下食時復須作念。<a 
name="0612b23" id="0612b23"></a>初下一匙飯時。願斷一切惡盡。下第二匙時。<a 
name="0612b24" id="0612b24"></a>願修一切善滿。下第三匙時。所修善根迴<a 
name="0612b25" id="0612b25"></a>施眾生普共成佛。若不能口口作念。臨欲食<a 
name="0612b26" id="0612b26"></a>時總作一念亦得。故摩德勒伽論云。若得食<a 
name="0612b27" id="0612b27"></a>時口口作念。得衣時著著作念。入房時入入<a 
name="0612b28" id="0612b28"></a>作念。若鈍根者總作一念。故華嚴經第六卷。<a 
name="0612b29" id="0612b29"></a>菩薩有一百四十願。凡所施為皆誦偈念。如<a 
name="0612c01" id="0612c01"></a>此食者非有煩惱。利生物善。故增一阿含經<a 
name="0612c02" id="0612c02"></a>云。施中上者不過法施。業中上者不過法業。<a 
name="0612c03" id="0612c03"></a>恩中上者不過法恩。若過分飽食則氣急。身<a 
name="0612c04" id="0612c04"></a>滿百脈不通。令心壅塞坐念不安。若限分<a 
name="0612c05" id="0612c05"></a>少食則身羸心懸意慮無固。故增一阿含經<a 
name="0612c06" id="0612c06"></a>偈云。</p><a 
name="0612c07" id="0612c07"></a><p>　<span class="lg">多食致患苦　　少食氣力衰<a 
name="0612c08" id="0612c08"></a><br>　處中而食者　　如秤無高下</span></p><a 
name="0612c09" id="0612c09"></a><p style="text-indent: 0em; margin-left: 0em"><span class="linehead"></span>薩遮尼乾子經偈云。</p><a 
name="0612c10" id="0612c10"></a><p>　<span class="lg">噉食太過人　　身重多懈怠<a 
name="0612c11" id="0612c11"></a><br>　現在未來世　　於身失大利<a 
name="0612c12" id="0612c12"></a><br>　睡眠自受苦　　亦惱於他人<a 
name="0612c13" id="0612c13"></a><br>　迷悶難寤寐　　應時籌量食</span></p><a 
name="0612c14" id="0612c14"></a><p style="text-indent: 0em; margin-left: 0em"><span class="linehead"></span>述曰。所以出家之人欲食之時先以淨手從<a 
name="0612c15" id="0612c15"></a>他受者。為出家高勝不同凡下。故須受已而<a 
name="0612c16" id="0612c16"></a>食。故薩婆多論。比丘受食凡有五意。一為<a 
name="0612c17" id="0612c17"></a>斷竊盜因緣故<span class="note">(自取而食&#x8FF9;同盜相)</span>二為作證明故<span class="note">(儻有失脫<a 
name="0612c18" id="0612c18"></a>不干比丘)</span>三為止誹謗故<span class="note">(出家自取非是高勝)</span>四為成少欲知足<a 
name="0612c19" id="0612c19"></a>故<span class="note">(若當不受非同儉素)</span>五為生他信敬心故<span class="note">(見受而食外道生信)</span>如昔有<a 
name="0612c20" id="0612c20"></a>一比丘。與外道共行止一樹下。樹上有果。食<a 
name="0612c21" id="0612c21"></a>時將到。外道語比丘云。上樹取果。比丘言。我<a 
name="0612c22" id="0612c22"></a>戒法中樹過人不應上。又語比丘言。何不搖<a 
name="0612c23" id="0612c23"></a>樹取果。比丘言。我戒法中不得自搖樹落果。<a 
name="0612c24" id="0612c24"></a>外道聞已自上樹取果。擲地與之。語比丘<a 
name="0612c25" id="0612c25"></a>言。取果食。比丘言。我戒法中不得不受而<a 
name="0612c26" id="0612c26"></a>食。外道下樹取果授與比丘。外道既見如此<a 
name="0612c27" id="0612c27"></a>於一果上尚有如此法用。何況出世之法。外<a 
name="0612c28" id="0612c28"></a>道遂生信敬。心知佛法清淨不同外道。於是<a 
name="0612c29" id="0612c29"></a>即隨比丘。於佛法中出家修道。尋得漏盡。</p><a 
name="0613a01" id="0613a01"></a><p style="text-indent: 0em; margin-left: 0em"><span class="linehead"></span>又舍利弗問經云。佛言。外道梵志尚知受食<a 
name="0613a02" id="0613a02"></a>取。況我弟子而不受食。但一切諸物不得不<a 
name="0613a03" id="0613a03"></a>受。唯除生寶及施女人。若作法者猶應授與<a 
name="0613a04" id="0613a04"></a>體上之衣。若貯金器受則制施。</p><a 
name="0613a05" id="0613a05"></a><p style="text-indent: 0em; margin-left: 0em"><span class="linehead"></span>又十誦律云。舍衛國中摩訶迦羅比丘受一<a 
name="0613a06" id="0613a06"></a>切糞掃衣食。有死人處衣食。皆取持至水上。<a 
name="0613a07" id="0613a07"></a>淨洗已不受便食。常在死人處住。有疫病時<a 
name="0613a08" id="0613a08"></a>便不入城。時人皆謂噉死人肉。惡名流布。諸<a 
name="0613a09" id="0613a09"></a>比丘白佛。佛集比丘僧制云。從今諸比丘不<a 
name="0613a10" id="0613a10"></a>受食著口中得罪。</p><a 
name="0613a11" id="0613a11"></a><p style="text-indent: 0em; margin-left: 0em"><span class="linehead"></span>又大方等陀羅尼經云。又受食時莫視女色。<a 
name="0613a12" id="0613a12"></a>但自念言。我心中毒箭當云何拔。用視女色<a 
name="0613a13" id="0613a13"></a>為。我從無始世來坐以女色墮於三塗。無有<a 
name="0613a14" id="0613a14"></a>出期。觀諸六塵亦應如是。我諸弟子不應著<a 
name="0613a15" id="0613a15"></a>此。如是諸賊喪人善功。</p><a 
name="0613a16" id="0613a16"></a><p style="text-indent: 0em; margin-left: 0em"><span class="linehead"></span>述曰。一切僧食並須平等無問凡聖。上下均<a 
name="0613a17" id="0613a17"></a>普。故僧祇律云。若檀越行食多與上座者。上<a 
name="0613a18" id="0613a18"></a>座應問。一切僧盡得爾許不。答止上座得耳。<a 
name="0613a19" id="0613a19"></a>應言一切平等與。若言盡得者應受。僧上座<a 
name="0613a20" id="0613a20"></a>法不得隨下便食。待行遍唱等供已然後得<a 
name="0613a21" id="0613a21"></a>食。上座之法當徐徐食。有得速食竟在前出<a 
name="0613a22" id="0613a22"></a>去。應待行水隨順祝願已然後乃出。</p><a 
name="0613a23" id="0613a23"></a><p style="text-indent: 0em; margin-left: 0em"><span class="linehead"></span>又處處經云。佛言。中後不食有其五福。一者<a 
name="0613a24" id="0613a24"></a>少婬。二者少臥。三者得一心。四者無有下<a 
name="0613a25" id="0613a25"></a>風。五者身得安隱。亦不作病。是故沙門知福<a 
name="0613a26" id="0613a26"></a>不食。</p><a 
name="0613a27" id="0613a27"></a><p style="text-indent: 0em; margin-left: 0em"><span class="linehead"></span>述曰。若於食長貪增加煩惱。即須觀厭作不<a 
name="0613a28" id="0613a28"></a>淨之想。故智度論云。說食厭想者。當觀是食<a 
name="0613a29" id="0613a29"></a>從不淨生。如肉從精血水道生。是為膿蟲住<a 
name="0613b01" id="0613b01"></a>處。如蘇乳酪血變所成與爛膿無異。&#x53A8;人污<a 
name="0613b02" id="0613b02"></a>垢種種不淨。若著口中腦有爛涎。二道流下<a 
name="0613b03" id="0613b03"></a>與唾和合然後成味。其狀如吐從腹門入。地<a 
name="0613b04" id="0613b04"></a>持水爛風動火煮。如釜熟糜。滓濁下沈。清<a 
name="0613b05" id="0613b05"></a>者在上。譬如釀酒。滓濁為屎。清者為尿。膂<a 
name="0613b06" id="0613b06"></a>有三孔。風吹膩汁散入百脈。與先血和合<a 
name="0613b07" id="0613b07"></a>凝變為肉。從新肉生脂。骨髓從是中生。身根<a 
name="0613b08" id="0613b08"></a>從新舊肉合生五情根。從此五根生五識。五<a 
name="0613b09" id="0613b09"></a>識次第生意識。分別取相籌量好醜。然後生<a 
name="0613b10" id="0613b10"></a>我我所心等諸煩惱及諸罪業。復次思惟此<a 
name="0613b11" id="0613b11"></a>食功夫甚重。計一&#x9262;之飯。作夫流汗。集合<a 
name="0613b12" id="0613b12"></a>量之。食少汗多。此食辛苦如是。入口即成不<a 
name="0613b13" id="0613b13"></a>淨。宿昔之間變為屎尿。本是美味。惡不欲見。<a 
name="0613b14" id="0613b14"></a>行者自思。如此弊食。我若貪著。當墮三塗。<a 
name="0613b15" id="0613b15"></a>如是觀食當厭五欲。譬如有一婆羅門修淨<a 
name="0613b16" id="0613b16"></a>潔法。有事緣故到不淨國。自思我當云何得<a 
name="0613b17" id="0613b17"></a>免不淨。唯當乾食可得清淨。見一老母賣白<a 
name="0613b18" id="0613b18"></a>髓餅。而語之言。我有因緣住此百日。常作餅<a 
name="0613b19" id="0613b19"></a>送來多與汝價。老母日日作餅送之。婆羅門<a 
name="0613b20" id="0613b20"></a>貪著飽食歡喜。老母作餅初時白淨。後轉無<a 
name="0613b21" id="0613b21"></a>色無味。即問老母。何緣爾耶。母言。癰瘡差<a 
name="0613b22" id="0613b22"></a>故。婆羅門問。此何謂耶。母言。我大家夫人<a 
name="0613b23" id="0613b23"></a>隱處生癰。以&#x9EAB;蘇傳之。癰熟膿出和合蘇<a 
name="0613b24" id="0613b24"></a>&#x9EAB;。日日如是。以此作餅與汝。是以餅好。今<a 
name="0613b25" id="0613b25"></a>夫人癰差。我當何處更得。婆羅門聞之。兩拳<a 
name="0613b26" id="0613b26"></a>打頭椎胸乾嘔。我當云何破此淨法。我為了<a 
name="0613b27" id="0613b27"></a>矣。棄捨緣事馳還本國。行者亦爾。著是飲食。<a 
name="0613b28" id="0613b28"></a>歡喜樂噉不觀不淨。後受苦報悔將何及。</p><a 
name="0613b29" id="0613b29"></a><p style="margin-left: 3em"><span class="headname">食訖部第七</span></p><a 
name="0613c01" id="0613c01"></a><p style="text-indent: 0em; margin-left: 0em"><span class="linehead"></span>如波離論云。出家僧尼白衣等齋訖。不用澡<a 
name="0613c02" id="0613c02"></a>豆末巨摩等用澡口者。皆不成齋。如過去有<a 
name="0613c03" id="0613c03"></a>比丘字蓮提。六十歲持齋戒不闕。唯一日<a 
name="0613c04" id="0613c04"></a>食用巨摩豆屑等成齋。若不爾者皆不成齋<a 
name="0613c05" id="0613c05"></a><span class="note">(此經無目。出要律儀云。巨摩者牛糞是也。若依此經。豈用牛糞淨口耶。依耶舍法師傳記云。西方俗人外道<a 
name="0613c06" id="0613c06"></a>等。宗事梵天牛等。以此二事能生萬物養育人民。故將牛糞以淨道場。佛隨俗法亦以為淨。然不用淨口耶)</span><a 
name="0613c07" id="0613c07"></a>若依四分律等。但護行住坐臥四種威儀食<a 
name="0613c08" id="0613c08"></a>五正食。四相不乖便成齋法。不論澡豆淨<a 
name="0613c09" id="0613c09"></a>口成齋。時節若過威儀若失。縱用澡屑亦不<a 
name="0613c10" id="0613c10"></a>成齋。又善見論云。齋已吐食未出咽喉還咽<a 
name="0613c11" id="0613c11"></a>無犯。若出還咽犯罪。又僧祇律云。食已若<a 
name="0613c12" id="0613c12"></a>渴。佛令取一切穀豆麥煮不破者非時取汁<a 
name="0613c13" id="0613c13"></a>得飲。若蘇油蜜及石蜜諸生果汁等。要以<a 
name="0613c14" id="0613c14"></a>水淨得飲。若器底殘水被雨湔。亦名為淨。<a 
name="0613c15" id="0613c15"></a>善見論云。舍樓伽果漿澂汁使清非時得<a 
name="0613c16" id="0613c16"></a>飲<span class="note">(謂藕根是)</span>摩德勒伽論。沙糖漿亦得非時飲。僧<a 
name="0613c17" id="0613c17"></a>祇律云。人有四百四病。風大百一用油脂治<a 
name="0613c18" id="0613c18"></a>之。火大熱病百一用蘇治之。水病百一用<a 
name="0613c19" id="0613c19"></a>蜜治之。雜病百一隨用上三藥治之。十誦律<a 
name="0613c20" id="0613c20"></a>云。石蜜非時不得輒噉。有五種人得非時食。<a 
name="0613c21" id="0613c21"></a>謂遠行人。病人。不得食人。食少人。若施水<a 
name="0613c22" id="0613c22"></a>處和水得飲。五分律云。聽飢渴二時得飲<a 
name="0613c23" id="0613c23"></a><span class="note">(故知無病非時縱是石蜜蘇油等亦不得食)</span>僧祇律云。胡椒蓽茇薑<a 
name="0613c24" id="0613c24"></a>訶梨勒等。此藥無時食和者聽非時服。又四<a 
name="0613c25" id="0613c25"></a>分律云。一切苦辛鹹甘等。不任為食者。聽非<a 
name="0613c26" id="0613c26"></a>時盡形作藥服。善見論云。一切樹木及果根<a 
name="0613c27" id="0613c27"></a>莖枝葉等。不任為食者。並得作盡形藥服。</p><a 
name="0613c28" id="0613c28"></a><p style="text-indent: 0em; margin-left: 0em"><span class="linehead"></span>述曰。比見諸人非時分中食於時食。何者是<a 
name="0613c29" id="0613c29"></a>耶。謂邊方道俗等。聞律開食果汁漿。遂即<a 
name="0614a01" id="0614a01"></a>食乾棗汁或生梨蒲萄石榴。不擣汁飲。并<a 
name="0614a02" id="0614a02"></a>子總食。雖有擣汁。非澂使清。取濁濃汁。并<a 
name="0614a03" id="0614a03"></a>滓而食。或有聞開食舍樓伽果漿以患熱病<a 
name="0614a04" id="0614a04"></a>遂取生藕并根生食。或有取清飯漿飲。或身<a 
name="0614a05" id="0614a05"></a>無飢渴非時食蘇油蜜石蜜等。或用杏人<a 
name="0614a06" id="0614a06"></a>煎作稠湯。如此濫者非一。不可具述。若准<a 
name="0614a07" id="0614a07"></a>十誦。非前遠行等五種之人不得輒食。食便<a 
name="0614a08" id="0614a08"></a>破齋。見數犯者多。故別疏記。</p><a 
name="0614a09" id="0614a09"></a><p style="margin-left: 3em"><span class="headname">祝願部第八</span></p><a 
name="0614a10" id="0614a10"></a><p style="text-indent: 0em; margin-left: 0em"><span class="linehead"></span>如佛本行經云。爾時世尊。日在東方。著衣持<a 
name="0614a11" id="0614a11"></a>&#x9262;。諸比丘僧左右圍繞。佛為眾首來至輸頭<a 
name="0614a12" id="0614a12"></a>檀王宮內。到已坐於所設佛座。諸比丘僧各<a 
name="0614a13" id="0614a13"></a>各依次如法而坐。爾時輸頭檀王。以佛為首。<a 
name="0614a14" id="0614a14"></a>諸比丘僧次第坐已。自手行諸微妙飲食盡<a 
name="0614a15" id="0614a15"></a>其種數。食已於時世尊教化輸頭檀王。令其<a 
name="0614a16" id="0614a16"></a>解寤生歡喜已。從座而起還歸本處。</p><a 
name="0614a17" id="0614a17"></a><p style="text-indent: 0em; margin-left: 0em"><span class="linehead"></span>又十誦律云。有比丘受他請食。默然入默然<a 
name="0614a18" id="0614a18"></a>去。諸居士呵責云。我等不知食好不好。諸比<a 
name="0614a19" id="0614a19"></a>丘白佛。佛言。從今食時應為施主唄讚祝<a 
name="0614a20" id="0614a20"></a>願。不知誰作。佛言。上座作。若上座不能。次<a 
name="0614a21" id="0614a21"></a>第能者應作。故僧祇律。上座應知。前人為何<a 
name="0614a22" id="0614a22"></a>等施。當為應時祝願。若為亡人施福者。應<a 
name="0614a23" id="0614a23"></a>如是祝願云。</p><a 
name="0614a24" id="0614a24"></a><p>　<span class="lg">一切眾生類　　有命皆歸死<a 
name="0614a25" id="0614a25"></a><br>　隨彼善惡行　　自受其果報<a 
name="0614a26" id="0614a26"></a><br>　行惡入地獄　　為善者生天<a 
name="0614a27" id="0614a27"></a><br>　善能修行道　　漏盡得泥洹</span></p><a 
name="0614a28" id="0614a28"></a><p style="text-indent: 0em; margin-left: 0em"><span class="linehead"></span>若生子設福者。應如是祝願云。</p><a 
name="0614a29" id="0614a29"></a><p>　<span class="lg">童子歸依佛　　如來毘婆施<a 
name="0614b01" id="0614b01"></a><br>　尸棄毘葉婆　　拘樓拘那含<a 
name="0614b02" id="0614b02"></a><br>　迦葉及釋迦　　七世大聖尊<a 
name="0614b03" id="0614b03"></a><br>　譬如人父母　　慈念於其子<a 
name="0614b04" id="0614b04"></a><br>　舉世之樂具　　皆悉欲令得<a 
name="0614b05" id="0614b05"></a><br>　令子受諸福　　復倍勝於彼<a 
name="0614b06" id="0614b06"></a><br>　家家諸眷屬　　受樂亦無極</span></p><a 
name="0614b07" id="0614b07"></a><p style="text-indent: 0em; margin-left: 0em"><span class="linehead"></span>若入新舍設供者。應如是祝願云。</p><a 
name="0614b08" id="0614b08"></a><p>　<span class="lg">屋舍覆陰施　　所欲隨意得<a 
name="0614b09" id="0614b09"></a><br>　吉祥賢聖眾　　處中而受用<a 
name="0614b10" id="0614b10"></a><br>　世有黠慧人　　乃知於此處<a 
name="0614b11" id="0614b11"></a><br>　請持戒梵行　　修福設飲食<a 
name="0614b12" id="0614b12"></a><br>　僧口祝願故　　宅神常歡喜<a 
name="0614b13" id="0614b13"></a><br>　善心生守護　　長夜於中住<a 
name="0614b14" id="0614b14"></a><br>　若入於聚落　　及以曠野處<a 
name="0614b15" id="0614b15"></a><br>　若晝若於夜　　天神常隨護</span></p><a 
name="0614b16" id="0614b16"></a><p style="text-indent: 0em; margin-left: 0em"><span class="linehead"></span>若估客欲行設福者。應如是祝願云。</p><a 
name="0614b17" id="0614b17"></a><p>　<span class="lg">諸方皆安隱　　諸天吉祥應<a 
name="0614b18" id="0614b18"></a><br>　聞已心歡喜　　所欲皆悉得<a 
name="0614b19" id="0614b19"></a><br>　兩足者安隱　　四足者亦安<a 
name="0614b20" id="0614b20"></a><br>　去時得安隱　　來時亦安隱<a 
name="0614b21" id="0614b21"></a><br>　夜安晝亦安　　諸天常護助<a 
name="0614b22" id="0614b22"></a><br>　諸伴皆賢善　　一切悉安隱<a 
name="0614b23" id="0614b23"></a><br>　康健賢善好　　手足皆無病<a 
name="0614b24" id="0614b24"></a><br>　舉體諸身分　　無有疾苦處<a 
name="0614b25" id="0614b25"></a><br>　若有所欲者　　去得心所願</span></p><a 
name="0614b26" id="0614b26"></a><p style="text-indent: 0em; margin-left: 0em"><span class="linehead"></span>若為娶婦施者。應如是祝願云。</p><a 
name="0614b27" id="0614b27"></a><p>　<span class="lg">女人信持戒　　夫主亦復然<a 
name="0614b28" id="0614b28"></a><br>　由有信心故　　能行修布施<a 
name="0614b29" id="0614b29"></a><br>　二人俱持戒　　修習正見行<a 
name="0614c01" id="0614c01"></a><br>　歡樂共作福　　諸天常隨護<a 
name="0614c02" id="0614c02"></a><br>　此業之果報　　如行不齎糧</span></p><a 
name="0614c03" id="0614c03"></a><p style="text-indent: 0em; margin-left: 0em"><span class="linehead"></span>若為出家人布施者。應如是祝願云。</p><a 
name="0614c04" id="0614c04"></a><p>　<span class="lg">持&#x9262;家家乞　　值瞋或遇喜<a 
name="0614c05" id="0614c05"></a><br>　將適護其意　　出家布施難</span></p><a 
name="0614c06" id="0614c06"></a><p style="text-indent: 0em; margin-left: 0em"><span class="linehead"></span>故五分律云。上座齋上量其前事為檀越<a 
name="0614c07" id="0614c07"></a>祝願。食施得具足果。又增一阿含經。世尊<a 
name="0614c08" id="0614c08"></a>為女施園便祝願云。</p><a 
name="0614c09" id="0614c09"></a><p>　<span class="lg">園果施清涼　　橋梁度人民<a 
name="0614c10" id="0614c10"></a><br>　近道作圊廁　　人民得休息<a 
name="0614c11" id="0614c11"></a><br>　晝夜獲安隱　　其福不可量<a 
name="0614c12" id="0614c12"></a><br>　諸法戒成就　　死必生天上</span></p><a 
name="0614c13" id="0614c13"></a><p style="margin-left: 3em"><span class="headname">施福部第九</span></p><a 
name="0614c14" id="0614c14"></a><p style="text-indent: 0em; margin-left: 0em"><span class="linehead"></span>如百緣經云。佛在世時。王舍城中有一長者。<a 
name="0614c15" id="0614c15"></a>財寶無量不可稱計。其婦生女尋即能語。家<a 
name="0614c16" id="0614c16"></a>中自然百味飲食皆悉備有。時父母見其如<a 
name="0614c17" id="0614c17"></a>是。謂是非人毘舍闍鬼。畏不敢近。時彼女子<a 
name="0614c18" id="0614c18"></a>見其&#x6091;畏。合掌向母而說偈言。</p><a 
name="0614c19" id="0614c19"></a><p>　<span class="lg">願母聽我語　　今當如實說<a 
name="0614c20" id="0614c20"></a><br>　實非毘舍闍　　及諸餘鬼等<a 
name="0614c21" id="0614c21"></a><br>　我今實是人　　業行相逐隨<a 
name="0614c22" id="0614c22"></a><br>　善業因緣故　　今獲如是報</span></p><a 
name="0614c23" id="0614c23"></a><p style="text-indent: 0em; margin-left: 0em"><span class="linehead"></span>爾時父母聞女說偈。喜不自勝。尋前抱取乳<a 
name="0614c24" id="0614c24"></a>哺養育。因為立字。名曰善愛。時彼女子見母<a 
name="0614c25" id="0614c25"></a>歡喜合掌白母言。為我請佛及比丘僧。尋即<a 
name="0614c26" id="0614c26"></a>與請。百味飲食皆悉充足。即於佛前渴仰聞<a 
name="0614c27" id="0614c27"></a>法。佛即為說得須陀洹。後求出家。佛告善<a 
name="0614c28" id="0614c28"></a>來比丘尼。頭髮自落。法服著身成比丘尼。精<a 
name="0614c29" id="0614c29"></a>勤修習得阿羅漢果諸天世人所見敬仰。爾<a 
name="0615a01" id="0615a01"></a>時世尊將千二百五十比丘。詣於他邦。到曠<a 
name="0615a02" id="0615a02"></a>野中。食時已至。告善愛尼言。汝今可設飲食<a 
name="0615a03" id="0615a03"></a>供養佛僧。尋取佛&#x9262;擲虛空中。百味飲食自<a 
name="0615a04" id="0615a04"></a>然盈滿。如是次第取千二百五十比丘&#x9262;。飯<a 
name="0615a05" id="0615a05"></a>亦皆滿都令豐足。阿難見已歎未曾有。請佛<a 
name="0615a06" id="0615a06"></a>說本因緣。佛告阿難。此賢劫中。有佛出世號<a 
name="0615a07" id="0615a07"></a>曰迦葉。著衣持&#x9262;將諸比丘入城乞食。次到<a 
name="0615a08" id="0615a08"></a>大長者家。設諸餚&#x994D;欲請賓客。客未至頃有<a 
name="0615a09" id="0615a09"></a>婢使。見佛及僧在於門外乞食立住。不白<a 
name="0615a10" id="0615a10"></a>大家。取其飲食盡持施與佛及眾僧。後客來<a 
name="0615a11" id="0615a11"></a>坐。&#x52C5;彼婢言。辦設食來。婢答大家。今有佛僧<a 
name="0615a12" id="0615a12"></a>在其門外乞食立住。我持此食用布施盡。大<a 
name="0615a13" id="0615a13"></a>家聞已尋用歡喜。即語婢言。我等今者值是<a 
name="0615a14" id="0615a14"></a>福田。汝能持此飯食施與。快不可言。我今放<a 
name="0615a15" id="0615a15"></a>汝隨意所求。婢答大家。若見放者聽在道次。<a 
name="0615a16" id="0615a16"></a>尋即聽許。作比丘尼。一萬歲中精勤無替。便<a 
name="0615a17" id="0615a17"></a>取命終不墮惡趣。天上人中百味飲食應念<a 
name="0615a18" id="0615a18"></a>即至。今得值我出家得道。比丘聞已歡喜奉<a 
name="0615a19" id="0615a19"></a>行。</p><a 
name="0615a20" id="0615a20"></a><p style="text-indent: 0em; margin-left: 0em"><span class="linehead"></span>又百緣經云。佛在舍衛國祇樹給孤獨園。時<a 
name="0615a21" id="0615a21"></a>夏安居竟。將諸比丘欲游行他國。時頻婆娑<a 
name="0615a22" id="0615a22"></a>羅王將諸群臣出城。遙望如來來受我供。爾<a 
name="0615a23" id="0615a23"></a>時世尊遙知王意深生渴仰。及比丘僧漸欲<a 
name="0615a24" id="0615a24"></a>游行。詣摩竭提國值諸群鳥。中有鸚<span class="gaiji">鵡<!--gaiji,鵡,1[母*鳥],2&#x4CC7;,3--></span>子<a 
name="0615a25" id="0615a25"></a>王遙見佛來飛騰虛空逆道奉迎。唯願世尊<a 
name="0615a26" id="0615a26"></a>及比丘僧。慈哀憐愍詣我林中受一宿請。佛<a 
name="0615a27" id="0615a27"></a>即然可。時鸚<span class="gaiji">鵡<!--gaiji,鵡,1[母*鳥],2&#x4CC7;,3--></span>王知許可已。還歸本林。&#x52C5;<a 
name="0615a28" id="0615a28"></a>諸鸚<span class="gaiji">鵡<!--gaiji,鵡,1[母*鳥],2&#x4CC7;,3--></span>。各來奉迎。爾時世尊將諸比丘。詣<a 
name="0615a29" id="0615a29"></a>鸚<span class="gaiji">鵡<!--gaiji,鵡,1[母*鳥],2&#x4CC7;,3--></span>林。各敷座具。在於樹下。坐禪思惟。時<a 
name="0615b01" id="0615b01"></a>鸚<span class="gaiji">鵡<!--gaiji,鵡,1[母*鳥],2&#x4CC7;,3--></span>王見佛比丘寂然宴坐。甚懷喜悅。通夜<a 
name="0615b02" id="0615b02"></a>翔繞佛比丘。四向顧視無諸師子虎狼禽獸<a 
name="0615b03" id="0615b03"></a>及以盜賊觸惱世尊比丘僧。至明清旦世尊<a 
name="0615b04" id="0615b04"></a>進引。鸚<span class="gaiji">鵡<!--gaiji,鵡,1[母*鳥],2&#x4CC7;,3--></span>歡喜在前引導。向王舍城。白<a 
name="0615b05" id="0615b05"></a>頻婆娑羅王言。世尊今者將諸比丘遂來在<a 
name="0615b06" id="0615b06"></a>近。唯願大王。設諸餚&#x994D;逆道奉迎。時王聞語<a 
name="0615b07" id="0615b07"></a>已。&#x52C5;設餚&#x994D;。執持幢幡香華伎樂。將諸群<a 
name="0615b08" id="0615b08"></a>臣逆道奉迎。時鸚<span class="gaiji">鵡<!--gaiji,鵡,1[母*鳥],2&#x4CC7;,3--></span>王於其夜中即便命終<a 
name="0615b09" id="0615b09"></a>生忉利天。忽然長大如八歲小兒。便作是念。<a 
name="0615b10" id="0615b10"></a>我造何福生此天上。尋自觀察知從鸚<span class="gaiji">鵡<!--gaiji,鵡,1[母*鳥],2&#x4CC7;,3--></span>由<a 
name="0615b11" id="0615b11"></a>請佛故一宿止住得來生此。我今當還報世<a 
name="0615b12" id="0615b12"></a>尊恩。頂戴天冠。著諸瓔珞。莊嚴其身。齎持香<a 
name="0615b13" id="0615b13"></a>華。而供養佛。&#x5374;坐一面。佛即為其說四諦<a 
name="0615b14" id="0615b14"></a>法。心開意解得須陀洹果。繞佛三匝還歸天<a 
name="0615b15" id="0615b15"></a>上。時諸比丘白佛言。今此天子宿造何業生<a 
name="0615b16" id="0615b16"></a>鸚<span class="gaiji">鵡<!--gaiji,鵡,1[母*鳥],2&#x4CC7;,3--></span>中。復修何福得生天上。來供養佛聞法<a 
name="0615b17" id="0615b17"></a>獲果。爾時世尊告諸比丘。此賢劫中波羅柰<a 
name="0615b18" id="0615b18"></a>國有佛出世。號曰迦葉。於彼法中有一長者。<a 
name="0615b19" id="0615b19"></a>受持五戒。便於一時毀犯一戒。故生鸚<span class="gaiji">鵡<!--gaiji,鵡,1[母*鳥],2&#x4CC7;,3--></span><a 
name="0615b20" id="0615b20"></a>中。餘四完具。今得值我出家得道。佛告諸比<a 
name="0615b21" id="0615b21"></a>丘。欲知彼時優婆塞者。今鸚<span class="gaiji">鵡<!--gaiji,鵡,1[母*鳥],2&#x4CC7;,3--></span>是。聞佛所<a 
name="0615b22" id="0615b22"></a>說歡喜奉行。</p><a 
name="0615b23" id="0615b23"></a><p style="text-indent: 0em; margin-left: 0em"><span class="linehead"></span>又付法藏經云。昔過去九十一劫毘婆尸佛<a 
name="0615b24" id="0615b24"></a>入涅槃後。有一比丘甚患頭痛。薄拘羅爾時<a 
name="0615b25" id="0615b25"></a>作一貧人。見病比丘即便持一呵梨勒果施<a 
name="0615b26" id="0615b26"></a>病比丘。比丘服訖病即除愈。緣施藥故九<a 
name="0615b27" id="0615b27"></a>十一劫天上人中。受福快樂未曾有病。最後<a 
name="0615b28" id="0615b28"></a>生一婆羅門家。其母早亡。父更娉妻。拘羅年<a 
name="0615b29" id="0615b29"></a>幼。見母作餅從母索之。後母嫉&#x59AC;。即捉拘羅<a 
name="0615c01" id="0615c01"></a>擲置<span class="gaiji">鏊<!--gaiji,鏊,1[金*敖],2&#x28AFC;,3--></span>上。<span class="gaiji">鏊<!--gaiji,鏊,1[金*敖],2&#x28AFC;,3--></span>雖燋熱不能燒害。父從外來見<a 
name="0615c02" id="0615c02"></a>薄拘羅在熱<span class="gaiji">鏊<!--gaiji,鏊,1[金*敖],2&#x28AFC;,3--></span>上。即便抱下。母於後時釜中<a 
name="0615c03" id="0615c03"></a>煮肉。時薄拘羅從母索肉。母益瞋恚。尋擲釜<a 
name="0615c04" id="0615c04"></a>中亦不燒爛。父覓不見。即便喚之。拘羅聞<a 
name="0615c05" id="0615c05"></a>喚釜中而應。父即抱出平復如故。母後向河<a 
name="0615c06" id="0615c06"></a>拘羅逐去。後母瞋忿而作是言。此何鬼魅妖<a 
name="0615c07" id="0615c07"></a>祥之物。雖復燒煮不能令死。即便捉之擲置<a 
name="0615c08" id="0615c08"></a>河中。值一大魚即便吞食。以福緣故猶復不<a 
name="0615c09" id="0615c09"></a>死。有捕魚師捕得此魚。詣市賣之。索價既多。<a 
name="0615c10" id="0615c10"></a>人無買者。至暮欲臭。薄拘羅父見即隨買。持<a 
name="0615c11" id="0615c11"></a>來歸家。以刀破腹。兒在魚腹高聲唱言。願<a 
name="0615c12" id="0615c12"></a>父安庠勿令傷兒。父開魚腹抱兒而不傷損。<a 
name="0615c13" id="0615c13"></a>年漸長大求佛出家得阿羅漢果。從生至老<a 
name="0615c14" id="0615c14"></a>年百六十未曾有病。乃至無有身熱頭痛。<a 
name="0615c15" id="0615c15"></a>由施藥故得是長壽。五處不死。<span class="gaiji">鏊<!--gaiji,鏊,1[金*敖],2&#x28AFC;,3--></span>鑠不焦。釜<a 
name="0615c16" id="0615c16"></a>煮不爛。水溺不死。魚吞不消。刀割不傷。以是<a 
name="0615c17" id="0615c17"></a>因緣。智者應當作如是事。</p><a 
name="0615c18" id="0615c18"></a><p style="text-indent: 0em; margin-left: 0em"><span class="linehead"></span>又十誦律云。時王舍城中有居士。名尸利仇<a 
name="0615c19" id="0615c19"></a>多。大富多財。是外道婆羅門弟子。此人每疑。<a 
name="0615c20" id="0615c20"></a>沙門瞿曇有一切智不。行到佛所白言。沙門<a 
name="0615c21" id="0615c21"></a>瞿曇明日我舍食。佛以彼應度故默然受請。<a 
name="0615c22" id="0615c22"></a>時居士還到舍。於外門間作大火坑令火無<a 
name="0615c23" id="0615c23"></a>煙焰。以沙覆上。即入舍敷不織坐床又以毒<a 
name="0615c24" id="0615c24"></a>和食。心生口言。瞿曇若是一切智人當知此<a 
name="0615c25" id="0615c25"></a>事。若非一切智人當墮此坑及中毒死。遣使<a 
name="0615c26" id="0615c26"></a>白佛言。飲食已辦。佛語阿難。令諸比丘皆不<a 
name="0615c27" id="0615c27"></a>得先佛前行。時佛著衣持&#x9262;前行。比丘從後<a 
name="0615c28" id="0615c28"></a>入尸利仇多舍。佛變火坑作蓮華池。滿中淨<a 
name="0615c29" id="0615c29"></a>水既甘而冷。種種蓮華遍覆水上。時佛與僧<a 
name="0616a01" id="0616a01"></a>皆行華葉上入舍。坐不織床變令成織。告尸<a 
name="0616a02" id="0616a02"></a>利仇多。當除心中疑。我實是一切智人是居<a 
name="0616a03" id="0616a03"></a>士見二神力。信心即生。尊重於佛。叉手白佛<a 
name="0616a04" id="0616a04"></a>言。此食毒藥不堪佛食。佛言。但施此食僧不<a 
name="0616a05" id="0616a05"></a>得疾。佛告阿難。僧中宣令。未唱等供一不<a 
name="0616a06" id="0616a06"></a>得食。是時佛祝願。婬欲瞋恚愚癡是世界中<a 
name="0616a07" id="0616a07"></a>毒。佛有實法除一切毒。以是實語故毒皆得<a 
name="0616a08" id="0616a08"></a>除。食即清淨。是時居士行澡水手自斟酌。眾<a 
name="0616a09" id="0616a09"></a>僧飽滿竟洗手執&#x9262;。居士取小坐具於佛前<a 
name="0616a10" id="0616a10"></a>坐聽法。即於坐處得法眼淨。佛還已。以是<a 
name="0616a11" id="0616a11"></a>事集僧告言。從今不得在佛前行及和尚師<a 
name="0616a12" id="0616a12"></a>僧上座前行。未唱等供不得食也。</p><a 
name="0616a13" id="0616a13"></a><p style="text-indent: 0em; margin-left: 0em"><span class="linehead"></span>又摩得勒伽論云。眾僧行食時上座應語。一<a 
name="0616a14" id="0616a14"></a>切平等與。使唱僧跋然後俱食。</p><a 
name="0616a15" id="0616a15"></a><p style="text-indent: 0em; margin-left: 0em"><span class="linehead"></span>頌曰。</p><a 
name="0616a16" id="0616a16"></a><p>　<span class="lg">法會設佳供　　齋日感神靈<a 
name="0616a17" id="0616a17"></a><br>　普召無別請　　客主發休禎<a 
name="0616a18" id="0616a18"></a><br>　凡聖俱晨往　　災難普安寧<a 
name="0616a19" id="0616a19"></a><br>　良由慈善力　　翻惡就福城</span></p><a 
name="0616a20" id="0616a20"></a><p style="margin-left: 4em"><span class="headname">感應緣<span class="note">(略引六驗)</span></span></p><a 
name="0616a21" id="0616a21"></a><ul><li>晉司空何充</li><li>晉尼竺道容</li><li>晉闕公則</li><li>晉<a 
name="0616a22" id="0616a22"></a>南陽滕並</li><li>晉沙門仇那跋摩</li><li>梁沙門釋<a 
name="0616a23" id="0616a23"></a>道琳</li></ul><a 
name="0616a24" id="0616a24"></a><p style="text-indent: 0em; margin-left: 0em"><span class="linehead"></span>晉司空廬江何充字次道。弱而信法心業甚<a 
name="0616a25" id="0616a25"></a>精。常於齋堂置一空座。筵帳精華絡以珠<a 
name="0616a26" id="0616a26"></a>寶。設之積年庶降神異。後大會道俗甚盛。坐<a 
name="0616a27" id="0616a27"></a>次一僧。容服&#x9E81;垢神情低陋。出自眾中徑<a 
name="0616a28" id="0616a28"></a>昇其坐。拱默而已無所言說。一堂怪駭。謂<a 
name="0616a29" id="0616a29"></a>其謬僻。充亦不悅嫌於顏色。及行中食此僧<a 
name="0616b01" id="0616b01"></a>飯於高座。飯畢提&#x9262;出堂。顧謂充曰。何俟<a 
name="0616b02" id="0616b02"></a>勞精進。因擲&#x9262;空中陵虛而去。充及道俗馳<a 
name="0616b03" id="0616b03"></a>遽觀之。光儀偉麗。極目乃沒。追共惋恨。稽懺<a 
name="0616b04" id="0616b04"></a>累日。</p><a 
name="0616b05" id="0616b05"></a><p style="text-indent: 0em; margin-left: 0em"><span class="linehead"></span>晉尼竺道容。不知何許人。居乎烏江寺。戒<a 
name="0616b06" id="0616b06"></a>行精峻屢有徵感。晉明帝時甚見敬事。以華<a 
name="0616b07" id="0616b07"></a>藉席驗其所得果不萎焉。時簡文帝事清水<a 
name="0616b08" id="0616b08"></a>道。所奉之師即京師所謂王濮陽也。第內<a 
name="0616b09" id="0616b09"></a>具道舍。客函開化帝末之從。其後帝每入<a 
name="0616b10" id="0616b10"></a>道屋輒見神人為沙門形盈滿室內。帝疑容<a 
name="0616b11" id="0616b11"></a>所為。因事為師。遂奉正法。晉氏顯尚佛道此<a 
name="0616b12" id="0616b12"></a>尼力也。當時崇異號為聖人。新林寺即帝為<a 
name="0616b13" id="0616b13"></a>容所造也。孝武初忽而絕&#x8FF9;不知所在。乃葬<a 
name="0616b14" id="0616b14"></a>其衣&#x9262;。故寺邊有塚云。</p><a 
name="0616b15" id="0616b15"></a><p style="text-indent: 0em; margin-left: 0em"><span class="linehead"></span>晉闕公則。趙人也。恬放蕭然唯勤法事。晉武<a 
name="0616b16" id="0616b16"></a>之世死于雒陽。道俗同志為設會於白馬寺<a 
name="0616b17" id="0616b17"></a>中。其夕轉經。宵分聞空中有唱讚聲。仰見一<a 
name="0616b18" id="0616b18"></a>人形器壯偉儀服整麗。乃言曰。我是闕公則。<a 
name="0616b19" id="0616b19"></a>今生西方安樂世界。與諸菩薩共來聽經。合<a 
name="0616b20" id="0616b20"></a>堂驚躍皆得&#x89A9;見。時復有汲郡衛士度。亦苦<a 
name="0616b21" id="0616b21"></a>行居士也。師於則公。其母又甚信向。誦經<a 
name="0616b22" id="0616b22"></a>長齋常飯僧。時日將中。母出齋堂與諸尼僧<a 
name="0616b23" id="0616b23"></a>逍遙眺望。忽見空中有一物下。正落母前。乃<a 
name="0616b24" id="0616b24"></a>則&#x9262;也。有飯盈焉。馨氣充勃。闔堂蕭然一<a 
name="0616b25" id="0616b25"></a>時禮敬。母自分行。齋人食之皆七日不飢。此<a 
name="0616b26" id="0616b26"></a>&#x9262;猶云尚存北土。度善有文辭。作八關懺<a 
name="0616b27" id="0616b27"></a>文。晉末齋者尚用之。晉永昌中死。亦見靈異。<a 
name="0616b28" id="0616b28"></a>有造像者。作聖賢傳具載其事。云度亦生西<a 
name="0616b29" id="0616b29"></a>方。吳興王該曰。燭日闕叟登宵。衛度繼軌。<a 
name="0616c01" id="0616c01"></a>咸恬泊於無生。俱蛻骸以不死者也。</p><a 
name="0616c02" id="0616c02"></a><p style="text-indent: 0em; margin-left: 0em"><span class="linehead"></span>晉南陽滕並。累世敬信。妻吳郡全氏。尤<a 
name="0616c03" id="0616c03"></a>能精苦。每設齋會不逆招請。隨有來者。因留<a 
name="0616c04" id="0616c04"></a>供之。後會僧數闕少。使人衢路要。尋見一沙<a 
name="0616c05" id="0616c05"></a>門蔭柳而坐。因請與歸。淨人行食翻飯于地。<a 
name="0616c06" id="0616c06"></a>傾簞都盡。罔然無計。此沙門云。貧道&#x9262;中有<a 
name="0616c07" id="0616c07"></a>飯。足供一眾。使並分行。既而道俗內外皆<a 
name="0616c08" id="0616c08"></a>得充飽。清淨既畢擲&#x9262;空中。翻然上昇。極目<a 
name="0616c09" id="0616c09"></a>乃滅。並即刻木作其形像。朝夕拜禮。並家<a 
name="0616c10" id="0616c10"></a>將有凶禍。則此像必先倒踣云。並子含以蘇<a 
name="0616c11" id="0616c11"></a>峻之功封東興者也。</p><a 
name="0616c12" id="0616c12"></a><p style="text-indent: 0em; margin-left: 0em"><span class="linehead"></span>沙門竺法進者。開度浮圖主也。聰達多知。能<a 
name="0616c13" id="0616c13"></a>解殊俗之言。京雒將亂欲處山澤。眾人請<a 
name="0616c14" id="0616c14"></a>留進皆不聽。大會燒香與眾告別。臨當布香。<a 
name="0616c15" id="0616c15"></a>忽有一僧來處上座。衣服塵垢面目黃腫。法<a 
name="0616c16" id="0616c16"></a>進怪賤牽就下次。輒復來上。牽之至三乃不<a 
name="0616c17" id="0616c17"></a>復見。眾坐既定。方就下食。忽暴風揚沙柈案<a 
name="0616c18" id="0616c18"></a>傾倒。法進懺悔自責乃止。不入山時。論以為<a 
name="0616c19" id="0616c19"></a>世將大亂。法進不宜入山。又道俗至意苦相<a 
name="0616c20" id="0616c20"></a>留慕。故見此神異止其行意云。</p><a 
name="0616c21" id="0616c21"></a><p style="text-indent: 0em; margin-left: 0em"><span class="linehead"></span>宋仇那跋摩者。齊言功德種。罽賓王子也。<a 
name="0616c22" id="0616c22"></a>幼而出家號三藏法師。宋初來游中國宣譯<a 
name="0616c23" id="0616c23"></a>至典甚眾。律行精高莫與為比。慧觀沙門<a 
name="0616c24" id="0616c24"></a>欽其風德。要來京師居于祇洹寺。當時來詣<a 
name="0616c25" id="0616c25"></a>者疑非凡人。而神味深密莫能測焉。嘗赴請<a 
name="0616c26" id="0616c26"></a>於鍾山定林寺。時諸道俗多採眾華。布僧席<a 
name="0616c27" id="0616c27"></a>下驗求真人。諸僧所坐華同萎&#x9847;。而跋摩席<a 
name="0616c28" id="0616c28"></a>華鮮榮若初。於是京師歙然增加敬異。至元<a 
name="0616c29" id="0616c29"></a>嘉八年九月十八日卒。都無痾患但結跏<span class="corr" title='[跌&gt;趺]'>趺</span><a 
name="0617a01" id="0617a01"></a>坐斂衽叉手。乃經信宿容色不變。于時或謂<a 
name="0617a02" id="0617a02"></a>深禪。既而得遺書於筵下。云獲沙門二果。乃<a 
name="0617a03" id="0617a03"></a>知其終。弟子侍側並聞香煙。京師赴會二<a 
name="0617a04" id="0617a04"></a>百餘人。其夕轉經。戶外集聽盈階。將曉而西<a 
name="0617a05" id="0617a05"></a>南上有雲氣勃然。俄有一物。長將一匹。繞<a 
name="0617a06" id="0617a06"></a>死而去。同集咸&#x89A9;云。跋摩未亡時作三十<a 
name="0617a07" id="0617a07"></a>偈。以付弟子。曰可送示天竺僧也<span class="note">(右五驗出冥祥記)</span>。</p><a 
name="0617a08" id="0617a08"></a><p style="text-indent: 0em; margin-left: 0em"><span class="linehead"></span>梁富陽齊堅寺有釋道琳。本會稽山陰人。少<a 
name="0617a09" id="0617a09"></a>出家有戒行。善涅槃法華誦維摩經。吳國張<a 
name="0617a10" id="0617a10"></a>緒禮事之。後居富陽縣泉林寺。寺常有鬼怪。<a 
name="0617a11" id="0617a11"></a>自琳居之則消。琳弟子慧韶為屋所壓頭陷<a 
name="0617a12" id="0617a12"></a>入胸。琳為韶祈請。韶夜見兩胡道人拔出其<a 
name="0617a13" id="0617a13"></a>頭。旦起遂平復。琳於是設聖僧齋。鋪新帛於<a 
name="0617a14" id="0617a14"></a>床上。齋竟見帛上有人&#x8FF9;。皆長三尺餘。眾<a 
name="0617a15" id="0617a15"></a>咸服其徵感。富陽人始家家立聖僧座以飯<a 
name="0617a16" id="0617a16"></a>之。至梁初琳出居齊熙寺。天監十八年卒。春<a 
name="0617a17" id="0617a17"></a>秋七十有二<span class="note">(右一驗出梁高僧傳)</span>。</p><a 
name="0617a18" id="0617a18"></a><p><span class="juanname">法苑珠林卷第四十二</span></p>
<hr>【經文資訊】大正藏第 53 冊 No. 2122 法苑珠林<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4df0.html?index=T53n2122" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T53n2122_042 by HTTrack Website Copier/3.x [XR&CO'2014], Tue, 07 Jun 2016 07:00:51 GMT -->
</html>
