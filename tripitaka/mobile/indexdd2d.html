<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T45n1906_001 by HTTrack Website Copier/3.x [XR&CO'2014], Tue, 07 Jun 2016 06:58:34 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1355678595&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT45n1906&amp;utmp=%2Fmobile%2Findex.php%3Findex%3DT45n1906_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第45冊<br/>No.1906 菩薩戒本宗要 (1卷)<br/>【新羅 大賢撰】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T45">
<div class="root" id="1906" sutra_name="菩薩戒本宗要" sutra_juan="[卷1]">　
<a 
name="0915a13" id="0915a13"></a><a 
name="0915a14" id="0915a14"></a><a 
name="0915a15" id="0915a15"></a><p style="margin-left: 2em"><span class="juannum">No. 1906</span></p><a 
name="0915a16" id="0915a16"></a><div class="xu"><p style="margin-left: 2em"><span class="headname">大賢法師義記序</span></p><a 
name="0915a17" id="0915a17"></a><a 
name="0915a18" id="0915a18"></a><p style="margin-left: 4em"><span class="byline">大薦福寺僧道&#x5CEF;撰</span></p><a 
name="0915a19" id="0915a19"></a><p style="text-indent: 0em; margin-left: 0em"><span class="linehead"></span>吾觀。悠悠群動。營塵業。以增夫漏根。遑遑眾<a 
name="0915a20" id="0915a20"></a>人。攀垢緣。以津於惑樹。譬乎空花起滅火輪<a 
name="0915a21" id="0915a21"></a>施馳。故真梵哀夫。運之以寶筏。世雄宰化授<a 
name="0915a22" id="0915a22"></a>之。以金章。若賾其精微。冥厥中祕。則超識妄<a 
name="0915a23" id="0915a23"></a>海。遺捐<span class="corr" title='[汨&gt;汩]'>汩</span>紛。宅神靈卿。懌用恬止。自天鼓始<a 
name="0915a24" id="0915a24"></a>奏於光曜。道實正真。世眼初滅於堅林。理唯<a 
name="0915a25" id="0915a25"></a>一悟。至乎千歲之後。二宗肇興。執有則遣空。<a 
name="0915a26" id="0915a26"></a>著空則遣有。各據邊岸。未涉中源。嗟乎德風。<a 
name="0915a27" id="0915a27"></a>罷熏。仙露失味。大義將喪。孰云提綱。則五日<a 
name="0915a28" id="0915a28"></a>傳照於五天。還舒麗景。千部飛聲於千古。再<a 
name="0915a29" id="0915a29"></a>樹洪勳。信夫繼燭傳燈。春蘭秋菊。然應五百。<a 
name="0915b01" id="0915b01"></a>而傑起。其誰歟。即東國大賢法師其人也。玄<a 
name="0915b02" id="0915b02"></a>風清邈。道氣孤雄。龍章鳳雛之姿。河關缶聳<a 
name="0915b03" id="0915b03"></a>之量。踰弱冠之歲。栽覺樹於青丘。將成立之<a 
name="0915b04" id="0915b04"></a>年。泛慈舟於陸海。而跡幽期遠。遂潛用。韜光<a 
name="0915b05" id="0915b05"></a>嗟義苑之彫榮。歎法橋之墜構。因述瑜伽纂<a 
name="0915b06" id="0915b06"></a>要三卷。造唯識決擇一卷菩薩戒本宗要一<a 
name="0915b07" id="0915b07"></a>卷。并本母頌一百行。用傳來葉。並詞妍理邃。<a 
name="0915b08" id="0915b08"></a>文約義豐。彪炳之惠日增明。采<span class="gaiji">[火*(?/示)]<!--gaiji,,1[火*(?/示)],2,3--></span>之覺山踰<a 
name="0915b09" id="0915b09"></a>麗。庶使迷於岐路。直觀南指之車。昧其形顏。<a 
name="0915b10" id="0915b10"></a>仰鑒西秦之鏡者爾。</p></div><a 
name="0915b11" id="0915b11"></a><a 
name="0915b12" id="0915b12"></a><a 
name="0915b13" id="0915b13"></a><p><span class="juanname">菩薩戒本宗要一卷</span></p><a 
name="0915b14" id="0915b14"></a><a 
name="0915b15" id="0915b15"></a><p style="margin-left: 4em"><span class="byline">青丘沙門大賢撰</span></p><a 
name="0915b16" id="0915b16"></a><p>　<span class="lg">勇士交陳死如歸　　丈夫向道有何辭<a 
name="0915b17" id="0915b17"></a><br>　初入恒難永無易　　由難若退何劫成<a 
name="0915b18" id="0915b18"></a><br>　丈夫欲取三界王　　當揮智劍斷眾魔<a 
name="0915b19" id="0915b19"></a><br>　吾於苦海誓無畏　　莊嚴戒筏攝諸方</span></p><a 
name="0915b20" id="0915b20"></a><p style="text-indent: 0em; margin-left: 0em"><span class="linehead"></span>今依此經釋持犯要。略有三門。一申經意門。<a 
name="0915b21" id="0915b21"></a>二能所成門。三修行差別門。</p><a 
name="0915b22" id="0915b22"></a><p style="text-indent: 0em; margin-left: 0em"><span class="linehead"></span>一經意者。經曰。梵網經盧遮那佛說菩薩心<a 
name="0915b23" id="0915b23"></a>地品。梵者。能淨之義網者。攝有情義。謂此經<a 
name="0915b24" id="0915b24"></a>者。乃至有頂。生死大海拘持有情。終致無上<a 
name="0915b25" id="0915b25"></a>寂滅之岸。無盡饒益諸飢渴類。如世網故。由<a 
name="0915b26" id="0915b26"></a>斯世尊。因梵網說一部宗心。生長萬德名為<a 
name="0915b27" id="0915b27"></a>心地。</p><a 
name="0915b28" id="0915b28"></a><p style="text-indent: 0em; margin-left: 0em"><span class="linehead"></span>二能所成門者。略有二門。一能成相門。二所<a 
name="0915b29" id="0915b29"></a>成相門。一能成者。如經曰。一切有心者。皆應<a 
name="0915c01" id="0915c01"></a>攝佛戒。謂無上乘。至深至廣。以至深故。極之<a 
name="0915c02" id="0915c02"></a>良難。由至廣故。一切成因。一塵微渧山海本<a 
name="0915c03" id="0915c03"></a>故。由此諸佛制戒無礙。但解語者。所發之心。<a 
name="0915c04" id="0915c04"></a>由種姓力皆成因故。此復云何。謂如有一人<a 
name="0915c05" id="0915c05"></a>決定。希求斷一切惡。修一切善。盡有情界。至<a 
name="0915c06" id="0915c06"></a>丈夫行。爾時於此解脫分心。由羯磨緣。得菩<a 
name="0915c07" id="0915c07"></a>薩戒。一切惡者。從初發心乃至菩提。所斷及<a 
name="0915c08" id="0915c08"></a>捨一切雜染。一切善者。從初發心乃至菩提。<a 
name="0915c09" id="0915c09"></a>所生及得一切清淨。有情界者。窮未來際所<a 
name="0915c10" id="0915c10"></a>荷負。一切求道莫大斯。焉名至丈夫。何者鳳<a 
name="0915c11" id="0915c11"></a>凰之卵雖未破穀自在超境之勢。初發之心<a 
name="0915c12" id="0915c12"></a>雖在纏<span class="corr" title='[裏&gt;裹]'>裹</span>。便有近物性蚊虻舉翼。而無翳<a 
name="0915c13" id="0915c13"></a>天之用。二乘出染。而無覆生之功。如經迦葉<a 
name="0915c14" id="0915c14"></a>菩薩頌曰。發心畢竟二無別　如是二心先<a 
name="0915c15" id="0915c15"></a>心難　自未得度先度他　是故我禮初發心<a 
name="0915c16" id="0915c16"></a>初發已為天人師　勝出聲聞及獨覺　如是<a 
name="0915c17" id="0915c17"></a>發心過三界　是故得名最無上。</p><p style="text-indent: 0em; margin-left: 0em"><span class="linehead"></span>二所成相<a 
name="0915c18" id="0915c18"></a>者。如經曰。一切菩薩已學。一切菩薩當學。一<a 
name="0915c19" id="0915c19"></a>切菩薩今學。已略說波羅提木叉相貌。謂菩<a 
name="0915c20" id="0915c20"></a>薩戒依實取捨。不同餘戒佛。知時宜。說輕為<a 
name="0915c21" id="0915c21"></a>重。說重為輕。故於三際。戒相決定。然望聲<a 
name="0915c22" id="0915c22"></a>聞。略有三種不同分相。一受不同分相。謂菩<a 
name="0915c23" id="0915c23"></a>薩戒。除具七遮。一切受得。如本業說。六道眾<a 
name="0915c24" id="0915c24"></a>生受得戒。但解語得戒不失。佛子三世劫中。<a 
name="0915c25" id="0915c25"></a>一切佛常作是說。由此亦有自受之法。又雖<a 
name="0915c26" id="0915c26"></a>犯重。若非七遮。現身得受。不同餘戒。如本業<a 
name="0915c27" id="0915c27"></a>說。十重有犯無悔。得使重受。瑜伽亦爾。然此<a 
name="0915c28" id="0915c28"></a>經中。約犯七遮。密意總說。犯十重者。現身不<a 
name="0915c29" id="0915c29"></a>得戒。二犯不同分相攝大乘說。菩薩性罪不<a 
name="0916a01" id="0916a01"></a>現行故。與聲聞共相似。遮罪有現行故。與彼<a 
name="0916a02" id="0916a02"></a>不共於此處所有聲聞犯菩薩不犯。有菩薩<a 
name="0916a03" id="0916a03"></a>犯聲聞不犯。菩薩具有身語心戒。聲聞唯有<a 
name="0916a04" id="0916a04"></a>身語二戒。謂人與行各有四句。人四句者。一<a 
name="0916a05" id="0916a05"></a>內邪外正。二外染內淨。三俱淨。四俱染。行四<a 
name="0916a06" id="0916a06"></a>句者。一合小福而乖廣大。二順深遠而違淺<a 
name="0916a07" id="0916a07"></a>近。三俱順。四俱違。此中菩薩取中間二故。與<a 
name="0916a08" id="0916a08"></a>聲聞自有不同。由此亦有性罪現行。如瑜伽<a 
name="0916a09" id="0916a09"></a>說。善權方便為利他故。於諸性罪。少分現行。<a 
name="0916a10" id="0916a10"></a>而無所犯。反生功德。乃至廣說。若以至知。唯<a 
name="0916a11" id="0916a11"></a>佛境界而隨分故。一切由心。不爾如何。自判<a 
name="0916a12" id="0916a12"></a>地獄。以諸聖者已斷彼故。如契經言。菩薩知<a 
name="0916a13" id="0916a13"></a>以破戒因緣。令人受持愛樂大乘。則得破戒。<a 
name="0916a14" id="0916a14"></a>菩薩爾時應作此念。我寧一劫若減一劫。墮<a 
name="0916a15" id="0916a15"></a>無間獄。受此罪報。要令是人不退菩提。文殊<a 
name="0916a16" id="0916a16"></a>白佛言。為此毀戒。墮阿鼻獄。無有是處。佛讚<a 
name="0916a17" id="0916a17"></a>善哉。瑜伽亦同。問既生功德。何名性罪。答意<a 
name="0916a18" id="0916a18"></a>樂雖善。方便惡故。然處處說不染不犯。但由<a 
name="0916a19" id="0916a19"></a>意樂。不由方便。以方便時亦有染故。如說。在<a 
name="0916a20" id="0916a20"></a>家慈心行婬。出家不爾。護聲聞故。問同受三<a 
name="0916a21" id="0916a21"></a>聚。戒支應等。如何一事犯不犯別。答戒支雖<a 
name="0916a22" id="0916a22"></a>等。修有分齋。如不定性所知障性。隨其所望<a 
name="0916a23" id="0916a23"></a>染不染故。三捨不同分相。比丘五緣。菩薩四<a 
name="0916a24" id="0916a24"></a>緣。如論廣說。又比丘三品犯重。皆捨淨戒。菩<a 
name="0916a25" id="0916a25"></a>薩必由上品纏捨。如慈尊說。若諸菩薩。毀犯<a 
name="0916a26" id="0916a26"></a>四種他勝處法。數數現行都無慚愧。深生愛<a 
name="0916a27" id="0916a27"></a>樂。見是功德。當知說。名上品纏犯。非諸菩薩<a 
name="0916a28" id="0916a28"></a>暫一。現行他勝處法。便捨菩薩淨戒律儀。如<a 
name="0916a29" id="0916a29"></a>諸苾芻。又比丘戒。必總受持故。犯一重。便失<a 
name="0916b01" id="0916b01"></a>一切。菩薩不爾。如瑜伽言。菩薩戒中。無無<a 
name="0916b02" id="0916b02"></a>餘犯。乃至廣說。謂上品纏雖破一重。不失餘<a 
name="0916b03" id="0916b03"></a>故。猶如近事總受持一。雖名犯戒。而成其性。<a 
name="0916b04" id="0916b04"></a>如契經言。有而犯者。勝無不犯。有犯名菩薩。<a 
name="0916b05" id="0916b05"></a>無犯名外道。又初誘戒。由有一分受。亦有一<a 
name="0916b06" id="0916b06"></a>分持。如世尊言。受一戒。名一分優婆塞。菩薩<a 
name="0916b07" id="0916b07"></a>亦爾。隨分戒故。如契經言。有受一分戒。名一<a 
name="0916b08" id="0916b08"></a>分菩薩。乃至十分。名具足受戒。又比丘戒。隨<a 
name="0916b09" id="0916b09"></a>命即捨。菩薩不爾。雖轉餘生。戒隨遂故。廣說<a 
name="0916b10" id="0916b10"></a>如論。又如經說。一切菩薩凡聖戒。盡心為<a 
name="0916b11" id="0916b11"></a>體。是故心盡戒亦盡。心無盡故戒亦無盡。問<a 
name="0916b12" id="0916b12"></a>亦可菩薩。期願勝故。別受八戒。過日夜持。答<a 
name="0916b13" id="0916b13"></a>如支無過所制而受。時亦應然。寧過邊際。<a 
name="0916b14" id="0916b14"></a>如觀經說。大王日日受八戒。問若爾。如時必<a 
name="0916b15" id="0916b15"></a>應具支。或復如支亦可減時。是則違經。如說。<a 
name="0916b16" id="0916b16"></a>我於一時。住恒河邊。迦旃延來作如是言。世<a 
name="0916b17" id="0916b17"></a>尊。我教眾生。令受齊法。或一日。或一夜。或<a 
name="0916b18" id="0916b18"></a>一時。或一念。如是之人成齊不耶。我言。比<a 
name="0916b19" id="0916b19"></a>丘是人得善。不名持齋。我諸弟子。聞是說。已<a 
name="0916b20" id="0916b20"></a>不解我意。唱言。如來說八戒齋具受乃得。答<a 
name="0916b21" id="0916b21"></a>一惡應遮。一支成戒。欲進定慧。不減其時。菩<a 
name="0916b22" id="0916b22"></a>薩七眾。隨順聲聞。八戒亦爾。別受如彼。如涅<a 
name="0916b23" id="0916b23"></a>槃經頌曰。若為無上道　一日一夜中　受<a 
name="0916b24" id="0916b24"></a>持八齋法　則生不動國。</p><a 
name="0916b25" id="0916b25"></a><p style="text-indent: 0em; margin-left: 0em"><span class="linehead"></span>三修行差別門者。略有四門。一親近善士門。<a 
name="0916b26" id="0916b26"></a>二聽門正法門。三如理作意門。四如說修行<a 
name="0916b27" id="0916b27"></a>門。一近善士者。如世尊言。一切眾生。為大菩<a 
name="0916b28" id="0916b28"></a>提近因緣者。無先善友。謂友有四。一順善違<a 
name="0916b29" id="0916b29"></a>惡。二順惡違善。三善惡皆順。四善惡俱違。此<a 
name="0916c01" id="0916c01"></a>中初一。應與事同。雖其惡者。以改為師。不以<a 
name="0916c02" id="0916c02"></a>同心斷金之友。開於額上之珠。使成菩提器。<a 
name="0916c03" id="0916c03"></a>誰有不憑勝近而立其功者也。是故親近善<a 
name="0916c04" id="0916c04"></a>士為先。二聞正法者。如契經言。設滿世界火。<a 
name="0916c05" id="0916c05"></a>必過要聞法。謂由一句。能斷苦輪故。聞半偈。<a 
name="0916c06" id="0916c06"></a>魂沈雪山。然於四處。安住正念。然後請問。如<a 
name="0916c07" id="0916c07"></a>論應知。朝聞未夕要必流通。以他正行。為自<a 
name="0916c08" id="0916c08"></a>萬行。以他成道。為自菩提。設誤正念。墮阿鼻<a 
name="0916c09" id="0916c09"></a>獄。利一眾生。甘心受苦。如契經言。為一眾<a 
name="0916c10" id="0916c10"></a>生。億劫修行。使無量眾。令度苦海。三如理作<a 
name="0916c11" id="0916c11"></a>意者。謂觀四事。先治四倒。一者諸行無常。生<a 
name="0916c12" id="0916c12"></a>必滅故。諸盛歸衰。非究竟故。二者有漏皆苦。<a 
name="0916c13" id="0916c13"></a>由三苦故。然以愛網纏生死輪。合離毒刃之<a 
name="0916c14" id="0916c14"></a>所割裂。憂苦火箭之所射然。廣說如論。三者<a 
name="0916c15" id="0916c15"></a>三界。不淨雜染性故。然似淨現如怨誑親。諸<a 
name="0916c16" id="0916c16"></a>不淨想。如論廣說。四者諸法無我。二我空故。<a 
name="0916c17" id="0916c17"></a>謂諸蘊法生滅為身。起不言起。滅無滅想。諸<a 
name="0916c18" id="0916c18"></a>法一相。所謂無相。如幻緣生。無自性故。無性<a 
name="0916c19" id="0916c19"></a>之性。即諸法性。雖不出相。莫見其軀。雖在言<a 
name="0916c20" id="0916c20"></a>裏。未談其狀。四如說修行者。誓起十地。遠志<a 
name="0916c21" id="0916c21"></a>菩提。出家辭別所愛之類。掃衣量&#x9262;如法受<a 
name="0916c22" id="0916c22"></a>持。樹百姓門以為家糧戒定慧中。如說修行。<a 
name="0916c23" id="0916c23"></a>此復云何。謂於四門善巧。菩薩能淨戒行。妙<a 
name="0916c24" id="0916c24"></a>具資糧。一護正念門。二波羅密多勝門。三<a 
name="0916c25" id="0916c25"></a>輕重性門。四持犯相門。一護正念者。謂於可<a 
name="0916c26" id="0916c26"></a>愛。應作此念。諸欲無飽。如枯骨等。乃至厄如<a 
name="0916c27" id="0916c27"></a>樹端爛果。如羅剎女。少味多災。遍害於世出<a 
name="0916c28" id="0916c28"></a>世義利。於此不忍。何盡苦際。若對相違。應作<a 
name="0916c29" id="0916c29"></a>此念。雖諸有情一如來藏。而迷自心。計為他<a 
name="0917a01" id="0917a01"></a>故。妄生喜恚。沈於苦流。自業受果。引他為<a 
name="0917a02" id="0917a02"></a>緣。令墮惡趣。深是自過。我曾尚求無義利事。<a 
name="0917a03" id="0917a03"></a>不顧地獄。長受大苦。況為菩提。暫時小苦而<a 
name="0917a04" id="0917a04"></a>不忍受。若在中容。應作此念。命如放箭。俯仰<a 
name="0917a05" id="0917a05"></a>一生。今日欲盡。何義利成。無始供身。身所反<a 
name="0917a06" id="0917a06"></a>害。無邊生死。無所不<span class="gaiji">&#x898A;<!--gaiji,羈,1[襾/(革*馬)],2&#x898A;,3--></span>。如世尊言。大地無有<a 
name="0917a07" id="0917a07"></a>汝等長夜。不受無量生死苦處。一人一劫所<a 
name="0917a08" id="0917a08"></a>受身骨。不爛壞者。其聚量。齊王舍城側廣博<a 
name="0917a09" id="0917a09"></a>&#x8107;山。所飲乳汁如四海水。身所出血。復愛別<a 
name="0917a10" id="0917a10"></a>離所泣之淚。多四大海。大地草木盡斬為籌。<a 
name="0917a11" id="0917a11"></a>以數父母。亦不可盡。無量劫來。或在地獄。或<a 
name="0917a12" id="0917a12"></a>在畜生。或在餓鬼。所受行苦。不可稱計。如是<a 
name="0917a13" id="0917a13"></a>思惟。夙夜匪懈。乃至中夜。右&#x8107;而臥。住光明<a 
name="0917a14" id="0917a14"></a>想。如野鹿寐。如坐禪經曰。煩惱深無底　生<a 
name="0917a15" id="0917a15"></a>死海無邊　度苦船未立　云何得睡眠。</p><p style="text-indent: 0em; margin-left: 0em"><span class="linehead"></span>二<a 
name="0917a16" id="0917a16"></a>波羅密多攝門者。略有二門。一總性攝門。二<a 
name="0917a17" id="0917a17"></a>別相攝門。初者諸行。由作不作應作四句。七<a 
name="0917a18" id="0917a18"></a>種最勝之所攝受。乃名到彼岸故。廣說如論。<a 
name="0917a19" id="0917a19"></a>然到彼岸各有九相。如瑜伽說。應當善巧。後<a 
name="0917a20" id="0917a20"></a>者有三種。一因果。攝前為後依故。順前句攝。<a 
name="0917a21" id="0917a21"></a>後淨持前故。順後句攝。雖別別修。由引持故。<a 
name="0917a22" id="0917a22"></a>一一自然遍修一切。二者體攝修一一行。一<a 
name="0917a23" id="0917a23"></a>切無貪施性。一切思業戒性。一切無瞋忍性。<a 
name="0917a24" id="0917a24"></a>一切勇悍精進性。一切專注靜慮性。一切正<a 
name="0917a25" id="0917a25"></a>見後五性。由此一行修一切行。必相應故。三<a 
name="0917a26" id="0917a26"></a>者用攝無貪等法。一一具有無畏等施。乃至<a 
name="0917a27" id="0917a27"></a>成就有情智儀。互相資助展轉眷屬。皆以一<a 
name="0917a28" id="0917a28"></a>切俱行功德。為自性故。由此於一切行。行一<a 
name="0917a29" id="0917a29"></a>切行。是則一念修一切行。豈唯阿僧企耶已<a 
name="0917b01" id="0917b01"></a>後。又無數劫實在一念。如旋行者。實向自項。<a 
name="0917b02" id="0917b02"></a>為未來際。項亦背顏。為過去際。無始無終歸<a 
name="0917b03" id="0917b03"></a>一念故。如有頌言。處夢謂經年　悟乃須臾<a 
name="0917b04" id="0917b04"></a>項　故時雖無量　攝在一剎那。</p><p style="text-indent: 0em; margin-left: 0em"><span class="linehead"></span>三輕重性<a 
name="0917b05" id="0917b05"></a>門者。所取及捨。雖攝一切雜染清淨。於加行<a 
name="0917b06" id="0917b06"></a>業。制禁戒故。略有十重四十八輕。然菩薩戒。<a 
name="0917b07" id="0917b07"></a>意地為本。若見勝利。縱身語故。無惡不由貪<a 
name="0917b08" id="0917b08"></a>瞋癡者。無不為引好推惡。所以後四為根本<a 
name="0917b09" id="0917b09"></a>重。攝善戒中極違有二。一修福捨智。二棄大<a 
name="0917b10" id="0917b10"></a>向小。貪偏引初。愚癡遍引。餘二引後。違大乘<a 
name="0917b11" id="0917b11"></a>故。攝有情中極違有二。一先自後他。二有親<a 
name="0917b12" id="0917b12"></a>怨想。惟惡引初。貪瞋引後。愚癡邪見通引一<a 
name="0917b13" id="0917b13"></a>切。由此隨應。為三聚本。四持犯相門者。略有<a 
name="0917b14" id="0917b14"></a>三門。一總相門。二別相門。三究竟門。一總相<a 
name="0917b15" id="0917b15"></a>者。若作必犯。設犯亦作。四句分別。或有作而<a 
name="0917b16" id="0917b16"></a>非犯。謂見勝利菩薩戒中。乃至下凡。善心所<a 
name="0917b17" id="0917b17"></a>作。皆非犯故。或有不作而犯。謂隨喜等。餘句<a 
name="0917b18" id="0917b18"></a>應知。若犯必染。設染定犯。謂有四句。第一句<a 
name="0917b19" id="0917b19"></a>者。無覆無記。無知。放逸。此罪助惡招彼果<a 
name="0917b20" id="0917b20"></a>故。第二句者。謂欲斷彼。生起意樂。發勤精<a 
name="0917b21" id="0917b21"></a>進。煩惱熾盛。弊抑其心。時時數起。餘句應<a 
name="0917b22" id="0917b22"></a>知。若犯必罪。設罪亦犯。謂順前句。以犯亂<a 
name="0917b23" id="0917b23"></a>等。無所了知。故思業故。若有重罪。亦業道。<a 
name="0917b24" id="0917b24"></a>設有業道。亦重罪。四句分別。或有是重而非<a 
name="0917b25" id="0917b25"></a>業道。謂酤酒等。及餘一分或有業道而非重<a 
name="0917b26" id="0917b26"></a>攝。謂綺語等餘句應知。若重業道亦必捨戒。<a 
name="0917b27" id="0917b27"></a>設捨戒者亦重業耶。應作四句。一中下品纏。<a 
name="0917b28" id="0917b28"></a>犯他勝處。謂有慚愧。亦不深耽見是功德。二<a 
name="0917b29" id="0917b29"></a>自及向他。捨菩提願。三上纏。總別犯他勝處。<a 
name="0917c01" id="0917c01"></a>起根本罪。除爾所相。為第四句。問若爾何故<a 
name="0917c02" id="0917c02"></a>本業經言。菩薩戒有受法。而無捨法。有犯不<a 
name="0917c03" id="0917c03"></a>失。盡未來際。答下乘向大。有應捨法。棄菩薩<a 
name="0917c04" id="0917c04"></a>戒。無應爾故。或菩薩戒。無無餘犯。無有總<a 
name="0917c05" id="0917c05"></a>盡。如前說故。二別相者。若於自他。讚毀必<a 
name="0917c06" id="0917c06"></a>罪。設毀讚者。亦是福耶。謂有四句。或有讚毀<a 
name="0917c07" id="0917c07"></a>罪毀讚福。如次他邊損害故。饒益故。或有讚<a 
name="0917c08" id="0917c08"></a>毀福毀讚罪。摧邪等故。佞引利故。或有讚毀<a 
name="0917c09" id="0917c09"></a>亦福亦罪。毀讚亦爾。謂順淺小違深廣等。或<a 
name="0917c10" id="0917c10"></a>有讚毀毀讚非罪非福。謂如彼心增上犯亂。<a 
name="0917c11" id="0917c11"></a>或重苦逼。或未受戒無記所作。若讚毀罪。必<a 
name="0917c12" id="0917c12"></a>他勝處。設他勝處。亦讚毀耶。謂輕重相難可<a 
name="0917c13" id="0917c13"></a>決定。隨位持犯極微細故。然約初業四句分<a 
name="0917c14" id="0917c14"></a>別。謂有讚毀而非重罪。雖有愛憎。不為利等。<a 
name="0917c15" id="0917c15"></a>雖染犯罪。而非重故。餘句應知。此中且說讚<a 
name="0917c16" id="0917c16"></a>毀一戒。所餘持犯類此應知。謂菩薩戒。與諸<a 
name="0917c17" id="0917c17"></a>行心。廣蕩無方。無所據礙。行者之機。過塵沙<a 
name="0917c18" id="0917c18"></a>故。萬行一一以千門。應塵機。修一一故。罪福<a 
name="0917c19" id="0917c19"></a>之性難別。一行應塵之故。邪正之相易濫。雖<a 
name="0917c20" id="0917c20"></a>無數機。皆入菩薩之道。雖無礙門。莫出菩提<a 
name="0917c21" id="0917c21"></a>之因。無不道故。高出狹情之謗。皆為因故。深<a 
name="0917c22" id="0917c22"></a>入廣慧之歎。雖同人面。豈合一相。雖向遠路。<a 
name="0917c23" id="0917c23"></a>寧唯特足。如契經言。於乘緩者。乃名為緩。於<a 
name="0917c24" id="0917c24"></a>戒緩者。不名為緩。菩薩摩訶薩。於此大乘。心<a 
name="0917c25" id="0917c25"></a>不懈縵。是名奉戒。為護正法。以大乘水。而自<a 
name="0917c26" id="0917c26"></a>澡浴。是故菩薩。雖現破戒。不名為緩。三究竟<a 
name="0917c27" id="0917c27"></a>者。即以二空亡三輪相。如契經言。應以不護<a 
name="0917c28" id="0917c28"></a>圓滿淨戒波羅密多。犯無犯相。不可得故。謂<a 
name="0917c29" id="0917c29"></a>戒。罪。人。三輪之相。不即緣故。雖相非無。不<a 
name="0918a01" id="0918a01"></a>離緣故。自性非有。即。離。中間。亦不可得。性<a 
name="0918a02" id="0918a02"></a>非有故。勿增能持。相非無故。不撥無犯。空而<a 
name="0918a03" id="0918a03"></a>不撥。不失戒相。有而不增。無犯戒性。雖明輕<a 
name="0918a04" id="0918a04"></a>重是非之相。而見三輪。非究竟行。諸法如義。<a 
name="0918a05" id="0918a05"></a>即名如來。由修無我。之所得故。此無相行。永<a 
name="0918a06" id="0918a06"></a>斷二障。能滿二利。名為究竟。何者。一念之內<a 
name="0918a07" id="0918a07"></a>三際圓融。便謂菩提。不離發心。增上意樂。從<a 
name="0918a08" id="0918a08"></a>此而生。如契經說。當果諸佛。摩頂說法。一法<a 
name="0918a09" id="0918a09"></a>之空。一切無生。便謂。自心流成六道。同體大<a 
name="0918a10" id="0918a10"></a>悲。從此而起。如契經言。即此法身無量煩惱<a 
name="0918a11" id="0918a11"></a>之所<span class="gaiji">漂<!--gaiji,漂,1[漂*寸],2&#x3D71;,3--></span>動。往來生死。名為眾生。護持既爾。出<a 
name="0918a12" id="0918a12"></a>離亦然。如有頌曰。一切業障海　皆從妄想<a 
name="0918a13" id="0918a13"></a>生　若欲懺悔者　端坐念實相　眾罪如霜<a 
name="0918a14" id="0918a14"></a>露　慧日能消除　是故應至心　勤懺六根<a 
name="0918a15" id="0918a15"></a>罪。</p><p style="text-indent: 0em; margin-left: 0em"><span class="linehead"></span>此三聚戒。離苦樂邊。證斷智恩三身德<a 
name="0918a16" id="0918a16"></a>本。誡如調絃妙取其中。如契經說。菩薩為道<a 
name="0918a17" id="0918a17"></a>受四供養。身不堅牢則不忍苦。不忍苦故。不<a 
name="0918a18" id="0918a18"></a>能修善。於苦生恚。於樂生貪。乃至廣說。吾為<a 
name="0918a19" id="0918a19"></a>遍訪一切論宗。數寶之項。少年位滿。今為<a 
name="0918a20" id="0918a20"></a>半錢之利。鳩此要門。為後修集古&#x8FF9;。如瑜伽<a 
name="0918a21" id="0918a21"></a>記并頌。申自意樂。如唯識判一卷。幸有同趣。<a 
name="0918a22" id="0918a22"></a>詳而取決　已開聖典微密要　圓鏡懸空照<a 
name="0918a23" id="0918a23"></a>長霄　人身聖教難可再　有心欲出宜及時。</p><a 
name="0918a24" id="0918a24"></a><p><span class="juanname">菩薩戒本宗要一卷</span></p>
<hr>【經文資訊】大正藏第 45 冊 No. 1906 菩薩戒本宗要<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb938.html?index=T45n1906" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T45n1906_001 by HTTrack Website Copier/3.x [XR&CO'2014], Tue, 07 Jun 2016 06:58:34 GMT -->
</html>
