<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T29n1562_041 by HTTrack Website Copier/3.x [XR&CO'2014], Tue, 07 Jun 2016 06:53:05 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1695641213&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT29n1562&amp;utmp=%2Fmobile%2Findex.php%3Findex%3DT29n1562_041&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2019.html?index=T29n1562_040" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第29冊<br/>No.1562 阿毘達磨順正理論 (80卷)<br/>【尊者眾賢造  唐 玄奘譯】<br/>第 41 卷</p>
	<a href="indexc3e2.html?index=T29n1562_042" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T29">
<div class="root" id="1562" sutra_name="阿毘達磨順正理論" sutra_juan="[卷41]">　
<a 
name="0573a09" id="0573a09"></a><a 
name="0573a10" id="0573a10"></a><a 
name="0573a11" id="0573a11"></a><p><span class="juanname">阿毘達磨順正理論卷第四十一</span></p><a 
name="0573a12" id="0573a12"></a><a 
name="0573a13" id="0573a13"></a><p style="margin-left: 4em"><span class="byline">尊者眾賢造</span></p><a 
name="0573a14" id="0573a14"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0573a15" id="0573a15"></a><p style="margin-left: 3em"><span class="headname">辯業品第四之九</span></p><a 
name="0573a16" id="0573a16"></a><p style="text-indent: 0em; margin-left: 0em"><span class="linehead"></span>又經中說業有四種。謂或有業黑黑異熟。或<a 
name="0573a17" id="0573a17"></a>復有業白白異熟。或復有業黑白黑白異熟。<a 
name="0573a18" id="0573a18"></a>或復有業非黑非白無異熟。業能盡諸業。經<a 
name="0573a19" id="0573a19"></a>雖略示而不廣釋。今應釋彼。其相云何。頌曰。</p><a 
name="0573a20" id="0573a20"></a><p>　<span class="lg">依黑黑等殊　　所說四種業<a 
name="0573a21" id="0573a21"></a><br>　惡色欲界善　　能盡彼無漏<a 
name="0573a22" id="0573a22"></a><br>　應知如次第　　名黑白俱非</span></p><a 
name="0573a23" id="0573a23"></a><p style="text-indent: 0em; margin-left: 0em"><span class="linehead"></span>論曰。佛依業果性類不同。所治能治殊說黑<a 
name="0573a24" id="0573a24"></a>黑等四。諸不善業一向名黑。以具染污黑不<a 
name="0573a25" id="0573a25"></a>可意黑故。異熟亦黑。不可意故色界善業一<a 
name="0573a26" id="0573a26"></a>向名白。不為一切不善煩惱。及不善業所<span class="gaiji">[夌*欠]<!--gaiji,,1[夌*欠],2&#x238CB;,3--></span><a 
name="0573a27" id="0573a27"></a>雜故。異熟亦白。是可意故。依何意趣除<a 
name="0573a28" id="0573a28"></a>無色善有說此中舉初顯後或色界中有可意<a 
name="0573a29" id="0573a29"></a>白。及明了白可施設故。獨立白名。無色界<a 
name="0573b01" id="0573b01"></a>中有可意白。無明了白可施設故。不立白名。<a 
name="0573b02" id="0573b02"></a>或色界中具中生有二白性故。獨立白名。如<a 
name="0573b03" id="0573b03"></a>契經言。或男或女成身妙行。廣說乃至。死<a 
name="0573b04" id="0573b04"></a>後感得有色意成如白衣光。或明白夜。或於<a 
name="0573b05" id="0573b05"></a>色界具足三業。及十業道。無色不然。而契經<a 
name="0573b06" id="0573b06"></a>中有說靜慮無量無色。皆名白白異熟業者。<a 
name="0573b07" id="0573b07"></a>彼據純淨可意異熟通立白名。然彼契經非<a 
name="0573b08" id="0573b08"></a>了義說。以於上界四蘊五蘊一切善法說業<a 
name="0573b09" id="0573b09"></a>聲故。諸異熟因由業所顯。故非業者亦立<a 
name="0573b10" id="0573b10"></a>業名。證知彼經非了義。說欲界善業名為黑<a 
name="0573b11" id="0573b11"></a>白。惡所雜故。異熟亦黑白。非愛果雜故。此<a 
name="0573b12" id="0573b12"></a>黑白名依相續立非據自性。所以者何。以無<a 
name="0573b13" id="0573b13"></a>一業及一異熟是黑亦白互相違故。若爾惡<a 
name="0573b14" id="0573b14"></a>業果善業果雜故。是則亦應名為白黑。此難<a 
name="0573b15" id="0573b15"></a>非理。以欲界中不善數行力能伏善故。彼苦<a 
name="0573b16" id="0573b16"></a>果雜樂異熟。欲界善劣無有功能。<span class="gaiji">[夌*欠]<!--gaiji,,1[夌*欠],2&#x238CB;,3--></span>伏不<a 
name="0573b17" id="0573b17"></a>善。故彼樂果亦無功能雜苦異熟。故惡業果<a 
name="0573b18" id="0573b18"></a>得純黑名。有餘師言。欲界善業意樂加行黑<a 
name="0573b19" id="0573b19"></a>白雜起。由此故立黑白二名。非一業體有善<a 
name="0573b20" id="0573b20"></a>有惡。云何如一為誑害他。意欲令他信附於<a 
name="0573b21" id="0573b21"></a>己。先矯行施乃至出家如是名為雖意樂黑<a 
name="0573b22" id="0573b22"></a>而加行白或復有一於子門人。為欲遮防非<a 
name="0573b23" id="0573b23"></a>利樂事。及令安住利樂事中。以憐愍心起<a 
name="0573b24" id="0573b24"></a>&#x9E81;身語。楚撻訶罵逼迫有情。如是名為雖<a 
name="0573b25" id="0573b25"></a>加行黑而意樂白。若爾不善應名白黑。以<a 
name="0573b26" id="0573b26"></a>如善業亦有如前意樂加行白黑雜起。然非<a 
name="0573b27" id="0573b27"></a>所許前說無失。諸無漏業能永斷盡前三業<a 
name="0573b28" id="0573b28"></a>者名第四業。此無漏業非染污故得非黑名<a 
name="0573b29" id="0573b29"></a>於理無失。不墮界故。斷異熟故。名無異熟<a 
name="0573c01" id="0573c01"></a>亦無有失。既是勝義白。何故名非白。佛亦<a 
name="0573c02" id="0573c02"></a>於彼大空經中告阿難陀。諸無學法純善純<a 
name="0573c03" id="0573c03"></a>白一向無罪。本論亦言云何白法謂諸善法<a 
name="0573c04" id="0573c04"></a>無覆無記。此有密意說非白聲密意者何。謂<a 
name="0573c05" id="0573c05"></a>此中說治前三業立為第四。勿所化者生如<a 
name="0573c06" id="0573c06"></a>是疑。如何此中白能治白。為顯能治勝所治<a 
name="0573c07" id="0573c07"></a>故。約招異熟立非白名。以不能招白異熟故。<a 
name="0573c08" id="0573c08"></a>或無學法於超一切染身中可得故。立純白<a 
name="0573c09" id="0573c09"></a>名。非如學法非超一切染身中可得故。不名<a 
name="0573c10" id="0573c10"></a>純白。故彼經中依如是義。於無學法說純白<a 
name="0573c11" id="0573c11"></a>聲。今此經中以無漏業非順愛故。又不能感<a 
name="0573c12" id="0573c12"></a>白異熟故說名非白諸無漏業為皆能盡前三<a 
name="0573c13" id="0573c13"></a>業不。不爾。云何。頌曰。</p><a 
name="0573c14" id="0573c14"></a><p>　<span class="lg">四法忍離欲　　前八無間俱<a 
name="0573c15" id="0573c15"></a><br>　十二無漏思　　唯盡純黑業<a 
name="0573c16" id="0573c16"></a><br>　離欲四靜慮　　第九無間思<a 
name="0573c17" id="0573c17"></a><br>　一盡雜純黑　　四令純白盡</span></p><a 
name="0573c18" id="0573c18"></a><p style="text-indent: 0em; margin-left: 0em"><span class="linehead"></span>論曰。於見道中四法智忍。及於修道離欲染<a 
name="0573c19" id="0573c19"></a>位。前八無間聖道俱行有十二思唯盡純黑。<a 
name="0573c20" id="0573c20"></a>離欲界染第九無間聖道俱行。一無漏思雙<a 
name="0573c21" id="0573c21"></a>令黑白及純黑盡。此時總斷欲界善故。亦斷<a 
name="0573c22" id="0573c22"></a>第九不善業故。離四靜慮一一地染。第九無<a 
name="0573c23" id="0573c23"></a>間道俱行無漏思。此四唯令純白業盡。所餘<a 
name="0573c24" id="0573c24"></a>諸業無異熟故。非所明故於此不論。故於此<a 
name="0573c25" id="0573c25"></a>中唯說十七。與無間道俱行聖思。能永盡前<a 
name="0573c26" id="0573c26"></a>三有漏業。雖盡諸業是聖慧能。然於此中說<a 
name="0573c27" id="0573c27"></a>近對治。雖身語業亦近治三。非慧相應故此<a 
name="0573c28" id="0573c28"></a>不說。何緣諸地有漏善業。唯最後道能斷非<a 
name="0573c29" id="0573c29"></a>餘。以諸善法非自性斷。已斷有容現在前故。<a 
name="0574a01" id="0574a01"></a>然由緣彼煩惱盡時方說名為斷彼善法。爾<a 
name="0574a02" id="0574a02"></a>時善法得離繫故。由此乃至緣彼煩惱餘一<a 
name="0574a03" id="0574a03"></a>品在斷義不成。善法爾時猶被縛故。頌曰。</p><a 
name="0574a04" id="0574a04"></a><p>　<span class="lg">有說地獄受　　餘欲業黑雜<a 
name="0574a05" id="0574a05"></a><br>　有說欲見滅　　餘欲業黑俱</span></p><a 
name="0574a06" id="0574a06"></a><p style="text-indent: 0em; margin-left: 0em"><span class="linehead"></span>論曰。第一第三皆有異說。有餘師說。順地<a 
name="0574a07" id="0574a07"></a>獄受及欲界中順餘受業。如次名為純黑雜<a 
name="0574a08" id="0574a08"></a>業。謂地獄異熟唯不善業感。故順彼受名純<a 
name="0574a09" id="0574a09"></a>黑業。唯除地獄餘欲界中異熟皆通善惡業<a 
name="0574a10" id="0574a10"></a>感。故順彼受名黑白業。如是所說前已遮遣。<a 
name="0574a11" id="0574a11"></a>謂善無能雜不善故。有餘師說。欲見所斷及<a 
name="0574a12" id="0574a12"></a>欲界中所有餘業。如次名為純黑俱業。謂見<a 
name="0574a13" id="0574a13"></a>所斷無善雜故名純黑業。欲修所斷有善不<a 
name="0574a14" id="0574a14"></a>善故名俱業。此亦非理。二所斷中俱有業不<a 
name="0574a15" id="0574a15"></a>能感異熟果故。若謂此中所說三業。據有異<a 
name="0574a16" id="0574a16"></a>熟說非無異熟者。不應簡言欲見所滅。又強<a 
name="0574a17" id="0574a17"></a>力業理必不應為力劣者之所<span class="gaiji">[夌*欠]<!--gaiji,,1[夌*欠],2&#x238CB;,3--></span>雜。是故不<a 
name="0574a18" id="0574a18"></a>應說修所斷諸不善業亦得雜名。亦不應言<a 
name="0574a19" id="0574a19"></a>欲界有善。力勝不善。<span class="gaiji">[夌*欠]<!--gaiji,,1[夌*欠],2&#x238CB;,3--></span>伏惡業非所許故。<a 
name="0574a20" id="0574a20"></a>所以者何。以欲界善非數行故。無有能感一<a 
name="0574a21" id="0574a21"></a>劫果故。又經中說有三牟尼。又經中言有三<a 
name="0574a22" id="0574a22"></a>清淨。俱身語意相各云何。頌曰。</p><a 
name="0574a23" id="0574a23"></a><p>　<span class="lg">無學身語業　　即意三牟尼<a 
name="0574a24" id="0574a24"></a><br>　三清淨應知　　即諸三妙行</span></p><a 
name="0574a25" id="0574a25"></a><p style="text-indent: 0em; margin-left: 0em"><span class="linehead"></span>論曰。無學身業名身牟尼。無學語業名語牟<a 
name="0574a26" id="0574a26"></a>尼。即無學意名意牟尼。非意牟尼意業為體。<a 
name="0574a27" id="0574a27"></a>何緣唯說色識蘊中有是牟尼非於餘蘊。有<a 
name="0574a28" id="0574a28"></a>餘師說。舉後及初類顯中間亦有此義。如實<a 
name="0574a29" id="0574a29"></a>義者。勝義牟尼唯心為體。故契經說。心寂<a 
name="0574b01" id="0574b01"></a>靜故有情寂靜此心牟尼。由身語業離眾惡<a 
name="0574b02" id="0574b02"></a>故。可以比知。意業於中無能比用。唯能所<a 
name="0574b03" id="0574b03"></a>比合立牟尼。何故牟尼唯在無學。以阿羅漢<a 
name="0574b04" id="0574b04"></a>是實牟尼。諸煩惱言永寂靜故。諸身語意三<a 
name="0574b05" id="0574b05"></a>種妙行。可名身語意三種清淨無漏妙行。永<a 
name="0574b06" id="0574b06"></a>離惡行煩惱垢故可名清淨。有漏妙行猶為<a 
name="0574b07" id="0574b07"></a>惡行。煩惱垢污如何清淨。此亦暫時能離惡<a 
name="0574b08" id="0574b08"></a>行煩惱垢故得清淨名。或此力能引起無漏<a 
name="0574b09" id="0574b09"></a>勝義清淨故立淨名。若謂此亦能引煩惱垢<a 
name="0574b10" id="0574b10"></a>故。謂作煩惱等無間緣。是則不應名清淨<a 
name="0574b11" id="0574b11"></a>者。此亦非理。善心起時非為染心起加行故。<a 
name="0574b12" id="0574b12"></a>染心無間無漏不生。有漏善心能引無漏。故<a 
name="0574b13" id="0574b13"></a>有漏善得清淨名。順無漏心能除穢故。說此<a 
name="0574b14" id="0574b14"></a>二者為息有情。計邪牟尼邪清淨故。又經中<a 
name="0574b15" id="0574b15"></a>說有三惡行。又經中言有三妙行。俱身語意<a 
name="0574b16" id="0574b16"></a>相各云何。頌曰。</p><a 
name="0574b17" id="0574b17"></a><p>　<span class="lg">惡身語意業　　說名三惡行<a 
name="0574b18" id="0574b18"></a><br>　及貪瞋邪見　　三妙行翻此</span></p><a 
name="0574b19" id="0574b19"></a><p style="text-indent: 0em; margin-left: 0em"><span class="linehead"></span>論曰。一切不善身語二業。前後近分及與根<a 
name="0574b20" id="0574b20"></a>本。并不善思如次名身語意惡行。然意惡行<a 
name="0574b21" id="0574b21"></a>復有三種。謂非意業貪瞋邪見。豈不契經亦<a 
name="0574b22" id="0574b22"></a>說貪等名為意業。如何今說貪瞋邪見非意<a 
name="0574b23" id="0574b23"></a>業耶。是業資糧故亦名業。如漏資糧亦名<a 
name="0574b24" id="0574b24"></a>漏等。寧知貪等非意業耶。由阿笈摩及正<a 
name="0574b25" id="0574b25"></a>理故。阿笈摩者。謂契經言。貪瞋邪見是業緣<a 
name="0574b26" id="0574b26"></a>集故知貪等非即業性。又契經言。諸愛者表<a 
name="0574b27" id="0574b27"></a>即是意業。故知非愛即意業體。餘例應然。勿<a 
name="0574b28" id="0574b28"></a>有計言業即業集。故契經說。愛業有殊。然<a 
name="0574b29" id="0574b29"></a>經主言許有煩惱即是意業。斯有何過。如是<a 
name="0574c01" id="0574c01"></a>所許違。前契經及後正理豈非大過。若謂如<a 
name="0574c02" id="0574c02"></a>說貪能令意造諸惡行。此經雖說貪即是意<a 
name="0574c03" id="0574c03"></a>惡行因緣。非不許貪意惡行攝。如是雖說<a 
name="0574c04" id="0574c04"></a>愛為業因。此愛亦應非不是業。彼例非等此<a 
name="0574c05" id="0574c05"></a>經不言愛能令心起表業故。謂如彼說貪能<a 
name="0574c06" id="0574c06"></a>令意造諸惡行。非此經言愛能令心起諸表<a 
name="0574c07" id="0574c07"></a>業。如何引彼以例此經。證表業因愛亦是業。<a 
name="0574c08" id="0574c08"></a>如經中說諸癡即無明。此經但示癡是無明<a 
name="0574c09" id="0574c09"></a>體。顯非癡者即非無明。如是此經說諸希求<a 
name="0574c10" id="0574c10"></a>即愛。諸愛者表即是意業。辯相差別義已顯<a 
name="0574c11" id="0574c11"></a>成。若非希求便非是愛。若非表者亦非意業。<a 
name="0574c12" id="0574c12"></a>唯除假說則無有過。意業名表如前已釋。正<a 
name="0574c13" id="0574c13"></a>理者何。謂若煩惱即是業者。十二緣起及三<a 
name="0574c14" id="0574c14"></a>障等差別應無。由此證知貪等非業是聰慧<a 
name="0574c15" id="0574c15"></a>者所訶厭故。又能感得非愛果故。此行即惡<a 
name="0574c16" id="0574c16"></a>故名惡行。三妙行者翻此應知。謂一切善。身<a 
name="0574c17" id="0574c17"></a>語二業前後近分及與根本并諸善思。如次<a 
name="0574c18" id="0574c18"></a>名身語意妙行。然意妙行復有三種。非業無<a 
name="0574c19" id="0574c19"></a>貪無瞋正見智所讚故。感愛果故。此行即妙<a 
name="0574c20" id="0574c20"></a>故名妙行。正見邪見雖非益損他。而為彼本<a 
name="0574c21" id="0574c21"></a>故亦成善惡。又經中言有十業道。或善或惡<a 
name="0574c22" id="0574c22"></a>其相云何。頌曰。</p><a 
name="0574c23" id="0574c23"></a><p>　<span class="lg">所說十業道　　攝惡妙行中<a 
name="0574c24" id="0574c24"></a><br>　&#x9E81;品為其性　　如應成善惡</span></p><a 
name="0574c25" id="0574c25"></a><p style="text-indent: 0em; margin-left: 0em"><span class="linehead"></span>論曰。於前所說惡妙行中。若&#x9E81;顯易知攝為<a 
name="0574c26" id="0574c26"></a>十業道。如應若善攝前妙行。不善業道攝前<a 
name="0574c27" id="0574c27"></a>惡行。不攝何等惡妙行耶。加行後起等彼非<a 
name="0574c28" id="0574c28"></a>&#x9E81;顯故。且於不善十業道中。若身惡行令他<a 
name="0574c29" id="0574c29"></a>有情。失命失財失妻妾等。說為業道。令遠離<a 
name="0575a01" id="0575a01"></a>故。若語惡行過失尤重。說為業道。令遠離<a 
name="0575a02" id="0575a02"></a>故。若意惡行重貪瞋等。說為業道。令遠離<a 
name="0575a03" id="0575a03"></a>故。加行後起及餘過輕。并不善思皆非業道。<a 
name="0575a04" id="0575a04"></a>善業道中身善業道。於身妙行不攝一分。謂<a 
name="0575a05" id="0575a05"></a>加行後起及餘善身業。即離飲酒斷莫施等。<a 
name="0575a06" id="0575a06"></a>語善業道於語妙行不攝一分。謂愛語等。意<a 
name="0575a07" id="0575a07"></a>善業道於意妙行不攝一分。謂諸善思。十業<a 
name="0575a08" id="0575a08"></a>道中前七業道。為皆定有表無表耶。不爾。云<a 
name="0575a09" id="0575a09"></a>何頌曰。</p><a 
name="0575a10" id="0575a10"></a><p>　<span class="lg">惡六定無表　　彼自作婬二<a 
name="0575a11" id="0575a11"></a><br>　善七受生二　　定生唯無表</span></p><a 
name="0575a12" id="0575a12"></a><p style="text-indent: 0em; margin-left: 0em"><span class="linehead"></span>論曰。七惡業道中六定有無表謂殺生等。除<a 
name="0575a13" id="0575a13"></a>欲邪行非如是六。若遣他為至根本時有表<a 
name="0575a14" id="0575a14"></a>生故。若有自作彼六業道則六皆有表無表<a 
name="0575a15" id="0575a15"></a>二。謂起表時彼便死等後方死等。與遣使同。<a 
name="0575a16" id="0575a16"></a>根本成時唯無表故。唯欲邪行必具二種。要<a 
name="0575a17" id="0575a17"></a>是自身所究竟故。非遣他作如自生喜。七善<a 
name="0575a18" id="0575a18"></a>業道若從受生必皆具二。謂表無表。受生尸<a 
name="0575a19" id="0575a19"></a>羅必依表故。靜慮無漏所攝律儀名為定生。<a 
name="0575a20" id="0575a20"></a>此唯無表但依心力而得生故。加行後起如<a 
name="0575a21" id="0575a21"></a>根本耶。不爾。云何。頌曰。</p><a 
name="0575a22" id="0575a22"></a><p>　<span class="lg">加行定有表　　無表或有無<a 
name="0575a23" id="0575a23"></a><br>　後起此相違</span></p><a 
name="0575a24" id="0575a24"></a><p style="text-indent: 0em; margin-left: 0em"><span class="linehead"></span>論曰。業道加行必定有表。此位無表或有或<a 
name="0575a25" id="0575a25"></a>無。若猛利纏淳淨心起。則有無表異此則無。<a 
name="0575a26" id="0575a26"></a>後起翻前定有無表。此位表業或有或無。第<a 
name="0575a27" id="0575a27"></a>二剎那無表為始名為後起。故此定有。若於<a 
name="0575a28" id="0575a28"></a>爾時起隨前業則亦有表。異此便無。於此義<a 
name="0575a29" id="0575a29"></a>中如何建立加行根本後起位耶。且不善中<a 
name="0575b01" id="0575b01"></a>最初殺業。如屠羊者將行殺時。先發殺心經<a 
name="0575b02" id="0575b02"></a>求價直。為買羊故食己齎糧遊涉遠途訪牧<a 
name="0575b03" id="0575b03"></a>羊所。至已揣觸酬直牽還繫養令肥。將入屠<a 
name="0575b04" id="0575b04"></a>處執刀求穴。斫刺其身至命未終。皆名加行。<a 
name="0575b05" id="0575b05"></a>隨此表業彼正命終。此剎那頃表無表業。是<a 
name="0575b06" id="0575b06"></a>謂殺生根本業道。此剎那後殺無表業隨轉<a 
name="0575b07" id="0575b07"></a>不絕名殺後起。及於後時剝截治洗稱賣收<a 
name="0575b08" id="0575b08"></a>利以活己親。此等表業亦名後起。如屠羊者<a 
name="0575b09" id="0575b09"></a>三分既然。餘不律儀如應當說。不與取業有<a 
name="0575b10" id="0575b10"></a>三分者。且如竊者將行盜時。先發盜心遣人<a 
name="0575b11" id="0575b11"></a>或自往來伺聽他物所在。為往竊取食飲裝<a 
name="0575b12" id="0575b12"></a>束。齎持盜具密至他家。穿壁登梯方便而入。<a 
name="0575b13" id="0575b13"></a>徐行申手探摸他財。未離處前皆名加行。物<a 
name="0575b14" id="0575b14"></a>正離處。此剎那中表無表業。名本業道。此<a 
name="0575b15" id="0575b15"></a>剎那後隨無表業。及持財出藏受用等。所有<a 
name="0575b16" id="0575b16"></a>表業皆名後起。欲邪行業有三分者。且如男<a 
name="0575b17" id="0575b17"></a>子於他女人先起愛心將行非禮。命使瞻察<a 
name="0575b18" id="0575b18"></a>媒媾往來嚴身赴彼。言笑執觸事未果前皆<a 
name="0575b19" id="0575b19"></a>名加行。事正究竟。此剎那中表無表業名本<a 
name="0575b20" id="0575b20"></a>業道。有說。究竟謂入瘡門。有餘師言。謂泄<a 
name="0575b21" id="0575b21"></a>不淨。此剎那後隨無表業。及餘敘愧執觸言<a 
name="0575b22" id="0575b22"></a>辭所有表業皆名後起。虛誑語業有三分者。<a 
name="0575b23" id="0575b23"></a>且如一類善行誑術。因求財物而活命者。先<a 
name="0575b24" id="0575b24"></a>受情求許為偽證。發行誑意往詣眾中。為述<a 
name="0575b25" id="0575b25"></a>己身堪為誠證。言我於彼非怨非親。知諸惡<a 
name="0575b26" id="0575b26"></a>中無過虛誑。知眾善內無過實語。我既於彼<a 
name="0575b27" id="0575b27"></a>無所希求。豈自無辜為擔毒刺。但恐賢直濫<a 
name="0575b28" id="0575b28"></a>被刑科。未成證前皆名加行。若正對眾背想<a 
name="0575b29" id="0575b29"></a>發言。不見等中詐言見等所誑領解。此剎那<a 
name="0575c01" id="0575c01"></a>中表無表業名本業道。有說。所誑印可方<a 
name="0575c02" id="0575c02"></a>成。若爾應無誑賢聖理。然誑賢聖為過既深。<a 
name="0575c03" id="0575c03"></a>由此應知前說為善。此剎那後隨無表業。及<a 
name="0575c04" id="0575c04"></a>獲財利以養己親。所有表業皆名後起。離間<a 
name="0575c05" id="0575c05"></a>語業有三分者。且如一類發壞他心。遣使通<a 
name="0575c06" id="0575c06"></a>傳。或身自往詐為親附。冀信己言未壞他前<a 
name="0575c07" id="0575c07"></a>皆名加行。發離間語他領剎那表無表業名<a 
name="0575c08" id="0575c08"></a>本業道。有餘師說。他壞方成。若爾聖交深<a 
name="0575c09" id="0575c09"></a>固難壞。應無壞聖離間語罪。然壞聖者獲罪<a 
name="0575c10" id="0575c10"></a>既深。由此應知前說為善。此剎那後隨無表<a 
name="0575c11" id="0575c11"></a>業。及今所壞無再合心。所有表業皆名後<a 
name="0575c12" id="0575c12"></a>起。&#x9E81;惡語業有三分者。且如一類將發&#x9E81;言。<a 
name="0575c13" id="0575c13"></a>起憤恚心扼腕頓足。揚眉努目齧齒動脣。未<a 
name="0575c14" id="0575c14"></a>發語前皆名加行。正發&#x9E81;語他領剎那表無<a 
name="0575c15" id="0575c15"></a>表業名本業道。有餘師說。他惱方成。若爾聖<a 
name="0575c16" id="0575c16"></a>人具忍力者。既不可惱罵應無過。然罵賢聖<a 
name="0575c17" id="0575c17"></a>獲罪既深。由此應知前說為善。此剎那後隨<a 
name="0575c18" id="0575c18"></a>無表業及背所罵重述惡言。所有表業皆名<a 
name="0575c19" id="0575c19"></a>後起。雜穢語業有三分者。且如一類發戲調<a 
name="0575c20" id="0575c20"></a>心。先取他財集諸綺論。齎持戲具來詣眾<a 
name="0575c21" id="0575c21"></a>中。發戲言前皆名加行。正發戲語樂眾剎那<a 
name="0575c22" id="0575c22"></a>表無表業名本業道。此剎那後隨無表業及<a 
name="0575c23" id="0575c23"></a>獲財利收用舉藏。所有表業皆名後起。有餘<a 
name="0575c24" id="0575c24"></a>師說。貪瞋邪見纔現在前即名業道。故無加<a 
name="0575c25" id="0575c25"></a>行後起差別。如是說者。亦具三分有不善思。<a 
name="0575c26" id="0575c26"></a>於貪瞋等能為前後助伴事故。又諸業道展<a 
name="0575c27" id="0575c27"></a>轉相望容有互為加行後起。如有一類欲害<a 
name="0575c28" id="0575c28"></a>怨敵。設諸謀策合構殺緣。或殺眾生祈請助<a 
name="0575c29" id="0575c29"></a>力。或盜他物以資殺事。或婬彼婦令殺其夫。<a 
name="0576a01" id="0576a01"></a>或知彼怨親友強盛。自力微劣殺計難成。是<a 
name="0576a02" id="0576a02"></a>故先於怨親友所起語四過破壞其心。令於<a 
name="0576a03" id="0576a03"></a>彼怨無心救護方便誘引令入己朋。或於彼<a 
name="0576a04" id="0576a04"></a>財心生貪著。或即於彼起瞋恚心。或起邪<a 
name="0576a05" id="0576a05"></a>見長養殺業。然後方殺既殺彼已。復於後時<a 
name="0576a06" id="0576a06"></a>誅其所親。奪其財物婬其所愛。乃至後起<a 
name="0576a07" id="0576a07"></a>邪見現前。如是名為殺生業道。以十惡業道<a 
name="0576a08" id="0576a08"></a>為加行後起。所餘業道如應當知。有餘師說。<a 
name="0576a09" id="0576a09"></a>貪等不應能為加行。非唯心起加行即成未<a 
name="0576a10" id="0576a10"></a>作事故。如是說者。貪等雖非所作業性。然<a 
name="0576a11" id="0576a11"></a>彼貪等緣境生時非無力用。由有力用得加<a 
name="0576a12" id="0576a12"></a>行名。方便引生諸業道故。今應詳議如前所<a 
name="0576a13" id="0576a13"></a>說。隨此表業彼正命終。此剎那頃表無表業<a 
name="0576a14" id="0576a14"></a>是謂殺生根本業道。此應非理。所以者何。為<a 
name="0576a15" id="0576a15"></a>所殺生住死有位。能殺生者彼剎那中表無<a 
name="0576a16" id="0576a16"></a>表業即成業道。為彼死後成業道耶。若所殺<a 
name="0576a17" id="0576a17"></a>生住死有位。能殺生者業道即成。雖前所<a 
name="0576a18" id="0576a18"></a>言且似無失。而於宗義決定相違。以所殺生<a 
name="0576a19" id="0576a19"></a>與能殺者俱時捨命。亦應可說能殺生者殺<a 
name="0576a20" id="0576a20"></a>業道成。許所殺猶存殺業道成故。此能殺<a 
name="0576a21" id="0576a21"></a>者住死有時。所殺爾時既名正死。則能殺<a 
name="0576a22" id="0576a22"></a>者應許獲得此一剎那殺生業道。然宗不許<a 
name="0576a23" id="0576a23"></a>與所殺生俱時命終成業道罪。若彼死後業<a 
name="0576a24" id="0576a24"></a>道方成。則前所言為不應理。非所殺者正命<a 
name="0576a25" id="0576a25"></a>終時可得名為彼命已斷。如何先說彼正命<a 
name="0576a26" id="0576a26"></a>終此剎那頃表無表業。是謂殺生根本業道。<a 
name="0576a27" id="0576a27"></a>而今言死後殺業道方成。如是二途應善詳<a 
name="0576a28" id="0576a28"></a>定。決定死後業道方成。而前所言正命終者。<a 
name="0576a29" id="0576a29"></a>於已往事&#x5374;說現聲。如有大王自遠已至。而<a 
name="0576b01" id="0576b01"></a>問今者從何所來。或此於因假說為果。謂所<a 
name="0576b02" id="0576b02"></a>殺者正命終時。能殺有情加行表業。於殺有<a 
name="0576b03" id="0576b03"></a>用非業道表。此業道表續加行生。彼所引故<a 
name="0576b04" id="0576b04"></a>名加行果。然因於殺有勝功能。是故於因假<a 
name="0576b05" id="0576b05"></a>說為果。實非業道說業道聲。豈不此時表業<a 
name="0576b06" id="0576b06"></a>有用。即應立此為業道耶。非要有能方成業<a 
name="0576b07" id="0576b07"></a>道。勿無表業失業道名。此於殺中有何功用。<a 
name="0576b08" id="0576b08"></a>如無表業表亦應然。又理不應立加行表即<a 
name="0576b09" id="0576b09"></a>為業道。所殺有情於命終位命猶有故。要<a 
name="0576b10" id="0576b10"></a>加行表與所殺生命俱時滅。彼死有後無同<a 
name="0576b11" id="0576b11"></a>類命。一剎那中表無表業可成業道。此後念<a 
name="0576b12" id="0576b12"></a>表於殺無能尚非殺生。何況是罪。但應無表<a 
name="0576b13" id="0576b13"></a>得業道名。雖無殺能是殺果故。豈不後表理<a 
name="0576b14" id="0576b14"></a>亦應然。殺表為因所引起故。謂由加行果圓<a 
name="0576b15" id="0576b15"></a>滿時。此二俱成根本業道。雖於他命斷此二<a 
name="0576b16" id="0576b16"></a>無能。而有取當來非愛果用。暢殺思故名殺<a 
name="0576b17" id="0576b17"></a>業道。如本論說頗有已害生殺生未滅耶。曰<a 
name="0576b18" id="0576b18"></a>有。如已斷生命彼加行未息。此言何義。此中<a 
name="0576b19" id="0576b19"></a>義者。以殺生時起殺加行總有三種。一唯由<a 
name="0576b20" id="0576b20"></a>內。謂拳擊等。二唯由外。謂擲石等。三俱由<a 
name="0576b21" id="0576b21"></a>二。謂揮刀等。於此三種殺加行中。有所殺生<a 
name="0576b22" id="0576b22"></a>命雖已斷而能殺者生想未除。故於殺生不<a 
name="0576b23" id="0576b23"></a>捨加行。由此本論作如是言。如已斷生命彼<a 
name="0576b24" id="0576b24"></a>加行未息。於殺加行說殺生聲。故得說為殺<a 
name="0576b25" id="0576b25"></a>生未滅。此亦業道後。如何名加行。毘婆沙師<a 
name="0576b26" id="0576b26"></a>作如是釋。此於後起說加行聲。所以者何。以<a 
name="0576b27" id="0576b27"></a>能殺者殺加行想猶未息故。於所殺生已命<a 
name="0576b28" id="0576b28"></a>終想猶未生故立加行名。如何但言此於後<a 
name="0576b29" id="0576b29"></a>起應作是說及於根本。所以者何。以所殺<a 
name="0576c01" id="0576c01"></a>者次死有。後一剎那時及此後時多剎那頃。<a 
name="0576c02" id="0576c02"></a>能殺加行皆容未息。是故應言此於後起。及<a 
name="0576c03" id="0576c03"></a>於根本說加行聲。無勞復說。及於根本。以<a 
name="0576c04" id="0576c04"></a>於後起聲亦攝根本故。要於所殺死有後時<a 
name="0576c05" id="0576c05"></a>能殺方成殺生根本。豈不根本及其後起皆<a 
name="0576c06" id="0576c06"></a>於所殺死有後生。俱可名為殺生後起。是故<a 
name="0576c07" id="0576c07"></a>應信毘婆沙師於本論言極為善釋。又經中<a 
name="0576c08" id="0576c08"></a>說。苾芻當知。殺有三種。一從貪生。二從瞋<a 
name="0576c09" id="0576c09"></a>生。三從癡生。乃至邪見有三亦爾。豈諸業道<a 
name="0576c10" id="0576c10"></a>於究竟時皆由三根。佛作是說。非諸業道於<a 
name="0576c11" id="0576c11"></a>究竟時皆由三根。加行有異。云何有異。頌<a 
name="0576c12" id="0576c12"></a>曰。</p><a 
name="0576c13" id="0576c13"></a><p>　<span class="lg">加行三根起　　彼無間生故<a 
name="0576c14" id="0576c14"></a><br>　貪等三根生</span></p><a 
name="0576c15" id="0576c15"></a><p style="text-indent: 0em; margin-left: 0em"><span class="linehead"></span>論曰。不善業道加行生時。一一由三不善<a 
name="0576c16" id="0576c16"></a>根起。依先等起故作是說。殺生加行由貪起<a 
name="0576c17" id="0576c17"></a>者。如有貪彼齒髮身分。或為得財。或為戲樂。<a 
name="0576c18" id="0576c18"></a>或為拔濟親友自身。從貪引起殺生加行。從<a 
name="0576c19" id="0576c19"></a>瞋起者。如為除怨發憤恚心起殺加行。從癡<a 
name="0576c20" id="0576c20"></a>起者。如波<span class="corr" title='[刺&gt;剌]'>剌</span>斯。作如是說。父母老病若令命<a 
name="0576c21" id="0576c21"></a>終便生勝福。以令解脫現在眾苦。新得勝身<a 
name="0576c22" id="0576c22"></a>明利根故。又謂是法祠中殺生。又諸王等<a 
name="0576c23" id="0576c23"></a>依世法律誅戮怨敵除剪兇徒。謂成大福起<a 
name="0576c24" id="0576c24"></a>殺加行。又外道言蛇蠍蜂等為人毒害。殺便<a 
name="0576c25" id="0576c25"></a>獲福。羊鹿水牛及餘禽獸。本擬供食故殺無<a 
name="0576c26" id="0576c26"></a>罪。又因邪見殺害眾生。此等加行皆從癡起。<a 
name="0576c27" id="0576c27"></a>偷盜加行從貪起者。如為財利恭敬名譽。或<a 
name="0576c28" id="0576c28"></a>為救拔自身親友。從貪引起偷盜加行。從瞋<a 
name="0576c29" id="0576c29"></a>起者。如為降怨。發憤恚心起盜加行。從癡<a 
name="0577a01" id="0577a01"></a>起者。如諸王等依世法律奪惡人財。謂法應<a 
name="0577a02" id="0577a02"></a>爾無偷盜罪。又婆羅門作如是說。世間財物<a 
name="0577a03" id="0577a03"></a>於劫初時大梵天王施諸梵志。於後梵志勢<a 
name="0577a04" id="0577a04"></a>力微。劣為諸卑族侵奪受用。今諸梵志於世<a 
name="0577a05" id="0577a05"></a>他財。若奪若偷充衣充食。或充餘用或轉施<a 
name="0577a06" id="0577a06"></a>他。皆用己財無偷盜罪。然彼取時有他物想。<a 
name="0577a07" id="0577a07"></a>又因邪見盜他財物。此等皆名從癡所起。邪<a 
name="0577a08" id="0577a08"></a>婬加行從貪起者。如於他室起染習心。或為<a 
name="0577a09" id="0577a09"></a>求財或求恭敬。此等加行從貪所生。從瞋<a 
name="0577a10" id="0577a10"></a>生者。如為除怨發憤恚心起婬加行。從癡起<a 
name="0577a11" id="0577a11"></a>者。如波剌斯讚於母等行非梵行。又諸外<a 
name="0577a12" id="0577a12"></a>道作如是言。一切女人如臼花果熟食階&#x96A5;<a 
name="0577a13" id="0577a13"></a>道路橋船。世間眾人應共受用。又如梵志讚<a 
name="0577a14" id="0577a14"></a>牛祠中。有諸女男受持牛禁吸水齧草。或住<a 
name="0577a15" id="0577a15"></a>或行不簡&#x758E;親隨遇隨合。此等加行從癡所<a 
name="0577a16" id="0577a16"></a>生。虛誑語等從貪生者。如為財利恭敬名譽<a 
name="0577a17" id="0577a17"></a>濟己及親起四加行。從瞋生者。如為除怨發<a 
name="0577a18" id="0577a18"></a>憤恚心起四加行。從癡起者。如因邪見起<a 
name="0577a19" id="0577a19"></a>誑語等四種加行。又虛誑語從癡起者。如外<a 
name="0577a20" id="0577a20"></a>論言。</p><a 
name="0577a21" id="0577a21"></a><p>　<span class="lg">若人因戲笑　　嫁娶對女王<a 
name="0577a22" id="0577a22"></a><br>　及救命救財　　虛誑語無罪</span></p><a 
name="0577a23" id="0577a23"></a><p style="text-indent: 0em; margin-left: 0em"><span class="linehead"></span>又雜穢語從癡起者。如依吠陀及餘邪論習學<a 
name="0577a24" id="0577a24"></a>諷詠。傳授於他謂無罪愆。皆從癡起。貪等加<a 
name="0577a25" id="0577a25"></a>行如何從三。以從三根無間生故。謂從貪等<a 
name="0577a26" id="0577a26"></a>三不善根無間各容生三業道。由此已顯從<a 
name="0577a27" id="0577a27"></a>貪瞋癡無間相應生三加行。依無間義亦生<a 
name="0577a28" id="0577a28"></a>業道。已說不善從三根生。善復云何。頌曰。</p><a 
name="0577a29" id="0577a29"></a><p>　<span class="lg">善於三位中　　皆三善根起</span></p><a 
name="0577b01" id="0577b01"></a><p style="text-indent: 0em; margin-left: 0em"><span class="linehead"></span>論曰。諸善業道所有加行根本後起。皆從無<a 
name="0577b02" id="0577b02"></a>貪無瞋無癡善根所起。以善三位皆是善心<a 
name="0577b03" id="0577b03"></a>所等起故。善心必與三種善根共相應故。此<a 
name="0577b04" id="0577b04"></a>善三位其相云何。謂遠離前不善三位。所有<a 
name="0577b05" id="0577b05"></a>三位應知是善。且如勤策受具戒時。來入戒<a 
name="0577b06" id="0577b06"></a>壇禮苾芻眾。至誠發語請親教師。乃至一白<a 
name="0577b07" id="0577b07"></a>二羯磨等。皆名為善業道加行。第三羯磨竟<a 
name="0577b08" id="0577b08"></a>一剎那中表無表業名。根本業道。從此以後<a 
name="0577b09" id="0577b09"></a>至說四依。及餘依前相續隨轉。表無表業皆<a 
name="0577b10" id="0577b10"></a>名後起。如先所說非諸業道於究竟位皆由<a 
name="0577b11" id="0577b11"></a>三根。應說由何根究竟何業道。頌曰。</p><a 
name="0577b12" id="0577b12"></a><p>　<span class="lg">殺&#x9E81;語瞋恚　　究竟皆由瞋<a 
name="0577b13" id="0577b13"></a><br>　盜邪行及貪　　皆由貪究竟<a 
name="0577b14" id="0577b14"></a><br>　邪見癡究竟　　許所餘由三</span></p><a 
name="0577b15" id="0577b15"></a><p style="text-indent: 0em; margin-left: 0em"><span class="linehead"></span>論曰。惡業道中殺生&#x9E81;語瞋恚業道。由瞋究<a 
name="0577b16" id="0577b16"></a>竟要無所顧。極&#x9E81;惡心現在前時此三成故。<a 
name="0577b17" id="0577b17"></a>諸不與取欲邪行貪。此三業道由貪究竟要<a 
name="0577b18" id="0577b18"></a>有所顧。極染污心現在前時此三成故。邪見<a 
name="0577b19" id="0577b19"></a>究竟要由愚癡。由上品癡現前成故。虛誑離<a 
name="0577b20" id="0577b20"></a>間雜穢語三。一一許容由三究竟。以貪瞋等<a 
name="0577b21" id="0577b21"></a>現在前時一一能令此三成故。貪瞋業道即<a 
name="0577b22" id="0577b22"></a>貪瞋根。如何說由貪瞋究竟。如欲邪行業道<a 
name="0577b23" id="0577b23"></a>生時。定有貪根能為究竟。非貪瞋二業道生<a 
name="0577b24" id="0577b24"></a>時。別有貪瞋能為究竟。是故應說貪瞋等三<a 
name="0577b25" id="0577b25"></a>一一皆由癡根究竟。非無癡者此三起故。有<a 
name="0577b26" id="0577b26"></a>餘於此作是釋言。即說此法由此究竟。自體<a 
name="0577b27" id="0577b27"></a>生時即業道故。彼理窮故作如是釋。然實貪<a 
name="0577b28" id="0577b28"></a>等正現前時。幸有癡根能為究竟。何緣不許<a 
name="0577b29" id="0577b29"></a>執自體耶。餘業道中他究竟故。雖有此義而<a 
name="0577c01" id="0577c01"></a>不許者。勿諸業道皆癡究竟。諸業道成時<a 
name="0577c02" id="0577c02"></a>定有癡俱故無如是失。以殺盜等時雖皆有<a 
name="0577c03" id="0577c03"></a>癡而瞋貪強故。若爾邪見應不由癡。以邪見<a 
name="0577c04" id="0577c04"></a>俱癡不強故。不爾邪見俱起癡強。爾時無餘<a 
name="0577c05" id="0577c05"></a>不善根故。非邪見體是不善根。故此俱癡根<a 
name="0577c06" id="0577c06"></a>義為勝。若爾貪等應不由癡。以貪及瞋是根<a 
name="0577c07" id="0577c07"></a>是勝。俱行癡劣應不可言貪瞋業道由癡究<a 
name="0577c08" id="0577c08"></a>竟。約能究竟爾時癡強。更無餘根究竟貪等。<a 
name="0577c09" id="0577c09"></a>自體於自無助力能。寧可說言自究竟自。故<a 
name="0577c10" id="0577c10"></a>癡究竟於理無失。有餘於此復作釋言。與貪<a 
name="0577c11" id="0577c11"></a>瞋俱一果諸法。皆可隨勝立貪瞋名。彼與貪<a 
name="0577c12" id="0577c12"></a>瞋俱時生故。亦可說彼究竟貪瞋。於此釋中<a 
name="0577c13" id="0577c13"></a>亦容徵難。恐文煩雜。故應且止。諸惡業道何<a 
name="0577c14" id="0577c14"></a>處起耶。頌曰。</p><a 
name="0577c15" id="0577c15"></a><p>　<span class="lg">有情具名色　　名身等處起</span></p><a 
name="0577c16" id="0577c16"></a><p style="text-indent: 0em; margin-left: 0em"><span class="linehead"></span>論曰。如前所說四品業道。三三一三隨其次<a 
name="0577c17" id="0577c17"></a>第。於有情等四處而生。謂殺等三有情處起。<a 
name="0577c18" id="0577c18"></a>偷盜等三眾具處起。唯邪見一名色處起。虛<a 
name="0577c19" id="0577c19"></a>誑語等三名身等處起。由何建立殺業道成。<a 
name="0577c20" id="0577c20"></a>謂由加行及由果滿。於此二分隨闕一時。不<a 
name="0577c21" id="0577c21"></a>為殺生根本罪觸。頗有殺者起殺加行及令<a 
name="0577c22" id="0577c22"></a>果滿。而彼不為殺罪觸耶。曰有。云何。頌曰。</p><a 
name="0577c23" id="0577c23"></a><p>　<span class="lg">俱死及前死　　無根依別故</span></p><a 
name="0577c24" id="0577c24"></a><p style="text-indent: 0em; margin-left: 0em"><span class="linehead"></span>論曰。若能殺者起殺加行。定欲殺他與所殺<a 
name="0577c25" id="0577c25"></a>生俱時捨命或在前死。彼能殺者業道不成。<a 
name="0577c26" id="0577c26"></a>所以者何。以所殺者其命猶在。不可即令能<a 
name="0577c27" id="0577c27"></a>殺有情殺罪所觸。以所殺者命未斷故。非<a 
name="0577c28" id="0577c28"></a>能殺者其命已終可得殺罪。別依生故。謂殺<a 
name="0577c29" id="0577c29"></a>加行所依止身今已斷滅。雖有別類身同分<a 
name="0578a01" id="0578a01"></a>生非罪依止。此曾未起殺生加行成殺業道<a 
name="0578a02" id="0578a02"></a>理不應然。若爾此中為問非理。既殺加行所<a 
name="0578a03" id="0578a03"></a>依止身。非即能令殺生果滿。於前二分便為<a 
name="0578a04" id="0578a04"></a>闕一。如何以此蘊在心中。而可問言頗有殺<a 
name="0578a05" id="0578a05"></a>者起殺加行及令果滿。若謂此中約一相續。<a 
name="0578a06" id="0578a06"></a>言此起加行即此果滿者。是則亦應殺罪所<a 
name="0578a07" id="0578a07"></a>觸。許前後生相續一故。又所說因無能證力。<a 
name="0578a08" id="0578a08"></a>以能殺者死活不殊。謂就依身設彼活位。亦<a 
name="0578a09" id="0578a09"></a>有念念異滅異生。非起加行身即能令果滿。<a 
name="0578a10" id="0578a10"></a>何言依別故非殺罪所觸。若謂死後同分異<a 
name="0578a11" id="0578a11"></a>故。與活有殊是。則還成闕於一分。為問非理。<a 
name="0578a12" id="0578a12"></a>此問應理因有證能。所以者何。義有別故。謂<a 
name="0578a13" id="0578a13"></a>先問者作是問言。頗一相續起殺加行亦令果<a 
name="0578a14" id="0578a14"></a>滿。而彼不為殺罪觸耶。既前後生相續是一<a 
name="0578a15" id="0578a15"></a>非闕一分。於後答者作是答言。以前後生身<a 
name="0578a16" id="0578a16"></a>及同分是別業果。別依生故。不為前生所作<a 
name="0578a17" id="0578a17"></a>罪觸。若不許爾害非父母應成無間。又非人<a 
name="0578a18" id="0578a18"></a>趣應成逆罪。而不許然。故依別因有能證力。<a 
name="0578a19" id="0578a19"></a>若有多人集為軍眾欲殺怨敵。或獵獸等。於<a 
name="0578a20" id="0578a20"></a>中隨有一殺生時。何人得成殺生業道。頌曰。</p><a 
name="0578a21" id="0578a21"></a><p>　<span class="lg">軍等若同事　　皆成如作者</span></p><a 
name="0578a22" id="0578a22"></a><p style="text-indent: 0em; margin-left: 0em"><span class="linehead"></span>論曰。於軍等中若隨有一作殺生事如自作<a 
name="0578a23" id="0578a23"></a>者。一切皆成殺生業道。由彼同許為一事故。<a 
name="0578a24" id="0578a24"></a>如為一事展轉相教故。一殺生餘皆得罪。若<a 
name="0578a25" id="0578a25"></a>有他力逼入此中。因即同心亦成殺罪。唯除<a 
name="0578a26" id="0578a26"></a>若有立誓要期。救自命終亦不行殺。無殺心<a 
name="0578a27" id="0578a27"></a>故不得殺罪。</p><a 
name="0578a28" id="0578a28"></a><p><span class="juanname">說一切有部順正理論卷第四十一</span></p>
<hr>【經文資訊】大正藏第 29 冊 No. 1562 阿毘達磨順正理論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index61f9.html?index=T29n1562" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T29n1562_041 by HTTrack Website Copier/3.x [XR&CO'2014], Tue, 07 Jun 2016 06:53:05 GMT -->
</html>
