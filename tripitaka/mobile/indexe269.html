<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J39nB448_005 by HTTrack Website Copier/3.x [XR&CO'2014], Tue, 07 Jun 2016 07:15:47 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=723328658&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ39nB448&amp;utmp=%2Fmobile%2Findex.php%3Findex%3DJ39nB448_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexdd2b.html?index=J39nB448_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第39冊<br/>No.B448 靈機禪師語錄 (6卷)<br/>【清 行觀說　寂方等編（依駒本印）】<br/>第 5 卷</p>
	<a href="index0969.html?index=J39nB448_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J39">
<div class="root" id="B448" sutra_name="靈機禪師語錄" sutra_juan="[卷5]">　
<a 
name="0446b01" id="0446b01"></a><p><span class="juanname">靈機觀禪師語錄卷五</span></p><a 
name="0446b02" id="0446b02"></a><p style="margin-left: 4em"><span class="byline">嗣法門人　超洧　超源　定禪　昌賢　等編</span></p><a 
name="0446b03" id="0446b03"></a><a 
name="0446b04" id="0446b04"></a><p style="margin-left: 2em"><span class="headname">頌古</span></p><a 
name="0446b05" id="0446b05"></a><p style="text-indent: 0em; margin-left: 1em"><span class="linehead"></span>世尊初生。</p><a 
name="0446b06" id="0446b06"></a><p style="text-indent: 0em; margin-left: 0em"><span class="linehead"></span>廓落孃生面橫身便截流軒昂吞宇宙大地孰為儔。</p><a 
name="0446b07" id="0446b07"></a><p style="text-indent: 0em; margin-left: 1em"><span class="linehead"></span>世尊陞座文殊白椎云諦觀法王法法王法如是<a 
name="0446b08" id="0446b08"></a>世尊便下座。</p><a 
name="0446b09" id="0446b09"></a><p style="text-indent: 0em; margin-left: 0em"><span class="linehead"></span>腳跟纔動涉淆訛更把鉤牽犯手多盡謂機前都漏<a 
name="0446b10" id="0446b10"></a>洩詎知平地起干戈。</p><a 
name="0446b11" id="0446b11"></a><p style="text-indent: 0em; margin-left: 1em"><span class="linehead"></span>長爪梵志與世尊索論議。</p><a 
name="0446b12" id="0446b12"></a><p style="text-indent: 0em; margin-left: 0em"><span class="linehead"></span>深藏鬼窟建昇平何處消閒可樂身陸地踢翻波浪<a 
name="0446b13" id="0446b13"></a>黑豁開天日見全真。</p><a 
name="0446b14" id="0446b14"></a><p style="text-indent: 0em; margin-left: 1em"><span class="linehead"></span>世尊因乾達婆王獻樂。</p><a 
name="0446b15" id="0446b15"></a><p style="text-indent: 0em; margin-left: 0em"><span class="linehead"></span>一絃撫動顯靈機物物頭頭盡展眉妙運風流多意<a 
name="0446b16" id="0446b16"></a>氣卻將迦葉作猜疑。</p><a 
name="0446b17" id="0446b17"></a><p style="text-indent: 0em; margin-left: 1em"><span class="linehead"></span>世尊於涅槃會上以手摩胸告眾。</p><a 
name="0446b18" id="0446b18"></a><p style="text-indent: 0em; margin-left: 0em"><span class="linehead"></span>覿體風光杳莫名摩胸告眾<span class="corr" title='[巳&gt;已]'>已</span>多爭醫來死馬成何<a 
name="0446b19" id="0446b19"></a>用賺及平人落火坑。</p><a 
name="0446b20" id="0446b20"></a><p style="text-indent: 0em; margin-left: 1em"><span class="linehead"></span>世尊示寂金棺從座而舉高七多羅樹。</p><a 
name="0446b21" id="0446b21"></a><p style="text-indent: 0em; margin-left: 0em"><span class="linehead"></span>開口<span class="corr" title='[巳&gt;已]'>已</span>經遭打殺臨終又賣醜行藏生平浩氣難收<a 
name="0446b22" id="0446b22"></a>拾死到棺材也發狂。</p><a 
name="0446b23" id="0446b23"></a><p style="text-indent: 0em; margin-left: 1em"><span class="linehead"></span>武帝問初祖如何是聖諦第一義。</p><a 
name="0446b24" id="0446b24"></a><p style="text-indent: 0em; margin-left: 0em"><span class="linehead"></span>有貨不愁無買主如何賤把本錢虧分明有理終難<a 
name="0446b25" id="0446b25"></a>訴獨自凄凄暗渡歸。</p><a 
name="0446b26" id="0446b26"></a><p style="text-indent: 0em; margin-left: 1em"><span class="linehead"></span>祖命門人曰時將至矣汝等盍各言所得乎最後<a 
name="0446b27" id="0446b27"></a>慧可大師禮拜依位而立祖曰汝得吾髓。</p><a 
name="0446b28" id="0446b28"></a><p style="text-indent: 0em; margin-left: 0em"><span class="linehead"></span>潦倒胡僧入草深令人白日暗中尋神光特地施三<a 
name="0446b29" id="0446b29"></a>拜也是門栽荊棘林。</p><a 
name="0446b30" id="0446b30"></a><p style="text-indent: 0em; margin-left: 1em"><span class="linehead"></span>百丈埜狐。</p><a 
name="0446c01" id="0446c01"></a><p style="text-indent: 0em; margin-left: 0em"><span class="linehead"></span>脫卻破<span class="gaiji">[監*毛]<!--gaiji,,1[監*毛],2&#x3CAF;,3--></span>毿通身衣錦歸雖然榮耀極埋沒自家威。</p><a 
name="0446c02" id="0446c02"></a><p style="text-indent: 0em; margin-left: 1em"><span class="linehead"></span>臨濟上堂次兩堂首座同時下喝。</p><a 
name="0446c03" id="0446c03"></a><p style="text-indent: 0em; margin-left: 0em"><span class="linehead"></span>白刃交鋒絕擬倫纔分利鈍喪全身鉤頭有餌難吞<a 
name="0446c04" id="0446c04"></a>吐傀儡抽牽見活人。</p><a 
name="0446c05" id="0446c05"></a><p style="text-indent: 0em; margin-left: 1em"><span class="linehead"></span>臨濟示眾云大凡演唱宗乘一句中須具三玄門<a 
name="0446c06" id="0446c06"></a>一玄門須具三要有權有實有照有用汝等諸人<a 
name="0446c07" id="0446c07"></a>作麼生會便下座。</p><a 
name="0446c08" id="0446c08"></a><p style="text-indent: 0em; margin-left: 0em"><span class="linehead"></span>藏身只在一毫裏鬼臉揉來面目殊誤賺許多迷夢<a 
name="0446c09" id="0446c09"></a>客攀花折柳逐岐途。</p><a 
name="0446c10" id="0446c10"></a><p style="text-indent: 0em; margin-left: 1em"><span class="linehead"></span>三句。</p><a 
name="0446c11" id="0446c11"></a><p style="text-indent: 0em; margin-left: 0em"><span class="linehead"></span>一筆丹青畫不成更加點綴始分明縱饒巧設多般<a 
name="0446c12" id="0446c12"></a>態何異靈龜拽尾行。</p><a 
name="0446c13" id="0446c13"></a><p style="text-indent: 0em; margin-left: 1em"><span class="linehead"></span>臨濟應機多用喝會下參徒亦學師喝。</p><a 
name="0446c14" id="0446c14"></a><p style="text-indent: 0em; margin-left: 0em"><span class="linehead"></span>家門弗禁每招災惹得韓盧逐塊來徹困老婆心未<a 
name="0446c15" id="0446c15"></a>死猶憐稚子不成才。</p><a 
name="0446c16" id="0446c16"></a><p style="text-indent: 0em; margin-left: 1em"><span class="linehead"></span>臨濟將終云吾滅後不得滅卻吾正法眼藏。</p><a 
name="0446c17" id="0446c17"></a><p style="text-indent: 0em; margin-left: 0em"><span class="linehead"></span>千年鈍鐵夜生光聲價遼天孰敢當不意逆兒先捉<a 
name="0446c18" id="0446c18"></a>敗等閒拋出賤如蜣。</p><a 
name="0446c19" id="0446c19"></a><p style="text-indent: 0em; margin-left: 1em"><span class="linehead"></span>趙州訪二菴主。</p><a 
name="0446c20" id="0446c20"></a><p style="text-indent: 0em; margin-left: 0em"><span class="linehead"></span>尋常家活人人具一種風流識者稀三寸舌尖鉤鎖<a 
name="0446c21" id="0446c21"></a>處誰能指出趙州機。</p><a 
name="0446c22" id="0446c22"></a><p style="text-indent: 0em; margin-left: 1em"><span class="linehead"></span>國師三喚侍者。</p><a 
name="0446c23" id="0446c23"></a><p style="text-indent: 0em; margin-left: 0em"><span class="linehead"></span>三應三呼負汝負吾慣將惡水覿面糊塗咦遍界明<a 
name="0446c24" id="0446c24"></a>明藏不得何須特地費分疏。</p><a 
name="0446c25" id="0446c25"></a><p style="text-indent: 0em; margin-left: 1em"><span class="linehead"></span>首山竹篦子。</p><a 
name="0446c26" id="0446c26"></a><p style="text-indent: 0em; margin-left: 0em"><span class="linehead"></span>腦後拈來活似龍當陽獨脫杳無蹤堪憐滯殼迷封<a 
name="0446c27" id="0446c27"></a>者海闊天遙路不通。</p><a 
name="0446c28" id="0446c28"></a><p style="text-indent: 0em; margin-left: 1em"><span class="linehead"></span>大梅住山後馬祖令僧往問曰和尚見何道理便<a 
name="0446c29" id="0446c29"></a>住此山梅曰馬大師向我道即心即佛。</p><a 
name="0446c30" id="0446c30"></a><p style="text-indent: 0em; margin-left: 0em"><span class="linehead"></span>秤錘落井不須尋擬欲追蹤墮更深徹底窮源無變<a 
name="0447a01" id="0447a01"></a>易豈墮塵世逐浮沉。</p><a 
name="0447a02" id="0447a02"></a><p style="text-indent: 0em; margin-left: 1em"><span class="linehead"></span>香嚴上樹。</p><a 
name="0447a03" id="0447a03"></a><p style="text-indent: 0em; margin-left: 0em"><span class="linehead"></span>現成風月沒多般上樹生涯卻似瞞笑裏賊身藏不<a 
name="0447a04" id="0447a04"></a>得惡聲流布遍塵寰。</p><a 
name="0447a05" id="0447a05"></a><p style="text-indent: 0em; margin-left: 1em"><span class="linehead"></span>興化擯維那。</p><a 
name="0447a06" id="0447a06"></a><p style="text-indent: 0em; margin-left: 0em"><span class="linehead"></span>白棒當頭徹骨貧更加趁出絕疏親賺他無限盲聾<a 
name="0447a07" id="0447a07"></a>漢開眼都云打克賓。</p><a 
name="0447a08" id="0447a08"></a><p style="text-indent: 0em; margin-left: 1em"><span class="linehead"></span>靈雲見桃花。</p><a 
name="0447a09" id="0447a09"></a><p style="text-indent: 0em; margin-left: 0em"><span class="linehead"></span>靈雲有眼花邊失貽累玄沙摸壁行入艸且深人不<a 
name="0447a10" id="0447a10"></a>委至今狼藉滿江城。</p><a 
name="0447a11" id="0447a11"></a><p style="text-indent: 0em; margin-left: 1em"><span class="linehead"></span>大溈示眾云有句無句如藤倚樹。</p><a 
name="0447a12" id="0447a12"></a><p style="text-indent: 0em; margin-left: 0em"><span class="linehead"></span>證龜成鱉意何憨語的言端轉不堪可惜肝腸剖露<a 
name="0447a13" id="0447a13"></a>了空開笑臉卻羞慚。</p><a 
name="0447a14" id="0447a14"></a><p style="text-indent: 0em; margin-left: 1em"><span class="linehead"></span>法眼二僧捲簾。</p><a 
name="0447a15" id="0447a15"></a><p style="text-indent: 0em; margin-left: 0em"><span class="linehead"></span>覿面相呈人易會舌頭翻轉許誰知可憐一對郎當<a 
name="0447a16" id="0447a16"></a>漢開眼遭他腦後椎。</p><a 
name="0447a17" id="0447a17"></a><p style="text-indent: 0em; margin-left: 1em"><span class="linehead"></span>世尊在忉利天為母說法。</p><a 
name="0447a18" id="0447a18"></a><p style="text-indent: 0em; margin-left: 0em"><span class="linehead"></span>栴檀雕就紫金身特地逢迎意氣親慚愧瞿曇清白<a 
name="0447a19" id="0447a19"></a>眼無端又著一沙塵。</p><a 
name="0447a20" id="0447a20"></a><p style="text-indent: 0em; margin-left: 1em"><span class="linehead"></span>城東老母不欲見佛。</p><a 
name="0447a21" id="0447a21"></a><p style="text-indent: 0em; margin-left: 0em"><span class="linehead"></span>川流縱出競奔騰桂棹橫空截未能識得源頭皆是<a 
name="0447a22" id="0447a22"></a>水任他波浪碧層層。</p><a 
name="0447a23" id="0447a23"></a><p style="text-indent: 0em; margin-left: 1em"><span class="linehead"></span>泗州大聖。</p><a 
name="0447a24" id="0447a24"></a><p style="text-indent: 0em; margin-left: 0em"><span class="linehead"></span>出門車馬可驅馳酒喫長安正樂時義膽相逢添醉<a 
name="0447a25" id="0447a25"></a>後遙聞千里動愁思。</p><a 
name="0447a26" id="0447a26"></a><p style="text-indent: 0em; margin-left: 1em"><span class="linehead"></span>陳操見資福。</p><a 
name="0447a27" id="0447a27"></a><p style="text-indent: 0em; margin-left: 0em"><span class="linehead"></span>街頭驀撞舊商人買賣如何見得真不但兩家都失<a 
name="0447a28" id="0447a28"></a>利從前知<span class="corr" title='[已&gt;己]'>己</span>反相嗔。</p><a 
name="0447a29" id="0447a29"></a><p style="text-indent: 0em; margin-left: 1em"><span class="linehead"></span>雲門一曲。</p><a 
name="0447a30" id="0447a30"></a><p style="text-indent: 0em; margin-left: 0em"><span class="linehead"></span>老大躘&#x8E71;應事乖護身只靠一招牌零零落落渾無<a 
name="0447b01" id="0447b01"></a>樣能使瞻風動遠懷。</p><a 
name="0447b02" id="0447b02"></a><p style="text-indent: 0em; margin-left: 1em"><span class="linehead"></span>女子出定。</p><a 
name="0447b03" id="0447b03"></a><p style="text-indent: 0em; margin-left: 0em"><span class="linehead"></span>無端畫地卻成牢一任神愁鬼慟號泥裏刺藏輕撥<a 
name="0447b04" id="0447b04"></a>出等閒誰著眼睛高。</p><a 
name="0447b05" id="0447b05"></a><p style="text-indent: 0em; margin-left: 1em"><span class="linehead"></span>五祖三佛侍立。</p><a 
name="0447b06" id="0447b06"></a><p style="text-indent: 0em; margin-left: 0em"><span class="linehead"></span>一個膠盆黑夜擲說青道白顯奇言誰知破業郎當<a 
name="0447b07" id="0447b07"></a>子惹得哀聲送出門。</p><a 
name="0447b08" id="0447b08"></a><p style="text-indent: 0em; margin-left: 1em"><span class="linehead"></span>僧問曹山學人通身是病請師醫山云不醫僧云<a 
name="0447b09" id="0447b09"></a>為甚不醫山云教汝求生不得求死不得。</p><a 
name="0447b10" id="0447b10"></a><p style="text-indent: 0em; margin-left: 0em"><span class="linehead"></span>抽人筋骨拔人腸勝似蠱家蜜裏礵此是單傳百驗<a 
name="0447b11" id="0447b11"></a>訣不須他處覓奇方。</p><a 
name="0447b12" id="0447b12"></a><p style="text-indent: 0em; margin-left: 1em"><span class="linehead"></span>俞道婆賣油餈。</p><a 
name="0447b13" id="0447b13"></a><p style="text-indent: 0em; margin-left: 0em"><span class="linehead"></span>何處春風動故情笙歌堆裏醉平生不嫌陋質街頭<a 
name="0447b14" id="0447b14"></a>露捏出油餈活眼睛。</p><a 
name="0447b15" id="0447b15"></a><p style="text-indent: 0em; margin-left: 1em"><span class="linehead"></span>睦州因秀才過訪會二十四家書。</p><a 
name="0447b16" id="0447b16"></a><p style="text-indent: 0em; margin-left: 0em"><span class="linehead"></span>秀才學藝世無強睦老荒疏一點彰公諭有誰遮得<a 
name="0447b17" id="0447b17"></a>眼惹他酸透鼻尖香。</p><a 
name="0447b18" id="0447b18"></a><p style="text-indent: 0em; margin-left: 1em"><span class="linehead"></span>無業禪師示眾云一毫頭凡聖情念未盡未免入<a 
name="0447b19" id="0447b19"></a>驢胎馬腹直饒一毫頭凡聖情念頓盡亦未免入<a 
name="0447b20" id="0447b20"></a>驢胎馬腹。</p><a 
name="0447b21" id="0447b21"></a><p style="text-indent: 0em; margin-left: 0em"><span class="linehead"></span>拈出些兒釘眼睛誰知睛是眼中釘謾言擺脫超方<a 
name="0447b22" id="0447b22"></a>外白日愁聞鬼哭聲。</p><a 
name="0447b23" id="0447b23"></a><p style="text-indent: 0em; margin-left: 1em"><span class="linehead"></span>福嚴容老和尚僧參尚問那裏來僧云杭州來尚<a 
name="0447b24" id="0447b24"></a>云還得江西信麼僧呈坐具尚云不是者個消息<a 
name="0447b25" id="0447b25"></a>僧近前尚便打。</p><a 
name="0447b26" id="0447b26"></a><p style="text-indent: 0em; margin-left: 0em"><span class="linehead"></span>的的江西帶信來驀頭一拶別疑猜現成三昧都忘<a 
name="0447b27" id="0447b27"></a>卻贏得烏藤到額腮。</p><a 
name="0447b28" id="0447b28"></a><p style="margin-left: 2em"><span class="headname">書問</span></p><a 
name="0447b29" id="0447b29"></a><p style="margin-left: 3em"><span class="headname">老人命代復曾心空居士</span></p><a 
name="0447b30" id="0447b30"></a><p style="text-indent: 0em; margin-left: 0em"><span class="linehead"></span>昨接華翰謂達摩西來盡大地是善知識寧必金粟<a 
name="0447c01" id="0447c01"></a>而稱法窟哉山埜道居士不惟數千里外覿面相逢<a 
name="0447c02" id="0447c02"></a>抑且穿卻古今老凍膿鼻孔了也但未能撒手掀翻<a 
name="0447c03" id="0447c03"></a>到古人放身命處所以偈語中雖有本據可窺似未<a 
name="0447c04" id="0447c04"></a>灑落根蒂何故不疑之地時人知有拈提得來早<span class="corr" title='[巳&gt;已]'>已</span><a 
name="0447c05" id="0447c05"></a>落二須知威音那畔空劫<span class="corr" title='[巳&gt;已]'>已</span>前箇箇眉橫眼露壁立<a 
name="0447c06" id="0447c06"></a>萬仞必無待達摩西來方顯發斯端倪耳然山埜因<a 
name="0447c07" id="0447c07"></a>風吹火未委居士面門又向何處躲避耶速道速道。</p><a 
name="0447c08" id="0447c08"></a><p style="margin-left: 3em"><span class="headname">復海鹽張禹侯居士書</span></p><a 
name="0447c09" id="0447c09"></a><p style="text-indent: 0em; margin-left: 0em"><span class="linehead"></span>接尊翰足三載矣披靡日病未能酬復深見居士為<a 
name="0447c10" id="0447c10"></a>道敦篤猶不我責而又殷殷垂注以好音頻寄媿荷<a 
name="0447c11" id="0447c11"></a>山中何可克當謝謝細讀來示謂向蒙慈誨奚啻振<a 
name="0447c12" id="0447c12"></a>矇但塵緣未斷牽絆者多惟念念兢兢以不克副為<a 
name="0447c13" id="0447c13"></a>懼即此數語以墮細膩泥穿似未直截猛省提究為<a 
name="0447c14" id="0447c14"></a>切須知此事實不恁麼古有抱子弄孫色色如舊之<a 
name="0447c15" id="0447c15"></a>語此段景況願居士勿生異見別作途程只向此處<a 
name="0447c16" id="0447c16"></a>咬著自看塵緣何物牽絆何人然雖與麼貧衲有口<a 
name="0447c17" id="0447c17"></a>終不說破須是張禹侯自肯點頭方敢指出且道指<a 
name="0447c18" id="0447c18"></a>出箇什麼速道速道。</p><a 
name="0447c19" id="0447c19"></a><p style="margin-left: 3em"><span class="headname">復福嚴靈嶽和尚</span></p><a 
name="0447c20" id="0447c20"></a><p style="text-indent: 0em; margin-left: 0em"><span class="linehead"></span>祖庭重任非有力大人莫能荷負吾兄繼席三載道<a 
name="0447c21" id="0447c21"></a>望丕著誠可謂克家者矣欣羨欣羨茲復退<span class="corr" title='[巳&gt;己]'>己</span>讓人<a 
name="0447c22" id="0447c22"></a>乃以推舉之責相屬弟何敢當然以愚見別選住持<a 
name="0447c23" id="0447c23"></a>能否未定莫若吾兄久任斯席之為愈也且先人<span class="corr" title='[巳&gt;已]'>已</span><a 
name="0447c24" id="0447c24"></a>有惟德是託之囑幸高明裁之肅此布復不一。</p><a 
name="0447c25" id="0447c25"></a><p style="margin-left: 3em"><span class="headname">與梁日章居士</span></p><a 
name="0447c26" id="0447c26"></a><p style="text-indent: 0em; margin-left: 0em"><span class="linehead"></span>只是一箇梁日章當下腳踏實地去天下善知識不<a 
name="0447c27" id="0447c27"></a>奈你何何故只為識得梁日章真不受欺瞞若于梁<a 
name="0447c28" id="0447c28"></a>日章外別有枝葉可攀正是拋家浪走于梁日章分<a 
name="0447c29" id="0447c29"></a>上全無交涉來諭所謂說時忽覺清亮過時活如荷<a 
name="0447c30" id="0447c30"></a>莖之露實難捉摸苦苦此苦未是苦忽若風翻荷葉<a 
name="0448a01" id="0448a01"></a>露全歸水梁日章又在甚處安身立命者裏道不得<a 
name="0448a02" id="0448a02"></a>纔是苦雖然山埜為梁日章早道了也梁日章還覺<a 
name="0448a03" id="0448a03"></a>面熱否。</p><a 
name="0448a04" id="0448a04"></a><p style="margin-left: 3em"><span class="headname">與北京張顒侯孝廉</span></p><a 
name="0448a05" id="0448a05"></a><p style="text-indent: 0em; margin-left: 0em"><span class="linehead"></span>士大夫信此道者最難能誠信而力行者尤難今居<a 
name="0448a06" id="0448a06"></a>士既誠信矣力行矣便好將箇無義路話頭拶碎生<a 
name="0448a07" id="0448a07"></a>死窠窟直得信亦不立行無所行便是到家時節方<a 
name="0448a08" id="0448a08"></a>不辜居士一番決烈志氣耳。</p><a 
name="0448a09" id="0448a09"></a><p style="margin-left: 3em"><span class="headname">復朱太赤文學<span class="note">(二則)</span></span></p><a 
name="0448a10" id="0448a10"></a><p style="text-indent: 0em; margin-left: 0em"><span class="linehead"></span>蒙垂顧不惜眉毛與居士葛藤一上殊覺狼藉不少<a 
name="0448a11" id="0448a11"></a>此無他蓋謂青天白日無處藏賊故不得<span class="corr" title='[巳&gt;已]'>已</span>和贓捉<a 
name="0448a12" id="0448a12"></a>敗<span class="corr" title='[巳&gt;已]'>已</span>為居士覿面證據了也將謂直下承當別無岐<a 
name="0448a13" id="0448a13"></a>路誰知偷心未死又來納敗今幸人贓現獲轉送臺<a 
name="0448a14" id="0448a14"></a>前若係真賊計贓定罪若係假賊要求山埜慈悲通<a 
name="0448a15" id="0448a15"></a>箇消息好與當頭一棒若諳棒頭落處則便見真贓<a 
name="0448a16" id="0448a16"></a>現前更無消息可通亦無真假之見存於胸次向人<a 
name="0448a17" id="0448a17"></a>定奪可否惟作得主把得定施機發用隨處自在與<a 
name="0448a18" id="0448a18"></a>從上乃佛乃祖及天下老凍膿一鼻孔出氣更非別<a 
name="0448a19" id="0448a19"></a>人雖然是賊識賊未審居士異日相見還解轉身否<a 
name="0448a20" id="0448a20"></a>咄直饒轉得身來猶是竊物以當家寶急須火速拶<a 
name="0448a21" id="0448a21"></a>出蓋天蓋地一段光明從胸襟流出纔是法門真種<a 
name="0448a22" id="0448a22"></a>艸也。</p><a 
name="0448a23" id="0448a23"></a><p style="text-indent: 0em; margin-left: 0em"><span class="headname">　　　　又</span></p><a 
name="0448a24" id="0448a24"></a><p style="text-indent: 0em; margin-left: 0em"><span class="linehead"></span>承教謂滯紅塵四十五年也自知不是百年常住只<a 
name="0448a25" id="0448a25"></a>此兩語便是居士歎息光陰省察生死之念切正當<a 
name="0448a26" id="0448a26"></a>此際切忌別覓安身就向此大男小女米鹽酒肉裏<a 
name="0448a27" id="0448a27"></a>輥作一團昏陀陀地上振起精神看父母未生前此<a 
name="0448a28" id="0448a28"></a>段境界從何而有今既推撥不開一口氣不來時又<a 
name="0448a29" id="0448a29"></a>向何處安頓到者裏盡居士聰明知解胸中所有韜<a 
name="0448a30" id="0448a30"></a>略總用不著須是居士刻刻痛念無常時時警覺生<a 
name="0448b01" id="0448b01"></a>死回頭自看看來看去看到水窮山盡處豁開兩眼<a 
name="0448b02" id="0448b02"></a>伸手摸著鼻不覺大笑一場方知此大男小女米鹽<a 
name="0448b03" id="0448b03"></a>酒肉不是別物乃是當人破暗慧炬刮目金鎞借此<a 
name="0448b04" id="0448b04"></a>翻身直入安樂家鄉纔是紅塵堆裏快活自在漢也<a 
name="0448b05" id="0448b05"></a>不見唐時有箇龐公看破此事將家財拋棄湘江作<a 
name="0448b06" id="0448b06"></a>一偈有男不婚有女不嫁大家團圞頭共說無生話<a 
name="0448b07" id="0448b07"></a>後來宋時又有箇楊傑翰林摸著龐公鼻孔忍俊不<a 
name="0448b08" id="0448b08"></a>禁亦作一偈男大須婚女大須嫁討甚閒工夫更說<a 
name="0448b09" id="0448b09"></a>無生話看者兩箇措大俱是紅塵俗漢各占本地風<a 
name="0448b10" id="0448b10"></a>光便解賣弄世出世間大事又何曾以大男小女米<a 
name="0448b11" id="0448b11"></a>鹽酒肉而作拖累之見乎雖然更有一處淆訛只如<a 
name="0448b12" id="0448b12"></a>龐公道不婚不嫁楊又道須婚須嫁兩邊不立中道<a 
name="0448b13" id="0448b13"></a>莫居請居士別具手眼通箇消息看因兩次來翰諄<a 
name="0448b14" id="0448b14"></a>切山埜亦不覺饒舌至此。</p><a 
name="0448b15" id="0448b15"></a><p style="margin-left: 3em"><span class="headname">復沈虎臣居士</span></p><a 
name="0448b16" id="0448b16"></a><p style="text-indent: 0em; margin-left: 0em"><span class="linehead"></span>敬讀尊諭有見道之資而未得入道之要蓋為拋棄<a 
name="0448b17" id="0448b17"></a>利刀快斧不能直下劈破生死窠窟以致奇巧識情<a 
name="0448b18" id="0448b18"></a>蘊為家賊作祟日深不獲自在此病非獨居士無由<a 
name="0448b19" id="0448b19"></a>淨絕盡大地人未得心眼融通便墮此境者比比皆<a 
name="0448b20" id="0448b20"></a>是今無別法為居士曲垂方便但請居士自認自家<a 
name="0448b21" id="0448b21"></a>是家主直據家中堂堂正坐然後左之右之眼見耳<a 
name="0448b22" id="0448b22"></a>聞歷歷分明畢竟承誰恩力而能號令一切當恁麼<a 
name="0448b23" id="0448b23"></a>時向箇裏作得主把得定不被諸塵作鬧好醜存情<a 
name="0448b24" id="0448b24"></a>便是安家樂業時節任他佛來魔來天來神來擬欲<a 
name="0448b25" id="0448b25"></a>窺越此箇堂奧不消咳唾一聲永自迴避無門縱使<a 
name="0448b26" id="0448b26"></a>家賊作祟亦不須著心排遣而但云賊賊<span class="corr" title='[巳&gt;已]'>已</span>自迷頭<a 
name="0448b27" id="0448b27"></a>怖走于無邊方矣此是當人應驗契<span class="corr" title='[&#x52B5;&gt;券]'>券</span>執炤在手歷<a 
name="0448b28" id="0448b28"></a>劫至今疆界分明無敢移易絲毫許居士更須摸取<a 
name="0448b29" id="0448b29"></a>自家鼻孔與三教聖人鼻孔一耶二耶苟若一二存<a 
name="0448b30" id="0448b30"></a>見鼻孔卻成兩箇未免隨賊奔馳錯認山河作眼睛<a 
name="0448c01" id="0448c01"></a>是還家消息而不為劫掠者幾希向後不識居士又<a 
name="0448c02" id="0448c02"></a>向何處住腳速道速道。</p><a 
name="0448c03" id="0448c03"></a><p style="margin-left: 3em"><span class="headname">復海鹽張小白內史</span></p><a 
name="0448c04" id="0448c04"></a><p style="text-indent: 0em; margin-left: 0em"><span class="linehead"></span>山埜孤巖抱拙與世疏渺兩蒙台護破格垂注非乘<a 
name="0448c05" id="0448c05"></a>願山頭莫能發此誠至之心而信荷若是耶謝謝承<a 
name="0448c06" id="0448c06"></a>施金牛飯為令公郎百日之囑即舁應供堂招諸和<a 
name="0448c07" id="0448c07"></a>尚子箇箇喫得飽齁齁不惟使令公郎冥路逍遙即<a 
name="0448c08" id="0448c08"></a>尊家亦獲福無量矣山埜忍俊不禁為之饒舌讚和<a 
name="0448c09" id="0448c09"></a>云但願春風吹不老瞎驢笑得口門開此復。</p><a 
name="0448c10" id="0448c10"></a><p style="margin-left: 3em"><span class="headname">復虛白西堂</span></p><a 
name="0448c11" id="0448c11"></a><p style="text-indent: 0em; margin-left: 0em"><span class="linehead"></span>舊臘爾璘來見所敘述<span class="corr" title='[巳&gt;已]'>已</span>知上座生平之學殊不介<a 
name="0448c12" id="0448c12"></a>意及見與慈老師夢中一段因緣又知上座有肩荷<a 
name="0448c13" id="0448c13"></a>之志然從上來事任重非輕須有堅忍乘願之力方<a 
name="0448c14" id="0448c14"></a>堪克紹若忽然與麼忽然不與麼則欣厭取舍之念<a 
name="0448c15" id="0448c15"></a>未忘不逐落花紅片片定隨流水碧層層矣更欲山<a 
name="0448c16" id="0448c16"></a>僧禪板發落有何益哉雖然賊原無種慈老師難辭<a 
name="0448c17" id="0448c17"></a>其責現有真正白拈立待上座翻轉面皮始見親切。</p><a 
name="0448c18" id="0448c18"></a><p style="margin-left: 3em"><span class="headname">復福嚴古風和尚</span></p><a 
name="0448c19" id="0448c19"></a><p style="text-indent: 0em; margin-left: 0em"><span class="linehead"></span>福嚴祖庭弟<span class="corr" title='[巳&gt;已]'>已</span>繆住三載兄今光燦師室三年可謂<a 
name="0448c20" id="0448c20"></a>名既正言亦順矣但欲推譽繼席者主行其事與曹<a 
name="0448c21" id="0448c21"></a>護法商議敦請又不在弟為今日之長而區區及此<a 
name="0448c22" id="0448c22"></a>也況師門昆季尋常可否惟兄<span class="corr" title='[傋&gt;備]'>備</span>悉弟自去秋病目<a 
name="0448c23" id="0448c23"></a>至今昏昧尚未清脫萬一有失正來諭所謂當此時<a 
name="0448c24" id="0448c24"></a>風衰薄之際經歷人情意況殊覺寒心非兄多年舊<a 
name="0448c25" id="0448c25"></a>識莫能發此真切之諭使弟痛感至言也聊此艸復<a 
name="0448c26" id="0448c26"></a>統祈垂諒謝謝不盡。</p><a 
name="0448c27" id="0448c27"></a><p style="margin-left: 3em"><span class="headname">與至卬西堂</span></p><a 
name="0448c28" id="0448c28"></a><p style="text-indent: 0em; margin-left: 0em"><span class="linehead"></span>書至別後履歷大概俱<span class="corr" title='[巳&gt;已]'>已</span>備悉但福塘風景未是弘<a 
name="0448c29" id="0448c29"></a>道之時吾徒久戀在斯似非究竟山僧去秋九月受<a 
name="0448c30" id="0448c30"></a>福嚴檀護之請以此心無媿勉力維持而叢林庶得<a 
name="0449a01" id="0449a01"></a>安妥龍象俱各遵規恍若先人冥助之力亦一快事<a 
name="0449a02" id="0449a02"></a>也想吾徒聞此必發英概之志以為人急切之願束<a 
name="0449a03" id="0449a03"></a>裝出嶺互相輔弼以光祖室此是山僧之所重念焉<a 
name="0449a04" id="0449a04"></a>惟吾徒勉其行以慰所望。</p><a 
name="0449a05" id="0449a05"></a><p style="margin-left: 3em"><span class="headname">與滇南茹蘗西堂<span class="note">(二則)</span></span></p><a 
name="0449a06" id="0449a06"></a><p style="text-indent: 0em; margin-left: 0em"><span class="linehead"></span>山僧去秋九月赴石門福嚴之請雖有數百衲子輻<a 
name="0449a07" id="0449a07"></a>輳其間而朝夕為人提挈殊覺神倦思上座以履真<a 
name="0449a08" id="0449a08"></a>實踐臂力之助而末由所致茲得書欣快殊甚然尤<a 
name="0449a09" id="0449a09"></a>見有殷念思慕之誼故特具數行與上座束裝下來<a 
name="0449a10" id="0449a10"></a>互相輔弼以光祖庭是山僧之所屬望亦是上座利<a 
name="0449a11" id="0449a11"></a>人行志之時也幸勿以筋力不逮他事為辭至囑至<a 
name="0449a12" id="0449a12"></a>囑外法語三則理直詞暢但初則於轉折處似覺寬<a 
name="0449a13" id="0449a13"></a>緩不切宜知之。</p><a 
name="0449a14" id="0449a14"></a><p style="text-indent: 0em; margin-left: 0em"><span class="headname">　　　　又</span></p><a 
name="0449a15" id="0449a15"></a><p style="text-indent: 0em; margin-left: 0em"><span class="linehead"></span>前七月初有復書一通與上座決志離楚以赴冬期<a 
name="0449a16" id="0449a16"></a>之職不意書未入覽而具豐一燈二禪者至此番跋<a 
name="0449a17" id="0449a17"></a>涉之勞益見上座以遠馳殷切之心念我多矣所寄<a 
name="0449a18" id="0449a18"></a>難得之物次日即專僧分惠翔鳳而福嚴一眾俱感<a 
name="0449a19" id="0449a19"></a>飽鼽之力非山僧所能筆盡其意二禪者辛勞殊甚<a 
name="0449a20" id="0449a20"></a>腳未寧暇又復著渠與涵禪同往非有宿契之緣安<a 
name="0449a21" id="0449a21"></a>能若是惟上座體斯心速斯行毋辜老倒之懷以失<a 
name="0449a22" id="0449a22"></a>眾望不盡。</p><a 
name="0449a23" id="0449a23"></a><p style="margin-left: 3em"><span class="headname">復石門曹遠思司理</span></p><a 
name="0449a24" id="0449a24"></a><p style="text-indent: 0em; margin-left: 0em"><span class="linehead"></span>先師主持法門為此寺一代中興當以臨濟正宗三<a 
name="0449a25" id="0449a25"></a>十一世為傳其高僧神僧聖僧別有品列非從上統<a 
name="0449a26" id="0449a26"></a>係所關幸囑諸秉筆者為荷紀年錄行實及遺囑語<a 
name="0449a27" id="0449a27"></a>謹以奉覽。</p><a 
name="0449a28" id="0449a28"></a><p style="margin-left: 3em"><span class="headname">復曹遠思司理留再住福嚴</span></p><a 
name="0449a29" id="0449a29"></a><p style="text-indent: 0em; margin-left: 0em"><span class="linehead"></span>前接台翰伏讀至再不禁感泣復承玉趾枉顧殷勤<a 
name="0449a30" id="0449a30"></a>獎慰益覺赧汗無地矣足徵大護法深念祖庭而垂<a 
name="0449b01" id="0449b01"></a>情于衲如此一字一句發于肝膈衲非木石敢不銘<a 
name="0449b02" id="0449b02"></a>心鏤骨乎但衲過福嚴時于資福諸職原議以三載<a 
name="0449b03" id="0449b03"></a>為期今百事廢弛人心解散若久假不歸即同棄置<a 
name="0449b04" id="0449b04"></a>若云兩處兼理而以衰邁之年心血枯槁顧此失彼<a 
name="0449b05" id="0449b05"></a>得不為智者所竊笑乎至于同門中別請實天童<span title="未知的文字">▆</span><a 
name="0449b06" id="0449b06"></a>讓迭主之式既曰嗣法者例皆有分即宜次第住持<a 
name="0449b07" id="0449b07"></a>庶為法門盛事非僅為飭讓以息諍也承護法之所<a 
name="0449b08" id="0449b08"></a>以諄諄誡勉者本為深體令先慈之德曲盡金湯之<a 
name="0449b09" id="0449b09"></a>誠在衲于勢必不能留于理正宜引退去就之義庶<a 
name="0449b10" id="0449b10"></a>乎不苟伏望護法矜其豖鹿之性早賜還山幸適餘<a 
name="0449b11" id="0449b11"></a>年始終佩德臨穎無在惶悚待命之至。</p><a 
name="0449b12" id="0449b12"></a><p style="margin-left: 3em"><span class="headname">與白雲子素上座</span></p><a 
name="0449b13" id="0449b13"></a><p style="text-indent: 0em; margin-left: 0em"><span class="linehead"></span>老僧新歲忽得風疾其衰頹老態難以筆畫上座高<a 
name="0449b14" id="0449b14"></a>踞白雲正是埋頭蓄養之時切念授受匪輕晷刻于<a 
name="0449b15" id="0449b15"></a>法自警使來學有所嚮慕庶不負擔荷從上大事也<a 
name="0449b16" id="0449b16"></a>開宗來特書數行慰汝安分住山慎勿以老僧為慮<a 
name="0449b17" id="0449b17"></a>至囑至囑。</p><a 
name="0449b18" id="0449b18"></a><p style="margin-left: 3em"><span class="headname">答嘉禾頂居士</span></p><a 
name="0449b19" id="0449b19"></a><p style="text-indent: 0em; margin-left: 0em"><span class="linehead"></span>承敘述參見先輩及諸方尊宿無不親覲請益毒恨<a 
name="0449b20" id="0449b20"></a>宿無靈骨未透向上關捩欲山埜扶起鈍根使百年<a 
name="0449b21" id="0449b21"></a>古鏡一旦復明啣結之恩不獨遙空頂禮<span class="corr" title='[巳&gt;已]'>已</span>也讀至<a 
name="0449b22" id="0449b22"></a>此好與三十棒棒棒與居士見血染紅秀水一溪流<a 
name="0449b23" id="0449b23"></a>豈是分外雖然且作死馬醫向數問處一一略露鞭<a 
name="0449b24" id="0449b24"></a>影會與不會是居士分上事山埜終不敢再為分疏<a 
name="0449b25" id="0449b25"></a>更添枷杻也此復。</p><a 
name="0449b26" id="0449b26"></a><p style="text-indent: 0em; margin-left: 2em"><span class="linehead"></span>問如何得成佛作祖去。</p><a 
name="0449b27" id="0449b27"></a><p style="text-indent: 0em; margin-left: 0em"><span class="linehead"></span>答會取煙雨樓。</p><a 
name="0449b28" id="0449b28"></a><p style="text-indent: 0em; margin-left: 2em"><span class="linehead"></span>問問道於盲意旨如何。</p><a 
name="0449b29" id="0449b29"></a><p style="text-indent: 0em; margin-left: 0em"><span class="linehead"></span>答偷心路絕。</p><a 
name="0449b30" id="0449b30"></a><p style="text-indent: 0em; margin-left: 2em"><span class="linehead"></span>問了得一萬事畢玄墓剖和尚如何發願西方。</p><a 
name="0449c01" id="0449c01"></a><p style="text-indent: 0em; margin-left: 0em"><span class="linehead"></span>答長安路上笑行人。</p><a 
name="0449c02" id="0449c02"></a><p style="text-indent: 0em; margin-left: 2em"><span class="linehead"></span>問一靈未假胞胎時在何處安身立命。</p><a 
name="0449c03" id="0449c03"></a><p style="text-indent: 0em; margin-left: 0em"><span class="linehead"></span>答切忌迷頭怖走。</p><a 
name="0449c04" id="0449c04"></a><p style="text-indent: 0em; margin-left: 2em"><span class="linehead"></span>問東家作驢西家作馬請一語。</p><a 
name="0449c05" id="0449c05"></a><p style="text-indent: 0em; margin-left: 0em"><span class="linehead"></span>答總是者一頭。</p><a 
name="0449c06" id="0449c06"></a><p style="text-indent: 0em; margin-left: 2em"><span class="linehead"></span>問要騎便騎要下便下意作麼生。</p><a 
name="0449c07" id="0449c07"></a><p style="text-indent: 0em; margin-left: 0em"><span class="linehead"></span>答元來卻是汝。</p><a 
name="0449c08" id="0449c08"></a><p style="text-indent: 0em; margin-left: 2em"><span class="linehead"></span>問如何是祖師西來意云庭前柏樹子與神前<a 
name="0449c09" id="0449c09"></a>酒臺盤是同是別。</p><a 
name="0449c10" id="0449c10"></a><p style="text-indent: 0em; margin-left: 0em"><span class="linehead"></span>答不解指數勞動算盤。</p><a 
name="0449c11" id="0449c11"></a><p style="text-indent: 0em; margin-left: 2em"><span class="linehead"></span>問寒時寒殺闍黎熱時熱殺闍黎如何得無寒<a 
name="0449c12" id="0449c12"></a>暑去。</p><a 
name="0449c13" id="0449c13"></a><p style="text-indent: 0em; margin-left: 0em"><span class="linehead"></span>答捏著鼻孔看。</p><a 
name="0449c14" id="0449c14"></a><p style="text-indent: 0em; margin-left: 2em"><span class="linehead"></span>問暫時不在如同死人不在箇甚麼。</p><a 
name="0449c15" id="0449c15"></a><p style="text-indent: 0em; margin-left: 0em"><span class="linehead"></span>答門前石敢當。</p><a 
name="0449c16" id="0449c16"></a><a 
name="0449c17" id="0449c17"></a><a 
name="0449c18" id="0449c18"></a><a 
name="0449c19" id="0449c19"></a><a 
name="0449c20" id="0449c20"></a><p><span class="juanname">靈機觀禪師語錄卷五</span></p>
<hr>【經文資訊】嘉興藏第 39 冊 No. B448 靈機禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6c60.html?index=J39nB448" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J39nB448_005 by HTTrack Website Copier/3.x [XR&CO'2014], Tue, 07 Jun 2016 07:15:47 GMT -->
</html>
