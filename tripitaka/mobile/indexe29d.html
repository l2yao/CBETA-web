<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J36nB369_006 by HTTrack Website Copier/3.x [XR&CO'2014], Tue, 07 Jun 2016 07:13:48 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=373548290&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ36nB369&amp;utmp=%2Fmobile%2Findex.php%3Findex%3DJ36nB369_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexcdb6.html?index=J36nB369_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第36冊<br/>No.B369 蔗菴範禪師語錄 (30卷)<br/>【清 淨範說　智璋等錄】<br/>第 6 卷</p>
	<a href="index81c0.html?index=J36nB369_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J36">
<div class="root" id="B369" sutra_name="蔗菴範禪師語錄" sutra_juan="[卷6]">　
<a 
name="0920a01" id="0920a01"></a><p><span class="juanname">蔗菴範禪師語錄卷六</span></p><a 
name="0920a02" id="0920a02"></a><p style="margin-left: 4em"><span class="byline">侍者智璋錄</span></p><a 
name="0920a03" id="0920a03"></a><p style="margin-left: 2em"><span class="headname">住越州雲門顯聖寺語錄</span></p><a 
name="0920a04" id="0920a04"></a><p style="text-indent: 0em; margin-left: 0em"><span class="linehead"></span>唯岑&#x5DBE;和尚木主入祖堂上堂鼓無生櫂于五濁湍<a 
name="0920a05" id="0920a05"></a>流逆順皆為方便御大寶車于四衢廣路高低等示<a 
name="0920a06" id="0920a06"></a>宗途使箇箇證得妙樂妙常人人洞明正知正見須<a 
name="0920a07" id="0920a07"></a>是尊貴之人不處尊貴之位乃可去來無礙雁過長<a 
name="0920a08" id="0920a08"></a>空宛轉偏圓船歸古岸所以有時轉位就功四溟騰<a 
name="0920a09" id="0920a09"></a>春水之波有時轉功就位萬壑鎖晴巒之翠有時功<a 
name="0920a10" id="0920a10"></a>位齊施脫珍持糞器挂獘惜金甌有時功位俱隱蒼<a 
name="0920a11" id="0920a11"></a>龍閣上閒雲合彩鳳樓頭曉霧攢大眾此是慧花和<a 
name="0920a12" id="0920a12"></a>尚末後為人一段本懷向山僧舌尖上盡情吐露了<a 
name="0920a13" id="0920a13"></a>知恩報恩固已森稠祇如尊貴底人畢竟向甚麼處<a 
name="0920a14" id="0920a14"></a>行履良久桂花飄馥丹墀煖蟾影入簾白日長。</p><a 
name="0920a15" id="0920a15"></a><p style="text-indent: 0em; margin-left: 0em"><span class="linehead"></span>上堂舉雲居膺和尚因僧問僧家畢竟如何居曰居<a 
name="0920a16" id="0920a16"></a>山好僧禮拜居曰你作麼生會曰僧家畢竟于善惡<a 
name="0920a17" id="0920a17"></a>生死逆順境界其心如山不動居打曰孤負先聖喪<a 
name="0920a18" id="0920a18"></a>我兒孫又問傍僧你作麼生會僧禮拜曰僧家畢竟<a 
name="0920a19" id="0920a19"></a>眼不觀青黃之色耳不聽絲竹之聲居曰孤負先聖<a 
name="0920a20" id="0920a20"></a>喪我兒孫師曰我顯聖門下英賢濟濟有藉出來下<a 
name="0920a21" id="0920a21"></a>一語免得孤負先聖喪我兒孫良久困來高枕石頭<a 
name="0920a22" id="0920a22"></a>眠不管三更日卓午。</p><a 
name="0920a23" id="0920a23"></a><p style="text-indent: 0em; margin-left: 0em"><span class="linehead"></span>南山天愚和尚至上堂天愚和尚白椎曰法筵龍象<a 
name="0920a24" id="0920a24"></a>眾當觀第一義師顧左右曰大眾南山和尚已為諸<a 
name="0920a25" id="0920a25"></a>人說法了教山僧說箇甚麼良久諦觀法王法法王<a 
name="0920a26" id="0920a26"></a>法如是便下座。</p><a 
name="0920a27" id="0920a27"></a><p style="text-indent: 0em; margin-left: 0em"><span class="linehead"></span>上堂熱處盡愛乘涼寒時俱願向火嚼飯箇箇充饑<a 
name="0920a28" id="0920a28"></a>喫茶人人止渴從上佛祖遞代相承究竟到極則處<a 
name="0920a29" id="0920a29"></a>莫不是日用尋常活計祇如雪峰將三箇木毬輥出<a 
name="0920a30" id="0920a30"></a>又作麼生井畔梧桐飄一葉山頭數片是秋雲。</p><a 
name="0920b01" id="0920b01"></a><p style="text-indent: 0em; margin-left: 0em"><span class="linehead"></span>百愚和尚訃至上堂為法王者如日普照是處非處<a 
name="0920b02" id="0920b02"></a>咸被光臨有情無情皆承輝煥朗長夜昏衢破千年<a 
name="0920b03" id="0920b03"></a>暗室況復挺拔俗高標有絕塵步驟總化權于掌上<a 
name="0920b04" id="0920b04"></a>患難不移蘊祖道于胸中是非莫顧矢心偕鐵石齊<a 
name="0920b05" id="0920b05"></a>堅惠利與春風共仰明月洲前斜飛玉鷺珊瑚樹下<a 
name="0920b06" id="0920b06"></a>慣唱金雞何期善慶和尚忽將無孔鐵笛吹出廣陵<a 
name="0920b07" id="0920b07"></a>古調二十四橋分疏不下大千世界震動靡寧雲門<a 
name="0920b08" id="0920b08"></a>得箇消息也忍俊不禁特為舉似大眾哀哀紅樹雨<a 
name="0920b09" id="0920b09"></a>餘多慘澹青山雲重轉糢糊。</p><a 
name="0920b10" id="0920b10"></a><p style="text-indent: 0em; margin-left: 0em"><span class="linehead"></span>上堂世尊睹明星而成正覺洞山涉流水乃證真常<a 
name="0920b11" id="0920b11"></a>顯聖寺裏曾不究妙窮玄亦不麤言細語連日刈禾<a 
name="0920b12" id="0920b12"></a>割稻與諸人的的提持箇事了也且那裏是為人徹<a 
name="0920b13" id="0920b13"></a>困處一聲天暖教停手箇箇歡然點首行。</p><a 
name="0920b14" id="0920b14"></a><p style="text-indent: 0em; margin-left: 0em"><span class="linehead"></span>上堂舉長慶示眾曰淨潔打疊了近前就我索劈脊<a 
name="0920b15" id="0920b15"></a>與你一棒有者一棒到你你須具大慚愧若無者一<a 
name="0920b16" id="0920b16"></a>棒到你你向甚麼處會師曰長慶秖要將人淹殺虀<a 
name="0920b17" id="0920b17"></a>甕裏不顧自<span class="corr" title='[已&gt;己]'>己</span>墮在尿坑雲門者裏雖無長處似不<a 
name="0920b18" id="0920b18"></a>如此孟秋小盡蚤禾已登大小執事內外禪流身心<a 
name="0920b19" id="0920b19"></a>泰然得無罣礙麤茶淡飯率意忘懷曲肱高枕伸腳<a 
name="0920b20" id="0920b20"></a>打眠莫管孰是孰非不起佛見法見山河不離大地<a 
name="0920b21" id="0920b21"></a>自己不是別人雖然若是頭腦清楚慚愧道人無一<a 
name="0920b22" id="0920b22"></a>事只此隨緣過便休其或皂白未分邊方尚有令未<a 
name="0920b23" id="0920b23"></a>是太平年他時行旅愁歎莫嫌山僧不曾與你道破<a 
name="0920b24" id="0920b24"></a>喝一喝。</p><a 
name="0920b25" id="0920b25"></a><p style="text-indent: 0em; margin-left: 0em"><span class="linehead"></span>上堂說玄說妙分大分小大似朝三暮四暮四朝三<a 
name="0920b26" id="0920b26"></a>致使眾狙喜怒紛紜無有了期雲門有箇一味平等<a 
name="0920b27" id="0920b27"></a>法門上中下根皆可證入今日說與諸人良久顧視<a 
name="0920b28" id="0920b28"></a>大眾曰飯後普請上山挑柴。</p><a 
name="0920b29" id="0920b29"></a><p style="text-indent: 0em; margin-left: 0em"><span class="linehead"></span>先師盂和尚訃至上堂昔年出去遊化稱尊今日歸<a 
name="0920b30" id="0920b30"></a>來砥澆為念一向人皆謂我老人出現于世也為大<a 
name="0920c01" id="0920c01"></a>事因緣故所以船橫古渡運載群迷澤布陽春恩覃<a 
name="0920c02" id="0920c02"></a>萬彙道諧而唱艸木俱吼獅子音時蹇而休煙雲盡<a 
name="0920c03" id="0920c03"></a>合主賓調鴻慈溥被刀尺均施器就方圓根隨利鈍<a 
name="0920c04" id="0920c04"></a>玉線暗穿金針密度得無礙輪三昧而遊行自在非<a 
name="0920c05" id="0920c05"></a>小心淺見可能思議忽焉示滅也慧日潛輝真風絕<a 
name="0920c06" id="0920c06"></a>響佛祖心中懷隱隱之憂人天眼裏墮潸潸之淚耶<a 
name="0920c07" id="0920c07"></a>溪實云流慟剎海亦歎悽涼是則固是也只說得萬<a 
name="0920c08" id="0920c08"></a>牛身中一毛頭許諸仁若要悉知悉見當隨我燒香<a 
name="0920c09" id="0920c09"></a>作禮再聽耳提面命。</p><a 
name="0920c10" id="0920c10"></a><p style="text-indent: 0em; margin-left: 0em"><span class="linehead"></span>上堂雲起龍吟風從虎嘯拈拄杖畫一畫曰前釋迦<a 
name="0920c11" id="0920c11"></a>後彌勒從上祖師天下知識盡向者裏歸降納款了<a 
name="0920c12" id="0920c12"></a>也衲僧家別有趣向試出來道看乃顧左右曰但知<a 
name="0920c13" id="0920c13"></a>李廣封侯事誰識張良辟穀心。</p><a 
name="0920c14" id="0920c14"></a><p style="text-indent: 0em; margin-left: 0em"><span class="linehead"></span>結制小參三春不換一冬寸金不易丈鐵潛心矢志<a 
name="0920c15" id="0920c15"></a>如斯大事何愁不徹所以雲門殷勤禱告于現前大<a 
name="0920c16" id="0920c16"></a>眾願為出類超群之丈夫須是旋乾轉坤之手段更<a 
name="0920c17" id="0920c17"></a>聽約法三章第一不得聚緣內搖趣外奔逸第二不<a 
name="0920c18" id="0920c18"></a>得將心待悟怠玩因循第三共住不許知名相逢不<a 
name="0920c19" id="0920c19"></a>容相識然後將僧問趙州萬法歸一一歸何處州曰<a 
name="0920c20" id="0920c20"></a>我在青州做領布衫重七斤細審參詳毫無差錯山<a 
name="0920c21" id="0920c21"></a>僧與汝證據且道證據箇什麼以拂子畫一畫括囊<a 
name="0920c22" id="0920c22"></a>無咎。</p><a 
name="0920c23" id="0920c23"></a><p style="text-indent: 0em; margin-left: 0em"><span class="linehead"></span>結制上堂就謝車智望齋人人有此一片田地雖是<a 
name="0920c24" id="0920c24"></a>寒暑推遷歷來無敢侵損何待重分疆界豎拂子曰<a 
name="0920c25" id="0920c25"></a>明見斯事無有錯謬無一處不是汝諸人放捨身命<a 
name="0920c26" id="0920c26"></a>處無一時不是汝諸人出離生死時雲門關裏橫身<a 
name="0920c27" id="0920c27"></a>而入任意而為殺活縱奪一切自由世胤道胤爭繁<a 
name="0920c28" id="0920c28"></a>食輪法輪並轉異日兒孫遍天下其起根發脈莫不<a 
name="0920c29" id="0920c29"></a>從者裏去蓋為未是其人望之如天闊遠窮之似海<a 
name="0920c30" id="0920c30"></a>洪深欲進懼臨大敵欲退恐蹈輕冰不進不退正是<a 
name="0921a01" id="0921a01"></a>滯寂沉空終非究竟。山僧與汝諸人說箇捷徑法門。<a 
name="0921a02" id="0921a02"></a>屈指曰今朝十月十五五五二十五九九八十一。數<a 
name="0921a03" id="0921a03"></a>到正月半。恰好是長安路上春光媚。司馬橋邊看舊<a 
name="0921a04" id="0921a04"></a>題。擊拂子。</p><a 
name="0921a05" id="0921a05"></a><p style="text-indent: 0em; margin-left: 0em"><span class="linehead"></span>上堂。雲門有一句標的無向背。若作主賓論有無俱<a 
name="0921a06" id="0921a06"></a>不是。如何即是。和羅飯骨董羹。隨家豐儉何憂何慮。<a 
name="0921a07" id="0921a07"></a>鋪箇破席日裏睡。喝一喝。</p><a 
name="0921a08" id="0921a08"></a><p style="text-indent: 0em; margin-left: 0em"><span class="linehead"></span>上堂。郢上陽春遇詩人方堪合調。匣中寶劍逢烈士<a 
name="0921a09" id="0921a09"></a>乃可贈貽。秖如廣額屠兒才放下刀便成正覺。黃梅<a 
name="0921a10" id="0921a10"></a>行者未曾脫曰即擅傳燈。莫非尊卑倒置耶。還是授<a 
name="0921a11" id="0921a11"></a>受濫觴耶。為復別有道理耶。良久。擊拂子。知恩須是<a 
name="0921a12" id="0921a12"></a>報恩人。</p><a 
name="0921a13" id="0921a13"></a><p style="text-indent: 0em; margin-left: 0em"><span class="linehead"></span>蕭山謝門智利等。請上堂。如來大智慧希有無等倫。<a 
name="0921a14" id="0921a14"></a>一切諸世間思惟莫能及。勝慧大士如此語話。在釋<a 
name="0921a15" id="0921a15"></a>迦老子分上為盡美矣。衲僧根前則未盡善也。殊不<a 
name="0921a16" id="0921a16"></a>知如來智慧無一塵不包。無一剎不遍。無一人不具。<a 
name="0921a17" id="0921a17"></a>無一物不彰。說甚希有難倫思惟莫及。即今蕭山檀<a 
name="0921a18" id="0921a18"></a>越一舟直泛。修途萬境盡歸眼底。明明更不生疑。念<a 
name="0921a19" id="0921a19"></a>念無非真實。豈非有大智慧人能行大智慧事。拈拂<a 
name="0921a20" id="0921a20"></a>子曰。而今拂子但喚作拂子。僧但喚作僧俗但喚作<a 
name="0921a21" id="0921a21"></a>俗。且道如來智慧在甚麼處。乃擲拂子。</p><a 
name="0921a22" id="0921a22"></a><p style="text-indent: 0em; margin-left: 0em"><span class="linehead"></span>上堂。少室門風廣大。曹溪路徑寬舒。果是箇真英雄<a 
name="0921a23" id="0921a23"></a>便好一腳跨入。拈拄杖曰。識得雲門拄杖子。變化如<a 
name="0921a24" id="0921a24"></a>龍威獰似虎。揭貧女藏中之寶。取力士鏡裏之珠。迷<a 
name="0921a25" id="0921a25"></a>悟生死聖凡異同。一切平等。其或庸愚根器留繫強<a 
name="0921a26" id="0921a26"></a>生。卓拄杖濟涉賴伊人。及時應努力。</p><a 
name="0921a27" id="0921a27"></a><p style="text-indent: 0em; margin-left: 0em"><span class="linehead"></span>上堂。黃花籬畔開金盞。紅樹嵒前列錦屏。野老暢忘<a 
name="0921a28" id="0921a28"></a>憂之飲逸興飛揚。牧童高無味之談偏圓宛轉。一切<a 
name="0921a29" id="0921a29"></a>人都作景致商量。未審衲僧如何領會。良久。顧左右<a 
name="0921a30" id="0921a30"></a>夾山面目猶在。</p><a 
name="0921b01" id="0921b01"></a><p style="text-indent: 0em; margin-left: 0em"><span class="linehead"></span>上堂。諸佛心印文彩非關。歷祖憲章條目何與。柏樹<a 
name="0921b02" id="0921b02"></a>子豁開趙州眼睛。乾矢橛露出雲門心膽。不必辨他<a 
name="0921b03" id="0921b03"></a>孰是孰非。惟要當人自信自肯。從胸襟流出一言半<a 
name="0921b04" id="0921b04"></a>句。自然驚天動地。千差萬別似空合空。到此箇境界<a 
name="0921b05" id="0921b05"></a>了子細檢點。將來正是無邊無岸險僻之途。大眾要<a 
name="0921b06" id="0921b06"></a>知究竟安隱底事麼。昔年去今復來。敲我衡門兩扇。<a 
name="0921b07" id="0921b07"></a>開主賓好話無人。省夜爐撥盡寒灰。其中事莫疑猜。<a 
name="0921b08" id="0921b08"></a>拈拂子擲下。曰禮云禮云玉帛云乎哉。</p><a 
name="0921b09" id="0921b09"></a><p style="text-indent: 0em; margin-left: 0em"><span class="linehead"></span>上堂。舉金峰志和尚。因僧侍立次。乃謂曰。舉一則因<a 
name="0921b10" id="0921b10"></a>緣汝等一不得亂會。僧曰請和尚舉。峰豎起拂子。僧<a 
name="0921b11" id="0921b11"></a>良久。峰曰知道闍黎亂會。僧以目視東西。峰曰雪上<a 
name="0921b12" id="0921b12"></a>更加霜。師曰金峰以先王之道輕施于民。者僧不量<a 
name="0921b13" id="0921b13"></a>能度德竊位苟榮。豈止雪上加霜。而事將有不勝其<a 
name="0921b14" id="0921b14"></a>弊者。雲門舉一則因緣。汝等要會便會。或曰請和尚<a 
name="0921b15" id="0921b15"></a>舉但向他道。且緩緩著。何故。乃擲拂子。服食求神仙<a 
name="0921b16" id="0921b16"></a>都為藥所誤。</p><a 
name="0921b17" id="0921b17"></a><p style="text-indent: 0em; margin-left: 0em"><span class="linehead"></span>上堂。人行印窄徑霜蹤。見者不生餘惑。犬吠排深村<a 
name="0921b18" id="0921b18"></a>夜色。聽而永絕狐疑。及至問著父母未生前本來面<a 
name="0921b19" id="0921b19"></a>目。十人有九箇不識端倪。蓋矢志不蹈於妙門。傾心<a 
name="0921b20" id="0921b20"></a>自甘于穢術。所以應緣而錯。觸事尤乖。大眾而今要<a 
name="0921b21" id="0921b21"></a>識本來面目麼。問取東村王廿八。</p><a 
name="0921b22" id="0921b22"></a><p style="text-indent: 0em; margin-left: 0em"><span class="linehead"></span>上堂。山僧因先師愚菴老人示寂一月途路奔忙。心<a 
name="0921b23" id="0921b23"></a>以痛身以倦。佛法無得商量。世諦豈容計較。蓋有箇<a 
name="0921b24" id="0921b24"></a>現成句子。晝明夜暗斯無晦冥。暑往寒來此不變易。<a 
name="0921b25" id="0921b25"></a>秖在諸人腳跟下。有信得及者麼。許由洗耳成多事。<a 
name="0921b26" id="0921b26"></a>巢父飲牛賺殺人。</p><a 
name="0921b27" id="0921b27"></a><p style="text-indent: 0em; margin-left: 0em"><span class="linehead"></span>上堂。若論此事。何待勞苦多生辛勤累劫。而能成辦。<a 
name="0921b28" id="0921b28"></a>雲門今日要諸仁一時悟去。汝等還肯麼。良久。曰屈<a 
name="0921b29" id="0921b29"></a>屈。遂打趁下座。</p><a 
name="0921b30" id="0921b30"></a><p style="text-indent: 0em; margin-left: 0em"><span class="linehead"></span>王啟甫求嗣。請上堂。豎拂子曰。如是之法覺王祖胤。<a 
name="0921c01" id="0921c01"></a>親傳先聖。後賢同稟。若要自心明妙受用。須是當人<a 
name="0921c02" id="0921c02"></a>信得悟得。便好十方剎海任意經遊。一切法門無不<a 
name="0921c03" id="0921c03"></a>深入。重重智境悉共莊嚴。種種願輪隨心運轉。復豎<a 
name="0921c04" id="0921c04"></a>拂子曰。觀世音菩薩。在拂子頭上現大人相發海潮<a 
name="0921c05" id="0921c05"></a>音。普告大眾曰。設欲求男便生福德智慧之男。設欲<a 
name="0921c06" id="0921c06"></a>求女便生端正有相之女。然遇見明眼衲僧未免笑<a 
name="0921c07" id="0921c07"></a>他捏怪。何故但看家園春日暖。新篁隨地長兒孫。</p><a 
name="0921c08" id="0921c08"></a><p style="text-indent: 0em; margin-left: 0em"><span class="linehead"></span>上堂。酒樓下既可明心。肉案頭亦能悟道。諸仁在僧<a 
name="0921c09" id="0921c09"></a>堂裏三七日了。自<span class="corr" title='[已&gt;己]'>己</span>底主人公認他不得。過在甚麼<a 
name="0921c10" id="0921c10"></a>處。顧左右。曰箇箇是盲人。</p><a 
name="0921c11" id="0921c11"></a><p style="text-indent: 0em; margin-left: 0em"><span class="linehead"></span>上堂。舉香林遠和尚。普請鋤地次一僧曰。看俗家失<a 
name="0921c12" id="0921c12"></a>火。遠曰那裏。僧曰不見那。遠曰不見。僧曰瞎漢。是時<a 
name="0921c13" id="0921c13"></a>一眾皆謂遠上座敗缺。後明教寬曰。須是我遠兄始<a 
name="0921c14" id="0921c14"></a>得。師曰。大哉香林之心。包括天地。陶冶古今。惟務其<a 
name="0921c15" id="0921c15"></a>實。不顧其跡。者僧道箇瞎漢可謂依日月之光以行<a 
name="0921c16" id="0921c16"></a>其志。自遵其度。未免但逐其跡不究其實。然則明教<a 
name="0921c17" id="0921c17"></a>曰。須是我遠兄始得。其意如何慷慨千秋見孟嘗。</p><a 
name="0921c18" id="0921c18"></a><p style="text-indent: 0em; margin-left: 0em"><span class="linehead"></span>上堂。拈起拄杖曰。真俗萬緣無不於中顯現。今日有<a 
name="0921c19" id="0921c19"></a>人從明州來。卻道憨布袋在長汀市上橫行直撞。貿<a 
name="0921c20" id="0921c20"></a>易所需。不買山珍非求海錯。畢竟圖箇甚麼。沒柄笊<a 
name="0921c21" id="0921c21"></a>籬無底木杓。</p><a 
name="0921c22" id="0921c22"></a><p style="text-indent: 0em; margin-left: 0em"><span class="linehead"></span>章叔懋請上堂。豎拂子曰千機萬機莫若識此一機。<a 
name="0921c23" id="0921c23"></a>擊拂子曰千句萬句莫若識此一句。或者道和尚放<a 
name="0921c24" id="0921c24"></a>下拂子別通箇消息來。我也知你逐境馳求循聲流<a 
name="0921c25" id="0921c25"></a>轉。殊不知雲門者裏。偏圓宛轉變化無窮。有時出現<a 
name="0921c26" id="0921c26"></a>于時桂艷秋深播庭前之馥馥蘭芳春暖朗砌下之<a 
name="0921c27" id="0921c27"></a>英英麟趾。是以歌繁宗猷斯焉彌永。有時退藏于密<a 
name="0921c28" id="0921c28"></a>縱。使汝諸根穎脫。不與萬法為侶者亦不能窺見一<a 
name="0921c29" id="0921c29"></a>斑。若是全身出現時絲毫不露。退藏于密處文彩全<a 
name="0921c30" id="0921c30"></a>彰固<span class="corr" title='[己&gt;已]'>已</span>罔測端倪。秖如今日檀越辦供入山。且道何<a 
name="0922a01" id="0922a01"></a>所饒益。藍田產玉非凡種。堪作圭璋捧至尊。</p><a 
name="0922a02" id="0922a02"></a><p style="text-indent: 0em; margin-left: 0em"><span class="linehead"></span>上堂。佛法甚多。只因連日事煩。身子勞倦。無暇說得。<a 
name="0922a03" id="0922a03"></a>今則乘片刻之閒。身子略已泰然。無甚佛法可說。忽<a 
name="0922a04" id="0922a04"></a>有箇靈利衲子出來道。雲門長老說話太煞。不顧傍<a 
name="0922a05" id="0922a05"></a>觀。若論佛法。遍在一切處。豈在閒忙。說時有不說時<a 
name="0922a06" id="0922a06"></a>無耶。山僧既受禪士一段深心。借五峰各位檀越物<a 
name="0922a07" id="0922a07"></a>事。精治盛齋請喫飽後。更獻日鑄蘭雪香茗一杯。為<a 
name="0922a08" id="0922a08"></a>何如斯。但得人人自信得自肯承當。省卻山僧多少<a 
name="0922a09" id="0922a09"></a>氣力。不然隙駒疾霜風急顏貌。看看非舊日。大事茫<a 
name="0922a10" id="0922a10"></a>茫無了畢。堪笑嵩山缺齒翁。九年面壁。豎拂子曰。究<a 
name="0922a11" id="0922a11"></a>竟者箇不識。</p><a 
name="0922a12" id="0922a12"></a><p style="text-indent: 0em; margin-left: 0em"><span class="linehead"></span>上虞何檀越請上堂。極簡極易之道。無相無作之門。<a 
name="0922a13" id="0922a13"></a>惟要步驟不差。當人金剛眼正。師子隨時哮吼。不顧<a 
name="0922a14" id="0922a14"></a>驚群駭眾。動容則盡揚古路。斂念而不墮悄然。化日<a 
name="0922a15" id="0922a15"></a>是以舒長慧命。從茲綿亙。何待雲山漠漠煙水茫茫。<a 
name="0922a16" id="0922a16"></a>積年累月冒暑經寒。若迷方者一喚回頭。始道箇從<a 
name="0922a17" id="0922a17"></a>此不被天下老和尚舌頭謾了。子細看來。猶如夢中<a 
name="0922a18" id="0922a18"></a>人遍歷無邊剎境。醒來原在床上。驀顧左右曰。我所<a 
name="0922a19" id="0922a19"></a>得智慧微妙最第一。</p><a 
name="0922a20" id="0922a20"></a><p style="text-indent: 0em; margin-left: 0em"><span class="linehead"></span>至日上堂。尋常總道正法眼藏。轉求轉生遙遠。轉說<a 
name="0922a21" id="0922a21"></a>轉不相應。認著箇聖諦不為一物不中底。以當生平。<a 
name="0922a22" id="0922a22"></a>不肯移易絲毫。要為諸佛之師群賢之首也大難。在<a 
name="0922a23" id="0922a23"></a>以拂子畫一畫曰。能向者裏識得根元。信知一陽纔<a 
name="0922a24" id="0922a24"></a>動葭灰萬卉俱開生面。瑞靄天扉祥符祖苑。塵塵顯<a 
name="0922a25" id="0922a25"></a>妙剎剎圓融。箇箇凜維新榜樣。人人弘起弊規模。既<a 
name="0922a26" id="0922a26"></a>逢此箇時節。雲門拂子豈可不傾誠祝讚。復以拂子<a 
name="0922a27" id="0922a27"></a>擊一下曰。雲書魯史千秋事。歌永堯風萬國心。問如<a 
name="0922a28" id="0922a28"></a>何是正中偏。師曰龍樓高揭翠華簾。如何是偏中正。<a 
name="0922a29" id="0922a29"></a>師曰樵子宅中傳號令。如何是正中來。師曰玉人踏<a 
name="0922a30" id="0922a30"></a>月下瑤臺。如何是兼中至。師曰鐘鳴長樂千門曙。如<a 
name="0922b01" id="0922b01"></a>何是兼中到。師曰橫趨直步看圓妙。</p><a 
name="0922b02" id="0922b02"></a><p style="text-indent: 0em; margin-left: 0em"><span class="linehead"></span>楊悾菴居士請上堂。拈拄杖曰此箇見得徹底無疑。<a 
name="0922b03" id="0922b03"></a>等閒露一機垂一句。自然權實雙彰。殺活全備。終不<a 
name="0922b04" id="0922b04"></a>肯坐在死水裏與蚌蛤魚蝦同一趣向。是故知有底<a 
name="0922b05" id="0922b05"></a>人。隨緣宛轉妙用無方。有時佛心儒雅皆依真實而<a 
name="0922b06" id="0922b06"></a>現相。有時摧魔殄異悉從示應以立名。知一切人根<a 
name="0922b07" id="0922b07"></a>性。解一切人黏縛。俾一人安隱則人人安隱。使一處<a 
name="0922b08" id="0922b08"></a>清淨則處處清淨。大眾秖如維摩榻上塵埃。東廝壁<a 
name="0922b09" id="0922b09"></a>邊雜穢。且道又從何處得來。良久曰。今日重添上一<a 
name="0922b10" id="0922b10"></a>堆。</p><a 
name="0922b11" id="0922b11"></a><p style="text-indent: 0em; margin-left: 0em"><span class="linehead"></span>開爐上堂。地爐深掘榾柮高堆。閒時向火好事相商。<a 
name="0922b12" id="0922b12"></a>可中冷煖唯自能知。世上紛譁由他莫管。秖如火爐<a 
name="0922b13" id="0922b13"></a>頭有箇無賓主話。從老趙州撩亂激揚。以至諸方互<a 
name="0922b14" id="0922b14"></a>相拋擲。豈謂逗到今日依舊清白不分。雲門緘口要<a 
name="0922b15" id="0922b15"></a>且不甘。乃高聲喚侍者曰。將簾子垂下。不可漏洩了<a 
name="0922b16" id="0922b16"></a>煖氣。拍禪床下座。</p><a 
name="0922b17" id="0922b17"></a><p style="text-indent: 0em; margin-left: 0em"><span class="linehead"></span>真如文法師掃塔請上堂。先師翁道不盡底句子。處<a 
name="0922b18" id="0922b18"></a>空滿空在壑盈壑。無底船盛載不漏。斷貫索繫縛有<a 
name="0922b19" id="0922b19"></a>餘。舒之光踰日月。卷之包括乾坤。自長水而溯耶溪<a 
name="0922b20" id="0922b20"></a>騰遍地波瀾。任先哲以及後賢行石頭正路。三艸二<a 
name="0922b21" id="0922b21"></a>木皆在裏許含英育秀。諸佛列祖盡向此中出世利<a 
name="0922b22" id="0922b22"></a>生。有智無智並觸慈光。先心後心咸歸陶冶。況復現<a 
name="0922b23" id="0922b23"></a>大人相垂格外機弘贊宗猷。光揚祖道者哉。範上座<a 
name="0922b24" id="0922b24"></a>到者裏鑽仰無門。計較無路。敢問大眾。先師翁道不<a 
name="0922b25" id="0922b25"></a>盡底句子。畢竟阿誰擔荷。有指陳得出。不妨隨緣自<a 
name="0922b26" id="0922b26"></a>在到處稱尊。若明辨不來問取真如文老人。</p><a 
name="0922b27" id="0922b27"></a><p style="text-indent: 0em; margin-left: 0em"><span class="linehead"></span>請能仁啟和尚繼席發專使上堂。雍容闡悟本真宗。<a 
name="0922b28" id="0922b28"></a>雪曲響雲門古調。峨峨為濁世幢王。切切作迷生導<a 
name="0922b29" id="0922b29"></a>主。須得其人威音那邊。移步必有其位。夜明簾外轉<a 
name="0922b30" id="0922b30"></a>機。如是則身雲與法雲共彩。本自無心。化日與慧日<a 
name="0922c01" id="0922c01"></a>同輝。何嘗有意。竦聽鸞音徹天積玉橋躍然起舞將<a 
name="0922c02" id="0922c02"></a>見妙吼震地香爐峰卻也快心。但是移山門入佛殿<a 
name="0922c03" id="0922c03"></a>裏。將燈籠來山門上。佛祖莫測其端。人天孰窺其際。<a 
name="0922c04" id="0922c04"></a>驀召專使曰。去問能仁和尚自然定當。何故。欲明家<a 
name="0922c05" id="0922c05"></a>裏事須是箇中人。</p><a 
name="0922c06" id="0922c06"></a><p style="text-indent: 0em; margin-left: 0em"><span class="linehead"></span>王檀越誕辰請上堂。舉教中道菩薩。以一音一切皆<a 
name="0922c07" id="0922c07"></a>能演決定分別說一切諸佛法。老瞿曇固是富而且<a 
name="0922c08" id="0922c08"></a>驕。爭奈事無實據。拈起拄杖曰。不若雲門拄杖子。打<a 
name="0922c09" id="0922c09"></a>開福德藏門。運出無價至寶。碗大碗小盛來。隨豐隨<a 
name="0922c10" id="0922c10"></a>儉受用。一飽既已忘饑。諸念自然銷落。指南山作壽。<a 
name="0922c11" id="0922c11"></a>掬東海為卮。有者道山僧將常住物私做人情。連忙<a 
name="0922c12" id="0922c12"></a>想得箇父母未生前面目。老也如是少也如是。往古<a 
name="0922c13" id="0922c13"></a>也如是來今也如是。只有一處不如是。釋迦老子敷<a 
name="0922c14" id="0922c14"></a>演不出。且道甚麼人可能定當得來。卓拄杖。鐵笛吹<a 
name="0922c15" id="0922c15"></a>瑤島。金燈照綺筵。</p><a 
name="0922c16" id="0922c16"></a><p style="text-indent: 0em; margin-left: 0em"><span class="linehead"></span>上堂。舉黃檗一日捏拳曰。天下老和尚總在者裏。我<a 
name="0922c17" id="0922c17"></a>若放一線道。從伊七縱八橫。若不放過不消一捏。僧<a 
name="0922c18" id="0922c18"></a>便問。放一線道時如何。檗曰七縱八橫。曰不放過不<a 
name="0922c19" id="0922c19"></a>消一捏時如何。檗曰普。師曰黃檗既能人境俱奪。亦<a 
name="0922c20" id="0922c20"></a>解敲唱雙行。其奈捏聚放開未免太傷心力。者僧雖<a 
name="0922c21" id="0922c21"></a>然變通有道。卻也朕兆難明。皆為不了。山僧不用捏<a 
name="0922c22" id="0922c22"></a>拳舒掌。可以移風易俗。豎拂子曰。從上大老天下英<a 
name="0922c23" id="0922c23"></a>靈盡向者裏。正去偏來明投暗合。如寶絲網重重涉<a 
name="0922c24" id="0922c24"></a>入。如有人出來道。雲門與麼太煞簡略。固許汝是箇<a 
name="0922c25" id="0922c25"></a>出格英俊。也須再參三十年。</p><a 
name="0922c26" id="0922c26"></a><p style="text-indent: 0em; margin-left: 0em"><span class="linehead"></span>請上堂。白椎竟。師隨聲一喝。曰若是第一義。但向己<a 
name="0922c27" id="0922c27"></a>求莫從他覓。豈待山僧鼓兩片皮掉三寸舌。豎捏烏<a 
name="0922c28" id="0922c28"></a>藤橫搖白塵。然後為得。所以鑑湖遠棹水月交光。徐<a 
name="0922c29" id="0922c29"></a>入雲門煙霞鬥彩。過積玉橋聽潺湲之響。知洞水流<a 
name="0922c30" id="0922c30"></a>長。到芙蓉岸望疊嶂之高。識門風浩大。從淺至深次<a 
name="0923a01" id="0923a01"></a>第循歷。由大佛殿登寶鏡堂。致禮雍雍發言穆穆。始<a 
name="0923a02" id="0923a02"></a>解道覺悟生死如夢。一切求心自息。時時奉重無違。<a 
name="0923a03" id="0923a03"></a>事事報恩有據。本末須要歸宗。尊卑當用其語。顧眾<a 
name="0923a04" id="0923a04"></a>曰。且道是甚麼語。門頭嚴飾兒孫力。室內悠悠總不<a 
name="0923a05" id="0923a05"></a>知。復喝一喝。</p><a 
name="0923a06" id="0923a06"></a><p style="text-indent: 0em; margin-left: 0em"><span class="linehead"></span>開山澄祖四十忌上堂。臘月四日乃先師翁示方便<a 
name="0923a07" id="0923a07"></a>門。說最實事。時節蓋有威德自在如彼山王。安忍不<a 
name="0923a08" id="0923a08"></a>動利益含生。舌相等剎塵遍覆。身光與日月恒明。赤<a 
name="0923a09" id="0923a09"></a>白青黃混之不得。方圓長短類之莫齊。不惟利根鈍<a 
name="0923a10" id="0923a10"></a>根正見邪見。求箇入頭愈加深遠。尋箇出路轉見壅<a 
name="0923a11" id="0923a11"></a>淤。即使四十年來兒孫遍地。各各現三頭六臂。箇箇<a 
name="0923a12" id="0923a12"></a>張馬嘴驢唇。以種種因緣譬喻言辭。紛紜指註究竟<a 
name="0923a13" id="0923a13"></a>摸他頭腦不著。豎拂子曰。此是師翁殺人活人底杷<a 
name="0923a14" id="0923a14"></a>柄。今朝恰好落在孫子手裏。豎抹橫該皆吾常分。遂<a 
name="0923a15" id="0923a15"></a>顧眾曰。還有搆得者麼。黃閣晝簾垂紫氣。不彰寶印<a 
name="0923a16" id="0923a16"></a>自然尊。</p><a 
name="0923a17" id="0923a17"></a><p style="text-indent: 0em; margin-left: 0em"><span class="linehead"></span>解制小參。上來道箇不審。盡是古人唾餘。甚為不必。<a 
name="0923a18" id="0923a18"></a>下去道箇珍重。莫非時流。恒事可以勿提。人人本來<a 
name="0923a19" id="0923a19"></a>具足一段大事。頭頭顯露物物彰明。悟不加增。迷亦<a 
name="0923a20" id="0923a20"></a>不減。聚時不有。散時不無。惟桶底不曾脫落。正眼不<a 
name="0923a21" id="0923a21"></a>曾洞開。不從父母未生前青天白日下披襟一笑。未<a 
name="0923a22" id="0923a22"></a>免被苦樂逆順轉移。暑往寒來拘絆。生死海裏風吹<a 
name="0923a23" id="0923a23"></a>浪蕩。不得自在。縱使道得箇靜則同源。動無異致。猶<a 
name="0923a24" id="0923a24"></a>是憎愛不忘。情封未啟。舉意乖違觸途成滯。要得獨<a 
name="0923a25" id="0923a25"></a>步大方遊行自在。山僧與你畫一策。以拂子畫<img src="../cb_tripitaka_web/figures/J/J36p0923_01.gif" alt="J36p0923_01.gif"/>相<a 
name="0923a26" id="0923a26"></a>曰。者裏知得落處。喚釋迦達磨挈缽提瓶未嘗不可。<a 
name="0923a27" id="0923a27"></a>或甄別不來且遊遍雲山千重萬重。捱過春光一度<a 
name="0923a28" id="0923a28"></a>兩度再來與你說破。</p><a 
name="0923a29" id="0923a29"></a><p style="text-indent: 0em; margin-left: 0em"><span class="linehead"></span>臘八解制上堂。見明謂晝遇暗為夜。山本嵯峨水自<a 
name="0923a30" id="0923a30"></a>流動。東西南北不移一絲。上下高低莫錯一點。一向<a 
name="0923b01" id="0923b01"></a>立定腳跟。最怕輥入異類。子細檢點來。正是偏枯見<a 
name="0923b02" id="0923b02"></a>解不達權變之笨漢。忽若月明晝午。日彩夜央。山頭<a 
name="0923b03" id="0923b03"></a>滾浪。海底飛塵。十箇有五雙不知頭緒。唯有雪嶺老<a 
name="0923b04" id="0923b04"></a>瞿曇。多年臥冰囓蘗忘形於凍餒。到此便得轉身活<a 
name="0923b05" id="0923b05"></a>路。以快平生。果是本分衲僧。氣概逸群。若休歇其心<a 
name="0923b06" id="0923b06"></a>放下便穩。能勇猛其志撩起便行。折腰匾擔尊貴一<a 
name="0923b07" id="0923b07"></a>時。斷鼻艸鞋威雄百倍。垂手橫身自由自在。誰能拘<a 
name="0923b08" id="0923b08"></a>束得你。但前途去與故人相見。細說生平。切莫道在<a 
name="0923b09" id="0923b09"></a>雲門者裏。何故。惟恐傳事不真。將作世諦流布。</p><a 
name="0923b10" id="0923b10"></a><p style="text-indent: 0em; margin-left: 0em"><span class="linehead"></span>上堂。舉金峰因僧問。金杯滿酌時如何。峰曰金峰不<a 
name="0923b11" id="0923b11"></a>勝酩酊。師曰展演宗猷提持祖印。和光順物與世同<a 
name="0923b12" id="0923b12"></a>塵。渾融彼此包括始終。金峰有寬洪之量。洵不可及。<a 
name="0923b13" id="0923b13"></a>正眼觀來未免一場敗闕。如有僧問雲門金杯滿酌<a 
name="0923b14" id="0923b14"></a>時如何。但向道酒中不語真君子。</p><a 
name="0923b15" id="0923b15"></a><p style="text-indent: 0em; margin-left: 0em"><span class="linehead"></span>先和尚木主入祖堂上堂。不重先師道德。秪貴先師<a 
name="0923b16" id="0923b16"></a>不為我說破。古人恁麼道。雖謂情封不立其如分別<a 
name="0923b17" id="0923b17"></a>猶存。既曰道德無可為重更有何事不曾說破。我先<a 
name="0923b18" id="0923b18"></a>師非身現身身滿域中。無說示說說遍天下。奮自在<a 
name="0923b19" id="0923b19"></a>慈力猶淳旭麗天。若愚若智盡睹其光。暢無畏玄音<a 
name="0923b20" id="0923b20"></a>如迅雷駭地。是聖是凡悉聆其響。紹洞山尊貴之宗。<a 
name="0923b21" id="0923b21"></a>斬斷群邪蔓<span class="corr" title='[剌&gt;刺]'>刺</span>。荷玉笥大成之業。弘開一味玅門。橫<a 
name="0923b22" id="0923b22"></a>身空劫已前跨腳。今時路上不許月白夜行。唯要雞<a 
name="0923b23" id="0923b23"></a>鳴曉到。奉重固不必違背則不可故我親近他承嗣<a 
name="0923b24" id="0923b24"></a>他三十年間一切時中。厲色時多和顏日少。其道大<a 
name="0923b25" id="0923b25"></a>德備實情不知說破不說破也不揀擇甘為情忘義<a 
name="0923b26" id="0923b26"></a>斷不孝闡提。爭奈拄杖子當仁不讓。驀拈拄杖曰。一<a 
name="0923b27" id="0923b27"></a>不做二不休。莫道縱橫無忌諱。只要推爺向裏頭。卓<a 
name="0923b28" id="0923b28"></a>拄杖下座。</p><a 
name="0923b29" id="0923b29"></a><p style="text-indent: 0em; margin-left: 0em"><span class="linehead"></span>謝兩序勤舊上堂。提振綱宗傳持慧命。印印當風機<a 
name="0923b30" id="0923b30"></a>機圓應。顯萬法總一根源。融十方歸一剎境。蓋知正<a 
name="0923c01" id="0923c01"></a>色持衡深賴祖庭元老輸誠贊弼實資法苑祥麟和<a 
name="0923c02" id="0923c02"></a>同水乳以標奇節比松筠而播美。千聖有口無說處<a 
name="0923c03" id="0923c03"></a>底同一音演。萬人有力無作處底同一心行。如斯主<a 
name="0923c04" id="0923c04"></a>伴交羅乃見始終貫徹。所以山僧自來五位旗鎗高<a 
name="0923c05" id="0923c05"></a>縣壁上。三玄甲冑棄置路傍。到今日秖好唱箇自來<a 
name="0923c06" id="0923c06"></a>腔清平樂。謂我福輕有愧累君忍垢無涯大事既已<a 
name="0923c07" id="0923c07"></a>了畢一齊歸堂喫茶。</p><a 
name="0923c08" id="0923c08"></a><p style="text-indent: 0em; margin-left: 0em"><span class="linehead"></span>覺初慶悟禪本師壽請上堂。雲門倒腹傾腸說箇最<a 
name="0923c09" id="0923c09"></a>初方便。休將禪道商量。莫作迷悟判斷。為從僧祇劫<a 
name="0923c10" id="0923c10"></a>來。隨汝所求無厭好看大夢覺時始快平生志願。拈<a 
name="0923c11" id="0923c11"></a>拄杖曰。百千三昧無量義門皆從者裏流出。無量壽<a 
name="0923c12" id="0923c12"></a>如來竭盡神機思也不可思算也不可算。嶺梅臘後<a 
name="0923c13" id="0923c13"></a>最先開。吹動春風香滿院。卓拄杖一下。</p><a 
name="0923c14" id="0923c14"></a><p style="text-indent: 0em; margin-left: 0em"><span class="linehead"></span>除夜小參。靜地籌思鬧叢觀。望鍋邊分飯。碗上添羹<a 
name="0923c15" id="0923c15"></a>冬殘歲暮無非豐儉隨家。事絕理融總要函蓋相應。<a 
name="0923c16" id="0923c16"></a>蓋循途守轍底自謂生鐵鑄成脊梁。純鋼鍊就骨力。<a 
name="0923c17" id="0923c17"></a>彼此不敢是非。今昔莫能移易。事事仍舊規。法法住<a 
name="0923c18" id="0923c18"></a>本位。各各不相知。彼彼不相到。殊不知到得者般境<a 
name="0923c19" id="0923c19"></a>界。正恐諸事煎逼不得安閒。惟有奔逸絕塵底漢。臘<a 
name="0923c20" id="0923c20"></a>月三十日到來。一切人說不來者好肆縣河之辨。一<a 
name="0923c21" id="0923c21"></a>切人行不去者獨跨通霄之步。不妨挐三道五一味<a 
name="0923c22" id="0923c22"></a>豎抹橫該。欲知達磨於普通年間十萬里來心上為<a 
name="0923c23" id="0923c23"></a>著何事。是人眼裏有珠。那箇口中無舌。喝。</p><a 
name="0923c24" id="0923c24"></a><p style="text-indent: 0em; margin-left: 0em"><span class="linehead"></span>復舉香林因僧問。如何是衲衣下事。林曰臘月火燒<a 
name="0923c25" id="0923c25"></a>山。師曰香林惟將尋常活計任意施為。大似推車撞<a 
name="0923c26" id="0923c26"></a>壁將無作有。以致天下尊宿互相激揚。紛紜酬醋簡<a 
name="0923c27" id="0923c27"></a>點將來。譬如飲大海中水隨量而止。衲衣下事何曾<a 
name="0923c28" id="0923c28"></a>夢見。今夜如有僧問雲門。如何是衲衣下事。但向他<a 
name="0923c29" id="0923c29"></a>道火爐邊坐成佳話。玉燭歌清聽野樵。</p><a 
name="0923c30" id="0923c30"></a><p style="text-indent: 0em; margin-left: 0em"><span class="linehead"></span>元旦上堂。威音那畔嘉猷古佛堂前景致。冠古冠今<a 
name="0924a01" id="0924a01"></a>無異。徹頭徹尾常新。乃擊拂子一下曰。山僧今日盡<a 
name="0924a02" id="0924a02"></a>情托出了也。有力大人能擔荷得去。將舊時窠臼一<a 
name="0924a03" id="0924a03"></a>腳趯翻。別轉機輪全體作用。熙然布劫外祥光。廓爾<a 
name="0924a04" id="0924a04"></a>轉域中泰運。國治邦寧民安物阜。祖園春燠法海冰<a 
name="0924a05" id="0924a05"></a>融。萬彙俱遂欣榮四生。均陶化日世界一時平等。聖<a 
name="0924a06" id="0924a06"></a>凡曾不異同。衲僧家己事未得發明。他緣不能湊合。<a 
name="0924a07" id="0924a07"></a>不必深憂重慮。何謂。皇風一片渾無畛。春色千奇在<a 
name="0924a08" id="0924a08"></a>繡楹。</p><a 
name="0924a09" id="0924a09"></a><p style="text-indent: 0em; margin-left: 0em"><span class="linehead"></span>肅眾上堂。細吹無孔笛。亂打寬皮鼓。釅茶八九盃。戲<a 
name="0924a10" id="0924a10"></a>笑三五日。觀音大士從傍破顏拊掌大聲喝彩道。佛<a 
name="0924a11" id="0924a11"></a>之心兮不覆藏。祖之髓兮都擠出。境界風所高。般若<a 
name="0924a12" id="0924a12"></a>力愈大。文殊普賢正言厲色曰。汝等以思惟心測度<a 
name="0924a13" id="0924a13"></a>如來大圓覺海。如人以手撮摩虛空。秖益自勞無濟<a 
name="0924a14" id="0924a14"></a>于事。三箇老古錐互相爭論不已。拄杖子聽見乃以<a 
name="0924a15" id="0924a15"></a>直判斷曰。觀音大士固然和以優賢不應以冬瓜印<a 
name="0924a16" id="0924a16"></a>子妄搭。文殊普賢雖是肅以蒞眾未免法令過嚴。各<a 
name="0924a17" id="0924a17"></a>與三十棒趁出。且道利害在甚麼處。不見道執之失<a 
name="0924a18" id="0924a18"></a>度。必入邪路。</p><a 
name="0924a19" id="0924a19"></a><p style="text-indent: 0em; margin-left: 0em"><span class="linehead"></span>退院小參。鈍牯輪耕祖父田。茫茫業識已三年。苔路<a 
name="0924a20" id="0924a20"></a>滑蹄恒自忖。芒繩纏鼻任人牽。盤旋泥水真堪笑。憔<a 
name="0924a21" id="0924a21"></a>悴風霜孰可憐。上下人情慵浹洽。紛紜毀譽理當然。<a 
name="0924a22" id="0924a22"></a>利生接物同春夢。捄弊扶危歎力綿。正法凋殘心耿<a 
name="0924a23" id="0924a23"></a>耿。祖園仍復艸芊芊。定策籌時勤舊智。搪風抵露股<a 
name="0924a24" id="0924a24"></a>肱賢。梵宮雍肅帡幪德。龍象飽參檀信緣。惟我羞慚<a 
name="0924a25" id="0924a25"></a>深細想。曾無一得好流傳。慶快犁耙離項背。輕身至<a 
name="0924a26" id="0924a26"></a>樂勝三禪。此去優游無變異。垂楊芳草看雲眠。更問<a 
name="0924a27" id="0924a27"></a>渠儂端的處。月在青天水在川。</p><a 
name="0924a28" id="0924a28"></a><p style="text-indent: 0em; margin-left: 0em"><span class="linehead"></span>復舉金峰和尚上堂曰。事存函蓋合理應箭鋒拄還<a 
name="0924a29" id="0924a29"></a>有人道得麼。若有出來道得相應金峰分半院與他<a 
name="0924a30" id="0924a30"></a>住。時有僧纔出。峰曰相見易得好共住難為人。便下。<a 
name="0924b01" id="0924b01"></a>座師曰。稽功必以事為的。論賞必以言為符。者僧不<a 
name="0924b02" id="0924b02"></a>諒才度能將強據而驟奪之。金峰不攷功審勣。既許<a 
name="0924b03" id="0924b03"></a>與而復吝惜。從古到今不能清楚。山僧不似金峰有<a 
name="0924b04" id="0924b04"></a>口無心。有一句子千聖莫分彼此。萬人難辨去留。有<a 
name="0924b05" id="0924b05"></a>人道得恰好。雲門院子盡情分付。設有人出但曰且<a 
name="0924b06" id="0924b06"></a>緩緩著。今日天晚總到明朝交代。</p><a 
name="0924b07" id="0924b07"></a><p style="text-indent: 0em; margin-left: 0em"><span class="linehead"></span>退院上堂。僧問久親猊座。未敢輕扣玄音。末後當陽<a 
name="0924b08" id="0924b08"></a>要聞法王獅奏。師曰仙子持金碗。佳人罷錦梭。曰果<a 
name="0924b09" id="0924b09"></a>然塗山鑑水非同調。別有驚天動地聲。師曰上座固<a 
name="0924b10" id="0924b10"></a>樂矣。山僧也快哉。曰只如雙鳳凌巢一龍出海又作<a 
name="0924b11" id="0924b11"></a>麼生。師曰日後再來有人與你道乃曰三載濫竽慚<a 
name="0924b12" id="0924b12"></a>色既多面上。寸功匪立恢崇徒切心中。一言有乖于<a 
name="0924b13" id="0924b13"></a>度。大違上祖典謨。一行不蹈于常。知辱先師化軌。所<a 
name="0924b14" id="0924b14"></a>以高低普應莫非合水和泥。毀譽不移正是將南作<a 
name="0924b15" id="0924b15"></a>北。田頭也到地上也到。閒時也說忙處也說。可謂徹<a 
name="0924b16" id="0924b16"></a>骨徹髓盡心盡力了也。若據明眼證驗將來。卻道怠<a 
name="0924b17" id="0924b17"></a>玩過時陶鑄洪規弛廢。不以佛法為事。有失龍象所<a 
name="0924b18" id="0924b18"></a>望。不覺抓著山僧痛處。只得向法堂前高聲唱道。大<a 
name="0924b19" id="0924b19"></a>眾大眾如是如是。要識他家全意氣。飛鴻踏雪思優<a 
name="0924b20" id="0924b20"></a>游。<span class="note">(敘謝不錄)</span>。</p><a 
name="0924b21" id="0924b21"></a><p style="text-indent: 0em; margin-left: 0em"><span class="linehead"></span>復舉長慶稜和尚拈拄杖示眾曰。識得者箇一生參<a 
name="0924b22" id="0924b22"></a>學事畢。雲門偃曰識得者箇為甚不肯住。師曰一箇<a 
name="0924b23" id="0924b23"></a>得少為足。一箇貪多無厭。二大老終非大人作略。山<a 
name="0924b24" id="0924b24"></a>僧則不然。驀拈拄杖曰。識得者箇青山養拙不為晚。<a 
name="0924b25" id="0924b25"></a>綠水盟心未是遲。</p><a 
name="0924b26" id="0924b26"></a><a 
name="0924b27" id="0924b27"></a><a 
name="0924b28" id="0924b28"></a><a 
name="0924b29" id="0924b29"></a><a 
name="0924b30" id="0924b30"></a><p><span class="juanname">蔗菴範禪師語錄卷第六</span></p>
<hr>【經文資訊】嘉興藏第 36 冊 No. B369 蔗菴範禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexea15.html?index=J36nB369" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J36nB369_006 by HTTrack Website Copier/3.x [XR&CO'2014], Tue, 07 Jun 2016 07:13:48 GMT -->
</html>
