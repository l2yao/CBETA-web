<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T55n2145_013 by HTTrack Website Copier/3.x [XR&CO'2014], Tue, 07 Jun 2016 07:01:27 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=976033926&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT55n2145&amp;utmp=%2Fmobile%2Findex.php%3Findex%3DT55n2145_013&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index094a.html?index=T55n2145_012" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第55冊<br/>No.2145 出三藏記集 (15卷)<br/>【梁 僧祐撰】<br/>第 13 卷</p>
	<a href="index0340.html?index=T55n2145_014" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T55">
<div class="root" id="2145" sutra_name="出三藏記集" sutra_juan="[卷13]">　
<a 
name="0094c18" id="0094c18"></a><a 
name="0094c19" id="0094c19"></a><a 
name="0094c20" id="0094c20"></a><p><span class="juanname">出三藏記集傳上卷第十三</span></p><a 
name="0094c21" id="0094c21"></a><a 
name="0094c22" id="0094c22"></a><p style="margin-left: 4em"><span class="byline">梁建初寺沙門釋僧祐撰</span></p><a 
name="0094c23" id="0094c23"></a><ul><li>安世高傳第一</li><a 
name="0094c24" id="0094c24"></a><li>支讖傳第二</li><a 
name="0094c25" id="0094c25"></a><li>安玄傳第三</li><a 
name="0094c26" id="0094c26"></a><li>康僧會傳第四</li><a 
name="0094c27" id="0094c27"></a><li>朱士行傳第五</li><a 
name="0094c28" id="0094c28"></a><li>支謙傳第六</li><a 
name="0094c29" id="0094c29"></a><li>竺法護傳第七</li><a 
name="0095a01" id="0095a01"></a><li>竺叔蘭傳第八</li><a 
name="0095a02" id="0095a02"></a><li>尸梨蜜傳第九</li><a 
name="0095a03" id="0095a03"></a><li>僧伽跋澄傳第十</li><a 
name="0095a04" id="0095a04"></a><li>曇摩難提傳第十一</li><a 
name="0095a05" id="0095a05"></a><li>僧伽提婆傳第十二</li></ul><a 
name="0095a06" id="0095a06"></a><p style="margin-left: 4em"><span class="headname">安世高傳第一</span></p><a 
name="0095a07" id="0095a07"></a><p style="text-indent: 0em; margin-left: 0em"><span class="linehead"></span>安清。字世高。安息國王政后之太子也。幼<a 
name="0095a08" id="0095a08"></a>懷淳孝敬養竭誠。惻隱之仁爰及蠢類。其動<a 
name="0095a09" id="0095a09"></a>言立行若踐規矩焉。加以志業聰敏刻意好<a 
name="0095a10" id="0095a10"></a>學。外國典籍莫不該貫。七曜五行之象。風角<a 
name="0095a11" id="0095a11"></a>雲物之占。推步盈縮悉窮其變。兼洞曉醫術<a 
name="0095a12" id="0095a12"></a>妙善鍼<span class="gaiji">脈<!--gaiji,脈,1[血*永],2&#x4611;,3--></span>。&#x89A9;色知病投藥必濟。乃至鳥獸嗚<a 
name="0095a13" id="0095a13"></a>呼聞聲知心。於是俊異之名被於西域。遠近<a 
name="0095a14" id="0095a14"></a>&#x96A3;國咸敬而偉之。世高雖在居家。而奉戒精<a 
name="0095a15" id="0095a15"></a>峻。講集法施與時相續。後王薨將嗣國位。乃<a 
name="0095a16" id="0095a16"></a>深惟苦空厭離名器。行服既畢。遂讓國與<a 
name="0095a17" id="0095a17"></a>叔。出家修道博綜經藏。尤精阿毘曇學。諷持<a 
name="0095a18" id="0095a18"></a>禪經。略盡其妙既而遊方弘化遍歷諸國。以<a 
name="0095a19" id="0095a19"></a>漢桓帝之初。始到中夏。世高才悟幾敏一聞<a 
name="0095a20" id="0095a20"></a>能達。至止未久。即通習華語。於是宣釋眾經<a 
name="0095a21" id="0095a21"></a>改胡為漢。出安般守意陰持入經大小十二<a 
name="0095a22" id="0095a22"></a>門及百六十品等。初外國三藏眾護撰述經<a 
name="0095a23" id="0095a23"></a>要為二十七章。世高乃剖析護所集七章。譯<a 
name="0095a24" id="0095a24"></a>為漢文。即道地經也。其先後所出經。凡四<a 
name="0095a25" id="0095a25"></a>十五部。義理明析文字允正。辯而不華質而<a 
name="0095a26" id="0095a26"></a>不野。凡在讀者。皆斖斖而不惓焉。世高窮理<a 
name="0095a27" id="0095a27"></a>盡性自識宿緣。多有神跡世莫能量。初世高<a 
name="0095a28" id="0095a28"></a>自稱。先身已經為安息王子。與其國中。長者<a 
name="0095a29" id="0095a29"></a>子俱共出家。分衛之時施主不稱同學輒怒。<a 
name="0095b01" id="0095b01"></a>世高屢加呵責。同學悔謝而猶不悛改。如此<a 
name="0095b02" id="0095b02"></a>二十餘年。乃與同學辭訣云。我當往廣州畢<a 
name="0095b03" id="0095b03"></a>宿世之對。卿明經精進不在吾後。而性多恚<a 
name="0095b04" id="0095b04"></a>怒。命過當受惡形。我若得道必當相度。既而<a 
name="0095b05" id="0095b05"></a>遂適廣州值寇賊大亂。行路逢一少年。唾手<a 
name="0095b06" id="0095b06"></a>拔刀曰。真得汝矣。世高笑曰。我宿命負卿。故<a 
name="0095b07" id="0095b07"></a>遠來相償。卿之忿怒故是前世時意也。遂申<a 
name="0095b08" id="0095b08"></a>頸受刃容無懼色。賊遂殺之。觀者填路。莫不<a 
name="0095b09" id="0095b09"></a>駭其奇異。既而神識還為安息王太子。即名<a 
name="0095b10" id="0095b10"></a>世高時身也。世高遊化中國宣經事畢。值靈<a 
name="0095b11" id="0095b11"></a>帝之末關洛擾亂。乃杖錫江南云。我當過廬<a 
name="0095b12" id="0095b12"></a>山度昔同學。行達<span class="gaiji">[邱-丘+共]<!--gaiji,,1[邱-丘+共],2&#x48BC;,3--></span>亭湖廟。此廟舊有靈驗。<a 
name="0095b13" id="0095b13"></a>商旅祈禱乃分風上下。各無留滯。常有乞神<a 
name="0095b14" id="0095b14"></a>竹者。未許輒取。舫即覆沒竹還本處。自是舟<a 
name="0095b15" id="0095b15"></a>人敬憚莫不懾影。世高同<span class="gaiji">[打-丁+宗]<!--gaiji,,1[打-丁+宗],2&#x22BB1;,3--></span>三十餘船。奉牲<a 
name="0095b16" id="0095b16"></a>請福。神乃降祝曰。舫有沙門。可更呼上。客<a 
name="0095b17" id="0095b17"></a>咸共驚愕。請世高入廟。神告世高曰。吾昔在<a 
name="0095b18" id="0095b18"></a>外國。與子俱出家學道。好行布施。而性多瞋<a 
name="0095b19" id="0095b19"></a>怒。今為<span class="gaiji">[邱-丘+共]<!--gaiji,,1[邱-丘+共],2&#x48BC;,3--></span>亭湖神。周迴千里並吾所統。以布<a 
name="0095b20" id="0095b20"></a>施故珍玩無數。以瞋恚故墮此神中。今見同<a 
name="0095b21" id="0095b21"></a>學悲欣可言。壽盡旦夕而醜形長大。若於此<a 
name="0095b22" id="0095b22"></a>捨命穢污江湖。當度山西空澤中也。此身滅<a 
name="0095b23" id="0095b23"></a>恐墮地獄。吾有絹千匹并雜寶物。可為我立<a 
name="0095b24" id="0095b24"></a>塔營法使生善處也。世高曰。故來相度。何不<a 
name="0095b25" id="0095b25"></a>見形。神曰。形甚醜異。眾人必懼。世高曰。但<a 
name="0095b26" id="0095b26"></a>出。眾不怪也。神從床後出頭。乃是大蟒蛇。至<a 
name="0095b27" id="0095b27"></a>世高膝邊。淚落如雨。不知尾之長短。世高向<a 
name="0095b28" id="0095b28"></a>之胡語。傍人莫解。蟒便還隱。世高即取絹<a 
name="0095b29" id="0095b29"></a>物辭別而去。舟侶颺帆。神復出蟒身。登山頂<a 
name="0095c01" id="0095c01"></a>而望眾人。舉手然後乃滅。倏忽之頃便達豫<a 
name="0095c02" id="0095c02"></a>章。即以廟物造立東寺。世高去後。神即命過。<a 
name="0095c03" id="0095c03"></a>暮有一少年上船。長跪世高前。受其&#x546A;願。忽<a 
name="0095c04" id="0095c04"></a>然不見。世高謂船人曰。向之少年。即<span class="gaiji">[邱-丘+共]<!--gaiji,,1[邱-丘+共],2&#x48BC;,3--></span>亭廟<a 
name="0095c05" id="0095c05"></a>神。得離惡形矣。於是廟神歇沒。無復靈驗。<a 
name="0095c06" id="0095c06"></a>後人於西山澤中見一死蟒。頭尾相去數里。<a 
name="0095c07" id="0095c07"></a>今尋陽郡蛇村。是其處也。於是頃到廣州。<a 
name="0095c08" id="0095c08"></a>尋其前世害己少年。時少年尚在。年已六十<a 
name="0095c09" id="0095c09"></a>餘。世高徑投其家。共說昔日償對時事。并敘<a 
name="0095c10" id="0095c10"></a>宿緣歡善相向云。吾猶有餘報。今當往會稽<a 
name="0095c11" id="0095c11"></a>畢對。廣州客深悟世高非凡。豁然意解追悔<a 
name="0095c12" id="0095c12"></a>前愆。厚相資供。乃隨世高東行。遂達會稽。至<a 
name="0095c13" id="0095c13"></a>便入市。正值市有&#x9B2A;者。亂相歐擊誤中世<a 
name="0095c14" id="0095c14"></a>高。應時命終。廣州客頻驗二報。遂精懃佛法。<a 
name="0095c15" id="0095c15"></a>具說事緣。遠近聞知莫不悲歎。明三世之有<a 
name="0095c16" id="0095c16"></a>徵也。高本既王種。名高外國。所以西方賓<a 
name="0095c17" id="0095c17"></a>旅猶呼安侯。至今為號焉。天竺國自稱。書為<a 
name="0095c18" id="0095c18"></a>天書。語為天語。音訓詭蹇與漢殊異。先後<a 
name="0095c19" id="0095c19"></a>傳譯多致謬濫。唯世高出經為群譯之首。安<a 
name="0095c20" id="0095c20"></a>公以為若及面稟不異見聖。列代明德。咸讚<a 
name="0095c21" id="0095c21"></a>而思焉。</p><a 
name="0095c22" id="0095c22"></a><p style="margin-left: 4em"><span class="headname">支讖傳第二</span></p><a 
name="0095c23" id="0095c23"></a><p style="text-indent: 0em; margin-left: 0em"><span class="linehead"></span>支讖。本月支國人也。操行淳深性度開敏。稟<a 
name="0095c24" id="0095c24"></a>持法戒以精勤著稱。諷誦群經志存宣法。漢<a 
name="0095c25" id="0095c25"></a>桓帝末。遊于洛陽。以靈帝光和中平之間。<a 
name="0095c26" id="0095c26"></a>傳譯胡文出般若道行品首楞嚴般舟三昧<a 
name="0095c27" id="0095c27"></a>等三經。又有阿闍世王寶積等十部經。以歲<a 
name="0095c28" id="0095c28"></a>久無錄。安公挍練古今精尋文體云。似讖所<a 
name="0095c29" id="0095c29"></a>出。凡此諸經。皆審得本旨了不加飾。可謂善<a 
name="0096a01" id="0096a01"></a>宣法要弘道之士也。後不知所終。沙門竺朔<a 
name="0096a02" id="0096a02"></a>佛者。天竺人也漢桓帝時。亦齎道行經來適<a 
name="0096a03" id="0096a03"></a>洛陽。即轉胡為漢。譯人時滯雖有失旨。然棄<a 
name="0096a04" id="0096a04"></a>文存質深得經意。朔又以靈帝光和二年。於<a 
name="0096a05" id="0096a05"></a>洛陽譯出般舟三昧經。時讖為傳言。河南洛<a 
name="0096a06" id="0096a06"></a>陽孟福張蓮筆受。時又有支曜譯出成具光<a 
name="0096a07" id="0096a07"></a>明經云。</p><a 
name="0096a08" id="0096a08"></a><p style="margin-left: 4em"><span class="headname">安玄傳第三</span></p><a 
name="0096a09" id="0096a09"></a><p style="text-indent: 0em; margin-left: 0em"><span class="linehead"></span>安玄。安息國人也。志性貞白深沈有理致。為<a 
name="0096a10" id="0096a10"></a>優婆塞。秉持法戒豪釐弗虧。博誦群經多所<a 
name="0096a11" id="0096a11"></a>通習。漢靈帝末。遊賈洛陽有功。號騎都尉。性<a 
name="0096a12" id="0096a12"></a>虛靜溫恭。常以法事為己務。漸練漢言志宣<a 
name="0096a13" id="0096a13"></a>經典。常與沙門講論道義。世所謂都尉言也。<a 
name="0096a14" id="0096a14"></a>玄與沙門嚴佛調。共出法鏡經。玄口譯梵文。<a 
name="0096a15" id="0096a15"></a>佛調筆受。理得音正。盡經微旨郢匠之義見<a 
name="0096a16" id="0096a16"></a>述後代。佛調。臨淮人也。綺年&#x9834;悟。敏而好學。<a 
name="0096a17" id="0096a17"></a>信慧自然。遂出家修道。通譯經典見重於時。<a 
name="0096a18" id="0096a18"></a>世稱。安侯。都尉。佛調。三人傳譯號為難繼。<a 
name="0096a19" id="0096a19"></a>佛調又撰十慧。並傳於世。安公稱。佛調出經<a 
name="0096a20" id="0096a20"></a>省不煩全本妙巧。次有康孟詳者。其先康居<a 
name="0096a21" id="0096a21"></a>人也。譯出中本起。安公稱。孟詳出經奕奕流<a 
name="0096a22" id="0096a22"></a>便。足騰玄趣。後有沙門維秖難者。天竺人也。<a 
name="0096a23" id="0096a23"></a>以孫權黃武三年齎曇&#x9262;經胡本來至武昌。<a 
name="0096a24" id="0096a24"></a>曇&#x9262;即法句經也。時支謙請出經。乃令其同<a 
name="0096a25" id="0096a25"></a>道竺將炎傳譯。謙寫為漢文。時炎未善漢言。<a 
name="0096a26" id="0096a26"></a>頗有不盡。然志存義本近於質實。今所傳法<a 
name="0096a27" id="0096a27"></a>句是也。白延者。不知何許人。魏正始之末重<a 
name="0096a28" id="0096a28"></a>譯出首楞嚴。又須賴及除災患經凡三部云。</p><a 
name="0096a29" id="0096a29"></a><p style="margin-left: 4em"><span class="headname">康僧會傳第四</span></p><a 
name="0096b01" id="0096b01"></a><p style="text-indent: 0em; margin-left: 0em"><span class="linehead"></span>康僧會。其先康居人。世居天竺。其父因商賈<a 
name="0096b02" id="0096b02"></a>移于交阯。會年十餘歲。二親並亡。以至性<a 
name="0096b03" id="0096b03"></a>聞。既而出家。礪行甚峻。為人弘雅有識量<a 
name="0096b04" id="0096b04"></a>篤志好學。明練三藏博覽六典。天文圖緯多<a 
name="0096b05" id="0096b05"></a>所貫涉。辯於樞機頗屬文翰。時孫權稱制<a 
name="0096b06" id="0096b06"></a>江左。而未有佛教。會欲運流大法。乃振錫東<a 
name="0096b07" id="0096b07"></a>遊。以赤烏十年至建業。營立茅茨設像行道。<a 
name="0096b08" id="0096b08"></a>有司奏曰。有胡人入境自稱沙門。容服非<a 
name="0096b09" id="0096b09"></a>恒。事應驗察。權曰。吾聞漢明夢神。號稱為<a 
name="0096b10" id="0096b10"></a>佛。彼之所事。豈其遺風耶。即召會詰問。有何<a 
name="0096b11" id="0096b11"></a>靈驗。會曰。如來遷跡忽逾千載。遺骨舍利神<a 
name="0096b12" id="0096b12"></a>曜無方。昔阿育起塔乃八萬四千。夫塔寺之<a 
name="0096b13" id="0096b13"></a>興。所以表遺化也。權以為誇誕。乃謂會曰。若<a 
name="0096b14" id="0096b14"></a>能得舍利。當為造塔。如其虛妄。國有常刑會<a 
name="0096b15" id="0096b15"></a>請期七日。乃謂其屬曰。法之興廢在此一舉。<a 
name="0096b16" id="0096b16"></a>今不至誠。後將何及。乃共潔齋靜室。以銅瓶<a 
name="0096b17" id="0096b17"></a>加几。燒香禮請。七日期畢。寂然無應。求申二<a 
name="0096b18" id="0096b18"></a>七亦復如之。權曰。此欺誑也。將欲加罪。會更<a 
name="0096b19" id="0096b19"></a>請三七。權又特聽。會曰。法雲應被。而吾等無<a 
name="0096b20" id="0096b20"></a>感。何假王憲。當誓死為期耳。三七日暮。猶無<a 
name="0096b21" id="0096b21"></a>所見。莫不震懼。既入五更。忽聞瓶中鎗然<a 
name="0096b22" id="0096b22"></a>有聲。會自往視。果獲舍利。明旦呈權舉朝集<a 
name="0096b23" id="0096b23"></a>觀。五色光爓照耀瓶上。權手自執瓶瀉于<a 
name="0096b24" id="0096b24"></a>銅盤。舍利所衝盤即破碎。權肅然驚起曰。希<a 
name="0096b25" id="0096b25"></a>有之瑞也。會進而言曰。舍利威神。豈直光相<a 
name="0096b26" id="0096b26"></a>而已。乃劫燒之火不能燔。金剛之杵不能壞<a 
name="0096b27" id="0096b27"></a>矣。權命取鐵槌砧使力士擊之。砧搥並陷而<a 
name="0096b28" id="0096b28"></a>舍利無異。權大嗟服。即為建塔以始有佛寺。<a 
name="0096b29" id="0096b29"></a>故曰建初寺。因名其地為佛陀里。由是江左<a 
name="0096c01" id="0096c01"></a>大法遂興。至孫&#x6667;昏虐欲燔塔廟。群臣僉諫。<a 
name="0096c02" id="0096c02"></a>以為佛之威力不同餘神。康會感瑞大皇創<a 
name="0096c03" id="0096c03"></a>寺。今若輕毀恐貽後悔。&#x6667;悟遣張昱詣寺詰<a 
name="0096c04" id="0096c04"></a>會。昱雅有才辯。難問縱橫。會應機騁辭。文理<a 
name="0096c05" id="0096c05"></a>交出。自旦至夕。昱不能屈既退。會送于門。<a 
name="0096c06" id="0096c06"></a>時寺側有婬祀者。昱曰。玄化既孚。此輩何故<a 
name="0096c07" id="0096c07"></a>近而不革。會曰。震霆破山聾者不聞。非音之<a 
name="0096c08" id="0096c08"></a>細。苟在理通則萬里懸應。如其阻塞則肝膽<a 
name="0096c09" id="0096c09"></a>楚越。昱還歎。會才明非臣所測。願天鑒察之。<a 
name="0096c10" id="0096c10"></a>&#x6667;大集朝賢。以馬車迎會。會就坐。&#x6667;問曰。佛<a 
name="0096c11" id="0096c11"></a>教所明善惡報應。何者是耶。會對曰。夫明主<a 
name="0096c12" id="0096c12"></a>以孝慈訓世。則赤烏翔面老人星見。仁德育<a 
name="0096c13" id="0096c13"></a>物則醴泉涌而嘉禾出。善既有瑞。惡亦如之。<a 
name="0096c14" id="0096c14"></a>故為惡於隱。鬼得而誅之。為惡於顯。人得而<a 
name="0096c15" id="0096c15"></a>誅之。易稱。積惡餘殃。詩詠。求福不回。雖儒<a 
name="0096c16" id="0096c16"></a>典之格言。即佛教之明訓也。&#x6667;曰。若然則<a 
name="0096c17" id="0096c17"></a>周孔已明之矣。何用佛教。會曰。周孔雖言略<a 
name="0096c18" id="0096c18"></a>示顯近。至於釋教則備極幽遠。故行惡則有<a 
name="0096c19" id="0096c19"></a>地獄長苦。修善則有天宮永樂。舉茲以明勸<a 
name="0096c20" id="0096c20"></a>沮。不亦大哉。&#x6667;乃服。&#x6667;雖聞正法。而昏暴<a 
name="0096c21" id="0096c21"></a>之性不勝其虐。後使宿衛兵入後宮治園。於<a 
name="0096c22" id="0096c22"></a>地中得一立金像。高數尺。以呈&#x6667;。&#x6667;使著廁<a 
name="0096c23" id="0096c23"></a>前。至四月八日。&#x6667;至廁污穢像云。灌佛訖。還<a 
name="0096c24" id="0096c24"></a>與諸臣共笑為樂。未暮陰囊腫痛。叫呼不可<a 
name="0096c25" id="0096c25"></a>堪忍。太史占言。犯大神所為。群臣禱祀諸廟。<a 
name="0096c26" id="0096c26"></a>無所不至。而苦痛彌劇。求死不得。綵女先<a 
name="0096c27" id="0096c27"></a>有奉法者。聞&#x6667;病。因問訊云。陛下就佛圖中<a 
name="0096c28" id="0096c28"></a>求福不。&#x6667;舉頭問。佛神大耶。綵女答。佛為<a 
name="0096c29" id="0096c29"></a>大聖。天神所尊。&#x6667;心還悟。具語意故。綵<a 
name="0097a01" id="0097a01"></a>女即迎像著殿上。香湯洗數十遍。燒香懺<a 
name="0097a02" id="0097a02"></a>悔。&#x6667;於枕上叩頭自陳罪逆。有頃所痛即間。<a 
name="0097a03" id="0097a03"></a>遣使至寺問訊。諸道人能說經者令來見。僧<a 
name="0097a04" id="0097a04"></a>會即隨使入。&#x6667;問罪福之因。會具為敷析。<a 
name="0097a05" id="0097a05"></a>辭甚精辯&#x6667;先有才解。欣然大悅。因求看沙<a 
name="0097a06" id="0097a06"></a>門戒。會以戒文祕禁不可輕宣。乃取本業百<a 
name="0097a07" id="0097a07"></a>三十五願。分作二百五十事。行步坐起皆願<a 
name="0097a08" id="0097a08"></a>眾生。&#x6667;見慈願致深世書所不及。益增善意。<a 
name="0097a09" id="0097a09"></a>即就會受五戒。旬日疾瘳。乃修治會所住寺。<a 
name="0097a10" id="0097a10"></a>號為天子寺。宣&#x52C5;宮內。宗室群臣。莫不必奉。<a 
name="0097a11" id="0097a11"></a>會在吳朝亟說正法。以&#x6667;性凶&#x9E81;。不及妙義。<a 
name="0097a12" id="0097a12"></a>唯敘報應近驗。以開諷其心焉。會於建初寺<a 
name="0097a13" id="0097a13"></a>譯出經法。阿難念彌經。鏡面王察微王梵皇<a 
name="0097a14" id="0097a14"></a>王經。道品及六度集。並妙得經體文義允正。<a 
name="0097a15" id="0097a15"></a>又注安般守意法鏡道樹三經。并製經序。辭<a 
name="0097a16" id="0097a16"></a>趣雅贍義旨微密。並見重後世。會以晉武帝<a 
name="0097a17" id="0097a17"></a>太康元年卒。</p><a 
name="0097a18" id="0097a18"></a><p style="margin-left: 4em"><span class="headname">朱士行傳第五</span></p><a 
name="0097a19" id="0097a19"></a><p style="text-indent: 0em; margin-left: 0em"><span class="linehead"></span>朱士行。&#x9834;川人也。志業清粹氣韻明烈。堅正<a 
name="0097a20" id="0097a20"></a>方直勸沮不能移焉。少懷遠悟脫落塵俗<a 
name="0097a21" id="0097a21"></a>出家以後便以大法為己任。常謂入道資慧<a 
name="0097a22" id="0097a22"></a>故專務經典。初天竺朔佛。以漢靈帝時。出道<a 
name="0097a23" id="0097a23"></a>行經。譯人口傳。或不領輒抄撮而過。故意義<a 
name="0097a24" id="0097a24"></a>首尾頗有格礙士行常於洛陽講小品。往往<a 
name="0097a25" id="0097a25"></a>不通。每歎此經大乘之要。而譯理不盡。誓志<a 
name="0097a26" id="0097a26"></a>捐身遠迎大品。遂以魏甘露五年。發&#x8FF9;雍州<a 
name="0097a27" id="0097a27"></a>西渡流沙。既至于闐。果寫得正品梵書。胡<a 
name="0097a28" id="0097a28"></a>本九十章。六十萬餘言。遣弟子不如檀。晉言<a 
name="0097a29" id="0097a29"></a>法饒凡十人。送經胡本還洛陽。未發之間。于<a 
name="0097b01" id="0097b01"></a>闐小乘學眾。遂以白王云。漢地沙門欲以婆<a 
name="0097b02" id="0097b02"></a>羅門書惑亂正典王為地主。若不禁之。將斷<a 
name="0097b03" id="0097b03"></a>大法聾盲漢地。王之咎也。王即不聽齎經。士<a 
name="0097b04" id="0097b04"></a>行憤慨乃求燒經為證。王欲試驗。乃積薪殿<a 
name="0097b05" id="0097b05"></a>庭。以火燔之。士行臨階而誓曰。若大法應流<a 
name="0097b06" id="0097b06"></a>漢地者。經當不燒。若其無應命也。如何。言已<a 
name="0097b07" id="0097b07"></a>投經。火即為滅。不損一字。皮牒如故。大眾<a 
name="0097b08" id="0097b08"></a>駭服稱其神感。遂得送至陳留。倉恒水南寺。<a 
name="0097b09" id="0097b09"></a>河南居士竺叔蘭善解方言。譯出為放光經<a 
name="0097b10" id="0097b10"></a>二十卷。士行年八十而卒。依西方闍維法。薪<a 
name="0097b11" id="0097b11"></a>盡火滅而尸骸猶全。眾咸驚異。乃&#x546A;曰。若真<a 
name="0097b12" id="0097b12"></a>得道法當毀壞。應聲碎散。遂斂骨起塔焉。</p><a 
name="0097b13" id="0097b13"></a><p style="margin-left: 4em"><span class="headname">支謙傳第六</span></p><a 
name="0097b14" id="0097b14"></a><p style="text-indent: 0em; margin-left: 0em"><span class="linehead"></span>支謙。字恭明。一名越。大月支人也。祖父法<a 
name="0097b15" id="0097b15"></a>度。以漢靈帝世。率國人數百歸化。拜率善中<a 
name="0097b16" id="0097b16"></a>郎將。越年七歲。騎竹馬戲於&#x96A3;家。為狗所嚙。<a 
name="0097b17" id="0097b17"></a>脛骨傷碎。&#x96A3;人欲殺狗取肝傅瘡。越曰。天<a 
name="0097b18" id="0097b18"></a>生此物為人守吠。若不往君舍狗終不見嚙。<a 
name="0097b19" id="0097b19"></a>此則失在於我。不關於狗若殺之得差。尚不<a 
name="0097b20" id="0097b20"></a>可為。況於我無益。而空招大罪。且畜生無知。<a 
name="0097b21" id="0097b21"></a>豈可理責。由是村人數十家感其言。悉不復<a 
name="0097b22" id="0097b22"></a>殺生。十歲學書。同時學者皆伏其聰敏。十三<a 
name="0097b23" id="0097b23"></a>學胡書。備通六國語。初桓靈世。支謙譯出<a 
name="0097b24" id="0097b24"></a>法典。有支亮紀明資學於讖。謙又受業於亮<a 
name="0097b25" id="0097b25"></a>博覽經籍莫不究練。世間藝術多所綜習。其<a 
name="0097b26" id="0097b26"></a>為人細長黑瘦。眼多白而精黃。時人為之語<a 
name="0097b27" id="0097b27"></a>曰。支郎眼中黃。形體雖細是智囊。其本奉大<a 
name="0097b28" id="0097b28"></a>法精練經旨。獻帝之末。漢室大亂。與鄉人數<a 
name="0097b29" id="0097b29"></a>十共奔於吳初發日唯有一被。有一客隨之。<a 
name="0097c01" id="0097c01"></a>大寒無被。越呼客共眠。夜將半。客奪其被而<a 
name="0097c02" id="0097c02"></a>去。明旦同侶問被所在。越曰。昨夜為客所奪。<a 
name="0097c03" id="0097c03"></a>同侶咸曰。何不相告。答曰。我若告發鄉等必<a 
name="0097c04" id="0097c04"></a>以劫罪罪之。豈宜以一被而殺一人乎。遠近<a 
name="0097c05" id="0097c05"></a>聞者莫不歎服。後吳主孫權聞其博學有才<a 
name="0097c06" id="0097c06"></a>慧。即召見之因問經中深隱之義。應機釋難<a 
name="0097c07" id="0097c07"></a>無疑不析。權大悅。拜為博士。使輔導東宮。甚<a 
name="0097c08" id="0097c08"></a>加寵秩。越以大教雖行而經多胡文莫有解<a 
name="0097c09" id="0097c09"></a>者。既善華戎之語。乃收集眾本。譯為漢言。<a 
name="0097c10" id="0097c10"></a>從黃武元年。至建興中。所出維摩詰大般泥<a 
name="0097c11" id="0097c11"></a>洹法句瑞應本起等二十七經曲得聖義辭<a 
name="0097c12" id="0097c12"></a>旨文雅。又依無量壽中本起經製讚菩薩連<a 
name="0097c13" id="0097c13"></a>句。梵唄三契。注了本生死經。皆行於世。後太<a 
name="0097c14" id="0097c14"></a>子登位。遂隱於穹隘山。不交世務。從竺法<a 
name="0097c15" id="0097c15"></a>蘭道人。更練五戒。凡所遊從皆沙門而已。後<a 
name="0097c16" id="0097c16"></a>卒於山中。春秋六十。吳主孫亮。與眾僧書<a 
name="0097c17" id="0097c17"></a>曰。支恭明不救所疾。其業履&#x51B2;素始終可高。<a 
name="0097c18" id="0097c18"></a>為之惻愴不能已已。其為時所惜如此。</p><a 
name="0097c19" id="0097c19"></a><p style="margin-left: 4em"><span class="headname">竺法護傳第七</span></p><a 
name="0097c20" id="0097c20"></a><p style="text-indent: 0em; margin-left: 0em"><span class="linehead"></span>竺法護。其先月支人也。世居燉煌郡。年八<a 
name="0097c21" id="0097c21"></a>歲出家。事外國沙門高座為師。誦經日萬<a 
name="0097c22" id="0097c22"></a>言。過目則能。天性純懿操行精苦。篤志好學<a 
name="0097c23" id="0097c23"></a>萬里尋師。是以博覽六經。涉獵百家之言。雖<a 
name="0097c24" id="0097c24"></a>世務毀譽。未常介於視聽也。是時晉武帝之<a 
name="0097c25" id="0097c25"></a>世。寺廟圖像雖崇京邑。而方等深經蘊在西<a 
name="0097c26" id="0097c26"></a>域。護乃慨然發憤志弘大道。遂隨師至西域。<a 
name="0097c27" id="0097c27"></a>遊歷諸國。外國異言三十有六。書亦如之。<a 
name="0097c28" id="0097c28"></a>護皆遍學貫綜古訓音義字體無不備曉。遂<a 
name="0097c29" id="0097c29"></a>大齎胡本。還歸中夏。自燉煌至長安。沿路傳<a 
name="0098a01" id="0098a01"></a>譯。寫以晉文所獲。大小乘經。賢劫大哀法<a 
name="0098a02" id="0098a02"></a>華普耀等。凡一百四十九部。孜孜所務。唯以<a 
name="0098a03" id="0098a03"></a>弘通為業。終身譯寫勞不告惓。經法所以廣<a 
name="0098a04" id="0098a04"></a>流中華者。護之力也。護以晉武之末。隱居深<a 
name="0098a05" id="0098a05"></a>山。山間有清<span class="gaiji">澗<!--gaiji,澗,1[澗-日+月],2&#x3D4E;,3--></span>。恒取澡漱。後有採薪者。穢慢<a 
name="0098a06" id="0098a06"></a>其側。水俄頃而熇。護乃徘徊歎曰。水若永<a 
name="0098a07" id="0098a07"></a>竭真無以自給。正當移去耳。言終而泉流<a 
name="0098a08" id="0098a08"></a>出滿<span class="gaiji">澗<!--gaiji,澗,1[澗-日+月],2&#x3D4E;,3--></span>。其幽誠所感。皆此類也。後立寺於<a 
name="0098a09" id="0098a09"></a>長安青門外。精勤行道。於是德化四布。聲<a 
name="0098a10" id="0098a10"></a>蓋遠近。僧徒千數咸來宗奉。時有沙彌竺法<a 
name="0098a11" id="0098a11"></a>乘者。八歲聰慧。依護為師。關中有甲族。欲奉<a 
name="0098a12" id="0098a12"></a>大法試護道德。偽往告急求錢二十萬。護未<a 
name="0098a13" id="0098a13"></a>有答。乘年十三。侍在師側即語客曰。和上意<a 
name="0098a14" id="0098a14"></a>已相許矣。客退。乘曰。觀此人神色非實求錢。<a 
name="0098a15" id="0098a15"></a>將以觀和上道德何如耳。護曰。吾亦以為<a 
name="0098a16" id="0098a16"></a>然。明日此客率其一宗百餘口。詣護請受五<a 
name="0098a17" id="0098a17"></a>戒。具謝求錢意。於是四方士庶聞風嚮集。<a 
name="0098a18" id="0098a18"></a>宣隆佛化二十餘年。後值惠帝西幸長安。關<a 
name="0098a19" id="0098a19"></a>中蕭條百姓流移。護與門徒避地東下。至昆<a 
name="0098a20" id="0098a20"></a>池遘疾卒。春秋七十有八。後孫興公製道賢<a 
name="0098a21" id="0098a21"></a>論。以天竺七僧方竹林七賢。以護比山巨源。<a 
name="0098a22" id="0098a22"></a>其論云。護公德居物宗。巨源位登論道。二公<a 
name="0098a23" id="0098a23"></a>風德高遠。足為流輩。其見美後代如此。初護<a 
name="0098a24" id="0098a24"></a>於西域得超日明經胡本譯出。頗多繁重。時<a 
name="0098a25" id="0098a25"></a>有信士聶承遠。乃更詳正文偈。刪為二卷。今<a 
name="0098a26" id="0098a26"></a>之所傳經是也。承遠明練有才理篤志法務。<a 
name="0098a27" id="0098a27"></a>護公出經多參正焉。惠懷之際。有沙門法炬<a 
name="0098a28" id="0098a28"></a>者。不知何許人。譯出樓炭經。炬與沙門法立<a 
name="0098a29" id="0098a29"></a>共出法句喻及福田二經。法立又訪得胡本。<a 
name="0098b01" id="0098b01"></a>別譯出百餘首。未及繕寫。會病卒。尋值永<a 
name="0098b02" id="0098b02"></a>嘉擾亂。散滅不存。</p><a 
name="0098b03" id="0098b03"></a><p style="margin-left: 4em"><span class="headname">竺叔蘭傳第八</span></p><a 
name="0098b04" id="0098b04"></a><p style="text-indent: 0em; margin-left: 0em"><span class="linehead"></span>竺叔蘭。本天竺人也。祖父婁陀。篤志好學。清<a 
name="0098b05" id="0098b05"></a>簡有節操。時國王無道百姓思亂。有賊臣將<a 
name="0098b06" id="0098b06"></a>兵得罪。懼誅以其國豪呼與共反。婁陀怒曰。<a 
name="0098b07" id="0098b07"></a>君出於微賤而任居要職。不能以德報恩。而<a 
name="0098b08" id="0098b08"></a>反為逆謀乎。我寧守忠而死。不反而生也。反<a 
name="0098b09" id="0098b09"></a>者懼謀泄。即殺之而作亂。婁陀子達摩尸羅。<a 
name="0098b10" id="0098b10"></a>齊言法首。先在他國。其婦兄二人並為沙門。<a 
name="0098b11" id="0098b11"></a>聞父被害國內大亂。即與二沙門奔晉。居于<a 
name="0098b12" id="0098b12"></a>河南。生叔蘭。叔蘭幼而聰辯。從二舅諮受<a 
name="0098b13" id="0098b13"></a>經法。一聞而悟。善胡漢語及書。亦兼諸文<a 
name="0098b14" id="0098b14"></a>史。然性頗輕躁。遊獵無度。常單騎逐鹿。值<a 
name="0098b15" id="0098b15"></a>虎墮馬。折其右臂。久之乃差。後馳騁不已。母<a 
name="0098b16" id="0098b16"></a>數呵諫。終不改為之蔬食。乃止性嗜酒。飲至<a 
name="0098b17" id="0098b17"></a>五六升方暢常大醉臥於路傍。仍入河南<a 
name="0098b18" id="0098b18"></a>郡門。喚呼吏錄送河南獄。時河南尹樂廣與<a 
name="0098b19" id="0098b19"></a>賓客共酣。已醉謂蘭曰。君僑客。何以學人飲<a 
name="0098b20" id="0098b20"></a>酒。叔蘭曰。杜康釀酒天下共飲。何以僑舊。<a 
name="0098b21" id="0098b21"></a>廣又曰。飲酒可爾。何以狂亂乎。答曰。民雖狂<a 
name="0098b22" id="0098b22"></a>而不亂。猶府君雖醉而不狂。廣大呼時坐客<a 
name="0098b23" id="0098b23"></a>曰。外國人那得面白。叔蘭曰。河南人面黑尚<a 
name="0098b24" id="0098b24"></a>不疑僕面白復何怪耶。於是賓主歎其機辯。<a 
name="0098b25" id="0098b25"></a>遂釋之。頃之無疾暴亡。三日還蘇。自說入一<a 
name="0098b26" id="0098b26"></a>朱門。金銀為堂見一人。自云。是其祖父。謂叔<a 
name="0098b27" id="0098b27"></a>蘭曰。吾修善累年。今受此報。汝罪人。何得來<a 
name="0098b28" id="0098b28"></a>耶。時守門人以杖驅之。入竹林中見其獵伴。<a 
name="0098b29" id="0098b29"></a>為鷹犬所啄齧。流血號叫求救於叔蘭。叔蘭<a 
name="0098c01" id="0098c01"></a>走避數十步。值牛頭人。欲叉之。叔蘭曰。我<a 
name="0098c02" id="0098c02"></a>累世佛弟子。常供二沙門。何罪見治。牛頭人<a 
name="0098c03" id="0098c03"></a>答。此唯受福。不關獵罪。俄而見其兩舅來。<a 
name="0098c04" id="0098c04"></a>語牛頭曰。我等二人恒受其供。惡少善多可<a 
name="0098c05" id="0098c05"></a>得相免。遂隨道人歸。既而還蘇。於是改節修<a 
name="0098c06" id="0098c06"></a>慈。專志經法。以晉元康元年。譯出放光經及<a 
name="0098c07" id="0098c07"></a>異維摩詰十餘萬言。既學兼胡漢。故譯義<a 
name="0098c08" id="0098c08"></a>精允。後遭母難三月便欲葬。有&#x96A3;人告曰。<a 
name="0098c09" id="0098c09"></a>今歲月不便。可待來年。叔蘭曰。夫生者必有<a 
name="0098c10" id="0098c10"></a>一死。死者不復再生。人神異塗。理之然也。若<a 
name="0098c11" id="0098c11"></a>使亡母棲靈有地。則烏鳥之心畢矣。若待來<a 
name="0098c12" id="0098c12"></a>年。恐逃走無地。何暇奉營乎。遂即葬畢。明<a 
name="0098c13" id="0098c13"></a>年石勒果作亂。寇賊縱橫。因避地奔荊州。後<a 
name="0098c14" id="0098c14"></a>無疾。忽告知識曰。吾將死矣。數日便卒。識者<a 
name="0098c15" id="0098c15"></a>以為知命。</p><a 
name="0098c16" id="0098c16"></a><p style="margin-left: 4em"><span class="headname">尸梨蜜傳第九</span></p><a 
name="0098c17" id="0098c17"></a><p style="text-indent: 0em; margin-left: 0em"><span class="linehead"></span>尸梨蜜。西域人也。時人呼之為高座。傳云。<a 
name="0098c18" id="0098c18"></a>國王之子。當承繼世。而以國讓弟。闇軌太伯。<a 
name="0098c19" id="0098c19"></a>既而悟心天啟。遂為沙門。蜜天資高朗風骨<a 
name="0098c20" id="0098c20"></a>邁舉。直爾對之。便自卓出於物。永嘉中始<a 
name="0098c21" id="0098c21"></a>到此土。止建初寺。丞相王導一見而奇之。以<a 
name="0098c22" id="0098c22"></a>為吾之徒也。由是名顯。太尉庾元&#x6C37;光祿<a 
name="0098c23" id="0098c23"></a>周伯仁太常謝幼璵廷尉桓茂倫。皆一代名<a 
name="0098c24" id="0098c24"></a>士。見之終日累歎。披衿致契。道詣蜜。蜜解<a 
name="0098c25" id="0098c25"></a>帶偃伏。悟言神解。時尚書令卞望之。亦與蜜<a 
name="0098c26" id="0098c26"></a>致善。卞斂衿飾容端坐對之。諸公於是歎<a 
name="0098c27" id="0098c27"></a>其精神灑厲皆得其所。桓廷尉曾欲為蜜作<a 
name="0098c28" id="0098c28"></a>目。久之未得。有云。尸梨蜜可稱卓朗。於是桓<a 
name="0098c29" id="0098c29"></a>乃咨嗟絕嘆。以為標題之極。大將軍王處<a 
name="0099a01" id="0099a01"></a>&#x51B2;。時在南夏。聞王周諸公器重蜜。疑以為<a 
name="0099a02" id="0099a02"></a>失鑒。既見。乃振欣奔至。一面便盡周顗為<a 
name="0099a03" id="0099a03"></a>僕射。領選臨入過視蜜。乃撫背而歎。若使<a 
name="0099a04" id="0099a04"></a>太平世盡得選此賢輩。真令人無恨。俄而顗<a 
name="0099a05" id="0099a05"></a>遇害。蜜往省其孤。對坐作胡唄三契。梵響<a 
name="0099a06" id="0099a06"></a>淩雲。誦&#x546A;數千言。聲高韻暢。顏容不變。既<a 
name="0099a07" id="0099a07"></a>而揮涕抆淚。神氣自若。其哀樂廢興。皆此類<a 
name="0099a08" id="0099a08"></a>也。王公曾謂蜜曰。外國正當有君一人而<a 
name="0099a09" id="0099a09"></a>已耳。蜜笑而答曰。若使我如。諸君今日。豈得<a 
name="0099a10" id="0099a10"></a>在此。當時以為當言。蜜性高簡。不學晉語。諸<a 
name="0099a11" id="0099a11"></a>公與之語言。蜜因傳譯。然而神領意得頓盡<a 
name="0099a12" id="0099a12"></a>言前。莫不歎其自然天拔悟得非常。蜜善持<a 
name="0099a13" id="0099a13"></a>&#x546A;術。所向皆驗。初江東未有&#x546A;法。蜜傳出孔<a 
name="0099a14" id="0099a14"></a>雀王諸神&#x546A;。又授弟子覓歷高聲梵唄傳。響<a 
name="0099a15" id="0099a15"></a>于今。年八十餘。咸康中卒。諸公聞之痛惜流<a 
name="0099a16" id="0099a16"></a>涕。宣武桓公常云。少見高座稱其精神淵著<a 
name="0099a17" id="0099a17"></a>當年出倫。其為名士所歎如此。</p><a 
name="0099a18" id="0099a18"></a><p style="margin-left: 4em"><span class="headname">僧伽跋澄傳第十</span></p><a 
name="0099a19" id="0099a19"></a><p style="text-indent: 0em; margin-left: 0em"><span class="linehead"></span>僧伽跋澄。罽賓人也。毅然有淵懿之量。歷尋<a 
name="0099a20" id="0099a20"></a>名師修習精詣博覽眾典特善數經。闇誦阿<a 
name="0099a21" id="0099a21"></a>毘曇毘婆沙。貫其妙旨。常浪志遊方觀風弘<a 
name="0099a22" id="0099a22"></a>化。符堅之末。來入關中。先是大乘之典未廣。<a 
name="0099a23" id="0099a23"></a>禪數之學甚盛。既至長安。咸稱法匠焉。堅祕<a 
name="0099a24" id="0099a24"></a>書郎趙政字文業。博學有才章。即堅之琳瑀<a 
name="0099a25" id="0099a25"></a>也。崇仰大法。常聞外國宗習阿毘曇毘婆<a 
name="0099a26" id="0099a26"></a>沙。而跋澄諷誦。乃四事禮供。請譯梵文。遂共<a 
name="0099a27" id="0099a27"></a>名德法師道安集僧宣譯。跋澄口誦經本。外<a 
name="0099a28" id="0099a28"></a>國沙門曇摩難提筆受。為胡文佛圖羅剎宣<a 
name="0099a29" id="0099a29"></a>譯秦。沙門智敏筆受。為漢文。以偽建元十<a 
name="0099b01" id="0099b01"></a>九年譯出。自孟夏至仲秋方訖。初跋澄又齎<a 
name="0099b02" id="0099b02"></a>婆須蜜胡本自隨。明年趙政復請出之。跋澄<a 
name="0099b03" id="0099b03"></a>乃與曇摩難提及僧伽提婆三人。共執胡本。<a 
name="0099b04" id="0099b04"></a>秦沙門佛念宣譯。慧嵩筆受。安公法和對共<a 
name="0099b05" id="0099b05"></a>挍定。故二經流布傳學迄今。跋澄戒德整峻<a 
name="0099b06" id="0099b06"></a>虛靜離俗。關中僧眾則而象之。後不知所終。<a 
name="0099b07" id="0099b07"></a>佛圖羅剎者。不知何國人。德業純白。該覽經<a 
name="0099b08" id="0099b08"></a>典。久遊中土善閑漢言。其宣譯梵文見重符<a 
name="0099b09" id="0099b09"></a>世焉。</p><a 
name="0099b10" id="0099b10"></a><p style="margin-left: 4em"><span class="headname">曇摩難提傳第十一</span></p><a 
name="0099b11" id="0099b11"></a><p style="text-indent: 0em; margin-left: 0em"><span class="linehead"></span>曇摩難提。兜佉勒人也。齠歲出家聰慧夙<a 
name="0099b12" id="0099b12"></a>成。研諷經典以專精致業。遍觀三藏。闇誦增<a 
name="0099b13" id="0099b13"></a>一中阿鋡經。博識洽聞靡所不練。是以國內<a 
name="0099b14" id="0099b14"></a>遠近咸共推服。少而觀方遍涉諸國常謂弘<a 
name="0099b15" id="0099b15"></a>法之體宜宣布未聞。故遠冒流沙。懷寶東<a 
name="0099b16" id="0099b16"></a>遊。以符堅建元二十年。至于長安。先是中土<a 
name="0099b17" id="0099b17"></a>群經未有四鋡。堅侍臣武威太守趙政。志深<a 
name="0099b18" id="0099b18"></a>法藏。乃與安公共請出經。是時慕容&#x51B2;已叛<a 
name="0099b19" id="0099b19"></a>起兵擊堅。關中騷動。政於長安城內集義學<a 
name="0099b20" id="0099b20"></a>僧寫出兩經。佛念傳譯。慧嵩筆受。自夏迄<a 
name="0099b21" id="0099b21"></a>春。綿歷二年方訖。具二阿鋡凡一百卷。自<a 
name="0099b22" id="0099b22"></a>經流東夏迄于符世。卷數之繁唯此為廣。難<a 
name="0099b23" id="0099b23"></a>提學業既優。道聲甚盛。堅屢禮請厚致供施。<a 
name="0099b24" id="0099b24"></a>在秦積載。後不知所終。竺佛念。涼州人也。志<a 
name="0099b25" id="0099b25"></a>行弘美辭才辯贍。博見多聞備識風俗。家世<a 
name="0099b26" id="0099b26"></a>河西通習方語。故能交譯戎華宣法關渭。符<a 
name="0099b27" id="0099b27"></a>姚二代常參傳經。二鋡之具。蓋其功也。</p><a 
name="0099b28" id="0099b28"></a><p style="margin-left: 4em"><span class="headname">僧伽提婆傳第十二</span></p><a 
name="0099b29" id="0099b29"></a><p style="text-indent: 0em; margin-left: 0em"><span class="linehead"></span>僧伽提婆。罽賓人也。姓瞿曇氏。入道修學<a 
name="0099c01" id="0099c01"></a>遠求明師。兼通三藏。多所誦持。尤善阿毘曇<a 
name="0099c02" id="0099c02"></a>心洞其纖旨。常誦三法度晝夜嗟味。以為道<a 
name="0099c03" id="0099c03"></a>之府也。為人俊朗有深鑒。儀止溫恭。務在誨<a 
name="0099c04" id="0099c04"></a>人恂恂不怠。符氏建元中。入關宣流法化。初<a 
name="0099c05" id="0099c05"></a>安公之出婆須蜜經也。提婆與僧伽跋澄。共<a 
name="0099c06" id="0099c06"></a>執梵文。後令曇摩難提出二阿鋡。時有慕容<a 
name="0099c07" id="0099c07"></a>之難。戎世建法倉卒未練。安公先所出阿毘<a 
name="0099c08" id="0099c08"></a>曇廣說三法度等諸經。凡百餘萬言。譯人造<a 
name="0099c09" id="0099c09"></a>次未善詳審。義旨句味往往愆謬。俄而安公<a 
name="0099c10" id="0099c10"></a>棄世。不及改正。後山東清平。提婆乃與冀州<a 
name="0099c11" id="0099c11"></a>沙門法和。俱適洛陽。四五年間研講前經。居<a 
name="0099c12" id="0099c12"></a>華歲積。轉明漢語。方知先所出經多有乖失。<a 
name="0099c13" id="0099c13"></a>法和歎恨未定。重請譯改。乃更出阿毘曇及<a 
name="0099c14" id="0099c14"></a>廣說先出眾經。漸改定焉。頃之姚興王秦<a 
name="0099c15" id="0099c15"></a>法事甚盛。於是法和入關。而提婆度江。先<a 
name="0099c16" id="0099c16"></a>是廬山慧遠法師。翹勤妙典廣集經藏。虛心<a 
name="0099c17" id="0099c17"></a>側席延望遠賓。聞其至止。即請入廬岳。以太<a 
name="0099c18" id="0099c18"></a>元十六年。請譯阿毘曇心及三法度等經。提<a 
name="0099c19" id="0099c19"></a>婆乃於波若臺。手執胡本口宣晉言。去華存<a 
name="0099c20" id="0099c20"></a>實務盡義本。今之所傳。蓋其文也。至隆安元<a 
name="0099c21" id="0099c21"></a>年。遊于京師。晉朝王公及風流名士。莫不造<a 
name="0099c22" id="0099c22"></a>席致敬。時衛軍東亭侯王珣。雅有信慧住持<a 
name="0099c23" id="0099c23"></a>正法。建立精舍廣招學眾。提婆至止珣即迎<a 
name="0099c24" id="0099c24"></a>請。仍於其舍講阿毘曇。名僧畢集。提婆宗<a 
name="0099c25" id="0099c25"></a>致既精。辭旨明析振發義奧。眾咸悅悟。時<a 
name="0099c26" id="0099c26"></a>王珣僧等亦在聽坐。後於別屋自講。珣問<a 
name="0099c27" id="0099c27"></a>法網道人。阿字所得云何。答曰。大略全是<a 
name="0099c28" id="0099c28"></a>小未精覈耳。其敷演之明易啟人心如此。其<a 
name="0099c29" id="0099c29"></a>年冬。珣集京都義學沙門四十餘人。更請提<a 
name="0100a01" id="0100a01"></a>婆於其寺譯出中阿鋡。罽賓沙門僧伽羅叉<a 
name="0100a02" id="0100a02"></a>執胡本。提婆翻為晉言。至來夏方訖。其在<a 
name="0100a03" id="0100a03"></a>關洛江左所出眾經。垂百餘萬言。歷遊華戎<a 
name="0100a04" id="0100a04"></a>備悉風俗。從容機警善於談笑。其道化聲譽<a 
name="0100a05" id="0100a05"></a>莫不聞焉。未詳其卒歲月。提婆或作提和。蓋<a 
name="0100a06" id="0100a06"></a>音訛故不同云。</p><a 
name="0100a07" id="0100a07"></a><p><span class="juanname">出三藏記集傳上卷第十三</span></p>
<hr>【經文資訊】大正藏第 55 冊 No. 2145 出三藏記集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1e33.html?index=T55n2145" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T55n2145_013 by HTTrack Website Copier/3.x [XR&CO'2014], Tue, 07 Jun 2016 07:01:27 GMT -->
</html>
