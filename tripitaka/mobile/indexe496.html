<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X26n0558_001 by HTTrack Website Copier/3.x [XR&CO'2014], Tue, 07 Jun 2016 07:23:02 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1385573578&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX26n0558&amp;utmp=%2Fmobile%2Findex.php%3Findex%3DX26n0558_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">卍新纂大日本續藏經　第26冊<br/>No.558 般若心經指掌 (1卷)<br/>【明 元賢述】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X26">
<div class="root" id="0558" sutra_name="般若心經指掌" sutra_juan="[卷1]">　
<a 
name="0888b01" id="0888b01"></a><a 
name="0888b02" id="0888b02"></a><div class="xu"><p style="margin-left: 2em"><span class="headname">No. 558-A<a 
name="0888b03" id="0888b03"></a> 般若心經指掌序</span></p><a 
name="0888b04" id="0888b04"></a><p style="text-indent: 0em; margin-left: 0em"><span class="linehead"></span>般若無知諸法本寂根由一真之妙體影現二諦之<a 
name="0888b05" id="0888b05"></a>浮名似實似&#x8657;非&#x8657;實之所能擬亦離亦合非離合<a 
name="0888b06" id="0888b06"></a>之所能明所以空而非空有而非有互成不妨互奪<a 
name="0888b07" id="0888b07"></a>並存亦可並亡泯立無閡隱顯自在是謂般若之玄<a 
name="0888b08" id="0888b08"></a>宗也怎柰凡心易惑智火難然如舉網以張風似從<a 
name="0888b09" id="0888b09"></a>波而捉月徒歷艱辛翻成障礙由是百苦交纏千殃<a 
name="0888b10" id="0888b10"></a>並集都由此一念之執耳茲般若心經者文約而義<a 
name="0888b11" id="0888b11"></a>寔豐詞顯而理殊奧首開空色兩門專破有無二執<a 
name="0888b12" id="0888b12"></a>有無盡而實相可顯色空合而妙義方圓日用明此<a 
name="0888b13" id="0888b13"></a>般若之道思過半矣嘗見諸家註釋罕臻其奧唯&#x8D12;<a 
name="0888b14" id="0888b14"></a>首孤山二疏果彌法壇老將但廣摭經論侈布筌<span class="gaiji">&#x7F64;<!--gaiji,,1[(ㄇ@(企-止))/弟],2&#x7F64;,3--></span><a 
name="0888b15" id="0888b15"></a>非初學之所可通故茲特為指掌使其易見所以便<a 
name="0888b16" id="0888b16"></a>初學也然萬里之行起於跬步觀者幸毋忽焉。</p><a 
name="0888b17" id="0888b17"></a><p style="text-indent: -2em; margin-left: 2em"><span class="linehead"></span>歲在甲午孟秋佛歡喜日<br><a 
name="0888b18" id="0888b18"></a>鼓山比丘元&#x8D12;稽首和南序</p><a 
name="0888b19" id="0888b19"></a><p style="text-indent: 0em; margin-left: 0em"><span class="linehead"></span>贊。</p><a 
name="0888b20" id="0888b20"></a><p>　<span class="lg">老漢行年今八十　　世間事事皆收拾<a 
name="0888b21" id="0888b21"></a><br>　唯這影子遍諸方　　敗露重重遮不及</span></p><a 
name="0888b22" id="0888b22"></a><p style="text-indent: 0em; margin-left: 2em"><span class="linehead"></span>會麼。</p><a 
name="0888b23" id="0888b23"></a><p style="text-indent: 0em; margin-left: 2em"><span class="linehead"></span>有相身中無相身低頭方見明歷歷。</p><a 
name="0888b24" id="0888b24"></a><p style="text-indent: 0em; margin-left: 12em"><span class="linehead"></span>永覺老人自題</p></div><a 
name="0888c01" id="0888c01"></a><a 
name="0888c02" id="0888c02"></a><a 
name="0888c03" id="0888c03"></a><a 
name="0888c04" id="0888c04"></a><p style="margin-left: 2em"><span class="juannum">No. 558</span></p><a 
name="0888c05" id="0888c05"></a><p><span class="juanname">般若心經指掌</span></p><a 
name="0888c06" id="0888c06"></a><a 
name="0888c07" id="0888c07"></a><p style="margin-left: 4em"><span class="byline">鼓山傳法沙門　元&#x8D12;　述</span></p><a 
name="0888c08" id="0888c08"></a><p style="text-indent: 0em; margin-left: 0em"><span class="linehead"></span>般若波羅蜜多心經</p><a 
name="0888c09" id="0888c09"></a><p style="text-indent: 0em; margin-left: 1em"><span class="linehead"></span>般若此云智慧即神悟玄奧妙契真源也波羅蜜<a 
name="0888c10" id="0888c10"></a>多此云彼岸到即由此妙慧翻生死過盡至真空<a 
name="0888c11" id="0888c11"></a>之際也般若是體波羅蜜多是用必合體用以成<a 
name="0888c12" id="0888c12"></a>名者乃是簡不到彼岸之慧也心是喻喻此經乃<a 
name="0888c13" id="0888c13"></a>大部六百卷之精要如人之一身雖有五官百骸<a 
name="0888c14" id="0888c14"></a>而心為之主也上六字是所詮之法下經字乃能<a 
name="0888c15" id="0888c15"></a>詮之教經訓正訓常亦訓徑謂此所詮之法乃聖<a 
name="0888c16" id="0888c16"></a>凡同稟之正軌今古不易之常道亦即是出凡入<a 
name="0888c17" id="0888c17"></a>聖之要路也。</p><a 
name="0888c18" id="0888c18"></a><p style="text-indent: 0em; margin-left: 0em"><span class="linehead"></span>觀自在菩薩行深般若波羅蜜多時照見五蘊皆空<a 
name="0888c19" id="0888c19"></a>度一切苦厄。</p><a 
name="0888c20" id="0888c20"></a><p style="text-indent: 0em; margin-left: 1em"><span class="linehead"></span>此乃據行而略標綱要也觀自在菩薩者以此菩<a 
name="0888c21" id="0888c21"></a>薩妙慧圓照空有了無罣礙所以能有能無可空<a 
name="0888c22" id="0888c22"></a>可色得大自在故得此名菩薩梵語菩提薩埵華<a 
name="0888c23" id="0888c23"></a>言覺眾生稱菩薩者從略也行深般若者謂所脩<a 
name="0888c24" id="0888c24"></a>行之般若乃是人法雙空惟一實相非同二乘偏<a 
name="0889a01" id="0889a01"></a>淺所觀也照見五蘊皆空者謂達見五蘊自性本<a 
name="0889a02" id="0889a02"></a>空即二空理深慧所見也五蘊色受想行識也色<a 
name="0889a03" id="0889a03"></a>即五根五塵及法塵之半分非止幻身也受謂幻<a 
name="0889a04" id="0889a04"></a>身領納外塵而得受用有苦有樂及不苦不樂之<a 
name="0889a05" id="0889a05"></a>殊也想者謂心緣外境而成相也行謂造作念念<a 
name="0889a06" id="0889a06"></a>生滅遷流不息也識謂分別前境也識是心王受<a 
name="0889a07" id="0889a07"></a>想行皆心所合之一妄心也度一切苦厄者謂證<a 
name="0889a08" id="0889a08"></a>見真空苦惱斯盡當得遠離分段變易二種生死<a 
name="0889a09" id="0889a09"></a>之苦也原夫凡夫之人執五蘊為我我所由是起<a 
name="0889a10" id="0889a10"></a>惑造業輪迴六道甘受諸苦無有出期二乘雖不<a 
name="0889a11" id="0889a11"></a>執為我我所而猶執蘊為實有所以&#x8EAD;空滯寂視<a 
name="0889a12" id="0889a12"></a>三界為牢獄不發度生之願是謂焦芽敗種無成<a 
name="0889a13" id="0889a13"></a>佛分佛深愍之故為說此般若之法使其知五蘊<a 
name="0889a14" id="0889a14"></a>本空則身心如幻世界如化二執永亡三障頓消<a 
name="0889a15" id="0889a15"></a>可以長御白牛廣運眾生同至彼岸而佛與眾生<a 
name="0889a16" id="0889a16"></a>之名俱不可得矣。</p><a 
name="0889a17" id="0889a17"></a><p style="text-indent: 0em; margin-left: 0em"><span class="linehead"></span>舍利子色不異空空不異色色即是空空即是色受<a 
name="0889a18" id="0889a18"></a>想行識亦復如是。</p><a 
name="0889a19" id="0889a19"></a><p style="text-indent: 0em; margin-left: 1em"><span class="linehead"></span>此下至三藐三菩提皆就機而廣陳實義也舍利<a 
name="0889a20" id="0889a20"></a>子佛之弟子智慧第一權現聲聞為眾上首故佛<a 
name="0889a21" id="0889a21"></a>呼其名而告之曰吾所謂照見五蘊皆空者非是<a 
name="0889a22" id="0889a22"></a>離蘊之空乃即蘊之空也汝宗中但知蘊中無人<a 
name="0889a23" id="0889a23"></a>而不知蘊亦非實必欲滅色方可見空是取斷滅<a 
name="0889a24" id="0889a24"></a>空也當知色不異空空不異色未可差殊而觀蓋<a 
name="0889b01" id="0889b01"></a>空之與色本是一體色乃空之色未嘗不空故不<a 
name="0889b02" id="0889b02"></a>異空空乃色之空未嘗不色故不異色豈可於色<a 
name="0889b03" id="0889b03"></a>外取空滅色見空哉佛復恐人猶存空色二見故<a 
name="0889b04" id="0889b04"></a>又告之曰色即是空空即是色二諦恒存一味常<a 
name="0889b05" id="0889b05"></a>顯非一非二亦一亦二涉有而不累于有觀空而<a 
name="0889b06" id="0889b06"></a>不醉于空存亡無礙圓通無寄般若玄旨盡在斯<a 
name="0889b07" id="0889b07"></a>矣受想行識雖非質礙之物但均屬幻有其望真<a 
name="0889b08" id="0889b08"></a>空與色無殊故曰亦復如是此乃般若之要義學<a 
name="0889b09" id="0889b09"></a>者宜盡心焉問舊解有水&#x6C37;之喻世多相襲今何<a 
name="0889b10" id="0889b10"></a>不用答以其法喻之不齊也空色雖有相成之義<a 
name="0889b11" id="0889b11"></a>然非壞色以顯空亦非壞空以顯色今水結為&#x6C37;<a 
name="0889b12" id="0889b12"></a>則水相壞也&#x6C37;融為水則&#x6C37;相壞也壞一顯一是<a 
name="0889b13" id="0889b13"></a>全不知空色之義故今不用也。</p><a 
name="0889b14" id="0889b14"></a><p style="text-indent: 0em; margin-left: 0em"><span class="linehead"></span>舍利子是諸法空相不生不滅不垢不淨不增不減。</p><a 
name="0889b15" id="0889b15"></a><p style="text-indent: 0em; margin-left: 1em"><span class="linehead"></span>是諸法指前五蘊也空相即五蘊空之相狀乃二<a 
name="0889b16" id="0889b16"></a>空理顯也蓋有法則有生滅有垢淨有增減今法<a 
name="0889b17" id="0889b17"></a>既亡惟一真空豈復有生滅等之可言哉古有作<a 
name="0889b18" id="0889b18"></a>道前道中道後釋者非是愚意真空相顯即佛亦<a 
name="0889b19" id="0889b19"></a>且不立況道前道中道後乎又諸法空相有師作<a 
name="0889b20" id="0889b20"></a>真空實相釋者愚意不敢襲用以經既明言是諸<a 
name="0889b21" id="0889b21"></a>法空相何得改作實相彼將謂諸妄既銷不真何<a 
name="0889b22" id="0889b22"></a>待則空相便是實相也不知幻色真空俱以實相<a 
name="0889b23" id="0889b23"></a>為體若悟實相非獨真空是實相即幻色亦實相<a 
name="0889b24" id="0889b24"></a>也故法華云是法住法位世間相常住今但認空<a 
name="0889c01" id="0889c01"></a>相為實相則其為實相不亦偏乎且空相雖是實<a 
name="0889c02" id="0889c02"></a>相而實相中著不得空字不若但依經文為正。</p><a 
name="0889c03" id="0889c03"></a><p style="text-indent: 0em; margin-left: 0em"><span class="linehead"></span>是故空中無色無受想行識無眼耳鼻舌身意無色<a 
name="0889c04" id="0889c04"></a>聲香味觸法無眼界乃至無意識界。</p><a 
name="0889c05" id="0889c05"></a><p style="text-indent: 0em; margin-left: 1em"><span class="linehead"></span>空中即前諸法空之中也真空相現萬法俱泯故<a 
name="0889c06" id="0889c06"></a>皆無之非是壞法性本無故下並準此可知五蘊<a 
name="0889c07" id="0889c07"></a>十二處十八界總是色心二者隨機開合故不同<a 
name="0889c08" id="0889c08"></a>也。</p><a 
name="0889c09" id="0889c09"></a><p style="text-indent: 0em; margin-left: 0em"><span class="linehead"></span>無無明亦無無明盡乃至無老死亦無老死盡。</p><a 
name="0889c10" id="0889c10"></a><p style="text-indent: 0em; margin-left: 1em"><span class="linehead"></span>此明真空中無十二因緣也此十二本緣覺所觀<a 
name="0889c11" id="0889c11"></a>之境一曰無明謂昏迷覺性也二曰行謂作業也<a 
name="0889c12" id="0889c12"></a>此二支乃過去所作之因三曰識謂起妄念初託<a 
name="0889c13" id="0889c13"></a>母胎也四曰名色謂母胎中漸生諸形相也五曰<a 
name="0889c14" id="0889c14"></a>六入謂胎中成六根也六曰觸謂出胎後六根對<a 
name="0889c15" id="0889c15"></a>六塵也七曰受謂領納世間好惡等事也此五支<a 
name="0889c16" id="0889c16"></a>乃現在所受之果也八曰愛謂于世間生貪愛也<a 
name="0889c17" id="0889c17"></a>九曰取謂于諸境生取著心也十曰有謂作有漏<a 
name="0889c18" id="0889c18"></a>之因能招未來之果也此三支乃現在所作之因<a 
name="0889c19" id="0889c19"></a>十一曰生謂受未來五蘊之身也十二曰老死謂<a 
name="0889c20" id="0889c20"></a>未來之身老而死也此二支乃來世當受之果此<a 
name="0889c21" id="0889c21"></a>十二支該三世因果一一相因而生名流轉門亦<a 
name="0889c22" id="0889c22"></a>相因而滅名還滅門真空之中悉皆離之生滅何<a 
name="0889c23" id="0889c23"></a>有亦以性本無故也。</p><a 
name="0889c24" id="0889c24"></a><p style="text-indent: 0em; margin-left: 0em"><span class="linehead"></span>無苦集滅道。</p><a 
name="0890a01" id="0890a01"></a><p style="text-indent: 0em; margin-left: 1em"><span class="linehead"></span>此明真空之中無四諦也四諦本聲聞所觀之境<a 
name="0890a02" id="0890a02"></a>苦即世間眾苦世間果也集即造作諸業世間因<a 
name="0890a03" id="0890a03"></a>也滅即涅槃出世果也道即八正道出世因也真<a 
name="0890a04" id="0890a04"></a>空之中悉皆無之亦以性本無故。</p><a 
name="0890a05" id="0890a05"></a><p style="text-indent: 0em; margin-left: 0em"><span class="linehead"></span>無智亦無得。</p><a 
name="0890a06" id="0890a06"></a><p style="text-indent: 0em; margin-left: 1em"><span class="linehead"></span>此明真空之中非但無前諸法即知空之智亦不<a 
name="0890a07" id="0890a07"></a>可得非但能空之智不可得即所知空理亦不可<a 
name="0890a08" id="0890a08"></a>得至此則藥病兩亡心境俱泯唯一實相而<span class="corr" title='[巳&gt;已]'>已</span>是<a 
name="0890a09" id="0890a09"></a>為般若之極功也問前色空雙立今何一切皆無<a 
name="0890a10" id="0890a10"></a>答前之所立立而未嘗不盡今之所無無而未嘗<a 
name="0890a11" id="0890a11"></a>不存蓋言有者但有其相而性元無也言無者但<a 
name="0890a12" id="0890a12"></a>性本無而相非壞也故存而正泯亡而恒立般若<a 
name="0890a13" id="0890a13"></a>之旨本如是也。</p><a 
name="0890a14" id="0890a14"></a><p style="text-indent: 0em; margin-left: 0em"><span class="linehead"></span>以無所得故菩提薩埵依般若波羅蜜多故心無罣<a 
name="0890a15" id="0890a15"></a>礙無罣礙故無有恐怖遠離顛倒夢想究竟涅槃三<a 
name="0890a16" id="0890a16"></a>世諸佛依般若波羅蜜多故得阿耨多羅三藐三菩<a 
name="0890a17" id="0890a17"></a>提。</p><a 
name="0890a18" id="0890a18"></a><p style="text-indent: 0em; margin-left: 1em"><span class="linehead"></span>此下因言無所得而顯有所得也依此無得之光<a 
name="0890a19" id="0890a19"></a>即得心境皆空觸處洞然而解脫無礙矣既無礙<a 
name="0890a20" id="0890a20"></a>則隨其所向無生死苦厄之障故無恐怖非獨無<a 
name="0890a21" id="0890a21"></a>恐怖也即無始以來顛倒夢想亦可遠離矣顛倒<a 
name="0890a22" id="0890a22"></a>夢想乃無明煩惱也既無煩惱則究竟可至涅槃<a 
name="0890a23" id="0890a23"></a>之地涅槃此云圓寂德無不備謂之圓障無不盡<a 
name="0890a24" id="0890a24"></a>謂之寂此言其因能竟果也非獨菩薩依此而得<a 
name="0890b01" id="0890b01"></a>至涅槃即三世諸佛亦無異路惟依此而證無上<a 
name="0890b02" id="0890b02"></a>正等正覺也涅槃是佛之斷果正覺是佛之智果<a 
name="0890b03" id="0890b03"></a>今菩薩言涅槃佛言正覺者乃佛語互略意必俱<a 
name="0890b04" id="0890b04"></a>備也問前既言無所得今又言有所得何也答此<a 
name="0890b05" id="0890b05"></a>有所得正得無所得而<span class="corr" title='[巳&gt;已]'>已</span>非別有所得也。</p><a 
name="0890b06" id="0890b06"></a><p style="text-indent: 0em; margin-left: 0em"><span class="linehead"></span>故知般若波羅蜜多是大神&#x546A;是大明&#x546A;是無上&#x546A;<a 
name="0890b07" id="0890b07"></a>是無等等&#x546A;能除一切苦真實不&#x8657;故說般若波羅<a 
name="0890b08" id="0890b08"></a>蜜多&#x546A;即說&#x546A;曰羯帝羯帝波羅羯帝波羅僧羯帝<a 
name="0890b09" id="0890b09"></a>菩提薩婆訶。</p><a 
name="0890b10" id="0890b10"></a><p style="text-indent: 0em; margin-left: 1em"><span class="linehead"></span>前是顯說般若後是密說般若既顯說而又密說<a 
name="0890b11" id="0890b11"></a>者何良由眾生根器不同所入有異故也又顯說<a 
name="0890b12" id="0890b12"></a>能生慧滅煩惱障密說令誦持生福滅罪業障為<a 
name="0890b13" id="0890b13"></a>滅二障成二嚴故兩說也今將說密&#x546A;而先嘆其<a 
name="0890b14" id="0890b14"></a>功能者所以勸進行人使其樂持以取速&#x52B9;耳能<a 
name="0890b15" id="0890b15"></a>破魔障名大神&#x546A;能破癡暗名大明&#x546A;能顯至理<a 
name="0890b16" id="0890b16"></a>名無上&#x546A;能齊極果名無等等&#x546A;佛不與眾生等<a 
name="0890b17" id="0890b17"></a>故稱無等然能與諸佛等故重言等也能除一切<a 
name="0890b18" id="0890b18"></a>苦者三苦八苦一切苦也即說&#x546A;等者前未顯&#x546A;<a 
name="0890b19" id="0890b19"></a>詞故今顯之此不可強釋以是佛之密語非因位<a 
name="0890b20" id="0890b20"></a>所知但當信受持誦以求除障增福可也。</p><a 
name="0890b21" id="0890b21"></a><a 
name="0890b22" id="0890b22"></a><p><span class="juanname">般若心經指掌<span class="note">(終)</span></span></p>
<hr>【經文資訊】卍新續藏第 26 冊 No. 0558 般若心經指掌<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0167.html?index=X26n0558" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X26n0558_001 by HTTrack Website Copier/3.x [XR&CO'2014], Tue, 07 Jun 2016 07:23:02 GMT -->
</html>
