<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T15n0591_001 by HTTrack Website Copier/3.x [XR&CO'2014], Tue, 07 Jun 2016 06:47:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1037196434&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT15n0591&amp;utmp=%2Fmobile%2Findex.php%3Findex%3DT15n0591_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第15冊<br/>No.591 商主天子所問經 (1卷)<br/>【隋 闍那崛多譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T15">
<div class="root" id="0591" sutra_name="商主天子所問經" sutra_juan="[卷1]">　
<a 
name="0119a01" id="0119a01"></a><a 
name="0119a02" id="0119a02"></a><p style="margin-left: 2em"><span class="juannum">No. 591</span></p><a 
name="0119a03" id="0119a03"></a><p><span class="juanname">商主天子所問經</span></p><a 
name="0119a04" id="0119a04"></a><a 
name="0119a05" id="0119a05"></a><p style="margin-left: 4em"><span class="byline">隋北印度三藏闍那崛多譯</span></p><a 
name="0119a06" id="0119a06"></a><p style="text-indent: 0em; margin-left: 0em"><span class="linehead"></span>爾時婆伽婆住王舍大城耆闍崛山，與大比<a 
name="0119a07" id="0119a07"></a>丘眾千二百五十人俱。復有大菩薩眾，所謂<a 
name="0119a08" id="0119a08"></a>彌勒菩薩、文殊師利法王子菩薩摩訶薩。諸<a 
name="0119a09" id="0119a09"></a>眾首等出過數量，種種諸方及與非方諸佛<a 
name="0119a10" id="0119a10"></a>剎土俱來集會。</p><a 
name="0119a11" id="0119a11"></a><p style="text-indent: 0em; margin-left: 0em"><span class="linehead"></span>爾時商主天子與無量諸天百千大眾，前後<a 
name="0119a12" id="0119a12"></a>圍繞，來詣佛所。到佛所已，頂禮佛足，右繞<a 
name="0119a13" id="0119a13"></a>三匝，以種種供具供養如來。為聽法故，在<a 
name="0119a14" id="0119a14"></a>佛世尊、文殊師利童真菩薩法王子前。</p><a 
name="0119a15" id="0119a15"></a><p style="text-indent: 0em; margin-left: 0em"><span class="linehead"></span>爾時商主天子向佛合掌，而白佛言：「唯願<a 
name="0119a16" id="0119a16"></a>世尊請文殊師利童真菩薩法王之子，令說<a 
name="0119a17" id="0119a17"></a>法要！今此眾中有諸天子，文殊師利童真菩<a 
name="0119a18" id="0119a18"></a>薩法王之子久成熟者，是等若聽文殊師利<a 
name="0119a19" id="0119a19"></a>童真菩薩智辯才已，當發阿耨多羅三藐三<a 
name="0119a20" id="0119a20"></a>菩提心！發是心已，於佛法中得不退轉。」</p><p style="text-indent: 0em; margin-left: 0em"><span class="linehead"></span>佛<a 
name="0119a21" id="0119a21"></a>告文殊師利：「善男子！汝為商主天子及餘諸<a 
name="0119a22" id="0119a22"></a>天辯說法要。」</p><p style="text-indent: 0em; margin-left: 0em"><span class="linehead"></span>爾時文殊師利法王之子受佛<a 
name="0119a23" id="0119a23"></a>教已，告商主天子言：「汝當一心諦聽，諦受，善<a 
name="0119a24" id="0119a24"></a>思念之！吾當為汝分別解說！如諸菩薩摩訶<a 
name="0119a25" id="0119a25"></a>薩入一切智智，於一切法達到彼岸，速疾滿<a 
name="0119a26" id="0119a26"></a>足六波羅蜜，於一切智當得修行。</p><p style="text-indent: 0em; margin-left: 0em"><span class="linehead"></span>「天子！凡諸<a 
name="0119a27" id="0119a27"></a>菩薩摩訶薩智者，所謂：知苦智、荷擔無為<a 
name="0119a28" id="0119a28"></a>智、習智、修集善根智、滅智、出生智、道智、<a 
name="0119a29" id="0119a29"></a>非道智、因智、不失智、果智、攝證諸事緣智、<a 
name="0119b01" id="0119b01"></a>聚集斷智、實智、佛智、自在智、因緣生智、阿<a 
name="0119b02" id="0119b02"></a>波陀那示現智、陰智、除欲染智、界智、破法<a 
name="0119b03" id="0119b03"></a>界智、入智、觀空聚智、施智、時不過智、戒<a 
name="0119b04" id="0119b04"></a>智、成熟破戒眾生智、忍智、精進智、善作諸<a 
name="0119b05" id="0119b05"></a>事業智、禪智、迴轉禪智、智慧智、見知智、<a 
name="0119b06" id="0119b06"></a>方便智、成熟眾生智、慈智、眾生乘智、悲智、<a 
name="0119b07" id="0119b07"></a>不疲倦智、欣智、樂法愛歡欣智、捨智、成就<a 
name="0119b08" id="0119b08"></a>諸佛法智、度眾生智、觀察智、常承事智、非<a 
name="0119b09" id="0119b09"></a>處令住智、正勤智、正覺智、神足智、不造作<a 
name="0119b10" id="0119b10"></a>諸行觀察智、信根力智、超越一切智智、精<a 
name="0119b11" id="0119b11"></a>進根力智、一切諸煩惱不被逼迫智、念根力<a 
name="0119b12" id="0119b12"></a>智、不忘失一切諸法智、三昧根力智、一切<a 
name="0119b13" id="0119b13"></a>法平等智智、根力智、諸根勝智、菩提分智、證<a 
name="0119b14" id="0119b14"></a>道智、過諸非道智、攀緣智、盡智、諸善根無<a 
name="0119b15" id="0119b15"></a>盡智、無生智、得諸法無生忍智、念佛智、自<a 
name="0119b16" id="0119b16"></a>身成就智、念法智、轉法智、念僧智、入阿毘<a 
name="0119b17" id="0119b17"></a>跋僧平等智、念施智、不捨諸眾生智、念尸羅<a 
name="0119b18" id="0119b18"></a>智、具足諸願智、念無智、不造諸惡智、不念<a 
name="0119b19" id="0119b19"></a>法智、諸慈覺智、滿足智、具足諸事不厭智、<a 
name="0119b20" id="0119b20"></a>諸眾生藥智、如法承事方便智、處非處智、<a 
name="0119b21" id="0119b21"></a>非處不作智、十力智、順諸聲聞緣覺乘智、<a 
name="0119b22" id="0119b22"></a>無畏智、作障礙無障礙諸法覺智、過去身不<a 
name="0119b23" id="0119b23"></a>著智、無住識智、未來身無著智、諸法不行<a 
name="0119b24" id="0119b24"></a>智、現在身不著智、不定不住智、身為最上<a 
name="0119b25" id="0119b25"></a>智、諸眾生智、令度智、口為先智、諸眾生音<a 
name="0119b26" id="0119b26"></a>分別智、意為先智、知諸眾生心行所發智、<a 
name="0119b27" id="0119b27"></a>不錯謬智、覺諸眾生錯謬智、樂不樂智、滅<a 
name="0119b28" id="0119b28"></a>&#x9B2A;諍智、正念不忘失智、亂心眾生令安住智、<a 
name="0119b29" id="0119b29"></a>攝三摩提智、攝懈怠眾生不共諸佛法智、所<a 
name="0119c01" id="0119c01"></a>化眾生覺時智、方便智、般若智。天子！此是<a 
name="0119c02" id="0119c02"></a>諸菩薩摩訶薩智，以如是等智故，當得諸佛<a 
name="0119c03" id="0119c03"></a>無礙大智。」</p><a 
name="0119c04" id="0119c04"></a><p style="text-indent: 0em; margin-left: 0em"><span class="linehead"></span>爾時商主天子語文殊師利菩薩言：「希有，希<a 
name="0119c05" id="0119c05"></a>有！文殊師利！諸菩薩摩訶薩智於諸三界<a 
name="0119c06" id="0119c06"></a>最為殊特，不可以小莊嚴而得成就！文殊師<a 
name="0119c07" id="0119c07"></a>利！若能如是生智慧者，是大神通。唯然，文<a 
name="0119c08" id="0119c08"></a>殊師利！云何菩薩能具莊嚴？」</p><p style="text-indent: 0em; margin-left: 0em"><span class="linehead"></span>答言：「若諸眾<a 
name="0119c09" id="0119c09"></a>生涅槃本性，聞已不怖。」</p><p style="text-indent: 0em; margin-left: 0em"><span class="linehead"></span>又復問言：「文殊師<a 
name="0119c10" id="0119c10"></a>利！以何因緣名為菩薩？」</p><p style="text-indent: 0em; margin-left: 0em"><span class="linehead"></span>答言：「天子！於菩提<a 
name="0119c11" id="0119c11"></a>分住持入故，故名菩薩。」</p><p style="text-indent: 0em; margin-left: 0em"><span class="linehead"></span>又復問言：「文殊師<a 
name="0119c12" id="0119c12"></a>利！以何因緣名為摩訶薩？」</p><p style="text-indent: 0em; margin-left: 0em"><span class="linehead"></span>答言：「天子！入大<a 
name="0119c13" id="0119c13"></a>乘故，滿大智故，故名摩訶薩。」</p><p style="text-indent: 0em; margin-left: 0em"><span class="linehead"></span>又復問言：「文<a 
name="0119c14" id="0119c14"></a>殊師利！以何因緣名為最勝薩埵？」</p><p style="text-indent: 0em; margin-left: 0em"><span class="linehead"></span>答言：「天<a 
name="0119c15" id="0119c15"></a>子！不可求法智得入故，故名最勝薩埵。」</p><p style="text-indent: 0em; margin-left: 0em"><span class="linehead"></span>又<a 
name="0119c16" id="0119c16"></a>復問言：「文殊師利！以何義名淨薩埵？」</p><p style="text-indent: 0em; margin-left: 0em"><span class="linehead"></span>答言：<a 
name="0119c17" id="0119c17"></a>「天子！不與煩惱共住，為諸眾生滅煩惱故，<a 
name="0119c18" id="0119c18"></a>發精進故，故名淨薩埵。」</p><p style="text-indent: 0em; margin-left: 0em"><span class="linehead"></span>又復問言：「文殊師<a 
name="0119c19" id="0119c19"></a>利！以何義故名極淨薩埵？」</p><p style="text-indent: 0em; margin-left: 0em"><span class="linehead"></span>答言：「天子！令諸<a 
name="0119c20" id="0119c20"></a>眾生行淨道故。以是義故，名極淨薩埵。」</p><p style="text-indent: 0em; margin-left: 0em"><span class="linehead"></span>又<a 
name="0119c21" id="0119c21"></a>復問言：「文殊師利！以何義故名為導師？」</p><p style="text-indent: 0em; margin-left: 0em"><span class="linehead"></span>答<a 
name="0119c22" id="0119c22"></a>言：「天子！住是道已，能令無量阿僧祇眾生<a 
name="0119c23" id="0119c23"></a>得成熟故，故名導師。」</p><p style="text-indent: 0em; margin-left: 0em"><span class="linehead"></span>又復問言：「文殊師利！<a 
name="0119c24" id="0119c24"></a>復以何義名調伏師？」</p><p style="text-indent: 0em; margin-left: 0em"><span class="linehead"></span>答言：「天子！調伏眾生<a 
name="0119c25" id="0119c25"></a>畢竟無諍，故名調伏大師。」</p><p style="text-indent: 0em; margin-left: 0em"><span class="linehead"></span>又復問言：「文殊<a 
name="0119c26" id="0119c26"></a>師利！云何菩薩成就勇健？」</p><p style="text-indent: 0em; margin-left: 0em"><span class="linehead"></span>答言：「天子！調伏<a 
name="0119c27" id="0119c27"></a>眾魔、怨敵等難，然後受有成熟眾生，故名菩<a 
name="0119c28" id="0119c28"></a>薩成就勇健。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云何菩<a 
name="0119c29" id="0119c29"></a>薩令他歡欣？」</p><p style="text-indent: 0em; margin-left: 0em"><span class="linehead"></span>答言：「天子！於先發誓得滿足<a 
name="0120a01" id="0120a01"></a>已，不依聲聞、緣覺等乘，如是菩薩令他歡欣。」</p><a 
name="0120a02" id="0120a02"></a><p style="text-indent: 0em; margin-left: 0em"><span class="linehead"></span>又復問言：「文殊師利！云何菩薩得為最上？」</p><a 
name="0120a03" id="0120a03"></a><p style="text-indent: 0em; margin-left: 0em"><span class="linehead"></span>答言：「天子！當以聖智方便善巧成熟眾生，現<a 
name="0120a04" id="0120a04"></a>了攝受於正法中，如是菩薩得為最上。」</p><p style="text-indent: 0em; margin-left: 0em"><span class="linehead"></span>又復<a 
name="0120a05" id="0120a05"></a>問言：「文殊師利！云何菩薩得為轉法？」</p><p style="text-indent: 0em; margin-left: 0em"><span class="linehead"></span>答言：<a 
name="0120a06" id="0120a06"></a>「天子！依佛攝言一切眾生而不能轉，如是菩<a 
name="0120a07" id="0120a07"></a>薩得為轉法。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云何菩<a 
name="0120a08" id="0120a08"></a>薩當轉調伏？」</p><p style="text-indent: 0em; margin-left: 0em"><span class="linehead"></span>答言：「天子！菩薩持戒住戒，滅<a 
name="0120a09" id="0120a09"></a>諸眾生所有疑網，如是菩薩名轉調伏。」</p><p style="text-indent: 0em; margin-left: 0em"><span class="linehead"></span>又復<a 
name="0120a10" id="0120a10"></a>問言：「文殊師利！云何菩薩當得轉義？」</p><p style="text-indent: 0em; margin-left: 0em"><span class="linehead"></span>答言：<a 
name="0120a11" id="0120a11"></a>「天子！如所聞行，真實與他，如是菩薩名為<a 
name="0120a12" id="0120a12"></a>轉義。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云何菩薩為諸<a 
name="0120a13" id="0120a13"></a>眾生成就利益？」</p><p style="text-indent: 0em; margin-left: 0em"><span class="linehead"></span>答言：「天子！所修諸善迴施<a 
name="0120a14" id="0120a14"></a>眾生，如是菩薩成就利益。」</p><p style="text-indent: 0em; margin-left: 0em"><span class="linehead"></span>又復問言：「文殊<a 
name="0120a15" id="0120a15"></a>師利！云何菩薩能作直心？」</p><p style="text-indent: 0em; margin-left: 0em"><span class="linehead"></span>答言：「天子！若自<a 
name="0120a16" id="0120a16"></a>有犯而不覆藏，如是菩薩當得直心。」</p><p style="text-indent: 0em; margin-left: 0em"><span class="linehead"></span>又復問<a 
name="0120a17" id="0120a17"></a>言：「文殊師利！云何菩薩當作正心？」</p><p style="text-indent: 0em; margin-left: 0em"><span class="linehead"></span>答言：「天<a 
name="0120a18" id="0120a18"></a>子！其有眾生，有欲、瞋、癡而不瞋責，如是菩<a 
name="0120a19" id="0120a19"></a>薩名為正心。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云何菩<a 
name="0120a20" id="0120a20"></a>薩當作不諂？」</p><p style="text-indent: 0em; margin-left: 0em"><span class="linehead"></span>答言：「天子！如所言、如所作，如<a 
name="0120a21" id="0120a21"></a>是菩薩當得不諂。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云<a 
name="0120a22" id="0120a22"></a>何菩薩而不作幻？」</p><p style="text-indent: 0em; margin-left: 0em"><span class="linehead"></span>答言：「天子！如心所念，口<a 
name="0120a23" id="0120a23"></a>亦如是，如是菩薩得名不幻。」</p><p style="text-indent: 0em; margin-left: 0em"><span class="linehead"></span>又復問言：「文<a 
name="0120a24" id="0120a24"></a>殊師利！云何菩薩得無慢心？」</p><p style="text-indent: 0em; margin-left: 0em"><span class="linehead"></span>答言：「天子！向<a 
name="0120a25" id="0120a25"></a>諸眾生曲躬合掌亦不犯惡，如是菩薩得無<a 
name="0120a26" id="0120a26"></a>慢心。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云何菩薩作大<a 
name="0120a27" id="0120a27"></a>施主？」</p><p style="text-indent: 0em; margin-left: 0em"><span class="linehead"></span>答言：「天子！若能成就菩提大捨，況復<a 
name="0120a28" id="0120a28"></a>餘物，如是菩薩名大施主。」</p><p style="text-indent: 0em; margin-left: 0em"><span class="linehead"></span>又復問言：「文殊<a 
name="0120a29" id="0120a29"></a>師利！云何菩薩得名持戒？」</p><p style="text-indent: 0em; margin-left: 0em"><span class="linehead"></span>答言：「天子！若見<a 
name="0120b01" id="0120b01"></a>破戒乃至為命，不捨菩提心，如是菩薩得名<a 
name="0120b02" id="0120b02"></a>持戒。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云何菩薩成就<a 
name="0120b03" id="0120b03"></a>忍辱？」</p><p style="text-indent: 0em; margin-left: 0em"><span class="linehead"></span>答言：「天子！若受逼迫，不逼迫他，如是<a 
name="0120b04" id="0120b04"></a>菩薩成就忍辱。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云何<a 
name="0120b05" id="0120b05"></a>菩薩發勤精進？」</p><p style="text-indent: 0em; margin-left: 0em"><span class="linehead"></span>答言：「天子！若簡諸法，無法<a 
name="0120b06" id="0120b06"></a>可得，如是菩薩名為發勤精進。」</p><p style="text-indent: 0em; margin-left: 0em"><span class="linehead"></span>又復問言：<a 
name="0120b07" id="0120b07"></a>「文殊師利！云何菩薩得名禪定？」</p><p style="text-indent: 0em; margin-left: 0em"><span class="linehead"></span>答言：「天子！<a 
name="0120b08" id="0120b08"></a>若能還現欲界中生，如是菩薩名得禪定。」</p><p style="text-indent: 0em; margin-left: 0em"><span class="linehead"></span>又<a 
name="0120b09" id="0120b09"></a>復問言：「文殊師利！云何菩薩成就般若？」</p><p style="text-indent: 0em; margin-left: 0em"><span class="linehead"></span>答<a 
name="0120b10" id="0120b10"></a>言：「天子！若不作般若事，如是菩薩成就般<a 
name="0120b11" id="0120b11"></a>若。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云何菩薩當行慈<a 
name="0120b12" id="0120b12"></a>心？」</p><p style="text-indent: 0em; margin-left: 0em"><span class="linehead"></span>答言：「天子！若能觀察眾生界空，如是菩<a 
name="0120b13" id="0120b13"></a>薩名行慈心。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云何菩<a 
name="0120b14" id="0120b14"></a>薩當行悲心？」</p><p style="text-indent: 0em; margin-left: 0em"><span class="linehead"></span>答言：「天子！若知諸法及與菩<a 
name="0120b15" id="0120b15"></a>提，猶如虛空而不捨精進，如是菩薩名成就<a 
name="0120b16" id="0120b16"></a>悲心。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云何菩薩當行<a 
name="0120b17" id="0120b17"></a>喜心？」</p><p style="text-indent: 0em; margin-left: 0em"><span class="linehead"></span>答言：「天子！若得默然及與寂靜，&#x6199;求<a 
name="0120b18" id="0120b18"></a>諸法而不知足，如是菩薩名為知足。」</p><p style="text-indent: 0em; margin-left: 0em"><span class="linehead"></span>又復問<a 
name="0120b19" id="0120b19"></a>言：「文殊師利！云何菩薩能行捨心。」</p><p style="text-indent: 0em; margin-left: 0em"><span class="linehead"></span>答言：「天<a 
name="0120b20" id="0120b20"></a>子！若不被世界所沒，行於世間，救世間故，<a 
name="0120b21" id="0120b21"></a>如是菩薩能成捨心。」</p><p style="text-indent: 0em; margin-left: 0em"><span class="linehead"></span>又復問言：「文殊師利！<a 
name="0120b22" id="0120b22"></a>云何菩薩得清淨身？」</p><p style="text-indent: 0em; margin-left: 0em"><span class="linehead"></span>答言：「天子！若以如幻<a 
name="0120b23" id="0120b23"></a>化身示現眾生平等之身，如是菩薩能得淨<a 
name="0120b24" id="0120b24"></a>身。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云何菩薩得清淨<a 
name="0120b25" id="0120b25"></a>口？」</p><p style="text-indent: 0em; margin-left: 0em"><span class="linehead"></span>答言：「天子！若能為諸眾生具足音聲，演<a 
name="0120b26" id="0120b26"></a>說法要而無過患，如是菩薩能清淨口業。」</p><p style="text-indent: 0em; margin-left: 0em"><span class="linehead"></span>又<a 
name="0120b27" id="0120b27"></a>復問言：「文殊師利！云何菩薩能清淨心？」</p><p style="text-indent: 0em; margin-left: 0em"><span class="linehead"></span>答<a 
name="0120b28" id="0120b28"></a>言：「天子！若知諸心皆是一心，如是菩薩名<a 
name="0120b29" id="0120b29"></a>得淨心。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云何菩薩能得<a 
name="0120c01" id="0120c01"></a>天眼？」</p><p style="text-indent: 0em; margin-left: 0em"><span class="linehead"></span>答言：「天子！見諸色形當離諸色，常觀<a 
name="0120c02" id="0120c02"></a>諸色遠離諸色，如是菩薩名得天眼。」</p><p style="text-indent: 0em; margin-left: 0em"><span class="linehead"></span>又復問<a 
name="0120c03" id="0120c03"></a>言：「文殊師利！云何菩薩名得天耳？」</p><p style="text-indent: 0em; margin-left: 0em"><span class="linehead"></span>答言：「天<a 
name="0120c04" id="0120c04"></a>子！若聞諸聲，當觀諸聲遠離聲相，如是菩<a 
name="0120c05" id="0120c05"></a>薩名得天耳。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云何菩<a 
name="0120c06" id="0120c06"></a>薩能知他心？」</p><p style="text-indent: 0em; margin-left: 0em"><span class="linehead"></span>答言：「天子！若知心行流注生<a 
name="0120c07" id="0120c07"></a>滅，如是菩薩能知他心。」</p><p style="text-indent: 0em; margin-left: 0em"><span class="linehead"></span>又復問言：「文殊師<a 
name="0120c08" id="0120c08"></a>利！云何菩薩能知宿命？」</p><p style="text-indent: 0em; margin-left: 0em"><span class="linehead"></span>答言：「天子！若念本<a 
name="0120c09" id="0120c09"></a>際即是實際，而不增長，如是菩薩能知宿命。」</p><a 
name="0120c10" id="0120c10"></a><p style="text-indent: 0em; margin-left: 0em"><span class="linehead"></span>又復問言：「文殊師利！云何菩薩能得神通？」</p><a 
name="0120c11" id="0120c11"></a><p style="text-indent: 0em; margin-left: 0em"><span class="linehead"></span>答言：「天子！若示諸幻而能不為幻業所染，<a 
name="0120c12" id="0120c12"></a>如是菩薩名得神通。」</p><p style="text-indent: 0em; margin-left: 0em"><span class="linehead"></span>又復問言：「文殊師利！<a 
name="0120c13" id="0120c13"></a>云何菩薩得為廣大？」</p><p style="text-indent: 0em; margin-left: 0em"><span class="linehead"></span>答言：「天子！當化無邊<a 
name="0120c14" id="0120c14"></a>眾生，如是菩薩名得廣大。」</p><p style="text-indent: 0em; margin-left: 0em"><span class="linehead"></span>又復問言：「文殊<a 
name="0120c15" id="0120c15"></a>師利！云何菩薩當名獨行？」</p><p style="text-indent: 0em; margin-left: 0em"><span class="linehead"></span>答言：「天子！若不<a 
name="0120c16" id="0120c16"></a>與諸根共住，如是菩薩名為獨行。」</p><p style="text-indent: 0em; margin-left: 0em"><span class="linehead"></span>又復問言：<a 
name="0120c17" id="0120c17"></a>「文殊師利！云何菩薩能作調伏？」</p><p style="text-indent: 0em; margin-left: 0em"><span class="linehead"></span>答言：「天子！<a 
name="0120c18" id="0120c18"></a>若得不動不瞋法故，如是菩薩名得調伏。」</p><p style="text-indent: 0em; margin-left: 0em"><span class="linehead"></span>又<a 
name="0120c19" id="0120c19"></a>復問言：「文殊師利！云何菩薩能得寂靜？」</p><p style="text-indent: 0em; margin-left: 0em"><span class="linehead"></span>答<a 
name="0120c20" id="0120c20"></a>言：「天子！若在煩惱，不為諸惡煩惱所燒，為<a 
name="0120c21" id="0120c21"></a>諸眾生滅煩惱故而演說法，如是菩薩名得<a 
name="0120c22" id="0120c22"></a>寂靜。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云何菩薩能得<a 
name="0120c23" id="0120c23"></a>信心？」</p><p style="text-indent: 0em; margin-left: 0em"><span class="linehead"></span>答言：「天子！若以佛身破時而不能破，<a 
name="0120c24" id="0120c24"></a>如是菩薩當得信心。」</p><p style="text-indent: 0em; margin-left: 0em"><span class="linehead"></span>又復問言：「文殊師利！<a 
name="0120c25" id="0120c25"></a>云何菩薩作巧方便？」</p><p style="text-indent: 0em; margin-left: 0em"><span class="linehead"></span>答言：「天子！若見菩提<a 
name="0120c26" id="0120c26"></a>與眾生共，如是菩薩名巧方便。」</p><a 
name="0120c27" id="0120c27"></a><p style="text-indent: 0em; margin-left: 0em"><span class="linehead"></span>爾時文殊師利說此法時，是大眾中有一萬<a 
name="0120c28" id="0120c28"></a>二千眾生發菩提心，有五百菩薩得無生法<a 
name="0120c29" id="0120c29"></a>忍。</p><p style="text-indent: 0em; margin-left: 0em"><span class="linehead"></span>爾時世尊讚文殊師利童真菩薩言：「文殊<a 
name="0121a01" id="0121a01"></a>師利！善哉，善哉！為諸菩薩善說此法。如是，<a 
name="0121a02" id="0121a02"></a>如是！能為彼等善勝丈夫說如是等諸大功<a 
name="0121a03" id="0121a03"></a>德，自餘復有無量阿僧祇。」</p><a 
name="0121a04" id="0121a04"></a><p style="text-indent: 0em; margin-left: 0em"><span class="linehead"></span>爾時商主天子復問文殊師利童真菩薩言：<a 
name="0121a05" id="0121a05"></a>「文殊師利！汝於昔供養幾所佛，得如是辯？」</p><p style="text-indent: 0em; margin-left: 0em"><span class="linehead"></span>答<a 
name="0121a06" id="0121a06"></a>言：「天子！譬如化人，心思滅相。」</p><p style="text-indent: 0em; margin-left: 0em"><span class="linehead"></span>又復問言：「文<a 
name="0121a07" id="0121a07"></a>殊師利！化無心思，況復非化！」</p><p style="text-indent: 0em; margin-left: 0em"><span class="linehead"></span>答言：「天子！<a 
name="0121a08" id="0121a08"></a>諸佛如來體相如是，彼如是相供養承事。」</p><p style="text-indent: 0em; margin-left: 0em"><span class="linehead"></span>又<a 
name="0121a09" id="0121a09"></a>復問言：「文殊師利！汝於幾時行檀那波羅蜜？」</p><a 
name="0121a10" id="0121a10"></a><p style="text-indent: 0em; margin-left: 0em"><span class="linehead"></span>答言：「天子！若為如來之所變化。」</p><p style="text-indent: 0em; margin-left: 0em"><span class="linehead"></span>又復問言：<a 
name="0121a11" id="0121a11"></a>「我向問汝：『汝於幾時行檀那波羅蜜？』汝今云<a 
name="0121a12" id="0121a12"></a>何作如是答？」</p><p style="text-indent: 0em; margin-left: 0em"><span class="linehead"></span>答言：「天子！彼無可答，我答如<a 
name="0121a13" id="0121a13"></a>是。」文殊又言：「化相如是，當云何答我於許<a 
name="0121a14" id="0121a14"></a>時行檀那波羅蜜？」</p><p style="text-indent: 0em; margin-left: 0em"><span class="linehead"></span>又復問言：「文殊師利！如<a 
name="0121a15" id="0121a15"></a>我惟忖，汝寧慳耶？」</p><p style="text-indent: 0em; margin-left: 0em"><span class="linehead"></span>答言：「天子！我實為慳。」</p><p style="text-indent: 0em; margin-left: 0em"><span class="linehead"></span>又<a 
name="0121a16" id="0121a16"></a>復問言：「以何因緣作如是說！」</p><p style="text-indent: 0em; margin-left: 0em"><span class="linehead"></span>答言：「天子！若<a 
name="0121a17" id="0121a17"></a>心不捨，是則名慳。」</p><p style="text-indent: 0em; margin-left: 0em"><span class="linehead"></span>又復問言：「文殊師利！云<a 
name="0121a18" id="0121a18"></a>何不捨而得名慳？」</p><p style="text-indent: 0em; margin-left: 0em"><span class="linehead"></span>文殊師利言：「天子！我常<a 
name="0121a19" id="0121a19"></a>不捨諸佛法眾，而亦不捨一切眾生。以是義<a 
name="0121a20" id="0121a20"></a>故，說我為慳。」</p><p style="text-indent: 0em; margin-left: 0em"><span class="linehead"></span>又復問言：「如我惟忖文殊所說，<a 
name="0121a21" id="0121a21"></a>汝於今者此亦破戒！」</p><p style="text-indent: 0em; margin-left: 0em"><span class="linehead"></span>答言：「天子！我亦破戒。」</p><a 
name="0121a22" id="0121a22"></a><p style="text-indent: 0em; margin-left: 0em"><span class="linehead"></span>又復問言：「文殊師利！以何因緣作如是說？」</p><a 
name="0121a23" id="0121a23"></a><p style="text-indent: 0em; margin-left: 0em"><span class="linehead"></span>答言：「天子！若人破戒，彼豈不墮三惡道耶？」</p><a 
name="0121a24" id="0121a24"></a><p style="text-indent: 0em; margin-left: 0em"><span class="linehead"></span>天子答言：「實如聖教！」</p><p style="text-indent: 0em; margin-left: 0em"><span class="linehead"></span>文殊師利言：「天子！我<a 
name="0121a25" id="0121a25"></a>故思惟墮於惡道、成熟眾生。以是義故，稱我<a 
name="0121a26" id="0121a26"></a>破戒。」</p><p style="text-indent: 0em; margin-left: 0em"><span class="linehead"></span>又復問言：「文殊師利！汝寧不有瞋恚<a 
name="0121a27" id="0121a27"></a>心耶？」</p><p style="text-indent: 0em; margin-left: 0em"><span class="linehead"></span>文殊師利言：「如是，天子！」</p><p style="text-indent: 0em; margin-left: 0em"><span class="linehead"></span>又復問言：「以<a 
name="0121a28" id="0121a28"></a>何因緣作如是說？」</p><p style="text-indent: 0em; margin-left: 0em"><span class="linehead"></span>文殊師利言：「寧不以瞋心，<a 
name="0121a29" id="0121a29"></a>是無愛耶？」</p><p style="text-indent: 0em; margin-left: 0em"><span class="linehead"></span>答言：「如是！」</p><p style="text-indent: 0em; margin-left: 0em"><span class="linehead"></span>文殊師利言：「是故天<a 
name="0121b01" id="0121b01"></a>子！我於煩惱、聲聞、緣覺無有愛念。以是義故，<a 
name="0121b02" id="0121b02"></a>我有瞋心。」</p><p style="text-indent: 0em; margin-left: 0em"><span class="linehead"></span>又復問言：「文殊師利！汝今寧有<a 
name="0121b03" id="0121b03"></a>懈怠心也？」</p><p style="text-indent: 0em; margin-left: 0em"><span class="linehead"></span>答言：「如是！」</p><p style="text-indent: 0em; margin-left: 0em"><span class="linehead"></span>又復問言：「文殊師利！<a 
name="0121b04" id="0121b04"></a>以何因緣作如是說？」</p><p style="text-indent: 0em; margin-left: 0em"><span class="linehead"></span>答言：「天子！夫懈怠者，不<a 
name="0121b05" id="0121b05"></a>以身、口、意發修諸行。我今如是，亦不廢行，<a 
name="0121b06" id="0121b06"></a>亦不欲行，不捨不取。以是義故，我名懈怠。」</p><a 
name="0121b07" id="0121b07"></a><p style="text-indent: 0em; margin-left: 0em"><span class="linehead"></span>又復問言：「文殊師利！汝寧復有散亂心耶？」</p><a 
name="0121b08" id="0121b08"></a><p style="text-indent: 0em; margin-left: 0em"><span class="linehead"></span>答言：「如是！」</p><p style="text-indent: 0em; margin-left: 0em"><span class="linehead"></span>又復問言：「以何因緣作如是說？」</p><a 
name="0121b09" id="0121b09"></a><p style="text-indent: 0em; margin-left: 0em"><span class="linehead"></span>答言：「天子！夫懈怠者無有處住，彼亦說言<a 
name="0121b10" id="0121b10"></a>是散亂心。天子！我於聖中心得解脫，成熟<a 
name="0121b11" id="0121b11"></a>一切諸眾生故，無有住處。以是義故，稱我散<a 
name="0121b12" id="0121b12"></a>亂。」</p><p style="text-indent: 0em; margin-left: 0em"><span class="linehead"></span>又復問言：「文殊師利！汝於今者豈無智<a 
name="0121b13" id="0121b13"></a>也？」</p><p style="text-indent: 0em; margin-left: 0em"><span class="linehead"></span>答言：「如是，天子！」</p><p style="text-indent: 0em; margin-left: 0em"><span class="linehead"></span>又復問言：「文殊師利！<a 
name="0121b14" id="0121b14"></a>以何義故，作如是說？」</p><p style="text-indent: 0em; margin-left: 0em"><span class="linehead"></span>答言：「天子！汝豈不以<a 
name="0121b15" id="0121b15"></a>無智慧故，不畏生死，不怖煩惱，共迷惑眾生<a 
name="0121b16" id="0121b16"></a>同處娛樂！」</p><p style="text-indent: 0em; margin-left: 0em"><span class="linehead"></span>答言：「如是，文殊師利！」</p><p style="text-indent: 0em; margin-left: 0em"><span class="linehead"></span>文殊又言：<a 
name="0121b17" id="0121b17"></a>「天子！我於生死諸煩惱中不畏、不怖，共迷<a 
name="0121b18" id="0121b18"></a>惑眾生一處安住，同彼娛樂，為成熟故，是<a 
name="0121b19" id="0121b19"></a>故稱我無有智慧。」</p><p style="text-indent: 0em; margin-left: 0em"><span class="linehead"></span>又復問言：「文殊師利！汝<a 
name="0121b20" id="0121b20"></a>於今者豈可非是世間福田也？」</p><p style="text-indent: 0em; margin-left: 0em"><span class="linehead"></span>答言：「天子！殺<a 
name="0121b21" id="0121b21"></a>害福田故。」</p><p style="text-indent: 0em; margin-left: 0em"><span class="linehead"></span>又復問言：「文殊師利！以何義故<a 
name="0121b22" id="0121b22"></a>作如是說？」</p><p style="text-indent: 0em; margin-left: 0em"><span class="linehead"></span>答言：「天子！夫應殺者，是欲、恚、癡。<a 
name="0121b23" id="0121b23"></a>若能殺彼，是則大福田也！」</p><p style="text-indent: 0em; margin-left: 0em"><span class="linehead"></span>又復問言：「文殊師<a 
name="0121b24" id="0121b24"></a>利！世間眾生聞汝所說多生恐怖！」</p><p style="text-indent: 0em; margin-left: 0em"><span class="linehead"></span>答言：「天<a 
name="0121b25" id="0121b25"></a>子！若實際恐怖，是即世間亦生恐怖。所以<a 
name="0121b26" id="0121b26"></a>者何？一切世間不離實際，住於實際。」</p><p style="text-indent: 0em; margin-left: 0em"><span class="linehead"></span>又復問<a 
name="0121b27" id="0121b27"></a>言：「文殊師利！若復有人毀汝所說，彼將何去？」<a 
name="0121b28" id="0121b28"></a>答言：「天子！當向涅槃！」</p><p style="text-indent: 0em; margin-left: 0em"><span class="linehead"></span>又復問言：「文殊師利！<a 
name="0121b29" id="0121b29"></a>以何因緣作如是說？」</p><p style="text-indent: 0em; margin-left: 0em"><span class="linehead"></span>答言：「天子！一切無有<a 
name="0121c01" id="0121c01"></a>不毀語言，而能得至聖解脫中者。所以者何？<a 
name="0121c02" id="0121c02"></a>其聖道中無有名字、章句、語言可說可示。若<a 
name="0121c03" id="0121c03"></a>不信者，彼等當不解脫！」</p><p style="text-indent: 0em; margin-left: 0em"><span class="linehead"></span>又復問言：「文殊師利！<a 
name="0121c04" id="0121c04"></a>以何因緣作如是說？」</p><p style="text-indent: 0em; margin-left: 0em"><span class="linehead"></span>答言：「天子！不可已得<a 
name="0121c05" id="0121c05"></a>解脫復得解<span class="corr" title='[說&gt;脫] cf.【麗】'>脫</span>。」</p><p style="text-indent: 0em; margin-left: 0em"><span class="linehead"></span>又復問言：「文殊師利！謗正法<a 
name="0121c06" id="0121c06"></a>者，彼豈不墮地獄中耶？」</p><p style="text-indent: 0em; margin-left: 0em"><span class="linehead"></span>答言：「天子！夫解脫<a 
name="0121c07" id="0121c07"></a>者，一切無塵。」</p><p style="text-indent: 0em; margin-left: 0em"><span class="linehead"></span>又復問言：「文殊師利！汝所說<a 
name="0121c08" id="0121c08"></a>法皆無所助。」</p><p style="text-indent: 0em; margin-left: 0em"><span class="linehead"></span>答言：「天子！於空、無相、無願不可<a 
name="0121c09" id="0121c09"></a>有助。」</p><p style="text-indent: 0em; margin-left: 0em"><span class="linehead"></span>又復問言：「文殊師利！夫空行者當何<a 
name="0121c10" id="0121c10"></a>所行？」</p><p style="text-indent: 0em; margin-left: 0em"><span class="linehead"></span>答言：「天子！空行者即為一切眾生慈<a 
name="0121c11" id="0121c11"></a>行。所以者何？夫空者不離一切諸眾生故。」</p><a 
name="0121c12" id="0121c12"></a><p style="text-indent: 0em; margin-left: 0em"><span class="linehead"></span>又復問言：「文殊師利！云何菩薩於諸眾生<a 
name="0121c13" id="0121c13"></a>至於邊際？」</p><p style="text-indent: 0em; margin-left: 0em"><span class="linehead"></span>答言：「天子！若見諸法從因緣生，<a 
name="0121c14" id="0121c14"></a>亦復不墮斷常見中。以是義故，菩薩名至眾<a 
name="0121c15" id="0121c15"></a>生邊際。」</p><p style="text-indent: 0em; margin-left: 0em"><span class="linehead"></span>又復問言：「文殊師利！何界是眾生<a 
name="0121c16" id="0121c16"></a>界也？」</p><p style="text-indent: 0em; margin-left: 0em"><span class="linehead"></span>答言：「天子！法界是眾生界也。」</p><p style="text-indent: 0em; margin-left: 0em"><span class="linehead"></span>又復問<a 
name="0121c17" id="0121c17"></a>言：「文殊師利！法界復是何界也？」</p><p style="text-indent: 0em; margin-left: 0em"><span class="linehead"></span>答言：「天子！<a 
name="0121c18" id="0121c18"></a>虛空性界是法界也。」</p><p style="text-indent: 0em; margin-left: 0em"><span class="linehead"></span>又復問言：「文殊師利！<a 
name="0121c19" id="0121c19"></a>其虛空界復是何界也？」</p><p style="text-indent: 0em; margin-left: 0em"><span class="linehead"></span>答言：「天子！超越一<a 
name="0121c20" id="0121c20"></a>切境界是虛空界也。」</p><p style="text-indent: 0em; margin-left: 0em"><span class="linehead"></span>又復問言：「文殊師利！<a 
name="0121c21" id="0121c21"></a>其佛境界何境界也？」</p><p style="text-indent: 0em; margin-left: 0em"><span class="linehead"></span>答言：「天子！其眼境界<a 
name="0121c22" id="0121c22"></a>是佛境界，然其佛界亦復非眼、色、識境界；耳<a 
name="0121c23" id="0121c23"></a>境界即是佛界，然其佛界亦復非耳、聲、識境<a 
name="0121c24" id="0121c24"></a>界；其鼻境界是佛境界，然其佛界亦復非<a 
name="0121c25" id="0121c25"></a>鼻、香、識境界；其舌境界是佛境界，然其佛界<a 
name="0121c26" id="0121c26"></a>亦復非舌、味、識境界；身境界是佛境界，然<a 
name="0121c27" id="0121c27"></a>其佛界亦復非身、觸、識境界；意境界是佛境<a 
name="0121c28" id="0121c28"></a>界，然其佛界亦復非意、法、識境界；色境界是<a 
name="0121c29" id="0121c29"></a>佛境界，然其佛界亦復非是色境界也；受境<a 
name="0122a01" id="0122a01"></a>界是佛境界，然其佛界亦非受界；想境界是<a 
name="0122a02" id="0122a02"></a>佛境界，然其佛界不觀境界；諸行境界是佛<a 
name="0122a03" id="0122a03"></a>境界，然其佛界亦復不可造作境界；諸識境<a 
name="0122a04" id="0122a04"></a>界是佛境界，然其佛界亦復非是了知境界；<a 
name="0122a05" id="0122a05"></a>無明境界是佛境界，然其佛界亦復非是因<a 
name="0122a06" id="0122a06"></a>緣境界；乃至老死境界是佛境界，然其佛界<a 
name="0122a07" id="0122a07"></a>亦復不受彼處境界；欲行境界是佛境界，然<a 
name="0122a08" id="0122a08"></a>其佛界亦復非是欲行境界；色界境界是佛<a 
name="0122a09" id="0122a09"></a>境界，然其佛界亦復非是色行境界；無色境<a 
name="0122a10" id="0122a10"></a>界是佛境界，然其佛界亦復非是見界境界；<a 
name="0122a11" id="0122a11"></a>有為境界是佛境界，然其佛界非二境界；無<a 
name="0122a12" id="0122a12"></a>為境界是佛境界，然其佛界亦復不離三相<a 
name="0122a13" id="0122a13"></a>境界。天子！此是諸佛境界。所有境界、入一<a 
name="0122a14" id="0122a14"></a>切境界、無邊境界，是佛境界。</p><p style="text-indent: 0em; margin-left: 0em"><span class="linehead"></span>「天子！菩薩摩<a 
name="0122a15" id="0122a15"></a>訶薩入此境界已，行於利益一切眾生境界<a 
name="0122a16" id="0122a16"></a>之中，亦復不生魔境界中。應當覺知，彼魔境<a 
name="0122a17" id="0122a17"></a>界及佛境界平等無二，不作異界。天子！此<a 
name="0122a18" id="0122a18"></a>是菩薩大智神通，若能超越平等境界，以平<a 
name="0122a19" id="0122a19"></a>等境成就眾生。</p><p style="text-indent: 0em; margin-left: 0em"><span class="linehead"></span>「天子！是中何者平等？何者<a 
name="0122a20" id="0122a20"></a>是不平等？一切法空平等故等；菩薩若不<a 
name="0122a21" id="0122a21"></a>入空平等者，彼人住不平等；然彼菩薩成熟<a 
name="0122a22" id="0122a22"></a>彼等，於空法中亦不移動。一切諸法無相故<a 
name="0122a23" id="0122a23"></a>等；菩薩若不入無相平等者，彼人住不平等；<a 
name="0122a24" id="0122a24"></a>菩薩成就彼等，於無相法中亦不移動。一切<a 
name="0122a25" id="0122a25"></a>諸法無願故平等；菩薩若不入無願平等者，<a 
name="0122a26" id="0122a26"></a>彼人住不平等；菩薩成熟彼等，於無願法中<a 
name="0122a27" id="0122a27"></a>亦不移動。一切諸法無作故平等；菩薩若<a 
name="0122a28" id="0122a28"></a>不入無作平等者，彼人住不平等；菩薩成熟<a 
name="0122a29" id="0122a29"></a>彼平等，於無作法中亦不移動。一切諸法<a 
name="0122b01" id="0122b01"></a>不生、不出平等故平等；離欲、獨行平等故平<a 
name="0122b02" id="0122b02"></a>等；無物可滅、涅槃平等故平等；菩薩若不入<a 
name="0122b03" id="0122b03"></a>此平等者，彼人住不平等；菩薩成熟彼等亦<a 
name="0122b04" id="0122b04"></a>不於彼涅槃法中移動。天子！如是平等不平<a 
name="0122b05" id="0122b05"></a>等行，菩薩入者，是則名為行菩薩行。」</p><a 
name="0122b06" id="0122b06"></a><p style="text-indent: 0em; margin-left: 0em"><span class="linehead"></span>爾時商主天子復白文殊師利作如是言：「文<a 
name="0122b07" id="0122b07"></a>殊師利！汝今當說：云何為菩薩行也？」</p><p style="text-indent: 0em; margin-left: 0em"><span class="linehead"></span>文殊<a 
name="0122b08" id="0122b08"></a>師利答言：「天子！菩薩行不可思議。」</p><p style="text-indent: 0em; margin-left: 0em"><span class="linehead"></span>又復問<a 
name="0122b09" id="0122b09"></a>言：「云何菩薩行不可思議？」</p><p style="text-indent: 0em; margin-left: 0em"><span class="linehead"></span>答言：「天子！欲不<a 
name="0122b10" id="0122b10"></a>可思議故，菩薩行亦不離欲行。瞋恚行不<a 
name="0122b11" id="0122b11"></a>可思議故，菩薩行亦不離恚行。愚癡行不可<a 
name="0122b12" id="0122b12"></a>思議故，菩薩行亦作般若行。不嫉&#x59AC;行是菩<a 
name="0122b13" id="0122b13"></a>薩行，亦不念施行。遠離破戒行是菩薩行，<a 
name="0122b14" id="0122b14"></a>亦不念戒行。不瞋恚行是菩薩行，亦不念忍<a 
name="0122b15" id="0122b15"></a>行。不懈怠行是菩薩行，亦不念精進行。不<a 
name="0122b16" id="0122b16"></a>亂行是菩薩行，亦不念禪行。非無智行是菩<a 
name="0122b17" id="0122b17"></a>薩行，亦不念般若行。不惱行是菩薩行，亦<a 
name="0122b18" id="0122b18"></a>不念離惱行。無慈行是菩薩行，內物施故。<a 
name="0122b19" id="0122b19"></a>無悲行是菩薩行，施男女妻子故。不樂行是<a 
name="0122b20" id="0122b20"></a>菩薩行，諸欲功德不厭故。常不瞋行是菩薩<a 
name="0122b21" id="0122b21"></a>行，聚集諸善根故。不棄捨行是菩薩行，捨<a 
name="0122b22" id="0122b22"></a>身命故。不惜行是菩薩行，憎愛捨故。不恐怖<a 
name="0122b23" id="0122b23"></a>行是菩薩行，不近生死煩惱行故。大重任行<a 
name="0122b24" id="0122b24"></a>是菩薩行，一切眾生荷重擔故。不逼迫行是<a 
name="0122b25" id="0122b25"></a>菩薩行，往昔立誓度彼故。不悔行是菩薩行，<a 
name="0122b26" id="0122b26"></a>無退悔故。最上行是菩薩行，一切上最勝上<a 
name="0122b27" id="0122b27"></a>故。金剛鎧行是菩薩行，善立誓願不缺減故。<a 
name="0122b28" id="0122b28"></a>自心滅行是菩薩行，一切眾生心滅故。不失<a 
name="0122b29" id="0122b29"></a>行是菩薩行，作業不失故。不起分別行是菩<a 
name="0122c01" id="0122c01"></a>薩行，一切眾生平等心故。勇健行是菩薩行，<a 
name="0122c02" id="0122c02"></a>降伏怨敵故。不雜行是菩薩行，親友禪定更<a 
name="0122c03" id="0122c03"></a>隨順故。歡喜行是菩薩行，於一切惡者令歡<a 
name="0122c04" id="0122c04"></a>喜故。歡喜踊躍行是菩薩行，見佛聞法、承事<a 
name="0122c05" id="0122c05"></a>尊者歡喜故。莊嚴行是菩薩行，身、口、心意佛<a 
name="0122c06" id="0122c06"></a>剎莊嚴故。不被降伏行是菩薩行，平等益助<a 
name="0122c07" id="0122c07"></a>故。不毀謗行是菩薩行，智者讚歎故。不逼<a 
name="0122c08" id="0122c08"></a>迫行是菩薩行，正觀諸煩惱故。善丈夫行是<a 
name="0122c09" id="0122c09"></a>菩薩行，擔負重任至彼岸故。饒益行是菩<a 
name="0122c10" id="0122c10"></a>薩行，堅固精進不懈退故。法行是菩薩行，<a 
name="0122c11" id="0122c11"></a>助道諸法善修習故。知恩報恩行是菩薩行，<a 
name="0122c12" id="0122c12"></a>不斷諸佛種性故。珍寶行是菩薩行，歎說三<a 
name="0122c13" id="0122c13"></a>寶故。智慧方便行是菩薩行，不斷諸攝故。」</p><a 
name="0122c14" id="0122c14"></a><p style="text-indent: 0em; margin-left: 0em"><span class="linehead"></span>說此菩薩行時，五百菩薩入菩薩行得無生<a 
name="0122c15" id="0122c15"></a>法忍。</p><a 
name="0122c16" id="0122c16"></a><p style="text-indent: 0em; margin-left: 0em"><span class="linehead"></span>爾時商主天子復白文殊師利菩薩言：「文殊<a 
name="0122c17" id="0122c17"></a>師利！汝善說此諸菩薩行。若有菩薩不離<a 
name="0122c18" id="0122c18"></a>此行，即為彼等而作授記？」</p><p style="text-indent: 0em; margin-left: 0em"><span class="linehead"></span>爾時佛告商主天<a 
name="0122c19" id="0122c19"></a>子言：「如是，如是，天子！如汝所說。天子！我<a 
name="0122c20" id="0122c20"></a>於往昔不離此行，然燈如來即授我阿耨多<a 
name="0122c21" id="0122c21"></a>羅三藐三菩提記，我於爾時即得無生法忍。<a 
name="0122c22" id="0122c22"></a>天子！此是諸佛、菩薩大智通行！」</p><a 
name="0122c23" id="0122c23"></a><p style="text-indent: 0em; margin-left: 0em"><span class="linehead"></span>爾時商主天子白佛言：「世尊！無生者是何謂<a 
name="0122c24" id="0122c24"></a>也？於何法邊、於何法中得無生也？」</p><p style="text-indent: 0em; margin-left: 0em"><span class="linehead"></span>答言：「天子！<a 
name="0122c25" id="0122c25"></a>夫無生者，本自不生。邊際之相是無生義。<a 
name="0122c26" id="0122c26"></a>彼於先不生，後亦不生。然彼無生，本無生處。<a 
name="0122c27" id="0122c27"></a>然彼先來，無處可出，後亦不出。自性本來，無處<a 
name="0122c28" id="0122c28"></a>出生。以是義故，先無處生，彼於後時亦無處<a 
name="0122c29" id="0122c29"></a>生。自性本來，無處出生。彼於先來不可造作，<a 
name="0123a01" id="0123a01"></a>是故於後亦不可作。自性本來，不可作故。彼<a 
name="0123a02" id="0123a02"></a>於先無有，是故於後亦復無有，究竟無有。<a 
name="0123a03" id="0123a03"></a>彼於先來不入富伽羅數，是故於後亦不入<a 
name="0123a04" id="0123a04"></a>數，本性空故。彼於先無相可說、可示，是故<a 
name="0123a05" id="0123a05"></a>於後亦無有相可說、可示，然彼諸法本無有<a 
name="0123a06" id="0123a06"></a>相也。若人如是覺者，亦不發心破執覺知。<a 
name="0123a07" id="0123a07"></a>以是義故，言無生也！</p><p style="text-indent: 0em; margin-left: 0em"><span class="linehead"></span>「云何名忍？如是無生，<a 
name="0123a08" id="0123a08"></a>如是堪忍一切眾生，故名忍也。如是無生、如<a 
name="0123a09" id="0123a09"></a>是於一切剎忍，故名忍也。如此無生，於一切<a 
name="0123a10" id="0123a10"></a>學、無學、辟支佛能忍，故名忍也。如此無生，<a 
name="0123a11" id="0123a11"></a>於一切佛法、一切菩薩行、一切諸佛能忍，故<a 
name="0123a12" id="0123a12"></a>名忍也。如此無生，如是能忍一切諸法，故名<a 
name="0123a13" id="0123a13"></a>忍也。然彼無者何故名無？無無，故無；空空，<a 
name="0123a14" id="0123a14"></a>故無；無相無相，故無；如空無相，空相故無。若<a 
name="0123a15" id="0123a15"></a>法是無，即不自在；若無自在，是則無欲；若<a 
name="0123a16" id="0123a16"></a>無欲者，則是真性；若是真性，即名無性。一<a 
name="0123a17" id="0123a17"></a>切法無，空無自在，遠離虛妄。若於一切法<a 
name="0123a18" id="0123a18"></a>中，如是忍者，是名為忍，是忍亦無，以忍無<a 
name="0123a19" id="0123a19"></a>故，故無我也。</p><p style="text-indent: 0em; margin-left: 0em"><span class="linehead"></span>「如是平等，菩薩當得授記，<a 
name="0123a20" id="0123a20"></a>證無生法忍，然彼忍法不可得知！於中得者，<a 
name="0123a21" id="0123a21"></a>謂何義也？若我也、若忍也，二得也，是名得也。<a 
name="0123a22" id="0123a22"></a>若眾生也、若命也、若養育富伽羅也、若忍也、<a 
name="0123a23" id="0123a23"></a>若一切知，是名得也。何者無得自性真忍？忍<a 
name="0123a24" id="0123a24"></a>彼真性，於是義中不取能、所，二能證入是<a 
name="0123a25" id="0123a25"></a>名無得。略說陰、界、諸入，於一切法所有本<a 
name="0123a26" id="0123a26"></a>性，是名空性。若空性者，彼即無為。如無為<a 
name="0123a27" id="0123a27"></a>性，凡所作者亦如是性。若於本性不見能、<a 
name="0123a28" id="0123a28"></a>所，如是證知是名無得。天子！如是能忍具<a 
name="0123a29" id="0123a29"></a>足成就，菩薩摩訶薩乃至阿僧祇劫行此忍<a 
name="0123b01" id="0123b01"></a>行，此是菩薩大智通行！」</p><p style="text-indent: 0em; margin-left: 0em"><span class="linehead"></span>說此忍時，三千大<a 
name="0123b02" id="0123b02"></a>千世界六種震動，一切世間光明遍滿，百<a 
name="0123b03" id="0123b03"></a>千音樂不鼓自鳴，雨大華雲。四萬眾生發<a 
name="0123b04" id="0123b04"></a>阿耨多羅三藐三菩提心，九萬六千眾生得<a 
name="0123b05" id="0123b05"></a>隨順忍，以佛神力及以法力故，令此一切<a 
name="0123b06" id="0123b06"></a>世界猶如往昔然燈如來入蓮華城時，如本顯<a 
name="0123b07" id="0123b07"></a>現。</p><a 
name="0123b08" id="0123b08"></a><p style="text-indent: 0em; margin-left: 0em"><span class="linehead"></span>爾時世尊即便微笑，如諸佛法，無量百千種<a 
name="0123b09" id="0123b09"></a>種色光從佛口出，所謂青、黃、赤、白、紫頗梨色，<a 
name="0123b10" id="0123b10"></a>至於無量無邊世界。遍照彼已，還來圍遶世<a 
name="0123b11" id="0123b11"></a>尊三匝，還入佛頂。</p><p style="text-indent: 0em; margin-left: 0em"><span class="linehead"></span>爾時慧命阿難即從坐起，<a 
name="0123b12" id="0123b12"></a>整理衣服，右膝著地，向佛合掌，在於佛前，<a 
name="0123b13" id="0123b13"></a>如法合義，問世尊言：</p><a 
name="0123b14" id="0123b14"></a><p><span class="lg">「我問世尊無比德，　　我問世尊莊嚴光，<a 
name="0123b15" id="0123b15"></a><br>　我問已捨煩惱翳，　　牟尼何故現微笑？<a 
name="0123b16" id="0123b16"></a><br>　我問世尊降外道，　　我問世尊絕魔力，<a 
name="0123b17" id="0123b17"></a><br>　我問世尊十力力，　　牟尼何因現微笑？<a 
name="0123b18" id="0123b18"></a><br>　我問世尊色殊特，　　三十二相妙莊嚴，<a 
name="0123b19" id="0123b19"></a><br>　善行能作大歡喜，　　尊今何故現微笑？<a 
name="0123b20" id="0123b20"></a><br>　我問智池智慧樹，　　得於智慧教&#x52C5;世，<a 
name="0123b21" id="0123b21"></a><br>　示現無邊智慧法，　　世尊何故今微笑？<a 
name="0123b22" id="0123b22"></a><br>　三界名稱已流布，　　三明增長拔三垢，<a 
name="0123b23" id="0123b23"></a><br>　度於三脫三界主，　　今作微笑有何因？<a 
name="0123b24" id="0123b24"></a><br>　為勝醫師老死極，　　尊手足輪羅網指，<a 
name="0123b25" id="0123b25"></a><br>　勝那羅延金剛體，　　牟尼為說放光因。<a 
name="0123b26" id="0123b26"></a><br>　誰今於中清淨行？　　誰於今日滿諸忍？<a 
name="0123b27" id="0123b27"></a><br>　誰當正信諸佛德？　　以是牟尼今微笑。<a 
name="0123b28" id="0123b28"></a><br>　非不因尊無比身，　　善行導師示現光，<a 
name="0123b29" id="0123b29"></a><br>　善哉願演佛音聲，　　眾生若聞生歡喜。」</span></p><a 
name="0123c01" id="0123c01"></a><p style="text-indent: 0em; margin-left: 0em"><span class="linehead"></span>爾時阿難作是語已，佛告慧命阿難言：「阿難！<a 
name="0123c02" id="0123c02"></a>說此法本修多羅時，於是眾中有七萬二千<a 
name="0123c03" id="0123c03"></a>眾生，發阿耨多羅三藐三菩提心。復有三萬<a 
name="0123c04" id="0123c04"></a>二千菩薩得無生法忍。阿難！汝見是商主<a 
name="0123c05" id="0123c05"></a>天子以不？」</p><p style="text-indent: 0em; margin-left: 0em"><span class="linehead"></span>報言：「我見。婆伽婆！我見。修伽陀！」</p><p style="text-indent: 0em; margin-left: 0em"><span class="linehead"></span><a 
name="0123c06" id="0123c06"></a>佛復告阿難言：「阿難！此商主天子，往昔已曾<a 
name="0123c07" id="0123c07"></a>供養過算數佛，承事尊重，問義勸請。復勸無<a 
name="0123c08" id="0123c08"></a>量眾生行於阿耨多羅三藐三菩提，令所應<a 
name="0123c09" id="0123c09"></a>住。阿難！此商主天子過二阿僧祇劫已，當<a 
name="0123c10" id="0123c10"></a>證阿耨多羅三藐三菩提，號曰功德王光明<a 
name="0123c11" id="0123c11"></a>如來、阿羅訶、三藐三佛陀、明行足、善逝、世間解、<a 
name="0123c12" id="0123c12"></a>無上士、調御丈夫、天人師、佛陀、婆伽婆，出現<a 
name="0123c13" id="0123c13"></a>於世。其世界名曰清淨，劫名無垢。</p><p style="text-indent: 0em; margin-left: 0em"><span class="linehead"></span>「阿難！彼<a 
name="0123c14" id="0123c14"></a>清淨世界七寶所成，所謂金、銀、琉璃、頗梨、馬<a 
name="0123c15" id="0123c15"></a>腦、虎珀、赤真珠。時彼佛剎平正如掌，八步莊<a 
name="0123c16" id="0123c16"></a>嚴，寶網垂覆。彼佛剎中，無有聲聞、辟支佛<a 
name="0123c17" id="0123c17"></a>名，亦無外道遮羅迦、波梨婆闍迦，亦無眾魔，<a 
name="0123c18" id="0123c18"></a>亦復無有造五逆者，亦無誹謗佛正法者。<a 
name="0123c19" id="0123c19"></a>彼佛剎土遠離八難，隨心所念飲食即生，亦<a 
name="0123c20" id="0123c20"></a>無破戒患苦名聲。彼等眾生受樂果報，猶如<a 
name="0123c21" id="0123c21"></a>他化自在天。彼諸眾生身皆金色，具足三十<a 
name="0123c22" id="0123c22"></a>二相，多住阿耨多羅三藐三菩提，是故彼世<a 
name="0123c23" id="0123c23"></a>界名為清淨。彼功德王光明世尊、多陀阿伽<a 
name="0123c24" id="0123c24"></a>多、阿羅呵、三藐三佛陀，壽命一千四十劫。<a 
name="0123c25" id="0123c25"></a>彼佛國土諸菩薩眾以願力故，於其中間隨<a 
name="0123c26" id="0123c26"></a>心捨壽。時彼如來，有六十二億大菩薩眾。</p><p style="text-indent: 0em; margin-left: 0em"><span class="linehead"></span>「阿<a 
name="0123c27" id="0123c27"></a>難！今有菩薩發阿耨多羅三藐三菩提心及<a 
name="0123c28" id="0123c28"></a>得無生法忍者，彼等一切皆得往生清淨佛<a 
name="0123c29" id="0123c29"></a>剎，於彼功德王光明如來剎中。時彼如來皆<a 
name="0124a01" id="0124a01"></a>授彼等阿耨多羅三藐三菩提記。」</p><a 
name="0124a02" id="0124a02"></a><p style="text-indent: 0em; margin-left: 0em"><span class="linehead"></span>爾時眾中有一天子，名曰觀息，在眾中坐，<a 
name="0124a03" id="0124a03"></a>以天曼陀羅花散如來上，作如是言：「世尊！<a 
name="0124a04" id="0124a04"></a>若彼功德王光明世尊當證阿耨多羅三藐<a 
name="0124a05" id="0124a05"></a>三菩提時，願我於彼清淨世界作轉輪聖王，<a 
name="0124a06" id="0124a06"></a>供養彼佛及菩薩眾！願我於彼佛後即成阿<a 
name="0124a07" id="0124a07"></a>耨多羅三藐三菩提！」</p><p style="text-indent: 0em; margin-left: 0em"><span class="linehead"></span>爾時世尊告慧命阿難<a 
name="0124a08" id="0124a08"></a>言：「阿難！此觀息天於彼世尊功德王光明如<a 
name="0124a09" id="0124a09"></a>來，證阿耨多羅三藐三菩提時，彼世界中作<a 
name="0124a10" id="0124a10"></a>轉輪聖王，名曰善見，以無量無邊種種供具<a 
name="0124a11" id="0124a11"></a>供彼如來，具足圓滿助菩提法。彼世尊後出<a 
name="0124a12" id="0124a12"></a>現於世，證阿耨多羅三藐三菩提，名曰普光<a 
name="0124a13" id="0124a13"></a>明如來、阿羅呵、三藐三佛陀。阿難！彼善見王<a 
name="0124a14" id="0124a14"></a>灌太子頂已，於一時間，彼佛教中信心捨<a 
name="0124a15" id="0124a15"></a>家，出家學道。時彼如來臨般涅槃，授彼菩薩<a 
name="0124a16" id="0124a16"></a>記已，然後入般涅槃，作如是言：『此善見菩薩<a 
name="0124a17" id="0124a17"></a>次於我後，當證阿耨多羅三藐三菩提！』」</p><a 
name="0124a18" id="0124a18"></a><p style="text-indent: 0em; margin-left: 0em"><span class="linehead"></span>爾時慧命舍利弗告商主天子言：「天子！如來<a 
name="0124a19" id="0124a19"></a>已授汝記。」</p><p style="text-indent: 0em; margin-left: 0em"><span class="linehead"></span>答言：「尊者舍利弗！佛授我記，猶<a 
name="0124a20" id="0124a20"></a>如如來所作化人得授記法，如今如如，於未<a 
name="0124a21" id="0124a21"></a>來世還此如如，然此如如不增不減！」</p><a 
name="0124a22" id="0124a22"></a><p style="text-indent: 0em; margin-left: 0em"><span class="linehead"></span>爾時世尊告慧命阿難言：「阿難！汝受此法本，<a 
name="0124a23" id="0124a23"></a>持說讀誦，應加修習，為他廣說。為眾多人廣<a 
name="0124a24" id="0124a24"></a>利益故，為眾多人受安樂故，為現在未來諸<a 
name="0124a25" id="0124a25"></a>菩薩摩訶薩利益安樂廣攝受故。」</p><a 
name="0124a26" id="0124a26"></a><p style="text-indent: 0em; margin-left: 0em"><span class="linehead"></span>爾時慧命阿難白佛言：「世尊！我已受此法本。<a 
name="0124a27" id="0124a27"></a>世尊！此法本名為何等？我等云何奉持？」</p><p style="text-indent: 0em; margin-left: 0em"><span class="linehead"></span>佛<a 
name="0124a28" id="0124a28"></a>告阿難：「此法本名曰『神通優波提捨』，應如<a 
name="0124a29" id="0124a29"></a>是持此法本；『文殊師利童真菩薩所說』，如是<a 
name="0124b01" id="0124b01"></a>受持；亦名『商主天子所問』，如是受持！」</p><p style="text-indent: 0em; margin-left: 0em"><span class="linehead"></span>佛說此<a 
name="0124b02" id="0124b02"></a>經已，慧命阿難并餘比丘，商主天子及餘<a 
name="0124b03" id="0124b03"></a>無量無邊阿僧祇拘致那由他諸天子，文殊<a 
name="0124b04" id="0124b04"></a>師利菩薩并餘無量阿僧祇種種十方世界<a 
name="0124b05" id="0124b05"></a>之所集會諸菩薩摩訶薩及一切諸天、龍、夜<a 
name="0124b06" id="0124b06"></a>叉、乾闥婆、人及非人、阿修羅等，聞佛所說，歡<a 
name="0124b07" id="0124b07"></a>喜奉行。</p><a 
name="0124b08" id="0124b08"></a><p><span class="juanname">商主天子所問經</span></p>
<hr>【經文資訊】大正藏第 15 冊 No. 0591 商主天子所問經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，日本 SAT 組織提供，北美某大德提供，三寶弟子提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexcd51.html?index=T15n0591" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T15n0591_001 by HTTrack Website Copier/3.x [XR&CO'2014], Tue, 07 Jun 2016 06:47:41 GMT -->
</html>
