<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X44n0744_002 by HTTrack Website Copier/3.x [XR&CO'2014], Tue, 07 Jun 2016 07:26:37 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1670268766&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX44n0744&amp;utmp=%2Fmobile%2Findex.php%3Findex%3DX44n0744_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5cc9.html?index=X44n0744_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第44冊<br/>No.744 四分律名義標釋 (40卷)<br/>【明 弘贊輯】<br/>第 2 卷</p>
	<a href="indexa62a.html?index=X44n0744_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X44">
<div class="root" id="0744" sutra_name="四分律名義標釋" sutra_juan="[卷2]">　
<a 
name="0415a01" id="0415a01"></a><p><span class="juanname">四分律名義標釋卷第二</span></p><a 
name="0415a02" id="0415a02"></a><a 
name="0415a03" id="0415a03"></a><p style="margin-left: 4em"><span class="byline">明　廣州沙門釋　弘贊在&#x7299;　輯</span></p><br><a 
name="0415a04" id="0415a04"></a><p style="margin-left: 4em"><span class="byline">　　新安沙門釋　弘麗羅峰　校</span></p><a 
name="0415a05" id="0415a05"></a><div class="entry" style="text-indent: 0em; margin-left: 0em"><p>三垢</p><a 
name="0415a06" id="0415a06"></a><p style="text-indent: 0em; margin-left: 1em"><span class="linehead"></span>或名三穢。又名三毒。謂貪瞋癡也。禪門云。引取之<a 
name="0415a07" id="0415a07"></a>心名之為貪。違忿之心名之為瞋。迷惑之心名之<a 
name="0415a08" id="0415a08"></a>為癡。論云。若心能令生死相續。是名為垢。此垢心<a 
name="0415a09" id="0415a09"></a>差別。為貪恚癡。等是垢心。名為煩惱。亦名罪法。亦<a 
name="0415a10" id="0415a10"></a>名退法。亦名隱沒法。亦名熱法。亦名悔法。有如是<a 
name="0415a11" id="0415a11"></a>等名。是垢心修集。則名為使。非但垢心生時名使。<a 
name="0415a12" id="0415a12"></a>煩惱名貪恚癡。疑憍慢。及五見此等差別。故有九<a 
name="0415a13" id="0415a13"></a>十八使。</p></div><a 
name="0415a14" id="0415a14"></a><div class="entry" style="text-indent: 0em; margin-left: 0em"><p>結使</p><a 
name="0415a15" id="0415a15"></a><p style="text-indent: 0em; margin-left: 1em"><span class="linehead"></span>結者。是纏縛義。謂纏縛行人不令解脫故。使者。以<a 
name="0415a16" id="0415a16"></a>驅役為義。謂能驅役行者心神。流轉三界故。略則<a 
name="0415a17" id="0415a17"></a>言三結。廣說則八十八使。若斷身見。戒取。疑。三結<a 
name="0415a18" id="0415a18"></a>盡。得須陀洹果。若三結盡。貪瞋癡薄。得斯陀含果。<a 
name="0415a19" id="0415a19"></a>若貪欲瞋恚盡。得阿那含果。若一切煩惱永盡。得<a 
name="0415a20" id="0415a20"></a>阿羅漢果。</p></div><a 
name="0415a21" id="0415a21"></a><div class="entry" style="text-indent: 0em; margin-left: 0em"><p>涅槃</p><a 
name="0415a22" id="0415a22"></a><p style="text-indent: 0em; margin-left: 1em"><span class="linehead"></span>大經云。涅言不生。槃言不滅。總言不生不滅也。楞<a 
name="0415a23" id="0415a23"></a>伽經云。我所說者。妄想識滅。名為涅槃。新云。梵本<a 
name="0415a24" id="0415a24"></a>正名波利泥縛喃此云滅度。肇師論云。涅槃秦言<a 
name="0415b01" id="0415b01"></a>無為。亦名滅度。無為者。取其&#x8657;無寂寞。妙絕於有<a 
name="0415b02" id="0415b02"></a>為。滅度者。言其大患永滅。超度四流。斯蓋鏡像之<a 
name="0415b03" id="0415b03"></a>所歸。絕稱之幽宅也。又新翻為圓寂。賢首云。德無<a 
name="0415b04" id="0415b04"></a>不備稱圓。障無不盡稱寂。或云泥曰。或云泥丸。又<a 
name="0415b05" id="0415b05"></a>云泥洹。肇師云。泥洹盡諦者。豈直結盡而<span class="corr" title='[巳&gt;已]'>已</span>。則生<a 
name="0415b06" id="0415b06"></a>死永寂滅。故謂之盡矣。有翻為安樂。謂<span class="corr" title='[巳&gt;已]'>已</span>離煩惱<a 
name="0415b07" id="0415b07"></a>結賊故也。二教論云。涅槃者。常恒清涼。無復生死。<a 
name="0415b08" id="0415b08"></a>心不可以智知。形不可以像測。莫知其所以名。彊<a 
name="0415b09" id="0415b09"></a>謂之寂。其為至也。亦以極哉。詳如受戒犍度中釋。</p></div><a 
name="0415b10" id="0415b10"></a><div class="entry" style="text-indent: 0em; margin-left: 0em"><p>浮囊</p><a 
name="0415b11" id="0415b11"></a><p style="text-indent: 0em; margin-left: 1em"><span class="linehead"></span>西域渡海之人。多作鳥翎毛袋。或用羊皮牛皮作<a 
name="0415b12" id="0415b12"></a>之。或齎巨牛脬。海船若失。即吹氣浮身。以渡大海。<a 
name="0415b13" id="0415b13"></a>大經喻云。如一羅剎。隨度海者。總乞浮囊。度者答<a 
name="0415b14" id="0415b14"></a>言。寧殺身命。浮囊叵得。羅剎復言。不肯全施。見惠<a 
name="0415b15" id="0415b15"></a>其半。彼人爾時亦不施與。如是展轉乞微塵許。彼<a 
name="0415b16" id="0415b16"></a>人爾時乃至微塵。亦不施與。菩薩摩訶薩。持禁戒<a 
name="0415b17" id="0415b17"></a>時。亦復如是。煩惱羅剎。教化菩薩。令犯四重。護餘<a 
name="0415b18" id="0415b18"></a>輕者。菩薩不隨。勸犯僧殘。菩薩不許。勸犯波逸提。<a 
name="0415b19" id="0415b19"></a>菩薩不肯。勸犯提舍尼。菩薩不肯。勸犯突吉羅。菩<a 
name="0415b20" id="0415b20"></a>薩不隨。故經云。菩薩摩訶薩。持四重禁。及突吉羅。<a 
name="0415b21" id="0415b21"></a>敬重堅固。等無差別。何況聲聞急求度脫。而可輕<a 
name="0415b22" id="0415b22"></a>毀者耶。</p></div><a 
name="0415b23" id="0415b23"></a><div class="entry" style="text-indent: 0em; margin-left: 0em"><p>帝釋堂</p><a 
name="0415b24" id="0415b24"></a><p style="text-indent: 0em; margin-left: 1em"><span class="linehead"></span>帝釋者。梵音具云釋提桓因。亦云釋迦提婆因陀<a 
name="0415c01" id="0415c01"></a>羅。大論云。釋迦秦言能。提婆秦言天。因陀秦言主。<a 
name="0415c02" id="0415c02"></a>合而言之。謂能為三十三天主。今略云帝釋。蓋華<a 
name="0415c03" id="0415c03"></a>梵雙舉也。&#x894D;阿含云。佛言。本為人時。行於頓施。堪<a 
name="0415c04" id="0415c04"></a>能作主。故名釋提桓因。雜阿含經云。帝釋本為人<a 
name="0415c05" id="0415c05"></a>時。極大聰明。斷事之時。須臾之間。能斷千事。以是<a 
name="0415c06" id="0415c06"></a>因緣。故名帝釋。佛告諸比丘。堅持七行。必得帝釋。<a 
name="0415c07" id="0415c07"></a>何以故。昔者帝釋。為人之時。發初履行。孝順父母。<a 
name="0415c08" id="0415c08"></a>恭敬尊長。所言柔&#x8F2D;。斷於兩舌。好施無慳。恒修實<a 
name="0415c09" id="0415c09"></a>語。終不欺誑。不起瞋恚。設生嫌恨。尋思滅之。正法<a 
name="0415c10" id="0415c10"></a>念處經云。帝釋是初果須陀洹。現身有千頭。華嚴<a 
name="0415c11" id="0415c11"></a>云。現身有千眼。手持金剛杵。流出火<span class="gaiji">燄<!--gaiji,燄,1[舀*炎],2&#x269A8;,3--></span>。瓔珞經云。<a 
name="0415c12" id="0415c12"></a>汝今帝釋。功德眾行。至千佛兄弟過。無復賢劫名。<a 
name="0415c13" id="0415c13"></a>中間永曠絕。二十四中劫。後乃有佛出。剎土名普<a 
name="0415c14" id="0415c14"></a>忍。彼佛壽七劫。遺法亦七劫。其法<span class="corr" title='[巳&gt;已]'>已</span>沒盡。曠絕經<a 
name="0415c15" id="0415c15"></a>五劫。汝於彼剎土。當紹如來位。號名無著尊。智論<a 
name="0415c16" id="0415c16"></a>云。昔婆羅門。姓憍尸迦。與知友三十二人。共修迦<a 
name="0415c17" id="0415c17"></a>葉佛&#x5896;。命終皆生須彌山頂。憍尸迦為天主。三十<a 
name="0415c18" id="0415c18"></a>二人為輔臣。共為三十三天。帝釋居中。婆沙論云。<a 
name="0415c19" id="0415c19"></a>帝釋為二處天主<span class="note">(四王天忉利天)</span>。因本經云。須彌山頂。善<a 
name="0415c20" id="0415c20"></a>見大城。周萬踰繕那。重門高一由旬半。城有千門。<a 
name="0415c21" id="0415c21"></a>嚴飾壯麗。中央金城。門有五百。中有樓閣。名皮禪<a 
name="0415c22" id="0415c22"></a>延<span class="note">(亦云毗闍延即殊勝殿也)</span>。正理論云。殊勝殿。周千由旬。其地<a 
name="0415c23" id="0415c23"></a>真金雜寶嚴飾。柔軟如妒羅綿。隨足高下。阿含云。<a 
name="0415c24" id="0415c24"></a>目連尊者。遊歷小千界。無有端嚴。如毗闍延堂<span class="note">(餘如<a 
name="0416a01" id="0416a01"></a>受戒犍度。忉利句中釋)</span>。</p></div><a 
name="0416a02" id="0416a02"></a><div class="entry" style="text-indent: 0em; margin-left: 0em"><p>七寶</p><a 
name="0416a03" id="0416a03"></a><p style="text-indent: 0em; margin-left: 1em"><span class="linehead"></span>諸經所出七寶。各略不同。華梵亦別。今如本律所<a 
name="0416a04" id="0416a04"></a>出。一金。二銀。三真珠。四&#x7460;璃。五珊瑚。六硨磲。七碼<a 
name="0416a05" id="0416a05"></a>&#x78AF;。大論云。一金。二銀。三毗&#x7460;璃。四頗梨<span class="note">(此云水玉。或云水精)</span>。<a 
name="0416a06" id="0416a06"></a>五硨磲<span class="note">(其色青白。有云大貝。如車之渠。渠謂車軔。其狀類之。故名車渠也)</span>。六碼&#x78AF;<a 
name="0416a07" id="0416a07"></a><span class="note">(此寶。色如馬之腦。因以為名。其色赤白)</span>。七赤真珠<span class="note">(佛地論云。赤虫所出。大論云真珠出<a 
name="0416a08" id="0416a08"></a>魚腹中。或竹中。或蛇腦中。不必唯生蚌胎也)</span>。無量壽經。有珊瑚。無珠。恒<a 
name="0416a09" id="0416a09"></a>水經。有明月珠。及摩尼珠。并真珠。大論云。是寶有<a 
name="0416a10" id="0416a10"></a>三種。有人寶。天寶。菩薩寶。人寶力少。唯有清淨光<a 
name="0416a11" id="0416a11"></a>色。除毒。除鬼。除暗。亦除饑渴。寒熱。種種苦事。天寶。<a 
name="0416a12" id="0416a12"></a>亦大。亦勝。常隨逐天身。可使令。可共語。輕而不重。<a 
name="0416a13" id="0416a13"></a>菩薩寶。勝於天寶。能兼有人寶。天寶事。又能令一<a 
name="0416a14" id="0416a14"></a>切眾生。知死此生彼。因緣本末。譬如明鏡。見其面<a 
name="0416a15" id="0416a15"></a>像。復能出種種法音。雨諸幢旛華蓋。供養之具。供<a 
name="0416a16" id="0416a16"></a>十方諸佛。又雨諸生活具。四事給施眾生。以除貧<a 
name="0416a17" id="0416a17"></a>窮苦厄也<span class="note">(四事者。飲食。衣服。臥具。醫藥)</span>。</p></div><a 
name="0416a18" id="0416a18"></a><div class="entry" style="text-indent: 0em; margin-left: 0em"><p>七覺意</p><a 
name="0416a19" id="0416a19"></a><p style="text-indent: 0em; margin-left: 1em"><span class="linehead"></span>即七覺支。或云七菩提分。菩提此云覺。增一阿含<a 
name="0416a20" id="0416a20"></a>經云。若如來出現世間時。便有七覺意寶。出現世<a 
name="0416a21" id="0416a21"></a>間。所謂念覺意。法覺意。精進覺意。喜覺意。猗覺意。<a 
name="0416a22" id="0416a22"></a>定覺意。護覺意。出現於世。若如來出現世間時。便<a 
name="0416a23" id="0416a23"></a>有此七覺意寶。出現世間。是故諸比丘。當求方便。<a 
name="0416a24" id="0416a24"></a>修此七覺意。如是諸比丘。當作是學<span class="note">(猗。美也。玉篇曰。歎美之詞。<a 
name="0416b01" id="0416b01"></a>字又作褘。郭璞曰。褘。謂佳麗輕美之貌。今此覺意。由定加行。離沉掉故。引定身心。輕美安和。即當輕美之<a 
name="0416b02" id="0416b02"></a>義。故得定者。非唯心安調暢。亦復容貌充潤也。餘如下釋)</span>。</p></div><a 
name="0416b03" id="0416b03"></a><div class="entry" style="text-indent: 0em; margin-left: 0em"><p>五陰</p><a 
name="0416b04" id="0416b04"></a><p style="text-indent: 0em; margin-left: 1em"><span class="linehead"></span>亦云五蘊。謂色受想行識也。陰以蓋覆為義。謂能<a 
name="0416b05" id="0416b05"></a>蓋覆出世真明之慧。而增長生死。集散不絕。故名<a 
name="0416b06" id="0416b06"></a>為陰。若具此五。名之為生。若散壞時。名之為死。色<a 
name="0416b07" id="0416b07"></a>者。即質礙之義。謂眼耳鼻舌身。諸根和合積聚。故<a 
name="0416b08" id="0416b08"></a>名為色。受者。即領納之義。謂六識與六塵相應。而<a 
name="0416b09" id="0416b09"></a>有六受。和合積聚故名為受。想者。即思想之義。謂<a 
name="0416b10" id="0416b10"></a>意識與六塵相應。而成六想。和合積聚故名為想。<a 
name="0416b11" id="0416b11"></a>行者。即遷流造作之義。謂因意識思想諸塵。造作<a 
name="0416b12" id="0416b12"></a>善惡諸行。和合積聚故名為行。識者。即了別之義。<a 
name="0416b13" id="0416b13"></a>謂以眼耳鼻舌身意。六種之識。於諸塵境上。照了<a 
name="0416b14" id="0416b14"></a>分別。和合積聚。故名為識。雜阿含經。佛告諸比丘。<a 
name="0416b15" id="0416b15"></a>色非是我。若色是我者。不應於色病苦生。亦應於<a 
name="0416b16" id="0416b16"></a>色。欲令如是。不令如是。以色無我故。於色有病有<a 
name="0416b17" id="0416b17"></a>苦生。亦得於色。欲令如是。不令如是。受想行識亦<a 
name="0416b18" id="0416b18"></a>復如是。色無常。若無常者是苦。若無常苦者。是變<a 
name="0416b19" id="0416b19"></a>易法。多聞聖弟子。於中寧見有我。異我。相在不。比<a 
name="0416b20" id="0416b20"></a>丘白佛。不也。世尊。受想行識。亦復如是。是故比丘。<a 
name="0416b21" id="0416b21"></a>諸所有色。若過去。若未來。若現在。若內若外。若麤<a 
name="0416b22" id="0416b22"></a>若細。若好若醜。若遠若近。彼一切非我。不異我不<a 
name="0416b23" id="0416b23"></a>相在。如是觀察。受想行識。亦復如是。多聞聖弟子。<a 
name="0416b24" id="0416b24"></a>於此五受陰。非我非我所。如實觀察。觀察<span class="corr" title='[巳&gt;已]'>已</span>。於諸<a 
name="0416c01" id="0416c01"></a>世間。都無所取。無所取故。無所著。無所著故。自覺<a 
name="0416c02" id="0416c02"></a>涅槃。我生<span class="corr" title='[巳&gt;已]'>已</span>盡。梵行以立。所作<span class="corr" title='[巳&gt;已]'>已</span>辦。不受後有。</p></div><a 
name="0416c03" id="0416c03"></a><div class="entry" style="text-indent: 0em; margin-left: 0em"><p>鴦崛魔</p><a 
name="0416c04" id="0416c04"></a><p style="text-indent: 0em; margin-left: 1em"><span class="linehead"></span>或云鴦崛摩鬘。或云鴦崛摩羅。西域記云。鴦窶利<a 
name="0416c05" id="0416c05"></a>摩羅。唐言指鬘。舊曰鴦崛摩羅。&#x8B4C;也。按賢愚經云。<a 
name="0416c06" id="0416c06"></a>是波斯匿王。大臣之子。其母素性。不能良善。自懷<a 
name="0416c07" id="0416c07"></a>妊此兒以來。心性恭順。樂宣人德。慈矜苦厄。不喜<a 
name="0416c08" id="0416c08"></a>說過。遂立字為阿舋賊奇<span class="note">(此云無惱)</span>。後受邪師教。殺人<a 
name="0416c09" id="0416c09"></a>取指為鬘。人號為指鬘。鴦崛摩經云。姓奇角。是舍<a 
name="0416c10" id="0416c10"></a>衛城人。其師梵志。教授五百弟子。鴦崛摩為上首。<a 
name="0416c11" id="0416c11"></a>儀幹剛猛。力超壯士。手能接飛。走先奔馬。聰慧才<a 
name="0416c12" id="0416c12"></a>辯。志性和雅。安詳敏達。一無疑礙。色像第一。其師<a 
name="0416c13" id="0416c13"></a>教至日中。使殺百人。人取一指。滿百人指。以鬘其<a 
name="0416c14" id="0416c14"></a>額。得生梵天。時少一指滿百。欲害母取指。佛即愍<a 
name="0416c15" id="0416c15"></a>念。往至其前。彼見佛。捨母。欲取佛指。&#x8D82;佛不逮。佛<a 
name="0416c16" id="0416c16"></a>為說偈。心即開悟。出家證阿羅漢。時到著衣持&#x9262;。<a 
name="0416c17" id="0416c17"></a>入舍衛城乞食。至一長者家。值其婦產。難便作是<a 
name="0416c18" id="0416c18"></a>念。眾生苦痛。受惱無限。長者語曰。汝為至聖。當有<a 
name="0416c19" id="0416c19"></a>何法。能免產難。答曰。我始出家。未知此法。當往問<a 
name="0416c20" id="0416c20"></a>佛。&#x5374;來相報。遽還以緣白佛。佛言。汝今往彼婦所。<a 
name="0416c21" id="0416c21"></a>而作是說。我從賢聖生<span class="corr" title='[巳&gt;已]'>已</span>來。未曾殺生。持此至誠<a 
name="0416c22" id="0416c22"></a>之言。使彼母人。胎得無他。時鴦崛魔。即至彼婦所。<a 
name="0416c23" id="0416c23"></a>語曰。我從賢聖生<span class="corr" title='[巳&gt;已]'>已</span>來。不殺生。此至誠言。胎得解<a 
name="0416c24" id="0416c24"></a>脫。是時婦胎。即得分娩。母子獲安。佛言。我弟子中。<a 
name="0417a01" id="0417a01"></a>第一聰明捷疾智者。鴦崛魔比丘是<span class="note">(出增一經)</span>。</p></div><a 
name="0417a02" id="0417a02"></a><div class="entry" style="text-indent: 0em; margin-left: 0em"><p>記&#x8382;</p><a 
name="0417a03" id="0417a03"></a><p style="text-indent: 0em; margin-left: 1em"><span class="linehead"></span>&#x8382;。必列切。音別。按此字體加草。本是種穊移蒔之<a 
name="0417a04" id="0417a04"></a>名。今此借用。經音義云。別。分別也。經文從艸作別。<a 
name="0417a05" id="0417a05"></a>非也。舊經多言印駐。一也。文句云。梵音和伽羅。此<a 
name="0417a06" id="0417a06"></a>云授記。亦云受記。受決。受&#x8382;。授是與義。受是得義。<a 
name="0417a07" id="0417a07"></a>記是記事。決是決定。&#x8382;是了別。謂佛誠言。授其當<a 
name="0417a08" id="0417a08"></a>果。時事決定。近遠了別。從佛授與得名。故言授記。</p></div><a 
name="0417a09" id="0417a09"></a><div class="entry" style="text-indent: 0em; margin-left: 0em"><p>王印</p><a 
name="0417a10" id="0417a10"></a><p style="text-indent: 0em; margin-left: 1em"><span class="linehead"></span><span class="note">(如律文喻釋)</span>論云。如人捧持王印。隨處無畏。行者亦爾。<a 
name="0417a11" id="0417a11"></a>執持戒印。到處無礙。不為一切魔怨所嬈。直至涅<a 
name="0417a12" id="0417a12"></a>槃。但堅捧持。無令毀失。不必於中求義。</p></div><a 
name="0417a13" id="0417a13"></a><div class="entry" style="text-indent: 0em; margin-left: 0em"><p>三惡</p><a 
name="0417a14" id="0417a14"></a><p style="text-indent: 0em; margin-left: 1em"><span class="linehead"></span>謂地獄。餓鬼。畜生。三惡道也。地獄者。謂此處在地<a 
name="0417a15" id="0417a15"></a>之下。其造作極重惡業眾生。墮於此道。餓鬼者。有<a 
name="0417a16" id="0417a16"></a>三種。一謂罪業極重者。積劫不聞水漿之名。其次<a 
name="0417a17" id="0417a17"></a>者。但伺求人間蕩滌膿血糞穢而食。又其次者。時<a 
name="0417a18" id="0417a18"></a>或一飽。謂造作惡業眾生。由慳貪故。生於此道。畜<a 
name="0417a19" id="0417a19"></a>生者。謂披毛戴角。鱗甲。羽毛。四足。多足。有足。無足。<a 
name="0417a20" id="0417a20"></a>水陸空行等。其造作惡業眾生。由愚癡故。生於此<a 
name="0417a21" id="0417a21"></a>道。詳如下述。</p></div><a 
name="0417a22" id="0417a22"></a><div class="entry" style="text-indent: 0em; margin-left: 0em"><p>神仙五通</p><a 
name="0417a23" id="0417a23"></a><p style="text-indent: 0em; margin-left: 1em"><span class="linehead"></span>梵語茂泥。此云仙。釋名云。老而不死曰仙。仙者遷<a 
name="0417a24" id="0417a24"></a>也。遷入山也。莊子云。千歲厭世。去而上遷。抱朴子<a 
name="0417b01" id="0417b01"></a>云。求仙者。要當以忠孝和順仁信為本。若德不修。<a 
name="0417b02" id="0417b02"></a>而但務方術。終不得長生也。楞嚴經云。復有從人。<a 
name="0417b03" id="0417b03"></a>不依正覺。修三摩地。別修妄念。存想固形。遊於山<a 
name="0417b04" id="0417b04"></a>林。人不及處。有十種仙。餘如經說。此不繁錄。纓絡<a 
name="0417b05" id="0417b05"></a>經云。神名天心。通名慧性。天然之慧。徹照無礙。故<a 
name="0417b06" id="0417b06"></a>名神通。一天眼通。二天耳通。三知他心通。四宿命<a 
name="0417b07" id="0417b07"></a>通。五神足通。處胎經。妙勝菩薩。白佛言。世尊。菩薩<a 
name="0417b08" id="0417b08"></a>修習何法。得神通道。佛遂為說欲界中之五通。一<a 
name="0417b09" id="0417b09"></a>者足不履地。謂身能飛行。履空如地。履地如空。二<a 
name="0417b10" id="0417b10"></a>者知人心命。謂能知他人之心。行善行惡。生善處<a 
name="0417b11" id="0417b11"></a>惡處。三者回眼千里。謂於天下眾生之類。若好若<a 
name="0417b12" id="0417b12"></a>醜。城郭屋舍。山巖樹木。回眼之持。無有遠近。皆悉<a 
name="0417b13" id="0417b13"></a>能見。四者呼名即至。謂於天下男女。及象馬巨細<a 
name="0417b14" id="0417b14"></a>等聲。無不能聞。若有呼其名者。或遠或近。隨即而<a 
name="0417b15" id="0417b15"></a>至。五者石壁無礙。謂於天下周旋往來。山河石壁。<a 
name="0417b16" id="0417b16"></a>無所障礙。如宗鏡錄。五種通中。第三依通。謂依憑<a 
name="0417b17" id="0417b17"></a>術法。任意無礙。如乘符往來。藥餌靈變之類。此皆<a 
name="0417b18" id="0417b18"></a>神仙之術也。佛說偈言。</p><a 
name="0417b19" id="0417b19"></a><p>　<span class="lg">凡夫所得通　　猶如諸飛鳥　　有近亦有遠<a 
name="0417b20" id="0417b20"></a><br>　不離生死道　　佛通無礙法　　真實無垢穢<a 
name="0417b21" id="0417b21"></a><br>　念則到十方　　往返不疲倦　　以慈念眾生<a 
name="0417b22" id="0417b22"></a><br>　得通無罣礙　　仙人五通慧　　轉退不成就<a 
name="0417b23" id="0417b23"></a><br>　我通堅固法　　要入涅槃門</span></p><a 
name="0417b24" id="0417b24"></a><p style="text-indent: 0em; margin-left: 1em"><span class="linehead"></span>今言神仙五通。正凡夫所得者。</p></div><a 
name="0417c01" id="0417c01"></a><div class="entry" style="text-indent: 0em; margin-left: 0em"><p>蘇羅婆國</p><a 
name="0417c02" id="0417c02"></a><p style="text-indent: 0em; margin-left: 1em"><span class="linehead"></span>善見律云。不得此草名也。五分律云。須賴婆國。母<a 
name="0417c03" id="0417c03"></a>經云修賴吒國。皆一也<span class="note">(按蘇須修三字。梵音相同。此譯云善。賴吒。此云國也)</span>。</p></div><a 
name="0417c04" id="0417c04"></a><div class="entry" style="text-indent: 0em; margin-left: 0em"><p>毗蘭若</p><a 
name="0417c05" id="0417c05"></a><p style="text-indent: 0em; margin-left: 1em"><span class="linehead"></span>善見云。毗蘭若者。此是國名。五分云。毗蘭若邑。十<a 
name="0417c06" id="0417c06"></a>誦云。毗羅然。婆沙律云。毗羅然國。近雪山故名毗<a 
name="0417c07" id="0417c07"></a>羅然。是外道沙門梵志所樂處。中本起經云。舍衛<a 
name="0417c08" id="0417c08"></a>國界有都。名隨蘭然。有婆羅門。名阿耆達多。</p></div><a 
name="0417c09" id="0417c09"></a><div class="entry" style="text-indent: 0em; margin-left: 0em"><p>那鄰羅&#x6FF5;洲</p><a 
name="0417c10" id="0417c10"></a><p style="text-indent: 0em; margin-left: 1em"><span class="linehead"></span>善見云。那鄰羅者。即夜叉名。因夜叉鬼依此樹故。<a 
name="0417c11" id="0417c11"></a>而號之&#x6FF5;洲。戒因緣經云。<span class="gaiji">&#x979E;<!--gaiji,鞞,1[鞥-合+(白-日+田)],2&#x979E;,3--></span>羅然國。無有堂舍。北<a 
name="0417c12" id="0417c12"></a>有大失利沙山。山谷廣大。草木深<span class="gaiji">邃<!--gaiji,邃,1[遽-虍+穴],2&#x285C9;,3--></span>。種種華樹。若<a 
name="0417c13" id="0417c13"></a>干種鳥。爾時世尊及比丘僧。於彼山宿樹下而住。</p></div><a 
name="0417c14" id="0417c14"></a><div class="entry" style="text-indent: 0em; margin-left: 0em"><p>曼陀羅樹</p><a 
name="0417c15" id="0417c15"></a><p style="text-indent: 0em; margin-left: 1em"><span class="linehead"></span>此云適意。又云白華。善見云。此是練木樹也。</p></div><a 
name="0417c16" id="0417c16"></a><div class="entry" style="text-indent: 0em; margin-left: 0em"><p>毗蘭若婆羅門</p><a 
name="0417c17" id="0417c17"></a><p style="text-indent: 0em; margin-left: 1em"><span class="linehead"></span>善見云。生於毗蘭若國。因國號之。五分云。毗蘭若<a 
name="0417c18" id="0417c18"></a>邑。有婆羅門。名毗蘭若。波斯匿王。以此邑封之。十<a 
name="0417c19" id="0417c19"></a>誦云。毗羅然國。有婆羅門王。字阿耆達。婆沙律云。<a 
name="0417c20" id="0417c20"></a>阿耆達者。以供養火故。名阿耆達。婆羅門。此云淨<a 
name="0417c21" id="0417c21"></a>行。亦云梵志。是四姓中之貴姓。劫初種族。山野自<a 
name="0417c22" id="0417c22"></a>間。故人以淨行稱之。其種別有經書。世世相承。以<a 
name="0417c23" id="0417c23"></a>道學為業。或在家。或出家。多恃<span class="corr" title='[巳&gt;己]'>己</span>道術。我慢人也<a 
name="0417c24" id="0417c24"></a><span class="note">(餘如受戒犍度中釋)</span>。婆沙律云。此婆羅門王。從無始來為癡<a 
name="0418a01" id="0418a01"></a>闇所盲。不顧好惡。又此人長夜惡邪。是法怨賊。雖<a 
name="0418a02" id="0418a02"></a>復請佛。無信敬心。是故不以為意。又佛欲現受宿<a 
name="0418a03" id="0418a03"></a>報故。而受彼請。謂過去世。有佛名毗婆葉。國王名<a 
name="0418a04" id="0418a04"></a>槃頭。辦種種甘美餚&#x994D;。請佛及僧。佛及大眾。食訖<a 
name="0418a05" id="0418a05"></a>還歸本處。時有婆羅門。名山王。教授五百童子。見<a 
name="0418a06" id="0418a06"></a>食香美。便興&#x59AC;意。曰。此等&#x9AE0;頭沙門。正應食馬麥。<a 
name="0418a07" id="0418a07"></a>不應食此甘饌。告諸童子曰。汝等見此&#x9AE0;頭道人。<a 
name="0418a08" id="0418a08"></a>食甘&#x994D;不。諸童子曰實見。此等師主。亦應食馬麥<a 
name="0418a09" id="0418a09"></a>佛言。爾時山王婆羅門者。則我身是。爾時五百童<a 
name="0418a10" id="0418a10"></a>子者。今五百羅漢是。我於爾時嫉罵應食馬麥。卿<a 
name="0418a11" id="0418a11"></a>等亦云。如是以是因緣。我及卿等。經歷地獄。無數<a 
name="0418a12" id="0418a12"></a>千歲。今雖成佛。由彼殘緣。我及卿等。於毗蘭若。食<a 
name="0418a13" id="0418a13"></a>馬麥九十日。我於爾時。不言與佛馬麥。但言與比<a 
name="0418a14" id="0418a14"></a>丘。以是故我今得食擣麥。以卿等加言。當與佛麥。<a 
name="0418a15" id="0418a15"></a>故今日卿等。食著皮麥耳<span class="note">(出興起經)</span>。</p></div><a 
name="0418a16" id="0418a16"></a><div class="entry" style="text-indent: 0em; margin-left: 0em"><p>瞿曇</p><a 
name="0418a17" id="0418a17"></a><p style="text-indent: 0em; margin-left: 1em"><span class="linehead"></span>或云俱譚。又云憍曇彌。文句曰。瞿曇。此云純淑。古<a 
name="0418a18" id="0418a18"></a>翻為泥土。西域記云。喬答摩。舊云瞿曇。&#x8B4C;略也。苑<a 
name="0418a19" id="0418a19"></a>法師云。具云瞿答摩。瞿者。此云地也。答摩。最勝也。<a 
name="0418a20" id="0418a20"></a>謂天以外。在地人類。此族最勝。故云地最勝也。或<a 
name="0418a21" id="0418a21"></a>曰瞿曇彌。或云憍曇彌。或曰瞿夷。皆女聲呼也。南<a 
name="0418a22" id="0418a22"></a>山云。瞿曇者。如十二遊經云。昔者菩薩。阿僧祇初。<a 
name="0418a23" id="0418a23"></a>為國王。父母早喪。讓位求道。師姓瞿曇。因從氏焉<a 
name="0418a24" id="0418a24"></a><span class="note">(遂受其姓。名小瞿曇)</span>。梵言瞿曇者。星名也。如此張氏。因星立<a 
name="0418b01" id="0418b01"></a>姓。自古相傳。言瞿曇。謂泥土者。但是譯人取言輕<a 
name="0418b02" id="0418b02"></a>重成&#x8B4C;。今問梵僧。言瞿荼者。泥土也。求曇者星名<a 
name="0418b03" id="0418b03"></a>也。故知因星得姓。定非泥土。至於後代。改姓釋迦<a 
name="0418b04" id="0418b04"></a><span class="note">(言女聲呼瞿曇為瞿夷者。未必是也)</span>。</p></div><a 
name="0418b05" id="0418b05"></a><div class="entry" style="text-indent: 0em; margin-left: 0em"><p>沙門</p><a 
name="0418b06" id="0418b06"></a><p style="text-indent: 0em; margin-left: 1em"><span class="linehead"></span>或云桑門。或云沙迦懣曩。皆&#x8B4C;也。正言室摩那拏。<a 
name="0418b07" id="0418b07"></a>此言功勞。言其修道。有多勞也。什師云。佛法及外<a 
name="0418b08" id="0418b08"></a>道。凡出家者。皆名沙門。肇師云。出家之都名也。秦<a 
name="0418b09" id="0418b09"></a>言義訓勤行。勤行取涅槃也。或翻勤息。阿含經云。<a 
name="0418b10" id="0418b10"></a>捨離恩愛。出家修道。攝御諸根。不染外欲。慈心一<a 
name="0418b11" id="0418b11"></a>切。無所傷害。遇樂不欣。逢苦不慼。能忍如地。故號<a 
name="0418b12" id="0418b12"></a>沙門。增一阿含。佛告阿難。有二種沙門。有習行沙<a 
name="0418b13" id="0418b13"></a>門。誓願沙門。彼云何名為習行沙門。於是比丘。行<a 
name="0418b14" id="0418b14"></a>來進止。視瞻容貌。著衣持&#x9262;。皆悉如法。不著貪欲。<a 
name="0418b15" id="0418b15"></a>瞋恚。愚癡。但持戒精進。不犯非法。等學諸戒。是謂<a 
name="0418b16" id="0418b16"></a>名為習行沙門。云何名為誓願沙門。或有比丘。威<a 
name="0418b17" id="0418b17"></a>儀戒律。出入進止。行步容貌。視瞻舉動。皆悉如法。<a 
name="0418b18" id="0418b18"></a>盡有漏。成無漏。於現法中。身得證。而自遊化。生死<a 
name="0418b19" id="0418b19"></a><span class="corr" title='[巳&gt;已]'>已</span>盡。梵行<span class="corr" title='[巳&gt;已]'>已</span>立。所作<span class="corr" title='[巳&gt;已]'>已</span>辦。更不復受有。如實知之。<a 
name="0418b20" id="0418b20"></a>是謂名為誓願沙門。瑜伽論云。有四沙門。一勝道<a 
name="0418b21" id="0418b21"></a>沙門。即佛等。二說道沙門。謂說正法者。三活道沙<a 
name="0418b22" id="0418b22"></a>門。謂修諸善品者。四汙道沙門。謂諸邪見行者<span class="note">(佛名<a 
name="0418b23" id="0418b23"></a>大沙門。故從佛出家者。稱名釋迦沙門)</span>。</p></div><a 
name="0418b24" id="0418b24"></a><div class="entry" style="text-indent: 0em; margin-left: 0em"><p>釋種</p><a 
name="0418c01" id="0418c01"></a><p style="text-indent: 0em; margin-left: 1em"><span class="linehead"></span>釋者。具云釋迦。此翻能仁。長阿含經云。過去有王<a 
name="0418c02" id="0418c02"></a>名曰懿摩<span class="note">(即第十輪王。去善薩身一百世。如受戒犍度中釋)</span>。擯斥四子。令<a 
name="0418c03" id="0418c03"></a>出國<span class="note">(第四子名莊嚴。即淨飯王所承)</span>。子奉王命<span class="corr" title='[巳&gt;已]'>已</span>。到北雪山。住直<a 
name="0418c04" id="0418c04"></a>林中。五分律云。居雪山北。四方遐曠。菜果滋茂。頓<a 
name="0418c05" id="0418c05"></a>駕數年。歸德如市。<span class="gaiji">&#x9B31;<!--gaiji,鬱,1[鬱-山+止],2&#x9B31;,3--></span>為疆國。父因往召。辭過不還。<a 
name="0418c06" id="0418c06"></a>父王三歎。我子有能。因名釋種。又云住直樹林。復<a 
name="0418c07" id="0418c07"></a>名為釋。既於林立國。即以林為姓。故以釋迦翻為<a 
name="0418c08" id="0418c08"></a>直林。南山云。今據梵音。呼直為釋。天竺諸事。一物<a 
name="0418c09" id="0418c09"></a>多名。此又因林而命氏矣。若準別傳。彼土有樹。名<a 
name="0418c10" id="0418c10"></a>曰釋迦。根幹茂盛。佛祖統紀云。世人皆知如來為<a 
name="0418c11" id="0418c11"></a>剎帝利之王種。而不知瞿曇釋迦前後立姓之由。<a 
name="0418c12" id="0418c12"></a>瞿曇之義有四。或云純寂。或云地最勝。此從本德<a 
name="0418c13" id="0418c13"></a>而稱也。或云甘蔗。或云日種。此就本緣而言也。釋<a 
name="0418c14" id="0418c14"></a>迦之義有三。據德立號。則曰能仁。依處稱名。則曰<a 
name="0418c15" id="0418c15"></a>舍夷直林。然釋迦立姓之由。雖因甘蔗王之四子。<a 
name="0418c16" id="0418c16"></a>而實出自瞿曇也。瞿曇釋迦。稱雖有異。姓即是一。<a 
name="0418c17" id="0418c17"></a>或加甘蔗。舍夷。列為五姓。則本末相分。源流一致。<a 
name="0418c18" id="0418c18"></a>是知舍夷釋迦二姓。出自甘蔗。甘蔗出自瞿曇。其<a 
name="0418c19" id="0418c19"></a>實皆剎帝利王之一姓也<span class="note">(舍夷亦樹名也)</span>。</p></div><a 
name="0418c20" id="0418c20"></a><div class="entry" style="text-indent: 0em; margin-left: 0em"><p>十號</p><a 
name="0418c21" id="0418c21"></a><p style="text-indent: 0em; margin-left: 1em"><span class="linehead"></span>一如來。二應供。三正&#x5FA7;知。四明行足。五善逝。六世<a 
name="0418c22" id="0418c22"></a>間解無上士。七調御丈夫。八天人師。九佛。十世尊。<a 
name="0418c23" id="0418c23"></a>如來號者。如過去諸佛行六波羅蜜。得諸法。如相<a 
name="0418c24" id="0418c24"></a>來至佛道。今佛亦如是道來。如諸佛來。故號如來。<a 
name="0419a01" id="0419a01"></a>應供號者。謂萬行圓成。福慧具足。應受天上人間<a 
name="0419a02" id="0419a02"></a>供養。饒益有情。故號應供。又證涅槃時。斷盡一切<a 
name="0419a03" id="0419a03"></a>煩惱。令身口意清淨。無染無著。復名無所著。正&#x5FA7;<a 
name="0419a04" id="0419a04"></a>知號者。謂具一切智。於一切法。無不了知。故號正<a 
name="0419a05" id="0419a05"></a>&#x5FA7;知。又以一切法。平等開覺一切眾生。成無上覺。<a 
name="0419a06" id="0419a06"></a>復號等正覺。明行足號者。明即三明。謂天眼宿命。<a 
name="0419a07" id="0419a07"></a>漏盡明也。行足者。謂如來身口意業。善修滿足。正<a 
name="0419a08" id="0419a08"></a>真清淨。於自願力。一切之行。修令滿足。故號明行<a 
name="0419a09" id="0419a09"></a>足。善逝號者。善逝即妙往之義。謂如來。正智能斷<a 
name="0419a10" id="0419a10"></a>諸惑。妙出世間。能往佛果。故號善逝。世間解無上<a 
name="0419a11" id="0419a11"></a>士號者。世間解者。謂世間出世間。因果諸法。正覺<a 
name="0419a12" id="0419a12"></a>正知。無不解了。無上士者。謂於三界人天。若凡若<a 
name="0419a13" id="0419a13"></a>聖。一切有情之中。唯佛第一最上無等。故號世間<a 
name="0419a14" id="0419a14"></a>解無上士。調御丈夫號者。謂佛具大丈夫力。而能<a 
name="0419a15" id="0419a15"></a>調伏善惡二類眾生。以第一義。涅槃之法。顯示調<a 
name="0419a16" id="0419a16"></a>御。令離垢染。獲得最上涅槃。故號為調御丈夫。天<a 
name="0419a17" id="0419a17"></a>人師號者。謂非獨與阿難一人為師。所有四眾。及<a 
name="0419a18" id="0419a18"></a>天上人間。沙門。婆羅門。魔王。外道。釋。梵。龍。天。皆歸<a 
name="0419a19" id="0419a19"></a>命。依教奉行。俱稱作弟子。故號天人師。佛號者。謂<a 
name="0419a20" id="0419a20"></a>智慧具足。三覺圓明。故號為佛<span class="note">(自覺。覺他。覺行圓滿。名三覺也)</span>。世<a 
name="0419a21" id="0419a21"></a>尊號者。謂以無漏智等法。破彼貪瞋癡等。一切煩<a 
name="0419a22" id="0419a22"></a>惱。不善之法。滅生死苦。得無上覺。天人凡聖。世出<a 
name="0419a23" id="0419a23"></a>世間。咸尊重。故號為世尊。如上所解。文出十號。經<a 
name="0419a24" id="0419a24"></a>若以義略釋之。一是倣同先跡號。二是堪為福田<a 
name="0419b01" id="0419b01"></a>號。三是&#x5FA7;知法界號。四是果顯因德號。五是妙往<a 
name="0419b02" id="0419b02"></a>菩提號。六是達偽通真號。七是攝化從道號。八是<a 
name="0419b03" id="0419b03"></a>應機授法號。九是覺悟歸真號。十是三界獨尊號。<a 
name="0419b04" id="0419b04"></a>又文句云。無&#x8657;妄名如來。良福田名應供。知法界<a 
name="0419b05" id="0419b05"></a>名正&#x5FA7;知。具三明名行足。不還來名善逝。知眾生<a 
name="0419b06" id="0419b06"></a>國土。名世間解。無與等。名無上士。調他心。名調御<a 
name="0419b07" id="0419b07"></a>丈夫。為眾生眼。名天人師。知三聚。名佛。具此十德。<a 
name="0419b08" id="0419b08"></a>名世間尊<span class="note">(三聚者。謂正定聚邪定聚。不定聚)</span>。</p></div><a 
name="0419b09" id="0419b09"></a><div class="entry" style="text-indent: 0em; margin-left: 0em"><p>諸天魔梵</p><a 
name="0419b10" id="0419b10"></a><p style="text-indent: 0em; margin-left: 1em"><span class="linehead"></span>諸天者。舉其總也。梵云提婆。此言天。天者。天然。清<a 
name="0419b11" id="0419b11"></a>淨光潔。最勝最尊。故名為天。苟非最勝之因。豈生<a 
name="0419b12" id="0419b12"></a>最勝之處。言最勝因者。所謂十善。身三。語四。及意<a 
name="0419b13" id="0419b13"></a>三行。由其三業。防止過非。有順理義。即名十善。以<a 
name="0419b14" id="0419b14"></a>茲十善。運出五道。故此十戒。名曰天乘。業報差別<a 
name="0419b15" id="0419b15"></a>經云。若眾生。具修增上十善。得欲界天報。修有漏<a 
name="0419b16" id="0419b16"></a>十善。與定相應。得色天報。修四空定。得無色天報。<a 
name="0419b17" id="0419b17"></a>言魔者。梵音具云魔羅。大論云。秦言能奪命。能奪<a 
name="0419b18" id="0419b18"></a>智慧命故。又翻為障。能為修道作障礙故。肇師曰。<a 
name="0419b19" id="0419b19"></a>秦言。或名殺者。或云極惡。斷人善因。名殺者。違佛<a 
name="0419b20" id="0419b20"></a>亂僧。罪莫之大。故云極惡也。涅槃疏云。依於佛法<a 
name="0419b21" id="0419b21"></a>而得善利。不念報恩。反欲加毀。故云極惡。垂裕云。<a 
name="0419b22" id="0419b22"></a>能殺害出世善根也。欲界第六天上。別有魔羅所<a 
name="0419b23" id="0419b23"></a>居天。是他化天所攝。因本經云。梵身天下。有摩羅<a 
name="0419b24" id="0419b24"></a>波旬宮殿<span class="note">(梵身天。是色界最下一天也)</span>。樓炭經云。欲色二界中。<a 
name="0419c01" id="0419c01"></a>別有魔宮。縱廣六千由旬。宮殿七重。云云。言梵者。<a 
name="0419c02" id="0419c02"></a>梵是西音。此云離欲。或云淨行。法華疏云。除下地<a 
name="0419c03" id="0419c03"></a>繫。上升色界。故名離欲。亦稱高淨。證真云。劫初成<a 
name="0419c04" id="0419c04"></a>時。梵王先生。獨住一劫。未有梵侶。後起念云。願諸<a 
name="0419c05" id="0419c05"></a>有情。來生此處。作是念<span class="corr" title='[巳&gt;已]'>已</span>。梵子即生。外道不測。便<a 
name="0419c06" id="0419c06"></a>執梵王是常。梵子無常。淨名疏云。梵王是娑婆世<a 
name="0419c07" id="0419c07"></a>界主。住初禪中間。即中間禪也。謂在初禪二禪。兩<a 
name="0419c08" id="0419c08"></a>楹之中也。毗曇云。二禪以上。無言語法。故不立主。<a 
name="0419c09" id="0419c09"></a>禪門云。初禪有覺觀心。則有語言法。主領下地眾<a 
name="0419c10" id="0419c10"></a>生為便。文句云。梵王住初禪中間。內有覺觀。外有<a 
name="0419c11" id="0419c11"></a>言說。得主領為王。單修禪為梵民。加四無量心為<a 
name="0419c12" id="0419c12"></a>王。妙樂云。梵即色主。亦三界主。大論云。帝釋為二<a 
name="0419c13" id="0419c13"></a>處天主<span class="note">(四天忉利)</span>。魔王為欲界主<span class="note">(以其居欲界頂。故也)</span>。大梵王為<a 
name="0419c14" id="0419c14"></a>三界主。感通傳。答南山云。魔王雖欲界主。帝釋四<a 
name="0419c15" id="0419c15"></a>王。若行佛法。魔不能制。又娑婆世界主。名摩醯首<a 
name="0419c16" id="0419c16"></a>羅。華嚴經云。大千世界主。摩醯首羅<span class="note">(此云大自在)</span>。涅槃<a 
name="0419c17" id="0419c17"></a>疏云。摩醯首羅。居色界頂。主大千界。輔行云。摩醯<a 
name="0419c18" id="0419c18"></a>首羅。能覆大千。舉世尊之。以為化本<span class="note">(大千界內。有萬億梵王。此<a 
name="0419c19" id="0419c19"></a>處梵王。名尸棄。居大千之中。以統御為主。其實主領小千界。摩醯首羅。以其報最勝故。居色界頂。能覆大<a 
name="0419c20" id="0419c20"></a>千。為世主宰)</span>。</p></div><a 
name="0419c21" id="0419c21"></a><div class="entry" style="text-indent: 0em; margin-left: 0em"><p>上中下善</p><a 
name="0419c22" id="0419c22"></a><p style="text-indent: 0em; margin-left: 1em"><span class="linehead"></span>亦云初中後善。成論云。佛法無時不善。於少壯老。<a 
name="0419c23" id="0419c23"></a>三時皆善。入時行時出時亦善。又初止惡。中捨福<a 
name="0419c24" id="0419c24"></a>報。後一切捨。是名三善。又佛三時。常說正法。不雜<a 
name="0420a01" id="0420a01"></a>非法。初中後時。常為智者之所愛樂。又於三時。一<a 
name="0420a02" id="0420a02"></a>切甚深。不如餘經。初麤。中細。後則微末。以是等緣。<a 
name="0420a03" id="0420a03"></a>故名三善<span class="note">(餘經。即諸外典也)</span>。</p></div><a 
name="0420a04" id="0420a04"></a><div class="entry" style="text-indent: 0em; margin-left: 0em"><p>梵行</p><a 
name="0420a05" id="0420a05"></a><p style="text-indent: 0em; margin-left: 1em"><span class="linehead"></span>梵是西語。具云梵摩。此言清淨。或云清潔。正言寂<a 
name="0420a06" id="0420a06"></a>靜。律攝云。梵謂涅槃。此行能趣。故言梵行之行。名<a 
name="0420a07" id="0420a07"></a>為梵行。成論云。梵行者。八直聖道。名為梵行。是名<a 
name="0420a08" id="0420a08"></a>涅槃道。能到故名梵行<span class="note">(八直聖道。即八聖道。詳如下釋)</span>。</p></div><a 
name="0420a09" id="0420a09"></a><div class="entry" style="text-indent: 0em; margin-left: 0em"><p>問訊</p><a 
name="0420a10" id="0420a10"></a><p style="text-indent: 0em; margin-left: 1em"><span class="linehead"></span>訊。言也。意取發言慰問。以伸誠敬。非類今時。但以<a 
name="0420a11" id="0420a11"></a>合掌低頭。默而無言。名為問訊。斯乃僅可以為和<a 
name="0420a12" id="0420a12"></a>南軌式。非關問訊之儀。僧祇律云。禮拜不得如&#x7602;<a 
name="0420a13" id="0420a13"></a>羊。當相問訊。持地論云。當安慰舒顏。先語平視。和<a 
name="0420a14" id="0420a14"></a>色正念。在前問訊。善見論云。比丘到佛所。問訊云。<a 
name="0420a15" id="0420a15"></a>少病少惱。安樂行不。大論云。問訊少惱。少病。興居<a 
name="0420a16" id="0420a16"></a>輕利。氣力安樂不。何以問少惱少病不。謂有二種<a 
name="0420a17" id="0420a17"></a>病。一者外因緣病。二者內因緣病。外者寒熱饑渴。<a 
name="0420a18" id="0420a18"></a>兵刃刀杖。墜落推壓。如是等種種外患。名為外病。<a 
name="0420a19" id="0420a19"></a>內者。飲食不節。臥起無常。四百四病。如是等種種。<a 
name="0420a20" id="0420a20"></a>名為內病。如此二病。有身皆苦。是故問少惱少病<a 
name="0420a21" id="0420a21"></a>不。何以不問無惱無病。而問少惱少病耶。謂身為<a 
name="0420a22" id="0420a22"></a>苦本。無不病時。何以故。是四大合而為身。地水火<a 
name="0420a23" id="0420a23"></a>風。性不相宜。各各相害。譬如疽瘡。無不痛時。若以<a 
name="0420a24" id="0420a24"></a>藥塗。可得少差。而不可得愈。人身亦如是。常病常<a 
name="0420b01" id="0420b01"></a>治。治故得活。不治則死。以是故。不問無惱無病。外<a 
name="0420b02" id="0420b02"></a>患。常有風雨寒熱為惱。復有身四儀。坐臥行住。各<a 
name="0420b03" id="0420b03"></a>久則惱也。若問少惱少病則足。何以復言興居輕<a 
name="0420b04" id="0420b04"></a>利耶。謂人雖病差。未得平復。以是故問興居輕利。<a 
name="0420b05" id="0420b05"></a>何以故問氣力安樂不。謂有人病差。雖能行步坐<a 
name="0420b06" id="0420b06"></a>起。氣力未足。不能造事施為故問氣力也。安樂不<a 
name="0420b07" id="0420b07"></a>者。有人雖病得差。能造事施為。而未受安樂。是故<a 
name="0420b08" id="0420b08"></a>問安樂不。又有人無病有力。復為貧窮。恐怖。憂愁。<a 
name="0420b09" id="0420b09"></a>不得安樂也。復次。有二種問訊法。謂問訊身。問訊<a 
name="0420b10" id="0420b10"></a>心。若言少惱少患。興居輕利氣力。是問訊身。若言<a 
name="0420b11" id="0420b11"></a>安樂不。是問訊心。種種內外諸病。名為身病。婬欲。<a 
name="0420b12" id="0420b12"></a>瞋恚。嫉&#x59AC;。慳貪。憂愁。怖畏等。種種煩惱。九十八結。<a 
name="0420b13" id="0420b13"></a>五百纏縛。種種欲願等。名為心病。以是二病問訊。<a 
name="0420b14" id="0420b14"></a>故言少惱少病。興居輕利安樂不。問曰。人問訊。則<a 
name="0420b15" id="0420b15"></a>應爾。諸天尚不應如此問訊。何況於佛。答曰。佛身<a 
name="0420b16" id="0420b16"></a>二種。一神通變化身。二父母生身。受人法故。故不<a 
name="0420b17" id="0420b17"></a>如天。是故應如人法問訊。</p></div><a 
name="0420b18" id="0420b18"></a><div class="entry" style="text-indent: 0em; margin-left: 0em"><p>遶佛</p><a 
name="0420b19" id="0420b19"></a><p style="text-indent: 0em; margin-left: 1em"><span class="linehead"></span>遶。同繞。圍繞也。或曰旋。旋謂周旋回轉。欲其圓如<a 
name="0420b20" id="0420b20"></a>規也。旋繞之儀。出自天竺。天竺之禮。有其多種。或<a 
name="0420b21" id="0420b21"></a>以禮拜為恭。或復旋繞表敬。旋有左右。遶有吉凶。<a 
name="0420b22" id="0420b22"></a>右旋名吉。左遶名凶。故諸經論中。皆曰右旋。是以<a 
name="0420b23" id="0420b23"></a>左遶。為神所訶。乃至右繞麥積。為俗所責。然左右<a 
name="0420b24" id="0420b24"></a>之儀。應須辨之。即如此方行事者。順於天時。面西<a 
name="0420c01" id="0420c01"></a>北轉。偏袒右膊。向佛而旋者。是也。寄歸傳云。言右<a 
name="0420c02" id="0420c02"></a>旋者。梵云&#x9262;喇特崎拏。&#x9262;喇字緣。乃有多義。此中<a 
name="0420c03" id="0420c03"></a>意趣。事表旋行。特崎拏。即是其右。總明尊便。之目<a 
name="0420c04" id="0420c04"></a>故時人名右手。為特崎拏手。意是從其右邊為尊<a 
name="0420c05" id="0420c05"></a>為便。方合旋繞之儀矣。西國五天。皆名東方為前<a 
name="0420c06" id="0420c06"></a>方。南為右方。經云。右繞三&#x5E00;者。正順其儀。或云。繞<a 
name="0420c07" id="0420c07"></a>百千&#x5E00;。不云右者。略也。然旋繞時。或千&#x5E00;百&#x5E00;。十<a 
name="0420c08" id="0420c08"></a>&#x5E00;七&#x5E00;。五&#x5E00;三&#x5E00;。各有所表。且論常行三&#x5E00;者。表<a 
name="0420c09" id="0420c09"></a>供養三尊。止三毒。淨三業。滅三惡道。得值三寶。餘<a 
name="0420c10" id="0420c10"></a>可意知。斯不繁述。若論其福果者。如菩薩本行經<a 
name="0420c11" id="0420c11"></a>云。昔佛與阿難入舍衛城。而行乞食。時彼城中。有<a 
name="0420c12" id="0420c12"></a>一婆羅門。從外而來。見佛出城。光相巍巍。時婆羅<a 
name="0420c13" id="0420c13"></a>門。歡喜踊躍。遶佛一&#x5E00;。作禮而去。佛便微笑。告阿<a 
name="0420c14" id="0420c14"></a>難言。此婆羅門。見佛歡喜。以清淨心。遶佛一&#x5E00;。以<a 
name="0420c15" id="0420c15"></a>此功德。從是以後。二十五劫。不墮惡道。天上人中。<a 
name="0420c16" id="0420c16"></a>快樂無極。竟二十五劫。得辟支佛。名持儭那祇梨。<a 
name="0420c17" id="0420c17"></a>以是因緣。若人旋佛。及旋佛塔。所生之處。得福無<a 
name="0420c18" id="0420c18"></a>量也。</p></div><a 
name="0420c19" id="0420c19"></a><div class="entry" style="text-indent: 0em; margin-left: 0em"><p>三月夏安居</p><a 
name="0420c20" id="0420c20"></a><p style="text-indent: 0em; margin-left: 1em"><span class="linehead"></span>三月者。九旬之日也。夏是雨時。安居略分三種。謂<a 
name="0420c21" id="0420c21"></a>前中後也。若四月十六日結者。名前安居。從十七<a 
name="0420c22" id="0420c22"></a>日<span class="corr" title='[巳&gt;已]'>已</span>去。至五月十五日結者。名中安居。唯五月十<a 
name="0420c23" id="0420c23"></a>六一日結者。名後安居。前一是正。後二為有事難。<a 
name="0420c24" id="0420c24"></a>不及前結。如來愍眾順物。故開一月。謂從四月十<a 
name="0421a01" id="0421a01"></a>七。至五月十六。於此一月中。續結令成。脫此不得。<a 
name="0421a02" id="0421a02"></a>以不成法故。然此三時。皆須住滿九旬為期。其前<a 
name="0421a03" id="0421a03"></a>結者。當住至七月十五日解。若中結者。從七月十<a 
name="0421a04" id="0421a04"></a>六日。至八月十四日。中間若有事緣。數滿九旬。聽<a 
name="0421a05" id="0421a05"></a>解而去。若非正緣。還須同後結者住。至八月十五<a 
name="0421a06" id="0421a06"></a>日解。據此三時。偏約夏月者。情在三過。一者無事<a 
name="0421a07" id="0421a07"></a>遊行。妨修道業。故母經云。夏中無緣。不應乞七日<a 
name="0421a08" id="0421a08"></a>法。冬中無緣。不應行。二者傷損物命。違慈實深。以<a 
name="0421a09" id="0421a09"></a>夏中方尺之地。悉皆有蟲。故正法念經云。夏中除<a 
name="0421a10" id="0421a10"></a>大小便。餘則跏趺而坐。三者所為既非。故招世謗。<a 
name="0421a11" id="0421a11"></a>以諸檀越嫌言。外道持戒者。畏傷眾生。夏猶不行。<a 
name="0421a12" id="0421a12"></a>況佛弟子慈心者。冬夏所求。無有厭足。鳥依林樹。<a 
name="0421a13" id="0421a13"></a>野獸依山。皆有住時。云何比丘。無暫時息。以斯之<a 
name="0421a14" id="0421a14"></a>過。教興茲焉。今如來隨順眾生。故於毗蘭若。前三<a 
name="0421a15" id="0421a15"></a>月夏安居也。</p></div><a 
name="0421a16" id="0421a16"></a><div class="entry" style="text-indent: 0em; margin-left: 0em"><p>波羅國</p><a 
name="0421a17" id="0421a17"></a><p style="text-indent: 0em; margin-left: 1em"><span class="linehead"></span>或云波利國。波利。乃北天竺外。雪山西。縛喝國之。<a 
name="0421a18" id="0421a18"></a>城名。非東南海中之波羅國也。有云波羅奈國。波<a 
name="0421a19" id="0421a19"></a>羅奈。是中天竺境。與波利懸隔。此由波羅波利音<a 
name="0421a20" id="0421a20"></a>之相近&#x8B4C;轉也。</p></div><a 
name="0421a21" id="0421a21"></a><div class="entry" style="text-indent: 0em; margin-left: 0em"><p>魔波旬</p><a 
name="0421a22" id="0421a22"></a><p style="text-indent: 0em; margin-left: 1em"><span class="linehead"></span>魔有四種。煩惱魔。五陰魔。死魔。天子魔。今此言魔。<a 
name="0421a23" id="0421a23"></a>正屬天魔。輔行云。古譯經論。魔字從石。自梁武來。<a 
name="0421a24" id="0421a24"></a>謂魔能惱人。字宜從鬼。原非字義。本是梵音。具云<a 
name="0421b01" id="0421b01"></a>魔羅。秦言能奪命。波旬。正言波卑夜。此云惡。是魔<a 
name="0421b02" id="0421b02"></a>王名也。什師曰。秦言殺者。常欲斷人慧命故。亦名<a 
name="0421b03" id="0421b03"></a>惡中惡。惡有三種。一曰惡。若以惡加<span class="corr" title='[巳&gt;己]'>己</span>。還以惡報。<a 
name="0421b04" id="0421b04"></a>是名為惡。二曰大惡。若人不侵<span class="corr" title='[巳&gt;己]'>己</span>。無故加害。是名<a 
name="0421b05" id="0421b05"></a>大惡。三曰惡中惡。若人來供養恭敬。不念報恩。而<a 
name="0421b06" id="0421b06"></a>反害之。是名惡中惡。魔王最甚也。諸佛常欲令眾<a 
name="0421b07" id="0421b07"></a>生安隱。而反壞亂。故言甚也。</p></div><a 
name="0421b08" id="0421b08"></a><div class="entry" style="text-indent: 0em; margin-left: 0em"><p>大目連</p><a 
name="0421b09" id="0421b09"></a><p style="text-indent: 0em; margin-left: 1em"><span class="linehead"></span>或曰目犍連。又曰目乾連。闡義鈔云。目犍連姓也。<a 
name="0421b10" id="0421b10"></a>此翻讚誦。文殊問經。翻為萊茯根。真諦云。勿伽羅。<a 
name="0421b11" id="0421b11"></a>翻胡豆。二物皆古仙所嗜。因以命族。新云沒特伽<a 
name="0421b12" id="0421b12"></a>羅。此云採菽氏。上古有仙。居山寂處。常採菉豆而<a 
name="0421b13" id="0421b13"></a>食。因以為姓。尊者之母。是彼之族。取母氏姓。因以<a 
name="0421b14" id="0421b14"></a>為名。大者。以尊者得大神通。又欲於同姓中揀別。<a 
name="0421b15" id="0421b15"></a>無令濫稱故。什師曰。生便有大智慧。故名大目犍<a 
name="0421b16" id="0421b16"></a>連。又名拘律陀。拘律陀者。樹名也。父禱此樹神。而<a 
name="0421b17" id="0421b17"></a>得子故。亦云拘隸多。皆一也。新云從父本名。名俱<a 
name="0421b18" id="0421b18"></a>利迦。什師曰。時人多召其姓。尟召其名也。是佛聲<a 
name="0421b19" id="0421b19"></a>聞弟子中。神通第一也<span class="note">(父名。生處。如受戒犍度中釋)</span>。</p></div><a 
name="0421b20" id="0421b20"></a><div class="entry" style="text-indent: 0em; margin-left: 0em"><p><span class="gaiji">&#x9B31;<!--gaiji,鬱,1[鬱-山+止],2&#x9B31;,3--></span>單越</p><a 
name="0421b21" id="0421b21"></a><p style="text-indent: 0em; margin-left: 1em"><span class="linehead"></span>或云<span class="gaiji">&#x9B31;<!--gaiji,鬱,1[鬱-山+止],2&#x9B31;,3--></span>坦越。又曰<span class="gaiji">&#x9B31;<!--gaiji,鬱,1[鬱-山+止],2&#x9B31;,3--></span>單曰。此云勝處。亦云勝生。又<a 
name="0421b22" id="0421b22"></a>云高上。長阿含經云。<span class="gaiji">&#x9B31;<!--gaiji,鬱,1[鬱-山+止],2&#x9B31;,3--></span>單越者。其義云何。於三天<a 
name="0421b23" id="0421b23"></a>下。其土最上最勝。故名<span class="gaiji">&#x9B31;<!--gaiji,鬱,1[鬱-山+止],2&#x9B31;,3--></span>單越。或云俱盧洲。西域<a 
name="0421b24" id="0421b24"></a>記云。拘盧洲。舊云<span class="gaiji">&#x9B31;<!--gaiji,鬱,1[鬱-山+止],2&#x9B31;,3--></span>單越。又曰鳩樓。&#x8B4C;也。居須彌<a 
name="0421c01" id="0421c01"></a>山北。其土豐樂。如比上天。人無我。我所。物皆自然。<a 
name="0421c02" id="0421c02"></a>不假工力。故有自然&#x79D4;米也<span class="note">(&#x79D4;。音耕。俗作&#x7A09;。粳。皆一也。詳如三十事中<a 
name="0421c03" id="0421c03"></a>釋)</span>。</p></div><a 
name="0421c04" id="0421c04"></a><div class="entry" style="text-indent: 0em; margin-left: 0em"><p>舍利弗</p><a 
name="0421c05" id="0421c05"></a><p style="text-indent: 0em; margin-left: 1em"><span class="linehead"></span>舍利。此云身。亦云鶖。弗。此言子也。涅槃經云。舍利<a 
name="0421c06" id="0421c06"></a>弗母。名舍利。因母立字。故名舍利弗。此翻身子。文<a 
name="0421c07" id="0421c07"></a>句云。此女好形身。身之所生。故言身子。言鶖子者。<a 
name="0421c08" id="0421c08"></a>謂其母眼明淨。如鶖鷺眼。闡義鈔曰。新云奢利佛<a 
name="0421c09" id="0421c09"></a>呾羅。奢利。此云鶖。即百舌鳥。亦云春&#x9E0E;。佛呾羅。此<a 
name="0421c10" id="0421c10"></a>言子。以母才辯。喻如鶖鳥。此是彼子。以顯之。故云<a 
name="0421c11" id="0421c11"></a>鶖子。尊者本生摩揭陀國。那羅陀村。乃南天竺。提<a 
name="0421c12" id="0421c12"></a>舍婆羅門。大論師之子。八歲便昇論&#x7240;。摧伏諸大<a 
name="0421c13" id="0421c13"></a>論師。故經云。尊者是世間第二佛。為法之將。能隨<a 
name="0421c14" id="0421c14"></a>如來。而轉法輪。佛弟子中。智慧第一。一切世間所<a 
name="0421c15" id="0421c15"></a>有智慧。十六分中。不及其一。唯除如來也。尊者今<a 
name="0421c16" id="0421c16"></a>請如來預為比丘制戒。如來以諸弟子。未生漏法。<a 
name="0421c17" id="0421c17"></a>未為制戒。然尊者。非但今時。預請如來結戒。亦曾<a 
name="0421c18" id="0421c18"></a>於過去世時。波羅奈國。大名稱王所。為大臣。名曰<a 
name="0421c19" id="0421c19"></a>陶利。智慧聰明。時諸民眾。未有過患。而請王制諸<a 
name="0421c20" id="0421c20"></a>刑罰。王念庶民。未有過惡。不以制&#x7F78;。復於今時。諸<a 
name="0421c21" id="0421c21"></a>比丘未有漏法。而請世尊預制禁戒。佛知諸弟子。<a 
name="0421c22" id="0421c22"></a>未有有漏法生。不以制戒。譬如轉輪聖王。不以無<a 
name="0421c23" id="0421c23"></a>過。而為婆羅門居士。而制刑&#x7F78;。佛亦如是。爾時大<a 
name="0421c24" id="0421c24"></a>名稱王者。世尊是。時大臣陶利者。尊者舍利弗是<a 
name="0422a01" id="0422a01"></a>也<span class="note">(餘如受戒犍度中釋)</span>。</p></div><a 
name="0422a02" id="0422a02"></a><a 
name="0422a03" id="0422a03"></a><p><span class="juanname">四分律名義標釋卷第二</span></p><a 
name="0422a04" id="0422a04"></a><a 
name="0422a05" id="0422a05"></a><div class="w"><div style="margin-left: 1em"><p style="text-indent: 0em; margin-left: 0em"><span class="headname">　　音釋</span></p><a 
name="0422a06" id="0422a06"></a><div class="entry" style="text-indent: 0em; margin-left: 0em"><p>五見</p><p style="text-indent: 0em; margin-left: 1em"><span class="linehead"></span>一身見。二邊見。三見取。四戒取。五邪見。</p></div><a 
name="0422a07" id="0422a07"></a><div class="entry" style="text-indent: 0em; margin-left: 0em"><p>昵</p><p style="text-indent: 0em; margin-left: 1em"><span class="linehead"></span>音匿。</p></div><a 
name="0422a08" id="0422a08"></a><div class="entry" style="text-indent: 0em; margin-left: 0em"><p>四流</p><p style="text-indent: 0em; margin-left: 1em"><span class="linehead"></span>欲流。有流。見流。無明流。</p></div><a 
name="0422a09" id="0422a09"></a><div class="entry" style="text-indent: 0em; margin-left: 0em"><p>翎</p><p style="text-indent: 0em; margin-left: 1em"><span class="linehead"></span>音陵。鳥羽。</p></div><a 
name="0422a10" id="0422a10"></a><div class="entry" style="text-indent: 0em; margin-left: 0em"><p>脬</p><p style="text-indent: 0em; margin-left: 1em"><span class="linehead"></span>音拋。膀胱也。</p></div><a 
name="0422a11" id="0422a11"></a><div class="entry" style="text-indent: 0em; margin-left: 0em"><p>叵</p><p style="text-indent: 0em; margin-left: 1em"><span class="linehead"></span>音頗。不可也。</p></div><a 
name="0422a12" id="0422a12"></a><div class="entry" style="text-indent: 0em; margin-left: 0em"><p>蚌</p><p style="text-indent: 0em; margin-left: 1em"><span class="linehead"></span>音棒。蛤屬。</p></div><a 
name="0422a13" id="0422a13"></a><div class="entry" style="text-indent: 0em; margin-left: 0em"><p>舋</p><p style="text-indent: 0em; margin-left: 1em"><span class="linehead"></span>音欣去聲。</p></div><a 
name="0422a14" id="0422a14"></a><div class="entry" style="text-indent: 0em; margin-left: 0em"><p>&#x8D82;</p><p style="text-indent: 0em; margin-left: 1em"><span class="linehead"></span>嗔字去聲。逐也。</p></div><a 
name="0422a15" id="0422a15"></a><div class="entry" style="text-indent: 0em; margin-left: 0em"><p>懣</p><p style="text-indent: 0em; margin-left: 1em"><span class="linehead"></span>門字上聲。</p></div><a 
name="0422a16" id="0422a16"></a><div class="entry" style="text-indent: 0em; margin-left: 0em"><p>懿</p><p style="text-indent: 0em; margin-left: 1em"><span class="linehead"></span>音意。</p></div><a 
name="0422a17" id="0422a17"></a><div class="entry" style="text-indent: 0em; margin-left: 0em"><p>楹</p><p style="text-indent: 0em; margin-left: 1em"><span class="linehead"></span>音迎。柱也。</p></div><a 
name="0422a18" id="0422a18"></a><div class="entry" style="text-indent: 0em; margin-left: 0em"><p>萊茯</p><p style="text-indent: 0em; margin-left: 1em"><span class="linehead"></span>上音來。下音伏。</p></div><a 
name="0422a19" id="0422a19"></a><div class="entry" style="text-indent: 0em; margin-left: 0em"><p>菽</p><p style="text-indent: 0em; margin-left: 1em"><span class="linehead"></span>音叔。豆也。</p></div><a 
name="0422a20" id="0422a20"></a><div class="entry" style="text-indent: 0em; margin-left: 0em"><p>尟</p><p style="text-indent: 0em; margin-left: 1em"><span class="linehead"></span>先字上聲。同&#x5C20;。</p></div><a 
name="0422a21" id="0422a21"></a><div class="entry" style="text-indent: 0em; margin-left: 0em"><p>鶖鷺</p><p style="text-indent: 0em; margin-left: 1em"><span class="linehead"></span>上音秋。下音路。</p></div></div></div><a 
name="0422b01" id="0422b01"></a><p style="text-indent: 0em; margin-left: 0em"><span class="headname">　　四分律名義標釋卷第三目錄</span></p><a 
name="0422b02" id="0422b02"></a><ul><li>毗婆尸佛</li><li>尸棄佛</li><li>隨葉佛</li><a 
name="0422b03" id="0422b03"></a><li>拘留孫佛</li><li>拘那含牟尼佛</li><a 
name="0422b04" id="0422b04"></a><li>迦葉佛</li><li>契經</li><li>祇夜經</li><a 
name="0422b05" id="0422b05"></a><li>受記經</li><li>偈經</li><li>句經</li><a 
name="0422b06" id="0422b06"></a><li>因緣經</li><li>本生經</li><li>善道經</li><a 
name="0422b07" id="0422b07"></a><li>方等經</li><li>未曾有經</li><li>譬喻經</li><a 
name="0422b08" id="0422b08"></a><li>優波提舍經</li><li>恐畏林</li><li>偏露右肩</li><a 
name="0422b09" id="0422b09"></a><li>未為結戒</li><li>有漏法</li><li>毗舍離</li><a 
name="0422b10" id="0422b10"></a><li>迦蘭陀村須提那子</li><li>阿羅漢</li><a 
name="0422b11" id="0422b11"></a><li>華水</li><li>故二</li><li>欲想念熱</li><a 
name="0422b12" id="0422b12"></a><li>火炬</li><li><span class="gaiji">跋<!--gaiji,跋,1[跳-兆+(乏-之+友)],2&#x47E6;,3--></span>闍子</li><li>戒羸</li><a 
name="0422b13" id="0422b13"></a><li>雌獼猴</li><li>名字比丘</li><li>相似比丘</li><a 
name="0422b14" id="0422b14"></a><li>自稱比丘</li><li>善來比丘</li><li>乞求比丘</li><a 
name="0422b15" id="0422b15"></a><li>著割截衣比丘</li><li>破結使比丘</li><a 
name="0422b16" id="0422b16"></a><li>白四羯磨比丘</li></ul>
<hr>【經文資訊】卍新續藏第 44 冊 No. 0744 四分律名義標釋<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexe0d8.html?index=X44n0744" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X44n0744_002 by HTTrack Website Copier/3.x [XR&CO'2014], Tue, 07 Jun 2016 07:26:37 GMT -->
</html>
