<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T50n2053_006 by HTTrack Website Copier/3.x [XR&CO'2014], Tue, 07 Jun 2016 07:00:19 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1533157895&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT50n2053&amp;utmp=%2Fmobile%2Findex.php%3Findex%3DT50n2053_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index7e75.html?index=T50n2053_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第50冊<br/>No.2053 大唐大慈恩寺三藏法師傳 (10卷)<br/>【唐 慧立本．彥悰箋】<br/>第 6 卷</p>
	<a href="index9eff.html?index=T50n2053_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T50">
<div class="root" id="2053" sutra_name="大唐大慈恩寺三藏法師傳" sutra_juan="[卷6]">　
<a 
name="0252b06" id="0252b06"></a><a 
name="0252b07" id="0252b07"></a><a 
name="0252b08" id="0252b08"></a><p><span class="juanname">大唐大慈恩寺三藏法師傳卷<a 
name="0252b09" id="0252b09"></a>第六</span></p><a 
name="0252b10" id="0252b10"></a><a 
name="0252b11" id="0252b11"></a><p style="margin-left: 4em"><span class="byline">沙門慧立本　釋彥悰箋</span></p><a 
name="0252b12" id="0252b12"></a><p style="margin-left: 2em"><span class="headname">起十九年春正月入西京終二十<a 
name="0252b13" id="0252b13"></a>二年夏六月謝御製經序并答</span></p><a 
name="0252b14" id="0252b14"></a><p style="text-indent: 0em; margin-left: 0em"><span class="linehead"></span>貞觀十九年春正月景子，京城留守左僕射<a 
name="0252b15" id="0252b15"></a>梁國公房玄齡等承法師齎經、像至，乃遣<a 
name="0252b16" id="0252b16"></a>右武侯大將軍侯莫陳寔、雍州司馬李叔&#x7718;、<a 
name="0252b17" id="0252b17"></a>長安縣令李乾祐等奉迎，自漕而入，舍於<a 
name="0252b18" id="0252b18"></a>都亭驛，其從若雲。是日有司頒諸寺，具帳<a 
name="0252b19" id="0252b19"></a>輿、花幡等，擬送經、像于弘福寺，人皆欣<a 
name="0252b20" id="0252b20"></a>踊，各競莊嚴。翌日大會於朱雀街之南，凡數<a 
name="0252b21" id="0252b21"></a>百件，部伍陳列。即以安置法師於西域所<a 
name="0252b22" id="0252b22"></a>得如來肉舍利一百五十粒；摩揭陀國前正<a 
name="0252b23" id="0252b23"></a>覺山龍窟留影金佛像一軀，通光座高三尺<a 
name="0252b24" id="0252b24"></a>三寸；擬婆羅&#x75C6;斯國鹿野苑初轉法輪像，<a 
name="0252b25" id="0252b25"></a>刻檀佛像一軀，通光座高三尺五寸；擬憍<a 
name="0252b26" id="0252b26"></a>賞彌國出愛王思慕如來刻檀寫真像，刻檀<a 
name="0252b27" id="0252b27"></a>佛像一軀，通光座高二尺九寸；擬劫比他<a 
name="0252b28" id="0252b28"></a>國如來自天宮下降寶階像，銀佛像一軀，<a 
name="0252b29" id="0252b29"></a>通光座高四尺；擬摩揭陀國鷲&#x5CEF;山說《法花》<a 
name="0252c01" id="0252c01"></a>等經像，金佛像一軀，通光座高三尺五寸；<a 
name="0252c02" id="0252c02"></a>擬那揭羅曷國伏毒龍所留影像，刻檀佛<a 
name="0252c03" id="0252c03"></a>像一軀，通光座高尺有五寸；擬吠舍釐國<a 
name="0252c04" id="0252c04"></a>巡城行化，刻檀像等。又安置法師於西域<a 
name="0252c05" id="0252c05"></a>所得大乘經二百二十四部，大乘論一百九<a 
name="0252c06" id="0252c06"></a>十二部，上座部經、律、論一十五部，大眾部<a 
name="0252c07" id="0252c07"></a>經、律、論一十五部，三彌底部經、律、論一十五<a 
name="0252c08" id="0252c08"></a>部，彌沙塞部經、律、論二十二部，迦葉臂耶部<a 
name="0252c09" id="0252c09"></a>經、律、論一十七部，法密部經、律、論四十二部，<a 
name="0252c10" id="0252c10"></a>說一切有部經、律、論六十七部，因論三十六<a 
name="0252c11" id="0252c11"></a>部，聲論一十三部，凡五百二十夾，六百五<a 
name="0252c12" id="0252c12"></a>十七部，以二十匹馬負而至。</p><p style="text-indent: 0em; margin-left: 0em"><span class="linehead"></span>其日所司普<a 
name="0252c13" id="0252c13"></a>班諸寺，但有寶帳、幢、幡供養之具，限明二<a 
name="0252c14" id="0252c14"></a>十八日旦並集朱雀街擬迎新至經、像於<a 
name="0252c15" id="0252c15"></a>弘福寺。於是人增勇銳，各競莊嚴，窮諸麗<a 
name="0252c16" id="0252c16"></a>好，幢帳、幡蓋寶案、寶輿，寺別將出分布<a 
name="0252c17" id="0252c17"></a>訖，僧尼等整服隨之，雅梵居前，薰爐列後，<a 
name="0252c18" id="0252c18"></a>至是並陳於街內，凡數百事。布經、像而<a 
name="0252c19" id="0252c19"></a>行，珠珮動音，金花散彩，預送之儔莫不<a 
name="0252c20" id="0252c20"></a>歌詠希有，忘塵遣累，歎其希遇。始自朱<a 
name="0252c21" id="0252c21"></a>雀街內，終屆弘福寺門，數十里間，都人<a 
name="0252c22" id="0252c22"></a>仕子、內外官僚列道兩傍，瞻仰而立，人<a 
name="0252c23" id="0252c23"></a>物闐<span class="gaiji">[門@壹]<!--gaiji,,1[門@壹],2&#x28DAE;,3--></span>，所司恐相騰踐，各令當處燒香散花，<a 
name="0252c24" id="0252c24"></a>無得移動，而煙雲讚響，處處連合。昔如來創<a 
name="0252c25" id="0252c25"></a>降迦毘，彌勒初昇&#x89A9;史，龍神供養，天眾圍<a 
name="0252c26" id="0252c26"></a>遶，雖不及彼時，亦遺法之盛也。其日眾人<a 
name="0253a01" id="0253a01"></a>同見天有五色綺雲現於日北，宛轉當經、<a 
name="0253a02" id="0253a02"></a>像之上，紛紛郁郁，周圓數里，若迎若送，至<a 
name="0253a03" id="0253a03"></a>寺而微。</p><a 
name="0253a04" id="0253a04"></a><p style="text-indent: 0em; margin-left: 0em"><span class="linehead"></span>釋彥悰箋述曰：「余考尋圖史，此蓋謂天之<a 
name="0253a05" id="0253a05"></a>喜氣，識者嘉焉。昔如來創降迦維，慈氏將<a 
name="0253a06" id="0253a06"></a>昇&#x89A9;史，龍神供養，天眾奉迎，雖不及往時，<a 
name="0253a07" id="0253a07"></a>而遺法東流，未有若茲之盛也。」</p><p style="text-indent: 0em; margin-left: 0em"><span class="linehead"></span>壬辰，法師<a 
name="0253a08" id="0253a08"></a>謁　文武聖皇帝於洛陽宮。二月己亥，見於<a 
name="0253a09" id="0253a09"></a>儀鸞殿，帝迎慰甚厚。既而坐訖，　帝曰：「師去<a 
name="0253a10" id="0253a10"></a>何不相報？」法師謝曰：「玄奘當去之時，以再<a 
name="0253a11" id="0253a11"></a>三表奏，但誠願微淺，不蒙允許。無任慕道<a 
name="0253a12" id="0253a12"></a>之至，乃輒私行，專擅之罪，唯深慚懼。」　帝曰：<a 
name="0253a13" id="0253a13"></a>「師出家與俗殊隔，然能委命求法，惠利蒼<a 
name="0253a14" id="0253a14"></a>生。<br><a 
name="0253a15" id="0253a15"></a>朕甚嘉焉，亦不煩為愧。但念彼山川阻遠，<a 
name="0253a16" id="0253a16"></a>方俗異心，怪師能達也。」法師對曰：「玄奘聞<a 
name="0253a17" id="0253a17"></a>乘疾風者，造天池而非遠；御龍舟者，涉<a 
name="0253a18" id="0253a18"></a>江波而不難。自<br><a 
name="0253a19" id="0253a19"></a>陛下<span class="corr" title='[掘&gt;握] cf.【麗】'>握</span>乾符，清四海，德籠九域，仁被八區，<a 
name="0253a20" id="0253a20"></a>淳風扇炎景之南，　聖威振&#x8471;山之外，所<a 
name="0253a21" id="0253a21"></a>以戎夷君長，每見雲翔之鳥自東來者，猶<a 
name="0253a22" id="0253a22"></a>疑發於上國，斂躬而敬之，況玄奘圓首方<a 
name="0253a23" id="0253a23"></a>足，親承育化者也。既賴　天威，故得往還<a 
name="0253a24" id="0253a24"></a>無難。」</p><a 
name="0253a25" id="0253a25"></a><p style="text-indent: 0em; margin-left: 0em"><span class="linehead"></span>帝曰：「此自是師長者之言，　朕何敢當也。」因<a 
name="0253a26" id="0253a26"></a>廣問彼事。自雪嶺已西，印度之境，玉燭和<a 
name="0253a27" id="0253a27"></a>氣，物產風俗，八王故&#x8FF9;，四佛遺蹤，並博望之<a 
name="0253a28" id="0253a28"></a>所不傳，班、馬無得而載。法師既親遊其<a 
name="0253a29" id="0253a29"></a>地，觀覿疆邑，耳聞目覽，記憶無遺，隨問詶<a 
name="0253b01" id="0253b01"></a>對，皆有條理。　帝大悅，謂侍臣曰：「昔符堅<a 
name="0253b02" id="0253b02"></a>稱釋道安為神器，舉朝尊之。　朕今觀<a 
name="0253b03" id="0253b03"></a>法師詞論典雅，風節貞峻，非唯不愧古人，<a 
name="0253b04" id="0253b04"></a>亦乃出之更遠。」時趙國公長孫無忌對曰：「誠<a 
name="0253b05" id="0253b05"></a>如　聖旨。臣嘗讀《晉國春秋》，見敘安事，<a 
name="0253b06" id="0253b06"></a>實是高行博物之僧。但彼時佛法來近，經、論<a 
name="0253b07" id="0253b07"></a>未多，雖有鑽研，蓋其條葉，非如法師躬<a 
name="0253b08" id="0253b08"></a>窺淨域，討眾妙之源，究泥洹之跡者矣。」帝<a 
name="0253b09" id="0253b09"></a>曰：「公言是也。」</p><p style="text-indent: 0em; margin-left: 0em"><span class="linehead"></span>帝又謂法師曰：「佛國遐遠，<a 
name="0253b10" id="0253b10"></a>靈跡法教，前史不能委詳，師既親&#x89A9;，宜<a 
name="0253b11" id="0253b11"></a>修一傳，以示未聞。」帝又察法師堪公輔<a 
name="0253b12" id="0253b12"></a>之寄，因勸歸俗，助秉俗務。法師謝曰：「玄<a 
name="0253b13" id="0253b13"></a>奘少踐緇門，伏膺佛道，玄宗是習，孔教未<a 
name="0253b14" id="0253b14"></a>聞。今遣從俗，無異乘流之舟使棄水而<a 
name="0253b15" id="0253b15"></a>就陸，不唯無功，亦徒令腐敗也。願得畢身<a 
name="0253b16" id="0253b16"></a>行道，以報國恩，即玄奘之幸甚。」如是固<a 
name="0253b17" id="0253b17"></a>辭乃止。</p><p style="text-indent: 0em; margin-left: 0em"><span class="linehead"></span>時　帝將問罪遼濱，天下之兵已<a 
name="0253b18" id="0253b18"></a>會於洛，軍事忙迫，聞法師至，令引入朝，<a 
name="0253b19" id="0253b19"></a>期暫相見，而清言既交，遂不知日昃。趙國<a 
name="0253b20" id="0253b20"></a>公長孫無忌奏稱法師停在鴻臚，日暮恐不<a 
name="0253b21" id="0253b21"></a>及。　帝曰：「&#x6031;&#x6031;言猶未盡意，欲共師東行<a 
name="0253b22" id="0253b22"></a>省方觀俗，指麾之外，別更談敘，師意如何？」<a 
name="0253b23" id="0253b23"></a>法師謝稱：「玄奘遠來，兼有疾疹，恐不堪<a 
name="0253b24" id="0253b24"></a>陪駕。」　帝曰：「師尚能孤遊絕域，今此行蓋<a 
name="0253b25" id="0253b25"></a>同跬步，安足辭焉？」法師對曰：「　陛下東征，<a 
name="0253b26" id="0253b26"></a>六軍奉衛，罰亂國，誅賊臣，必有牧野之功，<a 
name="0253b27" id="0253b27"></a>昆陽之捷。玄奘自度，終無裨助行陣之效，<a 
name="0253b28" id="0253b28"></a>虛負途路費損之慚。加以兵戎戰&#x9B2A;，律制<a 
name="0253b29" id="0253b29"></a>不得觀看。既佛有此言，不敢不奉。伏願<a 
name="0253c01" id="0253c01"></a>天慈哀矜，即玄奘幸甚。」　帝信納而止。</p><p style="text-indent: 0em; margin-left: 0em"><span class="linehead"></span>法師<a 
name="0253c02" id="0253c02"></a>又奏云：「玄奘從西域所得梵本六百餘部，<a 
name="0253c03" id="0253c03"></a>一言未譯。今知此嵩岳之南、少室山北有<a 
name="0253c04" id="0253c04"></a>少林寺，遠離&#x58E5;落，泉石清閑，是後魏孝文<a 
name="0253c05" id="0253c05"></a>皇帝所造，即菩提留支三藏翻譯經處。玄<a 
name="0253c06" id="0253c06"></a>奘望為國就彼翻譯，伏聽　&#x52C5;旨。」帝曰：「不<a 
name="0253c07" id="0253c07"></a>須在山，師西方去後，朕奉為　穆太后<a 
name="0253c08" id="0253c08"></a>於西京造弘福寺，寺有禪院甚虛靜，法師<a 
name="0253c09" id="0253c09"></a>可就翻譯。」</p><p style="text-indent: 0em; margin-left: 0em"><span class="linehead"></span>法師又奏曰：「百姓無知，見玄奘<a 
name="0253c10" id="0253c10"></a>從西方來，妄相觀看，遂成闤闠，非直違觸<a 
name="0253c11" id="0253c11"></a>憲網，亦為妨廢法事，望得守門以防諸<a 
name="0253c12" id="0253c12"></a>過。」帝大悅曰：「師此意可謂保身之言也，<a 
name="0253c13" id="0253c13"></a>當為處分。師可三五日停&#x6187;，還京就弘福<a 
name="0253c14" id="0253c14"></a>安置。諸有所須，一共玄齡平章。」自是辭還<a 
name="0253c15" id="0253c15"></a>矣。</p><p style="text-indent: 0em; margin-left: 0em"><span class="linehead"></span>三月己巳，法師自洛陽還至長安，即居<a 
name="0253c16" id="0253c16"></a>弘福寺。將事翻譯，乃條疏所須證義、綴文、<a 
name="0253c17" id="0253c17"></a>筆受、書手等數，以申留守司空梁國公玄<a 
name="0253c18" id="0253c18"></a>齡，玄齡遣所司具狀發使定州啟　奏。令<a 
name="0253c19" id="0253c19"></a>旨依所須供給，務使周備。</p><p style="text-indent: 0em; margin-left: 0em"><span class="linehead"></span>夏六月戊戌，證<a 
name="0253c20" id="0253c20"></a>義大德諳解大小乘經、論為時輩所推者，<a 
name="0253c21" id="0253c21"></a>一十二人至，即京弘福寺沙門靈潤、沙門文<a 
name="0253c22" id="0253c22"></a>備，羅漢寺沙門慧貴，實際寺沙門明琰，寶昌<a 
name="0253c23" id="0253c23"></a>寺沙門法祥，靜法寺沙門普賢，法海寺沙門<a 
name="0253c24" id="0253c24"></a>神昉，廓州法講寺沙門道深，汴州演覺寺沙<a 
name="0253c25" id="0253c25"></a>門玄忠，<span class="corr" title='[蒱&gt;蒲]'>蒲</span>州普救寺沙門神泰，綿州振嚮寺<a 
name="0253c26" id="0253c26"></a>沙門敬明，益州多寶寺沙門道因等。又有<a 
name="0253c27" id="0253c27"></a>綴文大德九人至，即京師普光寺沙門栖玄、<a 
name="0253c28" id="0253c28"></a>弘福寺沙門明<span class="gaiji">濬<!--gaiji,濬,1[泳-永+(虍-七+(一/八/八/目))],2&#x24039;,3--></span>、會昌寺沙門辯機、終南<a 
name="0253c29" id="0253c29"></a>山豐德寺沙門道宣、簡州福聚寺沙門靜邁、<a 
name="0254a01" id="0254a01"></a>蒲州普救寺沙門行友、&#x637F;巖寺沙門道卓、<a 
name="0254a02" id="0254a02"></a>豳州昭仁寺沙門慧立、洛州天宮寺沙門<a 
name="0254a03" id="0254a03"></a>玄則等。又有字學大德一人至，即京大總持<a 
name="0254a04" id="0254a04"></a>寺沙門玄應。又有證梵語、梵文大德一人<a 
name="0254a05" id="0254a05"></a>至，即京大興善寺沙門玄謨。自餘筆受、書<a 
name="0254a06" id="0254a06"></a>手，所司供料等並至。</p><p style="text-indent: 0em; margin-left: 0em"><span class="linehead"></span>丁卯，法師方操貝葉開<a 
name="0254a07" id="0254a07"></a>演梵文，創譯《菩薩藏經》、《佛地經》、《六門陀羅尼<a 
name="0254a08" id="0254a08"></a>經》、《顯揚聖教論》等四部，其翻《六門經》當日了，<a 
name="0254a09" id="0254a09"></a>《佛地經》至辛巳了，《菩薩藏經》、《顯揚論》等歲暮<a 
name="0254a10" id="0254a10"></a>方訖。二十年春正月甲子，又譯《大乘阿毘達<a 
name="0254a11" id="0254a11"></a>磨雜集論》，至二月訖。又譯《瑜伽師地論》。</p><p style="text-indent: 0em; margin-left: 0em"><span class="linehead"></span>秋<a 
name="0254a12" id="0254a12"></a>七月辛卯，法師進新譯經、論現了者，表曰：<a 
name="0254a13" id="0254a13"></a>「沙門玄奘言。竊聞八正之旨，實出苦海之<a 
name="0254a14" id="0254a14"></a>津梁，一乘之宗，誠昇涅槃之梯蹬。但以物<a 
name="0254a15" id="0254a15"></a>機未熟，致蘊&#x8471;山之西，經胥庭而莫聞，<a 
name="0254a16" id="0254a16"></a>歷周、秦而靡至。暨乎摩騰入洛，方被三川，<a 
name="0254a17" id="0254a17"></a>僧會遊吳，始霑荊、楚。從是已來，遂得人修<a 
name="0254a18" id="0254a18"></a>解脫之因，家樹菩提之業，固知傳法之益，其<a 
name="0254a19" id="0254a19"></a>利博哉。次復嚴、顯求經，澄、什繼譯，雖則玄<a 
name="0254a20" id="0254a20"></a>風日扇，而並處偽朝。唯玄奘輕生，獨逢<br><a 
name="0254a21" id="0254a21"></a>明聖，所將經、論咸得奏聞。蒙陛下崇重聖<a 
name="0254a22" id="0254a22"></a>言，賜使翻譯，比與義學諸僧等專精夙夜，<a 
name="0254a23" id="0254a23"></a>不墮寸陰，雖握管淹時，未遂終訖。已絕<a 
name="0254a24" id="0254a24"></a>筆者，見得五部五十八卷，名曰《大菩薩藏經》<a 
name="0254a25" id="0254a25"></a>二十卷、《佛地經》一卷、《六門陀羅尼經》一卷、《顯<a 
name="0254a26" id="0254a26"></a>揚聖教論》二十卷、《大乘阿毘達磨雜集論》一<a 
name="0254a27" id="0254a27"></a>十六卷，勒成八袟，繕寫如別，謹詣闕奉<a 
name="0254a28" id="0254a28"></a>進。玄奘又竊見弘福寺尊像初成，陛下親降<a 
name="0254a29" id="0254a29"></a>鑾輿，開青蓮之目，今經、論初譯，為聖代新<a 
name="0254b01" id="0254b01"></a>文，敢緣前義，亦望曲垂　神翰，題製一序，<a 
name="0254b02" id="0254b02"></a>讚揚宗極。冀沖言奧旨與日月齊明，玉字<a 
name="0254b03" id="0254b03"></a>銀鉤將乾坤等固，使百代之下誦詠不窮，<a 
name="0254b04" id="0254b04"></a>千載之外瞻仰<span class="corr" title='[為&gt;無] cf.【麗】'>無</span>絕。」</p><p style="text-indent: 0em; margin-left: 0em"><span class="linehead"></span>前又洛陽奉見日，&#x52C5;<a 
name="0254b05" id="0254b05"></a>令法師修《西域記》，至是而成。乙未，又表進<a 
name="0254b06" id="0254b06"></a>曰：「沙門玄奘言。竊尋蟠木幽陵，雲官記軒<a 
name="0254b07" id="0254b07"></a>皇之壤；流沙滄海，夏載著伊、堯之域。西母白<a 
name="0254b08" id="0254b08"></a>環，薦垂衣之主；東夷楛矢，奉刑措之君。固<a 
name="0254b09" id="0254b09"></a>以飛英曩代，式徽前典。伏惟　陛下握紀<a 
name="0254b10" id="0254b10"></a>乘時，提衡制範，刳舟絃木，威天下而濟<a 
name="0254b11" id="0254b11"></a>群生，鼇足蘆灰，堙方輿而補圓蓋，耀武經<a 
name="0254b12" id="0254b12"></a>於七德，闡文教於十倫，澤遍泉源，化霑蕭<a 
name="0254b13" id="0254b13"></a>葦，房芝發秀，浪井開花。樂囿馴班，巢阿響<a 
name="0254b14" id="0254b14"></a>律，浮紫膏於貝闕，霏白雲於玉撿。遂苑<a 
name="0254b15" id="0254b15"></a>弱木而池濛氾，圃炎火而照積&#x6C37;，梯赤<a 
name="0254b16" id="0254b16"></a>&#x5742;而承朔，泛滄津而委<span class="gaiji">[書-曰+貝]<!--gaiji,,1[書-曰+貝],2&#x27D81;,3--></span>，史曠前良，事<a 
name="0254b17" id="0254b17"></a>絕故府，豈如漢開張&#x68ED;，近接金城，秦戍<a 
name="0254b18" id="0254b18"></a>桂林，纔通珠浦而已。玄奘幸屬天地貞觀，<a 
name="0254b19" id="0254b19"></a>華夷靜謐，冥心梵境，敢符好事，命均朝<a 
name="0254b20" id="0254b20"></a>露，力譬秋螽。徒以憑假　皇靈，飄身進影，<a 
name="0254b21" id="0254b21"></a>展轉膜拜之鄉，流離重驛之外，條支巨<span class="gaiji">[穀-禾+卵]<!--gaiji,,1[穀-禾+卵],2&#x3C89;,3--></span>，<a 
name="0254b22" id="0254b22"></a>方驗前聞，罽賓孤鸞，還稽曩實。時移歲積，<a 
name="0254b23" id="0254b23"></a>人願天從，遂得下雪岫而泛提河，窺鶴林<a 
name="0254b24" id="0254b24"></a>而觀鷲嶺，祇園之路髣像猶存，王城之基<a 
name="0254b25" id="0254b25"></a>坡陀尚在。尋求歷覽，時序推遷，言返帝京，<a 
name="0254b26" id="0254b26"></a>淹逾一紀，所聞所履，百有二十八國。竊以<a 
name="0254b27" id="0254b27"></a>章彥之所踐藉，空陳廣袤，夸父之所凌<a 
name="0254b28" id="0254b28"></a>厲，無述土風。班超侯而未遠，張騫望而非<a 
name="0254b29" id="0254b29"></a>博。今所記述，有異前聞。雖未極大千之<a 
name="0254c01" id="0254c01"></a>疆，頗窮&#x8471;外之境，皆存實錄，匪敢彫華。謹<a 
name="0254c02" id="0254c02"></a>具編裁，稱為《大唐西域記》，凡一十二卷，繕寫<a 
name="0254c03" id="0254c03"></a>如別。望班之右筆，飾以左言，掩博物於晉<a 
name="0254c04" id="0254c04"></a>臣，廣九丘於皇代。但玄奘資識淺短，遺漏<a 
name="0254c05" id="0254c05"></a>寔多，兼拙於筆語，恐無足觀覽。」</p><p style="text-indent: 0em; margin-left: 0em"><span class="linehead"></span>丙申，神筆<a 
name="0254c06" id="0254c06"></a>自答書曰：「省書具悉來意。法師夙摽高行，<a 
name="0254c07" id="0254c07"></a>早出塵表，泛寶舟而登彼岸，搜妙道而<a 
name="0254c08" id="0254c08"></a>闢法門，弘闡大猷，蕩滌眾罪，是故慈雲欲<a 
name="0254c09" id="0254c09"></a>卷，舒之蔭四空，慧日將昏，朗之照八極，<a 
name="0254c10" id="0254c10"></a>舒朗之者，其唯法師乎！朕學淺心拙，在物<a 
name="0254c11" id="0254c11"></a>猶迷，況佛教幽微，豈能仰測，請為經題，非<a 
name="0254c12" id="0254c12"></a>己所聞。又云其新撰《西域記》者，當自披<a 
name="0254c13" id="0254c13"></a>覽，<br><a 
name="0254c14" id="0254c14"></a>&#x52C5;奘尚。」</p><p style="text-indent: 0em; margin-left: 0em"><span class="linehead"></span>丁酉，法師重表曰：「沙門玄奘言。伏奉<a 
name="0254c15" id="0254c15"></a>墨　&#x52C5;，猥垂獎喻，祇奉　綸言，精守振越。<a 
name="0254c16" id="0254c16"></a>玄奘業行空&#x758E;，謬參緇侶幸屬九瀛有截，<a 
name="0254c17" id="0254c17"></a>四表無虞，憑　皇靈以遠征，恃　國威而<a 
name="0254c18" id="0254c18"></a>訪道，窮遐冒險，雖勵愚誠，纂異懷荒，寔<a 
name="0254c19" id="0254c19"></a>資　朝化。所獲經、論，蒙遣翻譯，見成卷軸，<a 
name="0254c20" id="0254c20"></a>未有詮序。伏惟　陛下叡思雲敷，天花景<a 
name="0254c21" id="0254c21"></a>爛，理包繫象，調逸成英，跨千古以飛聲，<a 
name="0254c22" id="0254c22"></a>掩百王而騰實，竊以神力無方，非神思不<a 
name="0254c23" id="0254c23"></a>足銓其理，聖教玄遠，非聖藻何以序其<a 
name="0254c24" id="0254c24"></a>源。故乃冒犯威嚴，敢希題目，宸睠&#x51B2;邈，不<a 
name="0254c25" id="0254c25"></a>垂矜許，撫躬累息，相顧失圖。玄奘聞日月<a 
name="0254c26" id="0254c26"></a>麗天，既分暉於戶牖，江河紀地，亦流潤於<a 
name="0254c27" id="0254c27"></a>巖崖，雲和廣樂，不祕響於聾昧，金<span class="corr" title='[壁&gt;璧] cf.【麗】'>璧</span>奇珍，<a 
name="0254c28" id="0254c28"></a>豈韜彩於愚瞽。敢緣斯理，重以千祈。伏<a 
name="0254c29" id="0254c29"></a>乞雷雨曲垂，　天文俯照，配兩儀而同久，<a 
name="0255a01" id="0255a01"></a>與二曜而俱懸。然則鷲嶺微言，假神筆而<a 
name="0255a02" id="0255a02"></a>弘遠，&#x9DC4;園奧典，託英詞而宣暢，豈止區區<a 
name="0255a03" id="0255a03"></a>梵眾，獨荷恩榮，蠢蠢迷生，方超塵累而已。」<a 
name="0255a04" id="0255a04"></a>自此方許。</p><p style="text-indent: 0em; margin-left: 0em"><span class="linehead"></span>二十二年春，駕幸玉華宮。夏五<a 
name="0255a05" id="0255a05"></a>月甲午，翻《瑜伽師地論》訖，凡一百卷。六月庚<a 
name="0255a06" id="0255a06"></a>辰，　&#x52C5;追法師赴宮。比發在途，屢有使至。<a 
name="0255a07" id="0255a07"></a>令緩進，無得勞損。既至，見於玉華殿，甚歡。<a 
name="0255a08" id="0255a08"></a>　帝曰：「朕在京苦暑，故就此山宮，泉石既<a 
name="0255a09" id="0255a09"></a>涼，氣力稍好，能省覽機務。然憶法師，故遣<a 
name="0255a10" id="0255a10"></a>相屈，涉途當大勞也。」法師謝曰：「四海黎庶<a 
name="0255a11" id="0255a11"></a>依　陛下而生，聖躬不安則率土惶<span class="gaiji">[怡-台+勺]<!--gaiji,,1[怡-台+勺],2&#x38FF;,3--></span>。<a 
name="0255a12" id="0255a12"></a>伏聞　鑾輿至此，御膳休宜，凡預含靈，孰<a 
name="0255a13" id="0255a13"></a>不蹈舞。願　陛下永保崇高，與天無極。玄<a 
name="0255a14" id="0255a14"></a>奘庸薄，猥蒙齒召，銜荷不覺為勞。」</p><p style="text-indent: 0em; margin-left: 0em"><span class="linehead"></span>　帝以<a 
name="0255a15" id="0255a15"></a>法師學業該贍，儀韻淹深，每思逼勸歸俗，<a 
name="0255a16" id="0255a16"></a>致之左右，共謀朝政。往於洛陽宮奉見之<a 
name="0255a17" id="0255a17"></a>際，以親論之。至是又言曰：「昔堯、舜、禹、湯之<a 
name="0255a18" id="0255a18"></a>君，隆周、炎漢之主，莫不以為六合務廣，萬<a 
name="0255a19" id="0255a19"></a>機事殷，兩目不能遍鑒，一心難為獨察，是<a 
name="0255a20" id="0255a20"></a>以周憑十亂，舜託五臣，翼亮朝猷，弼諧<a 
name="0255a21" id="0255a21"></a>邦國。彼明王聖主猶仗群賢，況朕寡闇而<a 
name="0255a22" id="0255a22"></a>不寄眾悊者也？意欲法師脫須菩提之染<a 
name="0255a23" id="0255a23"></a>服，掛維摩詰之素衣，升鉉路以陳謨，坐槐<a 
name="0255a24" id="0255a24"></a>庭而論道，於意何如？」</p><p style="text-indent: 0em; margin-left: 0em"><span class="linehead"></span>法師對曰：「　陛下言。<a 
name="0255a25" id="0255a25"></a>六合務廣，三五之君不能獨守，寄諸賢哲<a 
name="0255a26" id="0255a26"></a>共而成之。仲尼亦云，君失臣得，故君為元<a 
name="0255a27" id="0255a27"></a>首，臣為股肱。玄奘謂，此言將誡中庸，非<a 
name="0255a28" id="0255a28"></a>為上智。若使有臣皆得，桀、紂豈無臣耶？以<a 
name="0255a29" id="0255a29"></a>此而推，不必由也。仰惟　陛下上智之君，<a 
name="0255b01" id="0255b01"></a>一人紀綱，萬事自得其緒，況撫運以來，天<a 
name="0255b02" id="0255b02"></a>地休平，中外寧晏，皆是　陛下不荒、不婬、<a 
name="0255b03" id="0255b03"></a>不麗、不侈，兢兢業業，雖休勿休，居安思<a 
name="0255b04" id="0255b04"></a>危，為善承天之所致也，餘何預哉！請辨<a 
name="0255b05" id="0255b05"></a>二三以明其事。　陛下經緯八宏之略，<a 
name="0255b06" id="0255b06"></a>驅駕英豪之才，剋定禍亂之功，崇闡雍熙<a 
name="0255b07" id="0255b07"></a>之業，聰明文思之德，體元合極之姿，皆天<a 
name="0255b08" id="0255b08"></a>之所授，無假於人，其義一也。敦本棄末，<a 
name="0255b09" id="0255b09"></a>尚仁尚禮，移澆風於季俗，反淳政於上皇，<a 
name="0255b10" id="0255b10"></a>賦遵薄制，刑用輕典，九州四海稟識懷生，<a 
name="0255b11" id="0255b11"></a>俱沐<br><a 
name="0255b12" id="0255b12"></a>恩波，咸遂安樂，此又　聖心至化，無假於<a 
name="0255b13" id="0255b13"></a>人，其義二也。至道旁通，深仁遠洽，東逾日<a 
name="0255b14" id="0255b14"></a>域，西邁崑丘，南盡炎洲，北窮玄塞，彫蹄<a 
name="0255b15" id="0255b15"></a>鼻飲之俗，卉服左衽之人，莫不候雨瞻風，<a 
name="0255b16" id="0255b16"></a>稽顙屈膝，獻珍貢寶，充委夷邸，此又天威<a 
name="0255b17" id="0255b17"></a>所感，無假於人，其義三也。獫狁為患，其來<a 
name="0255b18" id="0255b18"></a>自久，五帝所不臣，三王不能制，遂使河、洛<a 
name="0255b19" id="0255b19"></a>為被髮之野，酆、鄗為鳴鏑之場，中國陵遲，<a 
name="0255b20" id="0255b20"></a>凶奴得志，殷周已來不能攘弭。至漢武窮<a 
name="0255b21" id="0255b21"></a>兵，衛、霍盡力，雖收枝葉，根本猶存。自後<a 
name="0255b22" id="0255b22"></a>以來，不聞良策。及陛下御圖，一征斯殄，<a 
name="0255b23" id="0255b23"></a>傾巢倒穴，無復孑遺，澣海、燕然之域並<a 
name="0255b24" id="0255b24"></a>入堤封，單于弓騎之人俱充臣妾。若言由<a 
name="0255b25" id="0255b25"></a>臣，則虞、夏已來賢輔多矣，何因不獲？故知<a 
name="0255b26" id="0255b26"></a>有道斯得，無假於人，其義四也。高麗小蕃，<a 
name="0255b27" id="0255b27"></a>失禮上國，隋帝總天下之師，三自征罰，攻<a 
name="0255b28" id="0255b28"></a>城無傷半<span class="corr" title='[揲&gt;堞] cf.【麗】'>堞</span>，野掠不獲一人，虛喪六<a 
name="0255b29" id="0255b29"></a>軍，狼狽而反。　陛下暫行，將數萬騎，摧駐<a 
name="0255c01" id="0255c01"></a>蹕之強陣，破遼、蓋之堅城，振旅凱旋，俘<a 
name="0255c02" id="0255c02"></a><span class="gaiji">[酋*或]<!--gaiji,,1[酋*或],2&#x490B;,3--></span>三十萬眾。用兵御將，其道不殊，隋以之<a 
name="0255c03" id="0255c03"></a>亡，唐以之得，故知由主，無假於人，其義五<a 
name="0255c04" id="0255c04"></a>也。又如天地交泰，日月光華，和氣氤氳，慶雲<a 
name="0255c05" id="0255c05"></a>紛郁，五靈見質，一角呈奇，白狼、白狐、朱鸞、<a 
name="0255c06" id="0255c06"></a>朱草、昭彰雜沓，無量億千，不能遍舉，皆是<a 
name="0255c07" id="0255c07"></a>應德而至，無假於人。乃欲比喻前王，寄<a 
name="0255c08" id="0255c08"></a>功十亂，竊為　陛下不取。縱復須人，今亦<a 
name="0255c09" id="0255c09"></a>伊、呂多矣。玄奘庸陋，何足以預之。至於守<a 
name="0255c10" id="0255c10"></a>戒緇門，闡揚遺法，此其願也，伏乞天慈，終<a 
name="0255c11" id="0255c11"></a>而不奪。」</p><p style="text-indent: 0em; margin-left: 0em"><span class="linehead"></span>　帝甚悅。謂法師曰：「師向所陳，並<a 
name="0255c12" id="0255c12"></a>上玄垂祐，及宗廟之靈，卿士之力，朕安能致<a 
name="0255c13" id="0255c13"></a>也。既欲敷揚妙道，亦不違高志，可努力，<a 
name="0255c14" id="0255c14"></a>今日已後亦當助師弘道。」</p><p style="text-indent: 0em; margin-left: 0em"><span class="linehead"></span>釋彥悰箋曰：「法<a 
name="0255c15" id="0255c15"></a>師才兼內外，臨機酬答，其辯洽如是，難哉！<a 
name="0255c16" id="0255c16"></a>昔道安陳諫，符堅之駕不停，恒標奮辭，姚<a 
name="0255c17" id="0255c17"></a>興之心莫止，終致敗軍之辱，逃遁之勞。豈如<a 
name="0255c18" id="0255c18"></a>法師雅論纔申，　皇情允塞，清風轉潔，美志<a 
name="0255c19" id="0255c19"></a>踰貞。以此而言，可不煩月且而優劣見<a 
name="0255c20" id="0255c20"></a>矣。」</p><p style="text-indent: 0em; margin-left: 0em"><span class="linehead"></span>時中書令褚遂良奏曰：「今四海廓清，九域<a 
name="0255c21" id="0255c21"></a>寧晏，皆　陛下聖德，實如師言，臣等備位而<a 
name="0255c22" id="0255c22"></a>已。日月之下，螢爝何功。」帝笑曰：「不如此。夫<a 
name="0255c23" id="0255c23"></a>珍裘非一狐之腋，大廈必眾材共成。何有君<a 
name="0255c24" id="0255c24"></a>能獨濟？師欲自全雅操，故濫相光飾耳。」</p><a 
name="0255c25" id="0255c25"></a><p style="text-indent: 0em; margin-left: 0em"><span class="linehead"></span>帝又問法師：「比翻何經、論？」答：「近翻《瑜伽師地<a 
name="0255c26" id="0255c26"></a>論》訖，凡一百卷。」帝曰：「此論甚大，何聖所說？<a 
name="0255c27" id="0255c27"></a>復明何義？」答曰：「論是彌勒菩薩說，明十七<a 
name="0255c28" id="0255c28"></a>地義。」又問：「何名十七地？」答：「謂五識相應地，<a 
name="0255c29" id="0255c29"></a>意識相應地，有尋有伺地，無尋唯伺地，無尋<a 
name="0256a01" id="0256a01"></a>無伺地，三摩呬多地，非三摩呬多地，有心地，<a 
name="0256a02" id="0256a02"></a>無心地，聞所成地，思所成地，修所成地，聲聞<a 
name="0256a03" id="0256a03"></a>地，獨覺地，菩薩地，有餘依地，無餘依地。」及<a 
name="0256a04" id="0256a04"></a>舉綱提目，陳列大義。</p><p style="text-indent: 0em; margin-left: 0em"><span class="linehead"></span>帝深愛焉。遣使向京<a 
name="0256a05" id="0256a05"></a>取《瑜伽論》。《論》至，　帝自詳覽，&#x89A9;其詞義宏遠，<a 
name="0256a06" id="0256a06"></a>非從來所聞，嘆謂侍臣曰：「朕觀佛經譬<a 
name="0256a07" id="0256a07"></a>猶瞻天望海，莫測高深。法師能於異域<a 
name="0256a08" id="0256a08"></a>得是深法，朕比以軍國務殷，不及委尋佛<a 
name="0256a09" id="0256a09"></a>教。而今觀之，宗源杳曠，靡知涯際，其儒道<a 
name="0256a10" id="0256a10"></a>九流比之，猶汀瀅之池方溟渤耳。而世云<a 
name="0256a11" id="0256a11"></a>三教齊致，此妄談也。」因　&#x52C5;所司簡祕書<a 
name="0256a12" id="0256a12"></a>省書手寫新翻經、論為九本，與雍、洛、并、兗、<a 
name="0256a13" id="0256a13"></a>相、荊、楊、涼、益等九州展轉流通，使率土之人<a 
name="0256a14" id="0256a14"></a>同稟未聞之義。</p><p style="text-indent: 0em; margin-left: 0em"><span class="linehead"></span>時司徒趙公長孫無忌、中書<a 
name="0256a15" id="0256a15"></a>令褚遂良等奏曰：「臣聞佛教沖玄，天人莫<a 
name="0256a16" id="0256a16"></a>測，言本則甚深，語門則難入。伏惟　陛下<a 
name="0256a17" id="0256a17"></a>至道昭明，飛光昱日，澤霑遐界，化溢中區，<a 
name="0256a18" id="0256a18"></a>擁護五乘，建立三寶，故得法師當叔葉而<a 
name="0256a19" id="0256a19"></a>秀質，間千載而挺生，陟重阻以求經，履<a 
name="0256a20" id="0256a20"></a>危途而訪道。見珍殊俗，具獲真文，歸國<a 
name="0256a21" id="0256a21"></a>翻宣，若菴園之始說，精文奧義，如金口之<a 
name="0256a22" id="0256a22"></a>新開，皆是陛下聖德所感。臣等愚瞽，預此見<a 
name="0256a23" id="0256a23"></a>聞，苦海波瀾，舟航有寄。又天慈廣遠，使布<a 
name="0256a24" id="0256a24"></a>之九州，蠢蠢黔黎，俱<span class="corr" title='[食&gt;&#x98E1;] cf.【麗】'>&#x98E1;</span>妙法。臣等億劫希逢，<a 
name="0256a25" id="0256a25"></a>不勝幸甚。」　帝曰：「此是法師大悲願力，又<a 
name="0256a26" id="0256a26"></a>公等宿福所逢，非朕獨所致也。」　帝先許<a 
name="0256a27" id="0256a27"></a>作新經序，機務繁劇，未及措意。至此法<a 
name="0256a28" id="0256a28"></a>師重啟，方為染翰。少頃而成，名《大唐三藏聖<a 
name="0256a29" id="0256a29"></a>教序》，凡七百八十一字，神筆自寫，&#x52C5;貫<a 
name="0256b01" id="0256b01"></a>眾經之首。</p><p style="text-indent: 0em; margin-left: 0em"><span class="linehead"></span>帝居慶福殿，百官侍衛，命法師<a 
name="0256b02" id="0256b02"></a>坐，使弘文&#x8218;學士上官儀以所製序對群<a 
name="0256b03" id="0256b03"></a>寮宣讀，霞煥錦舒，極褒揚之致。其詞曰：</p><a 
name="0256b04" id="0256b04"></a><p style="text-indent: 0em; margin-left: 0em"><span class="linehead"></span>「蓋聞二儀有像，顯覆載以含生，四時無形，<a 
name="0256b05" id="0256b05"></a>潛寒暑以化物。是以窺天鑑地，庸愚皆識<a 
name="0256b06" id="0256b06"></a>其端，明陰洞陽，賢哲罕窮其數。然而天地<a 
name="0256b07" id="0256b07"></a>包乎陰陽而易識者，以其有像也；陰陽<a 
name="0256b08" id="0256b08"></a>處乎天地而難窮者，以其無形也。故知<a 
name="0256b09" id="0256b09"></a>象顯可徵，雖愚不惑，形潛莫&#x89A9;，在智猶<a 
name="0256b10" id="0256b10"></a>迷，況乎佛道崇虛，乘幽控寂，弘濟萬品，典<a 
name="0256b11" id="0256b11"></a>御十方，舉威靈而無上，抑神力而無下，<a 
name="0256b12" id="0256b12"></a>大之則彌於宇宙，細之則攝於毫釐，無滅<a 
name="0256b13" id="0256b13"></a>無生，歷千劫而不古，若隱若顯，運百福而<a 
name="0256b14" id="0256b14"></a>長今，妙道凝玄，遵之莫知其際，法流湛寂，<a 
name="0256b15" id="0256b15"></a>挹之莫測其源，故知蠢蠢凡愚，區區庸鄙，<a 
name="0256b16" id="0256b16"></a>投其旨趣，能無疑惑者哉。然則大教之興，<a 
name="0256b17" id="0256b17"></a>基乎西土，騰漢庭而皎夢，照東域而流<a 
name="0256b18" id="0256b18"></a>慈。昔者分形分跡之時，言未馳而成化，當<a 
name="0256b19" id="0256b19"></a>常現常之世，人仰德而知遵。及乎晦影歸<a 
name="0256b20" id="0256b20"></a>真，遷儀越世，金容掩色，不鏡三千之光，<a 
name="0256b21" id="0256b21"></a>麗像開圖，空端四八之相。於是微言廣被，<a 
name="0256b22" id="0256b22"></a>拯含類於三途，遺訓遐宣，導群生於十地。<a 
name="0256b23" id="0256b23"></a>然而真教難仰，莫能一其旨歸，曲學易遵，<a 
name="0256b24" id="0256b24"></a>邪正於焉紛&#x7CFA;。所以空有之論，或習俗而<a 
name="0256b25" id="0256b25"></a>是非，大小之乘，乍沿時而隆替。有玄奘法<a 
name="0256b26" id="0256b26"></a>師者，法門之領袖也。幼懷貞敏，早悟三空<a 
name="0256b27" id="0256b27"></a>之心，長契神情，先包四忍之行。松風水月<a 
name="0256b28" id="0256b28"></a>未足比其清華，仙露明珠詎能方其朗潤，<a 
name="0256b29" id="0256b29"></a>故以智通無累，神測未形，超六塵而&#x9008;出，<a 
name="0256c01" id="0256c01"></a><span class="corr" title='[隻&gt;敻]'>敻</span>千古而無對。凝心內境，悲正法之陵<a 
name="0256c02" id="0256c02"></a>遲，&#x62EA;慮玄門，慨深文之訛謬。思欲分條析<a 
name="0256c03" id="0256c03"></a>理，廣彼前聞，截偽續真，開茲後學。是以<a 
name="0256c04" id="0256c04"></a>翹心淨土，往遊西域，乘危遠邁，杖策孤征。<a 
name="0256c05" id="0256c05"></a>積雪晨飛，塗間失地，驚沙夕起，空外迷天，<a 
name="0256c06" id="0256c06"></a>萬里山川，撥煙霞而進影，百重寒暑，躡霜<a 
name="0256c07" id="0256c07"></a>露而前蹤。誠重勞輕，求深願達。周遊西<a 
name="0256c08" id="0256c08"></a>宇，十有七年，窮歷道邦，詢求正教。雙林、八<a 
name="0256c09" id="0256c09"></a>水，味道&#x98E1;風，鹿苑、鷲&#x5CEF;，瞻奇仰異，承至<a 
name="0256c10" id="0256c10"></a>言於先聖，受真教於上賢，探<span class="gaiji">賾<!--gaiji,賾,1[(厂-一)*臣*責],2,3--></span>妙門，精窮<a 
name="0256c11" id="0256c11"></a>奧業，一乘五律之道，馳驟於心田；八藏三篋<a 
name="0256c12" id="0256c12"></a>之文，波濤於口海。爰自所歷之國，總將三<a 
name="0256c13" id="0256c13"></a>藏要文，凡六百五十七部，譯布中夏，宣揚<a 
name="0256c14" id="0256c14"></a>勝業。引慈雲於西極，注法雨於東垂，聖教<a 
name="0256c15" id="0256c15"></a>缺而復全，蒼生罪而還福，濕火宅之乾焰，共<a 
name="0256c16" id="0256c16"></a>拔迷途，朗愛水之昏波，同臻彼岸。是知惡<a 
name="0256c17" id="0256c17"></a>因業墜，善以緣昇，昇墜之端，唯人所託。譬<a 
name="0256c18" id="0256c18"></a>夫桂生高嶺，雲露方得泫其華；蓮出綠<a 
name="0256c19" id="0256c19"></a>波，飛塵不能污其葉。非蓮性自潔而桂質<a 
name="0256c20" id="0256c20"></a>本貞，良由所附者高則微物不能累，所憑<a 
name="0256c21" id="0256c21"></a>者淨則濁類不能霑。夫以卉木無知，猶資<a 
name="0256c22" id="0256c22"></a>善而成善，況乎人倫有識，不緣慶而成<a 
name="0256c23" id="0256c23"></a>慶？方冀茲經流施，將日月而無窮，斯福遐<a 
name="0256c24" id="0256c24"></a>敷，與乾坤而永大。」</p><p style="text-indent: 0em; margin-left: 0em"><span class="linehead"></span>時法師奉聖製，表<a 
name="0256c25" id="0256c25"></a>謝曰：「沙門玄奘言。竊聞六爻探<span class="gaiji">賾<!--gaiji,賾,1[(厂-一)*臣*責],2,3--></span>，局於<a 
name="0256c26" id="0256c26"></a>生滅之場，百物正名，未涉真如之境，猶且<a 
name="0256c27" id="0256c27"></a>遠徵羲冊，&#x89A9;奧不測其神，遐想軒圖，歷<a 
name="0256c28" id="0256c28"></a>選並歸其美。伏惟　皇帝陛下玉毫降質，金<a 
name="0256c29" id="0256c29"></a>輪御天，廓先王之九州，掩百千之日月，廣<a 
name="0257a01" id="0257a01"></a>列代之區域，納恒沙之法界。遂使給園精舍<a 
name="0257a02" id="0257a02"></a>並入隄封，貝葉靈文咸歸冊府。玄奘往<a 
name="0257a03" id="0257a03"></a>因振錫，聊謁崛山，經途萬里，恃　天威<a 
name="0257a04" id="0257a04"></a>如咫步，匪乘千葉，詣雙林如食頃。搜揚<a 
name="0257a05" id="0257a05"></a>三藏，盡龍宮之所儲，研究一乘，窮鷲嶺之<a 
name="0257a06" id="0257a06"></a>遺旨，並已載於白馬，還獻紫<span class="corr" title='[震&gt;宸] cf.【麗】'>宸</span>。尋蒙下<a 
name="0257a07" id="0257a07"></a>詔，賜使翻譯。玄奘識乖龍樹，謬忝傳燈<a 
name="0257a08" id="0257a08"></a>之榮；才異馬鳴，深愧瀉瓶之敏。所譯經、論<a 
name="0257a09" id="0257a09"></a>紕舛尤多，遂荷　天恩，留神構序。文超<a 
name="0257a10" id="0257a10"></a>象、繫之表，理括眾妙之門。忽以微生親承<a 
name="0257a11" id="0257a11"></a>梵嚮，踊躍歡喜，如聞受記，無任欣荷之<a 
name="0257a12" id="0257a12"></a>極。謹奉表詣闕陳謝以聞。」</p><p style="text-indent: 0em; margin-left: 0em"><span class="linehead"></span>　帝省表<a 
name="0257a13" id="0257a13"></a>復，手報書曰：「　朕才謝珪璋，言慚博達，至<a 
name="0257a14" id="0257a14"></a>於內典，尤所未閑。昨製序文，深為鄙拙，唯<a 
name="0257a15" id="0257a15"></a>恐穢翰墨於金簡，標瓦礫於珠林。忽得來<a 
name="0257a16" id="0257a16"></a>書，謬承褒讚，循躬省慮，彌益厚顏。蓋<a 
name="0257a17" id="0257a17"></a>不足稱，空勞致謝。」</p><a 
name="0257a18" id="0257a18"></a><p><span class="juanname">大唐大慈恩寺三藏法師傳卷第六</span></p>
<hr>【經文資訊】大正藏第 50 冊 No. 2053 大唐大慈恩寺三藏法師傳<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，CBETA 自行掃瞄辨識，萬金川大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index439c.html?index=T50n2053" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T50n2053_006 by HTTrack Website Copier/3.x [XR&CO'2014], Tue, 07 Jun 2016 07:00:19 GMT -->
</html>
