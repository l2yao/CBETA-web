<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T52n2103_004 by HTTrack Website Copier/3.x [XR&CO'2014], Tue, 07 Jun 2016 07:00:39 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2134608082&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT52n2103&amp;utmp=%2Fmobile%2Findex.php%3Findex%3DT52n2103_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5db4-2.html?index=T52n2103_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第52冊<br/>No.2103 廣弘明集 (30卷)<br/>【唐 道宣撰】<br/>第 4 卷</p>
	<a href="index4a11.html?index=T52n2103_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T52">
<div class="root" id="2103" sutra_name="廣弘明集" sutra_juan="[卷4]">　
<a 
name="0111c15" id="0111c15"></a><a 
name="0111c16" id="0111c16"></a><a 
name="0111c17" id="0111c17"></a><p><span class="juanname">廣弘明集卷第四</span></p><a 
name="0111c18" id="0111c18"></a><a 
name="0111c19" id="0111c19"></a><p style="margin-left: 4em"><span class="byline">大唐西明寺沙門釋道宣撰</span></p><a 
name="0111c20" id="0111c20"></a><p style="margin-left: 3em"><span class="headname">歸正篇第一之四</span></p><a 
name="0111c21" id="0111c21"></a><ul><li>捨事李老道法詔<span class="byline">　梁高祖武皇帝</span></li><a 
name="0111c22" id="0111c22"></a><li>廢李老道法詔<span class="byline">　北齊高祖文宣皇帝</span></li><a 
name="0111c23" id="0111c23"></a><li>通極論<span class="byline">　隋沙門釋彥琮</span></li></ul><a 
name="0111c24" id="0111c24"></a><p style="margin-left: 4em"><span class="headname">捨事李老道法詔</span></p><p style="margin-left: 4em"><span class="byline">梁武</span></p><a 
name="0111c25" id="0111c25"></a><p style="text-indent: 0em; margin-left: 0em"><span class="linehead"></span>梁高祖武皇帝。年三十四登位。在政四十九<a 
name="0111c26" id="0111c26"></a>年。雖億兆務殷而卷不釋手。內經外典罔<a 
name="0111c27" id="0111c27"></a>不厝懷。皆為訓解數千餘卷。而儉約自節。<a 
name="0111c28" id="0111c28"></a>羅綺不緣。寢處虛閑。晝夜無怠。致有布被莞<a 
name="0111c29" id="0111c29"></a>席草屨葛巾。初臨大寶即備斯事。日惟一<a 
name="0112a01" id="0112a01"></a>食永絕辛羶。自有帝王罕能及此。舊事老子<a 
name="0112a02" id="0112a02"></a>宗尚符圖。窮討根源有同妄作。帝乃躬運神<a 
name="0112a03" id="0112a03"></a>筆下詔捨道。文曰。維天鑒三年四月八日。<a 
name="0112a04" id="0112a04"></a>梁國皇帝蘭陵蕭衍稽首和南。十方諸佛十<a 
name="0112a05" id="0112a05"></a>方尊法十方聖僧。伏見經云。發菩提心者即<a 
name="0112a06" id="0112a06"></a>是佛心。其餘諸善不得為喻。能使眾生出三<a 
name="0112a07" id="0112a07"></a>界之苦門。入無為之勝路。故如來漏盡智凝<a 
name="0112a08" id="0112a08"></a>成覺。至道通機德圓取聖。發慧炬以照迷。鏡<a 
name="0112a09" id="0112a09"></a>法流以澄垢。啟瑞&#x8FF9;於天中。爍靈儀於像<a 
name="0112a10" id="0112a10"></a>外。度群迷於慾海。引含識於涅槃。登常樂<a 
name="0112a11" id="0112a11"></a>之高山。出愛河之深際。言乖四句語絕百非。<a 
name="0112a12" id="0112a12"></a>應&#x8FF9;娑婆王宮誕相。步三界而為尊。普大<a 
name="0112a13" id="0112a13"></a>千而流照。但以機心淺薄好生厭怠。遂乃<a 
name="0112a14" id="0112a14"></a>湛說圓常。亦復潛輝鶴樹。闍王滅罪婆藪除<a 
name="0112a15" id="0112a15"></a>殃。若不逢遇大聖法王。誰能救接。在&#x8FF9;雖<a 
name="0112a16" id="0112a16"></a>隱其道無虧。弟子經遲迷荒耽事老子。歷葉<a 
name="0112a17" id="0112a17"></a>相承。染此邪法。習因善發。棄迷知返。今捨舊<a 
name="0112a18" id="0112a18"></a>醫歸憑正覺。願使未來生世童男出家。廣弘<a 
name="0112a19" id="0112a19"></a>經教化度含識同共成佛。寧在正法中長淪<a 
name="0112a20" id="0112a20"></a>惡道。不樂依老子教暫得生天。涉大乘心離<a 
name="0112a21" id="0112a21"></a>二乘念。正願諸佛證明。菩薩攝受。弟子蕭衍<a 
name="0112a22" id="0112a22"></a>和南。于時帝與道俗二萬人。於重雲殿重閣<a 
name="0112a23" id="0112a23"></a>上。手書此文發菩提心。至四月十一日。又&#x52C5;<a 
name="0112a24" id="0112a24"></a>門下。大經中說。道有九十六種。惟佛一道<a 
name="0112a25" id="0112a25"></a>是於正道。其餘九十五種名為邪道。朕捨邪<a 
name="0112a26" id="0112a26"></a>外道以事正內。諸佛如來若有公卿能入此<a 
name="0112a27" id="0112a27"></a>誓者。各可發菩提心。老子周公孔子等。雖是<a 
name="0112a28" id="0112a28"></a>如來弟子而化&#x8FF9;既邪。止是世間之善。不能<a 
name="0112a29" id="0112a29"></a>革凡成聖。其公卿百官侯王宗族。宜反偽就<a 
name="0112b01" id="0112b01"></a>真捨邪入正。故經教成實論云。若事外道心<a 
name="0112b02" id="0112b02"></a>重佛法心輕。即是邪見。若心一等。是無記性<a 
name="0112b03" id="0112b03"></a>不當善惡。若事佛心強老子心弱者。乃是清<a 
name="0112b04" id="0112b04"></a>信。言清信者。清是表裏俱淨。垢穢惑累皆盡。<a 
name="0112b05" id="0112b05"></a>信是信正不信邪。故言清信佛弟子。其餘諸<a 
name="0112b06" id="0112b06"></a>信皆是邪見。不得稱清信也。門下速施行。</p><a 
name="0112b07" id="0112b07"></a><p style="text-indent: 0em; margin-left: 0em"><span class="linehead"></span>至四月十七日。侍中安前將軍丹陽尹邵陵<a 
name="0112b08" id="0112b08"></a>王上啟云。臣綸聞。如來嚴相巍巍架于有頂。<a 
name="0112b09" id="0112b09"></a>微妙色身蕩蕩顯乎無際。假金輪而啟物。託<a 
name="0112b10" id="0112b10"></a>銀粟以應凡。砥波若之利刀。收涅槃之妙<a 
name="0112b11" id="0112b11"></a>果。汎生死之苦海。濟常樂於彼岸。故能降慈<a 
name="0112b12" id="0112b12"></a>悲雲垂甘露雨。七處八會。教化之義不窮。四<a 
name="0112b13" id="0112b13"></a>諦五時。利益之方無盡。並<span class="gaiji">[涾-日]<!--gaiji,,1[涾-日],2&#x23C99;,3--></span>清日盛霧豁雲<a 
name="0112b14" id="0112b14"></a>除。爝火翳光塵熱自靜。可謂入俗化於蒙<a 
name="0112b15" id="0112b15"></a>底。出世冥此真如。使稠林邪逕之人景法<a 
name="0112b16" id="0112b16"></a>門而無倦。渴愛聾瞽之士慕探賾而知迴。道<a 
name="0112b17" id="0112b17"></a>樹始於迦維。德音盛于京洛。恒星不見周鑒<a 
name="0112b18" id="0112b18"></a>娠徵。滿月圓姿漢感宵夢。五法用傳萬德方<a 
name="0112b19" id="0112b19"></a>兆。華俗潛啟競扇高風。資此三明照迷途之<a 
name="0112b20" id="0112b20"></a>失。憑茲七覺拔長夜之苦。屬值皇帝菩薩應<a 
name="0112b21" id="0112b21"></a>天御物負扆臨民。含光宇宙照清海表。垂無<a 
name="0112b22" id="0112b22"></a>礙辯以接黎庶。以本願力攝受眾生。故能隨<a 
name="0112b23" id="0112b23"></a>方逗藥示權顯因。崇一乘之旨。廣十地之基。<a 
name="0112b24" id="0112b24"></a>是以萬邦迴向俱稟正識。幽顯靈祇皆蒙誘<a 
name="0112b25" id="0112b25"></a>濟。人興等覺之願。物起菩提之心。莫不翹勤<a 
name="0112b26" id="0112b26"></a>歸宗之境。悅懌還源之趣。共保慈悲俱修忍<a 
name="0112b27" id="0112b27"></a>辱。所謂覆護饒益橋梁津濟者矣。道既光被<a 
name="0112b28" id="0112b28"></a>民亦化之。於是應真飛錫騰虛接影破邪。外<a 
name="0112b29" id="0112b29"></a>道堅持正國伽藍精舍。寶剎相望。講會傳經<a 
name="0112c01" id="0112c01"></a>德音盈耳。臣昔未達理源。稟承外道。如欲須<a 
name="0112c02" id="0112c02"></a>甘果翻種苦栽。欲除渴乏反趣&#x918E;水。今啟迷<a 
name="0112c03" id="0112c03"></a>方粗知歸向。受菩薩大戒。戒節身心。捨老子<a 
name="0112c04" id="0112c04"></a>之邪風。入法流之真教。伏願天慈曲垂矜許。<a 
name="0112c05" id="0112c05"></a>謹啟。</p><a 
name="0112c06" id="0112c06"></a><p style="text-indent: 0em; margin-left: 0em"><span class="linehead"></span>至四月十八日中書舍人臣任孝恭宣&#x52C5;云。<a 
name="0112c07" id="0112c07"></a>能改迷入正。可謂是宿植勝因。宜加勇猛也。</p><a 
name="0112c08" id="0112c08"></a><p style="margin-left: 4em"><span class="headname">廢李老道法詔</span></p><p style="margin-left: 4em"><span class="byline">北齊高祖文宣皇帝</span></p><a 
name="0112c09" id="0112c09"></a><p style="text-indent: 0em; margin-left: 0em"><span class="linehead"></span>昔金陵道士陸修靜者。道門之望。在宋齊兩<a 
name="0112c10" id="0112c10"></a>代祖述三張弘衍二葛。郗張之士封門受籙。<a 
name="0112c11" id="0112c11"></a>遂妄加穿鑿廣制齊儀。縻費極繁意在王者<a 
name="0112c12" id="0112c12"></a>遵奉。會梁祖啟運下詔捨道。修靜不勝其憤。<a 
name="0112c13" id="0112c13"></a>遂與門人及邊境亡命。叛入北齊。又傾散金<a 
name="0112c14" id="0112c14"></a>玉贈諸貴遊。託以襟期冀興道法。帝惑之<a 
name="0112c15" id="0112c15"></a>也。於天保六年九月。乃下&#x52C5;召諸沙門與道<a 
name="0112c16" id="0112c16"></a>士學達者十人。親自對校。于時道士祝諸沙<a 
name="0112c17" id="0112c17"></a>門衣&#x76CB;。或飛或轉。祝諸梁木。或橫或&#x7AEA;。沙<a 
name="0112c18" id="0112c18"></a>門曾不學方術。默無一對。士女擁鬧貴賤移<a 
name="0112c19" id="0112c19"></a>心。並以靜徒為勝也。諸道士等雀躍騰倚。魚<a 
name="0112c20" id="0112c20"></a>睨雲漢高談自矜。誇衒道術。仍又唱言曰。神<a 
name="0112c21" id="0112c21"></a>通權設抑挫強禦。沙門現一我當現二。今薄<a 
name="0112c22" id="0112c22"></a>示小術。並辭退屈。事亦可見。</p><a 
name="0112c23" id="0112c23"></a><p style="text-indent: 0em; margin-left: 0em"><span class="linehead"></span>帝命上統法師與靜角試。上統曰。方術小<a 
name="0112c24" id="0112c24"></a>伎。俗儒恥之。況出家人也。雖然天命令拒。豈<a 
name="0112c25" id="0112c25"></a>得無言。可令最下坐僧對之。即往尋覓。有僧<a 
name="0112c26" id="0112c26"></a>佛俊一名曇顯者。不知何人。遊行無定。飲噉<a 
name="0112c27" id="0112c27"></a>同俗。時有放言。標悟宏遠。上統知其深量。私<a 
name="0112c28" id="0112c28"></a>與之交。于時名僧盛集。顯居末坐。酣酒大醉<a 
name="0112c29" id="0112c29"></a>昂兀而坐。有司不敢召之。以事告於上統。<a 
name="0113a01" id="0113a01"></a>上曰。道士祭酒常道所行。止是飲酒道人可<a 
name="0113a02" id="0113a02"></a>共言耳。可扶輿將來。於是合眾皆憚而怯。上<a 
name="0113a03" id="0113a03"></a>統威權不敢有諫。乃兩人扶顯令上高座。既<a 
name="0113a04" id="0113a04"></a>上便立而含笑曰。我飲酒大醉。耳中有所聞<a 
name="0113a05" id="0113a05"></a>云。沙門現一我當現二。此言虛實。道士曰。有<a 
name="0113a06" id="0113a06"></a>實。顯即翹一足而立云。我已現一。卿可現二。<a 
name="0113a07" id="0113a07"></a>各無對之。顯曰。向祝諸衣物飛揚者。我故<a 
name="0113a08" id="0113a08"></a>開門試卿術耳。命取稠禪師衣&#x76CB;祝之。諸<a 
name="0113a09" id="0113a09"></a>道士一時奮發共&#x546A;。無一動搖。帝&#x52C5;取衣。乃<a 
name="0113a10" id="0113a10"></a>至十人牽舉不動。顯乃令以衣置諸梁木。又<a 
name="0113a11" id="0113a11"></a>令祝之。都無一驗。道士等相顧無賴。猶以<a 
name="0113a12" id="0113a12"></a>言辯自高。乃曰。佛家自號為內。內則小也。<a 
name="0113a13" id="0113a13"></a>謂我道家為外。外則大也。顯應聲曰。若然<a 
name="0113a14" id="0113a14"></a>則天子處內定小。百官處外定大矣。靜與<a 
name="0113a15" id="0113a15"></a>其屬緘口無言。帝目驗藏否。便下詔曰。法門<a 
name="0113a16" id="0113a16"></a>不二真宗在一。求之正路寂泊為本。祭酒道<a 
name="0113a17" id="0113a17"></a>者世中假妄。俗人未悟仍有祇崇。麴&#x7CF5;是味<a 
name="0113a18" id="0113a18"></a>清虛焉在。瞿脯斯甜慈悲永隔。上異仁祠<a 
name="0113a19" id="0113a19"></a>下乖祭典。皆宜禁絕不復遵事。頒勒遠近咸<a 
name="0113a20" id="0113a20"></a>使知聞。其道士歸伏者。並付昭玄大統上法<a 
name="0113a21" id="0113a21"></a>師度聽出家。未發心者。可令染剃。爾日斬首<a 
name="0113a22" id="0113a22"></a>者非一。自謂神仙者。可上三爵臺令其投身<a 
name="0113a23" id="0113a23"></a>飛逝。皆碎屍塗地。偽妄斯絕。致使齊境國無<a 
name="0113a24" id="0113a24"></a>兩信。迄于周時隋初。漸開其術至今東川。<a 
name="0113a25" id="0113a25"></a>此宗微末無足抗言。帝諱洋。即元魏丞相高<a 
name="0113a26" id="0113a26"></a>歡之第二子也。嫡兄澄急慢。為奴所害。洋<a 
name="0113a27" id="0113a27"></a>襲其位代為相國。魏曆將窮。洋築壇於南郊。<a 
name="0113a28" id="0113a28"></a>筮遇大橫大吉漢文之卦也。乃鑄金像。一瀉<a 
name="0113a29" id="0113a29"></a>而成。魏收為禪文魏帝署之。即受其禪為大<a 
name="0113b01" id="0113b01"></a>齊也。凡所行履不測其愚智。委政僕射楊遵<a 
name="0113b02" id="0113b02"></a>彥。帝大起佛寺。僧尼溢滿諸州。冬夏供施行<a 
name="0113b03" id="0113b03"></a>道不絕。時稠禪師箴帝曰。檀越羅剎察治<a 
name="0113b04" id="0113b04"></a>國。臨水自見。帝從之。&#x89A9;群羅剎在後。於是<a 
name="0113b05" id="0113b05"></a>遂不食肉。禁鷹鷂去官。漁屠辛葷悉除不得<a 
name="0113b06" id="0113b06"></a>入市。帝恒坐禪竟日不出。禮佛行繞。其疾如<a 
name="0113b07" id="0113b07"></a>風受戒於昭玄大統。法上面掩地。令上履<a 
name="0113b08" id="0113b08"></a>髮而授焉。先是帝在晉陽。使人騎駝。&#x52C5;曰。向<a 
name="0113b09" id="0113b09"></a>寺取經函。使問所在。帝曰。任駝出城。及出奄<a 
name="0113b10" id="0113b10"></a>如夢至一山。山半有佛寺。群沙彌遙曰。高洋<a 
name="0113b11" id="0113b11"></a>馲駝來。便引見一老僧拜之曰。高洋作天子<a 
name="0113b12" id="0113b12"></a>何如。曰聖明。曰爾來何為。曰取經函。僧曰。<a 
name="0113b13" id="0113b13"></a>洋在寺嬾讀經令北行東頭與之。使者反命。<a 
name="0113b14" id="0113b14"></a>初帝至谷口木井佛寺。有捨身癡人不解語。<a 
name="0113b15" id="0113b15"></a>忽謂帝曰。我去爾後來。是夜癡人死。帝尋崩<a 
name="0113b16" id="0113b16"></a>於晉陽。</p><a 
name="0113b17" id="0113b17"></a><p style="margin-left: 4em"><span class="headname">通極論</span></p><p style="margin-left: 4em"><span class="byline">隨沙門釋彥琮</span></p><a 
name="0113b18" id="0113b18"></a><p style="text-indent: 0em; margin-left: 0em"><span class="linehead"></span>原夫隱顯二途。不可定榮辱。真俗兩端。孰能<a 
name="0113b19" id="0113b19"></a>刊同異。所以大隱則朝市匪諠。高蹈則山<a 
name="0113b20" id="0113b20"></a>水無悶。空非色外。天地自同指馬。名不義<a 
name="0113b21" id="0113b21"></a>裏。肝膽可如楚越。或語或默。良踰語默之<a 
name="0113b22" id="0113b22"></a>方。或有或無。信絕有無之界。若夫雲鴻振<a 
name="0113b23" id="0113b23"></a>羽孔雀謝其遠飛。淨名現疾比丘憚其高辯。<a 
name="0113b24" id="0113b24"></a>發心即是出家。何關落髮。棄俗方稱入法。豈<a 
name="0113b25" id="0113b25"></a>要抽簪。此即染淨之門。權實而莫曉。倚伏之<a 
name="0113b26" id="0113b26"></a>理。吉凶而未悟。遂使莊生宗齊一之論。釋子<a 
name="0113b27" id="0113b27"></a>說會三之旨。大矣哉。諒為深遠寔難鉤致。竊<a 
name="0113b28" id="0113b28"></a>聞陰陽合而萬物成。&#x918E;淡和而八珍美。何廢<a 
name="0113b29" id="0113b29"></a>四時恒序五味猶別。以此言之。豈真俗之混<a 
name="0113c01" id="0113c01"></a>淆隱顯之云異。或有寡聞淺識。則欲智陵周<a 
name="0113c02" id="0113c02"></a>孔。微庸薄宦。便將位比帝王。強自大以立身。<a 
name="0113c03" id="0113c03"></a>謂一人而已矣。不信有因果。遂言無佛法。輕<a 
name="0113c04" id="0113c04"></a>毀泥越踐蔑沙門。愚襲腐儒戲招冥禍。或有<a 
name="0113c05" id="0113c05"></a>始除俗服狀如德冠天人。纔掛僧名意似聲<a 
name="0113c06" id="0113c06"></a>高海域。傲然尊處許為極聖。豈知十纏猶障<a 
name="0113c07" id="0113c07"></a>三學靡聞。不隨機而接物。竟抱愚而自守。悲<a 
name="0113c08" id="0113c08"></a>夫二子殊途一何踳駁。高懷達士孰可然哉。<a 
name="0113c09" id="0113c09"></a>冀欲解紛挫銳。假設旗鼓。雖復俱有抑揚。終<a 
name="0113c10" id="0113c10"></a>以道為宗致。其猶五色綺錯。近須彌而會同。<a 
name="0113c11" id="0113c11"></a>萬像森羅。依虛空而總集。歸根自紜紜之<a 
name="0113c12" id="0113c12"></a>物。吞谷實茫茫之海。斯誠光贊於佛道。述獎<a 
name="0113c13" id="0113c13"></a>於玄門。庶令無我無邪允謙允敬。式貽後進<a 
name="0113c14" id="0113c14"></a>論之云爾。有梵行先生者高屏塵俗獨栖丘<a 
name="0113c15" id="0113c15"></a><span class="gaiji">壑<!--gaiji,壑,1[堅-臣+(虍-七+(一/谷))],2,3--></span>。英明逸九天之上。志氣籠八宏之表。藉<a 
name="0113c16" id="0113c16"></a>茅枕石落髮灰心。糞衣殊羊續之袍。繩床異<a 
name="0113c17" id="0113c17"></a>管寧之榻。自隱淪西岳數十年矣。確乎不拔<a 
name="0113c18" id="0113c18"></a>澹然無為。每而歎曰。窮則獨善其身。達則<a 
name="0113c19" id="0113c19"></a>兼濟天下。但蒼生擾擾縶以愛羅。不可自致<a 
name="0113c20" id="0113c20"></a>清昇。坐觀塗炭。復須棄置林藪分衛人間。於<a 
name="0113c21" id="0113c21"></a>是屈&#x8FF9;暫遊。方踐京邑次於灞上。有行樂公<a 
name="0113c22" id="0113c22"></a>子者。控龍媒於<span class="gaiji">流<!--gaiji,流,1[泳-永+不],2&#x3CC5;,3--></span>水。飛鶴蓋於浮雲。繡衣<a 
name="0113c23" id="0113c23"></a>侯服薰風合氣。玉勒金鞍爭光<span class="gaiji">炫<!--gaiji,炫,1[炫-ㄙ+ㄥ],2,3--></span>日。定知擲<a 
name="0113c24" id="0113c24"></a>&#x83D3;之愛是屬潘生。割袖之寵已迷漢帝。接軫<a 
name="0113c25" id="0113c25"></a>城隅陪曹王之席。連鏕池側追山公之賞。道<a 
name="0113c26" id="0113c26"></a>逢先生怪而問曰。先生貌若燕趙之士。髮如<a 
name="0113c27" id="0113c27"></a>吳越之賓。容色似困陳蔡。衣製不關楚魯。徐<a 
name="0113c28" id="0113c28"></a>行低視細語嚬眉。瓦&#x9262;恒持。異顏回之瓢<a 
name="0113c29" id="0113c29"></a>器。錫音乍振。殊原憲之<span class="gaiji">[卄/梨]<!--gaiji,,1[卄/梨],2&#x4527;,3--></span>杖。此地未之&#x89A9;。<a 
name="0114a01" id="0114a01"></a>我嘗所不聞。敢問先生何方而至。</p><a 
name="0114a02" id="0114a02"></a><p style="text-indent: 0em; margin-left: 0em"><span class="linehead"></span>先生靜默良久徐而對曰。觀子馳騁於名利<a 
name="0114a03" id="0114a03"></a>荒昏於色聲。戴天猶不測其高。履地尚不知<a 
name="0114a04" id="0114a04"></a>其厚。吾聞埳井之內。本無吞舟之鱗。榆枋<a 
name="0114a05" id="0114a05"></a>之間。詎有垂雲之翼。吾非子之徒與。其可<a 
name="0114a06" id="0114a06"></a>識乎。試當為子言之。幸子暫留高聽。吾師也<a 
name="0114a07" id="0114a07"></a>德本深搆。樹自三祇之初。妙果獨高成於百<a 
name="0114a08" id="0114a08"></a>劫之末。總法界而為智。竟虛空以作身。寧<a 
name="0114a09" id="0114a09"></a>惟氣稟二儀道周萬物而已。斯故身無不在。<a 
name="0114a10" id="0114a10"></a>量極規矩之外。智無不為。用絕思議之表。不<a 
name="0114a11" id="0114a11"></a>可以人事測。豈得以處所論。將啟愚夫之視<a 
name="0114a12" id="0114a12"></a>聽。須示真人之影跡。其猶谷風之隨嘯虎。慶<a 
name="0114a13" id="0114a13"></a>雲之逐騰龍。感應相招抑惟常理。於是降神<a 
name="0114a14" id="0114a14"></a>兜率之宮。垂像迦毘之域。氏曰瞿曇。種稱剎<a 
name="0114a15" id="0114a15"></a>利。俗名悉達。道字能仁。乃白淨王之太子也。<a 
name="0114a16" id="0114a16"></a>家世則輪王迭襲。門風則聖道相因。地中三<a 
name="0114a17" id="0114a17"></a>千。既殊於雒邑。國朝八萬。有踰於鷲嶺。宗<a 
name="0114a18" id="0114a18"></a>親籍甚。孰可詳焉。暨吾師生也。坤形六動方<a 
name="0114a19" id="0114a19"></a>行七步。五淨雨花滿國。二龍灑水遍空。神瑞<a 
name="0114a20" id="0114a20"></a>畢臻吉徵總萃。觀諸百代曾未之有。然復孕<a 
name="0114a21" id="0114a21"></a>異堯軒產殊禹契。至如黑帝入夢之兆。白光<a 
name="0114a22" id="0114a22"></a>滿室之徵。徒曰嘉祥。詎可擬議。身邊則金色<a 
name="0114a23" id="0114a23"></a>一丈。眉間則白毫五尺。開萬字於胸前。<a 
name="0114a24" id="0114a24"></a>躡千輪於足下。大略以言三十有二。非可以<a 
name="0114a25" id="0114a25"></a>龍顏虎鼻八采雙瞳方我妙色校其昇降者<a 
name="0114a26" id="0114a26"></a>也。雖復呂公之相高帝世謂知人。若譬私陀<a 
name="0114a27" id="0114a27"></a>之視吾師未可同日。於是崇業大寶正位少<a 
name="0114a28" id="0114a28"></a>陽。甲觀洞開龍樓&#x9008;建。至如多才多藝允文<a 
name="0114a29" id="0114a29"></a>允武。非關師保自因天骨。或於太子池臨泛<a 
name="0114b01" id="0114b01"></a>之辰。博望苑馳<span class="gaiji">聘<!--gaiji,聘,1[身*(叟-又+ㄎ)],2&#x2826F;,3--></span>之際。力格香象氣冠神<a 
name="0114b02" id="0114b02"></a>功。試論姬發曹丕莫之與擬。漢盈夏啟寧足<a 
name="0114b03" id="0114b03"></a>涉言。父王宿衛甚嚴喻視彌篤。九重禁闥。聲<a 
name="0114b04" id="0114b04"></a>聞則四十里。三時密殿。姬麗則二萬人。然以<a 
name="0114b05" id="0114b05"></a>道性恬凝志願&#x51B2;固。雖居三惑之境。不改一<a 
name="0114b06" id="0114b06"></a>心之節。歷王城之四門。哀老病之三苦。乃自<a 
name="0114b07" id="0114b07"></a>嗟曰。人生若此在世何堪。脫屣尋真其於斯<a 
name="0114b08" id="0114b08"></a>矣。于時桃則新花落雨。青春始仲。月則半輪<a 
name="0114b09" id="0114b09"></a>低閣。永夜方深。觀妓直之似橫屍。悟宮闈<a 
name="0114b10" id="0114b10"></a>之如敗&#x51A1;。天王捧白馬而踰城。給使持寶冠<a 
name="0114b11" id="0114b11"></a>而詣闕。雖復秦世蕭史周時子晉。許由洗耳<a 
name="0114b12" id="0114b12"></a>於箕山。莊周曳尾於濮水。方茲去俗何其蔑<a 
name="0114b13" id="0114b13"></a>如。是以仙林始抽簪之地。禪河起苦行之&#x8FF9;。<a 
name="0114b14" id="0114b14"></a>沐金流之淨水。遊道場之吉樹。食假獻糜<a 
name="0114b15" id="0114b15"></a>座因施草。於是十力智圓六通神足。魔兵席<a 
name="0114b16" id="0114b16"></a>卷大業剋成。獨稱為佛。是吾師也。法輪則奈<a 
name="0114b17" id="0114b17"></a>國初轉。僧侶則憍陳始度。至於迦葉兄弟。目<a 
name="0114b18" id="0114b18"></a>連朋友。西域之大勢。東方之遍吉。二十八天<a 
name="0114b19" id="0114b19"></a>之主。一十六國之王。莫不服道而傾心。餐風<a 
name="0114b20" id="0114b20"></a>而合掌。於是他化宮裏乃弘十地。耆闍山上<a 
name="0114b21" id="0114b21"></a>方會三乘。善吉談無得之宗。淨名顯不言之<a 
name="0114b22" id="0114b22"></a>旨。伏十仙之外道。制六群之比丘。胸前則吐<a 
name="0114b23" id="0114b23"></a>納江河。掌內則搖蕩山谷。論劫則方石屢<a 
name="0114b24" id="0114b24"></a>盡。辯數則微塵可窮。斯乃三界之大師。萬古<a 
name="0114b25" id="0114b25"></a>之獨步。吾自庸才談何以盡。縱使周公之制<a 
name="0114b26" id="0114b26"></a>禮作樂。孔子之述易刊詩。予賜之言語。商<a 
name="0114b27" id="0114b27"></a>偃之文學爰及左元放葛孝先河上公柱下<a 
name="0114b28" id="0114b28"></a>史。並驅之於方內。何足道哉。自我含靈福<a 
name="0114b29" id="0114b29"></a>盡法王斯逝。遂使北首提河春秋有八十矣。<a 
name="0114c01" id="0114c01"></a>應身粒碎流血何追。爭決最後之疑。競奉臨<a 
name="0114c02" id="0114c02"></a>終之供。嗚呼智炬消慈雲滅。長夜諸子誠可<a 
name="0114c03" id="0114c03"></a>悲夫。於是瞻相好於香檀。記筌蹄於貝葉。三<a 
name="0114c04" id="0114c04"></a>藏受持四依補處。而我師風無墜。於斯乎但<a 
name="0114c05" id="0114c05"></a>世道紛華群情矯薄人代今古。暨于像運既<a 
name="0114c06" id="0114c06"></a>當徂北稍復東漸。所以金人夢劉莊之寢。摩<a 
name="0114c07" id="0114c07"></a>騰佇蔡愔之勸。遺教之流漢地。創發此焉。迄<a 
name="0114c08" id="0114c08"></a>今五百餘年矣。自後康僧會竺法維佛圖澄<a 
name="0114c09" id="0114c09"></a>鳩摩什。繼踵來儀盛宣方等。遂使道生道安<a 
name="0114c10" id="0114c10"></a>之侶。慧嚴慧觀之徒。並能銷聲掛冠翕然歸<a 
name="0114c11" id="0114c11"></a>向。緇門繁熾焉可勝道。吾少長山東。尚素王<a 
name="0114c12" id="0114c12"></a>之雅業。晚遊關右。慕黃老之玄言。俱是未越<a 
name="0114c13" id="0114c13"></a>苦河。猶淪火宅。可久可大其惟佛教也歟。<a 
name="0114c14" id="0114c14"></a>遂乃希前代之清塵。仰群英之遠&#x8FF9;。歸斯正<a 
name="0114c15" id="0114c15"></a>道拔自沈泥。本號離慾之逸民摧邪之大將。<a 
name="0114c16" id="0114c16"></a>吾之儔黨其謂此乎。公子蹙頞而言曰。觀先<a 
name="0114c17" id="0114c17"></a>生之辯。雖可談天。然其所說何太虛誕。竊<a 
name="0114c18" id="0114c18"></a>尋佛本啟化之辰。當我宗周之運。自云。娑婆<a 
name="0114c19" id="0114c19"></a>總攝靡所不歸。或復光照無際聲振有頂。或<a 
name="0114c20" id="0114c20"></a>復八部雲臻十方輻湊。計天竺去我十萬里<a 
name="0114c21" id="0114c21"></a>餘。俱在須彌之南。並是閻浮之內。那忽此間<a 
name="0114c22" id="0114c22"></a>士庶無至佛所。如來亦何獨簡不賜餘光。弗<a 
name="0114c23" id="0114c23"></a>生我秦漢。靡載我墳籍。詳此二三疑惑逾甚。<a 
name="0114c24" id="0114c24"></a>僕聞貞不絕俗隱不違親。所以和光於塵裏。<a 
name="0114c25" id="0114c25"></a>披蓮於火內。至若束帶垂纓無妨修德。留鬚<a 
name="0114c26" id="0114c26"></a>長鬢足可閑居。且道本虛通觸無不是。何<a 
name="0114c27" id="0114c27"></a>棄於冠籫專在於錫&#x9262;。竊以不傷遺體始著<a 
name="0114c28" id="0114c28"></a>孝心。莫非王臣終從朝命。今既赭衣&#x9AE0;髮。未<a 
name="0114c29" id="0114c29"></a>詳其罪。不仕天子。無乃自高敢諮先生。請當<a 
name="0115a01" id="0115a01"></a>辯析。</p><a 
name="0115a02" id="0115a02"></a><p style="text-indent: 0em; margin-left: 0em"><span class="linehead"></span>先生曰。吾聞大音不入於俚耳。其驗茲乎。猶<a 
name="0115a03" id="0115a03"></a>欲以寸管窺天小螺量海。而我法門出敻。非<a 
name="0115a04" id="0115a04"></a>吾子之能極。吾且仰憑神力更為言之。吾師<a 
name="0115a05" id="0115a05"></a>化道含弘靈鈞遠被。但眾生緣薄。自為限礙<a 
name="0115a06" id="0115a06"></a>耳。何關佛威之不大。聖澤之無均。其猶日月<a 
name="0115a07" id="0115a07"></a>垂像麗天。雷霆發音動地。而簡於聾瞽。豈光<a 
name="0115a08" id="0115a08"></a>微聲小者哉。然佛遊舍衛有餘二紀三億之<a 
name="0115a09" id="0115a09"></a>家。猶不聞見。何怪邊地十萬里乎。竊以周孔<a 
name="0115a10" id="0115a10"></a>之生。本惟華夏之邑。夷狄不信其理何耶。至<a 
name="0115a11" id="0115a11"></a>於東方朔之昇天。淮南王之入籙。然乘鸞排<a 
name="0115a12" id="0115a12"></a>霧世有其人。欲不長於神仙猶密之而弗載。<a 
name="0115a13" id="0115a13"></a>寧解味吾師之道術。書之於惇史乎。況值秦<a 
name="0115a14" id="0115a14"></a>皇焚典經籍不全。何容守此局文。遂無大見<a 
name="0115a15" id="0115a15"></a>然有或彼正真甘茲隨俗。未悟身之非潔。豈<a 
name="0115a16" id="0115a16"></a>達命也。無常服翫則數重不止。慳貪則一毛<a 
name="0115a17" id="0115a17"></a>難落。屑屑頑民可悲之甚。吾已無保於形骸。<a 
name="0115a18" id="0115a18"></a>誰有營於<span class="gaiji">炫<!--gaiji,炫,1[炫-ㄙ+ㄥ],2,3--></span>好。鬢髮既剪我心自伏。衣惟壞<a 
name="0115a19" id="0115a19"></a>色愛情何起。所以五綴而持想。六時而繫念。<a 
name="0115a20" id="0115a20"></a>蕭然物外是曰逆流。竊聞夏禹疏川則有勞<a 
name="0115a21" id="0115a21"></a>手足。墨翟利物則不&#x608B;頂踵。殺身以成仁。餓<a 
name="0115a22" id="0115a22"></a>死而存義。此並有違於大孝。然猶盛美於群<a 
name="0115a23" id="0115a23"></a>書。況吾養性栖玄立身行道。方欲廣濟六趣<a 
name="0115a24" id="0115a24"></a>高希萬德。豈學子拘之於小節。顧在膚髮之<a 
name="0115a25" id="0115a25"></a>間哉。扇逐榮名餘事。從北面之朝也。其若<a 
name="0115a26" id="0115a26"></a>&#x52B9;淺祿微。唯勞諾走。功高無暇位極常懼危<a 
name="0115a27" id="0115a27"></a>溢不安。千仞棄珠一何賤寶。但火內之蓮非<a 
name="0115a28" id="0115a28"></a>吾所發。染而不染何爾能知。公子曰。先生強<a 
name="0115a29" id="0115a29"></a>誇華以飾非。護牆茨而不掃。請聽逆耳之篤<a 
name="0115b01" id="0115b01"></a>論。略條其弊也四焉。僕聞玉樹不林於蒹葭。<a 
name="0115b02" id="0115b02"></a>威鳳不群於燕雀。先生道雖微妙。門人獨何<a 
name="0115b03" id="0115b03"></a>庸猥。或形陋族微。或類卑神闇。無三端可以<a 
name="0115b04" id="0115b04"></a>參多士。無十畝可以為匹夫。墮王事之不閑。<a 
name="0115b05" id="0115b05"></a>恥私門之弗立。寄逃役於佛寺之內。纔容身<a 
name="0115b06" id="0115b06"></a>於法服之下。見人不能敘寒溫。讀經不解正<a 
name="0115b07" id="0115b07"></a>音義。空知高心於百姓。背禮於二親。非所以<a 
name="0115b08" id="0115b08"></a>自榮。其弊一也。僕聞采椽土&#x5826;之儉。唐堯之<a 
name="0115b09" id="0115b09"></a>所以字民。瓊室玉臺之盛。商辛之所以敗俗。<a 
name="0115b10" id="0115b10"></a>況如來行惟少慾德本大悲。只應宴坐於塚<a 
name="0115b11" id="0115b11"></a>間。經行於樹下。何宜飾九層之剎。建七寶之<a 
name="0115b12" id="0115b12"></a>臺。不愍作者之勞。不慚居者之逸。非所以自<a 
name="0115b13" id="0115b13"></a>約。其弊二也。僕聞無自伐功老聃之極教。不<a 
name="0115b14" id="0115b14"></a>讚己德惟佛之格言。勞謙則君子終吉。剋<a 
name="0115b15" id="0115b15"></a>讓則聖人上美。必若內德充盛自然外響。馳<a 
name="0115b16" id="0115b16"></a>應賓侶坐致揄揚。豈況佛心澄靜亡諸得失<a 
name="0115b17" id="0115b17"></a>之咎。如何獨許世尊之號。不欲推人。然彼群<a 
name="0115b18" id="0115b18"></a>經莫二之宗。各談第一之稱。自生牟楯。將<a 
name="0115b19" id="0115b19"></a>何以通。非所以自遜其弊三也。僕聞情存兩<a 
name="0115b20" id="0115b20"></a>寶心慎四知。方曰通人之雅懷。廉士之高節。<a 
name="0115b21" id="0115b21"></a>或散之於宗族。或棄之於山水。況玄道清淨。<a 
name="0115b22" id="0115b22"></a>反俗沙門而復縱無厭之求。貪有為之利。勸<a 
name="0115b23" id="0115b23"></a>俗人則令不留髓腦。論<span class="gaiji">嚫<!--gaiji,嚫,1[貝*親],2&#x478B;,3--></span>施則便無讓分毫。<a 
name="0115b24" id="0115b24"></a>或勝貴經過。或上客至止。不將虛心而接待。<a 
name="0115b25" id="0115b25"></a>先陳出手之倍數。此乃有識之同疾。海內之<a 
name="0115b26" id="0115b26"></a>共知。非所以自廉。其弊四也。僕直言雖苦可<a 
name="0115b27" id="0115b27"></a>為藥石。惟先生高見覽以詳之。</p><a 
name="0115b28" id="0115b28"></a><p style="text-indent: 0em; margin-left: 0em"><span class="linehead"></span>先生曰。吾子不笑何謂道耶。子但好其所以<a 
name="0115b29" id="0115b29"></a>同。寧知其所以異。徒欲<span class="corr" title='[[土*已]&gt;圮]'>圮</span>毀未損金剛。吾<a 
name="0115c01" id="0115c01"></a>道弘邃豈可輕矣。吾聞萬機斯總。聖皇所以<a 
name="0115c02" id="0115c02"></a>稱大。百川是納。巨<span class="gaiji">壑<!--gaiji,壑,1[堅-臣+(虍-七+(一/谷))],2,3--></span>所以為深。王則不聯<a 
name="0115c03" id="0115c03"></a>於細民。海則無遺於小水。況吾師大道曠無<a 
name="0115c04" id="0115c04"></a>不濟。有心盡攝未簡怨親。自當品戒德之小<a 
name="0115c05" id="0115c05"></a>大。混族類之高下。故有除糞庸人。翻涉不生<a 
name="0115c06" id="0115c06"></a>之位。應書貴士。倒墜無間之獄。內祕難識外<a 
name="0115c07" id="0115c07"></a>相孰知。子何自擅為銓衡。吾未相許為水鏡。<a 
name="0115c08" id="0115c08"></a>若但以貌取人。失之遠矣。遂使叔向伏<span class="gaiji">鬷<!--gaiji,鬷,1[鬷-凶+(鬯-匕)],2&#x29C5B;,3--></span>蔑<a 
name="0115c09" id="0115c09"></a>之語。長者悟沙彌之說。且復窮通有運否泰<a 
name="0115c10" id="0115c10"></a>無恒。或始榮而後辱。或初微而後盛。異轍紛<a 
name="0115c11" id="0115c11"></a>輪。可略言也。至如立錐無地。非慕堯舜之<a 
name="0115c12" id="0115c12"></a>德。餘圖不紹。豈傳湯武之聖。詎知吞并六<a 
name="0115c13" id="0115c13"></a>國。其先好馬牧人。約法三章。則惟亡命亭<a 
name="0115c14" id="0115c14"></a>長。樊灌起販屠之肆。伊呂出&#x53A8;釣之間。歷代<a 
name="0115c15" id="0115c15"></a>因循高門相襲。遂為四海強族五陵。貴氏冠<a 
name="0115c16" id="0115c16"></a>冕陵雲風流。蓋世暨若朝陽晞露<span class="corr" title='[羡&gt;羨]'>羨</span>皂&#x96B7;之<a 
name="0115c17" id="0115c17"></a>難留。宿草負霜混螻蟻之莫別。是知用與不<a 
name="0115c18" id="0115c18"></a>用虎鼠何常。尋末窮本人倫一概。那忽輕以<a 
name="0115c19" id="0115c19"></a>乘軒蔑茲甕牖。雖復才方周旦。亦何足觀。嘗<a 
name="0115c20" id="0115c20"></a>試言之。朝市虛煩身心空弊。智者同棄賢人<a 
name="0115c21" id="0115c21"></a>共鄙。但覺斯懷之可入。所以避地而歸來。吾<a 
name="0115c22" id="0115c22"></a>則厭來苦而知昨非。子便耽往欲而惑今是。<a 
name="0115c23" id="0115c23"></a>寧自安貧樂道少賤多能。奚用太廟之犧牛。<a 
name="0115c24" id="0115c24"></a>&#x7AEA;子之烹雁。吾今素質自居默念無雜。不假<a 
name="0115c25" id="0115c25"></a>導於仁義。豈亂想於繁華。固亦騎遺牝牡自<a 
name="0115c26" id="0115c26"></a>忘寢膳。詎守寒溫之小才。音義之薄技。修<a 
name="0115c27" id="0115c27"></a>心可以報德。何局定省之儀。弘化可以接引。<a 
name="0115c28" id="0115c28"></a>寧止俯仰之事。此吾所謂一勝也。吾師空閑<a 
name="0115c29" id="0115c29"></a>樂處不惟聚落。輕微矜納豈獨珠瓔。是以<a 
name="0116a01" id="0116a01"></a>栖形五山遊神三住。或受童土。或餐馬麥。<a 
name="0116a02" id="0116a02"></a>讚淨心之小施。譏雜相之多捨。庶令藉此而<a 
name="0116a03" id="0116a03"></a>建善根。因茲而表誠信。斯自束修大體供養<a 
name="0116a04" id="0116a04"></a>恒式。豈佛身之欲須。乃含生之達志。但以<a 
name="0116a05" id="0116a05"></a>凡俗難悟憍嫉未除。競獻名寶利收多福。所<a 
name="0116a06" id="0116a06"></a>以玉槃高剎。掩日聳於半天。繡桷飛甍。連<a 
name="0116a07" id="0116a07"></a>雲被於寓內。爭名好尚。善將焉在。著相寡識。<a 
name="0116a08" id="0116a08"></a>遂及乎斯。雖乖至真之理。足感榮華之樂。生<a 
name="0116a09" id="0116a09"></a>民惟此為功。如來亦何抑說。此吾所謂二勝<a 
name="0116a10" id="0116a10"></a>也。吾聞談無價之奇寶。冀欲拯貧。讚不死之<a 
name="0116a11" id="0116a11"></a>神香。只將愈疾。但眾生信邪巫之狂藥。捨正<a 
name="0116a12" id="0116a12"></a>覺之甘露。困毒已深懷迷自久。吾師之出世<a 
name="0116a13" id="0116a13"></a>也。本許救濟為功。知我者希無容緘默。使物<a 
name="0116a14" id="0116a14"></a>識真以迴向。何是非而自取。若夫二佛不並<a 
name="0116a15" id="0116a15"></a>於世。兩日不共於天。厥號無等庶弘至教。非<a 
name="0116a16" id="0116a16"></a>如君子之小聖事謙讓之風者。已然至理同<a 
name="0116a17" id="0116a17"></a>歸逐情異說。是經稱最各應宜聞。此吾所謂<a 
name="0116a18" id="0116a18"></a>三勝也。吾聞不趍四民之利。莫致百送之<a 
name="0116a19" id="0116a19"></a>金。但大患未亡有待須養。吾稱乞士。則受之<a 
name="0116a20" id="0116a20"></a>以知足。子名施主。則傾之以國城。何容責我<a 
name="0116a21" id="0116a21"></a>之貪。非不自揣己之慳蔽。是驗。分財相得獨<a 
name="0116a22" id="0116a22"></a>應管鮑乎。吾聞天王武庫出給。尚不由臣下。<a 
name="0116a23" id="0116a23"></a>況吾師福物與。寧獨任凡僧。本雖四輩而<a 
name="0116a24" id="0116a24"></a>來。今屬三寶而用。為道興供義乖行福。既為<a 
name="0116a25" id="0116a25"></a>十方常住。非曰私擬諸己。自專則法律不許。<a 
name="0116a26" id="0116a26"></a>請眾則和合無由。子何德以能消。吾何情<a 
name="0116a27" id="0116a27"></a>而敢擅。只懼我之同咎。豈欲貪利者哉。竊以<a 
name="0116a28" id="0116a28"></a>粒重七斤。投水則煙火騰沸。飯餘一&#x9262;。與人<a 
name="0116a29" id="0116a29"></a>則群類充滿。佛猶無&#x608B;於飢犬。寧有惜於<a 
name="0116b01" id="0116b01"></a>人焉。是知輒用固以招愆。迴施許而獲益。<a 
name="0116b02" id="0116b02"></a>真是眾生之薄福。判非吾師之褊心。至如餓<a 
name="0116b03" id="0116b03"></a>鬼不&#x89A9;川流。病人不覺美味。罪關於餓病。<a 
name="0116b04" id="0116b04"></a>豈流味之無也。竊聞功臣事主。粟帛不次而<a 
name="0116b05" id="0116b05"></a>酬勳。明王責躬。蒼旻不言而&#x52B9;德。子不能<a 
name="0116b06" id="0116b06"></a>自慨之無感。專謗吾師之不惠。持此饕餮何<a 
name="0116b07" id="0116b07"></a>以為人。至若鄭侯傾產於交遊。田君布心於<a 
name="0116b08" id="0116b08"></a>賓客。空規豪蕩之聲勢。詎擬福田而攉揚。<a 
name="0116b09" id="0116b09"></a>此吾所謂四勝也。吾雖言不足而理有餘。子<a 
name="0116b10" id="0116b10"></a>但驚所未聞惑於不見。吾之所說子可悟<a 
name="0116b11" id="0116b11"></a>矣。公子曰。先生雖高談自雪終類守株。所論<a 
name="0116b12" id="0116b12"></a>報應何其悠眇。僕聞開闢混元分剖清濁。薄<a 
name="0116b13" id="0116b13"></a>淳異稟愚聖派流。至如首足之方圓。翔潛之<a 
name="0116b14" id="0116b14"></a>鱗羽。命分修短身名寵辱。莫非自然之造化。<a 
name="0116b15" id="0116b15"></a>詎是宿業之能為。竊見景行不虧。夭身世而<a 
name="0116b16" id="0116b16"></a>嬰<span class="gaiji">禍<!--gaiji,禍,1[示*(乃@吉)],2&#x256A3;,3--></span>。狂勃無禮。竟天年而享福。遭隨若<a 
name="0116b17" id="0116b17"></a>斯因果何驗。且氣息則聚生散死。形神則上<a 
name="0116b18" id="0116b18"></a>歸下沈。萬事寥廓百年已矣。何處天宮誰為<a 
name="0116b19" id="0116b19"></a>地獄。庸人之所信。達士未之言。先生猶惑<a 
name="0116b20" id="0116b20"></a>繫風。請更量也。</p><a 
name="0116b21" id="0116b21"></a><p style="text-indent: 0em; margin-left: 0em"><span class="linehead"></span>先生曰。公子辯士哉。見何膚淺。所談不踰<a 
name="0116b22" id="0116b22"></a>百世。所歷無越八荒。詎能曉果報之終期。<a 
name="0116b23" id="0116b23"></a>察因緣之本際。不可局凡六識罔聖三明者<a 
name="0116b24" id="0116b24"></a>也。吾聞播植百穀。非獨水土之功。陶鑄四<a 
name="0116b25" id="0116b25"></a>生。詎正陰陽之力。既有根於種類。亦無離<a 
name="0116b26" id="0116b26"></a>於集起。竊見或體合夫妻子孫不孕。或身非<a 
name="0116b27" id="0116b27"></a>鰥寡男女莫均。至於螢飛蟬化蜂巢蟻卵。非<a 
name="0116b28" id="0116b28"></a>構兩精之產。豈從二藏之任。若但稟之於乾<a 
name="0116b29" id="0116b29"></a>坤。人亦奚賴於父母。一須委運慈孝何歸。是<a 
name="0116c01" id="0116c01"></a>知因自參差果方環互。支分三報星羅萬品。<a 
name="0116c02" id="0116c02"></a>或今身而速受。或來世而晚成。此理必然亦<a 
name="0116c03" id="0116c03"></a>何而朽。竊以賞罰不濫。王者之明法。罪福<a 
name="0116c04" id="0116c04"></a>無舛。業道之大功。政治則五刑罰祿位賞。幽<a 
name="0116c05" id="0116c05"></a>祇則三塗罪人天福。目前可以為監誡。豈伊<a 
name="0116c06" id="0116c06"></a>吾之構虛論哉。子未陷囹圄誰信有廷尉。不<a 
name="0116c07" id="0116c07"></a>遊岱宗便謂無鬼府。但善惡積成則殃慶有<a 
name="0116c08" id="0116c08"></a>餘。被之茂典爾所未悉。至如疏勒。涌泉之應。<a 
name="0116c09" id="0116c09"></a>大江潢石之感。羊公白玉郭巨黃金。驄標鮑<a 
name="0116c10" id="0116c10"></a>宣之馬。珠降噲參之鶴。爰及宣王之崩於杜<a 
name="0116c11" id="0116c11"></a>伯。襄公之懼於彭生。白起甘死之徵。李廣不<a 
name="0116c12" id="0116c12"></a>侯之驗。陸抗殃則遺後。郭恩禍則止身。斯甚<a 
name="0116c13" id="0116c13"></a>昭著。孰言冥沓。雖有知無知六經不說。然祭<a 
name="0116c14" id="0116c14"></a>神祭鬼三代攸傳。必也死而寂寥。何求存以<a 
name="0116c15" id="0116c15"></a>仁行。無宜棄儒墨之小教。失幽所之大理。<a 
name="0116c16" id="0116c16"></a>子可惜良才太甚愚僻。早須歸悔體我真言。</p><a 
name="0116c17" id="0116c17"></a><p style="text-indent: 0em; margin-left: 0em"><span class="linehead"></span>公子曰。先生雖懸河逸辯。猶有所蔽。僕聞天<a 
name="0116c18" id="0116c18"></a>生蒸民剛柔為匹。所以變化形器含養氣靈。<a 
name="0116c19" id="0116c19"></a>婚姻則自古洪規。嫁娶則列代恒禮。罪應不<a 
name="0116c20" id="0116c20"></a>關於子胤。道亦無礙於妻妾。遂使善惠許賣<a 
name="0116c21" id="0116c21"></a>花之約。妙光納施珠之信。眾香六萬尚曰法<a 
name="0116c22" id="0116c22"></a>師。毘耶二千猶名大士。何獨曠茲仇偶擁此<a 
name="0116c23" id="0116c23"></a>情性。亢龍有悔。其欲如之。品物何以生。佛種<a 
name="0116c24" id="0116c24"></a>誰因續。此先生之一蔽也。僕聞猛獸為暴民<a 
name="0116c25" id="0116c25"></a>之業。毒蟲含傷物之性。所以順氣則秋獮。除<a 
name="0116c26" id="0116c26"></a>害則夏苗。天道之常何罪而畏。至於牛豕充<a 
name="0116c27" id="0116c27"></a>犧羔雁備禮。運屬&#x53A8;人之手。體葬嘉賓之腹。<a 
name="0116c28" id="0116c28"></a>本天所生非此焉用。然復鳥殘自死班聽內<a 
name="0116c29" id="0116c29"></a>律。如何闕養形命空作土塵。此先生之二蔽<a 
name="0117a01" id="0117a01"></a>也。僕聞天列箕星地安泉郡。酒之為物其來<a 
name="0117a02" id="0117a02"></a>尚久。銷愁適性獨可茲乎。所以嵇阮七賢。興<a 
name="0117a03" id="0117a03"></a>情於斗石之量。勛華兩聖。盛德於鍾壺之<a 
name="0117a04" id="0117a04"></a>飲。管則藉此而談玄。于則因茲而斷獄。聞諸<a 
name="0117a05" id="0117a05"></a>往哲。未嘗不醼。但自持之於禮。何用阻眾獨。<a 
name="0117a06" id="0117a06"></a>清此先生之三蔽也。僕聞八政著民天之食。<a 
name="0117a07" id="0117a07"></a>五味資道器之身。降茲呼吸風霞餌飲芝露。<a 
name="0117a08" id="0117a08"></a>敢為生類罔不由之。自可飽食。用心無廢於<a 
name="0117a09" id="0117a09"></a>道業。何假持齋。倦力有乏於勤修。此先生之<a 
name="0117a10" id="0117a10"></a>四蔽也。先生若改斯蔽。僕亦慕焉。先生曰。吾<a 
name="0117a11" id="0117a11"></a>聞剛強難化固當爾耳。子之蔽乎。自不知其<a 
name="0117a12" id="0117a12"></a>蔽。吾之通也。子豈識其通。由此觀之。未可與<a 
name="0117a13" id="0117a13"></a>言道也。竊以鄙言無遜尚避至親。邪行不仁<a 
name="0117a14" id="0117a14"></a>猶慚先達。然其男則纔離繈&#x7DE5;。羨雙飛以求<a 
name="0117a15" id="0117a15"></a>娶。女則僅辭乳哺。怨空房而感情。苟貪小樂<a 
name="0117a16" id="0117a16"></a>公行世禮。積習生常混然誰怪。此而無恥尤<a 
name="0117a17" id="0117a17"></a>類鶉鵲。勿將群小之制婚敢非高尚之敦雅。<a 
name="0117a18" id="0117a18"></a>且婚者昏也。事寄昏成。明非昌顯之裁範。<a 
name="0117a19" id="0117a19"></a>諒是庸鄙之危行。獨有展禽柳下之操。可以<a 
name="0117a20" id="0117a20"></a>厲婬夫。彭祖獨臥之術。可以養和性。斯固播<a 
name="0117a21" id="0117a21"></a>之於良書。美之於方策。況乃吾師之成教也。<a 
name="0117a22" id="0117a22"></a>弘淨行之宗經。豈復順彼邪風。嬰茲欲網。將<a 
name="0117a23" id="0117a23"></a>出六天之表。猶無&#x643A;妓妾。既超四空之外。焉<a 
name="0117a24" id="0117a24"></a>可挾妻孥。惟有二果白衣。繫業通許。一床<a 
name="0117a25" id="0117a25"></a>居士精而難混。但品物之生。自有緣託。何必<a 
name="0117a26" id="0117a26"></a>待我之相配方嗣。於吾師獨不聞同一化生<a 
name="0117a27" id="0117a27"></a>士無女業咸屏四大法喜資形。所謂一通也。<a 
name="0117a28" id="0117a28"></a>吾聞生死去來本同步蠖。顯晦上下無異循<a 
name="0117a29" id="0117a29"></a>環。業之所運人畜何准。是以衛姬蜀帝之徒。<a 
name="0117b01" id="0117b01"></a>牛哀伯奇之類。狐為美女狸作書生。抑亦事<a 
name="0117b02" id="0117b02"></a>歸難思。豈易詳也。竊以持戒無畏鬼龍。含德<a 
name="0117b03" id="0117b03"></a>不懼蜂<span class="gaiji">蠆<!--gaiji,蠆,1[蠢-春+萬],2&#x460D;,3--></span>。怖鴿投影猛虎越江。我善則報之<a 
name="0117b04" id="0117b04"></a>以明珠。人惡則應之以毒氣。諒由息之生殺。<a 
name="0117b05" id="0117b05"></a>豈禽獸惟害物耶。雖復飛走別形。惜身莫<a 
name="0117b06" id="0117b06"></a>異。輪迴無始誰非所親。恕己為喻亦何不忍。<a 
name="0117b07" id="0117b07"></a>詎可宰有生之血肉。充無用之肌膚。至若死<a 
name="0117b08" id="0117b08"></a>而歸土物我同致。所以黃不食黿。孔猶覆醯。<a 
name="0117b09" id="0117b09"></a>況吾仁慈之隱惻。孰甘美於肥鮮。但五律慚<a 
name="0117b10" id="0117b10"></a>開雙林永制。此吾所謂二通也。吾聞酒池牛<a 
name="0117b11" id="0117b11"></a>飲著乎在昔。雖百六數窮。亦亂國斯起。三<a 
name="0117b12" id="0117b12"></a>十五失。抑有由之。但今身酩酊。是焉可驗。<a 
name="0117b13" id="0117b13"></a>來生幽暗將復何已。至如文舉之鐏不空。玄<a 
name="0117b14" id="0117b14"></a>石之眠難悟。蓋惟耽酒之狂客。曷可以論至<a 
name="0117b15" id="0117b15"></a>道哉。但使深酣則過多。微醼則愆薄。欲言飲<a 
name="0117b16" id="0117b16"></a>而無災。未之有也。往賢之所嚴誡。良以此<a 
name="0117b17" id="0117b17"></a>乎。縱不關物命。亦無宜舉酌。此吾所謂三通<a 
name="0117b18" id="0117b18"></a>也。吾聞戒自禁心。齋唯齊志。可謂入道之初<a 
name="0117b19" id="0117b19"></a>行。教民之本法。但支立而已。身亦何知。若縱<a 
name="0117b20" id="0117b20"></a>情嗜欲。終為難滿。所以節限二時足充四大。<a 
name="0117b21" id="0117b21"></a>覺翳螳之附後。見野狼之對前。危亡之期既<a 
name="0117b22" id="0117b22"></a>切。渴乏之情遂緩。自忻道勝而肥。何嗟食短<a 
name="0117b23" id="0117b23"></a>而倦。竊以帝王之祠宗廟。夫子之請伯陽。猶<a 
name="0117b24" id="0117b24"></a>須絕味辛葷清居齋室。況吾欲亡身而訪道。<a 
name="0117b25" id="0117b25"></a>寧復留心於美膳者哉。此吾所謂四通也。莫<a 
name="0117b26" id="0117b26"></a>謂子所不能謂吾為蔽。吾之所辯幸子擇以<a 
name="0117b27" id="0117b27"></a>從之。公子於是接足叩頭。百體皆汗。魂飛<a 
name="0117b28" id="0117b28"></a>膽喪。五色無主。既如蹈虎。復似見龍。怳焉<a 
name="0117b29" id="0117b29"></a>若狂。莫知所對。先生摩頂勞曰。吾惟愍物。<a 
name="0117c01" id="0117c01"></a>子何怖耶。公子稍乃自安。泣而對曰。僕本生<a 
name="0117c02" id="0117c02"></a>下邑。無聞大覺之名。稟性&#x758E;野。翻踵外邪之<a 
name="0117c03" id="0117c03"></a>見。不遇先生幾將禍矣。比承下風之末。精義<a 
name="0117c04" id="0117c04"></a>入神。仰恃大慈追收前失。請容剃落。受業於<a 
name="0117c05" id="0117c05"></a>先生之門也。先生曰子悟。迷知返善矣哉。</p><a 
name="0117c06" id="0117c06"></a><p><span class="juanname">廣弘明集卷第四</span></p>
<hr>【經文資訊】大正藏第 52 冊 No. 2103 廣弘明集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3269.html?index=T52n2103" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T52n2103_004 by HTTrack Website Copier/3.x [XR&CO'2014], Tue, 07 Jun 2016 07:00:39 GMT -->
</html>
