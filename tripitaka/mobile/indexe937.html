<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X77n1522_013 by HTTrack Website Copier/3.x [XR&CO'2014], Tue, 07 Jun 2016 07:42:07 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1331153566&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX77n1522&amp;utmp=%2Fmobile%2Findex.php%3Findex%3DX77n1522_013&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index51ca.html?index=X77n1522_012" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第77冊<br/>No.1522 新修科分六學僧傳 (30卷)<br/>【元 曇噩述】<br/>第 13 卷</p>
	<a href="indexa237.html?index=X77n1522_014" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X77">
<div class="root" id="1522" sutra_name="新修科分六學僧傳" sutra_juan="[卷13]">　
<a 
name="0176a01" id="0176a01"></a><p><span class="juanname">新脩科分六學僧傳卷第十三</span></p><a 
name="0176a02" id="0176a02"></a><p style="margin-left: 4em"><span class="byline">淛東沙門　曇噩　述</span></p><a 
name="0176a03" id="0176a03"></a><p style="text-indent: 0em; margin-left: 0em"><span class="headname">　　戒學</span></p><a 
name="0176a04" id="0176a04"></a><p style="text-indent: 0em; margin-left: 0em"><span class="headname">　　　弘法科<span class="note">(三)</span></span></p><a 
name="0176a05" id="0176a05"></a><p style="margin-left: 2em"><span class="headname">隋曇延</span></p><p style="text-indent: 0em; margin-left: 0em"><span class="linehead"></span>出蒲州桑泉王氏也。其先仕齊周。世皆致貴<a 
name="0176a06" id="0176a06"></a>顯而延尤嗜學。年十六。偶聽妙法師講涅槃。遂出家。<a 
name="0176a07" id="0176a07"></a>逮弱冠。即就開演。義理融貫。詞辨優贍。識者敬慕焉。<a 
name="0176a08" id="0176a08"></a>每曰。佛性寔涅槃宗極是誠遊神之府也。既進具。更<a 
name="0176a09" id="0176a09"></a>聽華嚴大論十地地持佛性寶性等。部皆統津准的。<a 
name="0176a10" id="0176a10"></a>超略前導。&#x751E;顧影曰。余與爾久處淪潛。今猶飄泊。將<a 
name="0176a11" id="0176a11"></a>同精思要道。樂志窮山。可乎。遂隱於太行百梯寺。即<a 
name="0176a12" id="0176a12"></a>中朝山也。山有薛居士者。聞見該博。謁延以方圓動<a 
name="0176a13" id="0176a13"></a>靜請賦。延應聲曰。方如方等城。圓如智慧日。動則識<a 
name="0176a14" id="0176a14"></a>波浪。靜類涅槃室。薛驚歎以為未&#x751E;見。爾後往來。恒<a 
name="0176a15" id="0176a15"></a>質疑義。延念著涅槃疏。夜夢人白服白馬。談授經旨。<a 
name="0176a16" id="0176a16"></a>而馬髦尾拂地。延則手執馬鬃。覺而知為馬鳴大士。<a 
name="0176a17" id="0176a17"></a>委寄宗綱之兆。疏成。遂陳於州治仁壽寺舍利塔前。<a 
name="0176a18" id="0176a18"></a>禱曰。若幽致微達願示明靈。如無所感。誓不傳授。言<a 
name="0176a19" id="0176a19"></a>訖。卷軸光明竟夜。塔中舍利。放光接之。&#x4E98;三晝夜。表<a 
name="0176a20" id="0176a20"></a>聞。帝悅。詔延就講。僉議以比遠公所製云。延既長講。<a 
name="0176a21" id="0176a21"></a>帝常送供。然猶以百梯路遠。為卜中朝西嶺形勝之<a 
name="0176a22" id="0176a22"></a>地。造雲居寺。給以國俸。玄侶如歸。建德中。陳使周弘<a 
name="0176a23" id="0176a23"></a>正來聘。朝廷聞其才辯。議擇所以抗論者。蒲州<span class="corr" title='[剌&gt;刺]'>刺</span>史<a 
name="0176a24" id="0176a24"></a>中山公宇文氏。承詔舉延是日帝躬御法筵觀聽。而<a 
name="0176b01" id="0176b01"></a>弘正誠為勍敵。僧望二人皆挫&#x8842;不振。群僚失色。於<a 
name="0176b02" id="0176b02"></a>是延居坐末。不次而起。帝曰位未至。何遽起也。延曰。<a 
name="0176b03" id="0176b03"></a>若是他方大士。固足仰煩諸德。今遠國微臣。在小僧<a 
name="0176b04" id="0176b04"></a>堪任其事。徑昇高座。帝又曰。何不禮三寶。答曰自力<a 
name="0176b05" id="0176b05"></a>有餘奚待加助帝大悅。弘正方構責致難。延復引義<a 
name="0176b06" id="0176b06"></a>開闢。而弘正頗挾譏調用前殿後。延乘勢窘辱。事同<a 
name="0176b07" id="0176b07"></a>拉朽。弘正即頂拜。自陳云。弟子往來三國。訪可師者。<a 
name="0176b08" id="0176b08"></a>不圖今日乃遇於此。及弘正辭歸。宿構風雲山海詩<a 
name="0176b09" id="0176b09"></a>四十首。上延。延一經目。命筆和之。辭意清美。弘正益<a 
name="0176b10" id="0176b10"></a>悅服焉。遂跪而啟曰。願示一言。佩之終身。延曰。為賓<a 
name="0176b11" id="0176b11"></a>設席賓不坐離人極遠熱如火規矩之用皮中裹。弘<a 
name="0176b12" id="0176b12"></a>正曰。敢不奉教。俄詔授國統。武帝廢教。諫不聽。居隱<a 
name="0176b13" id="0176b13"></a>太行。帝屢以輔弼徵。不出。天元間。帝疾。詔仍立尊像<a 
name="0176b14" id="0176b14"></a>度菩薩僧二十人。延有名焉。然猶以未全形服不許。<a 
name="0176b15" id="0176b15"></a>逮隋革命。即祝髮服僧伽黎。執錫來廷。遽先奏曰。敬<a 
name="0176b16" id="0176b16"></a>聞皇帝。以四海為務。而勞神佛法。天下幸甚。帝曰。弟<a 
name="0176b17" id="0176b17"></a>子久有此意。所恨未能如願耳。遂與論復教端緒。請<a 
name="0176b18" id="0176b18"></a>多度僧。詔先度千人以副其請。所廢伽藍。並從脩舉。<a 
name="0176b19" id="0176b19"></a>僧亦自爾而度者多矣。遷都龍首。詔給地於廣恩坊。<a 
name="0176b20" id="0176b20"></a>立延眾寺。以處法師。開皇四年。詔改延眾。為延興。且<a 
name="0176b21" id="0176b21"></a>改舊所居雲居寺。為棲巖寺。詔太樂令齊樹。提造中<a 
name="0176b22" id="0176b22"></a>朝山。佛曲以傳世。供養一日。詔賜寺燭。始至。未爇而<a 
name="0176b23" id="0176b23"></a>自明。延奇之。以事聞。因又改延興為光明。後復別建<a 
name="0176b24" id="0176b24"></a>光明寺。六&#x79CA;旱。集僧二百於正殿祈雨。無應。帝謂延<a 
name="0176c01" id="0176c01"></a>曰。天何由而久不雨。延奏以事由一二。帝與群僚。莫<a 
name="0176c02" id="0176c02"></a>達一二之意。詔京兆太守蘇威問之。答曰。上愆玄化。<a 
name="0176c03" id="0176c03"></a>下違治術。此在陛下萬機之主。諸公毗贊之臣。故雨<a 
name="0176c04" id="0176c04"></a>而不雨。事由一二耳。帝躬祈雨。詔延登御座。南面授<a 
name="0176c05" id="0176c05"></a>戒。帝及百官五品<span class="corr" title='[巳&gt;已]'>已</span>上。咸席地。北面受八戒。日正中<a 
name="0176c06" id="0176c06"></a>且訖事。忽天起片雲。須臾&#x5FA7;布甘&#x9714;。霑足近遠。帝悅。<a 
name="0176c07" id="0176c07"></a>賜帛三百匹。延一時散給悲敬殆盡。寺主道睦。&#x751E;告<a 
name="0176c08" id="0176c08"></a>以&#x7CAE;可僅支兩食。急散眾則庶幾。延曰。使都竭。眾乃<a 
name="0176c09" id="0176c09"></a>散。明日詔送來二十車。項又遺以五百石別饋延。方<a 
name="0176c10" id="0176c10"></a>荐飢。僧侶賴以安堵。延非有先見。詎臻此。詔拜平等<a 
name="0176c11" id="0176c11"></a>沙門。錄天下僧尼事。犯刑網者。對之涕泣。使慚愧懺<a 
name="0176c12" id="0176c12"></a>悔而後<span class="corr" title='[巳&gt;已]'>已</span>。開皇八年八月十三日。終於所住寺。壽七<a 
name="0176c13" id="0176c13"></a>十三。遺表不錄。帝哀慟。王公以下。並往弔臨。罷朝三<a 
name="0176c14" id="0176c14"></a>日。賻五百匹。齊千僧。以舉靈輿。弟子沙門童真洪義<a 
name="0176c15" id="0176c15"></a>通幽覺朗道遜玄琬等則秉香爐前導。文武職僚。如<a 
name="0176c16" id="0176c16"></a>膝王咸被髮徒跣而從。闍維于終南之下。俄詔齋三<a 
name="0176c17" id="0176c17"></a>千僧於闍維地。齋畢舉火。天無雲翳。而細雨飄灑。眾<a 
name="0176c18" id="0176c18"></a>歎以為何異如來入滅。而諸天墮淚之狀哉。延長九<a 
name="0176c19" id="0176c19"></a>尺五寸。手垂過膝。目不邪視。而光射尺餘。容止邕肅。<a 
name="0176c20" id="0176c20"></a>風骨奇峻自其師上權衡教門飲食衣裳出乘輿之<a 
name="0176c21" id="0176c21"></a>副。其富貴亦至矣。然而卑牧慈誘。自他兼利。度量渾<a 
name="0176c22" id="0176c22"></a>融。誠莫窺其涯涘也。平居祈生安養。注想不移。未<a 
name="0176c23" id="0176c23"></a>終之前。寺&#x96A3;任金寶父子猶信向見空中。幡蓋列柩<a 
name="0176c24" id="0176c24"></a>前兩行而引。由寺之南。達于西山。內史薛道衡白弔<a 
name="0177a01" id="0177a01"></a>有文。見別集。</p><a 
name="0177a02" id="0177a02"></a><p style="margin-left: 2em"><span class="headname">隋靈藏</span></p><p style="text-indent: 0em; margin-left: 0em"><span class="linehead"></span>雍州新豐王氏子。幼歲禮&#x9834;律師為和尚出<a 
name="0177a03" id="0177a03"></a>家。妙尚&#x51B2;&#x8657;。兼崇綱務。論專智度。律善僧祇。學者<span class="corr" title='[歛&gt;斂]'>斂</span><a 
name="0177a04" id="0177a04"></a>&#x88B5;。周初教門隆盛。國家每歲別度僧尼。以藏識解明<a 
name="0177a05" id="0177a05"></a>正。仍使銓品材業以應命。屬隋祖龍潛。素與藏之本<a 
name="0177a06" id="0177a06"></a>師相愛。以故藏尤<span class="gaiji">[款-士+止]<!--gaiji,,1[款-士+止],2,3--></span>狎。及受禪。遷都南阜。詔置國寺。<a 
name="0177a07" id="0177a07"></a>且聽藏自擇形勝。以便其意。即今之遵善坊。大興善<a 
name="0177a08" id="0177a08"></a>寺也。自爾中使接軫。禮遇豐縟。珍味異饌。時見分餉。<a 
name="0177a09" id="0177a09"></a>又詔左右僕射。兩日一入寺參坐以鎮之。詔宮殿諸<a 
name="0177a10" id="0177a10"></a>門。聽藏往返。不得如常例按籍。開皇四年。關輔饑。詔<a 
name="0177a11" id="0177a11"></a>百姓悉詣洛陽就食。藏因從駕幸洛陽。男女之求度<a 
name="0177a12" id="0177a12"></a>者。所在成聚。上曰。弟子是俗人天子律師是道人天<a 
name="0177a13" id="0177a13"></a>子前後度人凡數萬。事聞益喜。且曰。律師度人為善。<a 
name="0177a14" id="0177a14"></a>弟子禁人為惡。事雖有異。意則不殊。至於譯經。身先<a 
name="0177a15" id="0177a15"></a>眾範。未知寺任。剛正有聲聞。開皇六年卒。壽六十八。<a 
name="0177a16" id="0177a16"></a>葬南郊。</p><a 
name="0177a17" id="0177a17"></a><p style="margin-left: 2em"><span class="headname">隋道正</span></p><p style="text-indent: 0em; margin-left: 0em"><span class="linehead"></span>滄州渤海人。居無常處。學無常師。宗蘭若法。<a 
name="0177a18" id="0177a18"></a>棲息深林。乞食聚落。坐而不臥。道俗或從咨訪。則略<a 
name="0177a19" id="0177a19"></a>示其綱猷而<span class="corr" title='[巳&gt;已]'>已</span>。然經筵論席。雖&#x5FA7;遊歷。偏以成實知<a 
name="0177a20" id="0177a20"></a>名幽冀。有&#x96B7;公貫者。挽正住寺。而正終不屑也。因隱<a 
name="0177a21" id="0177a21"></a>遁巖谷。綜述憲章。名之曰六行。蓋凡聖脩法也。包舉<a 
name="0177a22" id="0177a22"></a>一化。融攝萬衢。其一曰凡夫罪行。次二曰凡夫福行。<a 
name="0177a23" id="0177a23"></a>次三曰小乘人行。次四曰小菩薩行。次五曰大菩薩<a 
name="0177a24" id="0177a24"></a>行。次六曰佛果證行。合六部。略則一卷。廣則二十一<a 
name="0177b01" id="0177b01"></a>卷。其前一半為敘分。其後一半為行體。意以東夏釋<a 
name="0177b02" id="0177b02"></a>種。多滯名相。罕附正因。茲欲舍筌檢理。壹宗禪觀。以<a 
name="0177b03" id="0177b03"></a>濟神爽爾。開皇七年具狀奏聞。左僕射高&#x9834;。為集名<a 
name="0177b04" id="0177b04"></a>德於禪林寺論議。時座中有斥以海隅之士。凌跨帝<a 
name="0177b05" id="0177b05"></a>京者。正聞而歎曰。法亦豈拘方所哉。然秪將以簡定<a 
name="0177b06" id="0177b06"></a>邪正而<span class="corr" title='[巳&gt;已]'>已</span>。地之中邊。非所問也。眾遂散。其說竟寢。正<a 
name="0177b07" id="0177b07"></a>知澆季之弊。固未易化。乃委其書於方禪師所而歸。<a 
name="0177b08" id="0177b08"></a>世莫詳其所終焉。</p><a 
name="0177b09" id="0177b09"></a><p style="margin-left: 2em"><span class="headname">隋信行</span></p><p style="text-indent: 0em; margin-left: 0em"><span class="linehead"></span>姓王氏。魏郡人。始其母無子。禱於佛。夢神人<a 
name="0177b10" id="0177b10"></a>持送一兒。即有孕。及生姿性特異。四歲路見牛車沒<a 
name="0177b11" id="0177b11"></a>泥中。力引挽。破領流血。莫能前行。因悲淚其旁。要待<a 
name="0177b12" id="0177b12"></a>其脫乃去。八歲入庠校。秀慧獨發。有書生問曰。汝家<a 
name="0177b13" id="0177b13"></a>何姓。外家復何姓。曰外家孫姓。生偶戲之曰。不姓飯<a 
name="0177b14" id="0177b14"></a>而姓&#x98F1;。亦有說乎。行應聲以為飯除饑。而不除渴。&#x98F1;<a 
name="0177b15" id="0177b15"></a>則饑渴兼除。是以姓孫。而不姓飯也。其隨機詭對。皆<a 
name="0177b16" id="0177b16"></a>此類。每以恭敬精苦。為輕慢懈怠。諸病之藥。故凡塔<a 
name="0177b17" id="0177b17"></a>像。必周行禮拜。又於相州法藏寺捨戒。執勞受役。道<a 
name="0177b18" id="0177b18"></a>俗造門詰問者。皆隨事直指。莫不悉捐所業。頂戴其<a 
name="0177b19" id="0177b19"></a>言。而師承之也。開皇初奉詔入京。僕射高&#x9834;。別立院<a 
name="0177b20" id="0177b20"></a>於真寂寺。以延處之。著對根起行三階集錄。及東山<a 
name="0177b21" id="0177b21"></a>所制諸文。合四十餘卷。以傳不朽。置化度光明慈門<a 
name="0177b22" id="0177b22"></a>慧日弘善五寺。以裨贊大教。未幾疾篤。猶請像入房<a 
name="0177b23" id="0177b23"></a>正觀。而卒於化度寺。即十四年之正月四日也。春秋<a 
name="0177b24" id="0177b24"></a>五十有四。越七日。火葬于終南山之鴟鳴阜。收燼骨。<a 
name="0177c01" id="0177c01"></a>得兩耳一穴中通之瑞。建塔山麓。逸民河東裴玄證<a 
name="0177c02" id="0177c02"></a>製文以銘其<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。</p><p style="text-indent: 0em; margin-left: 0em"><span class="linehead"></span>證本師行出家於化度寺。當行無恙<a 
name="0177c03" id="0177c03"></a>時所著。皆證筆也。行亡而證反俗服。生自製<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。死乃<a 
name="0177c04" id="0177c04"></a>鐫勒。今至相寺北岩前。三<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>猶存。</p><a 
name="0177c05" id="0177c05"></a><p style="margin-left: 2em"><span class="headname">隋曇崇</span></p><p style="text-indent: 0em; margin-left: 0em"><span class="linehead"></span>出咸陽孟氏。七歲入道。循聽講肆。久之依止<a 
name="0177c06" id="0177c06"></a>禪師開公。而攝念焉。逮于受具。其志逾清厲。學僧祇。<a 
name="0177c07" id="0177c07"></a>十有餘遍。而講解之。致徒三百。京輔以為宗。後以言<a 
name="0177c08" id="0177c08"></a>說無益。更脩前行。形若槁木。心如死<span class="gaiji">&#x7070;<!--gaiji,灰,1[厂@火],2&#x7070;,3--></span>。於是色想除。<a 
name="0177c09" id="0177c09"></a>而光明發。六行偏精。五門併達矣。開公以上首稱之。<a 
name="0177c10" id="0177c10"></a>眾中同學歸敬。開亡。遂以其徒二百餘人。委之訓導。<a 
name="0177c11" id="0177c11"></a>聲馳隴塞。化滿關河。趨承下風。千里相屬。周武帝尤<a 
name="0177c12" id="0177c12"></a>加欽注。詔曰。崇禪師精悟獨絕。所領學徒。淑於德義。<a 
name="0177c13" id="0177c13"></a>未聞有犯。可為國之三藏。并陟岵寺主。崇以職事滯<a 
name="0177c14" id="0177c14"></a>淹。假以他緣。奏乞於免。詔從之。及廢教。徇俗不自異。<a 
name="0177c15" id="0177c15"></a>詔授金紫光祿。終無所屈。大象初。隋文帝以潛德秉<a 
name="0177c16" id="0177c16"></a>周政。大法且復。詔先度百二十僧。崇預其數。住興善<a 
name="0177c17" id="0177c17"></a>寺。仍詔充寺主。固辭。乃募緣&#x524F;寺。以酬宿願。蓋以法<a 
name="0177c18" id="0177c18"></a>運之否。昔&#x751E;許之云。帝登極。卒營九寺。以足十數焉。<a 
name="0177c19" id="0177c19"></a>常是時。我唐高祖。方以留守居太原。亦割宅為清禪<a 
name="0177c20" id="0177c20"></a>寺。以致眾。煬帝居晉邸。斥民七十戶水磑碾等。為寺<a 
name="0177c21" id="0177c21"></a>基業。開皇初。賜帛一萬四千匹。布五千端。綿千屯。綾<a 
name="0177c22" id="0177c22"></a>二百匹。錦二十匹。上色米千石。皇后錢五千貫。氈五<a 
name="0177c23" id="0177c23"></a>十領。剃刀五十具。其建浮圖也。仍以神尼智僊所授<a 
name="0177c24" id="0177c24"></a>舍利六粒。用助弘業。會教門載啟。深契帝心。詔匠杜<a 
name="0178a01" id="0178a01"></a>崇如法營治。賜錢三千餘貫。為磚瓦費。又悉斂內宮。<a 
name="0178a02" id="0178a02"></a>及躬所御故服。得一千三百襲。使鬻之。以資匱竭。晉<a 
name="0178a03" id="0178a03"></a>邸在楊越。自其鎮造露盤十一級。始開皇十一年。至<a 
name="0178a04" id="0178a04"></a>十四年乃畢工致。而冠之浮圖之顛。見者稱歎。其餘<a 
name="0178a05" id="0178a05"></a>佛堂僧院。皆王力焉。詔<span class="corr" title='[祟&gt;崇]'>崇</span>出入禁&#x7C5E;。無擁通宮籍。以<a 
name="0178a06" id="0178a06"></a>為常。因為帝后。述淨土業。帝每自稱師兒。后自稱師<a 
name="0178a07" id="0178a07"></a>女。其恩禮之重如此。開皇十四年十月三十日。無疾<a 
name="0178a08" id="0178a08"></a>卒于所居之房。壽八十。上哀慟。詔所司營給喪事。塔<a 
name="0178a09" id="0178a09"></a>全身于終南山。</p><a 
name="0178a10" id="0178a10"></a><p style="margin-left: 2em"><span class="headname">隋道成</span></p><p style="text-indent: 0em; margin-left: 0em"><span class="linehead"></span>字明範。姓陶氏。丹陽人。祖齊招遠將軍。永嘉<a 
name="0178a11" id="0178a11"></a>太守。父僉梁貞威將軍上虞令。成儀狀&#x74CC;美。器質渾<a 
name="0178a12" id="0178a12"></a>厚。少入永嘉崇玄寺。事式法師為弟子。具戒後。所學<a 
name="0178a13" id="0178a13"></a>曰進。梁大同初。遊京輦之奉誠寺。大律都沙門智文。<a 
name="0178a14" id="0178a14"></a>授以十誦。纔經再習。即事開講。毗曇數論亦如之。時<a 
name="0178a15" id="0178a15"></a>年猶未三十也。禪那懺摩。身心兼謹。三餘之暇。則獵<a 
name="0178a16" id="0178a16"></a>涉文史。是以宿碩咸畏服焉。弟子慧藏法祥等。並分<a 
name="0178a17" id="0178a17"></a>燈利眾。模範人天。開皇十九&#x79CA;五月五日。遂卒於興<a 
name="0178a18" id="0178a18"></a>嚴寺。壽六十八。其始示疾也。猶勉力闡演。及劇乃稱<a 
name="0178a19" id="0178a19"></a>佛合掌而逝。開十誦律菩薩戒。大品法華諸經律等。<a 
name="0178a20" id="0178a20"></a>一百四十&#x5FA7;。觀音經講。一百三十三&#x5FA7;。著律大本羯<a 
name="0178a21" id="0178a21"></a>磨諸經疏三十六卷。皆行世。既卒之三日。當五月八<a 
name="0178a22" id="0178a22"></a>日。窆之奉誠之南山高座寺。沙門慧&#x5D78;撰墓志。</p><a 
name="0178a23" id="0178a23"></a><p style="margin-left: 2em"><span class="headname">隋智舜</span></p><p style="text-indent: 0em; margin-left: 0em"><span class="linehead"></span>生趙州大陸孟氏。少為書主。博通竹素。工書<a 
name="0178a24" id="0178a24"></a>善說。庠序之人附焉。年餘二十。厭世出家。事雲門稠<a 
name="0178b01" id="0178b01"></a>公。性樂幽隱。一志定業。居白鹿十載。常有靈祇陰贊。<a 
name="0178b02" id="0178b02"></a>或動身衣。或現聲相。白服丈餘。遶院巡警。後居贊皇<a 
name="0178b03" id="0178b03"></a>許亭山。獨與沙門曇詢依倚四年。而其他有資給者。<a 
name="0178b04" id="0178b04"></a>則謝絕無所受。且悲憫物類。一雉&#x751E;為獵者所窘。飛<a 
name="0178b05" id="0178b05"></a>入其廬。而苦勸獵者放之。終不聽。因持雉去。舜即割<a 
name="0178b06" id="0178b06"></a>耳使遺之。以感動其心。而獵者遂投弓解鷹。從舜脩<a 
name="0178b07" id="0178b07"></a>習。而近歸遠慕。殺生之酷。為屏絕。然操行尤謹。深僻<a 
name="0178b08" id="0178b08"></a>無人。則以火淨髮。稍昏則引錐<span class="corr" title='[剌&gt;刺]'>刺</span>股。御&#x758E;茹糲。晝夜<a 
name="0178b09" id="0178b09"></a>鞭<span class="gaiji">策<!--gaiji,策,1[竺-二+束],2&#x41FF;,3--></span>。撫收凍餒。常自空匱。晏如也。所親化之依以練<a 
name="0178b10" id="0178b10"></a>心者十人。仁壽四年正月二十日。以氣疾。終于元氏<a 
name="0178b11" id="0178b11"></a>懸屈領之禪坊。&#x79CA;七十二。葬禪坊之側。<span class="corr" title='[巳&gt;已]'>已</span>而或竊徙<a 
name="0178b12" id="0178b12"></a>以葬之房子縣界嶂洪山云。更三年後。發而焚之。以<a 
name="0178b13" id="0178b13"></a>起白塔。蓋界嶂洪山之名。以舜故斯重矣。開皇十年<a 
name="0178b14" id="0178b14"></a>&#x751E;詔曰。皇帝敬問。趙州房子界嶂洪山。南谷舊禪房<a 
name="0178b15" id="0178b15"></a>寺智舜禪師。冬日極寒。禪師道體清勝。教導蒼生。蚤<a 
name="0178b16" id="0178b16"></a>使成就。勝甚嘉焉。朕統在兆民之上。弘護正法。夙夜<a 
name="0178b17" id="0178b17"></a>無怠。今遣開府盧元壽。往宣指意。并送香物。如別詔。<a 
name="0178b18" id="0178b18"></a>時刺史楊達。以舜素無名聞。而蹤靡定。乃漫繫名果<a 
name="0178b19" id="0178b19"></a>願寺。以承詔旨。舜亦避謝不赴。弟子智贊能繼其緒。<a 
name="0178b20" id="0178b20"></a>雖屢徵聘。終賁林泉。燕寂之餘。尤究志於攝論涅槃　。</p><a 
name="0178b21" id="0178b21"></a><p style="margin-left: 2em"><span class="headname">隋法純</span></p><p style="text-indent: 0em; margin-left: 0em"><span class="linehead"></span>出祝氏。扶風始平人也。自周朝入道。住京師<a 
name="0178b22" id="0178b22"></a>陟岵天宮二寺。備歷廢教之酷。逮隋祖龍潛。圖啟法<a 
name="0178b23" id="0178b23"></a>運。乃先復菩薩僧百二十人。純其一焉。住大興善寺。<a 
name="0178b24" id="0178b24"></a>鞭策三業。上聞之。請為戒師。然固以德薄辭。上因幸<a 
name="0178c01" id="0178c01"></a>其所處行禮。施子。優渥。純歎曰。身命無常。何可保愛。<a 
name="0178c02" id="0178c02"></a>檀供難消。吾其行方等懺法乎。更四十五年。除食便<a 
name="0178c03" id="0178c03"></a>利。不出淨場。遂感燈無膏油而光<span class="gaiji">燄<!--gaiji,燄,1[舀*炎],2&#x269A8;,3--></span>相續者七晝夜。<a 
name="0178c04" id="0178c04"></a>或聞場中。有演說教授聲。就視之則寂然。俄而易法<a 
name="0178c05" id="0178c05"></a>服。行市里中。代傭保執役。雖瑣屑猥賤莫憚。有<span class="gaiji">嚫<!--gaiji,嚫,1[貝*親],2&#x478B;,3--></span>錫<a 
name="0178c06" id="0178c06"></a>則慘然曰。愛賊既來。獄王潛至。打縛不久矣。且以經<a 
name="0178c07" id="0178c07"></a>像。悉乞於人。衣則糞掃而<span class="corr" title='[巳&gt;已]'>已</span>。其宣導用十地經論。金<a 
name="0178c08" id="0178c08"></a>剛般若。金光明。諸法無行等。二十五卷。開皇十五年<a 
name="0178c09" id="0178c09"></a>入內宮。授皇后戒法。所獲施利隨盡。仁壽三年五月<a 
name="0178c10" id="0178c10"></a>十二日。無疾卒于淨住寺。春秋八十五。</p><p style="text-indent: 0em; margin-left: 0em"><span class="linehead"></span>先是閉室靜<a 
name="0178c11" id="0178c11"></a>坐。弟子慧進。見白衣童子。手捧光明。侍立純右。問曰。<a 
name="0178c12" id="0178c12"></a>此是何人。答曰。第六欲天。頻來召我。我以著樂妨於<a 
name="0178c13" id="0178c13"></a>脩習。終不許也。若無佛法處。我則願生以化迷類。久<a 
name="0178c14" id="0178c14"></a>之雙鴿集于衣桁。注目視純。都無懼色。純徐謂其徒<a 
name="0178c15" id="0178c15"></a>曰。汝毋自縱。毋自欺。又謂我今忽覺身乘自象。何也。<a 
name="0178c16" id="0178c16"></a>其妄業歟。遺命以身施飛走。弟子慧昂等。率諸檀越。<a 
name="0178c17" id="0178c17"></a>鑿龕於白鹿之原。外開門穴以置之。既而筋肉俱盡。<a 
name="0178c18" id="0178c18"></a>骸骨植立自如。因復&#x5850;飾。以貽永久焉。沙門彥琮。撰<a 
name="0178c19" id="0178c19"></a>序贊之辭。以美其德。<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>文則昂之辭也。昂幼育於純。<a 
name="0178c20" id="0178c20"></a>姿情閑雅清爽。有集十卷行世。</p><a 
name="0178c21" id="0178c21"></a><p style="margin-left: 2em"><span class="headname">隋真觀</span></p><p style="text-indent: 0em; margin-left: 0em"><span class="linehead"></span>字聖達。吳郡錢唐人。姓范氏。祖延蒸給事黃<a 
name="0178c22" id="0178c22"></a>門侍郎。父兌通直散騎常侍。母桓氏。念無嗣息。因誓<a 
name="0178c23" id="0178c23"></a>誦藥師觀世音金剛般若等經。以求智子。又刻寫定<a 
name="0178c24" id="0178c24"></a>林上寺迦毗羅王像事之。躬&#x52B9;祈禱。依藥師經七日<a 
name="0179a01" id="0179a01"></a>行道。至第三夕。遊光照身。自爾有娠。及生。左右掌文。<a 
name="0179a02" id="0179a02"></a>成僊人字。口流津液。膚體潤澤。雖老未&#x751E;患渴。舌有<a 
name="0179a03" id="0179a03"></a>羅綺紋。音吐如鍾。辨說敏給。五歲即蔬素。坐衣篋上。<a 
name="0179a04" id="0179a04"></a>揮扇<span class="gaiji">&#x7B92;<!--gaiji,帚,1[竺-二+帚],2&#x7B92;,3--></span>戲。&#x52B9;諸德開講。八歲能和庾尚書林擒詩。十<a 
name="0179a05" id="0179a05"></a>六淹貫孔老典章之言。旁涉琴奕。&#x751E;遇善風鑒者。迎<a 
name="0179a06" id="0179a06"></a>拜曰。少年當為人天師。宜自愛。後專誦淨名般若。丐<a 
name="0179a07" id="0179a07"></a>父母脫俗。父母難之。迦毗羅降夢。乃許焉。既獲詔旨<a 
name="0179a08" id="0179a08"></a>并賜衣&#x9262;。興陽生法師落髮。雲陽真律師任和尚授<a 
name="0179a09" id="0179a09"></a>戒。俄從華林國法師受成實。且欲憶持法華。日一卷。<a 
name="0179a10" id="0179a10"></a>感夢曰。汝大乘根器。毋自滯。遽聽摩訶衍於興皇朗<a 
name="0179a11" id="0179a11"></a>公輪下。開善大忍法師。慝影鍾山。時從扣激忍。歎曰。<a 
name="0179a12" id="0179a12"></a>龍樹之道東矣。辨勇二師。頻挹重席。叢林為之語曰。<a 
name="0179a13" id="0179a13"></a>錢唐出真觀。當天下一半。洪偃者儒英釋傑也。面譽<a 
name="0179a14" id="0179a14"></a>之曰。顴高多智。耳白有名。我有四絕。汝具八能。由是<a 
name="0179a15" id="0179a15"></a>王公貴遊。咸願納交。始興王將之國邀以俱。于時興<a 
name="0179a16" id="0179a16"></a>皇義集。眾推其先。登座之頃。開二諦宗。百難縱橫。一<a 
name="0179a17" id="0179a17"></a>言水泮。學士傅縡喟曰。三千稱首。七十當初。彼上人<a 
name="0179a18" id="0179a18"></a>者難為酬對。</p><p style="text-indent: 0em; margin-left: 0em"><span class="linehead"></span>既至會稽。住香嚴寺。闡大涅槃。興皇遣<a 
name="0179a19" id="0179a19"></a>書三度召之。曰。燕趙齊秦引領翹足。法門所寄。惟在<a 
name="0179a20" id="0179a20"></a>於子。子宜速返。時以伐周失律。議括沙門之無名者<a 
name="0179a21" id="0179a21"></a>罷道。觀奮致書於僕射徐陵。命遂寢。江夏王鎮越。復<a 
name="0179a22" id="0179a22"></a>固邀之。朗公哽咽言曰。能住三年者。請以講堂相委。<a 
name="0179a23" id="0179a23"></a>然終不可以留也。若夫特進杜稜永陽鄱陽二王。皆<a 
name="0179a24" id="0179a24"></a>極延仰。東淛法輪屢動。天台智者名行絕倫。&#x79CA;臘斯<a 
name="0179b01" id="0179b01"></a>等。義諧昆季。共歸秦嶺陵雲舊房。朝談慧照。夕安禪<a 
name="0179b02" id="0179b02"></a>寂。及智者就微。觀復敷演。永陽還朝。亟稱其德。尋加<a 
name="0179b03" id="0179b03"></a>特詔。而陳祚告終。隋文三遣皇華。秦王再延帥府。悉<a 
name="0179b04" id="0179b04"></a>辭以疾。齊王於江浦。躬伸頂禮。傳以香火。送居故邑<a 
name="0179b05" id="0179b05"></a>之眾善寺。開皇十四年旱。<span class="corr" title='[剌&gt;刺]'>刺</span>史劉景安謁觀禱雨。為<a 
name="0179b06" id="0179b06"></a>講海龍王經。序王竟驟&#x9714;。而東南之民。敬之若神。縣<a 
name="0179b07" id="0179b07"></a>南有靈隱山。昔與道安禪師頭陀石室。檀越陳仲寶。<a 
name="0179b08" id="0179b08"></a>率侶拓基。構立精舍。號南天竺。後文宣造塔。亦於此<a 
name="0179b09" id="0179b09"></a>者。則其幽勝可知矣。大業七年四月八日。司馬李子<a 
name="0179b10" id="0179b10"></a>深講大涅槃經。至現病品。夢三人容服甚盛。執幡禮<a 
name="0179b11" id="0179b11"></a>云。淨居遣迎。六月六日方臥病。夢與智者同輿。翼佛<a 
name="0179b12" id="0179b12"></a>還山。寤而歎曰。吾六十二當終。以講法華。獲延一紀。<a 
name="0179b13" id="0179b13"></a>今七十四。尚復奚求。即集徒垂訓。爾月適天台致書<a 
name="0179b14" id="0179b14"></a>送香蘇石蜜。觀覽書曰。是為最後信。豈非宿世因緣<a 
name="0179b15" id="0179b15"></a>邪。命以一如意報之。七月一日。中夜盥漱整服。跏趺<a 
name="0179b16" id="0179b16"></a>而坐。忽自語曰。有人請講菩薩戒。遂怡然而滅。明日<a 
name="0179b17" id="0179b17"></a>午時。<span class="gaiji">胸<!--gaiji,胸,1[(曷-曰)/月],2,3--></span>頂猶煖。右手內屈三指。流汗&#x5FA7;身。信宿而止。<a 
name="0179b18" id="0179b18"></a>至四日入龕。時屬流火。炎威尚熾。而股體柔軟。容色<a 
name="0179b19" id="0179b19"></a>不變。二十五日。四方道俗咸華。皆就靈手傳香表別。<a 
name="0179b20" id="0179b20"></a>香華供獻。日有千群。齊日開龕。色相光潔。眉毛更長。<a 
name="0179b21" id="0179b21"></a>二十六日。遷龕窆于靈隱山。</p><p style="text-indent: 0em; margin-left: 0em"><span class="linehead"></span>觀開成之&#x8FF9;。繼踵昔賢。<a 
name="0179b22" id="0179b22"></a>匡護之功。比肩前哲。開皇十一&#x79CA;。王師平江南。有猖<a 
name="0179b23" id="0179b23"></a>獗者。卒為厲階。元師楊素。反&#x65BE;而驅。因悉瓦解。俘虜<a 
name="0179b24" id="0179b24"></a>誅翦。三十餘萬。以觀名聲昌盛。囚有妄指其為檄者。<a 
name="0179c01" id="0179c01"></a>時與金陵才士鮑亨謝瑀俱被逮繫。不俟訊鞠。即將<a 
name="0179c02" id="0179c02"></a>斬決。素臨而責之曰。道人當坐禪讀經。何因為作檄<a 
name="0179c03" id="0179c03"></a>書。以干刑憲。死奚所辭。觀曰。道人所學。誠如公言。然<a 
name="0179c04" id="0179c04"></a>不作檄書。無辜就死。惟公明鑑。素怒示以檄曰。此誰<a 
name="0179c05" id="0179c05"></a>作耶。觀讀畢徐曰。苟如此。焉能動人。觀不作爾。使觀<a 
name="0179c06" id="0179c06"></a>果作必勝此。因指擿其語三五處曰。可上紙乎。顧皆<a 
name="0179c07" id="0179c07"></a>庸妄所為。公毋遽信也。素頗以為然。觀歷數鮑謝等<a 
name="0179c08" id="0179c08"></a>三十餘人於素前。而謂之曰。是並觀國賓王之流。願<a 
name="0179c09" id="0179c09"></a>公加慮。使無怨辜。素笑曰。道人不自愁。而更愁他人<a 
name="0179c10" id="0179c10"></a>乎。觀曰。生死常也。何足愁。然陷人於非辜。乃可愁耳。<a 
name="0179c11" id="0179c11"></a>素曰。久被繫必愁。宜作愁賦。<span class="gaiji">[(厂@((既-旡)-日+口))*頁]<!--gaiji,,1[(厂@((既-旡)-日+口))*頁],2,3--></span>左右給紙筆。觀攬筆<a 
name="0179c12" id="0179c12"></a>驟書如流。頃之紙盡。命更進。素隨讀之驚異。遽起立。<a 
name="0179c13" id="0179c13"></a>呼使對坐。以盡其辭。文多不載。</p><p style="text-indent: 0em; margin-left: 0em"><span class="linehead"></span>觀平昔謹操履。每盥<a 
name="0179c14" id="0179c14"></a>遺<span class="gaiji">[涯-圭+((麻-(序-予))/心)]<!--gaiji,,1[涯-圭+((麻-(序-予))/心)],2,3--></span>。地不為濡。居眾善寺。&#x7690;亭神姓陳名重。附巫語<a 
name="0179c15" id="0179c15"></a>請講法華。遺以錢物。且捨廟堂五間&#x524F;殿。門人玄鏡。<a 
name="0179c16" id="0179c16"></a>寔克荷負。</p><a 
name="0179c17" id="0179c17"></a><p style="margin-left: 2em"><span class="headname">隋靈遠</span></p><p style="text-indent: 0em; margin-left: 0em"><span class="linehead"></span>恒州人。史失其姓氏。世儒者。每攬經史。見篡<a 
name="0179c18" id="0179c18"></a>奪<span class="corr" title='[僣&gt;僭]'>僭</span>偽。&#x9B2A;戰賊殺事。則掩卷歎曰。夫人以利慾汩心<a 
name="0179c19" id="0179c19"></a>行。當受餓鬼畜生地獄身。於諸苦趣中。然或善緣之<a 
name="0179c20" id="0179c20"></a>未盡。惡貫之未盈。以小緩須臾耳。抑何其倉黃造次<a 
name="0179c21" id="0179c21"></a>迫趣之哉。於是裂縫掖。著伽梨。投延興寺。從遠公遊。<a 
name="0179c22" id="0179c22"></a>而未&#x751E;質以經論旨義。仁壽中。詔置塔于州之龍藏<a 
name="0179c23" id="0179c23"></a>寺。以葬舍利。既落成。遽棄去。隨所在習禪定。後於叢<a 
name="0179c24" id="0179c24"></a>塚中。跏趺而逝。人久而後知之。噫誠丈夫矣。</p><a 
name="0180a01" id="0180a01"></a><p style="margin-left: 2em"><span class="headname">隋玄鏡</span></p><p style="text-indent: 0em; margin-left: 0em"><span class="linehead"></span>趙州人也。素業律。四分精義。如親聞佛製。既<a 
name="0180a02" id="0180a02"></a>能操持為<span class="corr" title='[巳&gt;己]'>己</span>利。又能誨導利於人。誠末世之鄔波黎<a 
name="0180a03" id="0180a03"></a>也。詔置舍利塔於州之無際寺。即仁壽二年也。佛事<a 
name="0180a04" id="0180a04"></a>之美。鏡之力尤多。</p><a 
name="0180a05" id="0180a05"></a><p style="margin-left: 2em"><span class="headname">隋覺朗</span></p><p style="text-indent: 0em; margin-left: 0em"><span class="linehead"></span>河東人。體貌&#x74CC;傑。見者屬目。素&#x96B7;興善寺。習<a 
name="0180a06" id="0180a06"></a>四分律。及大涅槃經。仁壽四年。詔送舍利于絳州成<a 
name="0180a07" id="0180a07"></a>覺寺。所現瑞相。具別錄。大業末。詔為大禪定道場主。<a 
name="0180a08" id="0180a08"></a>豪橫妥靡　時有沙門海藏。婁闡四分。固律宗之翹<a 
name="0180a09" id="0180a09"></a>楚者。唐初置十大德。藏其一也　又有法鏘者。自靜<a 
name="0180a10" id="0180a10"></a>法徙大和。偃蹇巖壑。養志自得。歿後露骸山側。夜則<a 
name="0180a11" id="0180a11"></a>遠見炬火爛然。迫之則失。如是閱兩月乃<span class="corr" title='[巳&gt;已]'>已</span>。</p><a 
name="0180a12" id="0180a12"></a><p style="margin-left: 2em"><span class="headname">隋靈裕</span></p><p style="text-indent: 0em; margin-left: 0em"><span class="linehead"></span>姓趙。定州鉅鹿曲陽人。幼知敬僧禮像。懼聞<a 
name="0180a13" id="0180a13"></a>屠殺聲。六歲即茹素。父母強破之。不可。七歲求出家。<a 
name="0180a14" id="0180a14"></a>二親以資質之妙。宜世其業。固莫之許。裕歎曰。吾一<a 
name="0180a15" id="0180a15"></a>生壞矣。遂益習復以究家學。年十五念欲遁去。而適<a 
name="0180a16" id="0180a16"></a>丁父憂。苦塊之禮。罔敢弗至。既釋服竟。往趙郡應覺<a 
name="0180a17" id="0180a17"></a>寺。從明寶二禪師落髮。其母初未&#x751E;聞也。年二十有<a 
name="0180a18" id="0180a18"></a>二稟具。即誦四分僧祇。八日書誦俱了。刺史侯景。尤<a 
name="0180a19" id="0180a19"></a>加器重。後南遊漳淦。專學四分於隱公所五夏。能臻<a 
name="0180a20" id="0180a20"></a>其奧。初道憑&#x751E;以地論之指授慧光。而裕依憑法席<a 
name="0180a21" id="0180a21"></a>茲久。剖奇發新。莫不推揖。齊宣帝方寵進法上。詔為<a 
name="0180a22" id="0180a22"></a>大統。以駕御英彥。而望風趨勢者。比足立。惟裕操守<a 
name="0180a23" id="0180a23"></a>無所變。上因加敬。然於華嚴涅槃地論律部。但尋舊<a 
name="0180a24" id="0180a24"></a>解。若大集般若觀經遺教等疏。則獨出淵思。而壹掃<a 
name="0180b01" id="0180b01"></a>宿說。安遊榮等三師雜心。嵩林二師成實。皆口傳心<a 
name="0180b02" id="0180b02"></a>受。曾無遺誤。其博贍可知矣。居鄴都者十二白。內外<a 
name="0180b03" id="0180b03"></a>號之。為裕菩薩云。</p><p style="text-indent: 0em; margin-left: 0em"><span class="linehead"></span>會宣帝疾。詔開華嚴。昭玄諸統。推<a 
name="0180b04" id="0180b04"></a>裕為法主。有一雄雞。常隨眾集。逮散席。乃飛鳴西南<a 
name="0180b05" id="0180b05"></a>樹上。一夕殪。帝遂有瘳。內出袈裟三百領。施裕而俾<a 
name="0180b06" id="0180b06"></a>散之。又詔住官寺。固辭。知命之際。方事禪寂。未盈炎<a 
name="0180b07" id="0180b07"></a>溽。而起赴檀越范陽盧氏之請。負笈者萬指。未幾還<a 
name="0180b08" id="0180b08"></a>鄴。所務如舊。一日安東王樓叡。於僧前&#x5FA7;加禮拜。次<a 
name="0180b09" id="0180b09"></a>至裕。見其有異。忽股慄流汗。即從受戒。且為營治寶<a 
name="0180b10" id="0180b10"></a>山寺。齊亡。周廢二教。裕服斬縗絰帶。率其徒二十輩。<a 
name="0180b11" id="0180b11"></a>遁山谷間。夜釋竺墻。晝攻魯誥。益力其所綴述。皆部<a 
name="0180b12" id="0180b12"></a>粹類聚。期以貽後。屬歲荐饑。遂出卜書一卷。使坐市<a 
name="0180b13" id="0180b13"></a>肆取米。占者叢&#x9599;。得米頗多。裕亟焚其書。隋興。教亦<a 
name="0180b14" id="0180b14"></a>昌盛。裕首被徵命。開皇三年。相州刺史樊叔略。創千<a 
name="0180b15" id="0180b15"></a>法師會。而裕當元席。詔復僧職。而叔略因舉為都統。<a 
name="0180b16" id="0180b16"></a>裕固引去。遊燕趙。兩河稔其化十&#x79CA;。止洛之靈通寺。<a 
name="0180b17" id="0180b17"></a>夜得牒於庭。若言報緣之終。在咸陽者。明&#x79CA;璽書下<a 
name="0180b18" id="0180b18"></a>相之大慈寺。致裕入京。裕曰。咸陽之厄驗矣。竟徒步<a 
name="0180b19" id="0180b19"></a>至京。詔住大興善寺。仍詔有司。議立國統。裕表辭再<a 
name="0180b20" id="0180b20"></a>三。乃詔左僕射高&#x9834;。右僕射蘇威。納言虞慶則。總管<a 
name="0180b21" id="0180b21"></a>賀若弼等。詣寺宣旨。代帝受戒懺罪。施綾錦帛三百<a 
name="0180b22" id="0180b22"></a>匹。助寶山構建。帝躬署寺額曰靈泉。而又徙步以歸。<a 
name="0180b23" id="0180b23"></a>謂人曰。往來之勞非厄乎。俄徙演空寺。詔問起居。</p><p style="text-indent: 0em; margin-left: 0em"><span class="linehead"></span>仁<a 
name="0180b24" id="0180b24"></a>壽中。帝分布所藏神尼舍利於諸州起塔。所在靈應<a 
name="0180c01" id="0180c01"></a>尤多。世皆以為祥瑞。而裕獨以每所見。無非白華白<a 
name="0180c02" id="0180c02"></a>樹白雲。豈吉相哉。吾第恐國有喪禍也。初人弗之信。<a 
name="0180c03" id="0180c03"></a>既而獻后文帝崩。相州<span class="corr" title='[剌&gt;刺]'>刺</span>史冏陽公薛胄。堂礎變玉。<a 
name="0180c04" id="0180c04"></a>設齋慶賀。裕曰。流離也。宜戒慎之。胄心以為不然。後<a 
name="0180c05" id="0180c05"></a>竟坐楊諒謀逆事。徙邊。仁壽之季。寒陵山築九級浮<a 
name="0180c06" id="0180c06"></a>圖。昉四級。督之急。曰事或有障。日夕併力。將八級而<a 
name="0180c07" id="0180c07"></a>晉陽難作。其先見之明如此。時忽&#x8B4C;言裕化。而究其<a 
name="0180c08" id="0180c08"></a>所從起不可得。裕曰。吾其亡矣。即誨厲門人。至七日<a 
name="0180c09" id="0180c09"></a>早。作賦哀速終悲永殯二詩。夜語侍者曰。吾茲背殊<a 
name="0180c10" id="0180c10"></a>痛。三更覺香氣充室。口猶稱佛名號。明相現時。奄爾<a 
name="0180c11" id="0180c11"></a>示寂於演空寺。大業元年正月二十二日也。壽八十<a 
name="0180c12" id="0180c12"></a>八。樹塔窆于寶山靈泉寺側。</p><p style="text-indent: 0em; margin-left: 0em"><span class="linehead"></span>裕性直威重爽塏。服章<a 
name="0180c13" id="0180c13"></a>觕弊。雖貴達廝下。禮貌無所間。往來曾莫望其將迎。<a 
name="0180c14" id="0180c14"></a>身佩白光奕然。照&#x668E;幽晦。姿稟孝愛。母疾將歸養。中<a 
name="0180c15" id="0180c15"></a>道聞訃而返曰。吾茲以嚴母冥福可也。志存遠大。不<a 
name="0180c16" id="0180c16"></a>局偏授。故單講雙時。雅為恒度。其赴他請。非顒仰之<a 
name="0180c17" id="0180c17"></a>至。不屑就。然未&#x751E;苟簡以邀檀施。有一寺請講。暇隙<a 
name="0180c18" id="0180c18"></a>見&#x97EE;園。迫近法席。問知其故。裕惡之即辭去。主謝過。<a 
name="0180c19" id="0180c19"></a>願悉&#x7282;其&#x97EE;四十畝。以種穀乃<span class="corr" title='[巳&gt;已]'>已</span>。素無積蓄。好施予。<a 
name="0180c20" id="0180c20"></a>寶山造石龕。名金剛勝力住持那羅延窟。鐫法滅之<a 
name="0180c21" id="0180c21"></a>相於巖石。凡坐必正面西向。所服御一准律。以範來<a 
name="0180c22" id="0180c22"></a>學。或譏其邀名。裕笑曰。使誠邀名而為善。不猶愈於<a 
name="0180c23" id="0180c23"></a>邀利而為不善者乎。</p><p style="text-indent: 0em; margin-left: 0em"><span class="linehead"></span>有沙門亡其名。燕人也。丐一言<a 
name="0180c24" id="0180c24"></a>之益以別。裕付以高僧傳曰。經誥禪律。恐雜聖心。未<a 
name="0181a01" id="0181a01"></a>若景行於此之為得也。其人欣戴而去。</p><p style="text-indent: 0em; margin-left: 0em"><span class="linehead"></span>裕說戒羯磨。<a 
name="0181a02" id="0181a02"></a>無傳欲法。&#x751E;入淨影寺。正值布薩。裕坐堂上見遠公<a 
name="0181a03" id="0181a03"></a>傳欲。抗聲曰。慧遠以為有法事因緣故爾說欲。然而<a 
name="0181a04" id="0181a04"></a>眾僧聽戒。豈是魔事耶。或以告遠。遠詣堂。裕曰。仁者<a 
name="0181a05" id="0181a05"></a>當以身攝物。說欲之制。豈法主可為哉。遠頂禮受其<a 
name="0181a06" id="0181a06"></a>語。其述著。有十地疏四卷。地持維摩般若各二卷。華<a 
name="0181a07" id="0181a07"></a>嚴疏及指歸合九卷。涅槃疏六卷。大集疏八卷。四分<a 
name="0181a08" id="0181a08"></a>律疏五卷。大乘義章四卷。勝鬘央掘壽觀仁王毗尼<a 
name="0181a09" id="0181a09"></a>母往生論彌勒上下生遺教等諸經。各為疏記。成實<a 
name="0181a10" id="0181a10"></a>毗曇智論各鈔五卷。聖&#x8FF9;記二卷。佛法東行記。眾經<a 
name="0181a11" id="0181a11"></a>宗要。譯經體式。受菩薩戒法。并戒本首尾。注華嚴等<a 
name="0181a12" id="0181a12"></a>經論序。大小乘同異論。舍利目連傳。御眾法等外。製<a 
name="0181a13" id="0181a13"></a>安民論。陶神論。各十卷。<span class="gaiji">[穀-禾+卵]<!--gaiji,,1[穀-禾+卵],2&#x3C89;,3--></span>卵成殺論。字本七卷。莊紀<a 
name="0181a14" id="0181a14"></a>老綱式經。兆緯相錄。醫決符禁法文。斷水蟲序。齊世<a 
name="0181a15" id="0181a15"></a>三寶記。滅法記。光師弟子十德記。僧制寺誥。十怨十<a 
name="0181a16" id="0181a16"></a>志頌。齊亡消日頌。觸事伸情頌。寺破報應記。孝經義<a 
name="0181a17" id="0181a17"></a>記。三行四去頌。詩評雜集等五十卷。行於世。</p><a 
name="0181a18" id="0181a18"></a><p style="margin-left: 2em"><span class="headname">隋智脫</span></p><p style="text-indent: 0em; margin-left: 0em"><span class="linehead"></span>其先濟陽考城蔡氏。後因<span class="gaiji">宦<!--gaiji,宦,1[穴/臣],2&#x41A0;,3--></span>遊故。復為江都<a 
name="0181a19" id="0181a19"></a>人。祖平齊新昌大守。父遠珍梁北&#x5156;州司馬。脫初娩。<a 
name="0181a20" id="0181a20"></a>暗室光生。眢井泉涌。識者以為出家之瑞徵。七歲師<a 
name="0181a21" id="0181a21"></a>事鄴下&#x9834;法師。稟華嚴十地。久之依江都強師。究成<a 
name="0181a22" id="0181a22"></a>實毗曇。及覆述瓶瀉珠貫。眾歎伏。時丹陽興嚴寺爝<a 
name="0181a23" id="0181a23"></a>法師。善成論。卒趨輪下。每燕語玄要亹亹。爝師深加<a 
name="0181a24" id="0181a24"></a>賞識。未幾云亡。其徒皆屬意於脫。以嗣義席。故興嚴<a 
name="0181b01" id="0181b01"></a>之部。至於今猶盛。陳至德中。屢詔入內弘演。自鄱陽<a 
name="0181b02" id="0181b02"></a>王伯山兄弟。僕射王克。中書王固等。並申北面之敬。<a 
name="0181b03" id="0181b03"></a>隋初再隆至教。&#x751E;於岐陽宮設齋。諸德咸集。詔脫先<a 
name="0181b04" id="0181b04"></a>昇法座。且使舍人崔君德宣旨曰。法師昔者獨步一<a 
name="0181b05" id="0181b05"></a>方。未足以稱所學。乃今四海一家。推為論主。則英材<a 
name="0181b06" id="0181b06"></a>始見矣。</p><p style="text-indent: 0em; margin-left: 0em"><span class="linehead"></span>煬帝在蕃邸。出牧維揚。新營慧日寺。起脫居<a 
name="0181b07" id="0181b07"></a>之。脫益勵業。無所不通。後隨入京。止日嚴寺。每被教<a 
name="0181b08" id="0181b08"></a>開闡。而輦轂下。聲聞尤振。初成實未&#x751E;有疏。脫念必<a 
name="0181b09" id="0181b09"></a>出此。而恐致異議。會帝正位東宮。下令俾脩繕。遂成<a 
name="0181b10" id="0181b10"></a>四十卷。以進。獻后升遐。薦嚴相繼。下令於日嚴寺。選<a 
name="0181b11" id="0181b11"></a>耆碩五十餘人。入承明內殿行道。尋下令講淨名經。<a 
name="0181b12" id="0181b12"></a>仍使沙門吉藏命章。脫始相讓未遽盡。藏稍自矜。微<a 
name="0181b13" id="0181b13"></a>加指斥。文至三解脫門。脫問。三解脫門。以何箭射。藏<a 
name="0181b14" id="0181b14"></a>曰。未解彎<span class="gaiji">弧<!--gaiji,弧,1[弓*爪],2,3--></span>。何論放箭。脫遂引據。徵勘紛紜。而藏欲<a 
name="0181b15" id="0181b15"></a>救解。莫能也。東宮時親臨視。下令無辯。但依本義剖<a 
name="0181b16" id="0181b16"></a>析。又令與道莊法師。談玄理。賓主無竭。復遣庶子張<a 
name="0181b17" id="0181b17"></a>衡。殷勤稱敘曰。法師該博。古今罕例。若所談說。實而<a 
name="0181b18" id="0181b18"></a>不&#x8657;。覽所撰論疏。誠無遺恨。可更造淨名疏。又大小<a 
name="0181b19" id="0181b19"></a>乘名教。便給書吏鈔錄。就釋二乘名教四卷。淨名疏<a 
name="0181b20" id="0181b20"></a>十卷。旋督工圖其形貌。於寶臺供養。仁壽之季。帝龍<a 
name="0181b21" id="0181b21"></a>飛。以脫舊恩。賜帛四百匹。</p><p style="text-indent: 0em; margin-left: 0em"><span class="linehead"></span>大業初隨駕幸洛。二年冬<a 
name="0181b22" id="0181b22"></a>暮。始屬疾。猶擁席授徒如平常。三年正月九日。有異<a 
name="0181b23" id="0181b23"></a>香赤光之祥。夜盥漱遺疏周悉。端坐而逝。春秋六十<a 
name="0181b24" id="0181b24"></a>七。帝聞震悼。詔賻帛三百匹。有司供給喪事。黃門侍<a 
name="0181c01" id="0181c01"></a>郎張衡監護。</p><p style="text-indent: 0em; margin-left: 0em"><span class="linehead"></span>脫音吐清徹。雖眾喧聒。終莫之掩。每承<a 
name="0181c02" id="0181c02"></a>詔發題。疇昔之夜。必夢優填瑞像齊立。義或未了。輒<a 
name="0181c03" id="0181c03"></a>見梵僧解釋。先&#x751E;夢。童子手執蓮華云。天帝遣請。臨<a 
name="0181c04" id="0181c04"></a>終之夕。又夢如之。</p><p style="text-indent: 0em; margin-left: 0em"><span class="linehead"></span>凡講大品涅槃淨名思益。各三十<a 
name="0181c05" id="0181c05"></a>餘遍。成論玄文各五十遍。弟子慧詮道灌詮聲德雙<a 
name="0181c06" id="0181c06"></a>揚。灌知名當世。其年二月二十五日。窆雒陽金谷里<a 
name="0181c07" id="0181c07"></a>北邙山之方墳。祕書郎會稽虞世南。作文勒<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>其側。</p><a 
name="0181c08" id="0181c08"></a><p style="text-indent: 0em; margin-left: 0em"><span class="linehead"></span>或謂後又託識於病僧慧畟。與吉藏論議。傾心盡禮。<a 
name="0181c09" id="0181c09"></a>以袪宿憾。宛如平昔云。</p><a 
name="0181c10" id="0181c10"></a><p style="margin-left: 2em"><span class="headname">隋僧善</span></p><p style="text-indent: 0em; margin-left: 0em"><span class="linehead"></span>姓席氏。絳之正平人。童&#x7A49;出家。即業禪定。時<a 
name="0181c11" id="0181c11"></a>汲之林落泉有方公者。尤負高名。與善齊。故白鹿太<a 
name="0181c12" id="0181c12"></a>行抱犢林慮等山。服道之眾。往來不絕。後弟子僧襲<a 
name="0181c13" id="0181c13"></a>請善於汾曲行化。善未之許。襲曰。前後邀迎凡三十<a 
name="0181c14" id="0181c14"></a>餘返。磨踵有盡。誓心難捨。其尚忍之哉。乃從。居馬頭<a 
name="0181c15" id="0181c15"></a>山中。并晉之士<span class="gaiji">&#x9E95;<!--gaiji,麇,1[鹿/囷],2&#x9E95;,3--></span>至。於是分為四部。以處東西二林<a 
name="0181c16" id="0181c16"></a>杯盤大黃之地。仁壽之歲。其道彌隆。則經所謂十一<a 
name="0181c17" id="0181c17"></a>切入是也。</p><p style="text-indent: 0em; margin-left: 0em"><span class="linehead"></span>垂終告弟子曰。吾少年時。山居無所得。食<a 
name="0181c18" id="0181c18"></a>噉小石子以活。今患腸中泠結。蓋其積病耳。死後可<a 
name="0181c19" id="0181c19"></a>破腹觀之。且飭使勤進所業。又命瓮葬。而免於焚燎<a 
name="0181c20" id="0181c20"></a>以損物命。卒於大黃巖中。則大業之元。三月十一日<a 
name="0181c21" id="0181c21"></a>也。襲始為絳人。晚居晉之寶嚴寺充直歲。督丁夫種<a 
name="0181c22" id="0181c22"></a>田。見殺水陸諸蟲之酷。復循故業。善之終也。襲適不<a 
name="0181c23" id="0181c23"></a>在。久之訪問。人莫知者。因就山設會悲慟。地忽<span class="gaiji">爆<!--gaiji,爆,1[焊-干+恭],2,3--></span>裂。<a 
name="0181c24" id="0181c24"></a>聲震山林。而葬瓮涌出。骸骨雪粲。舌紅赤鮮&#x668E;。遂兩<a 
name="0182a01" id="0182a01"></a>分之以塔焉。襲以貞觀十五年正月九日卒。春秋六<a 
name="0182a02" id="0182a02"></a>十四。</p><p style="text-indent: 0em; margin-left: 0em"><span class="linehead"></span>晉之小榆山僧集。亦有操行。聚徒不為規矩。聽<a 
name="0182a03" id="0182a03"></a>其自得。雖地鼠猶馴附。至可手執。在他人則否。</p><a 
name="0182a04" id="0182a04"></a><p style="margin-left: 2em"><span class="headname">隋僧照</span></p><p style="text-indent: 0em; margin-left: 0em"><span class="linehead"></span>京兆人。未詳氏族。幼師靜藹出家。所至感化。<a 
name="0182a05" id="0182a05"></a>屢獲祥徵。第恐眩眾。輒隱閟不敢泄。周氏廢教。乃復<a 
name="0182a06" id="0182a06"></a>獨處秦嶺。禪燕自娛。每顧影笑曰。世寧有樂過於此<a 
name="0182a07" id="0182a07"></a>者乎。彼朝市間。俛仰塵俗。一何鄙陋哉。逮隋室隆興。<a 
name="0182a08" id="0182a08"></a>佛運益啟。遂築神田寺於鄠縣南山之田谷。聚徒綜<a 
name="0182a09" id="0182a09"></a>業。名振渭川。方文皇在御。詔僕射楊素。入山宣旨邀<a 
name="0182a10" id="0182a10"></a>之。不奉詔。上愈益敬慕。仍遣素致香幣。而申之以詔<a 
name="0182a11" id="0182a11"></a>曰。禪師德居物議。道&#x668E;邃初。窮處巖阿。養素崇業。朕<a 
name="0182a12" id="0182a12"></a>甚嘉焉。今送供奉。用展翹敬。素亦有所施予。且請受<a 
name="0182a13" id="0182a13"></a>歸戒。皆不許。大業七年。終於所居寺。</p><a 
name="0182a14" id="0182a14"></a><p style="margin-left: 2em"><span class="headname">隋僧粲</span></p><p style="text-indent: 0em; margin-left: 0em"><span class="linehead"></span>姓孫氏。汴梁陳留人也。幼年遊學河北河南。<a 
name="0182a15" id="0182a15"></a>東西關隴。備歷齊陳周境。工問難。善機譎。自號為三<a 
name="0182a16" id="0182a16"></a>國論師。開皇十年。詔住京師興善寺。十七&#x79CA;詔補為<a 
name="0182a17" id="0182a17"></a>二十五眾第一摩訶衍匠。故著十種大乘論。謂一通<a 
name="0182a18" id="0182a18"></a>二平三逆四順五接六挫七迷八夢九相十中道也。<a 
name="0182a19" id="0182a19"></a>仍於總化寺敷通。以攝學眾。又著十地論兩卷。仁壽<a 
name="0182a20" id="0182a20"></a>二年。詔諸州置塔。內出所藏舍利。選天下有道僧行<a 
name="0182a21" id="0182a21"></a>分往以葬。且約同日下坎。帝於內道場。盛作功德。以<a 
name="0182a22" id="0182a22"></a>候四方瑞應之報。粲率洪遵律師等陛辭。帝曰。法師<a 
name="0182a23" id="0182a23"></a>等可遂因化事。以榮還鄉壤。粲獲葬舍利於汴州廣<a 
name="0182a24" id="0182a24"></a>福寺。其光景香氣之瑞。詳于別錄。仁壽之季。復以葬<a 
name="0182b01" id="0182b01"></a>之滑州脩德寺。其光景香氣。愈益奇熾。帝屢加歎賞。<a 
name="0182b02" id="0182b02"></a>有道士褚揉者。善莊老。一日詔公卿畢集。講老子。唯<a 
name="0182b03" id="0182b03"></a>沙門不許預坐。粲聞之。率門人十餘。<span class="gaiji">攜<!--gaiji,攜,1[打-丁+嶲],2&#x22E42;,3--></span>行&#x7240;。排防衛。<a 
name="0182b04" id="0182b04"></a>徑至其地而坐。揉方序王。且未命文。而粲即抗言激<a 
name="0182b05" id="0182b05"></a><span class="corr" title='[剌&gt;刺]'>刺</span>。然詞若俳謔。而義寔張詮。席因散。或以聞。帝曰。朕<a 
name="0182b06" id="0182b06"></a>得與此人同時。<span class="gaiji">[(厂@((既-旡)-日+口))*頁]<!--gaiji,,1[(厂@((既-旡)-日+口))*頁],2,3--></span>非福邪。齊王暕欽渴談論。時沙門<a 
name="0182b07" id="0182b07"></a>吉藏得玄辯名。王每欲摧挫之。大業五年。大張法筵<a 
name="0182b08" id="0182b08"></a>於其第。會者三十餘人。請藏升座。粲命章標問。聽者<a 
name="0182b09" id="0182b09"></a>謂藏無以酬。及藏牒難接解。又謂粲必無以嗣進。如<a 
name="0182b10" id="0182b10"></a>是往還四十餘番。藏猶開析不滯。王止之。更令次座<a 
name="0182b11" id="0182b11"></a>續答。粲續問又二三十番而退。王起執粲手而謝曰<a 
name="0182b12" id="0182b12"></a>名不&#x8657;得。名不&#x8657;得。贈麈尾什物。以褒顯之。</p><p style="text-indent: 0em; margin-left: 0em"><span class="linehead"></span>九年卒<a 
name="0182b13" id="0182b13"></a>于興善。春秋八十五。弟子僧鸞僧鳳。鸞返俗出仕。鳳<a 
name="0182b14" id="0182b14"></a>別有傳。</p><a 
name="0182b15" id="0182b15"></a><p style="margin-left: 2em"><span class="headname">隋洪遵</span></p><p style="text-indent: 0em; margin-left: 0em"><span class="linehead"></span>相州時氏子。八歲出家。從師受業。即有聲。既<a 
name="0182b16" id="0182b16"></a>受具。專務律部。每曰。住持遺法。尚有賴於此耳。三夏<a 
name="0182b17" id="0182b17"></a>咨詢。僅知大旨。初依嵩高少林寺資雲公。習律之外。<a 
name="0182b18" id="0182b18"></a>兼聽華嚴大論。時鄴下暉公。方弘四分。因負笈造焉。<a 
name="0182b19" id="0182b19"></a>徒眾五百。<span class="gaiji">[(厂@((既-旡)-日+口))*頁]<!--gaiji,,1[(厂@((既-旡)-日+口))*頁],2,3--></span>莫出其右者。暉亦蔽於巧<span class="gaiji">佞<!--gaiji,佞,1[佞-二+〦],2,3--></span>。不能知也。<a 
name="0182b20" id="0182b20"></a>一日暉盛集。遵盡束暉所製疏。捧入堂中。置案上曰。<a 
name="0182b21" id="0182b21"></a>碌碌論下久矣。凡覆講&#x7AEA;論。都未&#x751E;見試。是則師資<a 
name="0182b22" id="0182b22"></a>之道。擁而不通。敢以此疏還之。後往雲所。雲即令升<a 
name="0182b23" id="0182b23"></a>座。吐述微妙。迥出常流。因卒學大論。以發明慧解。俄<a 
name="0182b24" id="0182b24"></a>入禪林。造詣不可測。時踰十稔。及歸猶以毗尼弘化。<a 
name="0182c01" id="0182c01"></a>四遠趨風。徒盈千數。齊文宣詔以為斷事沙門。如五<a 
name="0182c02" id="0182c02"></a>眾有墜憲綱。使據律斷之。青齊久諍訟。上命遵和解<a 
name="0182c03" id="0182c03"></a>之。且懲治其無賴者。曲當物情。法侶欣服。齊季之亂。<a 
name="0182c04" id="0182c04"></a>偕名僧慧遠等。隱于白鹿巖中。周既渾一。舉居嵩嶽。<a 
name="0182c05" id="0182c05"></a>開皇七年詔俱五大德赴闕。尉勞勤至。令併弟子十<a 
name="0182c06" id="0182c06"></a>人。居興善寺。有司為致四事供養。十一年。詔偕天竺<a 
name="0182c07" id="0182c07"></a>沙門譯經。十六年。詔充律眾主。就崇敬寺講律。先是<a 
name="0182c08" id="0182c08"></a>關內素奉僧祇。於四分則鮮聽稟。遵乃為設權機。卒<a 
name="0182c09" id="0182c09"></a>致流通。仁壽二年。詔送舍利於衛之福聚寺。紅赤二<a 
name="0182c10" id="0182c10"></a>光。照灼近遠。四年詔曰。朕秪承肇命。撫育生民。遵奉<a 
name="0182c11" id="0182c11"></a>聖教。重興像法。而如來大慈。覆護群品。感見舍利。開<a 
name="0182c12" id="0182c12"></a>導含生。朕<span class="corr" title='[巳&gt;已]'>已</span>分布近遠。皆起靈塔。其間諸州猶有未<a 
name="0182c13" id="0182c13"></a>&#x5FA7;。令更請大德。奉送舍利。各往諸州。依前起塔。所請<a 
name="0182c14" id="0182c14"></a>之僧。必須德行。可遵善解法相。庶能宣揚佛教。感悟<a 
name="0182c15" id="0182c15"></a>遇迷。宜集諸寺三綱。詳共推擇。錄以奏聞。當與一切<a 
name="0182c16" id="0182c16"></a>蒼生。同斯福業。遵乃承命搜舉。頗&#x53F6;時論。又詔三十<a 
name="0182c17" id="0182c17"></a>餘州。起塔函藏舍利。一時入塔。遵復送至隆聖寺。瑞<a 
name="0182c18" id="0182c18"></a>相具別錄。俄詔知寺任厥績允懋。大業四年五月十<a 
name="0182c19" id="0182c19"></a>九日。卒於興善。壽七十九。其著述有大統鈔五卷行<a 
name="0182c20" id="0182c20"></a>世。</p><p style="text-indent: 0em; margin-left: 0em"><span class="linehead"></span>當隋之初。道洪法騰法淵等。並有聲之士。正像之<a 
name="0182c21" id="0182c21"></a>綱維也。後皆不知所終。</p><a 
name="0182c22" id="0182c22"></a><p style="margin-left: 2em"><span class="headname">隋法進</span></p><p style="text-indent: 0em; margin-left: 0em"><span class="linehead"></span>早年師事益州綿竹縣。響應山玉女寺輝禪<a 
name="0182c23" id="0182c23"></a>師出家。後從定法師受十戒。恭謹謙恪。常依輝研習<a 
name="0182c24" id="0182c24"></a>水觀。寺之竹林棲四虎。每進入定。虎則馴繞左右。如<a 
name="0183a01" id="0183a01"></a>扞衛狀。人跡為絕。&#x96A3;之樵者。竊窺之。無所見。獨見湛<a 
name="0183a02" id="0183a02"></a>水凝止繩&#x7240;上。因再投石其中。既而進出定。覺心痛。<a 
name="0183a03" id="0183a03"></a>&#x5FA7;詢之得其故。明日使其人。於定時必盡去所投石。<a 
name="0183a04" id="0183a04"></a>痛即差。開皇間。皇子秀。以蜀王之國治成都。而妃患<a 
name="0183a05" id="0183a05"></a>心腹殊劇。時白&#x5393;鳴<span class="gaiji">鶴<!--gaiji,鶴,1[鴳-女+隹],2,3--></span>諸方士。皆莫治。遂遣長史張<a 
name="0183a06" id="0183a06"></a>英。即其寺請起進。進不可曰。吾住茲山。且八十年。其<a 
name="0183a07" id="0183a07"></a>性之無所動搖。與木石類。強之有死而<span class="corr" title='[巳&gt;已]'>已</span>。既還報。王<a 
name="0183a08" id="0183a08"></a>益遣官屬車從奉迎。不少懈。進守志愈奮厲。王怒躬<a 
name="0183a09" id="0183a09"></a>造其地。將加罪。及見進。顧復戰汗。不能自<span class="corr" title='[巳&gt;已]'>已</span>。遽曰。禪<a 
name="0183a10" id="0183a10"></a>師慈悲。望救病苦。進徐應曰。殺羊取心。以充庖&#x53A8;。則<a 
name="0183a11" id="0183a11"></a>羊之痛有甚於妃者。王曾不少加愛焉。今妃稍痛。而<a 
name="0183a12" id="0183a12"></a>愛如此。則王之於情念重。而道念輕矣。尚何以召我<a 
name="0183a13" id="0183a13"></a>哉。王亟慚愧懺悔。遂出山。且不肯騎乘。請自以杖屨<a 
name="0183a14" id="0183a14"></a>隨王後。頃之則先二日至。造堂見妃。妃亦流汗。疾從<a 
name="0183a15" id="0183a15"></a>而脫然。施帛五百匹。納衣伽黎什物等。進令盥手。執<a 
name="0183a16" id="0183a16"></a>所施物。祝願畢。而悉送輸之法聚寺。助營構。即辭去。<a 
name="0183a17" id="0183a17"></a>當是時。王獨與妃見進足高去地可四五寸。大業十<a 
name="0183a18" id="0183a18"></a>三年正月八日。終于山中。</p><a 
name="0183a19" id="0183a19"></a><p style="margin-left: 2em"><span class="headname">隋真慧</span></p><p style="text-indent: 0em; margin-left: 0em"><span class="linehead"></span>姓陳氏。河北<span class="corr" title='[陜&gt;陝]'>陝</span>人。少為父母逼妻之。非其志<a 
name="0183a20" id="0183a20"></a>也。年甫冠。罹二親憂。因亦遣累。入道於鄉之大通寺<a 
name="0183a21" id="0183a21"></a>清禪師所。時則開皇十二年也。既受具。依靜洪律師<a 
name="0183a22" id="0183a22"></a>習毗尼。再閱寒暑。乃詣詢禪師於衛州林落泉。究定<a 
name="0183a23" id="0183a23"></a>學焉。歲餘頎挹風&#x69E9;。詢公授以分燈之記。俾住山西<a 
name="0183a24" id="0183a24"></a>陶研。未至。十八年。慧由白鹿山柢百家&#x5DD7;坐夏。或謂。<a 
name="0183b01" id="0183b01"></a>首山麻谷尤勝絕。秋遂趨蒲&#x5742;。築室以安四眾。贏&#x7CAE;<a 
name="0183b02" id="0183b02"></a>躡<span class="gaiji">[尸@憍]<!--gaiji,,1[尸@憍],2,3--></span>。蔚成叢社。歷十有八載。而獲利益者。不可殫紀。<a 
name="0183b03" id="0183b03"></a>然獨傑昂二子為稱首。仁壽四年。詔住栖巖寺。大業<a 
name="0183b04" id="0183b04"></a>元年。餌黃菁辟穀百日。而貌愈敷腴。其徒有竊效之<a 
name="0183b05" id="0183b05"></a>者。不能也。徙居杯盤谷。虎為之避。雖僻遠無測景之<a 
name="0183b06" id="0183b06"></a>器。而起居飲食。不失常節。若有神物以相之。大業十<a 
name="0183b07" id="0183b07"></a>一年。十月七日。以疾卒於麻谷。春秋四十七。闍維塔<a 
name="0183b08" id="0183b08"></a>舍利如法。</p><a 
name="0183b09" id="0183b09"></a><a 
name="0183b10" id="0183b10"></a><p><span class="juanname">新脩科分六學僧傳卷第十三</span></p>
<hr>【經文資訊】卍新續藏第 77 冊 No. 1522 新修科分六學僧傳<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index5050.html?index=X77n1522" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X77n1522_013 by HTTrack Website Copier/3.x [XR&CO'2014], Tue, 07 Jun 2016 07:42:07 GMT -->
</html>
