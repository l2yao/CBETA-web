<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J39nB461_006 by HTTrack Website Copier/3.x [XR&CO'2014], Tue, 07 Jun 2016 07:16:01 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1685645677&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ39nB461&amp;utmp=%2Fmobile%2Findex.php%3Findex%3DJ39nB461_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5214.html?index=J39nB461_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第39冊<br/>No.B461 性空臻禪師語錄 (6卷)<br/>【清 行臻說　超自等編（依駒本印）】<br/>第 6 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J39">
<div class="root" id="B461" sutra_name="性空臻禪師語錄" sutra_juan="[卷6]">　
<a 
name="0765c01" id="0765c01"></a><p><span class="juanname">性空臻禪師語錄卷第六</span></p><a 
name="0765c02" id="0765c02"></a><p style="margin-left: 4em"><span class="byline">嗣法門人超曉超自等編</span></p><a 
name="0765c03" id="0765c03"></a><p style="margin-left: 3em"><span class="headname">囑即健勝後堂</span></p><a 
name="0765c04" id="0765c04"></a><p><span class="lg">傑陡禪和真猛力黃檗當年接臨濟婆心太切許誰<a 
name="0765c05" id="0765c05"></a>知忤逆廝兒只這是奪食驅耕不等閒拈槌豎拂豈<a 
name="0765c06" id="0765c06"></a>容易今將頭角且深藏春至一聲轟霹靂</span></p><a 
name="0765c07" id="0765c07"></a><p style="margin-left: 3em"><span class="headname">囑天衢寓堂主</span></p><a 
name="0765c08" id="0765c08"></a><p><span class="lg">衝開權角自來雄聖箭還如射九重此去逢人休放<a 
name="0765c09" id="0765c09"></a>過當頭白棒展家風</span></p><a 
name="0765c10" id="0765c10"></a><p style="margin-left: 3em"><span class="headname">囑尚德曉西堂</span></p><a 
name="0765c11" id="0765c11"></a><p><span class="lg">一語投機開活眼虎鬚捋倒始全威青藜七尺親分<a 
name="0765c12" id="0765c12"></a>付棒喝縱橫任爾為</span></p><a 
name="0765c13" id="0765c13"></a><p style="margin-left: 3em"><span class="headname">囑何一自首座</span></p><a 
name="0765c14" id="0765c14"></a><p><span class="lg">截斷當年舊葛枝一毫頭上廓玄機迅雷喝下翻身<a 
name="0765c15" id="0765c15"></a>去個是吾家獅子兒</span></p><a 
name="0765c16" id="0765c16"></a><p style="margin-left: 3em"><span class="headname">居士求施茶偈</span></p><a 
name="0765c17" id="0765c17"></a><p><span class="lg">年年五六黃梅月炎暑蒸人何太切趙老茶味驗知<a 
name="0765c18" id="0765c18"></a>音文殊把盞勘無著閒消半滴獲清涼忙暇一杯除<a 
name="0765c19" id="0765c19"></a>瘴熱會取其中端的旨莫嫌選佛多饒舌</span></p><a 
name="0765c20" id="0765c20"></a><p style="margin-left: 3em"><span class="headname">示狂客</span></p><a 
name="0765c21" id="0765c21"></a><p><span class="lg">祖道秋林木葉疏沙盆落落倩誰扶不才未了青黃<a 
name="0765c22" id="0765c22"></a>輩甘作無知輕薄徒盈腹膏肓人易壞通身毛病藥<a 
name="0765c23" id="0765c23"></a>難除狂夫請自回頭看做得瞿曇弟子無</span></p><a 
name="0765c24" id="0765c24"></a><p style="margin-left: 3em"><span class="headname">示句非侍者</span></p><a 
name="0765c25" id="0765c25"></a><p><span class="lg">親師擇友恣遨遊撥草瞻風僅十秋古路踏番添意<a 
name="0765c26" id="0765c26"></a>氣布毛舉處得心休投機有句盤珠轉契理無非水<a 
name="0765c27" id="0765c27"></a>月幽今日辭歸故里去好將白棒接高流</span></p><a 
name="0765c28" id="0765c28"></a><p style="margin-left: 3em"><span class="headname">示豐書記南歸故里</span></p><a 
name="0765c29" id="0765c29"></a><p><span class="lg">三度逢場非是戲一機纔叩便翱翔化鵬鼓翅南溟<a 
name="0765c30" id="0765c30"></a>去擒得龍歸舊處藏</span></p><a 
name="0766a01" id="0766a01"></a><p style="margin-left: 3em"><span class="headname">示若鶤侍者</span></p><a 
name="0766a02" id="0766a02"></a><p><span class="lg">少年氣宇吞寰海別我難辭吹布毛此去逢人如借<a 
name="0766a03" id="0766a03"></a>問舉拳只向驀頭敲</span></p><a 
name="0766a04" id="0766a04"></a><p style="margin-left: 3em"><span class="headname">示片石</span></p><a 
name="0766a05" id="0766a05"></a><p><span class="lg">一片石頭孤硬千尋積翠含霞月出雲飛霄漢香氣<a 
name="0766a06" id="0766a06"></a>雪裡梅花</span></p><a 
name="0766a07" id="0766a07"></a><p style="margin-left: 3em"><span class="headname">示園頭</span></p><a 
name="0766a08" id="0766a08"></a><p><span class="lg">栽蔬訣要勤澆灌培得根深葉自多莫惜疲勞肩手<a 
name="0766a09" id="0766a09"></a>力王瓜茄子念摩訶</span></p><a 
name="0766a10" id="0766a10"></a><p style="margin-left: 3em"><span class="headname">十二時歌</span></p><a 
name="0766a11" id="0766a11"></a><p><span class="lg">半夜子忘彼此忽憶瞿曇那些子天邊若不露星兒<a 
name="0766a12" id="0766a12"></a>六載獃獃幾坐死</span></p><a 
name="0766a13" id="0766a13"></a><p><span class="lg">雞鳴丑嬾開口兩眼紅塵驅不走倒番木枕下床頭<a 
name="0766a14" id="0766a14"></a>驚起法身藏北斗</span></p><a 
name="0766a15" id="0766a15"></a><p><span class="lg">平旦寅好施陳拈香燡火許誰親忽然看到梅稍月<a 
name="0766a16" id="0766a16"></a>五葉一花萬萬春</span></p><a 
name="0766a17" id="0766a17"></a><p><span class="lg">日出卯客作早忙忙收拾衣中實區區愛喫苦瓜萸<a 
name="0766a18" id="0766a18"></a>一任諸方取蜜棗</span></p><a 
name="0766a19" id="0766a19"></a><p><span class="lg">食時辰齒生津饑餐馬麥勝饈珍當年懶瓚猶忻怡<a 
name="0766a20" id="0766a20"></a>糞火常煨紫芋馨</span></p><a 
name="0766a21" id="0766a21"></a><p><span class="lg">禺中<span class="corr" title='[巳&gt;已]'>已</span>無他事運水搬柴只這是倚笻獨立玉峰前<a 
name="0766a22" id="0766a22"></a>背手橫眸書梵字</span></p><a 
name="0766a23" id="0766a23"></a><p><span class="lg">日南午合賓主雲從龍兮風從虎兩兩相逢吼一聲<a 
name="0766a24" id="0766a24"></a>驚番五嶽樸泥土</span></p><a 
name="0766a25" id="0766a25"></a><p><span class="lg">日昳未誰作對鐵額銅頭輥一塊萬鍛紅爐片雪飛<a 
name="0766a26" id="0766a26"></a>摩醯覷著眼須昧</span></p><a 
name="0766a27" id="0766a27"></a><p><span class="lg">晡時申令斬新高提白棒逐青蠅可憐近代尋羶者<a 
name="0766a28" id="0766a28"></a>盡媚時人背古人</span></p><a 
name="0766a29" id="0766a29"></a><p><span class="lg">日入酉還知否人生誰是得長久區區活計百年心<a 
name="0766a30" id="0766a30"></a>仔細看來沒來由</span></p><a 
name="0766b01" id="0766b01"></a><p><span class="lg">黃昏<span class="corr" title='[戍&gt;戌]'>戌</span>莫相促默坐床頭清一忽間然不覺到忘機<a 
name="0766b02" id="0766b02"></a>那管奴郎罵我禿</span></p><a 
name="0766b03" id="0766b03"></a><p><span class="lg">人定亥猶叵耐賊兒竊我缽囊袋從教徹底盡掀番<a 
name="0766b04" id="0766b04"></a>還有山僧這個在</span></p><a 
name="0766b05" id="0766b05"></a><p style="margin-left: 2em"><span class="headname">佛事</span></p><a 
name="0766b06" id="0766b06"></a><p style="margin-left: 3em"><span class="headname">為法忍律師封龕</span></p><a 
name="0766b07" id="0766b07"></a><p style="text-indent: 0em; margin-left: 0em"><span class="linehead"></span>師以拄杖指龕云生本無生枯木花開越樣新死木<a 
name="0766b08" id="0766b08"></a>不死瞿耶落月扶桑起恭惟圓寂法忍律師不能空<a 
name="0766b09" id="0766b09"></a>寂洞達無生若片雲點於太清布陽春生於暖谷或<a 
name="0766b10" id="0766b10"></a>悲或喜咸稱自性彌陀屈指成拳覿示本來戒相今<a 
name="0766b11" id="0766b11"></a>朝功圓行滿得便還家末後慇懃踢番覺路且道封<a 
name="0766b12" id="0766b12"></a>龕一句又作麼生以拄杖橫一橫云封。</p><a 
name="0766b13" id="0766b13"></a><p style="margin-left: 3em"><span class="headname">為鐵舟禪師上供</span></p><a 
name="0766b14" id="0766b14"></a><p style="text-indent: 0em; margin-left: 0em"><span class="linehead"></span>拈香罷卓拄杖云生不生死不死生死何曾離這裡<a 
name="0766b15" id="0766b15"></a>而今面目儼然在匝地清風吹不已吹不已實可憐<a 
name="0766b16" id="0766b16"></a>隴頭花折一枝殘離離香散遊人少留得梅稍月自<a 
name="0766b17" id="0766b17"></a>看。</p><a 
name="0766b18" id="0766b18"></a><p style="margin-left: 3em"><span class="headname">本師隱老和尚計音至領眾上供</span></p><a 
name="0766b19" id="0766b19"></a><p style="text-indent: 0em; margin-left: 0em"><span class="linehead"></span>拈香云昔年被師瞞多少冷地思量恨轉深今日瓣<a 
name="0766b20" id="0766b20"></a>香呈後供報恩何似報冤親且道冤作麼生報遂豎<a 
name="0766b21" id="0766b21"></a>起拳震威一喝云老人面目現在兩序大眾為我證<a 
name="0766b22" id="0766b22"></a>明。</p><a 
name="0766b23" id="0766b23"></a><p style="margin-left: 3em"><span class="headname">為峽山禪師封龕</span></p><a 
name="0766b24" id="0766b24"></a><p style="text-indent: 0em; margin-left: 0em"><span class="linehead"></span>師云數載辛苦漸漸葺成保社一條拄杖凜凜撐拄<a 
name="0766b25" id="0766b25"></a>門庭眾檀咸以歡心過客無不讚歎奈因宿業未了<a 
name="0766b26" id="0766b26"></a>魔障隨身挽臂相持痛錐徹骨正所謂道高一尺魔<a 
name="0766b27" id="0766b27"></a>高一丈到此田地只得豁開本地風光放出自家手<a 
name="0766b28" id="0766b28"></a>段生死關頭盡底掀番人我山峻一齊推倒有佛處<a 
name="0766b29" id="0766b29"></a>不得住藏身處沒蹤跡無佛處急走過沒蹤跡處莫<a 
name="0766b30" id="0766b30"></a>藏身若與麼去不妨坦然自由逍遙快樂且道封龕<a 
name="0766c01" id="0766c01"></a>一句又作麼生重重錦縫無尋處一道神光覿面看。</p><a 
name="0766c02" id="0766c02"></a><p style="margin-left: 3em"><span class="headname">為龔氏三鼓下火</span></p><a 
name="0766c03" id="0766c03"></a><p style="text-indent: 0em; margin-left: 0em"><span class="linehead"></span>師以拄杖擊棺三下云醒醒著莫瞌睡聽我說無生<a 
name="0766c04" id="0766c04"></a>連漏頻催促金雞聲碎皓月當空清風匝地不是心<a 
name="0766c05" id="0766c05"></a>不是物片玉峰頭雲一突山是山水是水其中消息<a 
name="0766c06" id="0766c06"></a>誰能委若向這裏會得便知自己本命元辰落處遂<a 
name="0766c07" id="0766c07"></a>以火炬摵一摵云火裏蟭螟吞大虫通身湧出光明<a 
name="0766c08" id="0766c08"></a>聚。</p><a 
name="0766c09" id="0766c09"></a><p style="margin-left: 3em"><span class="headname">為超淵火</span></p><a 
name="0766c10" id="0766c10"></a><p style="text-indent: 0em; margin-left: 0em"><span class="linehead"></span>師舉火炬云孤迥迥峭巍巍圓陀陀光灼灼諸人到<a 
name="0766c11" id="0766c11"></a>此只合傍觀獨許超淵一回親證所以火燄為三世<a 
name="0766c12" id="0766c12"></a>諸佛說法三世諸佛立地聽敢問諸人說又說於何<a 
name="0766c13" id="0766c13"></a>法聽又聽個什麼遂攛火炬云通身勝熱太風流觸<a 
name="0766c14" id="0766c14"></a>著些兒真快活。</p><a 
name="0766c15" id="0766c15"></a><p style="margin-left: 3em"><span class="headname">為覺聞禪人火</span></p><a 
name="0766c16" id="0766c16"></a><p style="text-indent: 0em; margin-left: 0em"><span class="linehead"></span>師拈火炬云汝本徽州人今作他鄉客偶爾撞將來<a 
name="0766c17" id="0766c17"></a>這裡酬宿債宿債既酬且道安身立命又向什麼處<a 
name="0766c18" id="0766c18"></a>去攛火炬云脫殼烏龜飛上天泥牛踏破澄潭月。</p><a 
name="0766c19" id="0766c19"></a><p style="margin-left: 3em"><span class="headname">為了念禪德封龕</span></p><a 
name="0766c20" id="0766c20"></a><p style="text-indent: 0em; margin-left: 0em"><span class="linehead"></span>師云出家道流當以忍苦修行利俗為要口喫施主<a 
name="0766c21" id="0766c21"></a>飯身穿檀信衣貴乎頂<span class="gaiji">[寧*頁]<!--gaiji,,1[寧*頁],2&#x29573;,3--></span>一著透脫腳跟下本分事<a 
name="0766c22" id="0766c22"></a>清徹然後入廛垂手應物隨機利己利人彼此事辦<a 
name="0766c23" id="0766c23"></a>乃至臨末稍頭去住自出則不被塵境所惑脫或依<a 
name="0766c24" id="0766c24"></a>俙越國彷彿楊州莽莽蕩蕩無果無因儱儱侗侗誤<a 
name="0766c25" id="0766c25"></a>人誤己於生死關頭不破無常殺鬼來追時節做手<a 
name="0766c26" id="0766c26"></a>腳不迭遂高聲呼云了念禪德此是山僧真實為汝<a 
name="0766c27" id="0766c27"></a>分明說破汝還知麼汝還覺麼選佛場中留不住卻<a 
name="0766c28" id="0766c28"></a>來這裡便安身身前縱有千言好怎似臨行一句親<a 
name="0766c29" id="0766c29"></a>且道如何是臨行一句以手向北指云為君指出臺<a 
name="0766c30" id="0766c30"></a>山路撒手飄然驀直行。</p><a 
name="0767a01" id="0767a01"></a><p style="text-indent: 0em; margin-left: 0em"><span class="headname">　　　　復為火</span></p><a 
name="0767a02" id="0767a02"></a><p style="text-indent: 0em; margin-left: 0em"><span class="linehead"></span>舉火炬打圓相云了無所了君須了即念離念無別<a 
name="0767a03" id="0767a03"></a>念而今了念契無生直至菩提光燦爛。</p><a 
name="0767a04" id="0767a04"></a><p style="margin-left: 3em"><span class="headname">福嚴隱老和尚三周上供</span></p><a 
name="0767a05" id="0767a05"></a><p style="text-indent: 0em; margin-left: 0em"><span class="linehead"></span>拈香云大眾今日是我老和尚忌辰之日雖是常住<a 
name="0767a06" id="0767a06"></a>淡薄無可表陳不免炊金牛飯煎雲門餅烹趙州茶<a 
name="0767a07" id="0767a07"></a>沽曹山酒惟願和尚光臨納受不謂酬恩報德要見<a 
name="0767a08" id="0767a08"></a>末後慇懃不肖臻更操後絃琴唱無生曲打禾山鼓<a 
name="0767a09" id="0767a09"></a>輥雪峰毬以為供養省儉實是省儉熱鬧亦為熱鬧<a 
name="0767a10" id="0767a10"></a>敢道古今未有似不肖如此真實供養酬恩報德且<a 
name="0767a11" id="0767a11"></a>止畢竟以何為孝道復炷香云以此為孝道。</p><a 
name="0767a12" id="0767a12"></a><p style="margin-left: 3em"><span class="headname">為維摩天則法兄和尚封龕</span></p><a 
name="0767a13" id="0767a13"></a><p style="text-indent: 0em; margin-left: 0em"><span class="linehead"></span>師至龕前以拄杖卓一卓云瞿曇四月八日生汝何<a 
name="0767a14" id="0767a14"></a>四月八日死雖然生死不同途究竟同歸解脫海恭<a 
name="0767a15" id="0767a15"></a>惟天則大禪師昔承師命主席維摩數年化道琴水<a 
name="0767a16" id="0767a16"></a>傳聲一旦飄然虞山失色薰風堆裡摘楊花撒手圓<a 
name="0767a17" id="0767a17"></a>成末後句直得藏身處沒蹤跡沒蹤跡處且藏身且<a 
name="0767a18" id="0767a18"></a>道封龕一句又作麼生全體蹔將雲片合金棺不必<a 
name="0767a19" id="0767a19"></a>未雙足。</p><a 
name="0767a20" id="0767a20"></a><p style="margin-left: 2em"><span class="headname">塔銘</span></p><a 
name="0767a21" id="0767a21"></a><p style="text-indent: 0em; margin-left: 0em"><span class="linehead"></span>康熙十七年冬臨濟宗三十二世性空臻禪師告寂<a 
name="0767a22" id="0767a22"></a>於京師龍泉寺越明年正月門人超曉等用其法闍<a 
name="0767a23" id="0767a23"></a>維火燼之餘四齒不壞得五色舍利子凡三百餘顆<a 
name="0767a24" id="0767a24"></a>法眾見者咸流涕太息謂師之道行為希有也超曉<a 
name="0767a25" id="0767a25"></a>將函其骨南歸乃持道安靜禪師所撰行狀乞銘師<a 
name="0767a26" id="0767a26"></a>之塔師常訪予寓舍予見師眉目蒼秀脊骨稜稜出<a 
name="0767a27" id="0767a27"></a>衣表與語簡澹有味方欲援以為方外交而不意其<a 
name="0767a28" id="0767a28"></a>遽逝矣予悵然久之因是不敢以不文為解按狀師<a 
name="0767a29" id="0767a29"></a>諱行臻字性空代州人姓邊氏母韓夢金牛入懷而<a 
name="0767a30" id="0767a30"></a>娠弱不茹葷好靜坐甫十餘歲薙髮為僧遍遊諸方<a 
name="0767b01" id="0767b01"></a>者數年聞天童密雲老和尚法席之盛往受具戒咨<a 
name="0767b02" id="0767b02"></a>決生死大事問生從何來和尚棒云即今從何處來<a 
name="0767b03" id="0767b03"></a>進云從堂中來和尚又棒云既從堂中來還歸堂中<a 
name="0767b04" id="0767b04"></a>去師茫然其後聞山石崩墜有聲始有省復求印證<a 
name="0767b05" id="0767b05"></a>和尚連棒趁出以而遊楊州福緣菴閱大藏經得雲<a 
name="0767b06" id="0767b06"></a>門語錄中語恍然見密老和尚大機大用覺情與無<a 
name="0767b07" id="0767b07"></a>情悉在自己光明中顯現欲復往依之而值密老和<a 
name="0767b08" id="0767b08"></a>尚遷化遂走謁費隱老和尚於金粟寺費和尚即密<a 
name="0767b09" id="0767b09"></a>和尚授法大弟子也命充監院如是十三年深加器<a 
name="0767b10" id="0767b10"></a>重曰先師之道賴子不孤矣而師猶不欲以出世目<a 
name="0767b11" id="0767b11"></a>炫也棲止崑山陳氏廢園中頹垣老屋饘粥不給恬<a 
name="0767b12" id="0767b12"></a>然不為意踰五年徒似漸集檀施亦不遠數百里而<a 
name="0767b13" id="0767b13"></a>來於是創建殿堂樓閣及方丈之室香積之廚無不<a 
name="0767b14" id="0767b14"></a>悉備琱礱丹黝冠於一邑巍然稱寶坊矣乃標其額<a 
name="0767b15" id="0767b15"></a>曰選佛場諸方衲子傾慕挈瓶掛錫問法座下者日<a 
name="0767b16" id="0767b16"></a>夜不絕恒苦乏食又募田若干畝以備接眾費會虞<a 
name="0767b17" id="0767b17"></a>山維摩延師住持師厭選佛之喧也往應其請未幾<a 
name="0767b18" id="0767b18"></a>語門人曰吾老矣吾北人也緣當在北盍往遊。</p><a 
name="0767b19" id="0767b19"></a><p style="text-indent: 0em; margin-left: 0em"><span class="linehead"></span>帝都乎遂偕超曉輩擔囊附舟趍京師寓龍泉寺不<a 
name="0767b20" id="0767b20"></a>四月而示疾常熟翁司空寶林方進謁次師與坐語<a 
name="0767b21" id="0767b21"></a>未竟合掌跏趺而逝室中微聞異香踰時不絕臨逝<a 
name="0767b22" id="0767b22"></a>時不說偈不作遺囑識者稱其有古雪竇之風師在<a 
name="0767b23" id="0767b23"></a>選佛場也嘗因僧化席書偈有百丈當年卷卻玉峰<a 
name="0767b24" id="0767b24"></a>今日重鋪之句僧問百丈既經卷卻玉峰何故重鋪<a 
name="0767b25" id="0767b25"></a>師云為汝瞌睡未醒僧送拄杖師云古人道你有拄<a 
name="0767b26" id="0767b26"></a>杖子與你拄杖子你無拄杖子奪卻你拄杖子意旨<a 
name="0767b27" id="0767b27"></a>如何僧云學人送與和尚師云如是即被山僧奪卻<a 
name="0767b28" id="0767b28"></a>也僧擬議師大笑問懸羊頭賣狗肉意旨如何師云<a 
name="0767b29" id="0767b29"></a>看破不值分文進云衲僧本分事如何師云老僧無<a 
name="0767b30" id="0767b30"></a>氣力荅汝蓋其方便接引多類此壽七十一僧臘六<a 
name="0767c01" id="0767c01"></a>十一嗣法門人超自等二十餘人受度者不計數有<a 
name="0767c02" id="0767c02"></a>語錄六卷行世塔在常熟縣之西維摩寺銘曰。</p><a 
name="0767c03" id="0767c03"></a><p><span class="lg">道法如用源同派別臨濟一宗雲仍相接堂堂天童<a 
name="0767c04" id="0767c04"></a>實推中興師其世嫡祖印是承建大法幢擊大法鼓<a 
name="0767c05" id="0767c05"></a>應機豎拂用道聾瞽清風白雲去來無蹤撞倒須彌<a 
name="0767c06" id="0767c06"></a>獨露虛空婁江之濱巍巍窣堵人龍皈依永衛斯土</span></p><a 
name="0767c07" id="0767c07"></a><p style="text-indent: 0em; margin-left: 0em"><span class="linehead"></span>賜進士出身翰林院編修充纂修明史官前奉政大<a 
name="0767c08" id="0767c08"></a>夫刑部山東清吏司郎中長州汪琬譔文</p><a 
name="0767c09" id="0767c09"></a><div class="w"><div style="margin-left: 1em"><p style="margin-left: 2em"><span class="headname">嗣法門人位次</span></p><a 
name="0767c10" id="0767c10"></a><p style="text-indent: 0em; margin-left: 0em"><span class="linehead"></span>嵩堂　　　　　　　　　　即健<span class="note">(福建)</span>　　　　天山超仙<span class="note">(寧波府)</span><br><a 
name="0767c11" id="0767c11"></a>　佛裔<span class="note">(松江府)</span>　　　　　　天浪超翰<span class="note">(福建)</span>　　智隱<span class="note">(福建)</span><br><a 
name="0767c12" id="0767c12"></a>　天衢超寓<span class="note">(松江府上海縣)</span>　楚堂超稷<span class="note">(楊州府)</span>　宗喝超濟<span class="note">(福建)</span><br><a 
name="0767c13" id="0767c13"></a>　大隱超卓<span class="note">(河南)</span>　　　　　白雲超隱<span class="note">(杭州府)</span>　旵堂<span class="note">(宜興)</span><br><a 
name="0767c14" id="0767c14"></a>　道岸超登<span class="note">(湖廣)</span>　　　　　蘧菴超雍<span class="note">(湖廣)</span>　　淨穎超卓<span class="note">(蘇州府太倉州)</span><br><a 
name="0767c15" id="0767c15"></a>　德門超驥<span class="note">(江西)</span>　　　　　法愷<span class="note">(湖廣)</span>　　　　祖印<span class="note">(福建)</span><br><a 
name="0767c16" id="0767c16"></a>　尚德超曉<span class="note">(蘇州府吳縣)</span>　　悅山超惠<span class="note">(楊州府)</span>　巨方<span class="note">(楊州府)</span><br><a 
name="0767c17" id="0767c17"></a>　何一超自<span class="note">(河南杞縣)</span></p><a 
name="0767c18" id="0767c18"></a><p style="text-indent: 0em; margin-left: 0em"><span class="linehead"></span><span class="note">(燕山誥封夫人關門伊氏率男茂盛玻爾坤楚蠻子<br><a 
name="0767c19" id="0767c19"></a>　　　施貲在京師<span class="corr" title='[▆▆&gt;崇寧]'>崇寧</span>庵刻)</span></p></div></div><a 
name="0767c20" id="0767c20"></a><p><span class="juanname">性空臻禪師語錄卷第六終</span></p>
<hr>【經文資訊】嘉興藏第 39 冊 No. B461 性空臻禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexbd71.html?index=J39nB461" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J39nB461_006 by HTTrack Website Copier/3.x [XR&CO'2014], Tue, 07 Jun 2016 07:16:01 GMT -->
</html>
