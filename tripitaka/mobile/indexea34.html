<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T16n0717_001 by HTTrack Website Copier/3.x [XR&CO'2014], Tue, 07 Jun 2016 06:48:02 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1565410620&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT16n0717&amp;utmp=%2Fmobile%2Findex.php%3Findex%3DT16n0717_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第16冊<br/>No.717 分別緣起初勝法門經 (2卷)<br/>【唐 玄奘譯】<br/>第 1 卷</p>
	<a href="index3b3a.html?index=T16n0717_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T16">
<div class="root" id="0717" sutra_name="分別緣起初勝法門經" sutra_juan="[卷1]">　
<a 
name="0837b18" id="0837b18"></a><a 
name="0837b19" id="0837b19"></a><a 
name="0837b20" id="0837b20"></a><p style="margin-left: 2em"><span class="juannum">No. 717 [No. 716]</span></p><a 
name="0837b21" id="0837b21"></a><p><span class="juanname">分別緣起初勝法門經卷上</span></p><a 
name="0837b22" id="0837b22"></a><a 
name="0837b23" id="0837b23"></a><p style="margin-left: 4em"><span class="byline">大唐三藏法師玄奘奉　詔譯</span></p><a 
name="0837b24" id="0837b24"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時，薄伽梵在室羅筏住誓多林<a 
name="0837b25" id="0837b25"></a>給孤獨園。時有眾多大苾芻眾，在安適堂同<a 
name="0837b26" id="0837b26"></a>集會坐，作如是類往復談論言：「諸大德！世<a 
name="0837b27" id="0837b27"></a>尊曾以無量異門，說十二分甚深緣起，於彼<a 
name="0837b28" id="0837b28"></a>最初宣說無明，以為緣性。何因緣故，一切<a 
name="0837b29" id="0837b29"></a>煩惱諸行緣中，唯說無明以為緣性？於此無<a 
name="0837c01" id="0837c01"></a>明見何殊勝？」由是因緣便興諍論。</p><p style="text-indent: 0em; margin-left: 0em"><span class="linehead"></span>于時世尊，<a 
name="0837c02" id="0837c02"></a>遊於天住，以超過人清淨天耳，聞如是事。於<a 
name="0837c03" id="0837c03"></a>日晚時從宴坐起，詣安適堂在大眾前，敷如<a 
name="0837c04" id="0837c04"></a>常座結加趺坐，以清美音告諸大眾：「汝等<a 
name="0837c05" id="0837c05"></a>何故集此堂中而興諍論？汝等今者，為何<a 
name="0837c06" id="0837c06"></a>所論於此集會？」</p><p style="text-indent: 0em; margin-left: 0em"><span class="linehead"></span>時諸大眾白言：「世尊！我等<a 
name="0837c07" id="0837c07"></a>集此，作如是類往復談論言：『諸大德！世尊<a 
name="0837c08" id="0837c08"></a>曾以無量異門說十二分甚深緣起，於彼最<a 
name="0837c09" id="0837c09"></a>初，宣說無明以為緣性。何因緣故，一切煩<a 
name="0837c10" id="0837c10"></a>惱諸行緣中，唯說無明以為緣性？於此無明<a 
name="0837c11" id="0837c11"></a>見何殊勝？』世尊！我等由是因緣便興諍論，我<a 
name="0837c12" id="0837c12"></a>等今者為論是事於此集會。」作是語已。</p><a 
name="0837c13" id="0837c13"></a><p style="text-indent: 0em; margin-left: 0em"><span class="linehead"></span>爾時世尊告彼大眾：「我有如是分別緣起初<a 
name="0837c14" id="0837c14"></a>勝法門，汝應諦聽極善作意，當為汝說。云<a 
name="0837c15" id="0837c15"></a>何名為分別緣起初勝法門？謂十一種殊勝事<a 
name="0837c16" id="0837c16"></a>故，於緣起初，宣說無明以為緣性。何等十<a 
name="0837c17" id="0837c17"></a>一？謂所緣殊勝、行相殊勝、因緣殊勝、等起<a 
name="0837c18" id="0837c18"></a>殊勝、轉異殊勝、邪行殊勝、相狀殊勝、作業<a 
name="0837c19" id="0837c19"></a>殊勝、障礙殊勝、隨縛殊勝、對治殊勝。」</p><a 
name="0837c20" id="0837c20"></a><p style="text-indent: 0em; margin-left: 0em"><span class="linehead"></span>爾時眾中有一苾芻，從座而起偏袒右肩，合<a 
name="0837c21" id="0837c21"></a>掌禮佛，白言：「世尊！云何無明所緣殊勝？」</p><p style="text-indent: 0em; margin-left: 0em"><span class="linehead"></span>世<a 
name="0837c22" id="0837c22"></a>尊告曰：「無明所緣，即是一切若因若果有<a 
name="0837c23" id="0837c23"></a>眾過患諸雜染品，及以一切若因若果有眾<a 
name="0837c24" id="0837c24"></a>功德諸清淨品，是名無明所緣殊勝。」</p><a 
name="0837c25" id="0837c25"></a><p style="text-indent: 0em; margin-left: 0em"><span class="linehead"></span>復言：「世尊！云何無明行相殊勝？」</p><p style="text-indent: 0em; margin-left: 0em"><span class="linehead"></span>世尊告曰：「如<a 
name="0837c26" id="0837c26"></a>是無明隱覆真實顯現虛妄，以為行相，是名<a 
name="0837c27" id="0837c27"></a>無明行相殊勝。」</p><a 
name="0837c28" id="0837c28"></a><p style="text-indent: 0em; margin-left: 0em"><span class="linehead"></span>復言：「世尊！云何無明因緣殊勝？」</p><p style="text-indent: 0em; margin-left: 0em"><span class="linehead"></span>世尊告曰：<a 
name="0837c29" id="0837c29"></a>「如是無明，普於一切煩惱雜染、諸業雜染、諸<a 
name="0838a01" id="0838a01"></a>生雜染，能作因緣根本依處。云何一切煩惱<a 
name="0838a02" id="0838a02"></a>雜染？謂略有三煩惱品類，普攝一切煩惱雜<a 
name="0838a03" id="0838a03"></a>染，謂無知煩惱、猶預煩惱、顛倒煩惱。云<a 
name="0838a04" id="0838a04"></a>何一切諸業雜染？謂略有三自相差別身語<a 
name="0838a05" id="0838a05"></a>意業及三障礙對治差別，謂福、非福及不動<a 
name="0838a06" id="0838a06"></a>業，普攝一切諸業雜染。云何一切諸生雜染？<a 
name="0838a07" id="0838a07"></a>謂略有三依止三受，謂樂及苦、不苦不樂，所<a 
name="0838a08" id="0838a08"></a>起三苦，壞苦、苦苦及以行苦，普攝一切諸生<a 
name="0838a09" id="0838a09"></a>雜染。云何無明普於一切煩惱雜染、諸業雜<a 
name="0838a10" id="0838a10"></a>染、諸生雜染，能作因緣根本依處？謂於諸諦<a 
name="0838a11" id="0838a11"></a>有二種愚，能令一切煩惱雜染，未生而生生<a 
name="0838a12" id="0838a12"></a>已增廣，及令一切諸業雜染，未生而生生已<a 
name="0838a13" id="0838a13"></a>積集，亦令一切諸生雜染，未生而生生已不<a 
name="0838a14" id="0838a14"></a>轉，是故我說如是無明，普於一切煩惱雜染、<a 
name="0838a15" id="0838a15"></a>諸業雜染、諸生雜染，能作因緣根本依處，是<a 
name="0838a16" id="0838a16"></a>名無明因緣殊勝。」</p><a 
name="0838a17" id="0838a17"></a><p style="text-indent: 0em; margin-left: 0em"><span class="linehead"></span>復言：「世尊！云何無明等起殊勝？」</p><p style="text-indent: 0em; margin-left: 0em"><span class="linehead"></span>世尊告曰：「謂<a 
name="0838a18" id="0838a18"></a>此無明，或愚當來苦諦所攝後有自體，或愚<a 
name="0838a19" id="0838a19"></a>現法苦諦所攝已得自體，如是愚者，或有能<a 
name="0838a20" id="0838a20"></a>引所引緣起，或有能生所生緣起。此二緣起，<a 
name="0838a21" id="0838a21"></a>即以愚於當來現法自體無明作等起緣。」</p><p style="text-indent: 0em; margin-left: 0em"><span class="linehead"></span>復<a 
name="0838a22" id="0838a22"></a>言：「世尊！云何能引所引緣起？」</p><p style="text-indent: 0em; margin-left: 0em"><span class="linehead"></span>世尊告曰：「第一<a 
name="0838a23" id="0838a23"></a>無明緣行，行緣識，識緣名色，名色緣六處，六<a 
name="0838a24" id="0838a24"></a>處緣觸，觸緣受，是名能引所引緣起。」</p><a 
name="0838a25" id="0838a25"></a><p style="text-indent: 0em; margin-left: 0em"><span class="linehead"></span>復言：「世尊！云何能生所生緣起？」</p><p style="text-indent: 0em; margin-left: 0em"><span class="linehead"></span>世尊告曰：「第<a 
name="0838a26" id="0838a26"></a>二無明緣受，受緣愛，愛緣取，取緣有，有緣<a 
name="0838a27" id="0838a27"></a>生，生緣老死，是名能生所生緣起。」</p><a 
name="0838a28" id="0838a28"></a><p style="text-indent: 0em; margin-left: 0em"><span class="linehead"></span>復言：「世尊！云何名為第一無明與其能引所<a 
name="0838a29" id="0838a29"></a>引緣起作等起緣？」</p><p style="text-indent: 0em; margin-left: 0em"><span class="linehead"></span>世尊告曰：「謂有一類，愚於<a 
name="0838b01" id="0838b01"></a>當來後有自體，即便發起後有希求。由愚<a 
name="0838b02" id="0838b02"></a>所生後有希求，便於後有見勝功德，若於現<a 
name="0838b03" id="0838b03"></a>法執著可愛、不可愛境，邪分別故，造非福<a 
name="0838b04" id="0838b04"></a>行，彼於資具生貪著故，或於怨憎生瞋恚故，<a 
name="0838b05" id="0838b05"></a>及彼相應不能決了，功德過患放逸愚故，造<a 
name="0838b06" id="0838b06"></a>斯惡行，即於後世所有過失，不能思惟、不<a 
name="0838b07" id="0838b07"></a>能解了，行相無明能作如是非福行緣。若<a 
name="0838b08" id="0838b08"></a>於後有見勝功德，或見出離，便造福行或不<a 
name="0838b09" id="0838b09"></a>動行，彼依教法或依誨法，發起思擇及修<a 
name="0838b10" id="0838b10"></a>習故，能造斯行。應知如是思擇修習雖在<a 
name="0838b11" id="0838b11"></a>善心，然不如理作意思惟，故是後有愚癡所<a 
name="0838b12" id="0838b12"></a>引，謂於後有見勝功德，癡覆藏故，及見出<a 
name="0838b13" id="0838b13"></a>離，癡覆藏故。如是非福、福、不動行，障礙對<a 
name="0838b14" id="0838b14"></a>治，與六識身俱生俱滅，能於現在已得生滅<a 
name="0838b15" id="0838b15"></a>異熟識中安置諸行，三種習氣由此方便，攝<a 
name="0838b16" id="0838b16"></a>受後有新生種子。攝受後有新種子故，於當<a 
name="0838b17" id="0838b17"></a>生中所起後有所攝名色，六處、觸、受次第而<a 
name="0838b18" id="0838b18"></a>生，此名色等。於現已得異熟識中，但起因<a 
name="0838b19" id="0838b19"></a>性未有果性，是故但名所引緣起，如是名為<a 
name="0838b20" id="0838b20"></a>第一無明與其能引所引緣起作等起緣。」</p><a 
name="0838b21" id="0838b21"></a><p style="text-indent: 0em; margin-left: 0em"><span class="linehead"></span>復言：「世尊！云何名為第二無明與其能生所<a 
name="0838b22" id="0838b22"></a>生緣起作等起緣？」</p><p style="text-indent: 0em; margin-left: 0em"><span class="linehead"></span>世尊告曰：「謂有一類，愚<a 
name="0838b23" id="0838b23"></a>於現在已得自體，於六觸處為緣生受，便<a 
name="0838b24" id="0838b24"></a>起味著。由味著故，希求當來如是類受。由<a 
name="0838b25" id="0838b25"></a>希求故，於追求時便起於取，樂受所起愛為<a 
name="0838b26" id="0838b26"></a>緣故，發生欲取。言欲取者，謂於諸欲妄分<a 
name="0838b27" id="0838b27"></a>別貪，此為上首。此為前行，便有欲界一切<a 
name="0838b28" id="0838b28"></a>煩惱。若復以其苦受為緣，生無有愛，厭離<a 
name="0838b29" id="0838b29"></a>俱行非理所引，厭離相應，依止此愛，不正<a 
name="0838c01" id="0838c01"></a>方便求無有時，即便發起出離惡見、定期惡<a 
name="0838c02" id="0838c02"></a>見，及此二種所依惡見。由此義故，名愛緣<a 
name="0838c03" id="0838c03"></a>取。若即以此取為所依，不離欲貪而命終者，<a 
name="0838c04" id="0838c04"></a>由此諸見及與欲界一切煩惱，名有欲界愛<a 
name="0838c05" id="0838c05"></a>為緣取。若離欲貪，或離色貪，彼色界愛或<a 
name="0838c06" id="0838c06"></a>無色愛便得生處。彼於色界或無色界煩<a 
name="0838c07" id="0838c07"></a>惱轉時，發起色界、無色界取，由此諸色、無色<a 
name="0838c08" id="0838c08"></a>煩惱及彼諸見，名有色界愛為緣取，及無色<a 
name="0838c09" id="0838c09"></a>界愛為緣取。彼由如是愛為緣取，先得種種<a 
name="0838c10" id="0838c10"></a>行所熏習異熟果識，名為有取。彼由如是取<a 
name="0838c11" id="0838c11"></a>所攝受，先所積集行等種子，若彼彼處諸愛<a 
name="0838c12" id="0838c12"></a>未斷，即彼彼處功能現前，能生後有。由彼<a 
name="0838c13" id="0838c13"></a>行等能有當生，能令生有將入現在，故說名<a 
name="0838c14" id="0838c14"></a>有。由彼取力，行等成有。以是為緣，從此命終，<a 
name="0838c15" id="0838c15"></a>先所引發漸次生起，由此義故，名有緣生。生<a 
name="0838c16" id="0838c16"></a>既生已，先起時分變異名老，於最後邊命盡<a 
name="0838c17" id="0838c17"></a>名死，由是故名生緣老死。如是名為第二無<a 
name="0838c18" id="0838c18"></a>明與其能生所生緣起為等起緣。」</p><p style="text-indent: 0em; margin-left: 0em"><span class="linehead"></span>復言：「世尊！<a 
name="0838c19" id="0838c19"></a>何緣不說愛取二種能生緣起與行為緣？」</p><a 
name="0838c20" id="0838c20"></a><p style="text-indent: 0em; margin-left: 0em"><span class="linehead"></span>世尊告曰：「愛取二種自界所行有分齊故。所<a 
name="0838c21" id="0838c21"></a>以者何？欲界愛取，與彼色界或無色界諸不<a 
name="0838c22" id="0838c22"></a>動行為等起緣，不應道理，非境界故。如說<a 
name="0838c23" id="0838c23"></a>欲界愛取二種於不動行，如是色界愛取二<a 
name="0838c24" id="0838c24"></a>種於無色界諸不動行，若無色界愛取二種<a 
name="0838c25" id="0838c25"></a>於欲界行或色界行，及以色界愛取二種於<a 
name="0838c26" id="0838c26"></a>欲界行，當知亦爾。」</p><a 
name="0838c27" id="0838c27"></a><p style="text-indent: 0em; margin-left: 0em"><span class="linehead"></span>復言：「世尊！何緣欲界愛取二種，不與非福、福<a 
name="0838c28" id="0838c28"></a>行為緣？」</p><p style="text-indent: 0em; margin-left: 0em"><span class="linehead"></span>世尊告曰：「諸有現前愛非愛境增上<a 
name="0838c29" id="0838c29"></a>力故，發生欲愛起不善根造非福行，一切皆<a 
name="0839a01" id="0839a01"></a>由於因於果非福行中不知過患。彼由意樂<a 
name="0839a02" id="0839a02"></a>有過失故，或由加行有過失故，起非福行。如<a 
name="0839a03" id="0839a03"></a>是意樂、加行過失，唯用無明以為勝緣，非境<a 
name="0839a04" id="0839a04"></a>界愛及不善根。若由欲愛造諸福行，彼信為<a 
name="0839a05" id="0839a05"></a>依乃造斯行，於死於生起定信故。此愛及取，<a 
name="0839a06" id="0839a06"></a>由信攝伏，我施設為有覆無記。若法欲界有<a 
name="0839a07" id="0839a07"></a>覆無記，於發諸行無勝功能，以於因果及福<a 
name="0839a08" id="0839a08"></a>行中不知出離，求可愛生造斯福行故，此福<a 
name="0839a09" id="0839a09"></a>行亦唯無明以為勝緣。」</p><p style="text-indent: 0em; margin-left: 0em"><span class="linehead"></span>復言：「世尊！何緣色界<a 
name="0839a10" id="0839a10"></a>愛取二種不作色界不動行緣？」</p><p style="text-indent: 0em; margin-left: 0em"><span class="linehead"></span>世尊告曰：「諸<a 
name="0839a11" id="0839a11"></a>有未離欲界貪者，色界愛等未得生處。若無<a 
name="0839a12" id="0839a12"></a>生處則無堪能，故非色界不動行緣。如說色<a 
name="0839a13" id="0839a13"></a>界愛取二種，於其色界諸不動行；如是無色<a 
name="0839a14" id="0839a14"></a>愛取二種，於無色界諸不動行，應知亦爾。彼<a 
name="0839a15" id="0839a15"></a>於色界或無色界，有過患身，起有功德作意<a 
name="0839a16" id="0839a16"></a>想見，或依教法或依誨法，發起如是非理作<a 
name="0839a17" id="0839a17"></a>意，能為彼界不動行緣。如是所起非理作意<a 
name="0839a18" id="0839a18"></a>無明所引，如是無明由此所起非理作意及<a 
name="0839a19" id="0839a19"></a>果為伴，能為彼界不動行緣。是故應知，彼不<a 
name="0839a20" id="0839a20"></a>動行亦唯無明以為勝緣。復有一類，依無有<a 
name="0839a21" id="0839a21"></a>愛造諸福行或不動行，彼由如是無有愛故，<a 
name="0839a22" id="0839a22"></a>既於諸有見多過患，豈更悕求當來諸有？然<a 
name="0839a23" id="0839a23"></a>於無有不如實知，由無知故，不得諸有真對<a 
name="0839a24" id="0839a24"></a>治道。又無知故，於非對治起對治想，造諸<a 
name="0839a25" id="0839a25"></a>福行或不動行。由是道理，如是諸行應知唯<a 
name="0839a26" id="0839a26"></a>用無明為緣，非愛及取為諸行緣。」</p><a 
name="0839a27" id="0839a27"></a><p style="text-indent: 0em; margin-left: 0em"><span class="linehead"></span>復言：「世尊！諸所有行，與六識身相應俱有，同<a 
name="0839a28" id="0839a28"></a>生同滅，何緣故說行是識緣？」</p><p style="text-indent: 0em; margin-left: 0em"><span class="linehead"></span>世尊告曰：「以<a 
name="0839a29" id="0839a29"></a>六識身與福、非福及不動行相應俱有，同生<a 
name="0839b01" id="0839b01"></a>同滅，異熟識中安置諸行熏習種子，引發餘<a 
name="0839b02" id="0839b02"></a>生新異熟識。由此道理，是故宣說行是識緣。」<a 
name="0839b03" id="0839b03"></a>復言：「世尊！何緣名色、六處、觸、受諸分種子，異<a 
name="0839b04" id="0839b04"></a>熟識中同時引發，而復說有先後次第？」</p><p style="text-indent: 0em; margin-left: 0em"><span class="linehead"></span>世尊<a 
name="0839b05" id="0839b05"></a>告曰：「彼於當來，先後次第而生起故，如是而<a 
name="0839b06" id="0839b06"></a>說。」</p><p style="text-indent: 0em; margin-left: 0em"><span class="linehead"></span>復言：「世尊！何緣名色、六處、觸、受，說為當<a 
name="0839b07" id="0839b07"></a>來生身之相？」</p><p style="text-indent: 0em; margin-left: 0em"><span class="linehead"></span>世尊告曰：「由彼是因受用依止，<a 
name="0839b08" id="0839b08"></a>及是其因受用體故。」</p><a 
name="0839b09" id="0839b09"></a><p style="text-indent: 0em; margin-left: 0em"><span class="linehead"></span>復言：「世尊！若唯名生都無其色，斯有何過？」</p><p style="text-indent: 0em; margin-left: 0em"><span class="linehead"></span>世<a 
name="0839b10" id="0839b10"></a>尊告曰：「若一生中唯有其名不依色住，相續<a 
name="0839b11" id="0839b11"></a>生起不應道理。」</p><a 
name="0839b12" id="0839b12"></a><p style="text-indent: 0em; margin-left: 0em"><span class="linehead"></span>復言：「世尊！若唯色生都無其名，斯有何過？」</p><p style="text-indent: 0em; margin-left: 0em"><span class="linehead"></span>世<a 
name="0839b13" id="0839b13"></a>尊告曰：「若唯有色無名執受，即應散壞不得<a 
name="0839b14" id="0839b14"></a>增長。」</p><a 
name="0839b15" id="0839b15"></a><p style="text-indent: 0em; margin-left: 0em"><span class="linehead"></span>復言：「世尊！若但說言識緣六處，斯有何過？」</p><p style="text-indent: 0em; margin-left: 0em"><span class="linehead"></span>世<a 
name="0839b16" id="0839b16"></a>尊告曰：「初受生時六處未滿，唯有身根及意<a 
name="0839b17" id="0839b17"></a>根轉，應不可得由此兩根為體。名色最初有<a 
name="0839b18" id="0839b18"></a>故，次第增長，與後圓滿六處為緣故，說名<a 
name="0839b19" id="0839b19"></a>色是六處緣。」</p><a 
name="0839b20" id="0839b20"></a><p style="text-indent: 0em; margin-left: 0em"><span class="linehead"></span>復言：「世尊！若六處滿生身究竟，何緣復說觸<a 
name="0839b21" id="0839b21"></a>受二種？」</p><p style="text-indent: 0em; margin-left: 0em"><span class="linehead"></span>世尊告曰：「若於生身六處已滿，雖是<a 
name="0839b22" id="0839b22"></a>受用所依究竟，而未得名受用究竟，由因及<a 
name="0839b23" id="0839b23"></a>受，方得說名受用究竟。是故應知，要須受<a 
name="0839b24" id="0839b24"></a>用所依究竟，及與受用因體究竟，方得說名<a 
name="0839b25" id="0839b25"></a>生身究竟。」</p><a 
name="0839b26" id="0839b26"></a><p style="text-indent: 0em; margin-left: 0em"><span class="linehead"></span>復言：「世尊！如說無明為緣生愛，又復說言受<a 
name="0839b27" id="0839b27"></a>是愛緣。若唯無明是其愛緣、不緣於受，斯有<a 
name="0839b28" id="0839b28"></a>何過？」</p><p style="text-indent: 0em; margin-left: 0em"><span class="linehead"></span>世尊告曰：「愛有三種，應於一時三種<a 
name="0839b29" id="0839b29"></a>俱起，由愛觀待受為緣故，非一時起，由此<a 
name="0839c01" id="0839c01"></a>道理，非唯無明與愛為緣。」</p><a 
name="0839c02" id="0839c02"></a><p style="text-indent: 0em; margin-left: 0em"><span class="linehead"></span>復言：「世尊！若爾，此愛唯受為緣，斯有何過？」</p><p style="text-indent: 0em; margin-left: 0em"><span class="linehead"></span>世<a 
name="0839c03" id="0839c03"></a>尊告曰：「應一切受皆是愛緣，然復有受非是<a 
name="0839c04" id="0839c04"></a>愛緣，彼能為緣斷滅諸愛，是故非唯受為愛<a 
name="0839c05" id="0839c05"></a>緣。」</p><a 
name="0839c06" id="0839c06"></a><p style="text-indent: 0em; margin-left: 0em"><span class="linehead"></span>復言：「世尊！若唯說愛與有作緣，不緣於取，斯<a 
name="0839c07" id="0839c07"></a>有何過？」</p><p style="text-indent: 0em; margin-left: 0em"><span class="linehead"></span>世尊告曰：「悕求名愛，於嶮惡趣無<a 
name="0839c08" id="0839c08"></a>有悕求，然由所作非福行故，雖求善趣相違<a 
name="0839c09" id="0839c09"></a>果生，彼果生時豈緣於愛？唯應用彼取為其<a 
name="0839c10" id="0839c10"></a>緣。又如所說無有愛者，悕求無有；求無有<a 
name="0839c11" id="0839c11"></a>時，由造福行、不動行故，相違果生。此果生<a 
name="0839c12" id="0839c12"></a>時豈緣於愛？唯應說彼取為其緣。由此道理，<a 
name="0839c13" id="0839c13"></a>非唯用愛與有為緣。」</p><a 
name="0839c14" id="0839c14"></a><p style="text-indent: 0em; margin-left: 0em"><span class="linehead"></span>復言：「世尊！若取緣有，有緣生者，何緣不說<a 
name="0839c15" id="0839c15"></a>取之與有以為集諦？」</p><p style="text-indent: 0em; margin-left: 0em"><span class="linehead"></span>世尊告曰：「愛能造作四<a 
name="0839c16" id="0839c16"></a>種業故，一者此愛於其自體境界受中，能作<a 
name="0839c17" id="0839c17"></a>貪味繫縛業故；二者此愛能作發起諸取業<a 
name="0839c18" id="0839c18"></a>故；三者此愛能作令先所引行等成有業故；<a 
name="0839c19" id="0839c19"></a>四者此愛能作死後續生業故。由是因緣，唯<a 
name="0839c20" id="0839c20"></a>說此愛以為集諦。」</p><a 
name="0839c21" id="0839c21"></a><p style="text-indent: 0em; margin-left: 0em"><span class="linehead"></span>復言世尊！若生老死，名色六處觸受為相，於<a 
name="0839c22" id="0839c22"></a>此生身何緣顯示生老死名。世尊告曰：「為顯<a 
name="0839c23" id="0839c23"></a>如是生身之相，有三種苦成苦性故。」</p><a 
name="0839c24" id="0839c24"></a><p style="text-indent: 0em; margin-left: 0em"><span class="linehead"></span>復言：「世尊！生顯何苦？」</p><p style="text-indent: 0em; margin-left: 0em"><span class="linehead"></span>世尊告曰：「生顯行苦。」<a 
name="0839c25" id="0839c25"></a>復言：「世尊！老顯何苦？」</p><p style="text-indent: 0em; margin-left: 0em"><span class="linehead"></span>世尊告曰：「老顯壞苦。」<a 
name="0839c26" id="0839c26"></a>復言：「世尊！死顯何苦？」</p><p style="text-indent: 0em; margin-left: 0em"><span class="linehead"></span>世尊告曰：「死顯苦苦。」<a 
name="0839c27" id="0839c27"></a>復言：「世尊！如是四種生身之相，由生老死有<a 
name="0839c28" id="0839c28"></a>何差別？」</p><p style="text-indent: 0em; margin-left: 0em"><span class="linehead"></span>世尊告曰：「即此四種生身之相，若<a 
name="0839c29" id="0839c29"></a>次第生，若屬彼生，若如是生，應知是名生<a 
name="0840a01" id="0840a01"></a>身生相。」</p><p style="text-indent: 0em; margin-left: 0em"><span class="linehead"></span>復言：「世尊！云何次第生身生相？」</p><p style="text-indent: 0em; margin-left: 0em"><span class="linehead"></span>世<a 
name="0840a02" id="0840a02"></a>尊告曰：「於其最初有下種生，從此無間有漸<a 
name="0840a03" id="0840a03"></a>增生，從此無間有出胎生，從此無間有漸長<a 
name="0840a04" id="0840a04"></a>生。既成長已，受用言說能得等生，如是品<a 
name="0840a05" id="0840a05"></a>類名次第生。」</p><p style="text-indent: 0em; margin-left: 0em"><span class="linehead"></span>復言：「世尊！此屬誰生？」</p><p style="text-indent: 0em; margin-left: 0em"><span class="linehead"></span>世尊告<a 
name="0840a06" id="0840a06"></a>曰：「蘊、界、處生都無有我。所以者何？以諸蘊<a 
name="0840a07" id="0840a07"></a>等漸增長故，其性無常，即無常法有此生相。」</p><a 
name="0840a08" id="0840a08"></a><p style="text-indent: 0em; margin-left: 0em"><span class="linehead"></span>復言：「世尊！云何而生？」</p><p style="text-indent: 0em; margin-left: 0em"><span class="linehead"></span>世尊告曰：「由命根力<a 
name="0840a09" id="0840a09"></a>有暫時住，分限法故，其性無常，即無常法<a 
name="0840a10" id="0840a10"></a>如是而生。即此四種生身之相，時分變異，應<a 
name="0840a11" id="0840a11"></a>知能作五種衰損，說名為老。」</p><p style="text-indent: 0em; margin-left: 0em"><span class="linehead"></span>復言：「世尊！云<a 
name="0840a12" id="0840a12"></a>何名為五種衰損？」</p><p style="text-indent: 0em; margin-left: 0em"><span class="linehead"></span>世尊告曰：「一者鬚髮衰損，<a 
name="0840a13" id="0840a13"></a>以彼鬚髮色衰壞故；二者身相衰損，形色<a 
name="0840a14" id="0840a14"></a>膚力皆衰損故；三者作業衰損，發言氣上喘<a 
name="0840a15" id="0840a15"></a>息逾急，身戰掉故，住便僂曲，以其腰脊皆<a 
name="0840a16" id="0840a16"></a>無力故，坐即低屈身羸弱故，行必按杖，身<a 
name="0840a17" id="0840a17"></a>虛劣故，凡所思惟智識愚鈍，念惛亂故；四<a 
name="0840a18" id="0840a18"></a>者受用衰損，於現資具，受用劣故，於戲樂<a 
name="0840a19" id="0840a19"></a>具，一切不能現受用故，於諸色根所行境界，<a 
name="0840a20" id="0840a20"></a>不能速疾明利而行，或不行故；五者命根衰<a 
name="0840a21" id="0840a21"></a>損，壽量將盡，&#x96A3;近死故，遇少死緣，不堪忍<a 
name="0840a22" id="0840a22"></a>故。即於此四生身相中，復有六種死差別相：<a 
name="0840a23" id="0840a23"></a>一者究竟死、二者不究竟死、三者自相死、四<a 
name="0840a24" id="0840a24"></a>者不究竟死分差別相、五者究竟死分差別<a 
name="0840a25" id="0840a25"></a>相、六者時非時死。應知此中自相死者，謂<a 
name="0840a26" id="0840a26"></a>識離身，色相滅沒差別之相，如是名為生<a 
name="0840a27" id="0840a27"></a>身相中名色等相由生老死而有差別。」</p><p style="text-indent: 0em; margin-left: 0em"><span class="linehead"></span>復言：<a 
name="0840a28" id="0840a28"></a>「世尊！於緣起中說三種愛，一切皆是生身之<a 
name="0840a29" id="0840a29"></a>緣。何緣處處多分，唯說欲界生身？」</p><p style="text-indent: 0em; margin-left: 0em"><span class="linehead"></span>世尊告曰：<a 
name="0840b01" id="0840b01"></a>「欲界生身相最&#x9E81;故，易顯了故，非永解脫退<a 
name="0840b02" id="0840b02"></a>還道故。」</p><p style="text-indent: 0em; margin-left: 0em"><span class="linehead"></span>復言：「世尊！如先所說諸引緣起，諸<a 
name="0840b03" id="0840b03"></a>生緣起有十二分，於諸分中，幾是能引？幾<a 
name="0840b04" id="0840b04"></a>是所引？幾是能生？幾是所生？」</p><p style="text-indent: 0em; margin-left: 0em"><span class="linehead"></span>世尊告曰：「應<a 
name="0840b05" id="0840b05"></a>知於此十二分中，無明與行及識一分，名為<a 
name="0840b06" id="0840b06"></a>能引；復有一分識及名色、六處、觸、受，名為所<a 
name="0840b07" id="0840b07"></a>引；復有一分受、愛、取、有，名為能生；生及老<a 
name="0840b08" id="0840b08"></a>死名為所生，應知一分名色、六處及與觸、受，<a 
name="0840b09" id="0840b09"></a>亦名所生。」</p><p style="text-indent: 0em; margin-left: 0em"><span class="linehead"></span>復言：「世尊！如是諸分，若引若生，<a 
name="0840b10" id="0840b10"></a>為一時起？為次第起？」</p><p style="text-indent: 0em; margin-left: 0em"><span class="linehead"></span>世尊告曰：「一時而起，<a 
name="0840b11" id="0840b11"></a>次第宣說。」</p><p style="text-indent: 0em; margin-left: 0em"><span class="linehead"></span>復言：「世尊！如是諸分，若一時起，<a 
name="0840b12" id="0840b12"></a>何因緣故，先說其引後說其生？」</p><p style="text-indent: 0em; margin-left: 0em"><span class="linehead"></span>世尊告曰：「要<a 
name="0840b13" id="0840b13"></a>由有引後有方生，非無引故。」</p><a 
name="0840b14" id="0840b14"></a><p style="text-indent: 0em; margin-left: 0em"><span class="linehead"></span>復言：「世尊！無明亦緣非理作意，何故唯說無<a 
name="0840b15" id="0840b15"></a>明為緣？」</p><p style="text-indent: 0em; margin-left: 0em"><span class="linehead"></span>世尊告曰：「無明亦引非理作意與<a 
name="0840b16" id="0840b16"></a>行為緣，又從無明所生觸受為緣生愛，是故<a 
name="0840b17" id="0840b17"></a>偏說。」</p><a 
name="0840b18" id="0840b18"></a><p style="text-indent: 0em; margin-left: 0em"><span class="linehead"></span>復言：「世尊！略由幾相應知緣起？」</p><p style="text-indent: 0em; margin-left: 0em"><span class="linehead"></span>世尊告曰：「略<a 
name="0840b19" id="0840b19"></a>由三相應知緣起：一者由無動作知緣起相，<a 
name="0840b20" id="0840b20"></a>二者由性無常知緣起相，三者由有堪能知<a 
name="0840b21" id="0840b21"></a>緣起相。」</p><a 
name="0840b22" id="0840b22"></a><p><span class="juanname">分別緣起初勝法門經卷上</span></p>
<hr>【經文資訊】大正藏第 16 冊 No. 0717 分別緣起初勝法門經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，陳伯勳大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0f75.html?index=T16n0717" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T16n0717_001 by HTTrack Website Copier/3.x [XR&CO'2014], Tue, 07 Jun 2016 06:48:02 GMT -->
</html>
