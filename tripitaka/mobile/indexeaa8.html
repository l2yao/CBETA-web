<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T34n1720_002 by HTTrack Website Copier/3.x [XR&CO'2014], Tue, 07 Jun 2016 06:54:03 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2138392362&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT34n1720&amp;utmp=%2Fmobile%2Findex.php%3Findex%3DT34n1720_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexa809.html?index=T34n1720_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第34冊<br/>No.1720 法華玄論 (10卷)<br/>【隋 吉藏撰】<br/>第 2 卷</p>
	<a href="index0d36.html?index=T34n1720_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T34">
<div class="root" id="1720" sutra_name="法華玄論" sutra_juan="[卷2]">　
<a 
name="0371c11" id="0371c11"></a><a 
name="0371c12" id="0371c12"></a><a 
name="0371c13" id="0371c13"></a><p><span class="juanname">法華玄論卷第二</span></p><a 
name="0371c14" id="0371c14"></a><a 
name="0371c15" id="0371c15"></a><p style="margin-left: 4em"><span class="byline">胡吉藏撰</span></p><a 
name="0371c16" id="0371c16"></a><p style="text-indent: 0em; margin-left: 0em"><span class="linehead"></span>第三釋名。</p><p style="text-indent: 0em; margin-left: 0em"><span class="linehead"></span>具存梵本應云薩達磨分陀利修<a 
name="0371c17" id="0371c17"></a>多羅。竺法護公翻為正法蓮華。羅什改正為<a 
name="0371c18" id="0371c18"></a>妙餘依舊經。遠公雙用二說。加以多名謂真<a 
name="0371c19" id="0371c19"></a>法好法等也。</p><p style="text-indent: 0em; margin-left: 0em"><span class="linehead"></span>評曰。什公改正為妙者必應有<a 
name="0371c20" id="0371c20"></a>深致。今當試論之。正以對邪受稱妙以形&#x9E81;<a 
name="0371c21" id="0371c21"></a>得名。以九十六術為邪五乘之法為正。斯則<a 
name="0371c22" id="0371c22"></a>正名劣也。五乘雖正猶未妙極。唯有一乘<a 
name="0371c23" id="0371c23"></a>最為無上。則妙名為勝。故改前翻用後譯也。<a 
name="0371c24" id="0371c24"></a>頌曰是乘微妙清淨第一勝二乘也。於諸世<a 
name="0371c25" id="0371c25"></a>間為無有上出人天乘也。故對彼&#x9E81;乘以佛<a 
name="0371c26" id="0371c26"></a>乘為妙矣。</p><p style="text-indent: 0em; margin-left: 0em"><span class="linehead"></span>問。妙有幾種。</p><p style="text-indent: 0em; margin-left: 0em"><span class="linehead"></span>答。略明二義一相待<a 
name="0371c27" id="0371c27"></a>妙二絕待妙。相待妙者待&#x9E81;說妙。絕待妙者<a 
name="0371c28" id="0371c28"></a>非&#x9E81;非妙不知何以字之。故強名為妙。</p><p style="text-indent: 0em; margin-left: 0em"><span class="linehead"></span>問。<a 
name="0371c29" id="0371c29"></a>何故立斯二妙。</p><p style="text-indent: 0em; margin-left: 0em"><span class="linehead"></span>答。至人善巧一往對&#x9E81;說妙。<a 
name="0372a01" id="0372a01"></a>封執名者謂道乃非&#x9E81;理應是妙。是故次云<a 
name="0372a02" id="0372a02"></a>待&#x9E81;說妙未是好妙。所以然者雖復絕&#x9E81;猶<a 
name="0372a03" id="0372a03"></a>未絕妙。若非&#x9E81;非妙&#x9E81;妙兩絕乃名為妙也。<a 
name="0372a04" id="0372a04"></a>絕待之目起自於斯。觀公經序云。寄花宣微<a 
name="0372a05" id="0372a05"></a>而道玄像表。稱之為妙而體絕精&#x9E81;。頌曰是<a 
name="0372a06" id="0372a06"></a>法不可示言辭相寂滅。二乘所以息慮補處<a 
name="0372a07" id="0372a07"></a>所以絕望。唯佛與佛乃能究盡。</p><p style="text-indent: 0em; margin-left: 0em"><span class="linehead"></span>評曰。觀公冥<a 
name="0372a08" id="0372a08"></a>同今意也。難曰。詳此釋者唯明果妙。乘通因<a 
name="0372a09" id="0372a09"></a>果者不應偏執。答以理言之唯果妙耳。因乘<a 
name="0372a10" id="0372a10"></a>未極則非妙也。但因學果行故隨分說妙耳。<a 
name="0372a11" id="0372a11"></a>有人但以因乘為妙者未究妙源也。</p><p style="text-indent: 0em; margin-left: 0em"><span class="linehead"></span>次明二<a 
name="0372a12" id="0372a12"></a>妙一開三顯一以明妙。二開近顯遠以辨妙。<a 
name="0372a13" id="0372a13"></a>此是一經之宗領。故就此以明妙即釋第二<a 
name="0372a14" id="0372a14"></a>法字也。就二中初總論十對次別詳因果。此<a 
name="0372a15" id="0372a15"></a>義若成則名為妙。如其不成便非妙也。</p><p style="text-indent: 0em; margin-left: 0em"><span class="linehead"></span>總<a 
name="0372a16" id="0372a16"></a>論十對者。</p><p style="text-indent: 0em; margin-left: 0em"><span class="linehead"></span>問。此言妙者。佛果為是常故言<a 
name="0372a17" id="0372a17"></a>妙。為未是常故言妙。</p><p style="text-indent: 0em; margin-left: 0em"><span class="linehead"></span>答。光宅雲公言。猶<a 
name="0372a18" id="0372a18"></a>是無常。所以然者教有五時。唯第五涅槃是<a 
name="0372a19" id="0372a19"></a>常住教。四時皆無常。法華是第四時教。是<a 
name="0372a20" id="0372a20"></a>故佛身猶是無常。又此經自說無常如下文<a 
name="0372a21" id="0372a21"></a>言。復倍上數雖復稱久終自有限。故知無常。<a 
name="0372a22" id="0372a22"></a>又藥草品云終歸於空。終歸於空者既是無<a 
name="0372a23" id="0372a23"></a>常終入無餘也。</p><p style="text-indent: 0em; margin-left: 0em"><span class="linehead"></span>問。既是無常為是了義為不<a 
name="0372a24" id="0372a24"></a>了義。</p><p style="text-indent: 0em; margin-left: 0em"><span class="linehead"></span>答。此經明一乘了義辨無常不了。故<a 
name="0372a25" id="0372a25"></a>亦了亦不了也。</p><p style="text-indent: 0em; margin-left: 0em"><span class="linehead"></span>評曰。此經開方便門示真實<a 
name="0372a26" id="0372a26"></a>相。開二種方便示二種真實。二方便者謂乘<a 
name="0372a27" id="0372a27"></a>方便身方便。二真實者謂乘真實身真實。若<a 
name="0372a28" id="0372a28"></a>爾前開三乘是方便一乘是真實。既是實說<a 
name="0372a29" id="0372a29"></a>名為了義。後開身方便身真實。云何未是實<a 
name="0372b01" id="0372b01"></a>說為不了義。若同是方便真實。以後為不<a 
name="0372b02" id="0372b02"></a>了義則前亦應然。又同是方便真實。以前為<a 
name="0372b03" id="0372b03"></a>了以後為不了。亦應以後為了以前為不了<a 
name="0372b04" id="0372b04"></a>也。又同是方便真實。以前為了以後為不了。<a 
name="0372b05" id="0372b05"></a>則前分是滿教後分為半教。前分為深後分<a 
name="0372b06" id="0372b06"></a>為淺。有顛倒過也。今所明者依佛口說。初段<a 
name="0372b07" id="0372b07"></a>明乘之權實後段明身之權實。乘之權實謂<a 
name="0372b08" id="0372b08"></a>究竟乘。身之權實名究竟身。若言乘權實為<a 
name="0372b09" id="0372b09"></a>究竟身權實不究竟。是人但信初分經不信<a 
name="0372b10" id="0372b10"></a>後分經。故信不具足。大經云於十二部中唯<a 
name="0372b11" id="0372b11"></a>信六部不信六部。斯言驗矣。</p><p style="text-indent: 0em; margin-left: 0em"><span class="linehead"></span>第二明因果<a 
name="0372b12" id="0372b12"></a>義。舊云初開三顯一以明因。次開近顯遠<a 
name="0372b13" id="0372b13"></a>以辨果。依舊判者因亦滿亦半。果則唯半不<a 
name="0372b14" id="0372b14"></a>滿。明會三歸一故一乘究竟為因滿。但明緣<a 
name="0372b15" id="0372b15"></a>因未辨正因。故因不滿。明果雖有近遠之異<a 
name="0372b16" id="0372b16"></a>皆是無常故唯半不滿也。</p><p style="text-indent: 0em; margin-left: 0em"><span class="linehead"></span>評曰。此釋二失。一<a 
name="0372b17" id="0372b17"></a>者云初段明因後章辨果。是義不然。昔明因<a 
name="0372b18" id="0372b18"></a>三果三今辨因一果一。何得開三顯一但明<a 
name="0372b19" id="0372b19"></a>因耶。若今日明一唯是因者則昔明三乘事<a 
name="0372b20" id="0372b20"></a>亦應然。又明今一佛果乘究竟。明昔三因三<a 
name="0372b21" id="0372b21"></a>果皆不究竟。正引物果一。云何乃明因耶。此<a 
name="0372b22" id="0372b22"></a>義文中已說。二者若言初段明因了後章辨<a 
name="0372b23" id="0372b23"></a>果未了。即因勝而果劣因深而果淺。是義不<a 
name="0372b24" id="0372b24"></a>然。又因異聲聞果同羅漢。所以然者會三歸<a 
name="0372b25" id="0372b25"></a>一故因異聲聞。猶是無常故果同阿羅漢。又<a 
name="0372b26" id="0372b26"></a>以今一因感無常之果。亦應以昔二因招常<a 
name="0372b27" id="0372b27"></a>住之報。不可以三乘因得常住果者。亦不可<a 
name="0372b28" id="0372b28"></a>以一乘因得無常果。又因滿果半則因非果<a 
name="0372b29" id="0372b29"></a>因果非因果。故非因果義也。今所明者對破<a 
name="0372c01" id="0372c01"></a>二失以明二得。初段開三顯一。一者通因果。<a 
name="0372c02" id="0372c02"></a>故昔則有因三果三。今則有因一果一也。二<a 
name="0372c03" id="0372c03"></a>者此經辨究竟之因圓滿之果。會三歸一之<a 
name="0372c04" id="0372c04"></a>因。因名滿因。開近顯遠之果。果名圜果。故<a 
name="0372c05" id="0372c05"></a>因名果因果名因果也。又因具二因故因滿。<a 
name="0372c06" id="0372c06"></a>一者正因謂佛性。二者緣因即萬善如前說<a 
name="0372c07" id="0372c07"></a>也。果具二果一&#x8FF9;身果二法身果也。</p><p style="text-indent: 0em; margin-left: 0em"><span class="linehead"></span>第三<a 
name="0372c08" id="0372c08"></a>辨三德。初段經明權實二智即是般若。後段<a 
name="0372c09" id="0372c09"></a>辨本&#x8FF9;名為法身。此二無累稱為解脫。是<a 
name="0372c10" id="0372c10"></a>故斯經三德斯備故名為常。</p><p style="text-indent: 0em; margin-left: 0em"><span class="linehead"></span>問。大經可有三德<a 
name="0372c11" id="0372c11"></a>此經云何亦明三德耶。</p><p style="text-indent: 0em; margin-left: 0em"><span class="linehead"></span>答。此經明一佛乘因<a 
name="0372c12" id="0372c12"></a>一佛乘果。一佛乘因因具萬行。一佛乘果果<a 
name="0372c13" id="0372c13"></a>具三德。二乘之因因不具萬行。二乘之果果<a 
name="0372c14" id="0372c14"></a>不備三德。若果不備三德則果不異二乘。因<a 
name="0372c15" id="0372c15"></a>不具萬行因不異二乘耳。豈可然乎。</p><p style="text-indent: 0em; margin-left: 0em"><span class="linehead"></span>問。何以<a 
name="0372c16" id="0372c16"></a>知初段明般若後段辨法身。</p><p style="text-indent: 0em; margin-left: 0em"><span class="linehead"></span>答。般若是口密<a 
name="0372c17" id="0372c17"></a>法身是身密。如四相品說。前明智之權實故<a 
name="0372c18" id="0372c18"></a>是般若。後辨身之本&#x8FF9;故宜明法身。解脫<a 
name="0372c19" id="0372c19"></a>者斯二無累即解脫也。</p><p style="text-indent: 0em; margin-left: 0em"><span class="linehead"></span>第四對二緣。初辨<a 
name="0372c20" id="0372c20"></a>智之權實對聲聞說。今明身之本&#x8FF9;對菩薩<a 
name="0372c21" id="0372c21"></a>說。對聲聞說。身子為小中之極。大小交接<a 
name="0372c22" id="0372c22"></a>故反小以歸大。對菩薩說彌勒為因行之極。<a 
name="0372c23" id="0372c23"></a>與法身相&#x96A3;故反因無常令證果常。若法<a 
name="0372c24" id="0372c24"></a>身猶是無常。則因果同位。因人復何所學耶。<a 
name="0372c25" id="0372c25"></a>又因亦無常果亦無常。則因位之人能測果<a 
name="0372c26" id="0372c26"></a>德。慈氏復何所疑耶。今所明者前對小人說<a 
name="0372c27" id="0372c27"></a>大令小歸大。今對無常人說常令無常人證<a 
name="0372c28" id="0372c28"></a>常。又小劣而大勝故說大。以引小令小慕大。<a 
name="0372c29" id="0372c29"></a>無常劣而常勝故。說常以引無常。令無常者<a 
name="0373a01" id="0373a01"></a>以慕常。故有二教二緣兩段差別。若法身無<a 
name="0373a02" id="0373a02"></a>常者教無引緣之能。緣無欣教之理也。</p><p style="text-indent: 0em; margin-left: 0em"><span class="linehead"></span>第<a 
name="0373a03" id="0373a03"></a>五明雙治。初段明一乘。異昔三乘。故以三<a 
name="0373a04" id="0373a04"></a>為病一為藥以一斥三。後章明今常。異昔無<a 
name="0373a05" id="0373a05"></a>常。常為藥無常為病以常斥無常。故有今昔<a 
name="0373a06" id="0373a06"></a>藥病相治也。若後段猶明無常者。但有前治<a 
name="0373a07" id="0373a07"></a>無後治也。則前病得消後痾不遣也。</p><p style="text-indent: 0em; margin-left: 0em"><span class="linehead"></span>問。明果<a 
name="0373a08" id="0373a08"></a>亦異昔也。昔明八十或七百僧祇。今云復倍<a 
name="0373a09" id="0373a09"></a>上數。豈非異耶。</p><p style="text-indent: 0em; margin-left: 0em"><span class="linehead"></span>答。雖言復倍終是無常。但<a 
name="0373a10" id="0373a10"></a>短長為異耳。若終是無常終無後治也。若言<a 
name="0373a11" id="0373a11"></a>昔是短無常今是長無常。終是無常者。亦應<a 
name="0373a12" id="0373a12"></a>昔日&#x9E81;三今日妙三。終有三也。若三一相對<a 
name="0373a13" id="0373a13"></a>昔三合不三。亦應常無常相對昔無常今不<a 
name="0373a14" id="0373a14"></a>無常也。</p><p style="text-indent: 0em; margin-left: 0em"><span class="linehead"></span>第六舉二地。對兩生死。前會三歸<a 
name="0373a15" id="0373a15"></a>一則免於二地。人天乘入一乘故離凡夫地。聲<a 
name="0373a16" id="0373a16"></a>聞緣覺入一乘故離二乘地。離凡聖二地故發<a 
name="0373a17" id="0373a17"></a>菩提心。漸漸修行入十信十住十行十迴向<a 
name="0373a18" id="0373a18"></a>十地乃至等覺。此則因義圓滿也。果若猶是<a 
name="0373a19" id="0373a19"></a>無常則未免二死。若未免二死則未度五百<a 
name="0373a20" id="0373a20"></a>由旬。若已度五百則已免無常。又若果未免<a 
name="0373a21" id="0373a21"></a>二死則果未圓。若果未圓則十地因亦不滿。<a 
name="0373a22" id="0373a22"></a>辨因之義亦不成也。今所明者。初段令一<a 
name="0373a23" id="0373a23"></a>切眾生離凡夫二乘之地發菩提心。乃至修<a 
name="0373a24" id="0373a24"></a>行菩薩行至乎等覺。後章明果永除五住。<a 
name="0373a25" id="0373a25"></a>具傾二死故果義圓。以因滿果圓斯經究竟。</p><a 
name="0373a26" id="0373a26"></a><p style="text-indent: 0em; margin-left: 0em"><span class="linehead"></span>第七明二妙。初段明一妙後段明常妙。<a 
name="0373a27" id="0373a27"></a>初段明一妙者以道無有二故名為一。如華<a 
name="0373a28" id="0373a28"></a>嚴云。一切無畏人一道出生死。但一道有<a 
name="0373a29" id="0373a29"></a>二種。一者無九十六種之異故言一。二者無<a 
name="0373b01" id="0373b01"></a>五乘之異故言一。無此二種故言一道。以不<a 
name="0373b02" id="0373b02"></a>一故則便乖道。名之為&#x9E81;。道無二故稱之為<a 
name="0373b03" id="0373b03"></a>妙。故初段正示一切眾生一道清淨也。第<a 
name="0373b04" id="0373b04"></a>二段示一道是常者。雖知一道清淨但未知<a 
name="0373b05" id="0373b05"></a>一道為常無常。故次明一道是常。以道是<a 
name="0373b06" id="0373b06"></a>常所以為妙。如來是證一道之人。以道常<a 
name="0373b07" id="0373b07"></a>故諸佛亦常。以道妙故體道之人亦妙。以<a 
name="0373b08" id="0373b08"></a>道一故體道之人亦一。故十方諸佛同一法<a 
name="0373b09" id="0373b09"></a>身。所以然者。非道既是無常。道亦無常者。<a 
name="0373b10" id="0373b10"></a>道與非道竟何異耶。若如由來說者。但有一<a 
name="0373b11" id="0373b11"></a>妙無有常妙。妙義不足故不名妙法華也。又<a 
name="0373b12" id="0373b12"></a>一道是常故一可稱妙。由來明一猶是無常。<a 
name="0373b13" id="0373b13"></a>故一亦非妙。若爾非但無常妙。亦無一妙。<a 
name="0373b14" id="0373b14"></a>既無二妙但有二&#x9E81;。今明唯一正道。隨義說<a 
name="0373b15" id="0373b15"></a>之。以至極無二故名為一。體非生滅所以是<a 
name="0373b16" id="0373b16"></a>常也。</p><p style="text-indent: 0em; margin-left: 0em"><span class="linehead"></span>第八明三引。釋迦一化始終凡有三<a 
name="0373b17" id="0373b17"></a>引。法華之前謂引邪歸正。佛未出世有二種<a 
name="0373b18" id="0373b18"></a>邪法。一者九十六術出家外道。二者一切世<a 
name="0373b19" id="0373b19"></a>俗在家眾生。此二種雖異並非佛法故名為<a 
name="0373b20" id="0373b20"></a>邪。如來出世引此二邪歸五乘正法。此二種<a 
name="0373b21" id="0373b21"></a>人中有無聞非法者。以人天善根而成熟之。<a 
name="0373b22" id="0373b22"></a>有三乘根性者以三乘法而化度之。故引此<a 
name="0373b23" id="0373b23"></a>二邪歸五乘之正。二者引異歸同。法華之<a 
name="0373b24" id="0373b24"></a>前雖免二邪仍執五異。是故引於五異歸乎<a 
name="0373b25" id="0373b25"></a>一乘。即初段意也。第三引因歸果。五乘雖<a 
name="0373b26" id="0373b26"></a>入一乘猶是因位。故引因歸果令證法身。如<a 
name="0373b27" id="0373b27"></a>聲聞領解明十信之始。彌勒疑除辨十地之<a 
name="0373b28" id="0373b28"></a>終。引此始終二因歸如來究竟法身之果。此<a 
name="0373b29" id="0373b29"></a>三引無教不收無義不盡。非止局釋迦乃貫<a 
name="0373c01" id="0373c01"></a>通諸佛。已以三引究竟故名圓滿之經。即<a 
name="0373c02" id="0373c02"></a>是了義常住。又三引究竟。是故下品明多人<a 
name="0373c03" id="0373c03"></a>得道。自法華之前但有初引未有二引。故得<a 
name="0373c04" id="0373c04"></a>道者少也。若後段猶明無常。但有二引無有<a 
name="0373c05" id="0373c05"></a>三引。又但有引聲聞無有引菩薩。以聲聞<a 
name="0373c06" id="0373c06"></a>不信一今令入一。故引聲聞。菩薩與佛同是<a 
name="0373c07" id="0373c07"></a>無常。云何引菩薩耶。又亦不得引聲聞。所以<a 
name="0373c08" id="0373c08"></a>然者。諸佛及弟子聲聞緣覺眾皆是無常身。<a 
name="0373c09" id="0373c09"></a>云何得引之。又佛若無常令二乘人而起退<a 
name="0373c10" id="0373c10"></a>心不復求佛。又三乘猶是無常名為半字。<a 
name="0373c11" id="0373c11"></a>大經云為聲聞說半字。此經正教菩薩。云<a 
name="0373c12" id="0373c12"></a>何說半字耶。</p><p style="text-indent: 0em; margin-left: 0em"><span class="linehead"></span>問。三引究竟何故復說涅槃。</p><p style="text-indent: 0em; margin-left: 0em"><span class="linehead"></span>答。<a 
name="0373c13" id="0373c13"></a>諸子有二種一不失心二者失心。不失心<a 
name="0373c14" id="0373c14"></a>子聞三引究竟皆得領悟。餘失心子聞三引<a 
name="0373c15" id="0373c15"></a>不悟。故方便唱滅為說涅槃方得受道也。<a 
name="0373c16" id="0373c16"></a>若爾涅槃最為鈍根人說。</p><p style="text-indent: 0em; margin-left: 0em"><span class="linehead"></span>問。涅槃為鈍根人<a 
name="0373c17" id="0373c17"></a>說者應淺耶。</p><p style="text-indent: 0em; margin-left: 0em"><span class="linehead"></span>答。教非淺也。但於緣悟故轉勢<a 
name="0373c18" id="0373c18"></a>說之。如猶是一藥。不失心者前服失心者<a 
name="0373c19" id="0373c19"></a>後服。猶是一正道。利者前悟鈍者後悟。涅槃<a 
name="0373c20" id="0373c20"></a>法華更無異也。</p><p style="text-indent: 0em; margin-left: 0em"><span class="linehead"></span>問。涅槃為最鈍根人說者何<a 
name="0373c21" id="0373c21"></a>得經云為人中象王迦葉說耶。</p><p style="text-indent: 0em; margin-left: 0em"><span class="linehead"></span>答。須識二緣。<a 
name="0373c22" id="0373c22"></a>一歷教不悟緣。從見佛初生乃至聞法華不<a 
name="0373c23" id="0373c23"></a>悟者名歷教不悟緣。此是最鈍根人。至涅<a 
name="0373c24" id="0373c24"></a>槃方悟也。二者前已得悟今至涅槃更復進<a 
name="0373c25" id="0373c25"></a>悟。如迦葉等大利根人。為此人故說涅槃也。<a 
name="0373c26" id="0373c26"></a>又有根緣不聞前教直聞涅槃。即具足識如<a 
name="0373c27" id="0373c27"></a>來究竟因果名大利根人。</p><p style="text-indent: 0em; margin-left: 0em"><span class="linehead"></span>問。歷聞前教得悟<a 
name="0373c28" id="0373c28"></a>何故是鈍。直聞涅槃領解云何為利。</p><p style="text-indent: 0em; margin-left: 0em"><span class="linehead"></span>答。歷聞<a 
name="0373c29" id="0373c29"></a>諸教從小至大從淺入深。故為鈍。直聞究<a 
name="0374a01" id="0374a01"></a>竟而悟名為利根也。</p><p style="text-indent: 0em; margin-left: 0em"><span class="linehead"></span>第九辨三輪義。初段<a 
name="0374a02" id="0374a02"></a>開三顯一謂教權實名說法輪。次章辨開近<a 
name="0374a03" id="0374a03"></a>顯遠名神通輪。說法輪謂始終一切教。一<a 
name="0374a04" id="0374a04"></a>切教雖多不出權實。五乘即權教一乘即實<a 
name="0374a05" id="0374a05"></a>教。昔則開一為五今收五歸一也。神通輪謂<a 
name="0374a06" id="0374a06"></a>始終一切身一切身雖多不出本&#x8FF9;身。始生<a 
name="0374a07" id="0374a07"></a>終滅前凡後聖名為&#x8FF9;身。無始無終不生不<a 
name="0374a08" id="0374a08"></a>滅名為本身。昔則以本垂&#x8FF9;故隱本為顯&#x8FF9;。<a 
name="0374a09" id="0374a09"></a>今則以&#x8FF9;顯本廢&#x8FF9;而明本也。他心輪者通<a 
name="0374a10" id="0374a10"></a>貫二教二身也。</p><p style="text-indent: 0em; margin-left: 0em"><span class="linehead"></span>問。法華之前亦有三輪義不。</p><a 
name="0374a11" id="0374a11"></a><p style="text-indent: 0em; margin-left: 0em"><span class="linehead"></span>答亦有三輪。但說法輪未開教之權實。神<a 
name="0374a12" id="0374a12"></a>通輪未開身之本&#x8FF9;。今始俱開故與昔異也。</p><a 
name="0374a13" id="0374a13"></a><p style="text-indent: 0em; margin-left: 0em"><span class="linehead"></span>第十明二說。一者直說。二釋疑成前說。直<a 
name="0374a14" id="0374a14"></a>說者初段明無九十六種之邪異。亦無五乘<a 
name="0374a15" id="0374a15"></a>之正異。三世諸佛唯有一道也。第二段成<a 
name="0374a16" id="0374a16"></a>前說者。道雖無二若猶是無常。還同九十六<a 
name="0374a17" id="0374a17"></a>種道。亦還同五乘之道。不名一道。今明九<a 
name="0374a18" id="0374a18"></a>十六道自是無常道。今明一道是常道。五乘<a 
name="0374a19" id="0374a19"></a>之道謂無常道一乘之道方是常道。故舉常<a 
name="0374a20" id="0374a20"></a>道成前一道也。</p><p style="text-indent: 0em; margin-left: 0em"><span class="linehead"></span>次別明因妙義。舊云此經<a 
name="0374a21" id="0374a21"></a>但明緣因成佛未明佛性正因。故因亦未妙。<a 
name="0374a22" id="0374a22"></a>評曰。前已略說。此事不輕今當廣說。此經對<a 
name="0374a23" id="0374a23"></a>&#x9E81;言妙形三辨一。昔有三乘則有三性。今唯<a 
name="0374a24" id="0374a24"></a>一乘則唯一性。蓋是數之然也。若乘一而性<a 
name="0374a25" id="0374a25"></a>三蓋是數不然也。今請難之。若乘一而性<a 
name="0374a26" id="0374a26"></a>三者性既有三。則眾生或有成佛或有不成。<a 
name="0374a27" id="0374a27"></a>所以然者有於三性無有一性。是故或成或<a 
name="0374a28" id="0374a28"></a>不成。若爾者何得經云一豪之善皆成佛耶。<a 
name="0374a29" id="0374a29"></a>又若今無一乘性而成佛者。昔應無三乘性<a 
name="0374b01" id="0374b01"></a>而成三乘也。又昔有三性有成三之理。今無<a 
name="0374b02" id="0374b02"></a>一性無成一理。又無一乘性而成一者。等<a 
name="0374b03" id="0374b03"></a>無三性何不成三。又至法華雖明一乘猶有<a 
name="0374b04" id="0374b04"></a>三性者。則乘一而性三。若乘一而性三。則<a 
name="0374b05" id="0374b05"></a>昔乘三而性一。不可乘三性一豈得乘一性<a 
name="0374b06" id="0374b06"></a>三。又乘一性三即事相違。智人不信。譬如唯<a 
name="0374b07" id="0374b07"></a>成一味復云乳有五性。乳有五性者豈唯成<a 
name="0374b08" id="0374b08"></a>一味。若成一味云何復說性五。微識鹽梅<a 
name="0374b09" id="0374b09"></a>少異木石。不說此言言尚不成。義何猶立。<a 
name="0374b10" id="0374b10"></a>若言今教無有三乘性。異昔有三性者。亦應<a 
name="0374b11" id="0374b11"></a>今教有一性。異昔無一性。蓋亦是數然也。<a 
name="0374b12" id="0374b12"></a>若言今明無三性復明無一性者。既無三性<a 
name="0374b13" id="0374b13"></a>不成三乘。若無一性何猶成一。若言佛不<a 
name="0374b14" id="0374b14"></a>說有一乘性復不明無性。但覆相說一乘成<a 
name="0374b15" id="0374b15"></a>佛者。此無成佛因緣。何由得成佛。夫論成佛<a 
name="0374b16" id="0374b16"></a>者必有其義。眾生有作佛理可成佛耳。不<a 
name="0374b17" id="0374b17"></a>明有理無理何由成耶。譬如不論黃石有金<a 
name="0374b18" id="0374b18"></a>無金而忽令人爐冶。事所未聞。</p><p style="text-indent: 0em; margin-left: 0em"><span class="linehead"></span>問。此經下<a 
name="0374b19" id="0374b19"></a>云人天兩足尊知法常無性。既言無性豈得<a 
name="0374b20" id="0374b20"></a>說一乘性耶。</p><p style="text-indent: 0em; margin-left: 0em"><span class="linehead"></span>答。此明破性執耳。又破外道<a 
name="0374b21" id="0374b21"></a>及小乘人因中有性義。若如大經佛性之性<a 
name="0374b22" id="0374b22"></a>豈得言無耶。又難曰。既其無性亦無別佛<a 
name="0374b23" id="0374b23"></a>種異三乘種。今遂有別種異五乘種。何故<a 
name="0374b24" id="0374b24"></a>無別性異三性耶。若言萬行為種無有性者。<a 
name="0374b25" id="0374b25"></a>此之萬行既無有性何必成佛。又一行無佛<a 
name="0374b26" id="0374b26"></a>萬行亦無佛。萬行既成佛者一行亦無何不<a 
name="0374b27" id="0374b27"></a>成耶。龍樹云泥中無瓶而出瓶者。指端無車<a 
name="0374b28" id="0374b28"></a>馬飲食何不出耶。又若言恐昔我執未除故<a 
name="0374b29" id="0374b29"></a>不說佛性者。何不畏今不得成佛而說有性。<a 
name="0374c01" id="0374c01"></a>不應觀前則怯望後便勇。以眾事推之必知。<a 
name="0374c02" id="0374c02"></a>應明佛性又應說佛性。所以然者。佛性是佛<a 
name="0374c03" id="0374c03"></a>乘本。由有佛性故假緣顯之。而但明緣因不<a 
name="0374c04" id="0374c04"></a>說本性。則捨本攀條為不黠也。又天親釋金<a 
name="0374c05" id="0374c05"></a>剛般若已明佛性。況法華而不說。又成道五<a 
name="0374c06" id="0374c06"></a>年說如來藏經明有佛性。況法華未明。若<a 
name="0374c07" id="0374c07"></a>言此非次第教故不應引之。可言金剛般若<a 
name="0374c08" id="0374c08"></a>復是無方說耶。若言天親等不足信者。五時<a 
name="0374c09" id="0374c09"></a>是慧觀所製。四宗是光統著述。何由則受。<a 
name="0374c10" id="0374c10"></a>逆聖順凡良所未喻。若言無文佛性之說故<a 
name="0374c11" id="0374c11"></a>不用者。涅槃華嚴無梨耶之文則涅槃華嚴<a 
name="0374c12" id="0374c12"></a>應未明八識。故不可即就一經令備一切教。<a 
name="0374c13" id="0374c13"></a>則唯有一部八方何施。以有佛性故修行成<a 
name="0374c14" id="0374c14"></a>佛。是故為妙。若無佛性則不成佛故非妙也。</p><a 
name="0374c15" id="0374c15"></a><p style="text-indent: 0em; margin-left: 0em"><span class="linehead"></span>次別論壽量。舊云從大品至法華皆無常。<a 
name="0374c16" id="0374c16"></a>汝以何義證法華常耶。</p><p style="text-indent: 0em; margin-left: 0em"><span class="linehead"></span>評曰。今以三證。一法<a 
name="0374c17" id="0374c17"></a>華前經證。婆數作金剛般若論云。三相異體<a 
name="0374c18" id="0374c18"></a>故離彼三相是如來。此明生住滅三相與法身<a 
name="0374c19" id="0374c19"></a>異體。離彼三相是如來一法身。則知金剛般<a 
name="0374c20" id="0374c20"></a>若已明常義。況法華在後而是無常。若法華<a 
name="0374c21" id="0374c21"></a>在後而是無常者。則般若為勝法華劣也。大<a 
name="0374c22" id="0374c22"></a>品常啼品云。諸佛色身有來去法身無來去。<a 
name="0374c23" id="0374c23"></a>則明法身是常。況法華耶。小品經分明辨法<a 
name="0374c24" id="0374c24"></a>身不可遷滅與大品同意。第三淨名經云佛<a 
name="0374c25" id="0374c25"></a>身無漏諸滿已盡。佛身無為不隨諸數。此<a 
name="0374c26" id="0374c26"></a>二句具足解如來常身。</p><p style="text-indent: 0em; margin-left: 0em"><span class="linehead"></span>問。此二云何具辨法<a 
name="0374c27" id="0374c27"></a>身。</p><p style="text-indent: 0em; margin-left: 0em"><span class="linehead"></span>答。佛身無漏者子結斷也。佛身無為不<a 
name="0374c28" id="0374c28"></a>墮諸數者果縛斷也。子果既斷豈非常耶。<a 
name="0374c29" id="0374c29"></a>又佛身無漏故異凡夫身。佛身無為異二乘<a 
name="0375a01" id="0375a01"></a>無常身。是故佛身常恒無有變易。又佛身無<a 
name="0375a02" id="0375a02"></a>漏五住皆傾。佛身無為二死俱離。此異菩薩<a 
name="0375a03" id="0375a03"></a>身。菩薩從初發意至金剛已還。一念無明未<a 
name="0375a04" id="0375a04"></a>斷猶名諸漏無常。苦報猶在不名無為。佛已<a 
name="0375a05" id="0375a05"></a>離之故是常也。又佛身無漏不可為有。佛身<a 
name="0375a06" id="0375a06"></a>無為不可言無。非有非無即是中道法身故<a 
name="0375a07" id="0375a07"></a>名為常。若是二邊則名無常也。又佛身無漏<a 
name="0375a08" id="0375a08"></a>即是解脫。佛身無為謂法身般若。但點雖有<a 
name="0375a09" id="0375a09"></a>三不出得離以具三德。是故名常。又佛身<a 
name="0375a10" id="0375a10"></a>無漏名之為空。佛身無為名為不空。故大涅<a 
name="0375a11" id="0375a11"></a>槃具空不空義。即是常也。淨名尚辨法身是<a 
name="0375a12" id="0375a12"></a>常。況法華耶。又淨名云諸仁者此身無常當<a 
name="0375a13" id="0375a13"></a>樂佛身。既言此身無常當樂佛身。佛身猶是<a 
name="0375a14" id="0375a14"></a>無常與己身同何所樂哉。</p><p style="text-indent: 0em; margin-left: 0em"><span class="linehead"></span>問。淨名序說明常<a 
name="0375a15" id="0375a15"></a>耳。而未是經正宗也。</p><p style="text-indent: 0em; margin-left: 0em"><span class="linehead"></span>答。此是愚人問也。領<a 
name="0375a16" id="0375a16"></a>是淨名所說皆是淨名經宗。云何言非正宗<a 
name="0375a17" id="0375a17"></a>耶。故肇師云。始自淨土終訖供養其文雖殊<a 
name="0375a18" id="0375a18"></a>不思議一也。又既非經宗即與宗相害云何<a 
name="0375a19" id="0375a19"></a>說耶。又淨名有二處四會。二處者一菴&#x8597;<a 
name="0375a20" id="0375a20"></a>處二方丈處。四會者佛國品菴&#x8597;初會。方<a 
name="0375a21" id="0375a21"></a>便品方丈初會。問疾以去方丈重會。菩薩行<a 
name="0375a22" id="0375a22"></a>品以去菴&#x8597;重會。若爾方便品是室內說之<a 
name="0375a23" id="0375a23"></a>云何言非經正宗耶。又若淨名經序與正說<a 
name="0375a24" id="0375a24"></a>相違。則餘一切經悉應然也。又子夏之序詩<a 
name="0375a25" id="0375a25"></a>元凱之序傳皆應乖正經也。次引法華文證<a 
name="0375a26" id="0375a26"></a>三說三領解以明之。方便品明一種說。一<a 
name="0375a27" id="0375a27"></a>廣辨教之權實二略明身之本&#x8FF9;。如云唯有<a 
name="0375a28" id="0375a28"></a>一乘法謂實教也。方便說三乘謂權教也。我<a 
name="0375a29" id="0375a29"></a>始坐道場謂&#x8FF9;身也。從久遠劫來讚示涅槃<a 
name="0375b01" id="0375b01"></a>法謂本身也。身子還領二事。初文領解教之<a 
name="0375b02" id="0375b02"></a>權實。次云如今者世尊從生及出家得道轉<a 
name="0375b03" id="0375b03"></a>法輪。亦以方便說。此領身本&#x8FF9;也。既言從<a 
name="0375b04" id="0375b04"></a>生出家是方便&#x8FF9;身者。則不生不滅為實身<a 
name="0375b05" id="0375b05"></a>也。既以生滅為&#x8FF9;身。&#x8FF9;身是無常無生滅為<a 
name="0375b06" id="0375b06"></a>本身。本身則常斯一說一領也。次譬喻品明<a 
name="0375b07" id="0375b07"></a>三車為權教一車為實教。如來已離因果諸<a 
name="0375b08" id="0375b08"></a>患具一切德。謂法身也。而生三界朽故火宅<a 
name="0375b09" id="0375b09"></a>謂&#x8FF9;身也。又云是時長者在門外立謂法身<a 
name="0375b10" id="0375b10"></a>也。驚入火宅謂&#x8FF9;身也。&#x8FF9;身在三界八相成<a 
name="0375b11" id="0375b11"></a>道故有生滅。本身出三界外故是無生滅也。<a 
name="0375b12" id="0375b12"></a>信解品還領二事。一使謂實教也二使謂權<a 
name="0375b13" id="0375b13"></a>教也。長者嚴飾謂本身也。脫珍御服著弊垢<a 
name="0375b14" id="0375b14"></a>衣垂&#x8FF9;身也。</p><p style="text-indent: 0em; margin-left: 0em"><span class="linehead"></span>問。此明本&#x8FF9;誠如所言。云何用<a 
name="0375b15" id="0375b15"></a>此證常無常。</p><p style="text-indent: 0em; margin-left: 0em"><span class="linehead"></span>答。今請問。長者眷屬圍繞為是<a 
name="0375b16" id="0375b16"></a>法身為是應身。若是法身云何而有眷屬圍<a 
name="0375b17" id="0375b17"></a>繞。出內取與復云何言中止一城。是釋迦應<a 
name="0375b18" id="0375b18"></a>身者脫珍御服著弊垢衣復喻何身耶。今所明<a 
name="0375b19" id="0375b19"></a>者長者嚴飾即舍那身。出內取與謂舍那教。<a 
name="0375b20" id="0375b20"></a>若爾舍那形教蘊在法華之中。法華教豈不說<a 
name="0375b21" id="0375b21"></a>常耶。復云何言是半字耶。若法華是無常半<a 
name="0375b22" id="0375b22"></a>字教者。舍那佛教義亦應然。</p><p style="text-indent: 0em; margin-left: 0em"><span class="linehead"></span>問。此中何處有<a 
name="0375b23" id="0375b23"></a>法身常文。</p><p style="text-indent: 0em; margin-left: 0em"><span class="linehead"></span>答。中止一城既是應身。中止之前<a 
name="0375b24" id="0375b24"></a>即是法身。故以法身垂舍那之&#x8FF9;。則法身是<a 
name="0375b25" id="0375b25"></a>常也。</p><p style="text-indent: 0em; margin-left: 0em"><span class="linehead"></span>問。釋迦教中何處有三身文。</p><p style="text-indent: 0em; margin-left: 0em"><span class="linehead"></span>答。像法決<a 
name="0375b26" id="0375b26"></a>疑經云或見我身為舍那。為百千釋迦圍繞。<a 
name="0375b27" id="0375b27"></a>或見我身滿虛空即法身。或見丈六即應身<a 
name="0375b28" id="0375b28"></a>也。</p><p style="text-indent: 0em; margin-left: 0em"><span class="linehead"></span>問。但應領解二身。何故此經領解三身<a 
name="0375b29" id="0375b29"></a>耶。</p><p style="text-indent: 0em; margin-left: 0em"><span class="linehead"></span>答。此經領解一化始終故具領三身。三<a 
name="0375c01" id="0375c01"></a>身別自有科。第三周亦具二事。教權實易<a 
name="0375c02" id="0375c02"></a>知。如云我於餘國作佛更有異名。此即明身<a 
name="0375c03" id="0375c03"></a>之本&#x8FF9;也。領解中略而不陳例上可解。</p><p style="text-indent: 0em; margin-left: 0em"><span class="linehead"></span>問。<a 
name="0375c04" id="0375c04"></a>若爾三周具明形教壽量。何繁說耶。</p><p style="text-indent: 0em; margin-left: 0em"><span class="linehead"></span>答。二周<a 
name="0375c05" id="0375c05"></a>教廣身略後周身廣教略也。又初周舉二身<a 
name="0375c06" id="0375c06"></a>為成二教。後周舉二教為成二身。次就二<a 
name="0375c07" id="0375c07"></a>涅槃證即是。略釋涅槃義就大小涅槃凡有<a 
name="0375c08" id="0375c08"></a>三異。一者本性寂滅非本性寂滅異。二斷<a 
name="0375c09" id="0375c09"></a>三界內外惑異。三者具眾德不具眾德異。<a 
name="0375c10" id="0375c10"></a>本性寂滅非本性寂滅異者。方便品云我設<a 
name="0375c11" id="0375c11"></a>是方便說諸盡苦道示之以涅槃。是亦非真<a 
name="0375c12" id="0375c12"></a>滅。此明昔方便涅槃也。諸法從本來常自寂<a 
name="0375c13" id="0375c13"></a>滅相。佛子行道已來世得作佛。此明今教真<a 
name="0375c14" id="0375c14"></a>實涅槃。</p><p style="text-indent: 0em; margin-left: 0em"><span class="linehead"></span>問。此二涅槃有何異耶。</p><p style="text-indent: 0em; margin-left: 0em"><span class="linehead"></span>答。文中已明<a 
name="0375c15" id="0375c15"></a>竟也。但有人謂此為一乘文非涅槃也。今明<a 
name="0375c16" id="0375c16"></a>不然。經文正對小涅槃明大涅槃。小涅槃為<a 
name="0375c17" id="0375c17"></a>方便大涅槃為真實。故前句明非真實後句<a 
name="0375c18" id="0375c18"></a>明真滅。</p><p style="text-indent: 0em; margin-left: 0em"><span class="linehead"></span>問。此二涅槃云何開權實耶。</p><p style="text-indent: 0em; margin-left: 0em"><span class="linehead"></span>答。如經<a 
name="0375c19" id="0375c19"></a>自說小乘人滅煩惱故名小涅槃。大乘中云<a 
name="0375c20" id="0375c20"></a>諸法從本來常自寂滅相故名大涅槃也。</p><p style="text-indent: 0em; margin-left: 0em"><span class="linehead"></span>問。<a 
name="0375c21" id="0375c21"></a>滅煩惱何故名小。本來寂滅云何名大。</p><p style="text-indent: 0em; margin-left: 0em"><span class="linehead"></span>答。<a 
name="0375c22" id="0375c22"></a>小乘不知煩惱及身本自不生今亦無滅。故<a 
name="0375c23" id="0375c23"></a>見有煩惱生今欲滅之。是生滅觀故名為小。<a 
name="0375c24" id="0375c24"></a>大乘人知煩惱本自不生今亦無滅。以無生<a 
name="0375c25" id="0375c25"></a>滅觀故名大涅槃也。</p><p style="text-indent: 0em; margin-left: 0em"><span class="linehead"></span>問。以何亦證小乘人不<a 
name="0375c26" id="0375c26"></a>知本不生今不滅耶。</p><p style="text-indent: 0em; margin-left: 0em"><span class="linehead"></span>答。即前文為明據義可<a 
name="0375c27" id="0375c27"></a>知也。又釋論云。大乘空門者。謂一切法自<a 
name="0375c28" id="0375c28"></a>性空自相空。小乘空門者即折法明空。攝<a 
name="0375c29" id="0375c29"></a>大乘論云小乘人不知諸法性空。故不得法<a 
name="0376a01" id="0376a01"></a>無我真如也。又淨名經云。佛為增上慢人<a 
name="0376a02" id="0376a02"></a>說斷三毒名為涅槃。若無增上慢佛說三毒<a 
name="0376a03" id="0376a03"></a>即是涅槃。三毒即是涅槃者。三毒本不生今<a 
name="0376a04" id="0376a04"></a>不滅。豈非即是涅槃耶。又法華論釋二乘與<a 
name="0376a05" id="0376a05"></a>一乘有無義。明無有二乘涅槃唯有如來大<a 
name="0376a06" id="0376a06"></a>涅槃。故知此經辨涅槃與小乘異。若爾身<a 
name="0376a07" id="0376a07"></a>豈同昔耶。第二明小乘涅槃與大乘涅槃異<a 
name="0376a08" id="0376a08"></a>者。譬喻品小乘人但離虛妄名為解脫。其實<a 
name="0376a09" id="0376a09"></a>未得一切解脫。三界子果名為虛妄。二乘脫<a 
name="0376a10" id="0376a10"></a>之名得解脫。一切解脫者三界內外一切子<a 
name="0376a11" id="0376a11"></a>果並皆離之名一切解脫。故大小涅槃短長<a 
name="0376a12" id="0376a12"></a>義異也。</p><p style="text-indent: 0em; margin-left: 0em"><span class="linehead"></span>問。小乘滅三界子縛名有餘。滅三界<a 
name="0376a13" id="0376a13"></a>果縛名無餘。大乘復云何。</p><p style="text-indent: 0em; margin-left: 0em"><span class="linehead"></span>答。滅三界內外一<a 
name="0376a14" id="0376a14"></a>切子縛盡名有餘。滅三界內外一切果縛盡<a 
name="0376a15" id="0376a15"></a>名無餘。</p><p style="text-indent: 0em; margin-left: 0em"><span class="linehead"></span>問。小乘先得有餘後入無餘。大乘<a 
name="0376a16" id="0376a16"></a>云何。</p><p style="text-indent: 0em; margin-left: 0em"><span class="linehead"></span>答。即一時也。障佛無明既斷無常苦<a 
name="0376a17" id="0376a17"></a>報即淨。故二涅槃一時也。出攝大乘論也。<a 
name="0376a18" id="0376a18"></a>第三明大小涅槃異者小乘涅槃不具眾德。<a 
name="0376a19" id="0376a19"></a>大乘涅槃具足眾德。如信解品云我等長夜<a 
name="0376a20" id="0376a20"></a>修習空法。得脫三界苦惱之患。小乘涅槃<a 
name="0376a21" id="0376a21"></a>無身無智故名為空。唯有法無人故名為空。<a 
name="0376a22" id="0376a22"></a>大涅槃者具足身智及以人法。故信解品云<a 
name="0376a23" id="0376a23"></a>無漏無為諸法之王。此文含一切義。無漏<a 
name="0376a24" id="0376a24"></a>故謂解脫德。無為故具法身般若德。無漏無<a 
name="0376a25" id="0376a25"></a>為即是法也。諸法之王即是人。故知如來<a 
name="0376a26" id="0376a26"></a>之身無漏無為即是涅槃人法具足。信解品<a 
name="0376a27" id="0376a27"></a>未具釋此義也。又譬喻品明如來涅槃異二<a 
name="0376a28" id="0376a28"></a>乘涅槃。義如云。皆以如來滅度而滅度之。<a 
name="0376a29" id="0376a29"></a>不令有人獨得滅度。此明大小二滅異。即是<a 
name="0376b01" id="0376b01"></a>果果異也。又云是諸眾生脫三界者。悉與<a 
name="0376b02" id="0376b02"></a>諸佛禪定解脫娛樂之具。此明佛眾德異。二<a 
name="0376b03" id="0376b03"></a>乘德即果義異。</p><p style="text-indent: 0em; margin-left: 0em"><span class="linehead"></span>問。大經何故先明果後辨果<a 
name="0376b04" id="0376b04"></a>果。法華文前明果果後辨果耶。</p><p style="text-indent: 0em; margin-left: 0em"><span class="linehead"></span>答。攝大乘論<a 
name="0376b05" id="0376b05"></a>明佛二果與法華同。而兩經異者。法華為小<a 
name="0376b06" id="0376b06"></a>乘人保滅為正。欲以大滅代小滅。如以大車<a 
name="0376b07" id="0376b07"></a>代小車。故先明大滅。小乘人不以餘德為貴<a 
name="0376b08" id="0376b08"></a>後明餘德也。大經云欲歎涅槃故銘涅槃是<a 
name="0376b09" id="0376b09"></a>果中之果居最後也。又此二實無前後。但約<a 
name="0376b10" id="0376b10"></a>義分之耳。</p><p style="text-indent: 0em; margin-left: 0em"><span class="linehead"></span>問。舉二涅槃異欲何所明耶。</p><p style="text-indent: 0em; margin-left: 0em"><span class="linehead"></span>答。欲<a 
name="0376b11" id="0376b11"></a>例顯二身異也。大小二涅槃既異。大小二法<a 
name="0376b12" id="0376b12"></a>身亦異。小乘五分法身是生滅無常身。大乘<a 
name="0376b13" id="0376b13"></a>法身謂無生滅常身也。若此經明法身猶是<a 
name="0376b14" id="0376b14"></a>無常者。亦應此經明涅槃不異小乘也。</p><p style="text-indent: 0em; margin-left: 0em"><span class="linehead"></span>問。此<a 
name="0376b15" id="0376b15"></a>經明涅槃與昔不異。何以知然。此經明佛既<a 
name="0376b16" id="0376b16"></a>是無常終入無餘與小乘同也。又初品云佛<a 
name="0376b17" id="0376b17"></a>此夜滅度如薪盡火滅。故知與小乘不異。</p><p style="text-indent: 0em; margin-left: 0em"><span class="linehead"></span>評<a 
name="0376b18" id="0376b18"></a>曰。此是大事宜請詳定。前引方便品及譬喻<a 
name="0376b19" id="0376b19"></a>品。佛口自說大小二涅槃為異。何故違反佛<a 
name="0376b20" id="0376b20"></a>語而言不異。如此即是無信人也。又難曰。<a 
name="0376b21" id="0376b21"></a>若大小二乘同一涅槃則因異而果同。是事<a 
name="0376b22" id="0376b22"></a>不然。又大小乘本期在果。在果既同何須因<a 
name="0376b23" id="0376b23"></a>異。今所明者二因異故二果亦異。無復異因<a 
name="0376b24" id="0376b24"></a>終歸一因。無復異果終歸一果。</p><p style="text-indent: 0em; margin-left: 0em"><span class="linehead"></span>問。此經云佛<a 
name="0376b25" id="0376b25"></a>此夜滅度如薪盡火滅。此是小乘灰斷涅槃。<a 
name="0376b26" id="0376b26"></a>云何言是大乘涅槃耶。</p><p style="text-indent: 0em; margin-left: 0em"><span class="linehead"></span>答。言薪盡火滅者感<a 
name="0376b27" id="0376b27"></a>以為薪應以為火。故感盡而應息耳。</p><p style="text-indent: 0em; margin-left: 0em"><span class="linehead"></span>問。何<a 
name="0376b28" id="0376b28"></a>以知然。</p><p style="text-indent: 0em; margin-left: 0em"><span class="linehead"></span>答。壽量品云以方便力故說有滅不<a 
name="0376b29" id="0376b29"></a>滅。豈同二乘灰身滅智云如薪盡火滅耶。又<a 
name="0376c01" id="0376c01"></a>感盡應必滅。蓋是數之然也。大經云諸佛法<a 
name="0376c02" id="0376c02"></a>爾有為亦然。</p><p style="text-indent: 0em; margin-left: 0em"><span class="linehead"></span>問。有人云諸法從本來常自寂<a 
name="0376c03" id="0376c03"></a>滅相。此明一乘寂滅三乘之相。汝今何故<a 
name="0376c04" id="0376c04"></a>以配涅槃耶。</p><p style="text-indent: 0em; margin-left: 0em"><span class="linehead"></span>答。此是人情義耳非佛義也。佛<a 
name="0376c05" id="0376c05"></a>經前偈明非真滅後偈辨真滅。云何將配一<a 
name="0376c06" id="0376c06"></a>乘義耶。若以此文明一乘無三相者。前文應<a 
name="0376c07" id="0376c07"></a>云三乘非真滅。不應言涅槃非真滅也。</p><p style="text-indent: 0em; margin-left: 0em"><span class="linehead"></span>問。今<a 
name="0376c08" id="0376c08"></a>正明三乘一乘云何乃解涅槃耶。</p><p style="text-indent: 0em; margin-left: 0em"><span class="linehead"></span>答。正以涅<a 
name="0376c09" id="0376c09"></a>槃異故分三乘一乘異耳。良由一乘涅槃是<a 
name="0376c10" id="0376c10"></a>真滅三乘涅槃非真滅。故一乘是真乘三乘<a 
name="0376c11" id="0376c11"></a>非真乘耳。若不以涅槃異以簡三一者。復用<a 
name="0376c12" id="0376c12"></a>何物簡耶。講經者多迷此處希熟觀文也。復<a 
name="0376c13" id="0376c13"></a>有人言諸法從本來常自寂滅相者。初段開<a 
name="0376c14" id="0376c14"></a>三顯一。未得說言寶所涅槃。故且用大品<a 
name="0376c15" id="0376c15"></a>實相涅槃故云本來寂滅耳。</p><p style="text-indent: 0em; margin-left: 0em"><span class="linehead"></span>評曰。是亦不然。<a 
name="0376c16" id="0376c16"></a>若攝大乘及地論正明自性清淨為大乘涅<a 
name="0376c17" id="0376c17"></a>槃。即是今文本來寂滅相也。彼論既釋究<a 
name="0376c18" id="0376c18"></a>竟涅槃。則知法華辨圓極真滅。</p><p style="text-indent: 0em; margin-left: 0em"><span class="linehead"></span>問。眾人何<a 
name="0376c19" id="0376c19"></a>故皆暗而子獨明乎。</p><p style="text-indent: 0em; margin-left: 0em"><span class="linehead"></span>答。初釋以五時局。後解<a 
name="0376c20" id="0376c20"></a>將二段判。不細尋文故失其妙旨也。次引<a 
name="0376c21" id="0376c21"></a>關河舊說以證常無常義。昔竺法護翻舊法<a 
name="0376c22" id="0376c22"></a>華猶未見判其宗旨。自羅什所譯新本長安<a 
name="0376c23" id="0376c23"></a>僧叡法師親對翻之。其法華序云。以壽無<a 
name="0376c24" id="0376c24"></a>量永劫未足以明其久。分身無數萬形不足<a 
name="0376c25" id="0376c25"></a>以異其體。然則壽量定其非數。分身明其<a 
name="0376c26" id="0376c26"></a>不實。普賢顯其無來。多寶證其不滅。</p><p style="text-indent: 0em; margin-left: 0em"><span class="linehead"></span>評曰。叡<a 
name="0376c27" id="0376c27"></a>公親承羅什製斯序者。即明常其明證。蓋是<a 
name="0376c28" id="0376c28"></a>法華宗本不得不依之矣。次河西道朗對翻<a 
name="0376c29" id="0376c29"></a>涅槃。其人亦者法華統略明說法華經凡有<a 
name="0377a01" id="0377a01"></a>五意。第四意云。為明法身真化不異存沒理<a 
name="0377a02" id="0377a02"></a>一如多寶品說。而群生不解為顯此義故說<a 
name="0377a03" id="0377a03"></a>斯經。又云多寶塔現明法身常存。壽量品明<a 
name="0377a04" id="0377a04"></a>與大虛齊量。</p><p style="text-indent: 0em; margin-left: 0em"><span class="linehead"></span>評曰。道朗著涅槃疏世盛行之。<a 
name="0377a05" id="0377a05"></a>其所解法華理非謬說。明常之旨還符叡公。<a 
name="0377a06" id="0377a06"></a>道場慧觀云。同往之三會便歸一乘之始也。<a 
name="0377a07" id="0377a07"></a>滅影澄神乘之終也。滅影謂息&#x8FF9;澄神則明<a 
name="0377a08" id="0377a08"></a>本。故&#x8FF9;無常而本常。</p><p style="text-indent: 0em; margin-left: 0em"><span class="linehead"></span>評曰。還同叡公義也。次<a 
name="0377a09" id="0377a09"></a>注法華云。非存亡之數曰壽。出脩夭之限稱<a 
name="0377a10" id="0377a10"></a>量。明法身非形年所攝。使大士修踐極之照。<a 
name="0377a11" id="0377a11"></a>不以伽耶而成佛百年為期頤也。</p><p style="text-indent: 0em; margin-left: 0em"><span class="linehead"></span>評曰。注釋<a 
name="0377a12" id="0377a12"></a>猶是明常而意極清玄也。何者既云非存非<a 
name="0377a13" id="0377a13"></a>亡。即是不生不滅不修不夭非常無常。與涅<a 
name="0377a14" id="0377a14"></a>槃經明法身絕百非不異也。次竺道生云。夫<a 
name="0377a15" id="0377a15"></a>色身佛者應現而有無有實形也。形既不實<a 
name="0377a16" id="0377a16"></a>豈有壽哉。然則萬形同致古今為一。古亦今也。<a 
name="0377a17" id="0377a17"></a>今亦古也。無時不有無處不在。若有時不有<a 
name="0377a18" id="0377a18"></a>有處不在者。於眾生然耳。佛不爾也。是以極<a 
name="0377a19" id="0377a19"></a>決長壽云伽耶是也。伽耶是者非復伽耶。伽<a 
name="0377a20" id="0377a20"></a>耶既非彼長何獨是乎。長短斯亡長短斯存<a 
name="0377a21" id="0377a21"></a>焉。</p><p style="text-indent: 0em; margin-left: 0em"><span class="linehead"></span>評曰。道朗僧叡但明常義耳。生公注經明<a 
name="0377a22" id="0377a22"></a>非常非無常義也。常無常皆是斥病對治悉<a 
name="0377a23" id="0377a23"></a>檀耳。第一義悉檀即是法身。法身豈常無常<a 
name="0377a24" id="0377a24"></a>等五句可取耶。</p><p style="text-indent: 0em; margin-left: 0em"><span class="linehead"></span>問。藥草喻品云究竟涅槃常<a 
name="0377a25" id="0377a25"></a>寂滅相終歸於空。豈非終入無餘捨無常身<a 
name="0377a26" id="0377a26"></a>智耶。</p><p style="text-indent: 0em; margin-left: 0em"><span class="linehead"></span>評曰。光宅此言不識文意也。若云此經<a 
name="0377a27" id="0377a27"></a>明涅槃空即是滅身智者。涅槃云大涅槃空<a 
name="0377a28" id="0377a28"></a>可得然耶。又若身智終無常者與二乘竟復<a 
name="0377a29" id="0377a29"></a>何異耶。今明藥草品分明有二究竟凡舉兩<a 
name="0377b01" id="0377b01"></a>果。一者初文云究竟至於一切種智。此舉智<a 
name="0377b02" id="0377b02"></a>果究竟。顯二乘人智不究竟也。二者云究竟<a 
name="0377b03" id="0377b03"></a>涅槃常寂滅相。終歸於空。此舉斷究竟。顯二<a 
name="0377b04" id="0377b04"></a>乘人斷不究竟既明兩義。是以前後開二文<a 
name="0377b05" id="0377b05"></a>也。以後明斷究竟故。所以涅槃空無諸相。</p><p style="text-indent: 0em; margin-left: 0em"><span class="linehead"></span>問。<a 
name="0377b06" id="0377b06"></a>何以知舉果及果果耶。</p><p style="text-indent: 0em; margin-left: 0em"><span class="linehead"></span>答。譬喻品合大車亦<a 
name="0377b07" id="0377b07"></a>舉二果皆以如來滅度。滅度謂果果也。諸佛<a 
name="0377b08" id="0377b08"></a>定慧謂果也。佛德雖多莫出斯二也。又龍法<a 
name="0377b09" id="0377b09"></a>師為法華之宗。其人云。大涅槃空無諸相。又<a 
name="0377b10" id="0377b10"></a>云空無煩惱。與今意同也。印法師云終歸常<a 
name="0377b11" id="0377b11"></a>住第一義空。忠法師云終歸第一義空智慧<a 
name="0377b12" id="0377b12"></a>也。又有人云佛果無累故空。注經云空有同<a 
name="0377b13" id="0377b13"></a>盡乃名為空。</p><p style="text-indent: 0em; margin-left: 0em"><span class="linehead"></span>評曰。前法師皆云常住空無相。<a 
name="0377b14" id="0377b14"></a>或注經意&#x9008;越前判。謂空有俱絕故名為空<a 
name="0377b15" id="0377b15"></a>也。</p><p style="text-indent: 0em; margin-left: 0em"><span class="linehead"></span>問。既言壽量豈是常耶。</p><p style="text-indent: 0em; margin-left: 0em"><span class="linehead"></span>答。若爾稱無量壽<a 
name="0377b16" id="0377b16"></a>應是常也。阿彌陀經云無量壽既非常者。今<a 
name="0377b17" id="0377b17"></a>明壽量豈無常耶。今明有四句。一者實有量<a 
name="0377b18" id="0377b18"></a>歎美長遠故言無量。如阿彌陀經。二者實無<a 
name="0377b19" id="0377b19"></a>量欲明量齊大虛故言壽量。即此經也。金光<a 
name="0377b20" id="0377b20"></a>明亦爾。三者實無量而言無量。如大經云唯<a 
name="0377b21" id="0377b21"></a>佛&#x89A9;佛其壽無量。四者有量而言有量。如言<a 
name="0377b22" id="0377b22"></a>釋迦壽八十也。</p><p style="text-indent: 0em; margin-left: 0em"><span class="linehead"></span>問。若此經明常何用涅槃耶。</p><a 
name="0377b23" id="0377b23"></a><p style="text-indent: 0em; margin-left: 0em"><span class="linehead"></span>答。前已說竟。法華已明一乘勝鬘復何用明<a 
name="0377b24" id="0377b24"></a>一耶。大品明空解諸般若復何用明耶。又若<a 
name="0377b25" id="0377b25"></a>爾者第三時但有維摩明抑揚。思益應無用<a 
name="0377b26" id="0377b26"></a>耶。</p><p style="text-indent: 0em; margin-left: 0em"><span class="linehead"></span>問。二經明常者有何異耶。</p><p style="text-indent: 0em; margin-left: 0em"><span class="linehead"></span>答。此經直明<a 
name="0377b27" id="0377b27"></a>二義。一者教權實二者身真應。略開斯二眾<a 
name="0377b28" id="0377b28"></a>便解了。大經廣明四德三點緣正二因。故<a 
name="0377b29" id="0377b29"></a>與此經語異意同也。</p><p style="text-indent: 0em; margin-left: 0em"><span class="linehead"></span>問。汝雖種種門說佛是<a 
name="0377c01" id="0377c01"></a>常。此就道理明是常耳。而此經文佛口自<a 
name="0377c02" id="0377c02"></a>說無常。不應違經明是常耶。如經云復倍<a 
name="0377c03" id="0377c03"></a>上數終有限極。故終是無常也。</p><p style="text-indent: 0em; margin-left: 0em"><span class="linehead"></span>答。此經明<a 
name="0377c04" id="0377c04"></a>久已成佛。斯久已證常。證常之時尚非補<a 
name="0377c05" id="0377c05"></a>處所知。今言復倍上數者證常已後。此豈<a 
name="0377c06" id="0377c06"></a>可知。窮學不知則唯佛&#x89A9;佛其壽無量。是<a 
name="0377c07" id="0377c07"></a>故常也。又復倍上數者欲敘佛無始終義也。<a 
name="0377c08" id="0377c08"></a>前明久已成佛而逸多不見其初。明無始<a 
name="0377c09" id="0377c09"></a>義。今言復倍上數彌勒不見其後。明無終<a 
name="0377c10" id="0377c10"></a>義。</p><p style="text-indent: 0em; margin-left: 0em"><span class="linehead"></span>問曰。何故明無始終。</p><p style="text-indent: 0em; margin-left: 0em"><span class="linehead"></span>答。見寶塔品亦因<a 
name="0377c11" id="0377c11"></a>事密表不生滅。今假微塵譬明無始終。以<a 
name="0377c12" id="0377c12"></a>身無生滅異凡夫二乘之身。壽無始終異凡<a 
name="0377c13" id="0377c13"></a>夫二乘之壽。以凡夫二乘之身為生滅所<a 
name="0377c14" id="0377c14"></a>遷。壽則有始成終盡一期所壞。故如來身<a 
name="0377c15" id="0377c15"></a>不生滅壽無始終也。又肇法師涅槃論正<a 
name="0377c16" id="0377c16"></a>明此二義。六趣無以攝其生。力負無以化<a 
name="0377c17" id="0377c17"></a>其體。謂無生滅也。隨之不得其蹤。迎之罔<a 
name="0377c18" id="0377c18"></a>眺其首明無始終。肇公不見涅槃華嚴。還採<a 
name="0377c19" id="0377c19"></a>法華般若以作斯論。故與經意符也。</p><p style="text-indent: 0em; margin-left: 0em"><span class="linehead"></span>問。此但<a 
name="0377c20" id="0377c20"></a>經明成佛久耳。云何是無始終耶。</p><p style="text-indent: 0em; margin-left: 0em"><span class="linehead"></span>答。今請詳<a 
name="0377c21" id="0377c21"></a>經意。若但明成佛久者於緣竟有何益耶。所<a 
name="0377c22" id="0377c22"></a>以然者。始成之與久成皆是無常。今開久成<a 
name="0377c23" id="0377c23"></a>竟有何利。今深取佛意者。昔明始於伽耶<a 
name="0377c24" id="0377c24"></a>終乎雙樹。故是無常之壽。補處不見其初窮<a 
name="0377c25" id="0377c25"></a>學不知其後。唯佛&#x89A9;佛其壽無量。考斯文<a 
name="0377c26" id="0377c26"></a>旨豈不允哉。三省愈彰再思已決也。故法華<a 
name="0377c27" id="0377c27"></a>論云。復倍上數者示現如來常命。方便顯多<a 
name="0377c28" id="0377c28"></a>數過上數不可知故也。余見此文悲喜交至<a 
name="0377c29" id="0377c29"></a>也。</p><p style="text-indent: 0em; margin-left: 0em"><span class="linehead"></span>又問若以近成為方便以久成為實說者。<a 
name="0378a01" id="0378a01"></a>法華明久成此實說。華嚴辨始成正覺便是<a 
name="0378a02" id="0378a02"></a>方便。未可然矣。又大經云我聞半偈超彌勒<a 
name="0378a03" id="0378a03"></a>九劫先得成佛。今請問之。超九劫者為是實<a 
name="0378a04" id="0378a04"></a>說為是權教。若是實說者則法華為方便。又<a 
name="0378a05" id="0378a05"></a>若超九劫為實說者諸小乘經論明超九劫。若<a 
name="0378a06" id="0378a06"></a>爾三藏為實教法華是權經。若言法華明久<a 
name="0378a07" id="0378a07"></a>為實。大經明超九劫為權者。則法華為實涅<a 
name="0378a08" id="0378a08"></a>槃為權。又法華已開近云何涅槃更覆遠耶。<a 
name="0378a09" id="0378a09"></a>若近遠兩經迴互者。三一之教義亦應然。</p><a 
name="0378a10" id="0378a10"></a><p style="text-indent: 0em; margin-left: 0em"><span class="linehead"></span>又問若法華開近顯遠。明久已成佛為本近<a 
name="0378a11" id="0378a11"></a>成為&#x8FF9;者。何故常不輕品更覆遠明近隱本<a 
name="0378a12" id="0378a12"></a>辨&#x8FF9;耶。</p><p style="text-indent: 0em; margin-left: 0em"><span class="linehead"></span>不應一經之內前後相違。若一經之<a 
name="0378a13" id="0378a13"></a>中本&#x8FF9;或覆或開。則三一或會或不會也。又<a 
name="0378a14" id="0378a14"></a>若此經為明久已成佛實說者。則初開三顯<a 
name="0378a15" id="0378a15"></a>一諸佛共同。開近顯遠則釋迦獨有也。若<a 
name="0378a16" id="0378a16"></a>言此義為例者。下分別功德品諸菩薩皆發<a 
name="0378a17" id="0378a17"></a>願。願我於未來說壽亦如是。豈得言釋迦獨<a 
name="0378a18" id="0378a18"></a>有開近顯遠而餘佛無耶。以此眾事詳之。但<a 
name="0378a19" id="0378a19"></a>知是寄無始終以顯法身常義。有始終者皆<a 
name="0378a20" id="0378a20"></a>是應&#x8FF9;。以此義通上諸經無一豪滯也。此義<a 
name="0378a21" id="0378a21"></a>難明。本&#x8FF9;義及壽量品文更廣論之。又設以<a 
name="0378a22" id="0378a22"></a>復倍上數之言證無常者。經有二文前文明<a 
name="0378a23" id="0378a23"></a>壽命無量阿僧祇劫常住不滅。後明復倍之<a 
name="0378a24" id="0378a24"></a>言。若以後說為無常者。何故不以前證為<a 
name="0378a25" id="0378a25"></a>常。</p><p style="text-indent: 0em; margin-left: 0em"><span class="linehead"></span>問。何故前後相違耶。</p><p style="text-indent: 0em; margin-left: 0em"><span class="linehead"></span>答。後文舉因說果。明<a 
name="0378a26" id="0378a26"></a>行菩薩道時所得壽命于今未盡。況得佛壽<a 
name="0378a27" id="0378a27"></a>命而可盡耶。如在太子之位資財猶尚未竭。<a 
name="0378a28" id="0378a28"></a>況登天子之位俸祿可盡耶。</p><p style="text-indent: 0em; margin-left: 0em"><span class="linehead"></span>問。云何因中壽<a 
name="0378a29" id="0378a29"></a>命不可盡耶。</p><p style="text-indent: 0em; margin-left: 0em"><span class="linehead"></span>答。從十信至十地位。行既深<a 
name="0378b01" id="0378b01"></a>則壽亦無量。況法身之齡而可竭盡耶。又必<a 
name="0378b02" id="0378b02"></a>是無常而說是常者。此依道理則應獲福無<a 
name="0378b03" id="0378b03"></a>邊。以佛說教本為顯理故也。若是常住而<a 
name="0378b04" id="0378b04"></a>言無常得無量罪。如釋論云實無十方佛敬<a 
name="0378b05" id="0378b05"></a>言有者則得福也。實有十方佛而言無者則<a 
name="0378b06" id="0378b06"></a>獲大罪也。今明是經究竟法身。百非不非<a 
name="0378b07" id="0378b07"></a>百是不是與大經及華嚴不異。尚不可言常<a 
name="0378b08" id="0378b08"></a>豈可言是無常耶。故名果妙。以此因果妙<a 
name="0378b09" id="0378b09"></a>故名為妙法。次釋蓮華義。有人言外國名<a 
name="0378b10" id="0378b10"></a>分陀利。此間翻為蓮華。蓮華有四色簡三取<a 
name="0378b11" id="0378b11"></a>一。謂白蓮華名分陀利。白者諸色中本亦是<a 
name="0378b12" id="0378b12"></a>喻白淨平等慧。</p><p style="text-indent: 0em; margin-left: 0em"><span class="linehead"></span>問。何故佛眼喻青蓮華。</p><p style="text-indent: 0em; margin-left: 0em"><span class="linehead"></span>答。青<a 
name="0378b13" id="0378b13"></a>者喻佛眼色取相似為喻。白者諸色之本明<a 
name="0378b14" id="0378b14"></a>一乘是三乘之本。故取白不取三。</p><p style="text-indent: 0em; margin-left: 0em"><span class="linehead"></span>評曰。不<a 
name="0378b15" id="0378b15"></a>然蓮華者蓋是通名。分陀利此為別稱。何以<a 
name="0378b16" id="0378b16"></a>知然。叡師序云諸華之中蓮華最勝。而華<a 
name="0378b17" id="0378b17"></a>未敷名屈摩羅。敷而將落名迦摩羅。處中<a 
name="0378b18" id="0378b18"></a>盛時名分陀利。遠法師云分陀利伽是蓮華<a 
name="0378b19" id="0378b19"></a>開發時名。然此華體以時遷名隨形變。初<a 
name="0378b20" id="0378b20"></a>出未開名屈摩藍。衰落之時名為摩賴。當開<a 
name="0378b21" id="0378b21"></a>發盛美色香具足時名分陀利伽。大經十六<a 
name="0378b22" id="0378b22"></a>卷解十號云。人中蓮華分陀利華。二名並出。<a 
name="0378b23" id="0378b23"></a>應有通別之異。又列四華最後云分陀利華。<a 
name="0378b24" id="0378b24"></a>河西道朗云鮮白色。又餘處翻為赤色最香<a 
name="0378b25" id="0378b25"></a>蓮華。今明蓮華是眾華中之勝分陀利。又<a 
name="0378b26" id="0378b26"></a>是蓮華中之美所以云分陀利華也。又大經<a 
name="0378b27" id="0378b27"></a>偈問云何處濁世不污如蓮華。下菩薩品具<a 
name="0378b28" id="0378b28"></a>舉四華答。故知蓮華是通名分陀利為別稱<a 
name="0378b29" id="0378b29"></a>也。今以通名為翻故云蓮華也。若未開但<a 
name="0378c01" id="0378c01"></a>因而無果。若已落但果而無因。今取正開因<a 
name="0378c02" id="0378c02"></a>果分明。華譬因實喻果華譬教實喻理。</p><p style="text-indent: 0em; margin-left: 0em"><span class="linehead"></span>問。何<a 
name="0378c03" id="0378c03"></a>故梵本舉其別稱謂分陀利。此間存其通名<a 
name="0378c04" id="0378c04"></a>稱為蓮華。</p><p style="text-indent: 0em; margin-left: 0em"><span class="linehead"></span>答。分陀利必是蓮華。今取分陀<a 
name="0378c05" id="0378c05"></a>利之蓮華非異蓮華也。又外國此華有三時<a 
name="0378c06" id="0378c06"></a>異名。此間無有三時異翻。故存其通稱故含<a 
name="0378c07" id="0378c07"></a>得別也。</p><p style="text-indent: 0em; margin-left: 0em"><span class="linehead"></span>問。以何義故取蓮華喻此經耶。</p><p style="text-indent: 0em; margin-left: 0em"><span class="linehead"></span>答。<a 
name="0378c08" id="0378c08"></a>略明十六種義。一明此華眾華中最第一。<a 
name="0378c09" id="0378c09"></a>釋論云陸生中須漫那華為第一。水生中青<a 
name="0378c10" id="0378c10"></a>蓮華為第一。以喻此經眾經中最為第一。<a 
name="0378c11" id="0378c11"></a>故下云諸佛已說今說當說。而此法華最為<a 
name="0378c12" id="0378c12"></a>深妙。</p><p style="text-indent: 0em; margin-left: 0em"><span class="linehead"></span>問曰。已說即是法華之前謂般若等。<a 
name="0378c13" id="0378c13"></a>當說即是法華之後謂涅槃等。何因緣故言<a 
name="0378c14" id="0378c14"></a>法華最為難信解也。</p><p style="text-indent: 0em; margin-left: 0em"><span class="linehead"></span>答。諸大乘經顯道乃當<a 
name="0378c15" id="0378c15"></a>無異。但法華已前大小分流法華已後會三<a 
name="0378c16" id="0378c16"></a>又竟。但此經是反三之始歸一之初。故最為<a 
name="0378c17" id="0378c17"></a>難解稱為第一也。二明此華由種而生喻一<a 
name="0378c18" id="0378c18"></a>乘從緣而起。故下偈云佛種從緣起是故說<a 
name="0378c19" id="0378c19"></a>一乘。三明此華開合有時。開則為晝合則<a 
name="0378c20" id="0378c20"></a>為夜。以喻一乘隱顯有時。大緣未熟故隱<a 
name="0378c21" id="0378c21"></a>緣熟故顯。四明此華能為瑞相。喻見法華<a 
name="0378c22" id="0378c22"></a>必知眾生皆得成佛。五明此華有三時之異<a 
name="0378c23" id="0378c23"></a>終不離一華。以喻於一佛乘分別說三雖說<a 
name="0378c24" id="0378c24"></a>三乘終歸一乘。六明此華從微至著。以喻<a 
name="0378c25" id="0378c25"></a>此經明眾生一禮之福一念之功漸漸成佛。<a 
name="0378c26" id="0378c26"></a>七明大梵王眾生之祖從此華生。喻十方三<a 
name="0378c27" id="0378c27"></a>世諸佛根本法身由此經有也。八明此華為<a 
name="0378c28" id="0378c28"></a>人天之所愛敬。喻此經眾聖之所尊重。九<a 
name="0378c29" id="0378c29"></a>明此華雖生淤泥泥不能染污以喻一乘雖在<a 
name="0379a01" id="0379a01"></a>三乘污泥污泥不能染污。十明此華生必在<a 
name="0379a02" id="0379a02"></a>淤泥。喻一乘之人必起自生死。十一明此華<a 
name="0379a03" id="0379a03"></a>開而現實。喻此經言巧而理顯也。十二明<a 
name="0379a04" id="0379a04"></a>此華不生而已生則華實俱含。喻此經不說<a 
name="0379a05" id="0379a05"></a>而已說則因果雙辨。</p><p style="text-indent: 0em; margin-left: 0em"><span class="linehead"></span>問曰。若華實俱含將非<a 
name="0379a06" id="0379a06"></a>因中有果因果並耶。</p><p style="text-indent: 0em; margin-left: 0em"><span class="linehead"></span>答。蓮華未是果故非一<a 
name="0379a07" id="0379a07"></a>時。離蓮華無果亦非前後也。十三者明此華<a 
name="0379a08" id="0379a08"></a>必生於&#x83D3;。餘華不爾或生不生。喻一乘之因<a 
name="0379a09" id="0379a09"></a>必當作佛三乘之因或作或不作。十四者明<a 
name="0379a10" id="0379a10"></a>此華為諸佛之所踐翫眾聖之所託生。喻此<a 
name="0379a11" id="0379a11"></a>經諸佛護念教菩薩法也。十五明未敷之時<a 
name="0379a12" id="0379a12"></a>而蓮實不現。喻佛初出世說法明有三乘一<a 
name="0379a13" id="0379a13"></a>乘蓮實未現。華開實方現開方便門一乘真<a 
name="0379a14" id="0379a14"></a>實方現。故此華有開未開。喻三乘之權一<a 
name="0379a15" id="0379a15"></a>乘之實也。十六者佛初成正覺。故蓮華藏<a 
name="0379a16" id="0379a16"></a>世界說一乘法門。今為二乘人說於一乘。<a 
name="0379a17" id="0379a17"></a>令二乘人同入法界共在蓮華藏土。故借蓮<a 
name="0379a18" id="0379a18"></a>華以表此義。</p><p style="text-indent: 0em; margin-left: 0em"><span class="linehead"></span>問。蓮華但是譬名亦得是法說<a 
name="0379a19" id="0379a19"></a>也。</p><p style="text-indent: 0em; margin-left: 0em"><span class="linehead"></span>答。大集經偈云。慈悲為莖智慧為葉三昧<a 
name="0379a20" id="0379a20"></a>為鬚解脫為敷。菩薩蜂王採甘露味。是故敬<a 
name="0379a21" id="0379a21"></a>禮妙法蓮華。若觀此意具以眾德為蓮華也。</p><a 
name="0379a22" id="0379a22"></a><p style="text-indent: 0em; margin-left: 0em"><span class="linehead"></span>問。蓮華有幾種。</p><p style="text-indent: 0em; margin-left: 0em"><span class="linehead"></span>答。釋論云有三種。一人中蓮<a 
name="0379a23" id="0379a23"></a>華十餘葉也。二天中蓮華百葉。三菩薩淨土<a 
name="0379a24" id="0379a24"></a>中華有千葉或無量葉。取其最勝為喻。即<a 
name="0379a25" id="0379a25"></a>舉菩薩華也。借近以況遠者取即目華也。<a 
name="0379a26" id="0379a26"></a>晚見法華論明此大乘修多羅有十七種名。<a 
name="0379a27" id="0379a27"></a>顯示甚深功德。應知一名無量義經者成就<a 
name="0379a28" id="0379a28"></a>字義故。以此法門說彼甚深妙境界法故。<a 
name="0379a29" id="0379a29"></a>甚深妙境界者諸佛如來最勝境界法故。二<a 
name="0379b01" id="0379b01"></a>名最勝修多羅者三藏中最勝妙藏成就故。<a 
name="0379b02" id="0379b02"></a>三名大方廣者無量大乘門隨眾生根住持成<a 
name="0379b03" id="0379b03"></a>就故。四名教菩薩法者為教化根熟菩薩隨<a 
name="0379b04" id="0379b04"></a>器法成就故。五者名佛所護念者依佛如來<a 
name="0379b05" id="0379b05"></a>有此法故。六名一切諸佛祕密法者此法甚<a 
name="0379b06" id="0379b06"></a>深如來知故。七名一切佛藏者如來功德三<a 
name="0379b07" id="0379b07"></a>昧之藏在此經故。八名一切諸佛密處者根<a 
name="0379b08" id="0379b08"></a>未熟眾生非法器不與故。九名能生一切諸<a 
name="0379b09" id="0379b09"></a>佛者聞此法門能成佛菩提故。十名一切諸<a 
name="0379b10" id="0379b10"></a>佛道場者。聞此法門能成阿耨三菩提。非<a 
name="0379b11" id="0379b11"></a>餘修多羅故。十一名一切諸佛所轉法輪者。<a 
name="0379b12" id="0379b12"></a>此法門能破一切諸障故。十二名一切說佛<a 
name="0379b13" id="0379b13"></a>堅固舍利。謂如來真如法身於此修多羅不<a 
name="0379b14" id="0379b14"></a>壞故。十三名一切諸佛大巧方便經者。依<a 
name="0379b15" id="0379b15"></a>此法門成大菩提已。為眾生說天人聲聞辟<a 
name="0379b16" id="0379b16"></a>支佛等法故。十四名說一乘經者。此法門<a 
name="0379b17" id="0379b17"></a>顯示如來阿耨三菩提究竟之體。二乘非究<a 
name="0379b18" id="0379b18"></a>竟故。十五名第一義住者。此法門即是如<a 
name="0379b19" id="0379b19"></a>來法身究竟住處故。十六名妙法蓮華經者。<a 
name="0379b20" id="0379b20"></a>有二種義何等為二。一者出水義不可盡出<a 
name="0379b21" id="0379b21"></a>離小乘泥濁水故。復有義蓮華出泥水喻諸<a 
name="0379b22" id="0379b22"></a>聲聞入如來大眾中坐。如諸菩薩坐蓮華上。<a 
name="0379b23" id="0379b23"></a>聞說無上智慧清淨境界證如來密藏故。二<a 
name="0379b24" id="0379b24"></a>華開者眾生於大乘中心怯弱不能生信故。<a 
name="0379b25" id="0379b25"></a>開示如來淨妙法身令生信心故。十七名法<a 
name="0379b26" id="0379b26"></a>門者攝成就故。攝成就者。攝取無量名句<a 
name="0379b27" id="0379b27"></a>字身頻婆羅阿&#x95A6;婆等偈故也。</p><a 
name="0379b28" id="0379b28"></a><p style="text-indent: 0em; margin-left: 0em"><span class="linehead"></span>第四辨經宗旨。</p><p style="text-indent: 0em; margin-left: 0em"><span class="linehead"></span>問。此經以何為宗耶。</p><p style="text-indent: 0em; margin-left: 0em"><span class="linehead"></span>答。說<a 
name="0379b29" id="0379b29"></a>者甚眾。略陳所見有十三家。</p><p style="text-indent: 0em; margin-left: 0em"><span class="linehead"></span>第一遠師云此<a 
name="0379c01" id="0379c01"></a>經以一乘為宗。一乘之法所謂妙法。如譬喻<a 
name="0379c02" id="0379c02"></a>品云是乘微妙清淨第一於諸世間為無有上。<a 
name="0379c03" id="0379c03"></a>評曰。未見遠師序本。相傳云爾然。尋經始終<a 
name="0379c04" id="0379c04"></a>雖明一乘而一乘具有因果。何得但用於因不<a 
name="0379c05" id="0379c05"></a>取於果。此則得在於因失在於果。又且果門<a 
name="0379c06" id="0379c06"></a>已備可得稱妙。因行未圓何得稱妙。以果妙<a 
name="0379c07" id="0379c07"></a>故可得為宗。因既不妙豈得為宗也。</p><p style="text-indent: 0em; margin-left: 0em"><span class="linehead"></span>第二龍<a 
name="0379c08" id="0379c08"></a>師云此經但以果為宗。彼云妙法者如來靈<a 
name="0379c09" id="0379c09"></a>智體也。陶練滓累眾&#x9E81;斯盡故云妙也。動靜<a 
name="0379c10" id="0379c10"></a>軌物故云法也。法既真妙難以言辨。故借蓮<a 
name="0379c11" id="0379c11"></a>華為譬。所以果智為宗也。</p><p style="text-indent: 0em; margin-left: 0em"><span class="linehead"></span>評曰。光宅受經於<a 
name="0379c12" id="0379c12"></a>印印稟承於龍。龍為法華之匠。然此釋以文<a 
name="0379c13" id="0379c13"></a>義兩推實符會經致。何以知之。開宗之始廣<a 
name="0379c14" id="0379c14"></a>說之初皆歎佛慧。故云為說佛慧故諸佛出<a 
name="0379c15" id="0379c15"></a>於世。又云我所得智慧微妙最第一。故知一<a 
name="0379c16" id="0379c16"></a>經始終皆明佛慧也。以理推者三乘智慧猶<a 
name="0379c17" id="0379c17"></a>未圓滿。唯佛智慧乃稱究竟。既欲引三趣<a 
name="0379c18" id="0379c18"></a>一宜令皆學佛慧。則以佛慧為宗也。然此<a 
name="0379c19" id="0379c19"></a>慧照無不圓。累無不盡。稱之為妙。體可軌<a 
name="0379c20" id="0379c20"></a>模名之為法。唯此一慧為實餘二非真稱為<a 
name="0379c21" id="0379c21"></a>一也。虛通自在縱任無礙目之為乘。詳此釋<a 
name="0379c22" id="0379c22"></a>意應無間然矣。但既有妙果必有妙因。考<a 
name="0379c23" id="0379c23"></a>經始終因果斯備。若偏以果為宗即得在於<a 
name="0379c24" id="0379c24"></a>果失在於因。義亦未允也。</p><p style="text-indent: 0em; margin-left: 0em"><span class="linehead"></span>第三宋道場慧觀<a 
name="0379c25" id="0379c25"></a>法師序云。此經以妙一為名真慧為體。妙一<a 
name="0379c26" id="0379c26"></a>為名者。三乘異流是即非真。終期會歸其乘<a 
name="0379c27" id="0379c27"></a>唯一。其乘唯一謂之妙法。頌曰是乘微妙<a 
name="0379c28" id="0379c28"></a>清淨第一。於諸世間為無有上。真慧為體<a 
name="0379c29" id="0379c29"></a>者。釋迦玄音始唱讚佛慧甚深。多寶歎善<a 
name="0380a01" id="0380a01"></a>則稱平等大慧。頌曰為說佛慧故諸佛出於<a 
name="0380a02" id="0380a02"></a>世。唯此一事實餘二則非真。其序又云。會<a 
name="0380a03" id="0380a03"></a>三歸一乘之始也。此明三乘同入一乘始得<a 
name="0380a04" id="0380a04"></a>信解。故名為始也。覺慧成滿乘之盛也。此明<a 
name="0380a05" id="0380a05"></a>佛果成滿謂乘之盛。滅影澄神乘之終也。<a 
name="0380a06" id="0380a06"></a>此明息&#x8FF9;歸本。明法身常恒。謂乘終也。慧<a 
name="0380a07" id="0380a07"></a>觀作序竟以示羅什。什歎曰。善男子自不深<a 
name="0380a08" id="0380a08"></a>入經藏。豈能作如是說。</p><p style="text-indent: 0em; margin-left: 0em"><span class="linehead"></span>評曰。尋觀此釋名體<a 
name="0380a09" id="0380a09"></a>具足因果圓滿。始終兩舉本&#x8FF9;雙明。文旨允<a 
name="0380a10" id="0380a10"></a>契如什所歎也。</p><p style="text-indent: 0em; margin-left: 0em"><span class="linehead"></span>第四中興寺印師云。此經<a 
name="0380a11" id="0380a11"></a>亦以一乘實慧為體。下開宗中歎云。佛智<a 
name="0380a12" id="0380a12"></a>甚深即是實慧。又云唯佛與佛乃能究盡諸<a 
name="0380a13" id="0380a13"></a>法實相。諸法實相即是一乘妙境。故境智為<a 
name="0380a14" id="0380a14"></a>經宗。所以然者非實境無以生實慧。非實慧<a 
name="0380a15" id="0380a15"></a>無以照實境也。所以銘一乘。為實相境者體<a 
name="0380a16" id="0380a16"></a>無三偽故稱實相也。</p><p style="text-indent: 0em; margin-left: 0em"><span class="linehead"></span>評曰。印受經於龍龍明<a 
name="0380a17" id="0380a17"></a>佛慧為宗。而印加之以境。故以境智為宗。<a 
name="0380a18" id="0380a18"></a>然經非無境智。但又闕因果方之於觀亦未<a 
name="0380a19" id="0380a19"></a>盡美矣。</p><p style="text-indent: 0em; margin-left: 0em"><span class="linehead"></span>第五光宅法師受學印公之經而不<a 
name="0380a20" id="0380a20"></a>用印公之釋。云此經以一乘因果為宗故經<a 
name="0380a21" id="0380a21"></a>有兩段。初開三顯一以明因。後開近顯遠以<a 
name="0380a22" id="0380a22"></a>辨果也。</p><p style="text-indent: 0em; margin-left: 0em"><span class="linehead"></span>評曰。光宅所明盛傳於世末學推之。<a 
name="0380a23" id="0380a23"></a>又既有因果之文應符經旨。今以文義推尋<a 
name="0380a24" id="0380a24"></a>意猶未允。何者後明開近顯遠可得是果。前<a 
name="0380a25" id="0380a25"></a>辨開三顯一非專明因。所以然者。昔日明<a 
name="0380a26" id="0380a26"></a>三則有因三果三。今日辨一則有因一果一。<a 
name="0380a27" id="0380a27"></a>開昔因三果三皆是方便。顯今因一果一並<a 
name="0380a28" id="0380a28"></a>為真實。何得開三顯一以辨因耶。又因果<a 
name="0380a29" id="0380a29"></a>乃圓本&#x8FF9;未足如前評也。</p><p style="text-indent: 0em; margin-left: 0em"><span class="linehead"></span>第六師云。此經<a 
name="0380b01" id="0380b01"></a>既開權顯實。則宜以二智為宗。開三即是明<a 
name="0380b02" id="0380b02"></a>權顯一所謂辨實。以下開近顯遠義亦例然。<a 
name="0380b03" id="0380b03"></a>開近謂權顯遠為實。未詳作者。</p><p style="text-indent: 0em; margin-left: 0em"><span class="linehead"></span>評曰。權實二<a 
name="0380b04" id="0380b04"></a>慧總貫一經。誠如所說。考斯權實唯是果智。<a 
name="0380b05" id="0380b05"></a>終以果為宗。同前評矣。又若以權實為宗則<a 
name="0380b06" id="0380b06"></a>應具以三一為體。今不可以三一為體。何<a 
name="0380b07" id="0380b07"></a>得以權實為宗。又初段開權顯實宜名權實<a 
name="0380b08" id="0380b08"></a>二智。後章開近顯遠宜稱本&#x8FF9;二身。若皆<a 
name="0380b09" id="0380b09"></a>用權實則身智相渾也。</p><p style="text-indent: 0em; margin-left: 0em"><span class="linehead"></span>第七師云既名妙法<a 
name="0380b10" id="0380b10"></a>即以妙法蓮華為宗。妙法者即是佛所得根<a 
name="0380b11" id="0380b11"></a>本真實法性也。此法性不受惑染。不與惑<a 
name="0380b12" id="0380b12"></a>同名之為淨。以是淨故稱為妙也。故用此<a 
name="0380b13" id="0380b13"></a>為題即以為宗。蓮華者如前引大集經。取<a 
name="0380b14" id="0380b14"></a>眾德為華不用世間蓮華也。</p><p style="text-indent: 0em; margin-left: 0em"><span class="linehead"></span>評曰。尋此師<a 
name="0380b15" id="0380b15"></a>學集出此方。謂第八識自性清淨亦名性淨<a 
name="0380b16" id="0380b16"></a>涅槃以為妙法。既云是佛所得還是果義同<a 
name="0380b17" id="0380b17"></a>前評也。又攝大乘論阿僧伽菩薩所造及十<a 
name="0380b18" id="0380b18"></a>八空論婆藪所造皆云八識是妄識。謂是生<a 
name="0380b19" id="0380b19"></a>死之根。先代地論師用為佛性。謂是真極。<a 
name="0380b20" id="0380b20"></a>昔般若未度遠師已悟真空。涅槃不盡生公<a 
name="0380b21" id="0380b21"></a>照知佛性。諸地論師有慚先見之明矣。又<a 
name="0380b22" id="0380b22"></a>此經所興不正明八識。八識之義別付餘解<a 
name="0380b23" id="0380b23"></a>說耳。</p><p style="text-indent: 0em; margin-left: 0em"><span class="linehead"></span>第八師云此經以常住為宗。所以然<a 
name="0380b24" id="0380b24"></a>者。大論佛教所宗在常。是故此經以常為宗。<a 
name="0380b25" id="0380b25"></a>但教門未極止。是覆相明常耳。</p><p style="text-indent: 0em; margin-left: 0em"><span class="linehead"></span>第九師云<a 
name="0380b26" id="0380b26"></a>此經以顯了明常故以常住為宗。如下文云。<a 
name="0380b27" id="0380b27"></a>常住不滅但與涅槃明常廣略為異耳。</p><p style="text-indent: 0em; margin-left: 0em"><span class="linehead"></span>評曰。<a 
name="0380b28" id="0380b28"></a>此二師雖有覆顯為異而明常義同。然非無<a 
name="0380b29" id="0380b29"></a>有常住之文。但常義是開近顯遠之意。非<a 
name="0380c01" id="0380c01"></a>一經始末之說也。又釋論云。法華經是祕<a 
name="0380c02" id="0380c02"></a>密法。明羅漢授記作佛。非正明常義也。覆<a 
name="0380c03" id="0380c03"></a>相之與顯了至壽量品自具詳之。</p><p style="text-indent: 0em; margin-left: 0em"><span class="linehead"></span>第十師云<a 
name="0380c04" id="0380c04"></a>以萬善為體。但使是善善必無朽皆當作佛<a 
name="0380c05" id="0380c05"></a>也。</p><p style="text-indent: 0em; margin-left: 0em"><span class="linehead"></span>評曰。萬善為體猶是因義為宗。得在於初<a 
name="0380c06" id="0380c06"></a>章失在於後段。復同前評也。</p><p style="text-indent: 0em; margin-left: 0em"><span class="linehead"></span>第十一師云<a 
name="0380c07" id="0380c07"></a>萬善為體。此大通漫。此經既明一乘但取乘<a 
name="0380c08" id="0380c08"></a>之飾具。宜用一乘為體。乘飾具者如下云。<a 
name="0380c09" id="0380c09"></a>其車高廣乃至駕以白牛。但取無漏大乘簡<a 
name="0380c10" id="0380c10"></a>除有漏之法也。</p><p style="text-indent: 0em; margin-left: 0em"><span class="linehead"></span>評曰。尋此釋用一乘為體。<a 
name="0380c11" id="0380c11"></a>與初師不同。初師總明一乘。今但取無漏<a 
name="0380c12" id="0380c12"></a>明義。既局非所用也。</p><p style="text-indent: 0em; margin-left: 0em"><span class="linehead"></span>第十二長安僧叡法<a 
name="0380c13" id="0380c13"></a>師法華序云。尋經幽旨恢廓宏邃所該甚遠。<a 
name="0380c14" id="0380c14"></a>豈但說實歸本畢殊途而已哉。乃大明覺理<a 
name="0380c15" id="0380c15"></a>囊括古今。壽量定其非數分身明其不實。普<a 
name="0380c16" id="0380c16"></a>賢顯其無來多寶明其不滅。此乃喪功於本<a 
name="0380c17" id="0380c17"></a>無忘期於二地也。</p><p style="text-indent: 0em; margin-left: 0em"><span class="linehead"></span>評曰。叡公親承羅什。是傳<a 
name="0380c18" id="0380c18"></a>譯之宗。製斯一序。故自冠絕眾師。與光宅一<a 
name="0380c19" id="0380c19"></a>門數條碩異。初開三顯一以明因。叡公總云<a 
name="0380c20" id="0380c20"></a>說實歸本。說實歸本者一乘一因名為真實。<a 
name="0380c21" id="0380c21"></a>非但初段正明於因。此一義不同也。光宅云<a 
name="0380c22" id="0380c22"></a>次章明果猶是數量。叡公云壽量定其非數。<a 
name="0380c23" id="0380c23"></a>非數者常恒不變無有限數。二不同也。光宅<a 
name="0380c24" id="0380c24"></a>云此經未明常唯一法身而垂萬&#x8FF9;。叡公云<a 
name="0380c25" id="0380c25"></a>分身明其不實。不實者釋迦之與分身皆是<a 
name="0380c26" id="0380c26"></a>應&#x8FF9;。非是實身則顯法身為實。三不同也。普<a 
name="0380c27" id="0380c27"></a>賢無來多寶不滅。乃至喪功於本無忘期於<a 
name="0380c28" id="0380c28"></a>二地。此皆辨忘名絕相無住無得不因不果<a 
name="0380c29" id="0380c29"></a>非始非終不一不二乃至非常非無常。顯諸<a 
name="0381a01" id="0381a01"></a>法實相不可言宣。四不同也。與光宅四異將<a 
name="0381a02" id="0381a02"></a>慧觀。三同既其共稟什公。一車無二轍矣。</p><a 
name="0381a03" id="0381a03"></a><p style="text-indent: 0em; margin-left: 0em"><span class="linehead"></span>十三劉<span class="corr" title='[蚪&gt;虯]'>虯</span>集注採安林壹遠什肇融恒八師之<a 
name="0381a04" id="0381a04"></a>說。其序大意云。教凝於三一之表果玄於<a 
name="0381a05" id="0381a05"></a>丈六之外。無名無相者此經之旨歸。自非<a 
name="0381a06" id="0381a06"></a>道越三空智通十地者孰能辨。名於無名厝<a 
name="0381a07" id="0381a07"></a>說於無說者哉。</p><p style="text-indent: 0em; margin-left: 0em"><span class="linehead"></span>評曰。尋注意與叡觀等大同<a 
name="0381a08" id="0381a08"></a>同辨無依無得忘言忘相之說也。</p><p style="text-indent: 0em; margin-left: 0em"><span class="linehead"></span>問。已聞異<a 
name="0381a09" id="0381a09"></a>說未見今宗。為異眾師為同諸匠耶。</p><p style="text-indent: 0em; margin-left: 0em"><span class="linehead"></span>答。若<a 
name="0381a10" id="0381a10"></a>以悟而言稟斯異說各蒙益者。則眾師釋無<a 
name="0381a11" id="0381a11"></a>可為非。若聞而不悟則眾師無可為是。一<a 
name="0381a12" id="0381a12"></a>師之意唯貴在於悟耳。宜以悟為經宗無論<a 
name="0381a13" id="0381a13"></a>同異也。</p><p style="text-indent: 0em; margin-left: 0em"><span class="linehead"></span>問。符經須錄背文宜棄。何故朱紫<a 
name="0381a14" id="0381a14"></a>共貫之清濁尚混流。唯悟為宗未詳可領。</p><a 
name="0381a15" id="0381a15"></a><p style="text-indent: 0em; margin-left: 0em"><span class="linehead"></span>答。假設符經聞而不悟於緣非藥則應棄之。<a 
name="0381a16" id="0381a16"></a>如其釋背佛經。聞而受道則成甘露理應須<a 
name="0381a17" id="0381a17"></a>錄。故甘毒無定唯悟為宗。晚見攝大乘論與<a 
name="0381a18" id="0381a18"></a>一師大致符會。菩薩於一切法無有定教無<a 
name="0381a19" id="0381a19"></a>有定身。唯利益為定也。</p><p style="text-indent: 0em; margin-left: 0em"><span class="linehead"></span>問。若於緣取悟無<a 
name="0381a20" id="0381a20"></a>不契道。論中何故顯正破邪。</p><p style="text-indent: 0em; margin-left: 0em"><span class="linehead"></span>答。為緣不悟<a 
name="0381a21" id="0381a21"></a>是故破邪。如其契道無非正說也。</p><p style="text-indent: 0em; margin-left: 0em"><span class="linehead"></span>問。唯悟<a 
name="0381a22" id="0381a22"></a>之言乃應會道。未知此說出在何文耶。</p><p style="text-indent: 0em; margin-left: 0em"><span class="linehead"></span>答。<a 
name="0381a23" id="0381a23"></a>斯乃眾聖之本懷經論之宗領。非但會理亦<a 
name="0381a24" id="0381a24"></a>有誠文。故大經云。一切諸法無有定相。若<a 
name="0381a25" id="0381a25"></a>有定相是生死相是魔王相非佛法相。以無<a 
name="0381a26" id="0381a26"></a>定相是故如來非道說道道說非道。常說<a 
name="0381a27" id="0381a27"></a>非常非常說常。法若有定是應說是非應說<a 
name="0381a28" id="0381a28"></a>非。而是非反論真偽互說者。故知法無定相<a 
name="0381a29" id="0381a29"></a>唯悟是從。又諍論中云。我諸弟子聞是說<a 
name="0381b01" id="0381b01"></a>已不解我意。雖領正言乃成邪說。又中論云。<a 
name="0381b02" id="0381b02"></a>一切實一切非實。亦實亦不實。非實非非<a 
name="0381b03" id="0381b03"></a>實。了者於四句皆是佛法。不了者四句皆是<a 
name="0381b04" id="0381b04"></a>魔法。又釋論云。不得般若方便力故學阿毘<a 
name="0381b05" id="0381b05"></a>曇門墮有見中。學空門墮無見中。學昆勒門<a 
name="0381b06" id="0381b06"></a>墮空有見中。學非有非無墮愚癡論。得般若<a 
name="0381b07" id="0381b07"></a>方便學此四句不墮四見。又文殊問經云。十<a 
name="0381b08" id="0381b08"></a>八及本二皆從大乘出。無是亦無非我說未<a 
name="0381b09" id="0381b09"></a>來起斯二十部。皆是如來赴緣方便。聞皆<a 
name="0381b10" id="0381b10"></a>得道故無非大乘。又大集經云。雖有五部皆<a 
name="0381b11" id="0381b11"></a>不妨如來法界及大般涅槃。又求那三藏師<a 
name="0381b12" id="0381b12"></a>偈云。諸論各異端修行理無二。偏執有是非<a 
name="0381b13" id="0381b13"></a>達者無違諍也。以此而推用悟為宗。斯判宜<a 
name="0381b14" id="0381b14"></a>允。此非但欲通一教乃總貫眾經也。</p><p style="text-indent: 0em; margin-left: 0em"><span class="linehead"></span>問。若唯<a 
name="0381b15" id="0381b15"></a>悟為宗子前何故評其得失耶。</p><p style="text-indent: 0em; margin-left: 0em"><span class="linehead"></span>答。若領先通<a 
name="0381b16" id="0381b16"></a>無俟今問。如其未曉更為折之。大判前言<a 
name="0381b17" id="0381b17"></a>凡有三轍。一者於緣並悟則眾釋無非。二者<a 
name="0381b18" id="0381b18"></a>聞悉失迷則異說無是。三者自有於此即悟<a 
name="0381b19" id="0381b19"></a>於彼生迷。則此說成正彼言為邪。故法無<a 
name="0381b20" id="0381b20"></a>定相。顯在於茲唯悟是宗事彰今說也。</p><p style="text-indent: 0em; margin-left: 0em"><span class="linehead"></span>問。<a 
name="0381b21" id="0381b21"></a>若約緣悟為正緣迷是邪此言通漫。自有是<a 
name="0381b22" id="0381b22"></a>佛口說非佛口說。然佛說中有了義經不了<a 
name="0381b23" id="0381b23"></a>義經。若爾者則應有正說邪說。今就文而判<a 
name="0381b24" id="0381b24"></a>何釋符經耶。</p><p style="text-indent: 0em; margin-left: 0em"><span class="linehead"></span>答。如前所評得失已彰。</p><p style="text-indent: 0em; margin-left: 0em"><span class="linehead"></span>問。前<a 
name="0381b25" id="0381b25"></a>明得失自是舊宗。今欲安心願聞異說。</p><p style="text-indent: 0em; margin-left: 0em"><span class="linehead"></span>答。<a 
name="0381b26" id="0381b26"></a>夫欲安神好異者。蓋是入道之巨累通教之<a 
name="0381b27" id="0381b27"></a>尤毒。今當為子陳之失心。有所安則情有<a 
name="0381b28" id="0381b28"></a>所寄。情有所寄則名有所得。有所得者則<a 
name="0381b29" id="0381b29"></a>有所縛。有所縛者蓋是眾累之府藏萬苦之<a 
name="0381c01" id="0381c01"></a>林苑。子欲安神事招斯過。又云願聞異說。若<a 
name="0381c02" id="0381c02"></a>云求異則異更有異。使異異無窮。古語云真<a 
name="0381c03" id="0381c03"></a>言歸於競。辨宗逾出於好異。可謂去城逾遠<a 
name="0381c04" id="0381c04"></a>岐路逾多。乖之彌至失之彌甚。必欲會虛宗<a 
name="0381c05" id="0381c05"></a>契玄寂者。宜自同於前冥異於後。內視不己<a 
name="0381c06" id="0381c06"></a>見外聽不我聞。虛其心實其照者。即是聞<a 
name="0381c07" id="0381c07"></a>所未聞。未曾有法如此。法者稱為法華。法<a 
name="0381c08" id="0381c08"></a>華大宗其意在此。</p><p style="text-indent: 0em; margin-left: 0em"><span class="linehead"></span>問。若心有所依既稱有所<a 
name="0381c09" id="0381c09"></a>縛。情無所寄還復染無。其猶逃&#x5CEF;趣壑俱不<a 
name="0381c10" id="0381c10"></a>免於患難。故下經云。若有若無見具足六十<a 
name="0381c11" id="0381c11"></a>二。</p><p style="text-indent: 0em; margin-left: 0em"><span class="linehead"></span>答。誠如所問。前為借無以出有。有病既息<a 
name="0381c12" id="0381c12"></a>無亦不留。釋論云如霜雹草死草死而雹消。<a 
name="0381c13" id="0381c13"></a>若能遠離二邊乃稱妙悟也。</p><p style="text-indent: 0em; margin-left: 0em"><span class="linehead"></span>問。有無雙離乃<a 
name="0381c14" id="0381c14"></a>可二見不生。今明非有非無即墮愚癡論也。</p><a 
name="0381c15" id="0381c15"></a><p style="text-indent: 0em; margin-left: 0em"><span class="linehead"></span>答。子初關滯有次轍染無。今雖兩是病消雙<a 
name="0381c16" id="0381c16"></a>非疾起。可謂眾生處處著斯言驗矣。若能遠<a 
name="0381c17" id="0381c17"></a>離二邊不著中道。蕭焉無寄理自玄會。返<a 
name="0381c18" id="0381c18"></a>本之道著乎茲矣。</p><p style="text-indent: 0em; margin-left: 0em"><span class="linehead"></span>問。雖云眾生處處著復云<a 
name="0381c19" id="0381c19"></a>引之令得出。請示玄宗令虛心無寄。</p><p style="text-indent: 0em; margin-left: 0em"><span class="linehead"></span>答。經<a 
name="0381c20" id="0381c20"></a>言是法不可示言辭相寂滅。今當示不可示。<a 
name="0381c21" id="0381c21"></a>子宜聞無所聞。此經以實相正法為宗。明因<a 
name="0381c22" id="0381c22"></a>辨果。開權顯實皆是無名相中假名相說為<a 
name="0381c23" id="0381c23"></a>其用也。</p><p style="text-indent: 0em; margin-left: 0em"><span class="linehead"></span>問。何以知實相正法為宗。</p><p style="text-indent: 0em; margin-left: 0em"><span class="linehead"></span>答。如前<a 
name="0381c24" id="0381c24"></a>所引。是法不可示即是實相也。又過去二<a 
name="0381c25" id="0381c25"></a>萬億日月燈明佛云。諸法實相義已為汝等<a 
name="0381c26" id="0381c26"></a>說。又云諸法寂滅相不可以言宣。又云諸法<a 
name="0381c27" id="0381c27"></a>從本來常自寂滅相文處甚多非可具舉。又<a 
name="0381c28" id="0381c28"></a>夫欲辨宗須觀經題。題云妙法者即是正法。<a 
name="0381c29" id="0381c29"></a>正法者如華嚴云。正法性遠離一切語言道<a 
name="0382a01" id="0382a01"></a>一切趣非趣。皆悉寂滅相。正法絕於名相故<a 
name="0382a02" id="0382a02"></a>乃名為妙。若四句所及何妙之有耶。</p><p style="text-indent: 0em; margin-left: 0em"><span class="linehead"></span>問。若非<a 
name="0382a03" id="0382a03"></a>因非果亦應非正非邪非虛非實。何故名為<a 
name="0382a04" id="0382a04"></a>實相正法耶。</p><p style="text-indent: 0em; margin-left: 0em"><span class="linehead"></span>答。實如所問。非邪非正非實非<a 
name="0382a05" id="0382a05"></a>虛不知何以目之。為欲出處眾生於無名相<a 
name="0382a06" id="0382a06"></a>中假名相說。故強名正法耳。故大經云低羅<a 
name="0382a07" id="0382a07"></a>婆夷實不食油強名食油。皆有類也。</p><p style="text-indent: 0em; margin-left: 0em"><span class="linehead"></span>問。若言<a 
name="0382a08" id="0382a08"></a>非因非果非虛非實者。斯乃真諦四亡。復何<a 
name="0382a09" id="0382a09"></a>開一乘妙旨。</p><p style="text-indent: 0em; margin-left: 0em"><span class="linehead"></span>答。既言非因非果亦非俗非真<a 
name="0382a10" id="0382a10"></a>非緣非觀。故釋論解般若云。因是一邊果<a 
name="0382a11" id="0382a11"></a>是一邊。離是二邊名為中道。又云緣是一邊<a 
name="0382a12" id="0382a12"></a>觀是一邊。離是二邊乃名中道。肇公涅槃論<a 
name="0382a13" id="0382a13"></a>云。法無有無之相故無數於外。聖無有無之<a 
name="0382a14" id="0382a14"></a>智故無心於內。於外無數於內無心。彼已寂<a 
name="0382a15" id="0382a15"></a>滅乃名涅槃。豈是真諦。</p><p style="text-indent: 0em; margin-left: 0em"><span class="linehead"></span>問。云何因果為用耶。</p><a 
name="0382a16" id="0382a16"></a><p style="text-indent: 0em; margin-left: 0em"><span class="linehead"></span>答。正法實非因果。為眾生開因果法門。故名<a 
name="0382a17" id="0382a17"></a>為用。權實亦爾。但今明因果異舊因果。所言<a 
name="0382a18" id="0382a18"></a>因者具足二因。一者佛性二者緣因。以眾生<a 
name="0382a19" id="0382a19"></a>有佛性故修萬行方得成佛也。所言果者亦<a 
name="0382a20" id="0382a20"></a>具二果。一無德不圓。二無累不盡。此義現<a 
name="0382a21" id="0382a21"></a>法華論後當說之。故言正法為體因果為用<a 
name="0382a22" id="0382a22"></a>也。</p><a 
name="0382a23" id="0382a23"></a><p><span class="juanname">法華玄論卷第二<span class="note">(終)</span></span></p>
<hr>【經文資訊】大正藏第 34 冊 No. 1720 法華玄論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index32ce.html?index=T34n1720" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T34n1720_002 by HTTrack Website Copier/3.x [XR&CO'2014], Tue, 07 Jun 2016 06:54:03 GMT -->
</html>
