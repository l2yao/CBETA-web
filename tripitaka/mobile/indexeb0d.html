<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T27n1545_083 by HTTrack Website Copier/3.x [XR&CO'2014], Tue, 07 Jun 2016 06:52:43 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=450279836&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT27n1545&amp;utmp=%2Fmobile%2Findex.php%3Findex%3DT27n1545_083&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index3261.html?index=T27n1545_082" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第27冊<br/>No.1545 阿毘達磨大毘婆沙論 (200卷)<br/>【五百大阿羅漢等造  唐 玄奘譯】<br/>第 83 卷</p>
	<a href="index15b9.html?index=T27n1545_084" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T27">
<div class="root" id="1545" sutra_name="阿毘達磨大毘婆沙論" sutra_juan="[卷83]">　
<a 
name="0427a01" id="0427a01"></a><a 
name="0427a02" id="0427a02"></a><p><span class="juanname">阿毘達磨大毘婆沙論卷第八十<a 
name="0427a03" id="0427a03"></a>三<a 
name="0427a04" id="0427a04"></a><a 
name="0427a05" id="0427a05"></a><p style="margin-left: 4em"><span class="byline">五百大阿羅漢等造</span></p><a 
name="0427a06" id="0427a06"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0427a07" id="0427a07"></a>結蘊第二中十門納息第四之十三</span></p><a 
name="0427a08" id="0427a08"></a><p style="text-indent: 0em; margin-left: 0em"><span class="linehead"></span>如契經說。住慈定者。刀毒水火皆不能害。<a 
name="0427a09" id="0427a09"></a>必無災橫而致命終。問何故爾耶。尊者世<a 
name="0427a10" id="0427a10"></a>友作如是說。以慈三摩地是不害法故。復<a 
name="0427a11" id="0427a11"></a>作是說。慈三摩地威勢大故。復作是說。慈<a 
name="0427a12" id="0427a12"></a>三摩地為饒益他。諸天善神皆擁衛故。復<a 
name="0427a13" id="0427a13"></a>作是說。修靜慮者靜慮境界。具神通者神<a 
name="0427a14" id="0427a14"></a>通境界。所有威德不思議故。復作是說。住<a 
name="0427a15" id="0427a15"></a>慈定者起勝分心。非勝分心有死生故。大<a 
name="0427a16" id="0427a16"></a>德說曰。若住慈定。色界大種遍身分生。令<a 
name="0427a17" id="0427a17"></a>所依身堅密如石。故不可害。問悲喜捨定<a 
name="0427a18" id="0427a18"></a>為可害不。若可害者。何故慈定與悲喜捨<a 
name="0427a19" id="0427a19"></a>俱無量攝。而獨慈定不可害耶。若不可害<a 
name="0427a20" id="0427a20"></a>者經何故不說。答應作是說。悲喜捨定亦<a 
name="0427a21" id="0427a21"></a>不可害。問若爾。此經何故不說。答應說而<a 
name="0427a22" id="0427a22"></a>不說者。當知此義有餘。復次既說慈定。應<a 
name="0427a23" id="0427a23"></a>知亦說悲喜捨定種類同故。復次慈定在<a 
name="0427a24" id="0427a24"></a>初。若說慈定應知已說悲喜捨定。復次住<a 
name="0427a25" id="0427a25"></a>悲等定雖不可害。而出定時身有微苦。慈<a 
name="0427a26" id="0427a26"></a>定不爾是故偏說。復次住悲等定雖不可<a 
name="0427a27" id="0427a27"></a>害而皮有損。慈定不爾是故偏說。復次悲<a 
name="0427a28" id="0427a28"></a>等根本雖不可害。而加行時則可傷害。慈<a 
name="0427a29" id="0427a29"></a>則不爾是故偏說。曾聞有人雖得欲界慈<a 
name="0427b01" id="0427b01"></a>定加行。而犯王法時法司者執送見王。白<a 
name="0427b02" id="0427b02"></a>言。此人犯應死罪。時王乘象欲出城遊。見<a 
name="0427b03" id="0427b03"></a>已遣人撿王法律。知其所犯王應手害。王<a 
name="0427b04" id="0427b04"></a>遂大瞋以矛<span class="gaiji">[矛*贊]<!--gaiji,,1[矛*贊],2&#x408E;,3--></span>彼。其人見已便起慈心。令<a 
name="0427b05" id="0427b05"></a>所<span class="gaiji">[矛*贊]<!--gaiji,,1[矛*贊],2&#x408E;,3--></span>矛還趣王所。去王不遠而投於地。王<a 
name="0427b06" id="0427b06"></a>見驚怖問罪人言。汝有何術能為此事。其<a 
name="0427b07" id="0427b07"></a>人答言我無異術。見王瞋故遂起慈心。令<a 
name="0427b08" id="0427b08"></a>惡心者不能為害。王因懺謝遂釋放之。由<a 
name="0427b09" id="0427b09"></a>此故知修慈加行亦不可害。悲等不爾<a 
name="0427b10" id="0427b10"></a>如契經說。修慈斷瞋。修悲斷害。修喜斷<a 
name="0427b11" id="0427b11"></a>不樂。修捨斷貪瞋。問既說慈捨俱對治瞋。<a 
name="0427b12" id="0427b12"></a>所對治瞋有何差別。答慈對治斷命瞋。捨<a 
name="0427b13" id="0427b13"></a>對治捶打瞋。復次慈對治是處瞋。捨對治<a 
name="0427b14" id="0427b14"></a>非處瞋。問無量為能斷煩惱不。若能斷者。<a 
name="0427b15" id="0427b15"></a>定蘊所說當云何通。如說慈悲喜捨皆不能<a 
name="0427b16" id="0427b16"></a>斷諸結。若不能斷者。此經云何通。答應<a 
name="0427b17" id="0427b17"></a>作是說。無量不能斷諸煩惱。問若爾。善<a 
name="0427b18" id="0427b18"></a>通定蘊所說。此經所說當云何通。答斷有<a 
name="0427b19" id="0427b19"></a>二種。一暫時斷。二畢竟斷。依暫時斷此經<a 
name="0427b20" id="0427b20"></a>說能斷。依畢竟斷定蘊說不斷。如是經論<a 
name="0427b21" id="0427b21"></a>二說善通。如暫斷畢竟斷。如是有片斷無片<a 
name="0427b22" id="0427b22"></a>斷。有影斷無影斷。有餘斷無餘斷。有隨縛斷<a 
name="0427b23" id="0427b23"></a>無隨縛斷。有分斷無分斷。制伏斷拔根斷。伏<a 
name="0427b24" id="0427b24"></a>諸纏斷。害隨眠斷。應知亦爾。</p><a 
name="0427b25" id="0427b25"></a><p style="text-indent: 0em; margin-left: 0em"><span class="linehead"></span>問若四無量不斷煩惱。餘經所說復云何通。<a 
name="0427b26" id="0427b26"></a>如說苾芻。修慈心定。若不勝進住不還果。<a 
name="0427b27" id="0427b27"></a>廣說乃至修捨心定。應知亦爾。答彼經說<a 
name="0427b28" id="0427b28"></a>聖道名慈等心定。如諸經中佛於聖道。或<a 
name="0427b29" id="0427b29"></a>說為想。或說為受。或說為思。或說為意。或<a 
name="0427c01" id="0427c01"></a>說為燈。或說為信精進念定慧。或說為船<a 
name="0427c02" id="0427c02"></a>筏。或說為山石。或說為水華。一一引經如<a 
name="0427c03" id="0427c03"></a>餘處說。彼經亦爾。於無漏道說慈等聲。亦<a 
name="0427c04" id="0427c04"></a>不違理。復次為求慈等四種梵住離欲染<a 
name="0427c05" id="0427c05"></a>者。或見異生或是聖者。若是異生先離欲<a 
name="0427c06" id="0427c06"></a>染得慈等定。於後得入正性離生證不還<a 
name="0427c07" id="0427c07"></a>果。若彼先時於欲界染未得全離。後時得<a 
name="0427c08" id="0427c08"></a>入正性離生。證預流果或一來果。彼後證<a 
name="0427c09" id="0427c09"></a>得不還果者是慈等力。若是聖者離欲染<a 
name="0427c10" id="0427c10"></a>時。得慈等定及不還果。依此故說修慈等<a 
name="0427c11" id="0427c11"></a>定得不還果。亦不違理。</p><a 
name="0427c12" id="0427c12"></a><p style="text-indent: 0em; margin-left: 0em"><span class="linehead"></span>如契經說。修不淨觀能斷欲貪。修捨無量<a 
name="0427c13" id="0427c13"></a>亦斷欲貪。此二何別。答修不淨觀對治婬<a 
name="0427c14" id="0427c14"></a>欲貪。修捨無量對治境界貪。復次修不淨<a 
name="0427c15" id="0427c15"></a>觀對治顯色貪。修捨無量對治形色貪。復<a 
name="0427c16" id="0427c16"></a>次修不淨觀對治細觸貪。修捨無量對治<a 
name="0427c17" id="0427c17"></a>容儀貪。復次修不淨觀對治形貌貪。修捨<a 
name="0427c18" id="0427c18"></a>無量對治有情貪。是謂差別。</p><a 
name="0427c19" id="0427c19"></a><p style="text-indent: 0em; margin-left: 0em"><span class="linehead"></span>如契經說。與慈俱修念等覺支。依止離。依<a 
name="0427c20" id="0427c20"></a>止無欲。依止滅。迴向於捨。悲喜捨三說亦<a 
name="0427c21" id="0427c21"></a>如是。問無量有漏。覺支無漏。云何有漏與<a 
name="0427c22" id="0427c22"></a>無漏俱。尊者世友作如是說。由四無量調<a 
name="0427c23" id="0427c23"></a>伏其心。令心質直有所堪能。從此無間引<a 
name="0427c24" id="0427c24"></a>起覺支。覺支無間引起無量。無量覺支相雜<a 
name="0427c25" id="0427c25"></a>而起。故說為俱而實不並。</p><a 
name="0427c26" id="0427c26"></a><p style="text-indent: 0em; margin-left: 0em"><span class="linehead"></span>問四無量中何者最勝。有作是說。慈最為<a 
name="0427c27" id="0427c27"></a>勝。所以者何。不可害故。有餘師說。悲最為<a 
name="0427c28" id="0427c28"></a>勝。所以者何。佛以大悲說正法故。或有<a 
name="0427c29" id="0427c29"></a>說者。喜最為勝。所以者何。斷不樂故。復有<a 
name="0428a01" id="0428a01"></a>說者。捨最為勝。所以者何。斷貪瞋故。大德<a 
name="0428a02" id="0428a02"></a>說曰。由二因緣捨最為勝。一由所作。謂若<a 
name="0428a03" id="0428a03"></a>修捨能斷貪瞋。二由寂靜。謂於有情無分<a 
name="0428a04" id="0428a04"></a>別轉。故捨最勝。</p><a 
name="0428a05" id="0428a05"></a><p style="text-indent: 0em; margin-left: 0em"><span class="linehead"></span>問世尊何故但說大悲。不說大慈大喜大<a 
name="0428a06" id="0428a06"></a>捨。答皆應說大。以佛身中一切功德皆是<a 
name="0428a07" id="0428a07"></a>大故。為欲饒益無量有情心所起故。為欲<a 
name="0428a08" id="0428a08"></a>拔濟無量有情心所起故。為欲哀愍無量<a 
name="0428a09" id="0428a09"></a>有情心所起故。於諸有情善心平等相續轉<a 
name="0428a10" id="0428a10"></a>故。然於此中不應為問。所以者何。若悲自<a 
name="0428a11" id="0428a11"></a>性。即是大悲可為此問。然悲大悲自性各別。<a 
name="0428a12" id="0428a12"></a>故不應問。而諸經中亦有處說大慈大喜及<a 
name="0428a13" id="0428a13"></a>大捨言。</p><a 
name="0428a14" id="0428a14"></a><p style="text-indent: 0em; margin-left: 0em"><span class="linehead"></span>問悲與大悲有何差別。答名即差別。謂名<a 
name="0428a15" id="0428a15"></a>為悲。名大悲故。復次悲以無瞋善根為自<a 
name="0428a16" id="0428a16"></a>性。大悲以無癡善根為自性。復次悲對治<a 
name="0428a17" id="0428a17"></a>瞋不善根。大悲對治癡不善根。復次悲在四<a 
name="0428a18" id="0428a18"></a>靜慮。大悲唯在第四靜慮。復次悲是無量<a 
name="0428a19" id="0428a19"></a>攝。大悲非無量攝。復次悲在異生聖者身<a 
name="0428a20" id="0428a20"></a>中成就。大悲唯在聖者身中成就。復次悲<a 
name="0428a21" id="0428a21"></a>在聲聞獨覺及佛身中成就。大悲唯在佛<a 
name="0428a22" id="0428a22"></a>身成就。復次悲但能悲而不能救。大悲能<a 
name="0428a23" id="0428a23"></a>悲亦復能救。如有二人住大河岸。見有一<a 
name="0428a24" id="0428a24"></a>人為水所溺一唯扼手悲嗟而已不能<a 
name="0428a25" id="0428a25"></a>救之悲亦如是。第二悲念投身入水而救<a 
name="0428a26" id="0428a26"></a>濟之。大悲亦爾。尊者世友作如是說。悲但<a 
name="0428a27" id="0428a27"></a>緣欲界苦所苦有情。大悲緣三界苦所苦有<a 
name="0428a28" id="0428a28"></a>情。復作是說。悲但緣&#x9E81;苦所苦有情。大悲<a 
name="0428a29" id="0428a29"></a>緣&#x9E81;細苦所苦有情。復作是說。悲但緣苦<a 
name="0428b01" id="0428b01"></a>苦所苦有情。大悲緣三苦所苦有情。復作是<a 
name="0428b02" id="0428b02"></a>說。悲但緣身苦所苦有情。大悲緣身心苦所<a 
name="0428b03" id="0428b03"></a>苦有情。復作是說。悲但緣現法苦所苦有<a 
name="0428b04" id="0428b04"></a>情。大悲緣現法及後法苦所苦有情。復作是<a 
name="0428b05" id="0428b05"></a>說悲但緣近苦所苦有情。大悲緣近遠苦所<a 
name="0428b06" id="0428b06"></a>苦有情。復作是說。悲但緣現在苦所苦有<a 
name="0428b07" id="0428b07"></a>情。大悲緣三世苦所苦有情。大德說曰。大悲<a 
name="0428b08" id="0428b08"></a>是佛第四靜慮不共住法。能遠隨行能細隨<a 
name="0428b09" id="0428b09"></a>行能遍隨行。普於一切怨親中品。諸有情類<a 
name="0428b10" id="0428b10"></a>平等而轉。悲與異生聲聞獨覺皆等成就。定<a 
name="0428b11" id="0428b11"></a>不能緣色無色界。悲與大悲是謂差別。</p><a 
name="0428b12" id="0428b12"></a><p style="text-indent: 0em; margin-left: 0em"><span class="linehead"></span>問以何義故名為大悲。答拔濟大苦諸有<a 
name="0428b13" id="0428b13"></a>情類。故名大悲。大苦者謂地獄傍生鬼界中<a 
name="0428b14" id="0428b14"></a>苦。復次拔濟沈溺三毒淤泥諸有情類。安<a 
name="0428b15" id="0428b15"></a>置聖道及聖道果。故名大悲。復次以大利益<a 
name="0428b16" id="0428b16"></a>大安樂事攝有情類。故名大悲。謂令有情<a 
name="0428b17" id="0428b17"></a>修身語意三種妙行感大尊貴多饒財寶。形<a 
name="0428b18" id="0428b18"></a>貌端嚴眾所愛敬。輪王帝釋魔王等果。及種<a 
name="0428b19" id="0428b19"></a>三乘菩提種子。如是等事皆由大悲。復次大<a 
name="0428b20" id="0428b20"></a>價所得故名大悲。非如獨覺聲聞菩提。於<a 
name="0428b21" id="0428b21"></a>一齋日以一摶食。施與一人發勝思願。<a 
name="0428b22" id="0428b22"></a>便名樹彼菩提種子。由斯展轉得彼菩提。<a 
name="0428b23" id="0428b23"></a>大悲要由經多時分。於一切處以一切種<a 
name="0428b24" id="0428b24"></a>上妙樂具施諸有情。乃至身命都無&#x608B;惜。<a 
name="0428b25" id="0428b25"></a>發勝思願方名樹彼大悲種子。由斯展轉<a 
name="0428b26" id="0428b26"></a>乃得大悲。復次大加行得故名大悲。非如<a 
name="0428b27" id="0428b27"></a>聲聞菩提唯六十劫修加行得。獨覺菩提<a 
name="0428b28" id="0428b28"></a>唯經百劫修加行得。如來大悲三無數劫。<a 
name="0428b29" id="0428b29"></a>修習百千難行苦行然後乃得。故名大悲。<a 
name="0428c01" id="0428c01"></a>復次依大身住故名大悲。非如獨覺聲聞<a 
name="0428c02" id="0428c02"></a>菩提依下劣身亦得現起。大悲要依具三<a 
name="0428c03" id="0428c03"></a>十二大丈夫相所莊嚴身。八十隨好間飾支<a 
name="0428c04" id="0428c04"></a>體身真金色圓光一尋觀無厭足。依如是<a 
name="0428c05" id="0428c05"></a>身方得現起。故名大悲。復次捨大法樂故<a 
name="0428c06" id="0428c06"></a>名大悲。謂佛棄捨最上勝妙圓滿清淨不共<a 
name="0428c07" id="0428c07"></a>法樂。數數踰越無量百千俱胝輪圍山等。為<a 
name="0428c08" id="0428c08"></a>他說法不辭勞倦。故名大悲。復次由此勢<a 
name="0428c09" id="0428c09"></a>力能令大士作難作事。故名大悲。謂佛世<a 
name="0428c10" id="0428c10"></a>尊為眾生故捨尊貴位。或作陶師。或作力<a 
name="0428c11" id="0428c11"></a>士。或作樂人。或作獵師。或作婬女。或作乞<a 
name="0428c12" id="0428c12"></a>人。或引難陀遍遊五趣。或現近遠而化指<a 
name="0428c13" id="0428c13"></a>鬘。雖具慚愧。為化女人現陰藏相。雖離<a 
name="0428c14" id="0428c14"></a>掉舉。為化眾生現廣長舌。作如是等極難<a 
name="0428c15" id="0428c15"></a>作事。故名大悲。復次由此勢力動大捨山<a 
name="0428c16" id="0428c16"></a>令不安住。故名大悲。佛有二種不共住法。<a 
name="0428c17" id="0428c17"></a>一者大捨。二者大悲。若佛大捨現在前時。假<a 
name="0428c18" id="0428c18"></a>使一切世界有情皆被燒然如乾薪聚。雖<a 
name="0428c19" id="0428c19"></a>佛前住而不視之。若起大悲。乃至見一眾<a 
name="0428c20" id="0428c20"></a>生受苦。那羅延身雖極堅固難可搖動。而<a 
name="0428c21" id="0428c21"></a>猶猛風吹芭蕉葉。由此等義故名大悲。毘<a 
name="0428c22" id="0428c22"></a>柰耶說。佛以普慈慈蔭有情而為說法。<a 
name="0428c23" id="0428c23"></a>問諸有情類由佛普慈慈蔭之時為得樂<a 
name="0428c24" id="0428c24"></a>不。若得樂者。何故地獄傍生鬼界。及餘苦厄<a 
name="0428c25" id="0428c25"></a>諸有情類。由佛慈蔭而不離苦。若不得樂<a 
name="0428c26" id="0428c26"></a>伽他所說當云何通。如說。</p><a 
name="0428c27" id="0428c27"></a><p>　<span class="lg">鬼神以惡意　　欲來趣向人<a 
name="0428c28" id="0428c28"></a><br>　雖未觸害身　　而已生苦怖</span></p><a 
name="0428c29" id="0428c29"></a><p style="text-indent: 0em; margin-left: 0em"><span class="linehead"></span>惡意向人即令苦怖。佛心慈蔭寧不得樂。<a 
name="0429a01" id="0429a01"></a>有作是說。佛以普慈慈蔭有情亦令得<a 
name="0429a02" id="0429a02"></a>樂。問若爾。善通伽他所說。前所設難當云<a 
name="0429a03" id="0429a03"></a>何通。答佛觀有情業可轉者。普慈緣彼即<a 
name="0429a04" id="0429a04"></a>令得樂。若觀彼業不可轉者。佛不緣彼<a 
name="0429a05" id="0429a05"></a>而起普慈。復有說者。佛雖以普慈慈蔭有<a 
name="0429a06" id="0429a06"></a>情。而諸有情不即得樂。問若爾。善通前所<a 
name="0429a07" id="0429a07"></a>設難。伽他所說當云何通。答佛以普慈慈<a 
name="0429a08" id="0429a08"></a>蔭他故。現種種事乃令得樂。鬼神亦應<a 
name="0429a09" id="0429a09"></a>現可畏事。方令苦怖非唯慈心。世尊所<a 
name="0429a10" id="0429a10"></a>現種種事者。或現神通。或現愛事。或現妙<a 
name="0429a11" id="0429a11"></a>藥。或現妙觸。或現樂影。如是所現其類極<a 
name="0429a12" id="0429a12"></a>多。現神通者。曾聞佛住王舍大城鶖鷺池<a 
name="0429a13" id="0429a13"></a>邊竹林精舍。時有居士請佛及僧。欲往其<a 
name="0429a14" id="0429a14"></a>家設大施會。佛日初分著衣持&#x9262;與苾芻<a 
name="0429a15" id="0429a15"></a>眾入王舍城。未生怨王惡友天授所教化<a 
name="0429a16" id="0429a16"></a>故。縱極狂醉護財大象欲害如來。爾時如<a 
name="0429a17" id="0429a17"></a>來申舉右手。於五指端化五師子。象見驚<a 
name="0429a18" id="0429a18"></a>怖反顧避之。佛於其後化作大坑。其坑深<a 
name="0429a19" id="0429a19"></a>廣各百千肘。象見轉怖便顧左右。佛於左<a 
name="0429a20" id="0429a20"></a>右。化作高牆俱欲頹壓。象見惶懼。仰視虛<a 
name="0429a21" id="0429a21"></a>空。佛於空中化作大石。周匝猛焰將欲墮<a 
name="0429a22" id="0429a22"></a>落。象見驚惶周慞遍顧。佛又處處化作猛<a 
name="0429a23" id="0429a23"></a>火。唯佛足邊清涼安靜。象既見已醉心醒<a 
name="0429a24" id="0429a24"></a>悟。佛知調伏滅五師子。象前以鼻摩世尊<a 
name="0429a25" id="0429a25"></a>足。佛以百福莊嚴相手。摩彼象頂。便以象<a 
name="0429a26" id="0429a26"></a>語而為說法。諸行無常諸法無我涅槃寂靜。<a 
name="0429a27" id="0429a27"></a>汝應於我起敬信心。不久必得脫傍生趣。<a 
name="0429a28" id="0429a28"></a>象聞法已起敬信心。厭離象身不復飲食。<a 
name="0429a29" id="0429a29"></a>命終生在三十三天念荷佛恩。來詣佛<a 
name="0429b01" id="0429b01"></a>所。佛為說法見四聖諦。禮敬佛已還自天<a 
name="0429b02" id="0429b02"></a>宮。時世皆言護財大象。佛慈蔭故狂醒生天。<a 
name="0429b03" id="0429b03"></a>此中慈蔭謂現神通。佛於餘處復現神通。<a 
name="0429b04" id="0429b04"></a>曾聞佛欲般涅槃時。遊力士邑至播波<a 
name="0429b05" id="0429b05"></a>村住彼村邊。尺蠖林內力士聞已共集議<a 
name="0429b06" id="0429b06"></a>言。我等皆應同詣佛所。若不往者。當罰五<a 
name="0429b07" id="0429b07"></a>百古大金錢。充邑家用。時有力士名曰盧<a 
name="0429b08" id="0429b08"></a>遮。豪望多財心不信佛。竊作是念。我不惜<a 
name="0429b09" id="0429b09"></a>錢。但不能違親友制約。遂與邑人同詣<a 
name="0429b10" id="0429b10"></a>佛所。頂禮佛足&#x5374;住一面。爾時阿難謂盧<a 
name="0429b11" id="0429b11"></a>遮曰。汝來見佛甚為善哉。無上福田不久<a 
name="0429b12" id="0429b12"></a>當往娑羅林間入大寂滅。盧遮性直白阿<a 
name="0429b13" id="0429b13"></a>難言。我來見佛非自心願。但不能違親友<a 
name="0429b14" id="0429b14"></a>制約。阿難以手牽盧遮臂。前詣佛所而白<a 
name="0429b15" id="0429b15"></a>佛言。盧遮力士不信三寶。唯願世尊為說<a 
name="0429b16" id="0429b16"></a>法要。佛作是念。此愛行人貪著五欲。若為<a 
name="0429b17" id="0429b17"></a>說法卒未能解。佛愍彼故為現神通。化作<a 
name="0429b18" id="0429b18"></a>一坑屍糞充滿臭&#x70DF;&#x71A2;<span class="gaiji">[火*孛]<!--gaiji,,1[火*孛],2&#x3DBF;,3--></span>猛火洞然。其中出<a 
name="0429b19" id="0429b19"></a>聲。盧遮力士。若不信佛聽受法者。彼命終<a 
name="0429b20" id="0429b20"></a>已定生此中。盧遮見聞身心戰懼。便歸投<a 
name="0429b21" id="0429b21"></a>佛。佛為說法。心生信已即受三歸。時世皆<a 
name="0429b22" id="0429b22"></a>言。盧遮力士佛慈蔭故令信三寶。此中慈蔭<a 
name="0429b23" id="0429b23"></a>謂現神通。現愛事者。曾聞佛住彌絺羅邑<a 
name="0429b24" id="0429b24"></a>大自在天菴羅林內。有梵志婦名婆斯搋。<a 
name="0429b25" id="0429b25"></a>喪失六子心遂狂亂。追念子故露形馳走。<a 
name="0429b26" id="0429b26"></a>遇來入此菴羅林中。遙見世尊多百千眾。前<a 
name="0429b27" id="0429b27"></a>後圍繞而為說法。狂者見佛法爾便醒。彼既<a 
name="0429b28" id="0429b28"></a>羞慚曲躬而坐。爾時佛告尊者阿難。汝可<a 
name="0429b29" id="0429b29"></a>取衣與梵志婦。吾欲為彼說正法要。阿難<a 
name="0429c01" id="0429c01"></a>受教取衣與之。彼著衣已禮佛而坐。佛作<a 
name="0429c02" id="0429c02"></a>是念此婆斯搋心沒憂海。假使今者過殑伽<a 
name="0429c03" id="0429c03"></a>沙佛為說法。亦不能解。佛愍彼故為現神<a 
name="0429c04" id="0429c04"></a>通。化作六子在其前住。彼見歡喜憂惱便<a 
name="0429c05" id="0429c05"></a>息。佛為說法見四聖諦。時世皆言。此婆斯<a 
name="0429c06" id="0429c06"></a>搋。佛慈蔭故狂醒見諦。此中慈蔭謂現愛<a 
name="0429c07" id="0429c07"></a>事。佛於餘處復現愛事。曾聞佛往室羅筏<a 
name="0429c08" id="0429c08"></a>國住誓多林給孤獨園。有一梵志。稻田成<a 
name="0429c09" id="0429c09"></a>熟垂當收刈令一子守。忽遇災雹田壞子<a 
name="0429c10" id="0429c10"></a>亡。梵志發狂露形馳走。遇來入此誓多林<a 
name="0429c11" id="0429c11"></a>中。遙見世尊多百千眾前後圍繞而為說法。<a 
name="0429c12" id="0429c12"></a>狂者見佛法爾便醒。前禮佛足退坐一面。<a 
name="0429c13" id="0429c13"></a>佛作是念。此婆羅門心沒憂海。假使今者過<a 
name="0429c14" id="0429c14"></a>殑伽沙佛為說法。亦不能解。佛愍彼故為<a 
name="0429c15" id="0429c15"></a>現神通。化作稻田及所愛子。彼見歡喜憂惱<a 
name="0429c16" id="0429c16"></a>便息。佛為說法見四聖諦。時世皆言。此婆羅<a 
name="0429c17" id="0429c17"></a>門。佛慈蔭故狂醒見諦。此中慈蔭謂現愛<a 
name="0429c18" id="0429c18"></a>事。現妙藥者。曾聞世尊遊迦尸邑。展轉來<a 
name="0429c19" id="0429c19"></a>至婆羅&#x75C6;斯。住施鹿林仙人墮處。有一居<a 
name="0429c20" id="0429c20"></a>士名曰大軍。彼居士婦亦名大軍。夫婦二<a 
name="0429c21" id="0429c21"></a>人俱信三寶。恒以資具恣佛及僧。有一苾<a 
name="0429c22" id="0429c22"></a>芻服吐下藥。吐下過量因致風虛。醫人處<a 
name="0429c23" id="0429c23"></a>方須服肉汁。時看病者往居士家。具以上<a 
name="0429c24" id="0429c24"></a>事告居士婦。彼居士婦遣使持錢向市買<a 
name="0429c25" id="0429c25"></a>肉。時彼國王名為梵授。生子歡喜普&#x52C5;城<a 
name="0429c26" id="0429c26"></a>中一日斷殺。使者遍城求肉不得。時居士<a 
name="0429c27" id="0429c27"></a>婦知已念言。我恣佛僧諸資身具。彼病苾芻<a 
name="0429c28" id="0429c28"></a>藥須肉汁。今既不獲或因致死。復念。世尊<a 
name="0429c29" id="0429c29"></a>昔菩薩位。為救他命數捨身肉。今我亦應<a 
name="0430a01" id="0430a01"></a>學菩薩行。即入靜室手執利刀。自割髀<a 
name="0430a02" id="0430a02"></a>肉持與使者。令辦肉汁施病苾芻。病者得<a 
name="0430a03" id="0430a03"></a>已不作憶念。因即服之所患便愈。時居士<a 
name="0430a04" id="0430a04"></a>婦苦痛所逼。呻吟在室不任自安。居士<a 
name="0430a05" id="0430a05"></a>外來問其所在。家人因以先事具白居士。<a 
name="0430a06" id="0430a06"></a>入室見婦呻吟遂發瞋忿。沙門釋子極無<a 
name="0430a07" id="0430a07"></a>慚愧。如何受施不知時宜。施雖無厭受應<a 
name="0430a08" id="0430a08"></a>知量。尋往佛所欲白世尊。正值如來為<a 
name="0430a09" id="0430a09"></a>眾說法。瞻仰尊顏瞋心便止竊作是念。未<a 
name="0430a10" id="0430a10"></a>應白佛。先當請佛及苾芻僧。因至家中<a 
name="0430a11" id="0430a11"></a>乃可具白。遂前禮佛退坐一面。佛說法竟。<a 
name="0430a12" id="0430a12"></a>即從坐起請佛及僧。明當受供。佛知請意<a 
name="0430a13" id="0430a13"></a>默然許之。居士還家夜辦供具。晨朝敷座<a 
name="0430a14" id="0430a14"></a>遣使白佛。營供已訖惟聖知時。爾時世尊<a 
name="0430a15" id="0430a15"></a>以日初分。著衣持&#x9262;將苾芻僧。往居士家。<a 
name="0430a16" id="0430a16"></a>敷座而坐。知而故問。家母在何。居士答言。<a 
name="0430a17" id="0430a17"></a>在室病苦。佛告居士汝可語之。大悲世尊<a 
name="0430a18" id="0430a18"></a>今令喚汝。佛非唯解內緣起法。亦善能<a 
name="0430a19" id="0430a19"></a>知外緣起事。即以神力引香山中療刀瘡<a 
name="0430a20" id="0430a20"></a>藥。封塗其瘡令止苦痛。平復如本。居士入<a 
name="0430a21" id="0430a21"></a>室告其妻言。大悲世尊令我喚汝。妻曰。佛<a 
name="0430a22" id="0430a22"></a>力不可思議。纔聞世尊令仁喚我。瘡苦痛<a 
name="0430a23" id="0430a23"></a>止乎復如本。夫妻喜躍倍加敬信。共詣<a 
name="0430a24" id="0430a24"></a>佛所頂禮雙足。佛為說法俱見聖諦。時世<a 
name="0430a25" id="0430a25"></a>皆言。大軍夫妻。佛慈蔭故瘡愈見諦。此中慈<a 
name="0430a26" id="0430a26"></a>蔭謂現妙藥。佛於餘處復現妙藥。昔勝軍<a 
name="0430a27" id="0430a27"></a>王斷賊手足棄城塹中。世尊爾時著衣持<a 
name="0430a28" id="0430a28"></a>&#x9262;為乞食故將欲入城。彼賊見佛舉聲<a 
name="0430a29" id="0430a29"></a>大喚。唯願世尊垂哀救苦。佛非唯解內<a 
name="0430b01" id="0430b01"></a>緣起法。亦善能知外緣起事。即以神力引<a 
name="0430b02" id="0430b02"></a>香山中療刀瘡藥。封塗其瘡令止苦痛。因<a 
name="0430b03" id="0430b03"></a>為說法。賊聞法已見四聖諦。時世皆言。乃<a 
name="0430b04" id="0430b04"></a>至惡賊。佛慈蔭故苦止見諦。此中慈蔭謂<a 
name="0430b05" id="0430b05"></a>現妙藥。現妙觸者。曾聞佛住鷲&#x5CEF;山南。提<a 
name="0430b06" id="0430b06"></a>婆達多居鷲&#x5CEF;北。晝夜頭痛不能寢食。阿<a 
name="0430b07" id="0430b07"></a>難愍彼具白世尊。佛申右手如象王鼻穿<a 
name="0430b08" id="0430b08"></a>鷲&#x5CEF;山。摩天授頂現細妙觸。發誠諦言。我<a 
name="0430b09" id="0430b09"></a>於天授慈心憐愍。與羅怙羅等無異者。當<a 
name="0430b10" id="0430b10"></a>令天授頭痛即止。天授頭痛應聲便止。遂<a 
name="0430b11" id="0430b11"></a>顧念言。誰手見觸。既知佛手。而作是言。善<a 
name="0430b12" id="0430b12"></a>達醫方可用自活。時人皆曰。乃至天授佛<a 
name="0430b13" id="0430b13"></a>慈蔭故頭痛得除。此中慈蔭謂現妙觸。佛<a 
name="0430b14" id="0430b14"></a>於餘處復現妙觸。曾聞世尊巡行房舍。至<a 
name="0430b15" id="0430b15"></a>一房內見一苾芻。病臥糞中不能起動。彼<a 
name="0430b16" id="0430b16"></a>見佛已悲號白佛。世尊。我今無歸無救。世<a 
name="0430b17" id="0430b17"></a>尊告曰。汝本出家。豈不歸依三界慈父。彼<a 
name="0430b18" id="0430b18"></a>言。如是。佛復告言。汝何乃言無歸無救。汝<a 
name="0430b19" id="0430b19"></a>曾瞻養病苾芻耶。答言。不曾。佛言。故宜他<a 
name="0430b20" id="0430b20"></a>不看汝。世尊便自扶病苾芻。脫彼身衣安<a 
name="0430b21" id="0430b21"></a>置一處。復以竹片刮去彼身所著糞穢。以<a 
name="0430b22" id="0430b22"></a>白土泥塗摩支體。天帝注水而沐浴之。復<a 
name="0430b23" id="0430b23"></a>以牛糞塗其房中。更敷新草扶令安坐。<a 
name="0430b24" id="0430b24"></a>浣所污衣曝乾令著。佛分半食而與食之。<a 
name="0430b25" id="0430b25"></a>以福莊嚴細妙觸手。摩其頂上。令彼病苦<a 
name="0430b26" id="0430b26"></a>應時即愈。因為說法成阿羅漢。時世皆言。<a 
name="0430b27" id="0430b27"></a>乃至病者佛慈蔭故病除得果。此中慈蔭謂<a 
name="0430b28" id="0430b28"></a>現妙觸。現樂影者。曾聞世尊與舍利子一<a 
name="0430b29" id="0430b29"></a>處經行。時有一鳥為鷹所逐。怖急便趣舍<a 
name="0430c01" id="0430c01"></a>利子影。怖猶不止舉身戰慄。復越佛影身<a 
name="0430c02" id="0430c02"></a>心坦然。時舍利子合掌白佛。如何此鳥至我<a 
name="0430c03" id="0430c03"></a>影中猶有恐懼。纔至佛影。心無驚怖身不<a 
name="0430c04" id="0430c04"></a>戰慄。世尊告言。汝六十劫修不害意。我於<a 
name="0430c05" id="0430c05"></a>三大無數劫中修不害意。汝有害習。我已<a 
name="0430c06" id="0430c06"></a>永斷故令如是。時世皆言。乃至小鳥佛慈蔭<a 
name="0430c07" id="0430c07"></a>故令怖畏除。此中慈蔭謂現樂影。佛於餘<a 
name="0430c08" id="0430c08"></a>處復現樂影。曾聞愚暴毘盧宅迦。壞如天<a 
name="0430c09" id="0430c09"></a>宮劫比羅國。誅戮釋種劫奪珍財。將五百<a 
name="0430c10" id="0430c10"></a>釋女還室羅筏國。共昇臺觀而自矜誇釋<a 
name="0430c11" id="0430c11"></a>種豪慢我已誅訖。釋女語言。釋種為戒所<a 
name="0430c12" id="0430c12"></a>防制故令汝誅殺。毘盧宅迦聞已大忿。此諸<a 
name="0430c13" id="0430c13"></a>釋女猶懷傲慢。皆截手足棄城塹中。釋女<a 
name="0430c14" id="0430c14"></a>爾時苦痛所逼。各專念佛請垂哀愍。佛知<a 
name="0430c15" id="0430c15"></a>彼念。大悲所牽屈申臂頃尋至其所。念天<a 
name="0430c16" id="0430c16"></a>帝釋令持衣覆。自放身光照諸釋女。時諸<a 
name="0430c17" id="0430c17"></a>釋女蒙光影覆。苦痛皆除身心安隱。因為<a 
name="0430c18" id="0430c18"></a>說法皆見聖諦。命終生妙三十三天。世人<a 
name="0430c19" id="0430c19"></a>皆言。佛慈蔭故乃至釋女皆獲利樂。此中慈<a 
name="0430c20" id="0430c20"></a>蔭謂現樂影。由如是等種種因緣。故非慈<a 
name="0430c21" id="0430c21"></a>蔭即令得樂。</p><a 
name="0430c22" id="0430c22"></a><p style="text-indent: 0em; margin-left: 0em"><span class="linehead"></span>如契經說。修慈究竟極至遍淨天。修悲究竟<a 
name="0430c23" id="0430c23"></a>極至空無邊處修喜究竟極至識無邊處。修<a 
name="0430c24" id="0430c24"></a>捨究竟極至無所有處。問修慈究竟極至遍<a 
name="0430c25" id="0430c25"></a>淨。是事可爾。得彼果故繫屬彼故。修三無<a 
name="0430c26" id="0430c26"></a>量究竟極至下三無色。云何可爾。豈有色<a 
name="0430c27" id="0430c27"></a>界善招無色果耶。答有作是說。此說甚<a 
name="0430c28" id="0430c28"></a>深。彌勒下生當解此義。復有說者。尊者寂<a 
name="0430c29" id="0430c29"></a>授能解此義。此本論師當造論時。逢彼在<a 
name="0431a01" id="0431a01"></a>定不獲請問。有餘師說。佛觀所化宜於<a 
name="0431a02" id="0431a02"></a>無色說無量聲。乃能悟解。故作是說。如於<a 
name="0431a03" id="0431a03"></a>解脫說八方聲。或有說者。此中佛於第三<a 
name="0431a04" id="0431a04"></a>靜慮。下三無色對治覺支。說為慈等。故不<a 
name="0431a05" id="0431a05"></a>違理。有餘復言。與彼相似故作是說。謂慈<a 
name="0431a06" id="0431a06"></a>無量樂行相轉。樂受極至第三靜慮。悲無量<a 
name="0431a07" id="0431a07"></a>苦行相轉。有色便有斷手足等種種苦事。空<a 
name="0431a08" id="0431a08"></a>無邊處訶責諸色似悲行相。喜無量歡行相<a 
name="0431a09" id="0431a09"></a>轉。識無邊處於識歡悅似喜行相。捨無量捨<a 
name="0431a10" id="0431a10"></a>行相轉。無所有處多所棄捨似捨行相。故<a 
name="0431a11" id="0431a11"></a>依相似說無量聲。復次至彼樂住故作是<a 
name="0431a12" id="0431a12"></a>說。謂樂修慈者。離欲界染。起初淨慮心<a 
name="0431a13" id="0431a13"></a>不樂住。更求勝進離初靜慮染起第二靜<a 
name="0431a14" id="0431a14"></a>慮亦復如是。離第二靜慮染起第三靜慮<a 
name="0431a15" id="0431a15"></a>時心便樂住。樂修悲者。離欲界乃至第三靜<a 
name="0431a16" id="0431a16"></a>慮染。起第四靜慮心不樂住。更求勝進離<a 
name="0431a17" id="0431a17"></a>第四靜慮染起空無邊處時心便樂住。樂修<a 
name="0431a18" id="0431a18"></a>喜者。離欲界乃至第四靜慮染。起空無邊<a 
name="0431a19" id="0431a19"></a>處心不樂住。更求勝進離空無邊處染。起<a 
name="0431a20" id="0431a20"></a>識無邊處時心便樂住。樂修捨者。離欲界乃<a 
name="0431a21" id="0431a21"></a>至空無邊處染。起識無邊處心不樂住。更<a 
name="0431a22" id="0431a22"></a>求勝進離識無邊處染。起無所有處時心<a 
name="0431a23" id="0431a23"></a>便樂住。故依樂住說無量聲。復次依相隨<a 
name="0431a24" id="0431a24"></a>順故作是說。謂慈所起欲界等流順第三靜<a 
name="0431a25" id="0431a25"></a>慮。第三靜慮所起欲界等流順慈。廣說乃至<a 
name="0431a26" id="0431a26"></a>捨所起欲界等流順無所有處。無所有處所<a 
name="0431a27" id="0431a27"></a>起欲界等流順捨。故依相順說無量聲。復<a 
name="0431a28" id="0431a28"></a>次為對外道於無色界起解脫想。故於無<a 
name="0431a29" id="0431a29"></a>色說無量聲。顯無色界皆如無量非真解<a 
name="0431b01" id="0431b01"></a>脫。是故尊者妙音說曰。諸外道輩愚無色界<a 
name="0431b02" id="0431b02"></a>執為解脫。故佛於彼說無量聲。顯似無量<a 
name="0431b03" id="0431b03"></a>非真解脫。</p><a 
name="0431b04" id="0431b04"></a><p style="text-indent: 0em; margin-left: 0em"><span class="linehead"></span>四無色者謂空無邊處。識無邊處。無所有處。<a 
name="0431b05" id="0431b05"></a>非想非非想處。問何故作此論。答為止他<a 
name="0431b06" id="0431b06"></a>宗顯正義故。謂或有說。無色界有色。如<a 
name="0431b07" id="0431b07"></a>分別論者。或復有說。無色界無色。如應理<a 
name="0431b08" id="0431b08"></a>論者。問分別論者依何教理說無色界亦有<a 
name="0431b09" id="0431b09"></a>色耶。答依契經故。謂契經說。名色緣識識<a 
name="0431b10" id="0431b10"></a>緣名色。無色界既有識亦應有名色。餘經<a 
name="0431b11" id="0431b11"></a>復說。壽煖識三恒和合不相離。不可施設<a 
name="0431b12" id="0431b12"></a>離別殊異。無色界中既有壽識亦應有煖。<a 
name="0431b13" id="0431b13"></a>餘經復說。離色受想行。不應說識有去來<a 
name="0431b14" id="0431b14"></a>住有死有生。無色界中既得有識。亦應具<a 
name="0431b15" id="0431b15"></a>足有四識住。復有過難。若無色界全無色<a 
name="0431b16" id="0431b16"></a>者。欲色界死生無色界。或二萬劫。或四萬<a 
name="0431b17" id="0431b17"></a>劫。或六萬劫。或八萬劫。諸色斷已後死還生<a 
name="0431b18" id="0431b18"></a>欲色界時色云何起。若色斷已還得起者。般<a 
name="0431b19" id="0431b19"></a>涅槃已諸行既斷。亦應後時還起諸行。勿<a 
name="0431b20" id="0431b20"></a>有此失。故無色界決定有色。問應理論者<a 
name="0431b21" id="0431b21"></a>依何教理說無色界全無色耶。答依契經<a 
name="0431b22" id="0431b22"></a>故。謂契經說。色界出離欲。無色界出離色。<a 
name="0431b23" id="0431b23"></a>寂滅涅槃出離有為。既說無色界出離色。<a 
name="0431b24" id="0431b24"></a>故無色界定無諸色。餘經復說入靜慮時<a 
name="0431b25" id="0431b25"></a>觀一切色受想行識如病如癰。乃至廣說。<a 
name="0431b26" id="0431b26"></a>入無色定時。觀一切受想行識。如病如癰。<a 
name="0431b27" id="0431b27"></a>乃至廣說。由此故知無色界中定無諸色。餘<a 
name="0431b28" id="0431b28"></a>經復說。無色諸定寂靜解脫超過諸色。由此<a 
name="0431b29" id="0431b29"></a>故知無色界中定無諸色。餘經復說超諸色<a 
name="0431c01" id="0431c01"></a>想滅有對想。不思惟種種想入無邊空。空<a 
name="0431c02" id="0431c02"></a>無邊處具足住故。無色界定無諸色復有<a 
name="0431c03" id="0431c03"></a>過難。若無色界猶有色者。應無漸次滅法。<a 
name="0431c04" id="0431c04"></a>若無漸次滅法。應無究竟滅法。若無究竟<a 
name="0431c05" id="0431c05"></a>滅法應無解脫出離涅槃勿有此過故。無<a 
name="0431c06" id="0431c06"></a>色界決定無色。問此二說中何者為善。答應<a 
name="0431c07" id="0431c07"></a>理論師所說為善。問應理論者云何釋通分<a 
name="0431c08" id="0431c08"></a>別論者所引契經。答彼所引經是不了義。是<a 
name="0431c09" id="0431c09"></a>假施設有別意趣。所以者何。如來說法。或<a 
name="0431c10" id="0431c10"></a>依欲界。或依色界。或依無色界。或依欲色<a 
name="0431c11" id="0431c11"></a>界。或依色無色界。或依三界。或依離三界。<a 
name="0431c12" id="0431c12"></a>依欲界者如說三界三尋三想。謂欲恚害。<a 
name="0431c13" id="0431c13"></a>依色界者。如說四靜慮。依無色界者如<a 
name="0431c14" id="0431c14"></a>說四無色。依欲色界者。如彼所引經依色<a 
name="0431c15" id="0431c15"></a>無色界者。如說修定意所成等。依三界者。<a 
name="0431c16" id="0431c16"></a>如說三界及三有等。依離三界者。如說涅<a 
name="0431c17" id="0431c17"></a>槃及聖道等。且彼所引等一契經名色與識<a 
name="0431c18" id="0431c18"></a>互為緣者。依欲色界說。若無色界唯名與<a 
name="0431c19" id="0431c19"></a>識更互為緣。若即如文而取義者。即彼經<a 
name="0431c20" id="0431c20"></a>說六處緣觸。豈無色界具有六處。又彼所引<a 
name="0431c21" id="0431c21"></a>第二契經。壽煖識三不相離者。亦依欲色<a 
name="0431c22" id="0431c22"></a>界說。若無色界唯壽與識互不相離。若即<a 
name="0431c23" id="0431c23"></a>如文。而取義者。即彼經說壽煖識三不可<a 
name="0431c24" id="0431c24"></a>施設離別殊異。豈此三種蘊界處門。不可<a 
name="0431c25" id="0431c25"></a>施設離別殊異。又彼所引第三契經。離色<a 
name="0431c26" id="0431c26"></a>受想行不應說識。有去來等者亦依欲色<a 
name="0431c27" id="0431c27"></a>界說。若無色界應說離受想行。不應說<a 
name="0431c28" id="0431c28"></a>識有去來等。若即如文而取義者如餘經<a 
name="0431c29" id="0431c29"></a>說。一切有情皆依食住。豈上二界亦資段<a 
name="0432a01" id="0432a01"></a>食。問云何通彼所說過難。答此不須通非<a 
name="0432a02" id="0432a02"></a>三藏故。若必須通應示義趣。謂於三界死<a 
name="0432a03" id="0432a03"></a>生往來。或色續色。或色續無色。或無色續<a 
name="0432a04" id="0432a04"></a>無色。或無色續色故。不應說諸色斷已。復<a 
name="0432a05" id="0432a05"></a>云何起無斷義故。問若離色已復還生色。般<a 
name="0432a06" id="0432a06"></a>涅槃已應還起行。答離有二種。一暫時離。<a 
name="0432a07" id="0432a07"></a>二究竟離。暫時離者。復可還生。究竟離者。<a 
name="0432a08" id="0432a08"></a>必不復起故不應難。問分別論者云何釋<a 
name="0432a09" id="0432a09"></a>通應理論者所引契經。彼作是說。此所引經<a 
name="0432a10" id="0432a10"></a>是不了義。是假施設有別意趣。所以者何。<a 
name="0432a11" id="0432a11"></a>謂彼經說無色界出離色者。出離&#x9E81;色非<a 
name="0432a12" id="0432a12"></a>無細色。如說色界出離諸欲。而色界中猶<a 
name="0432a13" id="0432a13"></a>許有色。說無色界出離諸色。無色界中應<a 
name="0432a14" id="0432a14"></a>許有色。彼不應作是說。不說色界出離<a 
name="0432a15" id="0432a15"></a>色故可猶有色。說無色界出離色故應定<a 
name="0432a16" id="0432a16"></a>無色又如色界說出離欲細欲亦無。說無<a 
name="0432a17" id="0432a17"></a>色界出離色故亦無細色。又無色界無&#x9E81;受<a 
name="0432a18" id="0432a18"></a>等。亦應說為無受等界。又色界色細於欲<a 
name="0432a19" id="0432a19"></a>界應說色界亦名無色。下三無色&#x9E81;於有<a 
name="0432a20" id="0432a20"></a>頂應說下三名有色界。故彼所說定不應<a 
name="0432a21" id="0432a21"></a>理。彼於餘經及說過難皆不能通。是故<a 
name="0432a22" id="0432a22"></a>應知。分別論者。是無知果。黑闇果。無明果。<a 
name="0432a23" id="0432a23"></a>不勒加行果。說無色界猶有細色。然無色<a 
name="0432a24" id="0432a24"></a>界諸色皆無。為止如是他宗所說顯示己<a 
name="0432a25" id="0432a25"></a>宗所有正義。非但止他顯己所說。亦為顯<a 
name="0432a26" id="0432a26"></a>示諸法正理。令他解了故作斯論。</p><a 
name="0432a27" id="0432a27"></a><p><span class="juanname">說一切有部發智大毘婆沙論卷第八十三</span></p>
<hr>【經文資訊】大正藏第 27 冊 No. 1545 阿毘達磨大毘婆沙論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】楊忠權大德提供，厚觀法師提供，法雲寺出版之光碟，日本瑜伽行思想研究會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7457.html?index=T27n1545" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T27n1545_083 by HTTrack Website Copier/3.x [XR&CO'2014], Tue, 07 Jun 2016 06:52:43 GMT -->
</html>
