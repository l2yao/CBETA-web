<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T46n1924_004 by HTTrack Website Copier/3.x [XR&CO'2014], Tue, 07 Jun 2016 06:58:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1364644368&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT46n1924&amp;utmp=%2Fmobile%2Findex.php%3Findex%3DT46n1924_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexf921.html?index=T46n1924_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第46冊<br/>No.1924 大乘止觀法門 (4卷)<br/>【陳 慧思說】<br/>第 4 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T46">
<div class="root" id="1924" sutra_name="大乘止觀法門" sutra_juan="[卷4]">　
<a 
name="0659a15" id="0659a15"></a><a 
name="0659a16" id="0659a16"></a><a 
name="0659a17" id="0659a17"></a><p><span class="juanname">大乘止觀法門卷第四</span></p><a 
name="0659a18" id="0659a18"></a><a 
name="0659a19" id="0659a19"></a><p style="margin-left: 4em"><span class="byline">南嶽思大禪師曲授心要</span></p><a 
name="0659a20" id="0659a20"></a><p style="text-indent: 0em; margin-left: 0em"><span class="linehead"></span>◎第二依他性中止觀門者。謂因前止門<a 
name="0659a21" id="0659a21"></a>故。此中即知諸佛淨德唯心所作虛權之相<a 
name="0659a22" id="0659a22"></a>也。以不無虛相緣起故。故得淨用圓顯示酬<a 
name="0659a23" id="0659a23"></a>曠劫之熏因。即復對緣攝化故。故得澤霑細<a 
name="0659a24" id="0659a24"></a>草表起無邊之感力。斯乃淨心緣起寂而常<a 
name="0659a25" id="0659a25"></a>用者哉。作此解者。名為觀門。依此觀門作方<a 
name="0659a26" id="0659a26"></a>便故。能知淨心所起自利利他之德。有即非<a 
name="0659a27" id="0659a27"></a>有用而常寂。如此解者。名為止門。此止及<a 
name="0659a28" id="0659a28"></a>觀應當雙行。前後行之亦得。次明真實性中<a 
name="0659a29" id="0659a29"></a>止觀門者。謂因前止行故。即知諸佛淨德唯<a 
name="0659b01" id="0659b01"></a>是一心。即名為觀。復知諸佛淨心是眾生淨<a 
name="0659b02" id="0659b02"></a>心。眾生淨心是諸佛淨心無二無別。以無別<a 
name="0659b03" id="0659b03"></a>故。即不心外觀佛淨心。以不心外覓佛心故。<a 
name="0659b04" id="0659b04"></a>分別自滅妄心既息。復知我心佛心本來一<a 
name="0659b05" id="0659b05"></a>如。故名為止。此名真實性中止觀門也。上來<a 
name="0659b06" id="0659b06"></a>清淨三性中。初第一性中從觀入止。復從此<a 
name="0659b07" id="0659b07"></a>止行入第二性中觀。復從此觀入止。復從此<a 
name="0659b08" id="0659b08"></a>止入第三性中觀。復從此觀入止。故得我<a 
name="0659b09" id="0659b09"></a>心佛心平等一如。即是一轍入修滿足。復以<a 
name="0659b10" id="0659b10"></a>大悲方便發心已來熏習心故。即於定中起<a 
name="0659b11" id="0659b11"></a>用繁興。無事而不作無相而不為。法界大用<a 
name="0659b12" id="0659b12"></a>無障無礙。即名出修也。用時寂寂時用。即是<a 
name="0659b13" id="0659b13"></a>雙現前也。乃至即時凡夫亦得作如是寂用<a 
name="0659b14" id="0659b14"></a>雙修。此義云何。謂知一切法有即非有。即是<a 
name="0659b15" id="0659b15"></a>用時常寂非有而有。不無似法即名寂時常<a 
name="0659b16" id="0659b16"></a>用。是故色即是空。非色滅空也。問曰。既言佛<a 
name="0659b17" id="0659b17"></a>心眾生心無二無別。云何說有佛與眾生之<a 
name="0659b18" id="0659b18"></a>異名。答曰。心體是同。復有無障礙別性。以<a 
name="0659b19" id="0659b19"></a>有別性故。得受無始已來我執熏習。以有熏<a 
name="0659b20" id="0659b20"></a>力別故。心性依熏現有別相。以約此我執之<a 
name="0659b21" id="0659b21"></a>相故。說佛與眾生二名之異也。問曰。諸佛既<a 
name="0659b22" id="0659b22"></a>離我執。云何得有十方三世佛別也。答曰。<a 
name="0659b23" id="0659b23"></a>若離我執證得心體平等之時。實無十方三<a 
name="0659b24" id="0659b24"></a>世之異。但本在因地未離執時。各別發願。<a 
name="0659b25" id="0659b25"></a>各修淨土。各化眾生。如是等業差別不同。熏<a 
name="0659b26" id="0659b26"></a>於淨心。心性依別熏之力故。現此十方三世<a 
name="0659b27" id="0659b27"></a>諸佛。依正二報相別。非謂真如之體有此差<a 
name="0659b28" id="0659b28"></a>別之相。以是義故。一切諸佛常同常別。古今<a 
name="0659b29" id="0659b29"></a>法爾是故經言。文殊法常爾。法王唯一法。一<a 
name="0659c01" id="0659c01"></a>切無礙人。一道出生死。一切諸佛身。唯是一<a 
name="0659c02" id="0659c02"></a>法身。此即同異雙論。若一向唯同無別者。<a 
name="0659c03" id="0659c03"></a>何故經言。一切諸佛身。一切無礙人。若一<a 
name="0659c04" id="0659c04"></a>向唯別不同者。何故經言。唯是一法身。一<a 
name="0659c05" id="0659c05"></a>道出生死。以是義故。真心雖復平等而復具<a 
name="0659c06" id="0659c06"></a>有差別之性。若解明鏡一質即具眾像之性<a 
name="0659c07" id="0659c07"></a>者。則不迷法界法門。問曰。真心有差別性故。<a 
name="0659c08" id="0659c08"></a>佛及眾生各異不同。真心體無二故。一切凡<a 
name="0659c09" id="0659c09"></a>聖唯一法身者。亦應有別性故他修我不修。<a 
name="0659c10" id="0659c10"></a>體是一故。他修我得道。答曰。有別義故他<a 
name="0659c11" id="0659c11"></a>修非我修。體是一故修不修平等。雖然若解<a 
name="0659c12" id="0659c12"></a>此體同之義者。他所修德亦有益己之能。是<a 
name="0659c13" id="0659c13"></a>故經言。菩薩若知諸佛所有功德。即是己功<a 
name="0659c14" id="0659c14"></a>德者。是為奇特之法。又復經言。與一切菩薩<a 
name="0659c15" id="0659c15"></a>同一善根藏。是故行者當知諸佛菩薩二乘。<a 
name="0659c16" id="0659c16"></a>聖人凡夫天人等所作功德。皆是己之功德。<a 
name="0659c17" id="0659c17"></a>是故應當隨喜。問曰。若爾一切凡夫皆應自<a 
name="0659c18" id="0659c18"></a>然得道。答曰。若此真心唯有同義者。可不須<a 
name="0659c19" id="0659c19"></a>修行藉他得道。又亦即無自他身相之別。真<a 
name="0659c20" id="0659c20"></a>如既復有異性義。故得有自他之殊者。寧須<a 
name="0659c21" id="0659c21"></a>一向倚他覓道。但可自修功德復知他之所<a 
name="0659c22" id="0659c22"></a>修。即是己德故迭相助成。乃能殊勝速疾得<a 
name="0659c23" id="0659c23"></a>道。何得全倚他也。又復須知若但自修不知<a 
name="0659c24" id="0659c24"></a>他之所修。即是己有者復不得他益。即如窮<a 
name="0659c25" id="0659c25"></a>子不知父是己父財是己財。故二十餘年受<a 
name="0659c26" id="0659c26"></a>貧窮苦止宿草庵。則其義也。是故藉因託緣<a 
name="0659c27" id="0659c27"></a>速得成辦。若但獨求不假他者。止可但得除<a 
name="0659c28" id="0659c28"></a>糞之價。問曰。上言諸佛淨德者有幾種。答<a 
name="0659c29" id="0659c29"></a>曰。略言有其二種。一者自利。二者利他。自<a 
name="0660a01" id="0660a01"></a>利之中復有三種。一者法身。二者報身。三者<a 
name="0660a02" id="0660a02"></a>淨土。利他之中復有二種。一者順化。二者違<a 
name="0660a03" id="0660a03"></a>化。順化之中有其二種。一者應身及摩菟摩<a 
name="0660a04" id="0660a04"></a>化身。二者淨土及雜染土。此是諸佛淨德。問<a 
name="0660a05" id="0660a05"></a>曰。利他之德。對緣施設權現巧便可言無實。<a 
name="0660a06" id="0660a06"></a>唯是虛相有即非有。自利之德。即是法報二<a 
name="0660a07" id="0660a07"></a>身。圓覺大智顯理而成常樂我淨。云何說言<a 
name="0660a08" id="0660a08"></a>有即非有。答曰。自利之德實是常樂我淨不<a 
name="0660a09" id="0660a09"></a>遷不變。正以顯理而成故。故得如是。復正以<a 
name="0660a10" id="0660a10"></a>顯理而成故。即是心性緣起之用。然用無<a 
name="0660a11" id="0660a11"></a>別用。用全是心。心無別心。心全是用。是故<a 
name="0660a12" id="0660a12"></a>以體體用有即非有。唯是一心而不廢常用。<a 
name="0660a13" id="0660a13"></a>以用用體非有即有。熾然法界而不妨常寂。<a 
name="0660a14" id="0660a14"></a>寂即是用名為觀門。用即是寂名為止行。此<a 
name="0660a15" id="0660a15"></a>即一體雙行。但為令學者泯相入寂故。所以<a 
name="0660a16" id="0660a16"></a>先後別說止觀之異。非謂佛德有其遷變。又<a 
name="0660a17" id="0660a17"></a>復色即是空名之為止。空非滅色目之為觀。<a 
name="0660a18" id="0660a18"></a>世法尚爾。何況佛德而不得常用常寂者哉。<a 
name="0660a19" id="0660a19"></a>問曰。佛德有即非有。不妨常住者。眾生亦有<a 
name="0660a20" id="0660a20"></a>即非有。應不妨不滅。答曰。佛德即理顯。以成<a 
name="0660a21" id="0660a21"></a>順用故。所以常住。眾生即理隱。以成違用故。<a 
name="0660a22" id="0660a22"></a>所以生滅。常住之德雖有即非有。而復非有<a 
name="0660a23" id="0660a23"></a>而有。故不妨常住。生滅之用亦雖有即非<a 
name="0660a24" id="0660a24"></a>有。而復非有而有。故不妨生滅也。此約清<a 
name="0660a25" id="0660a25"></a>淨三性以明止觀體狀竟。第三番體狀竟<a 
name="0660a26" id="0660a26"></a>也。次明第四止觀除障得益。就中復有三<a 
name="0660a27" id="0660a27"></a>門分別。一約分別性以明除障得益。二約依<a 
name="0660a28" id="0660a28"></a>他性以明除障得益。三約真實性以明除障<a 
name="0660a29" id="0660a29"></a>得益。初明分別性中所除障者。謂能解不知<a 
name="0660b01" id="0660b01"></a>境虛執實之心。是無明妄想故即是觀行成。<a 
name="0660b02" id="0660b02"></a>以觀成故。能除無明妄想上迷妄。何謂迷妄<a 
name="0660b03" id="0660b03"></a>之上迷妄。謂不知迷妄是迷妄。即是迷也。<a 
name="0660b04" id="0660b04"></a>以此迷故。即執為非迷。復是妄想。此一<a 
name="0660b05" id="0660b05"></a>重迷妄因前一重上起。故名迷妄之上迷妄<a 
name="0660b06" id="0660b06"></a>也。是故行者。雖未能除不了境虛執實之心。<a 
name="0660b07" id="0660b07"></a>但能識知此心是癡妄者。即是能除癡妄之<a 
name="0660b08" id="0660b08"></a>上迷妄也。此是除障。以除障故堪能進修止<a 
name="0660b09" id="0660b09"></a>行。即是得益。又此迷妄之上迷妄。更以喻顯。<a 
name="0660b10" id="0660b10"></a>如人迷東為西。即是妄執。此是一重迷妄<a 
name="0660b11" id="0660b11"></a>也。他人語言。汝今迷妄謂東為西。此人猶<a 
name="0660b12" id="0660b12"></a>作是念。我所見者非是迷妄。以不知故。執<a 
name="0660b13" id="0660b13"></a>為非迷者復為妄想。此即迷妄之上重生<a 
name="0660b14" id="0660b14"></a>迷妄。此人有何過失。謂有背家浪走之過。若<a 
name="0660b15" id="0660b15"></a>此人雖未醒悟。但用他語信知自心是迷妄<a 
name="0660b16" id="0660b16"></a>者。即無迷妄之上迷妄。此人得何利益。謂雖<a 
name="0660b17" id="0660b17"></a>復迷妄未醒而得有向家之益。雖復證知諸<a 
name="0660b18" id="0660b18"></a>法是虛。但能知境虛是無明執實是妄想<a 
name="0660b19" id="0660b19"></a>者。即常不信己之所執。堪能進修止行漸趣<a 
name="0660b20" id="0660b20"></a>涅槃。若都不知此者即當隨流苦海增長<a 
name="0660b21" id="0660b21"></a>三毒。背失涅槃寂靜之舍也。此明分別性中<a 
name="0660b22" id="0660b22"></a>觀行斷得之義。所言分別性中止行除障得<a 
name="0660b23" id="0660b23"></a>益者。謂依彼觀行作方便故。能知諸法本來<a 
name="0660b24" id="0660b24"></a>無實。實執止故即是能除果時迷事無明及<a 
name="0660b25" id="0660b25"></a>以妄想也。復於貪瞋漸已微薄。雖有罪垢不<a 
name="0660b26" id="0660b26"></a>為業繫。設受苦痛解苦無苦即是除障。復依<a 
name="0660b27" id="0660b27"></a>此止即能成就依他性中觀行。故無塵智用<a 
name="0660b28" id="0660b28"></a>隨心行故即是得益。此明分別性中止行除<a 
name="0660b29" id="0660b29"></a>障得益。次明依他性中止觀斷得者。初明觀<a 
name="0660c01" id="0660c01"></a>門。此觀門者與分別性中止門不異。而少有<a 
name="0660c02" id="0660c02"></a>別義。此云何也。謂彼中止門者必緣一切法<a 
name="0660c03" id="0660c03"></a>是虛故。能遣無明。無明滅故執實妄心即止。<a 
name="0660c04" id="0660c04"></a>然此緣虛之遣。即此依他性中觀門更無<a 
name="0660c05" id="0660c05"></a>異法。是故彼止若成此觀亦就但彼由緣虛<a 
name="0660c06" id="0660c06"></a>故。能滅實執。故名為止。此即由知無實故。<a 
name="0660c07" id="0660c07"></a>便解諸法是虛。因緣集起不無心相。故名為<a 
name="0660c08" id="0660c08"></a>觀。彼以滅實破執為宗。此以立虛緣起為旨。<a 
name="0660c09" id="0660c09"></a>故有別也。以是義故。除障義同得益稍別。別<a 
name="0660c10" id="0660c10"></a>者是何。謂依此觀方便進修堪入依他性止<a 
name="0660c11" id="0660c11"></a>門。又復分成如幻化等三昧。故言得益。此是<a 
name="0660c12" id="0660c12"></a>依他性中觀行斷得也。所言依他性中止門<a 
name="0660c13" id="0660c13"></a>除障得益者。謂依前觀行作方便故。能知一<a 
name="0660c14" id="0660c14"></a>切虛相唯是一心為體。是故虛相有即非有。<a 
name="0660c15" id="0660c15"></a>如此解故能滅虛相之執。故名為止。以此止<a 
name="0660c16" id="0660c16"></a>故能除果時迷理無明及以虛相。又復無明<a 
name="0660c17" id="0660c17"></a>住地漸已損薄即名除障。又得成就如幻化<a 
name="0660c18" id="0660c18"></a>等三昧。又無生智用現前。復即成就真實性<a 
name="0660c19" id="0660c19"></a>中觀行即名得益。問曰。觀門之中亦成就如<a 
name="0660c20" id="0660c20"></a>幻化等三昧。此止門中亦成就如幻化等三<a 
name="0660c21" id="0660c21"></a>昧有何別也。答曰。觀中分得此中成就。又復<a 
name="0660c22" id="0660c22"></a>觀中知法緣起如幻化。此中知法緣起即寂<a 
name="0660c23" id="0660c23"></a>亦如幻化故有別也。此明依他性中止行除<a 
name="0660c24" id="0660c24"></a>障得益。次明真實性中止觀除障得益者。初<a 
name="0660c25" id="0660c25"></a>明觀門。此觀門者初與依他性中止門無<a 
name="0660c26" id="0660c26"></a>異。而少有別義。此云何也。謂彼止門必緣一<a 
name="0660c27" id="0660c27"></a>切法唯心所作有即非有體是一心。是故得<a 
name="0660c28" id="0660c28"></a>滅虛相之執。然此能知諸法唯一心之體。即<a 
name="0660c29" id="0660c29"></a>是此中觀門更無異法。是以彼止若成此觀<a 
name="0661a01" id="0661a01"></a>即就不相離也。然彼雖緣一心但以滅相為<a 
name="0661a02" id="0661a02"></a>宗。此中雖知虛相非有但以立心為旨故有別<a 
name="0661a03" id="0661a03"></a>也。是故除障義同得益稍別。別義是何。謂依<a 
name="0661a04" id="0661a04"></a>此觀作方便故。堪能勝進入止門也。問曰。唯<a 
name="0661a05" id="0661a05"></a>心所作與唯是一心。為一為異。答曰。唯心所<a 
name="0661a06" id="0661a06"></a>作者。謂依心起於諸法非有而有。即是從<a 
name="0661a07" id="0661a07"></a>體起相證也。唯是一心者。謂知彼所起之體<a 
name="0661a08" id="0661a08"></a>相有即非有體是一心。即是滅相入實證也。<a 
name="0661a09" id="0661a09"></a>此明真實性中觀行斷得也。所言止行除障<a 
name="0661a10" id="0661a10"></a>得益者。謂依前觀行作方便。故知彼一心之<a 
name="0661a11" id="0661a11"></a>體不可分別。從本已來常自寂靜。作此解故。<a 
name="0661a12" id="0661a12"></a>念動息滅。即名為止。以此止行能滅無明住<a 
name="0661a13" id="0661a13"></a>地及妄想習氣。即名除障。大覺現前具足佛<a 
name="0661a14" id="0661a14"></a>力。即名得益。此明真實性中止行除障得益<a 
name="0661a15" id="0661a15"></a>也。問曰。除障之時。為敵對除為智解熏除。<a 
name="0661a16" id="0661a16"></a>答曰。不得敵對相除。所以者何。以惑心在時<a 
name="0661a17" id="0661a17"></a>未有其解。解若起時惑先已滅。前後不相<a 
name="0661a18" id="0661a18"></a>見。故不得敵對相除。如是雖由一念解心起<a 
name="0661a19" id="0661a19"></a>故惑用不起。然其本識之中惑染種子仍在。<a 
name="0661a20" id="0661a20"></a>未滅故解心一念滅時還起惑用。如是解惑<a 
name="0661a21" id="0661a21"></a>念念迭興之時。解用漸漸熏心增益解性之<a 
name="0661a22" id="0661a22"></a>力。以成解用種子。即彼解用熏成種子之時<a 
name="0661a23" id="0661a23"></a>即能熏彼惑染種子分分損減。如似以香<a 
name="0661a24" id="0661a24"></a>熏於臭衣。香氣分分著衣之時臭氣分分而<a 
name="0661a25" id="0661a25"></a>滅。惑種亦爾。解種分成惑即分滅也。以惑<a 
name="0661a26" id="0661a26"></a>種分分滅故惑用漸弱。解種分分增故解用<a 
name="0661a27" id="0661a27"></a>轉彊。如是除也。非如小乘說敵對除。但有<a 
name="0661a28" id="0661a28"></a>語無義。然彼小乘亦還熏除而不知此道<a 
name="0661a29" id="0661a29"></a>理也。問曰。解熏心時為見淨心。故得熏心<a 
name="0661b01" id="0661b01"></a>為更有所由得熏心。答曰。一切解惑之用<a 
name="0661b02" id="0661b02"></a>皆依一心而起。以是義故。解惑之用悉不離<a 
name="0661b03" id="0661b03"></a>心。以不離心故起用之時。即自熏心更無所<a 
name="0661b04" id="0661b04"></a>由。如似波浪之用不離水故波動之時即動<a 
name="0661b05" id="0661b05"></a>水體。是以前波之動動於水故更起後波也。<a 
name="0661b06" id="0661b06"></a>解惑之熏亦復如是。類此可知。問曰。此三性<a 
name="0661b07" id="0661b07"></a>止觀為有位地。為無位地。答曰。不定。若就<a 
name="0661b08" id="0661b08"></a>一相而言。十解分別性中止行成。十迴向依<a 
name="0661b09" id="0661b09"></a>他性中止行成。佛果滿足真實性中止行成。<a 
name="0661b10" id="0661b10"></a>若更一解地前分別性中止行成。地上依他<a 
name="0661b11" id="0661b11"></a>性中止行成。佛果真實性中止行成。又復地<a 
name="0661b12" id="0661b12"></a>前隨分具三性止行。地上亦具三性止行。佛<a 
name="0661b13" id="0661b13"></a>地三性止行究竟滿足。又復位位行行俱行<a 
name="0661b14" id="0661b14"></a>三止。即時凡夫始發心者亦俱行三性止行。<a 
name="0661b15" id="0661b15"></a>但明昧有殊。託法無別也。又復總明三性止<a 
name="0661b16" id="0661b16"></a>觀除障得益。謂三性止行成故離凡夫行。三<a 
name="0661b17" id="0661b17"></a>性觀行成故離聲聞行。此名除障。三性止行<a 
name="0661b18" id="0661b18"></a>成故得寂滅樂為自利。三性觀行成故緣起<a 
name="0661b19" id="0661b19"></a>作用為利他。此為得益。斯辨第四止觀斷得<a 
name="0661b20" id="0661b20"></a>竟。次明第五止觀作用者。謂止行成故體證<a 
name="0661b21" id="0661b21"></a>淨心理融無二之性。與諸眾生圓同一相之<a 
name="0661b22" id="0661b22"></a>身。三寶於是混爾無三。二諦自斯莽然不二。<a 
name="0661b23" id="0661b23"></a>怕兮凝湛淵渟恬然澄明內寂。用無用相<a 
name="0661b24" id="0661b24"></a>動無動相。蓋以一切法本來平等故。心性法<a 
name="0661b25" id="0661b25"></a>爾故。此則甚深法性之體也。謂觀行成故淨<a 
name="0661b26" id="0661b26"></a>心體顯。法界無礙之用自然出生。一切染淨<a 
name="0661b27" id="0661b27"></a>之能興。大供具滿無邊剎。奉獻三寶惠施四<a 
name="0661b28" id="0661b28"></a>生。及以吸風藏火。放光動地。引短促長。合多<a 
name="0661b29" id="0661b29"></a>離一。殊形六道。分響十方。五通示現。三輪<a 
name="0661c01" id="0661c01"></a>顯化。乃至上生色界之頂。下居兜率之天。<a 
name="0661c02" id="0661c02"></a>託影於智幻之門。通靈於方便之道。揮二<a 
name="0661c03" id="0661c03"></a>手以表獨尊。蹈七步而彰唯極。端坐瓊臺思<a 
name="0661c04" id="0661c04"></a>惟寶樹。高耀普眼於六天之宮。遍轉圓音於<a 
name="0661c05" id="0661c05"></a>十方之國。蓮花藏海帝網以開張。娑婆雜土<a 
name="0661c06" id="0661c06"></a>星羅而布列。乃使同形異見一唱殊聞。外色<a 
name="0661c07" id="0661c07"></a>眾彰珠光亂彩。故有五山永耀八樹潛輝。玉<a 
name="0661c08" id="0661c08"></a>質常存權形取滅。斯蓋大悲大願熏習力故。<a 
name="0661c09" id="0661c09"></a>一切法法爾一心作故。即是甚深緣起之用<a 
name="0661c10" id="0661c10"></a>也。又止行成故其心平等不住生死。觀行成<a 
name="0661c11" id="0661c11"></a>故德用緣起不入涅槃。又止行成故住大涅<a 
name="0661c12" id="0661c12"></a>槃。觀行成故處於生死。又止行成故不為世<a 
name="0661c13" id="0661c13"></a>染。觀行成故不為寂滯。又止行成故即用<a 
name="0661c14" id="0661c14"></a>而常寂。觀行成故即寂而常用。又止行成故<a 
name="0661c15" id="0661c15"></a>知生死即是涅槃。觀行成故知涅槃即是生<a 
name="0661c16" id="0661c16"></a>死。又止行成故知生死及涅槃二俱不可得。<a 
name="0661c17" id="0661c17"></a>觀行成故知流轉即生死不轉是涅槃。問曰。<a 
name="0661c18" id="0661c18"></a>菩薩即寂興用之時。三性之中依於何性而<a 
name="0661c19" id="0661c19"></a>得成立。答曰。菩薩依依他性道理。故能得<a 
name="0661c20" id="0661c20"></a>即寂興用。兼以餘性助成化道。此義云何謂<a 
name="0661c21" id="0661c21"></a>雖知諸法有即非有。而復即知不妨非有而<a 
name="0661c22" id="0661c22"></a>有。不無似法顯現。何以故。以緣起之法法爾<a 
name="0661c23" id="0661c23"></a>故。是故菩薩常在三昧而得起心憫念眾生。<a 
name="0661c24" id="0661c24"></a>然復依分別性觀門故。知一切眾生受大苦<a 
name="0661c25" id="0661c25"></a>惱。依依他性觀門故。從心出生攝化之用。依<a 
name="0661c26" id="0661c26"></a>真實性觀門故。知一切眾生與己同體。依分<a 
name="0661c27" id="0661c27"></a>別性止門故。知一切眾生可除染得淨。依依<a 
name="0661c28" id="0661c28"></a>他性止門故。不見能度所度之相。依真實性<a 
name="0661c29" id="0661c29"></a>止門故。自身他身本來常住大般涅槃。又若<a 
name="0662a01" id="0662a01"></a>初行菩薩欲有所作先須發願。次入止門即<a 
name="0662a02" id="0662a02"></a>從止起觀。然後隨心所作即成。何故須先發<a 
name="0662a03" id="0662a03"></a>願。謂指剋所求請勝力加故。復何須入止。謂<a 
name="0662a04" id="0662a04"></a>欲知諸法悉非有故。是故於一切有礙之法<a 
name="0662a05" id="0662a05"></a>隨念即通何故即從止起觀。謂欲知一切法<a 
name="0662a06" id="0662a06"></a>皆從心作故。是故於一切法有所建立隨念<a 
name="0662a07" id="0662a07"></a>即成也。若久行菩薩即不如是。但發意欲作<a 
name="0662a08" id="0662a08"></a>隨念即成也。諸佛如來復不如是。但不緣而<a 
name="0662a09" id="0662a09"></a>照不慮而知。隨機感所應見聞不發意而事<a 
name="0662a10" id="0662a10"></a>自成也。譬如摩尼無心欲益於世。而隨前感<a 
name="0662a11" id="0662a11"></a>雨寶差別。如來亦爾。隨所施為不作心意而<a 
name="0662a12" id="0662a12"></a>與所益相應。此蓋由三大阿僧祇劫熏習淳<a 
name="0662a13" id="0662a13"></a>熟故得如是。更無異法也。</p><a 
name="0662a14" id="0662a14"></a><p>　<span class="lg">心性自清淨　　諸法唯一心<a 
name="0662a15" id="0662a15"></a><br>　此心即眾生　　此心菩薩佛<a 
name="0662a16" id="0662a16"></a><br>　生死亦是心　　涅槃亦是心<a 
name="0662a17" id="0662a17"></a><br>　一心而作二　　二還無二相<a 
name="0662a18" id="0662a18"></a><br>　一心如大海　　其性恒一味<a 
name="0662a19" id="0662a19"></a><br>　而具種種義　　是無窮法藏<a 
name="0662a20" id="0662a20"></a><br>　是故諸行者　　應當一切時<a 
name="0662a21" id="0662a21"></a><br>　觀察自身心　　知悉由染業<a 
name="0662a22" id="0662a22"></a><br>　熏藏心故起　　既知如來藏<a 
name="0662a23" id="0662a23"></a><br>　依熏作世法　　應解眾生體<a 
name="0662a24" id="0662a24"></a><br>　悉是如來藏　　復念真藏心<a 
name="0662a25" id="0662a25"></a><br>　隨熏作世法　　若以淨業熏<a 
name="0662a26" id="0662a26"></a><br>　藏必作佛果　　譬如見金蛇<a 
name="0662a27" id="0662a27"></a><br>　知是打金作　　即解於蛇體<a 
name="0662a28" id="0662a28"></a><br>　純是調柔金　　復念金隨匠<a 
name="0662a29" id="0662a29"></a><br>　得作蛇蟲形　　即知蛇體金<a 
name="0662b01" id="0662b01"></a><br>　隨匠成佛像　　藏心如真金<a 
name="0662b02" id="0662b02"></a><br>　具足違順性　　能隨染淨業<a 
name="0662b03" id="0662b03"></a><br>　顯現凡聖果　　以是因緣故<a 
name="0662b04" id="0662b04"></a><br>　速習無漏業　　熏於清淨心<a 
name="0662b05" id="0662b05"></a><br>　疾成平等德　　是故於即時<a 
name="0662b06" id="0662b06"></a><br>　莫輕御自身　　亦勿賤於他<a 
name="0662b07" id="0662b07"></a><br>　終俱成佛故</span></p><a 
name="0662b08" id="0662b08"></a><p style="text-indent: 0em; margin-left: 0em"><span class="linehead"></span>此明止觀作用竟。上來總明五番建立止觀<a 
name="0662b09" id="0662b09"></a>道理訖。凡禮佛之法。亦有止觀二門。所言<a 
name="0662b10" id="0662b10"></a>觀門禮佛者。當知十方三世一切諸佛。悉與<a 
name="0662b11" id="0662b11"></a>我身同一淨心為體。但以諸佛修習淨業熏<a 
name="0662b12" id="0662b12"></a>心故。得成淨果差別顯現遍滿十方三世。然<a 
name="0662b13" id="0662b13"></a>一一佛皆具一切種智。是正遍知海是大慈<a 
name="0662b14" id="0662b14"></a>悲海。念念之中盡知一切眾生心心數法。盡<a 
name="0662b15" id="0662b15"></a>欲救度一切眾生。一佛既爾。一切諸佛皆悉<a 
name="0662b16" id="0662b16"></a>如是。是故行者若供養時。若禮拜時。若讚歎<a 
name="0662b17" id="0662b17"></a>時。若懺悔時。若勸請時。若隨喜時。若迴向<a 
name="0662b18" id="0662b18"></a>時。若發願時。當作是念。一切諸佛悉知我<a 
name="0662b19" id="0662b19"></a>供養。悉受我供養。乃至悉知我發願。猶如生<a 
name="0662b20" id="0662b20"></a>盲之人於大眾中。行種種惠施。雖不見大眾<a 
name="0662b21" id="0662b21"></a>諸人而知。諸人皆悉見己所作受己所施。與<a 
name="0662b22" id="0662b22"></a>有目者行施無異。行者亦爾。雖不見諸佛而<a 
name="0662b23" id="0662b23"></a>知諸佛皆悉見己所作受我懺悔。受我供養。<a 
name="0662b24" id="0662b24"></a>如此解時。即時現前供養與實見諸佛供<a 
name="0662b25" id="0662b25"></a>養者。等無有異也。何以故。以觀見佛心故。佛<a 
name="0662b26" id="0662b26"></a>心者大慈悲是也。又若能想作一佛身相嚴<a 
name="0662b27" id="0662b27"></a>好。乃至能得想作無量諸佛。一一佛前皆見<a 
name="0662b28" id="0662b28"></a>己身供養禮拜者。亦是現前供養。何以故。以<a 
name="0662b29" id="0662b29"></a>是心作佛是心是佛故。問曰。前之一番供養<a 
name="0662c01" id="0662c01"></a>實有道理。可與現前供養無異。此後一番想<a 
name="0662c02" id="0662c02"></a>作佛身者則無道理。何以故。以實不見佛身<a 
name="0662c03" id="0662c03"></a>假想作見。即是妄想相故。答曰。佛在世時。<a 
name="0662c04" id="0662c04"></a>所有眾生現前所見佛者。亦是眾生自心作<a 
name="0662c05" id="0662c05"></a>也。是故經言。心造諸如來以是義故。即時心<a 
name="0662c06" id="0662c06"></a>想作佛則與彼現前見佛一也。又復乃勝二<a 
name="0662c07" id="0662c07"></a>乘現見佛者。何以故。以彼二乘所見之佛實<a 
name="0662c08" id="0662c08"></a>從心作由無明故。妄想曲見謂從外來非是<a 
name="0662c09" id="0662c09"></a>心作故。即是顛倒不稱心性緣起之義。是故<a 
name="0662c10" id="0662c10"></a>經言。聲聞曲見。又復經言。是人行邪道。不能<a 
name="0662c11" id="0662c11"></a>見如來。所言如來者即是真如淨心依熏緣<a 
name="0662c12" id="0662c12"></a>起果報顯現故名如來。彼謂心外異來故<a 
name="0662c13" id="0662c13"></a>言不能見也。我今所見諸佛雖是想心所作。<a 
name="0662c14" id="0662c14"></a>但即能知由我想念熏真心。故心中現此諸<a 
name="0662c15" id="0662c15"></a>佛。是故所見之佛不在心外。唯是真心之相。<a 
name="0662c16" id="0662c16"></a>有即非有非有即有。不壞真寂不壞緣起。是<a 
name="0662c17" id="0662c17"></a>故勝彼二乘現前見也。又若我以想心熏真<a 
name="0662c18" id="0662c18"></a>心故。真心性起顯現諸佛。而言是妄想者。<a 
name="0662c19" id="0662c19"></a>道場會眾皆以見佛之業熏真心故。盧舍那<a 
name="0662c20" id="0662c20"></a>佛在於真心中現彼諸菩薩。亦是妄想。若彼<a 
name="0662c21" id="0662c21"></a>菩薩所見之佛實從心起見時。即知不從外<a 
name="0662c22" id="0662c22"></a>來非是妄想者。我今所見諸佛亦從心起亦<a 
name="0662c23" id="0662c23"></a>知不從外來。何為言是妄想。又復彼諸菩薩<a 
name="0662c24" id="0662c24"></a>所修見佛之業。悉是心作還熏於心。我今念<a 
name="0662c25" id="0662c25"></a>佛之想。亦是心作還熏於心。彼此即齊。是故<a 
name="0662c26" id="0662c26"></a>彼若非妄我即真實。問曰。若一切諸佛唯由<a 
name="0662c27" id="0662c27"></a>眾生自心所作者。即無有實佛出世。答曰。<a 
name="0662c28" id="0662c28"></a>不妨一切諸佛出世。而即是眾生自心所作。<a 
name="0662c29" id="0662c29"></a>何以故。謂由一切諸佛一切眾生同一淨心<a 
name="0663a01" id="0663a01"></a>為體故。然此淨心全體唯作一眾生。而即不<a 
name="0663a02" id="0663a02"></a>妨全體復作一切凡聖如一眾生。是淨心全<a 
name="0663a03" id="0663a03"></a>體所作。其餘一一凡聖悉皆如是。一時一體<a 
name="0663a04" id="0663a04"></a>不相妨礙。是故若偏據一人以論心者。此<a 
name="0663a05" id="0663a05"></a>人之體即能作。一切凡聖。如藏體一異中釋<a 
name="0663a06" id="0663a06"></a>此義也。由此義故。一切諸佛唯是我心所作。<a 
name="0663a07" id="0663a07"></a>但由共相不共相識義故。雖是我心能作諸<a 
name="0663a08" id="0663a08"></a>佛而有見不見之理。如共相不共相識中具<a 
name="0663a09" id="0663a09"></a>明。以是義故。若能方便假想者。此想即熏<a 
name="0663a10" id="0663a10"></a>真心與諸佛悲智之熏相應故。於真心中顯<a 
name="0663a11" id="0663a11"></a>現諸佛自得見之。此所現之佛以我假想見<a 
name="0663a12" id="0663a12"></a>佛之業。與佛利他之業相應熏心起故。此佛<a 
name="0663a13" id="0663a13"></a>即是我共相識也。是共相識故。即是真實出<a 
name="0663a14" id="0663a14"></a>世之佛為我所見。若無見佛之業與佛利他<a 
name="0663a15" id="0663a15"></a>之德相應熏心者。一切諸佛雖是我淨心所<a 
name="0663a16" id="0663a16"></a>作。而我常不得見佛。是故若偏據諸佛以<a 
name="0663a17" id="0663a17"></a>論淨心。即諸佛淨心作一切眾生。但佛有慈<a 
name="0663a18" id="0663a18"></a>悲智力熏心故。得見一切眾生。若偏據眾生<a 
name="0663a19" id="0663a19"></a>以論淨心。即眾生淨心作一切諸佛。但眾生<a 
name="0663a20" id="0663a20"></a>有見佛之業熏心故。得見一切諸佛。是故假<a 
name="0663a21" id="0663a21"></a>想熏心者。即心中諸佛顯現可見。所見之佛<a 
name="0663a22" id="0663a22"></a>則是真實出世之佛。若不解此義故謂釋迦<a 
name="0663a23" id="0663a23"></a>如來是心外實佛。心想作者是妄想作佛。如<a 
name="0663a24" id="0663a24"></a>是執者雖見釋迦如來亦不識也。又復行者<a 
name="0663a25" id="0663a25"></a>既如是知一切諸佛是心所作故。當知身及<a 
name="0663a26" id="0663a26"></a>供具亦從定心出生。以是義故。當想自身<a 
name="0663a27" id="0663a27"></a>心。猶如香藏王。身諸毛孔內。流出香煙雲。其<a 
name="0663a28" id="0663a28"></a>雲難思議。充滿十方剎。各於諸佛前。成大香<a 
name="0663a29" id="0663a29"></a>樓閣。其香樓閣內。無量香天子。手執殊妙<a 
name="0663b01" id="0663b01"></a>香。供養諸最勝。或復想自身。遍滿十方國。身<a 
name="0663b02" id="0663b02"></a>數等諸佛。親侍於如來。彼諸一一身。猶如大<a 
name="0663b03" id="0663b03"></a>梵王。色相最殊妙。五體禮尊足。知身又供具。<a 
name="0663b04" id="0663b04"></a>悉是一心為。不生妄想執。謂為心外有。復知<a 
name="0663b05" id="0663b05"></a>諸菩薩。所有諸供具。悉施諸眾生。令供養諸<a 
name="0663b06" id="0663b06"></a>佛。是故彼供具。即是我己有。知是己有故。持<a 
name="0663b07" id="0663b07"></a>供諸如來。以己心作物。及施他己者。復迴施<a 
name="0663b08" id="0663b08"></a>眾生。供獻諸最勝。深入緣起觀。乃能為此<a 
name="0663b09" id="0663b09"></a>事。此觀門禮佛。止門禮佛者。當知一切諸<a 
name="0663b10" id="0663b10"></a>佛及以己身一切供具。皆從心作。有即非有。<a 
name="0663b11" id="0663b11"></a>唯是一心。亦不得取於一心之相。何以故。以<a 
name="0663b12" id="0663b12"></a>心外無法能取此心相故。若有能取所取者。<a 
name="0663b13" id="0663b13"></a>即是虛妄自體非有。如是禮者即名止門。復<a 
name="0663b14" id="0663b14"></a>不得以此止行故。便廢息觀行。應當止觀<a 
name="0663b15" id="0663b15"></a>雙行。所謂雖知佛身我身及諸供具體唯一<a 
name="0663b16" id="0663b16"></a>心。而即從心出生緣起之用熾然供養。雖復<a 
name="0663b17" id="0663b17"></a>熾然供養。而復即知有即非有。唯是一心平<a 
name="0663b18" id="0663b18"></a>等無念。是故經言。供養於十方。無量億如來。<a 
name="0663b19" id="0663b19"></a>諸佛及己身。無有分別相。此是止觀雙行也。<a 
name="0663b20" id="0663b20"></a>凡食時亦有止觀兩門。所言觀者。初得食時<a 
name="0663b21" id="0663b21"></a>為供養佛故。即當念於此食是我心作。我今<a 
name="0663b22" id="0663b22"></a>應當變此&#x758E;食之相以為上味。何以故。以知<a 
name="0663b23" id="0663b23"></a>諸法本從心生還從心轉故。作是念已。即想<a 
name="0663b24" id="0663b24"></a>所持之器以為七寶之&#x9262;。其中飲食想為天上<a 
name="0663b25" id="0663b25"></a>上味。或作甘露。或為粳糧。或作石蜜。或為<a 
name="0663b26" id="0663b26"></a>酥酪。種種勝膳等。作此想已。然後持此所<a 
name="0663b27" id="0663b27"></a>想之食施與一切眾生。共供養三寶四生等<a 
name="0663b28" id="0663b28"></a>食之。當念一切諸佛及賢聖。悉知我等作此<a 
name="0663b29" id="0663b29"></a>供養。悉受我等如是供養。作此供養已。然後<a 
name="0663c01" id="0663c01"></a>食之。是故經言。以一食施一切。供養諸佛及<a 
name="0663c02" id="0663c02"></a>諸賢聖。然後可食。問曰。既施與三寶竟。何<a 
name="0663c03" id="0663c03"></a>為得自食。答曰。當施一切眾生共供養三寶<a 
name="0663c04" id="0663c04"></a>時。即兼共施眾生食之。我此身中八萬戶蟲。<a 
name="0663c05" id="0663c05"></a>即是眾生之數故。是故得自食之令蟲安<a 
name="0663c06" id="0663c06"></a>樂。不自為己。又復想一&#x9262;之食。一一米粒<a 
name="0663c07" id="0663c07"></a>復成一&#x9262;上味飲食。於彼一切&#x9262;中一一粒<a 
name="0663c08" id="0663c08"></a>米。復成一&#x9262;上味飲食。如是展轉出生滿十<a 
name="0663c09" id="0663c09"></a>方世界悉是寶&#x9262;。成滿上味飲食。作此想已。<a 
name="0663c10" id="0663c10"></a>持此所想之食。施與一切眾生。令供養三寶<a 
name="0663c11" id="0663c11"></a>四生等。作此想已。然後自食令己身中諸蟲<a 
name="0663c12" id="0663c12"></a>飽滿。若為除貪味之時。雖得好食。當想作種<a 
name="0663c13" id="0663c13"></a>種不淨之物食之。而常知此好惡之食。悉<a 
name="0663c14" id="0663c14"></a>是心作虛相無實。何故得知以向者&#x9262;中好<a 
name="0663c15" id="0663c15"></a>食。我作不淨之想看之。即唯見不淨。即都<a 
name="0663c16" id="0663c16"></a>不見淨故。將知本時淨食亦復如是。是心所<a 
name="0663c17" id="0663c17"></a>作此是觀門。止門喫食者。當觀所食之味及<a 
name="0663c18" id="0663c18"></a>行食之人。能食之口別味之舌等。一一觀<a 
name="0663c19" id="0663c19"></a>之。各知從心作故。唯是心相有即非有。體唯<a 
name="0663c20" id="0663c20"></a>一心。亦不得取於一心之相。何以故。以心外<a 
name="0663c21" id="0663c21"></a>無法能取此心相故。若有能取所取者。即是<a 
name="0663c22" id="0663c22"></a>虛妄自體非有。此名止門。凡大小便利亦有<a 
name="0663c23" id="0663c23"></a>止觀。所言觀者。當於穢處作是念言。此等不<a 
name="0663c24" id="0663c24"></a>淨悉是心作。有即非有。我今應當變此不淨<a 
name="0663c25" id="0663c25"></a>令作清淨。即想此穢處作寶池寶渠。滿中清<a 
name="0663c26" id="0663c26"></a>淨香水。或滿酥酪。自想己身作七寶身。所<a 
name="0663c27" id="0663c27"></a>棄便利即香乳酥蜜等。作此想已。持施一<a 
name="0663c28" id="0663c28"></a>切眾生。即復知此淨相唯是心作虛相無實。<a 
name="0663c29" id="0663c29"></a>是名觀門。所言止門者。知此不淨之處及身<a 
name="0664a01" id="0664a01"></a>所棄不淨之物。唯是過去惡業熏心故。現此<a 
name="0664a02" id="0664a02"></a>不淨之相可見。然此心相。有即非有。唯是一<a 
name="0664a03" id="0664a03"></a>心平等無念。即名止門。問曰。上來所有淨<a 
name="0664a04" id="0664a04"></a>不淨法。雖是心作皆由過去業熏所起。何得<a 
name="0664a05" id="0664a05"></a>現世假想變之即從心轉。答曰。心體具足一<a 
name="0664a06" id="0664a06"></a>切法性。而非緣不起。是故溷中穢相由過<a 
name="0664a07" id="0664a07"></a>業而得現。寶池酥酪無往緣而不發。若能加<a 
name="0664a08" id="0664a08"></a>心淨想。即是寶池酥酪之業熏心故。淨相得<a 
name="0664a09" id="0664a09"></a>生厭惡之心。空觀之心。即是除滅不淨之緣。<a 
name="0664a10" id="0664a10"></a>淨熏心故穢相隨滅。此蓋過去之業定能<a 
name="0664a11" id="0664a11"></a>熏心起相。現世之功亦得熏心顯妙用也。如<a 
name="0664a12" id="0664a12"></a>此於大小便處假想熏心而改變之。其餘<a 
name="0664a13" id="0664a13"></a>一切淨穢境界。須如是假想熏心以改其舊<a 
name="0664a14" id="0664a14"></a>相。故得現在除去憎愛亦能遠與五通為方<a 
name="0664a15" id="0664a15"></a>便也。然初學行者未得事從心轉。但可閉目<a 
name="0664a16" id="0664a16"></a>假想為之。久久純熟即諸法隨念改轉。是<a 
name="0664a17" id="0664a17"></a>故諸大菩薩乃至二乘小聖五通仙人等。能得<a 
name="0664a18" id="0664a18"></a>即事改變無而現有。問曰。諸聖人等種種變<a 
name="0664a19" id="0664a19"></a>現之時。何故眾生有見不見。答曰。由共相<a 
name="0664a20" id="0664a20"></a>識故得見。由不共相識故不見。問曰。菩薩<a 
name="0664a21" id="0664a21"></a>神通與二乘神通有何差別。答曰。二乘神通<a 
name="0664a22" id="0664a22"></a>但由假想而成。以心外見法故有限有量。菩<a 
name="0664a23" id="0664a23"></a>薩神通由知諸法悉是心作。唯有心相心<a 
name="0664a24" id="0664a24"></a>外無法。故無限無量也。又菩薩初學通時亦<a 
name="0664a25" id="0664a25"></a>從假想而修。但即知諸法皆一心作。二乘<a 
name="0664a26" id="0664a26"></a>唯由假想習通。但言定力不言心作。道理<a 
name="0664a27" id="0664a27"></a>論之一等心作。但彼二乘不知故有差別也。</p><a 
name="0664a28" id="0664a28"></a><p><span class="juanname">大乘止觀法門卷第四</span></p>
<hr>【經文資訊】大正藏第 46 冊 No. 1924 大乘止觀法門<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf674.html?index=T46n1924" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T46n1924_004 by HTTrack Website Copier/3.x [XR&CO'2014], Tue, 07 Jun 2016 06:58:41 GMT -->
</html>
