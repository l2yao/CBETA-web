<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T23n1443_005 by HTTrack Website Copier/3.x [XR&CO'2014], Tue, 07 Jun 2016 06:51:57 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=329114939&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT23n1443&amp;utmp=%2Fmobile%2Findex.php%3Findex%3DT23n1443_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexae0f.html?index=T23n1443_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第23冊<br/>No.1443 根本說一切有部苾芻尼毘奈耶 (20卷)<br/>【唐 義淨譯】<br/>第 5 卷</p>
	<a href="indexadf6.html?index=T23n1443_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T23">
<div class="root" id="1443" sutra_name="根本說一切有部苾芻尼毘奈耶" sutra_juan="[卷5]">　
<a 
name="0929a23" id="0929a23"></a><a 
name="0929a24" id="0929a24"></a><p><span class="juanname">根本說一切有部苾芻尼毘奈耶<a 
name="0929a25" id="0929a25"></a>卷第五</span></p><a 
name="0929a26" id="0929a26"></a><a 
name="0929a27" id="0929a27"></a><p style="margin-left: 4em"><span class="byline">三藏法師義淨奉　制譯</span></p><a 
name="0929a28" id="0929a28"></a><p style="margin-left: 3em"><span class="headname">摩觸學處第五</span></p><a 
name="0929a29" id="0929a29"></a><p style="text-indent: 0em; margin-left: 0em"><span class="linehead"></span>緣在室羅伐城，世尊猶未制諸苾芻尼不住<a 
name="0929b01" id="0929b01"></a>阿蘭若。如世尊說：「我今為利益悲愍諸聲聞<a 
name="0929b02" id="0929b02"></a>故，所應作者皆已作訖。汝等亦應如是作意，<a 
name="0929b03" id="0929b03"></a>可依蘭若、或於樹下空閑靜處、山間巖窟及<a 
name="0929b04" id="0929b04"></a>草蘊中、或居敞露或住林野，靜慮而住，勿為<a 
name="0929b05" id="0929b05"></a>放逸後為自悔。此即是我之所教誨。」諸苾芻<a 
name="0929b06" id="0929b06"></a>尼，皆詣蘭若宴默靜心。時蓮花色尼不離欲<a 
name="0929b07" id="0929b07"></a>染。未出家時，顏容端正、儀貌超絕、眾人愛樂，<a 
name="0929b08" id="0929b08"></a>得五百金錢，方與男子共為歡會。時有婆羅<a 
name="0929b09" id="0929b09"></a>門子，見蓮花色情極染著，告言：「情樂共作交<a 
name="0929b10" id="0929b10"></a>歡。」蓮花色曰：「君若求歡，可持五百金錢。」報<a 
name="0929b11" id="0929b11"></a>言：「我今無錢。」蓮花色曰：「可去求覓方宜來此。」<a 
name="0929b12" id="0929b12"></a>彼往傭力。于時具壽大目乾連，令蓮花色尼<a 
name="0929b13" id="0929b13"></a>斷諸惡法置涅槃路，超出三界離諸欲染，證<a 
name="0929b14" id="0929b14"></a>解脫樂成阿羅漢，每往暗林宴默習定而住，<a 
name="0929b15" id="0929b15"></a>受解脫樂。其婆羅門子，傭力經求得金錢五<a 
name="0929b16" id="0929b16"></a>百，還來追訪蓮花色尼。聞已出家，持五百錢<a 
name="0929b17" id="0929b17"></a>詣尼等中，問言：「蓮花色尼今在何處？」諸尼<a 
name="0929b18" id="0929b18"></a>報曰：「彼在暗林。」婆羅門子尋至尼邊，見在樹<a 
name="0929b19" id="0929b19"></a>下宴默而住，便即告言：「我今具持五百金錢，<a 
name="0929b20" id="0929b20"></a>可見同歡。」蓮花色曰：「婆羅門子！斯之惡法我<a 
name="0929b21" id="0929b21"></a>已捨棄。」又即問曰：「仁於我身有何樂見而生<a 
name="0929b22" id="0929b22"></a>染欲？」婆羅門子言：「我甚愛樂聖者眉眼。」蓮<a 
name="0929b23" id="0929b23"></a>花色尼以神通力，出己眼睛置於掌內，告曰：<a 
name="0929b24" id="0929b24"></a>「仁今於此肉團有何所樂？」婆羅門子見情生<a 
name="0929b25" id="0929b25"></a>忿恚，告言：「禿沙門女而作幻術。」捲打尼頭<a 
name="0929b26" id="0929b26"></a>捨之而去。即以此緣白尼，尼白苾芻，苾芻白<a 
name="0929b27" id="0929b27"></a>佛。佛告諸苾芻尼：「譬如肉團棄四衢路鳥獸<a 
name="0929b28" id="0929b28"></a>皆集，女人亦爾。由是義故，諸苾芻尼不應住<a 
name="0929b29" id="0929b29"></a>阿蘭若。」</p><p style="text-indent: 0em; margin-left: 0em"><span class="linehead"></span>世尊既制苾芻尼不許住阿蘭若，于<a 
name="0929b30" id="0929b30"></a>時諸苾芻尼便入室羅伐城，於衢路中而為<a 
name="0929c01" id="0929c01"></a>宴坐，為惡男子及竊盜者之所逼惱。以緣白<a 
name="0929c02" id="0929c02"></a>佛，佛言：「應置尼寺。」</p><p style="text-indent: 0em; margin-left: 0em"><span class="linehead"></span>於此城中有長者毘舍佉，<a 
name="0929c03" id="0929c03"></a>信心深厚，見尼問言：「聖者！有何所須？」諸苾芻<a 
name="0929c04" id="0929c04"></a>尼具陳其事，毘舍佉聞，白言：「聖者！我有寬廣<a 
name="0929c05" id="0929c05"></a>居住處所，至寺成時，哀愍我故，願見就住。」諸<a 
name="0929c06" id="0929c06"></a>尼便詣而為居止，毘舍佉每日詣苾芻尼處<a 
name="0929c07" id="0929c07"></a>以申敬禮。毘舍佉儀貌端正，珠髻難陀尼見<a 
name="0929c08" id="0929c08"></a>時心便染著，身現患狀入房而臥。毘舍佉晨<a 
name="0929c09" id="0929c09"></a>朝早起巡禮佛塔，便入寺中，見一尼守寺，餘<a 
name="0929c10" id="0929c10"></a>皆乞食，便即頂禮，問言：「聖者！諸尼何去？」報<a 
name="0929c11" id="0929c11"></a>曰：「皆出乞食。」毘舍佉即欲出寺，珠髻難陀尼<a 
name="0929c12" id="0929c12"></a>便於房中大聲呻喚，毘舍佉聞情懷悲愍，便<a 
name="0929c13" id="0929c13"></a>往守寺尼所，白言：「聖者！房中是誰大聲呻喚？」<a 
name="0929c14" id="0929c14"></a>答曰：「房有病尼。」聞已入房，虔誠敬禮，問言：<a 
name="0929c15" id="0929c15"></a>「聖者！有何所苦？」尼曰：「我之患苦，卒難申說。」報<a 
name="0929c16" id="0929c16"></a>言：「何不醫療？」尼曰：「此不可治。」毘舍佉言：「聖<a 
name="0929c17" id="0929c17"></a>者！其藥豈難得耶？」尼曰：「不難，然我之願求不<a 
name="0929c18" id="0929c18"></a>可得。」毘舍佉言：「聖者！既為出家，如是盡形應<a 
name="0929c19" id="0929c19"></a>從他求湯藥飲食衣服臥具。如世尊說：『應從<a 
name="0929c20" id="0929c20"></a>淨人受。』聖者所須但令我辦，我自惠施。」尼<a 
name="0929c21" id="0929c21"></a>曰：「誠如所言，知法之人亦須斟量。」毘舍佉聞<a 
name="0929c22" id="0929c22"></a>已倍生敬重，歎言：「奇哉！苾芻尼甚為少欲。」便<a 
name="0929c23" id="0929c23"></a>禮尼足，而說伽他曰：</p><a 
name="0929c24" id="0929c24"></a><p><span class="lg">「我於聖者所，　　今發淨信心；<a 
name="0929c25" id="0929c25"></a><br>　縱使須身肉，　　我亦能相惠。」</span></p><a 
name="0929c26" id="0929c26"></a><p style="text-indent: 0em; margin-left: 0em"><span class="linehead"></span>時毘舍佉說斯頌已，尼出鄙言：「請為惡法。」彼<a 
name="0929c27" id="0929c27"></a>聞掩耳，白言：「聖者！勿於我所而說此言。」尼曰：<a 
name="0929c28" id="0929c28"></a>「爾有意樂，但作強言。」毘舍佉即欲出去，尼復<a 
name="0929c29" id="0929c29"></a>告曰：「若不隨順，且來扼頭及諸支體。」彼便<a 
name="0930a01" id="0930a01"></a>扼頭，尼受樂想。餘尼入見，毘舍佉羞恥低<a 
name="0930a02" id="0930a02"></a>頭而出，即以此緣告諸苾芻，苾芻白佛。佛以<a 
name="0930a03" id="0930a03"></a>此緣集苾芻尼眾，諸佛常法知而故問，告珠<a 
name="0930a04" id="0930a04"></a>髻難陀苾芻尼曰：「汝實如此作斯不端嚴事<a 
name="0930a05" id="0930a05"></a>耶？」白言：「實爾。」世尊訶責：「汝所為者，非沙門女<a 
name="0930a06" id="0930a06"></a>法、非隨順行、非淨行法。」種種訶責已，告諸苾<a 
name="0930a07" id="0930a07"></a>芻尼：「我觀十利，廣說乃至於聲聞尼毘奈耶<a 
name="0930a08" id="0930a08"></a>制其學處，應如是說：</p><a 
name="0930a09" id="0930a09"></a><p style="text-indent: 0em; margin-left: 0em"><span class="linehead"></span>「若復苾芻尼自有染心，共染心男子，從目已<a 
name="0930a10" id="0930a10"></a>下、膝已上，作受樂心身相摩觸、若極摩觸。<a 
name="0930a11" id="0930a11"></a>於如是事，此苾芻尼亦得波羅市迦，不應共<a 
name="0930a12" id="0930a12"></a>住。」</p><p style="text-indent: 0em; margin-left: 0em"><span class="linehead"></span>苾芻尼義廣如上說，乃至白四羯磨受近<a 
name="0930a13" id="0930a13"></a>圓。</p><a 
name="0930a14" id="0930a14"></a><p style="text-indent: 0em; margin-left: 0em"><span class="linehead"></span>若復苾芻尼者，謂有染心尼情纏染欲。</p><p style="text-indent: 0em; margin-left: 0em"><span class="linehead"></span>共染<a 
name="0930a15" id="0930a15"></a>心男子者，謂是丈夫亦有欲心。</p><p style="text-indent: 0em; margin-left: 0em"><span class="linehead"></span>從目已下膝<a 
name="0930a16" id="0930a16"></a>已上者，謂指身分齊。</p><p style="text-indent: 0em; margin-left: 0em"><span class="linehead"></span>身相摩觸作受樂<a 
name="0930a17" id="0930a17"></a>心者，謂受觸樂。若極摩觸者，謂於是事堅相<a 
name="0930a18" id="0930a18"></a>摩觸，得根本罪。</p><a 
name="0930a19" id="0930a19"></a><p style="text-indent: 0em; margin-left: 0em"><span class="linehead"></span>此中犯相其事云何？</p><p style="text-indent: 0em; margin-left: 0em"><span class="linehead"></span>若苾芻尼有染心，與染<a 
name="0930a20" id="0930a20"></a>心男子。目已下、膝已上，身相摩觸，或極摩觸、<a 
name="0930a21" id="0930a21"></a>堅相摩觸，得根本罪。若苾芻尼有染心，與無<a 
name="0930a22" id="0930a22"></a>染心男子，身相摩觸，得窣吐羅底也。若苾芻<a 
name="0930a23" id="0930a23"></a>尼無染心，男子或有染心或無染心，尼觸，防<a 
name="0930a24" id="0930a24"></a>心者無犯。若尼有病，男為摩身，尼起染心，得<a 
name="0930a25" id="0930a25"></a>惡作罪。無染心者無犯，及病惱所纏者無犯。</p><a 
name="0930a26" id="0930a26"></a><p style="text-indent: 0em; margin-left: 0em"><span class="linehead"></span>攝頌曰：</p><a 
name="0930a27" id="0930a27"></a><p>　<span class="lg">兩俱有染心，　　目已下至膝，<a 
name="0930a28" id="0930a28"></a><br>　若相摩觸者，　　此獲根本罪。<a 
name="0930a29" id="0930a29"></a><br>　若尼有染心，　　男子無婬意，<a 
name="0930b01" id="0930b01"></a><br>　尼共相摩觸，　　此得吐羅愆。<a 
name="0930b02" id="0930b02"></a><br>　二俱無染意，　　或男有染心，<a 
name="0930b03" id="0930b03"></a><br>　假使尼觸時，　　防心故無犯。<a 
name="0930b04" id="0930b04"></a><br>　苾芻尼病患，　　男子為摩身，<a 
name="0930b05" id="0930b05"></a><br>　尼若起染心，　　當招惡作罪。</span></p><a 
name="0930b06" id="0930b06"></a><p style="margin-left: 3em"><span class="headname">八事成犯學處第六</span></p><a 
name="0930b07" id="0930b07"></a><p style="text-indent: 0em; margin-left: 0em"><span class="linehead"></span>佛在室羅伐城。時此城中有一賣香男子，容<a 
name="0930b08" id="0930b08"></a>儀端正聚妻未久。苾芻尼吐羅難陀，因行遇<a 
name="0930b09" id="0930b09"></a>見便生染愛，問言：「男子！汝聚妻幾時？彼何形<a 
name="0930b10" id="0930b10"></a>狀？夫婦兩人共相愛不？」答言：「聖者！道俗路殊，<a 
name="0930b11" id="0930b11"></a>何勞問此？」尼曰：「汝與我娶，豈不樂哉！」頻言<a 
name="0930b12" id="0930b12"></a>調弄令生染著，遂共期&#x6B35;：「可向尼寺某門，某<a 
name="0930b13" id="0930b13"></a>房是我住處，共我相見。」答曰：「勿令外人覺知<a 
name="0930b14" id="0930b14"></a>私事。」尼曰：「汝豈搖鈴來入寺耶？」尼便歸寺，男<a 
name="0930b15" id="0930b15"></a>子至暮遂赴彼期到尼房所，尼既見已喚入室<a 
name="0930b16" id="0930b16"></a>中藏於床下。尼諸弟子來至房外，而為請白，<a 
name="0930b17" id="0930b17"></a>教授既訖還入房中，見尼入來從床下起，尼<a 
name="0930b18" id="0930b18"></a>妄謂賊遂便驚怖，答曰：「我非是賊是共期<a 
name="0930b19" id="0930b19"></a>人。」染心內發遂抱其尼臥於床上，尼作是念：<a 
name="0930b20" id="0930b20"></a>「我為眾首，率伏諸人並由戒德，我破尸羅更<a 
name="0930b21" id="0930b21"></a>何所用？諸人知已並皆棄擲。」報言：「少年！且見<a 
name="0930b22" id="0930b22"></a>相放。」隨言即放，尼蹋其胸倒地歐血，尼出大<a 
name="0930b23" id="0930b23"></a>叫唱言：「仁等應知！我已降魔摧伏怨敵。」諸尼<a 
name="0930b24" id="0930b24"></a>聞已起來共問：「大姊！證得阿羅漢果耶？」答曰：<a 
name="0930b25" id="0930b25"></a>「不得。」又問：「汝證不還、一來、預流果耶？」答言：「不<a 
name="0930b26" id="0930b26"></a>得。」又問：「廣設供養請世尊耶？」答言：「不請。」尼<a 
name="0930b27" id="0930b27"></a>曰：「若爾，汝作何事？」即示彼男子：「此人入我房<a 
name="0930b28" id="0930b28"></a>中，我以&#x811A;蹋令其歐血。」諸尼見已即答言：「汝<a 
name="0930b29" id="0930b29"></a>若不自引入，此人豈能至此寺內？」諸苾芻尼<a 
name="0930c01" id="0930c01"></a>眾皆譏嫌曰：「汝作惡業事，我不隨喜。」尼白苾<a 
name="0930c02" id="0930c02"></a>芻，苾芻白佛。佛以此緣集諸尼眾，觀知利益，<a 
name="0930c03" id="0930c03"></a>問言：「苾芻尼！汝實作此非法事不？」白言：「是<a 
name="0930c04" id="0930c04"></a>實。」佛即訶責：「汝作不淨行、非隨順事、非沙門<a 
name="0930c05" id="0930c05"></a>女行，非出家人所應作事。」世尊種種訶責已，<a 
name="0930c06" id="0930c06"></a>即告諸苾芻尼曰：「我觀十利，於聲聞尼毘奈<a 
name="0930c07" id="0930c07"></a>耶，廣說乃至制其學處，應如是說：</p><a 
name="0930c08" id="0930c08"></a><p style="text-indent: 0em; margin-left: 0em"><span class="linehead"></span>「若復苾芻尼自有染心，共染心男子，掉舉、戲、<a 
name="0930c09" id="0930c09"></a>笑、指其處所、定時、現相、來去丈夫情相許可、在<a 
name="0930c10" id="0930c10"></a>可行非處縱身而臥，如是八事共相領受。若<a 
name="0930c11" id="0930c11"></a>苾芻尼作是事者，亦得波羅市迦，不應共住。」</p><a 
name="0930c12" id="0930c12"></a><p style="text-indent: 0em; margin-left: 0em"><span class="linehead"></span>若復苾芻尼者，謂吐羅難陀苾芻尼，或復餘<a 
name="0930c13" id="0930c13"></a>尼。</p><p style="text-indent: 0em; margin-left: 0em"><span class="linehead"></span>共染心男子者，二俱有染起欲纏心。</p><p style="text-indent: 0em; margin-left: 0em"><span class="linehead"></span>一、掉<a 
name="0930c14" id="0930c14"></a>舉者，謂相掉觸。二、戲者，謂相戲弄。三、笑者，<a 
name="0930c15" id="0930c15"></a>謂共言笑。四、指處所者，謂向某園某神堂處。<a 
name="0930c16" id="0930c16"></a>五、定時者，謂旦午等。六、現相者，汝若見我新<a 
name="0930c17" id="0930c17"></a>剃髮時、披服赤衣手持油&#x9262;，知事成就。七、來<a 
name="0930c18" id="0930c18"></a>去丈夫情相許可者，謂相愛樂。八、在可行非<a 
name="0930c19" id="0930c19"></a>處者，謂處障蔽堪得行婬。縱身而臥者，謂以<a 
name="0930c20" id="0930c20"></a>身授彼交通事。</p><p style="text-indent: 0em; margin-left: 0em"><span class="linehead"></span>如是八事共相領受者，謂作<a 
name="0930c21" id="0930c21"></a>斯八事皆有染心，故言領受。</p><p style="text-indent: 0em; margin-left: 0em"><span class="linehead"></span>尼等義如上。此<a 
name="0930c22" id="0930c22"></a>中犯相，若作前七事，一一皆得窣吐羅底也<a 
name="0930c23" id="0930c23"></a>罪。作第八時，便得重罪。</p><a 
name="0930c24" id="0930c24"></a><p style="text-indent: 0em; margin-left: 0em"><span class="linehead"></span>攝頌曰：</p><a 
name="0930c25" id="0930c25"></a><p>　<span class="lg">掉舉及戲笑、　　指處所定時、<a 
name="0930c26" id="0930c26"></a><br>　現相來去人、　　屏處縱身臥，<a 
name="0930c27" id="0930c27"></a><br>　前七得&#x9E81;罪，　　第八不可治。</span></p><a 
name="0930c28" id="0930c28"></a><p style="margin-left: 3em"><span class="headname">覆藏他罪學處第七</span></p><a 
name="0930c29" id="0930c29"></a><p style="text-indent: 0em; margin-left: 0em"><span class="linehead"></span>緣處同前。時善友苾芻尼謗具壽實力子，取<a 
name="0931a01" id="0931a01"></a>其自言被眾驅擯，捨道歸俗。彼有尼妹名曰<a 
name="0931a02" id="0931a02"></a>小友，於餘尼所見有徒眾共相教授，告諸尼<a 
name="0931a03" id="0931a03"></a>曰：「向使我姊不歸俗者，亦當教授如是門徒。」<a 
name="0931a04" id="0931a04"></a>諸尼告曰：「何須稱此破戒尼名？」報言：「聖者！我<a 
name="0931a05" id="0931a05"></a>亦先知犯他勝罪，由是我親而不陳說。如有<a 
name="0931a06" id="0931a06"></a>頌曰：</p><a 
name="0931a07" id="0931a07"></a><p><span class="lg">「『雖見怨家過，　　仁者尚不言，<a 
name="0931a08" id="0931a08"></a><br>　　何況是我親，　　能說其私事？』」</span></p><a 
name="0931a09" id="0931a09"></a><p style="text-indent: 0em; margin-left: 0em"><span class="linehead"></span>以事白佛，乃至世尊問實訶責，制其學處，應<a 
name="0931a10" id="0931a10"></a>如是說：</p><a 
name="0931a11" id="0931a11"></a><p style="text-indent: 0em; margin-left: 0em"><span class="linehead"></span>「若復苾芻尼，先知他苾芻尼犯他勝罪而不<a 
name="0931a12" id="0931a12"></a>曾說。彼身死後、若歸俗、若出去，方作是語：『尼<a 
name="0931a13" id="0931a13"></a>眾應知！我先知此苾芻尼犯他勝罪。』於如是<a 
name="0931a14" id="0931a14"></a>事，此苾芻尼亦得波羅市迦，不應共住。」</p><a 
name="0931a15" id="0931a15"></a><p style="text-indent: 0em; margin-left: 0em"><span class="linehead"></span>尼謂小友，或復餘尼。</p><p style="text-indent: 0em; margin-left: 0em"><span class="linehead"></span>知者，或自知、或因他知。</p><a 
name="0931a16" id="0931a16"></a><p style="text-indent: 0em; margin-left: 0em"><span class="linehead"></span>犯他勝罪者，八他勝中隨一覆藏。</p><p style="text-indent: 0em; margin-left: 0em"><span class="linehead"></span>而不曾說<a 
name="0931a17" id="0931a17"></a>者，謂不發舉。</p><p style="text-indent: 0em; margin-left: 0em"><span class="linehead"></span>彼身死後者，謂彼尼亡後。餘文<a 
name="0931a18" id="0931a18"></a>易知，廣如上說。</p><p style="text-indent: 0em; margin-left: 0em"><span class="linehead"></span>此中犯相其事云何？若苾芻<a 
name="0931a19" id="0931a19"></a>尼知如是事，覆藏不舉發者，皆犯他勝罪。</p><a 
name="0931a20" id="0931a20"></a><p style="margin-left: 3em"><span class="headname">被舉人學處第八</span></p><a 
name="0931a21" id="0931a21"></a><p style="text-indent: 0em; margin-left: 0em"><span class="linehead"></span>緣處同前。時有苾芻名曰根本，和合僧伽與<a 
name="0931a22" id="0931a22"></a>作捨置羯磨，苾芻尼眾亦復與作不禮敬法，<a 
name="0931a23" id="0931a23"></a>廣說乃至彼苾芻欲於僧伽處現恭敬相希<a 
name="0931a24" id="0931a24"></a>求拔濟。吐羅難陀尼見已，白言：「聖者！我今<a 
name="0931a25" id="0931a25"></a>申敬。欲何所去？」報曰：「我被捨置，今欲希求<a 
name="0931a26" id="0931a26"></a>眾哀愍我。」吐羅尼曰：「聖者！是釋迦種而為出<a 
name="0931a27" id="0931a27"></a>家，何苦從他希求愧謝？所須資具我當供給，<a 
name="0931a28" id="0931a28"></a>善自安心讀誦作意。」乃至以緣白佛，佛告諸<a 
name="0931a29" id="0931a29"></a>苾芻尼：「可與吐羅難陀尼諫：『汝豈不知，眾<a 
name="0931b01" id="0931b01"></a>與此人作捨置羯磨，苾芻尼與作不禮敬法，<a 
name="0931b02" id="0931b02"></a>汝便供給衣&#x9262;等物令無乏少。汝今捨此隨<a 
name="0931b03" id="0931b03"></a>被舉事。』」諸苾芻尼如是諫時，彼堅執不捨，以<a 
name="0931b04" id="0931b04"></a>緣白佛。佛告諸尼：「應與吐羅難陀白四羯磨。」<a 
name="0931b05" id="0931b05"></a>依教而作，如下應知。彼執不捨，乃至世尊問<a 
name="0931b06" id="0931b06"></a>實訶責，制其學處，應如是說：</p><a 
name="0931b07" id="0931b07"></a><p style="text-indent: 0em; margin-left: 0em"><span class="linehead"></span>「若復苾芻尼，知彼苾芻，和合僧伽與作捨置<a 
name="0931b08" id="0931b08"></a>羯磨，苾芻尼眾亦復與作不禮敬法。彼苾芻<a 
name="0931b09" id="0931b09"></a>於僧伽處現恭敬相希求拔濟，自於界內乞<a 
name="0931b10" id="0931b10"></a>解捨置法。彼苾芻尼報苾芻言：『聖者！勿於眾<a 
name="0931b11" id="0931b11"></a>處現恭敬相希求拔濟，自於界內乞解捨置<a 
name="0931b12" id="0931b12"></a>法。我為聖者供給衣&#x9262;，及餘資具悉令無乏，<a 
name="0931b13" id="0931b13"></a>當可安心讀誦作意。』時諸苾芻尼告此尼曰：<a 
name="0931b14" id="0931b14"></a>『汝豈不知！眾與此人作捨置羯磨，苾芻尼與<a 
name="0931b15" id="0931b15"></a>作不禮敬法。彼苾芻起謙下心，自於界內乞<a 
name="0931b16" id="0931b16"></a>解捨置法。汝便供給衣&#x9262;等物令無乏少。汝<a 
name="0931b17" id="0931b17"></a>今捨此隨從事。』諸苾芻尼如是諫時，捨者善。<a 
name="0931b18" id="0931b18"></a>若不捨者，應可再三慇懃正諫，隨教應詰，令<a 
name="0931b19" id="0931b19"></a>捨是事。捨者善；若不捨者，此苾芻尼亦得波<a 
name="0931b20" id="0931b20"></a>羅市迦，不應共住。」</p><a 
name="0931b21" id="0931b21"></a><p style="text-indent: 0em; margin-left: 0em"><span class="linehead"></span>尼謂吐羅難陀，或復餘尼。</p><p style="text-indent: 0em; margin-left: 0em"><span class="linehead"></span>知彼苾芻者，謂此<a 
name="0931b22" id="0931b22"></a>法中苾芻。</p><p style="text-indent: 0em; margin-left: 0em"><span class="linehead"></span>彼和合僧伽者，謂佛弟子。</p><p style="text-indent: 0em; margin-left: 0em"><span class="linehead"></span>與作捨<a 
name="0931b23" id="0931b23"></a>置羯磨者，謂作白四。如文可知，餘義如上。</p><p style="text-indent: 0em; margin-left: 0em"><span class="linehead"></span>此<a 
name="0931b24" id="0931b24"></a>中犯相其事云何？若苾芻尼，知苾芻眾作捨<a 
name="0931b25" id="0931b25"></a>置羯磨法，尼眾亦作不禮敬法。作如上語時，<a 
name="0931b26" id="0931b26"></a>一一皆得惡作罪。若諫時捨者善，若不捨，得<a 
name="0931b27" id="0931b27"></a>窣吐羅底也罪。初白時乃至羯磨第二、第三<a 
name="0931b28" id="0931b28"></a>時亦得&#x9E81;罪，第四羯磨未了時捨，亦得&#x9E81;罪：<a 
name="0931b29" id="0931b29"></a>若竟，便犯他勝罪。</p><a 
name="0931c01" id="0931c01"></a><p style="text-indent: 0em; margin-left: 0em"><span class="linehead"></span>「諸大德！我已說八他勝法。苾芻尼於此隨犯<a 
name="0931c02" id="0931c02"></a>一一事，不得與諸苾芻尼共住。如前，後亦如<a 
name="0931c03" id="0931c03"></a>是，得他勝罪不應共住。今問諸大德！是中清<a 
name="0931c04" id="0931c04"></a>淨不？」<span class="note">(如是三說)</span>「諸大德！是中清淨，默然故，我今如<a 
name="0931c05" id="0931c05"></a>是<span class="corr" title='[時&gt;持]'>持</span>。」</p><p style="text-indent: 0em; margin-left: 0em"><span class="linehead"></span>「諸大德！是二十僧伽伐尸沙法，半月半<a 
name="0931c06" id="0931c06"></a>月戒經中說。」</p><a 
name="0931c07" id="0931c07"></a><p style="text-indent: 0em; margin-left: 0em"><span class="linehead"></span>總攝頌曰：</p><a 
name="0931c08" id="0931c08"></a><p>　<span class="lg">媒嫁及二謗、　　二染并四獨、<a 
name="0931c09" id="0931c09"></a><br>　夫棄契作解、　　二諍雜獨住、<a 
name="0931c10" id="0931c10"></a><br>　破僧與隨伴、　　污家并惡性、<a 
name="0931c11" id="0931c11"></a><br>　眾教有二十、　　八三諫應知。</span></p><a 
name="0931c12" id="0931c12"></a><p style="margin-left: 3em"><span class="headname">媒嫁學處第一</span></p><a 
name="0931c13" id="0931c13"></a><p style="text-indent: 0em; margin-left: 0em"><span class="linehead"></span>緣處同前。時十二眾苾芻尼自行媒嫁，持男<a 
name="0931c14" id="0931c14"></a>意語女、持女意語男，乃至男女私通亦為媾<a 
name="0931c15" id="0931c15"></a>合。時外道等咸作譏嫌：「仁等應知！此沙門釋<a 
name="0931c16" id="0931c16"></a>女作不應作，亦行媒嫁與我何殊？誰復能持<a 
name="0931c17" id="0931c17"></a>朝中飲食施此禿頭沙門釋女？」時諸苾芻尼<a 
name="0931c18" id="0931c18"></a>白諸苾芻，苾芻白佛。佛以此緣同前集尼，告<a 
name="0931c19" id="0931c19"></a>十二眾曰：「汝實持男意語女、持女意語男，及<a 
name="0931c20" id="0931c20"></a>以私通為媒嫁事耶？」白言：「是實。」爾時世尊訶<a 
name="0931c21" id="0931c21"></a>責十二眾苾芻尼曰：「汝非沙門女、非隨順、非<a 
name="0931c22" id="0931c22"></a>清淨行、非善威儀、非出家人之所應作。」是時<a 
name="0931c23" id="0931c23"></a>世尊種種訶責，乃至制其學處，應如是說：</p><a 
name="0931c24" id="0931c24"></a><p style="text-indent: 0em; margin-left: 0em"><span class="linehead"></span>「若復苾芻尼作媒嫁事，持男意語女、持女意<a 
name="0931c25" id="0931c25"></a>語男，若為成婦及私通事，乃至須臾頃，僧伽<a 
name="0931c26" id="0931c26"></a>伐尸沙。」</p><a 
name="0931c27" id="0931c27"></a><p style="text-indent: 0em; margin-left: 0em"><span class="linehead"></span>苾芻尼者，謂十二眾，或復餘尼。</p><p style="text-indent: 0em; margin-left: 0em"><span class="linehead"></span>言媒嫁者，為<a 
name="0931c28" id="0931c28"></a>使往還。</p><p style="text-indent: 0em; margin-left: 0em"><span class="linehead"></span>以男意語女、以女意語男者，謂持彼<a 
name="0931c29" id="0931c29"></a>此男女之意，更相告知。</p><p style="text-indent: 0em; margin-left: 0em"><span class="linehead"></span>若為成婦及私通事<a 
name="0932a01" id="0932a01"></a>者，有七種婦、十種私通。云何七種婦：一、水授。<a 
name="0932a02" id="0932a02"></a>二、財娉。三、王旗。四、自樂。五、衣食。六、共活。七、<a 
name="0932a03" id="0932a03"></a>須臾。</p><a 
name="0932a04" id="0932a04"></a><p style="text-indent: 0em; margin-left: 0em"><span class="linehead"></span>攝頌曰：</p><a 
name="0932a05" id="0932a05"></a><p>　<span class="lg">七婦謂水授、　　財娉王旗得、<a 
name="0932a06" id="0932a06"></a><br>　自樂衣食住、　　共活及須臾。</span></p><a 
name="0932a07" id="0932a07"></a><p style="text-indent: 0em; margin-left: 0em"><span class="linehead"></span>水授婦者，謂不取財物，女之父母以水注彼<a 
name="0932a08" id="0932a08"></a>女夫手中而告曰：「我今此女與汝為妻，汝當<a 
name="0932a09" id="0932a09"></a>善自防護，勿令他人輒有欺犯。」是名水授婦。<a 
name="0932a10" id="0932a10"></a>財娉者，謂得財物以女授之，如上廣說，是名<a 
name="0932a11" id="0932a11"></a>財娉婦。王旗者，如剎帝利灌頂大王嚴整兵<a 
name="0932a12" id="0932a12"></a>旗伐不臣國，既戰勝已而宣令曰：「隨所獲女<a 
name="0932a13" id="0932a13"></a>任充妻室。」此由王旗力獲女以為妻妾。又若<a 
name="0932a14" id="0932a14"></a>有人自為賊主，打破村城獲女為婦，是名王<a 
name="0932a15" id="0932a15"></a>旗婦。自樂婦者，若女、童女自行詣彼得意男<a 
name="0932a16" id="0932a16"></a>子處，告言：「我今樂與仁者為妻。」彼便攝受，是<a 
name="0932a17" id="0932a17"></a>名自樂婦。衣食婦者，若女童女詣彼男子處，<a 
name="0932a18" id="0932a18"></a>告曰：「汝當給我衣食，我當與汝為妻。」是名衣<a 
name="0932a19" id="0932a19"></a>食婦。共活婦者，若女童女詣彼男處，告言：「我<a 
name="0932a20" id="0932a20"></a>所有財及汝財物，併在一處共為活命。」是名<a 
name="0932a21" id="0932a21"></a>共活婦。須臾婦者，謂是暫時而為婦事，是名<a 
name="0932a22" id="0932a22"></a>須臾婦。</p><p style="text-indent: 0em; margin-left: 0em"><span class="linehead"></span>云何十種私通？謂十人所護：父護、母<a 
name="0932a23" id="0932a23"></a>護、兄弟護、姊妹護、大公護、大家護、親護、種<a 
name="0932a24" id="0932a24"></a>護、族護王、法護。</p><a 
name="0932a25" id="0932a25"></a><p style="text-indent: 0em; margin-left: 0em"><span class="linehead"></span>攝頌曰：</p><a 
name="0932a26" id="0932a26"></a><p>　<span class="lg">十種謂父母、　　兄弟及姊妹、<a 
name="0932a27" id="0932a27"></a><br>　大公與大家、　　親種族王法。</span></p><a 
name="0932a28" id="0932a28"></a><p style="text-indent: 0em; margin-left: 0em"><span class="linehead"></span>云何父護？謂在室女父常養護，若女已嫁，其<a 
name="0932a29" id="0932a29"></a>夫身死、或被禁縛、或時逃叛，其父防護，是名<a 
name="0932b01" id="0932b01"></a>父護。母護亦爾。云何兄弟護？若女人，父母及<a 
name="0932b02" id="0932b02"></a>夫並皆亡歿、或時散失，在兄弟家而為住止，<a 
name="0932b03" id="0932b03"></a>兄弟衛護，是名兄弟護。姊妹亦然。云何大公<a 
name="0932b04" id="0932b04"></a>護？若女人，父母宗親並皆亡歿，其夫疾患、<a 
name="0932b05" id="0932b05"></a>或復癲狂，流移散失，依大公住。大公告曰：<a 
name="0932b06" id="0932b06"></a>「新婦！汝可歡懷於我邊住，我憐念汝如觀己<a 
name="0932b07" id="0932b07"></a>子。」大公即便如法守護，是名大公護。大家護<a 
name="0932b08" id="0932b08"></a>亦然。云何親護？從高祖已來所有眷屬，並名<a 
name="0932b09" id="0932b09"></a>為親，過此非親。若女人，父母兄弟姊妹夫主<a 
name="0932b10" id="0932b10"></a>並皆亡歿、或癲狂等、或流離他土，便於餘<a 
name="0932b11" id="0932b11"></a>親依止而住，是名親護。云何種護？謂婆羅門、<a 
name="0932b12" id="0932b12"></a>剎帝利、薜舍、戍達羅女，依種而住，名為種護。<a 
name="0932b13" id="0932b13"></a>云何族護？謂於婆羅門等中，有別氏族，如頗<a 
name="0932b14" id="0932b14"></a>羅墮、社高妾、婆蹉等女，由此護名為族護。云<a 
name="0932b15" id="0932b15"></a>何王法護？若女人，親族並無，唯有一身，由王<a 
name="0932b16" id="0932b16"></a>法故無人敢欺，是名王法護。又有法護者，若<a 
name="0932b17" id="0932b17"></a>有女人，孀居守節潔行貞心，人不欺犯，是名<a 
name="0932b18" id="0932b18"></a>法護。</p><p style="text-indent: 0em; margin-left: 0em"><span class="linehead"></span>僧伽者，若犯此罪，應依僧伽而行其法，<a 
name="0932b19" id="0932b19"></a>及依僧伽而得出罪，不依別人。伐尸沙者，是<a 
name="0932b20" id="0932b20"></a>餘殘義。若苾芻尼於八波羅市迦法中，隨犯<a 
name="0932b21" id="0932b21"></a>其一無有餘殘，不得共住。此二十法，苾芻尼<a 
name="0932b22" id="0932b22"></a>雖犯而有餘殘，是可治故，名曰僧殘。又因<a 
name="0932b23" id="0932b23"></a>眾教示而罪得除，亦名眾教。</p><p style="text-indent: 0em; margin-left: 0em"><span class="linehead"></span>此中犯相其事<a 
name="0932b24" id="0932b24"></a>云何？如前諸婦離別之狀，有其七種：</p><a 
name="0932b25" id="0932b25"></a><p style="text-indent: 0em; margin-left: 0em"><span class="linehead"></span>攝頌曰：</p><a 
name="0932b26" id="0932b26"></a><p>　<span class="lg">正&#x9B2A;及已&#x9B2A;、　　折草投三瓦、<a 
name="0932b27" id="0932b27"></a><br>　依法非我妻、　　普告多人證。</span></p><a 
name="0932b28" id="0932b28"></a><p style="text-indent: 0em; margin-left: 0em"><span class="linehead"></span>云何為七？一、正&#x9B2A;即離；二、&#x9B2A;後方離；三、折草<a 
name="0932b29" id="0932b29"></a>三段離；四、三方擲瓦離；五、依法對親離；六、言<a 
name="0932c01" id="0932c01"></a>非我婦離；七、普對眾人離。若苾芻尼，見他俗<a 
name="0932c02" id="0932c02"></a>人於初三婦因&#x9B2A;諍等作離別時、若作初離<a 
name="0932c03" id="0932c03"></a>和之令合，得一惡作。若作第二離和之，得二<a 
name="0932c04" id="0932c04"></a>惡作。若作第三離和之，得三惡作。若作第四、<a 
name="0932c05" id="0932c05"></a>第五、第六離和之，如次得一、二、三&#x9E81;罪。若作<a 
name="0932c06" id="0932c06"></a>第七離和，得僧殘。若餘之四婦及十私通，於<a 
name="0932c07" id="0932c07"></a>七種離中隨一離別，若苾芻尼更重和合者，<a 
name="0932c08" id="0932c08"></a>皆得僧殘罪。</p><a 
name="0932c09" id="0932c09"></a><p style="text-indent: 0em; margin-left: 0em"><span class="linehead"></span>攝頌曰：</p><a 
name="0932c10" id="0932c10"></a><p>　<span class="lg">自受從使受、　　二尼有四儀、<a 
name="0932c11" id="0932c11"></a><br>　前後相隨行、　　尊卑緣及事。</span></p><a 
name="0932c12" id="0932c12"></a><p style="text-indent: 0em; margin-left: 0em"><span class="linehead"></span>若苾芻尼，自受語、自往語、自還報，得僧伽伐<a 
name="0932c13" id="0932c13"></a>尸沙。若苾芻尼，自受語、自往語、遣使還報，僧<a 
name="0932c14" id="0932c14"></a>伽伐尸沙。若苾芻尼，自受語、遣使往語、自還<a 
name="0932c15" id="0932c15"></a>報，僧伽伐尸沙。若苾芻尼，自受語、遣使往語、<a 
name="0932c16" id="0932c16"></a>使還報，僧伽伐尸沙。若苾芻尼，於使邊受語、<a 
name="0932c17" id="0932c17"></a>自往語、自還報，或於使邊受語、自往語、遣使<a 
name="0932c18" id="0932c18"></a>報，或於使邊受語、遣使語、自還報，或於使邊<a 
name="0932c19" id="0932c19"></a>受語、遣使語、遣使報，並得僧殘。若苾芻尼，於<a 
name="0932c20" id="0932c20"></a>使使邊受語、自往語、自還報，或於使使邊受<a 
name="0932c21" id="0932c21"></a>語、自往語、遣使報，或於使使邊受語、遣使語、<a 
name="0932c22" id="0932c22"></a>自還報，或於使使邊受語、遣使語、遣使報，並<a 
name="0932c23" id="0932c23"></a>得僧殘。若二苾芻尼，自受語、二俱往語、皆不<a 
name="0932c24" id="0932c24"></a>還報，二俱二&#x9E81;罪。若二苾芻尼，自受語、俱不<a 
name="0932c25" id="0932c25"></a>往語、俱不還報，二俱一&#x9E81;罪。若二苾芻尼自<a 
name="0932c26" id="0932c26"></a>受語，一云：「汝傳我意往語還報。」依言作者，二<a 
name="0932c27" id="0932c27"></a>俱僧殘。若二苾芻尼自受語，一云：「我但往語<a 
name="0932c28" id="0932c28"></a>不還報。」一便還報，其往語還報者得僧殘。其<a 
name="0932c29" id="0932c29"></a>不還報者，得二&#x9E81;罪。若二苾芻尼自受語，一<a 
name="0933a01" id="0933a01"></a>云：「我不往語，亦不還報。」其往語、還報者得僧<a 
name="0933a02" id="0933a02"></a>殘罪，其不往語、不還報者得一&#x9E81;罪。若一苾<a 
name="0933a03" id="0933a03"></a>芻尼，共一男子一女人同路而去。若彼男子<a 
name="0933a04" id="0933a04"></a>語苾芻尼言：「聖者！頗能語此女人，作如是語：<a 
name="0933a05" id="0933a05"></a>『汝能與此男子為婦，或暫時共住不？』」或復女<a 
name="0933a06" id="0933a06"></a>人語苾芻尼言：「聖者！頗能語此男子，作如是<a 
name="0933a07" id="0933a07"></a>語：『汝能與此女人為夫，或暫時共住不？』」若此<a 
name="0933a08" id="0933a08"></a>苾芻尼受此言已，即便為說、還報，得僧殘。如<a 
name="0933a09" id="0933a09"></a>行既爾，立及坐臥准此應知。如是若二苾芻<a 
name="0933a10" id="0933a10"></a>尼、二男子二女，若三苾芻尼、三男三女等，乃<a 
name="0933a11" id="0933a11"></a>至廣說，得僧殘罪。若二苾芻尼，一前行、一隨<a 
name="0933a12" id="0933a12"></a>行，前行者自受語、往語、還報，前行者得僧殘，<a 
name="0933a13" id="0933a13"></a>隨行者無犯。若前行苾芻尼自受語，遣隨行<a 
name="0933a14" id="0933a14"></a>苾芻尼往語得實已，前行苾芻尼自還報，前<a 
name="0933a15" id="0933a15"></a>行苾芻尼得二&#x9E81;罪，隨行苾芻尼得一&#x9E81;罪。若<a 
name="0933a16" id="0933a16"></a>前行苾芻尼，自受語、自往語，遣隨行苾芻尼<a 
name="0933a17" id="0933a17"></a>還報，前行苾芻尼得二&#x9E81;罪，隨行苾芻尼得<a 
name="0933a18" id="0933a18"></a>一&#x9E81;罪。若前行苾芻尼自受語已，遣隨行苾<a 
name="0933a19" id="0933a19"></a>芻尼往語、還報，隨行苾芻尼得二&#x9E81;罪，前行<a 
name="0933a20" id="0933a20"></a>苾芻尼得一&#x9E81;罪。如前行苾芻尼所作事業，<a 
name="0933a21" id="0933a21"></a>得罪多少如是應知；隨行苾芻尼遣前行者<a 
name="0933a22" id="0933a22"></a>所作事業，得罪多少准說應知。</p><p style="text-indent: 0em; margin-left: 0em"><span class="linehead"></span>有二家長者，<a 
name="0933a23" id="0933a23"></a>一、自在，二、非自在。言自在者，是為主義，於自<a 
name="0933a24" id="0933a24"></a>男女取與隨情。若往官司，或眾人集處，雖說<a 
name="0933a25" id="0933a25"></a>虛事人亦信受，是名自在。不自在者，是卑下<a 
name="0933a26" id="0933a26"></a>義，於自男女取與無力。若往官司，或眾人集<a 
name="0933a27" id="0933a27"></a>處，雖說實事人不信受，是名不自在。尼於自<a 
name="0933a28" id="0933a28"></a>在人邊受語，往語自在，還報自在，得僧殘。苾<a 
name="0933a29" id="0933a29"></a>芻尼於自在邊受語，往語自在，還報不自在，<a 
name="0933b01" id="0933b01"></a>得二&#x9E81;罪一惡作。苾芻尼於自在邊受語，往<a 
name="0933b02" id="0933b02"></a>語不自在，還報自在，得二&#x9E81;罪一惡作。苾芻<a 
name="0933b03" id="0933b03"></a>尼自在邊受語，往語不自在、還報不自在，得<a 
name="0933b04" id="0933b04"></a>一&#x9E81;罪二惡作。苾芻尼不自在邊受語，往語<a 
name="0933b05" id="0933b05"></a>不自在、還報自在，得二惡作一&#x9E81;罪。苾芻<a 
name="0933b06" id="0933b06"></a>尼不自在邊受語，往語自在、還報不自在，得<a 
name="0933b07" id="0933b07"></a>二惡作一&#x9E81;罪。苾芻尼不自在邊受語，往語<a 
name="0933b08" id="0933b08"></a>自在、還報自在，得二&#x9E81;罪一惡作。不自在邊<a 
name="0933b09" id="0933b09"></a>受語，往語不自在、還報不自在，得三惡作。</p><p style="text-indent: 0em; margin-left: 0em"><span class="linehead"></span>苾<a 
name="0933b10" id="0933b10"></a>芻尼復有三緣為媒嫁事，雖受得三，不以言<a 
name="0933b11" id="0933b11"></a>報亦成媒事。云何為三？一、期處，二、定時，三、現<a 
name="0933b12" id="0933b12"></a>相。何謂期處？告彼人云：「若見我在某園中、或<a 
name="0933b13" id="0933b13"></a>某天祠、或眾人集處，汝則當知其事成就。」是<a 
name="0933b14" id="0933b14"></a>名期處。云何定時？「若於小食時、或於中時、或<a 
name="0933b15" id="0933b15"></a>於晡時見我，汝則當知其事成就。」是名定時。<a 
name="0933b16" id="0933b16"></a>云何現相？「若見我新剃髮、或著新大衣、或執<a 
name="0933b17" id="0933b17"></a>錫杖、或時持&#x9262;盛滿蘇油，汝則當知其事成<a 
name="0933b18" id="0933b18"></a>就。」是名現相。是為三緣，雖受得言，不以言報<a 
name="0933b19" id="0933b19"></a>亦成媒事。復有三事，為使之時亦成媒事。<a 
name="0933b20" id="0933b20"></a>云何為三？一、言，二、書，三、手印。若苾芻尼自受<a 
name="0933b21" id="0933b21"></a>言使，以言往語、以言報者，得僧殘。若苾芻尼<a 
name="0933b22" id="0933b22"></a>自受言使，以言往語、以書報者，得僧殘。若<a 
name="0933b23" id="0933b23"></a>苾芻尼自受言使，以書往語、以言還報者，得<a 
name="0933b24" id="0933b24"></a>僧殘。若苾芻尼自受言使，以書往語、以書還<a 
name="0933b25" id="0933b25"></a>報者，得僧殘。若苾芻尼自受言使，以書往語，<a 
name="0933b26" id="0933b26"></a>若以期處、或以定時、或以現相而還報者，俱<a 
name="0933b27" id="0933b27"></a>得僧殘。是謂言使兼書有五差別。若苾芻尼<a 
name="0933b28" id="0933b28"></a>自受言使，以言往語、以言還報者，得僧殘。若<a 
name="0933b29" id="0933b29"></a>苾芻尼自受言使，以言往語、以手印還報者，<a 
name="0933c01" id="0933c01"></a>得僧殘。若苾芻尼自受言使，以手印往語、以<a 
name="0933c02" id="0933c02"></a>言還報者，得僧殘。若苾芻尼自受言使，以手<a 
name="0933c03" id="0933c03"></a>印往語、手印還報者，得僧殘。若苾芻尼自受<a 
name="0933c04" id="0933c04"></a>言使，以手印往語，若以期處、或以定時、或以<a 
name="0933c05" id="0933c05"></a>現相而還報者，得僧殘。是謂言使兼手印有<a 
name="0933c06" id="0933c06"></a>五差別。如於言兼書印有二五不同，如是於<a 
name="0933c07" id="0933c07"></a>書兼言手印，於手印兼言書，及言書手印更<a 
name="0933c08" id="0933c08"></a>互相兼，廣為廣說。若門師苾芻尼至施主家，<a 
name="0933c09" id="0933c09"></a>作如是語：「此女長成何不出適？此男既大何<a 
name="0933c10" id="0933c10"></a>不娶妻？」者，皆惡作罪。若言：「此女何不往夫<a 
name="0933c11" id="0933c11"></a>家？」若云：「此男何不向婦舍？」亦皆惡作。門師<a 
name="0933c12" id="0933c12"></a>苾芻尼至施主家，作違逆言，皆得惡作。若無<a 
name="0933c13" id="0933c13"></a>犯者，謂初犯人，或癡狂、心亂、痛惱所纏。</p><a 
name="0933c14" id="0933c14"></a><p style="margin-left: 3em"><span class="headname">無根謗學處第二</span></p><a 
name="0933c15" id="0933c15"></a><p style="text-indent: 0em; margin-left: 0em"><span class="linehead"></span>緣處同前。吐羅難陀尼由&#x9B2A;諍紛紜令眾生<a 
name="0933c16" id="0933c16"></a>惱，即以無根他勝法謗，苾芻尼不得安樂住，<a 
name="0933c17" id="0933c17"></a>廢修善業及以習定，悉懷憂惱。尼白苾芻，苾<a 
name="0933c18" id="0933c18"></a>芻白佛。佛以此緣集諸尼眾，問實訶責，乃至<a 
name="0933c19" id="0933c19"></a>我今為諸尼眾制其學處，應如是說：</p><a 
name="0933c20" id="0933c20"></a><p style="text-indent: 0em; margin-left: 0em"><span class="linehead"></span>「若復苾芻尼懷瞋不捨，故於清淨苾芻尼，以<a 
name="0933c21" id="0933c21"></a>無根波羅市迦法謗，欲壞彼淨行。後於異時，<a 
name="0933c22" id="0933c22"></a>若問、若不問，知此事無根謗彼苾芻尼，由瞋<a 
name="0933c23" id="0933c23"></a>恚故作是語者，僧伽伐尸沙。」</p><a 
name="0933c24" id="0933c24"></a><p style="text-indent: 0em; margin-left: 0em"><span class="linehead"></span>尼謂吐羅難陀，或復餘類。</p><p style="text-indent: 0em; margin-left: 0em"><span class="linehead"></span>懷瞋者，謂情生忿<a 
name="0933c25" id="0933c25"></a>怒。</p><p style="text-indent: 0em; margin-left: 0em"><span class="linehead"></span>言不捨者，謂瞋恚不息。</p><p style="text-indent: 0em; margin-left: 0em"><span class="linehead"></span>清淨苾芻尼者，謂<a 
name="0933c26" id="0933c26"></a>此法中尼。</p><p style="text-indent: 0em; margin-left: 0em"><span class="linehead"></span>無犯者，不犯其事。</p><p style="text-indent: 0em; margin-left: 0em"><span class="linehead"></span>以無根者，謂無<a 
name="0933c27" id="0933c27"></a>三根：見、聞、疑根。</p><p style="text-indent: 0em; margin-left: 0em"><span class="linehead"></span>波羅市迦法者，於八事中隨<a 
name="0933c28" id="0933c28"></a>說其一。法者，非法說法。</p><p style="text-indent: 0em; margin-left: 0em"><span class="linehead"></span>謗者，說不實事。</p><p style="text-indent: 0em; margin-left: 0em"><span class="linehead"></span>欲壞<a 
name="0933c29" id="0933c29"></a>彼淨行者，欲損彼人清淨學處。</p><p style="text-indent: 0em; margin-left: 0em"><span class="linehead"></span>彼於異時者，<a 
name="0934a01" id="0934a01"></a>謂是別時。</p><p style="text-indent: 0em; margin-left: 0em"><span class="linehead"></span>若問、若不問者，謂說謗已情生悔<a 
name="0934a02" id="0934a02"></a>恨，不由他問知此事無根謗謗因諍起。諍有<a 
name="0934a03" id="0934a03"></a>四種諍：謂&#x9B2A;諍、非言諍、犯諍、事諍。</p><p style="text-indent: 0em; margin-left: 0em"><span class="linehead"></span>由瞋故作<a 
name="0934a04" id="0934a04"></a>是語者，正出謗詞。</p><p style="text-indent: 0em; margin-left: 0em"><span class="linehead"></span>僧伽伐尸沙者，已如前說。</p><a 
name="0934a05" id="0934a05"></a><p style="margin-left: 3em"><span class="headname">假根謗學處第三</span></p><a 
name="0934a06" id="0934a06"></a><p style="text-indent: 0em; margin-left: 0em"><span class="linehead"></span>緣處同前。時吐羅難陀尼，取相似法謗苾芻<a 
name="0934a07" id="0934a07"></a>尼，廣說如上，乃至悉懷憂惱，為制學處，應如<a 
name="0934a08" id="0934a08"></a>是說：</p><a 
name="0934a09" id="0934a09"></a><p style="text-indent: 0em; margin-left: 0em"><span class="linehead"></span>「若復苾芻尼懷瞋不捨，故於清淨苾芻尼，以<a 
name="0934a10" id="0934a10"></a>異非分波羅市迦法謗，欲壞彼淨行。後於異<a 
name="0934a11" id="0934a11"></a>時，若問、若不問，知此是異非分事，以少相似<a 
name="0934a12" id="0934a12"></a>法而為毀謗彼苾芻尼，由瞋恚故作是語者，<a 
name="0934a13" id="0934a13"></a>僧伽伐尸沙。」</p><a 
name="0934a14" id="0934a14"></a><p style="text-indent: 0em; margin-left: 0em"><span class="linehead"></span>尼謂吐羅難陀，或復餘類。</p><p style="text-indent: 0em; margin-left: 0em"><span class="linehead"></span>異非分事者，異<a 
name="0934a15" id="0934a15"></a>謂涅槃，乖生死故，八波羅市迦法非是其分。</p><a 
name="0934a16" id="0934a16"></a><p style="text-indent: 0em; margin-left: 0em"><span class="linehead"></span>波羅市伽者，於此八中隨以一事而謗於彼，<a 
name="0934a17" id="0934a17"></a>謗者誣枉其人。</p><p style="text-indent: 0em; margin-left: 0em"><span class="linehead"></span>壞彼淨行者，意欲令其虧失<a 
name="0934a18" id="0934a18"></a>淨行。廣如前說。</p><a 
name="0934a19" id="0934a19"></a><p style="text-indent: 0em; margin-left: 0em"><span class="linehead"></span>此中犯相其事云何？</p><p style="text-indent: 0em; margin-left: 0em"><span class="linehead"></span>若謗清淨苾芻尼，十事<a 
name="0934a20" id="0934a20"></a>成犯、五事無犯。云何為十？謂不見其事、不聞、<a 
name="0934a21" id="0934a21"></a>不疑，便作如是虛誑想。實無見等，妄言我有<a 
name="0934a22" id="0934a22"></a>見聞疑，作是說時得僧伽伐尸沙。或聞而忘、<a 
name="0934a23" id="0934a23"></a>或疑而忘，作如是解、作如是想，云：「我聞疑不<a 
name="0934a24" id="0934a24"></a>忘。」作是說時得僧伽伐尸沙。或聞而信、或<a 
name="0934a25" id="0934a25"></a>聞不信，而言：「我見。」或聞而疑、或聞不疑、或但<a 
name="0934a26" id="0934a26"></a>自疑，而云：「我見。」作是說時得僧伽伐尸沙。是<a 
name="0934a27" id="0934a27"></a>謂十事成犯。云何五事無犯？謂彼不見不聞<a 
name="0934a28" id="0934a28"></a>不疑，有見等解，有見等想，作如是語：「我見聞<a 
name="0934a29" id="0934a29"></a>疑。」者無犯。或聞而忘、或疑而忘，有聞疑想而<a 
name="0934b01" id="0934b01"></a>言聞等，亦無有犯。如謗清淨人時十事成犯、<a 
name="0934b02" id="0934b02"></a>五事無犯，若謗清淨似不清淨人，亦復如是。</p><a 
name="0934b03" id="0934b03"></a><p style="text-indent: 0em; margin-left: 0em"><span class="linehead"></span>若謗不清淨人，十一事成犯、六事無犯。云何<a 
name="0934b04" id="0934b04"></a>十一？謂不見不聞不疑，作如是解、作如是想，<a 
name="0934b05" id="0934b05"></a>實無見等，妄言：「我有見聞疑。」作如是說時得<a 
name="0934b06" id="0934b06"></a>僧伽伐尸沙。或見而忘、或聞而忘、或疑而忘，<a 
name="0934b07" id="0934b07"></a>作如是解，作如是想，而云：「見聞疑不忘。」作是<a 
name="0934b08" id="0934b08"></a>說時得僧伽伐尸沙。或聞而信、或聞而不信，<a 
name="0934b09" id="0934b09"></a>而言：「我見。」或聞而疑、或聞不疑、或但自疑，而<a 
name="0934b10" id="0934b10"></a>云：「我見。」作如是說時得僧伽伐尸沙。是謂十<a 
name="0934b11" id="0934b11"></a>一事成犯。云何六事無犯？謂彼不見不聞不<a 
name="0934b12" id="0934b12"></a>疑，有見等解，有見聞等想，作如是說：「我見聞<a 
name="0934b13" id="0934b13"></a>疑。」者無犯。或見而忘、或聞而忘、或疑而忘，有<a 
name="0934b14" id="0934b14"></a>見等解，有見等想，而言見聞等，亦皆無犯。是<a 
name="0934b15" id="0934b15"></a>謂六事無犯<span class="note">(自餘實力子廣說過去因緣，如大苾芻緣中具說也。)</span>。</p><a 
name="0934b16" id="0934b16"></a><p style="margin-left: 3em"><span class="headname">共染心男子交易學處第四</span></p><a 
name="0934b17" id="0934b17"></a><p style="text-indent: 0em; margin-left: 0em"><span class="linehead"></span>緣處同前。於此城中有賣香男子，顏貌端正。<a 
name="0934b18" id="0934b18"></a>時珠髻難陀苾芻尼，就彼男子買諸雜物，尼<a 
name="0934b19" id="0934b19"></a>於男子遂起欲心，男子於尼亦懷染意。是時<a 
name="0934b20" id="0934b20"></a>男子少取價直多與貨物。若有餘尼有所須<a 
name="0934b21" id="0934b21"></a>者，皆憑此尼以為交易，咸起染心。尼白苾<a 
name="0934b22" id="0934b22"></a>芻，苾芻白佛。佛以此緣，集諸苾芻尼，知而故<a 
name="0934b23" id="0934b23"></a>問珠髻難陀苾芻尼曰：「汝實如是與染心男<a 
name="0934b24" id="0934b24"></a>子共相領受為交易耶？」白言：「實爾。」世尊同前<a 
name="0934b25" id="0934b25"></a>訶責，乃至制其學處，應如是說：</p><a 
name="0934b26" id="0934b26"></a><p style="text-indent: 0em; margin-left: 0em"><span class="linehead"></span>「若復苾芻尼有染心，從染心男子共相領受，<a 
name="0934b27" id="0934b27"></a>隨取何物，僧伽伐尸沙。」</p><a 
name="0934b28" id="0934b28"></a><p style="text-indent: 0em; margin-left: 0em"><span class="linehead"></span>苾芻尼者，謂珠髻難陀，或復餘尼。</p><p style="text-indent: 0em; margin-left: 0em"><span class="linehead"></span>染心者，謂<a 
name="0934b29" id="0934b29"></a>彼二人各懷染愛。</p><p style="text-indent: 0em; margin-left: 0em"><span class="linehead"></span>隨取何物者，隨其所取種<a 
name="0934c01" id="0934c01"></a>種諸物，便犯眾教，乃至餘罪廣說如前。若俱<a 
name="0934c02" id="0934c02"></a>有染心，隨取何物犯眾教罪。若尼有染心、男<a 
name="0934c03" id="0934c03"></a>子無染者，得吐羅罪。若尼無染心、男子有染<a 
name="0934c04" id="0934c04"></a>心，得惡作罪。若俱無染心，亦惡作罪<span class="note">(以不合共如此人作<a 
name="0934c05" id="0934c05"></a>交易故也)</span>。</p><a 
name="0934c06" id="0934c06"></a><p><span class="juanname">根本說一切有部苾芻尼毘奈耶卷第五</span></p>
<hr>【經文資訊】大正藏第 23 冊 No. 1443 根本說一切有部苾芻尼毘奈耶<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index675c.html?index=T23n1443" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T23n1443_005 by HTTrack Website Copier/3.x [XR&CO'2014], Tue, 07 Jun 2016 06:51:57 GMT -->
</html>
