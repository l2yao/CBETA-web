<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T24n1484_002 by HTTrack Website Copier/3.x [XR&CO'2014], Tue, 07 Jun 2016 06:52:08 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1139732651&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT24n1484&amp;utmp=%2Fmobile%2Findex.php%3Findex%3DT24n1484_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexeae6.html?index=T24n1484_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第24冊<br/>No.1484 梵網經 (2卷)<br/>【後秦 鳩摩羅什譯】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T24">
<div class="root" id="1484" sutra_name="梵網經" sutra_juan="[卷2]">　
<a 
name="1003a14" id="1003a14"></a><a 
name="1003a15" id="1003a15"></a><div class="xu"><p style="margin-left: 2em"><span class="headname">梵網經菩薩戒序</span></p><a 
name="1003a16" id="1003a16"></a><p style="text-indent: 0em; margin-left: 0em"><span class="linehead"></span>「諸佛子等！合掌至心聽。我今欲說諸佛大戒<a 
name="1003a17" id="1003a17"></a>序。眾集，默然聽。自知有罪當懺悔，懺悔即<a 
name="1003a18" id="1003a18"></a>安樂，不懺悔罪益深。無罪者默然，默然故，<a 
name="1003a19" id="1003a19"></a>當知眾清淨。諸大德優婆塞、優婆夷等諦聽。<a 
name="1003a20" id="1003a20"></a>佛滅度後於像法中，應當尊敬波羅提木<a 
name="1003a21" id="1003a21"></a>叉，波羅提木叉者即是此戒。持此戒時如<a 
name="1003a22" id="1003a22"></a>暗遇明、如貧得寶、如病得差、如囚繫出獄、<a 
name="1003a23" id="1003a23"></a>如遠行者得歸。當知此則是眾等大師，若<a 
name="1003a24" id="1003a24"></a>佛住世無異此也。怖心難生、善心難發，故<a 
name="1003a25" id="1003a25"></a>經云：『勿輕小罪以為無殃，水滴雖微漸<a 
name="1003a26" id="1003a26"></a>盈大器。剎那造罪殃墮無間，一失人身萬<a 
name="1003a27" id="1003a27"></a>劫不復。壯色不停猶如奔馬，人命無常過<a 
name="1003a28" id="1003a28"></a>於山水，今日雖存明亦難保。眾等各各一心<a 
name="1003a29" id="1003a29"></a>勤修精進，慎勿懈怠懶惰睡眠縱意，夜即攝<a 
name="1003b01" id="1003b01"></a>心存念三寶。莫以空過徒設疲勞，後代深<a 
name="1003b02" id="1003b02"></a>悔。』眾等各各一心謹依此戒，如法修行，應當<a 
name="1003b03" id="1003b03"></a>學。」</p></div><a 
name="1003b04" id="1003b04"></a><a 
name="1003b05" id="1003b05"></a><a 
name="1003b06" id="1003b06"></a><p><span class="juanname">梵網經盧舍那佛說菩薩心地<a 
name="1003b07" id="1003b07"></a>戒品第十卷下</span></p><a 
name="1003b08" id="1003b08"></a><a 
name="1003b09" id="1003b09"></a><p style="margin-left: 4em"><span class="byline">後秦龜茲國三藏鳩摩羅什譯</span></p><a 
name="1003b10" id="1003b10"></a><p style="text-indent: 0em; margin-left: 0em"><span class="linehead"></span>爾時盧舍那佛，為此大眾略開百千恒河<a 
name="1003b11" id="1003b11"></a>沙不可說法門中心地，如毛頭許：「是過去一<a 
name="1003b12" id="1003b12"></a>切佛已說、未來佛當說、現在佛今說，三世菩<a 
name="1003b13" id="1003b13"></a>薩已學、當學、今學。我已百劫修行是心地，<a 
name="1003b14" id="1003b14"></a>號吾為盧舍那。汝諸佛轉我所說，與一切<a 
name="1003b15" id="1003b15"></a>眾生開心地道。」時蓮花臺藏世界赫赫天光<a 
name="1003b16" id="1003b16"></a>師子座上盧舍那佛放光光，告千花上佛：<a 
name="1003b17" id="1003b17"></a>「持我心地法門品而去，復轉為千百億釋迦<a 
name="1003b18" id="1003b18"></a>及一切眾生，次第說我上心地法門品。汝<a 
name="1003b19" id="1003b19"></a>等受持讀誦一心而行。」</p><a 
name="1003b20" id="1003b20"></a><p style="text-indent: 0em; margin-left: 0em"><span class="linehead"></span>爾時千花上佛、千百億釋迦，從蓮花藏世界<a 
name="1003b21" id="1003b21"></a>赫赫師子座起，各各辭退，舉身放不可思議<a 
name="1003b22" id="1003b22"></a>光，光皆化無量佛。一時以無量青黃赤白<a 
name="1003b23" id="1003b23"></a>花供養盧舍那佛，受持上說心地法門品<a 
name="1003b24" id="1003b24"></a>竟，各各從此蓮花藏世界而沒。沒已入體<a 
name="1003b25" id="1003b25"></a>性虛空花光三昧，還本源世界閻浮提菩提<a 
name="1003b26" id="1003b26"></a>樹下，從體性虛空華光三昧出。出已方坐<a 
name="1003b27" id="1003b27"></a>金剛千光王座，及妙光堂說十世界海。復<a 
name="1003b28" id="1003b28"></a>從座起，至帝釋宮說十住。復從座起，至<a 
name="1003b29" id="1003b29"></a>炎天中說十行。復從座起，至第四天中說<a 
name="1003c01" id="1003c01"></a>十迴向。復從座起，至化樂天說十禪定。復<a 
name="1003c02" id="1003c02"></a>從座起，至他化天說十地。復至一禪中說<a 
name="1003c03" id="1003c03"></a>十金剛，復至二禪中說十忍，復至三禪中<a 
name="1003c04" id="1003c04"></a>說十願，復至四禪中摩醯首羅天王宮，說<a 
name="1003c05" id="1003c05"></a>我本源蓮花藏世界盧舍那佛所說心地法門<a 
name="1003c06" id="1003c06"></a>品。其餘千百億釋迦亦復如是無二無別。如<a 
name="1003c07" id="1003c07"></a>賢劫品中說。</p><a 
name="1003c08" id="1003c08"></a><p style="text-indent: 0em; margin-left: 0em"><span class="linehead"></span>爾時釋迦牟尼佛，從初現蓮花藏世界東<a 
name="1003c09" id="1003c09"></a>方來入天王宮中說魔受化經已，下生南<a 
name="1003c10" id="1003c10"></a>閻浮提迦夷羅國，母名摩耶、父字白淨。吾<a 
name="1003c11" id="1003c11"></a>名悉達，七歲出家、三十成道，號吾為釋迦<a 
name="1003c12" id="1003c12"></a>牟尼佛。於寂滅道場坐金剛花光王座，乃<a 
name="1003c13" id="1003c13"></a>至摩醯首羅天王宮。其中次第十住處所<a 
name="1003c14" id="1003c14"></a>說。時佛觀諸大梵天王網羅幢，因為說無<a 
name="1003c15" id="1003c15"></a>量世界猶如網孔，一一世界各各不同別異<a 
name="1003c16" id="1003c16"></a>無量，佛教門亦復如是。吾今來此世界八千<a 
name="1003c17" id="1003c17"></a>返，為此娑婆世界坐金剛花光王座，乃至<a 
name="1003c18" id="1003c18"></a>摩醯首羅天王宮，為是中一切大眾略開心<a 
name="1003c19" id="1003c19"></a>地法門品竟。復從天王宮下至閻浮提<a 
name="1003c20" id="1003c20"></a>菩提樹下，為此地上一切眾生凡夫癡闇之<a 
name="1003c21" id="1003c21"></a>人，說我本盧舍那佛心地中初發心中常所<a 
name="1003c22" id="1003c22"></a>誦一戒光明。金剛寶戒是一切佛本源、一切<a 
name="1003c23" id="1003c23"></a>菩薩本源、佛性種子。一切眾生皆有佛性，一<a 
name="1003c24" id="1003c24"></a>切意識色心是情是心，皆入佛性戒中，當當<a 
name="1003c25" id="1003c25"></a>常有因故，有當當常住法身。如是十波羅<a 
name="1003c26" id="1003c26"></a>提木叉出於世界，是法戒，是三世一切眾生<a 
name="1003c27" id="1003c27"></a>頂戴受持。吾今當為此大眾重說十無盡<a 
name="1003c28" id="1003c28"></a>藏戒品，是一切眾生戒本源自性清淨。</p><a 
name="1003c29" id="1003c29"></a><p><span class="lg">「我今盧舍那，　　方坐蓮花臺，<a 
name="1004a01" id="1004a01"></a><br>　周匝千花上，　　復現千釋迦。<a 
name="1004a02" id="1004a02"></a><br>　一花百億國，　　一國一釋迦，<a 
name="1004a03" id="1004a03"></a><br>　各坐菩提樹，　　一時成佛道。<a 
name="1004a04" id="1004a04"></a><br>　如是千百億，　　盧舍那本身，<a 
name="1004a05" id="1004a05"></a><br>　千百億釋迦，　　各接微塵眾，<a 
name="1004a06" id="1004a06"></a><br>　俱來至我所，　　聽我誦佛戒，<a 
name="1004a07" id="1004a07"></a><br>　甘露門則開。　　是時千百億，<a 
name="1004a08" id="1004a08"></a><br>　還至本道場，　　各坐菩提樹，<a 
name="1004a09" id="1004a09"></a><br>　誦我本師戒。　　十重四十八，<a 
name="1004a10" id="1004a10"></a><br>　戒如明日月，　　亦如瓔珞珠，<a 
name="1004a11" id="1004a11"></a><br>　微塵菩薩眾，　　由是成正覺。<a 
name="1004a12" id="1004a12"></a><br>　是盧舍那誦，　　我亦如是誦，<a 
name="1004a13" id="1004a13"></a><br>　汝新學菩薩，　　頂戴受持戒，<a 
name="1004a14" id="1004a14"></a><br>　受持是戒已，　　轉授諸眾生，<a 
name="1004a15" id="1004a15"></a><br>　諦聽我正誦，　　佛法中戒藏，<a 
name="1004a16" id="1004a16"></a><br>　波羅提木叉，　　大眾心諦信。<a 
name="1004a17" id="1004a17"></a><br>　汝是當成佛，　　我是已成佛，<a 
name="1004a18" id="1004a18"></a><br>　常作如是信，　　戒品已具足。<a 
name="1004a19" id="1004a19"></a><br>　一切有心者，　　皆應攝佛戒，<a 
name="1004a20" id="1004a20"></a><br>　眾生受佛戒，　　即入諸佛位。<a 
name="1004a21" id="1004a21"></a><br>　位同大覺已，　　真是諸佛子，<a 
name="1004a22" id="1004a22"></a><br>　大眾皆恭敬，　　至心聽我誦。」</span></p><a 
name="1004a23" id="1004a23"></a><p style="text-indent: 0em; margin-left: 0em"><span class="linehead"></span>爾時釋迦牟尼佛，初坐菩提樹下成無上<a 
name="1004a24" id="1004a24"></a>覺，初結菩薩波羅提木叉：「孝順父母、師僧、三<a 
name="1004a25" id="1004a25"></a>寶，孝順至道之法，孝名為戒，亦名制止。」佛<a 
name="1004a26" id="1004a26"></a>即口放無量光明。是時百萬億大眾諸菩薩，<a 
name="1004a27" id="1004a27"></a>十八梵天，六欲天子，十六大國王，合掌至心<a 
name="1004a28" id="1004a28"></a>聽佛誦一切佛大乘戒。</p><p style="text-indent: 0em; margin-left: 0em"><span class="linehead"></span>佛告諸菩薩言：<a 
name="1004a29" id="1004a29"></a>「我今半月半月，自誦諸佛法戒。汝等一切發<a 
name="1004b01" id="1004b01"></a>心菩薩亦誦，乃至十發趣、十長養、十金剛、十<a 
name="1004b02" id="1004b02"></a>地諸菩薩亦誦。是故戒光從口出，有緣非<a 
name="1004b03" id="1004b03"></a>無因故。光光非青黃赤白黑、非色非心、<a 
name="1004b04" id="1004b04"></a>非有非無、非因果法，是諸佛之本源、菩<a 
name="1004b05" id="1004b05"></a>薩之根本、是大眾諸佛子之根本。是故大<a 
name="1004b06" id="1004b06"></a>眾諸佛子應受持、應讀誦、善學。佛子諦聽！<a 
name="1004b07" id="1004b07"></a>若受佛戒者，國王、王子、百官宰相、比丘、比丘<a 
name="1004b08" id="1004b08"></a>尼、十八梵天、六欲天子、庶民黃門、婬男婬女<a 
name="1004b09" id="1004b09"></a>奴婢、八部鬼神金剛神、畜生乃至變化人，但<a 
name="1004b10" id="1004b10"></a>解法師語，盡受得戒，皆名第一清淨者。」</p><a 
name="1004b11" id="1004b11"></a><p style="text-indent: 0em; margin-left: 0em"><span class="linehead"></span>佛告諸佛子言：「有十重波羅提木叉，若受<a 
name="1004b12" id="1004b12"></a>菩薩戒不誦此戒者，非菩薩、非佛種子。<a 
name="1004b13" id="1004b13"></a>我亦如是誦，一切菩薩已學、一切菩薩當學、<a 
name="1004b14" id="1004b14"></a>一切菩薩今學。已略說菩薩波羅提木叉相<a 
name="1004b15" id="1004b15"></a>貌，是事應當學，敬心奉持。」</p><a 
name="1004b16" id="1004b16"></a><p style="text-indent: 0em; margin-left: 0em"><span class="linehead"></span>佛言：「佛子！若自殺、教人殺、方便讚歎殺、<a 
name="1004b17" id="1004b17"></a>見作隨喜乃至&#x546A;殺。殺因、殺緣、殺法、殺業，<a 
name="1004b18" id="1004b18"></a>乃至一切有命者不得故殺。是菩薩應起<a 
name="1004b19" id="1004b19"></a>常住慈悲心、孝順心，方便救護一切眾生，而<a 
name="1004b20" id="1004b20"></a>自恣心快意殺生者，是菩薩波羅夷罪。</p><a 
name="1004b21" id="1004b21"></a><p style="text-indent: 0em; margin-left: 0em"><span class="linehead"></span>「若佛子！自盜、教人盜、方便盜，盜因、盜緣、盜<a 
name="1004b22" id="1004b22"></a>法、盜業，&#x546A;盜乃至鬼神有主、劫賊物，一切<a 
name="1004b23" id="1004b23"></a>財物，一針一草不得故盜。而菩薩應生佛<a 
name="1004b24" id="1004b24"></a>性孝順慈悲心，常助一切人生福生樂，而<a 
name="1004b25" id="1004b25"></a>反更盜人財物者，是菩薩波羅夷罪。</p><a 
name="1004b26" id="1004b26"></a><p style="text-indent: 0em; margin-left: 0em"><span class="linehead"></span>「若佛子！自婬、教人婬，乃至一切女人不得<a 
name="1004b27" id="1004b27"></a>故婬。婬因、婬緣、婬法、婬業，乃至畜生女、諸天<a 
name="1004b28" id="1004b28"></a>鬼神女，及非道行婬。而菩薩應生孝順心，<a 
name="1004b29" id="1004b29"></a>救度一切眾生，淨法與人，而反更起一切<a 
name="1004c01" id="1004c01"></a>人婬，不擇畜生，乃至母女姊妹六親行婬，<a 
name="1004c02" id="1004c02"></a>無慈悲心者，是菩薩波羅夷罪。</p><a 
name="1004c03" id="1004c03"></a><p style="text-indent: 0em; margin-left: 0em"><span class="linehead"></span>「若佛子！自妄語、教人妄語、方便妄語，妄語<a 
name="1004c04" id="1004c04"></a>因、妄語緣、妄語法、妄語業，乃至不見言見、<a 
name="1004c05" id="1004c05"></a>見言不見，身心妄語。而菩薩常生正語正<a 
name="1004c06" id="1004c06"></a>見，亦生一切眾生正語正見，而反更起一切<a 
name="1004c07" id="1004c07"></a>眾生邪語、邪見、邪業者，是菩薩波羅夷罪。</p><a 
name="1004c08" id="1004c08"></a><p style="text-indent: 0em; margin-left: 0em"><span class="linehead"></span>「若佛子！自酤酒、教人酤酒，酤酒因、酤酒緣、酤<a 
name="1004c09" id="1004c09"></a>酒法、酤酒業，一切酒不得酤，是酒起罪因<a 
name="1004c10" id="1004c10"></a>緣。而菩薩應生一切眾生明達之慧，而反更<a 
name="1004c11" id="1004c11"></a>生一切眾生顛倒之心者，是菩薩波羅<a 
name="1004c12" id="1004c12"></a>夷罪。</p><a 
name="1004c13" id="1004c13"></a><p style="text-indent: 0em; margin-left: 0em"><span class="linehead"></span>「若佛子！自說出家在家菩薩比丘、比丘尼罪<a 
name="1004c14" id="1004c14"></a>過，教人說罪過，罪過因、罪過緣、罪過法、罪<a 
name="1004c15" id="1004c15"></a>過業。而菩薩聞外道惡人及二乘惡人說佛<a 
name="1004c16" id="1004c16"></a>法中非法非律，常生悲心教化是惡人輩，<a 
name="1004c17" id="1004c17"></a>令生大乘善信，而菩薩反更自說佛法中罪<a 
name="1004c18" id="1004c18"></a>過者，是菩薩波羅夷罪。</p><a 
name="1004c19" id="1004c19"></a><p style="text-indent: 0em; margin-left: 0em"><span class="linehead"></span>「若佛子！自讚毀他亦教人自讚毀他，毀他<a 
name="1004c20" id="1004c20"></a>因、毀他緣、毀他法、毀他業。而菩薩應代一<a 
name="1004c21" id="1004c21"></a>切眾生受加毀辱，惡事自向己、好事與他<a 
name="1004c22" id="1004c22"></a>人，若自揚己德、隱他人好事，令他人受毀<a 
name="1004c23" id="1004c23"></a>者，是菩薩波羅夷罪。</p><a 
name="1004c24" id="1004c24"></a><p style="text-indent: 0em; margin-left: 0em"><span class="linehead"></span>「若佛子！自慳、教人慳，慳因、慳緣、慳法、慳業。<a 
name="1004c25" id="1004c25"></a>而菩薩見一切貧窮人來乞者，隨前人所須<a 
name="1005a01" id="1005a01"></a>一切給與。而菩薩以惡心瞋心，乃至不施<a 
name="1005a02" id="1005a02"></a>一錢一針一草，有求法者不為說一句一<a 
name="1005a03" id="1005a03"></a>偈一微塵許法，而反更罵辱者，是菩薩波羅<a 
name="1005a04" id="1005a04"></a>夷罪。</p><a 
name="1005a05" id="1005a05"></a><p style="text-indent: 0em; margin-left: 0em"><span class="linehead"></span>「若佛子！自瞋、教人瞋，瞋因、瞋緣、瞋法、瞋業。<a 
name="1005a06" id="1005a06"></a>而菩薩應生一切眾生中善根無諍之事，常<a 
name="1005a07" id="1005a07"></a>生悲心。而反更於一切眾生中，乃至於非<a 
name="1005a08" id="1005a08"></a>眾生中，以惡口罵辱加以手打，及以刀杖<a 
name="1005a09" id="1005a09"></a>意猶不息，前人求悔善言懺謝，猶瞋不解<a 
name="1005a10" id="1005a10"></a>者，是菩薩波羅夷罪。</p><a 
name="1005a11" id="1005a11"></a><p style="text-indent: 0em; margin-left: 0em"><span class="linehead"></span>「若佛子！自謗三寶、教人謗三寶，謗因、謗緣、<a 
name="1005a12" id="1005a12"></a>謗法、謗業。而菩薩見外道及以惡人一言謗<a 
name="1005a13" id="1005a13"></a>佛音聲，如三百鉾刺心。況口自謗不生信<a 
name="1005a14" id="1005a14"></a>心孝順心，而反更助惡人邪見人謗者，是<a 
name="1005a15" id="1005a15"></a>菩薩波羅夷罪。</p><a 
name="1005a16" id="1005a16"></a><p style="text-indent: 0em; margin-left: 0em"><span class="linehead"></span>「善學諸仁者！是菩薩十波羅提木叉，應當<a 
name="1005a17" id="1005a17"></a>學。於中不應一一犯如微塵許，何況具足<a 
name="1005a18" id="1005a18"></a>犯十戒。若有犯者，不得現身發菩提心，亦<a 
name="1005a19" id="1005a19"></a>失國王位轉輪王位，亦失比丘、比丘尼位，亦<a 
name="1005a20" id="1005a20"></a>失十發趣、十長養、十金剛、十地佛性常住妙<a 
name="1005a21" id="1005a21"></a>果，一切皆失。墮三惡道中，二劫三劫不聞<a 
name="1005a22" id="1005a22"></a>父母三寶名字。以是不應一一犯。汝等一<a 
name="1005a23" id="1005a23"></a>切諸菩薩今學、當學、已學，如是十戒應當<a 
name="1005a24" id="1005a24"></a>學敬心奉持。八萬威儀品當廣明。」</p><a 
name="1005a25" id="1005a25"></a><p style="text-indent: 0em; margin-left: 0em"><span class="linehead"></span>佛告諸菩薩言：「已說十波羅提木叉竟，四<a 
name="1005a26" id="1005a26"></a>十八輕今當說。」</p><a 
name="1005a27" id="1005a27"></a><p style="text-indent: 0em; margin-left: 0em"><span class="linehead"></span>佛言：「若佛子！欲受國王位時、受轉輪王<a 
name="1005a28" id="1005a28"></a>位時、百官受位時，應先受菩薩戒。一切鬼<a 
name="1005a29" id="1005a29"></a>神救護王身、百官之身，諸佛歡喜。既得戒<a 
name="1005b01" id="1005b01"></a>已，生孝順心、恭敬心，見上座、和上、阿闍<a 
name="1005b02" id="1005b02"></a>梨、大同學、同見同行者，應起承迎禮拜問<a 
name="1005b03" id="1005b03"></a>訊。而菩薩反生憍心、慢心、癡心，不起承迎<a 
name="1005b04" id="1005b04"></a>禮拜，一一不如法供養，以自賣身國城男女<a 
name="1005b05" id="1005b05"></a>七寶百物而供給之。若不爾者，犯輕垢罪。</p><a 
name="1005b06" id="1005b06"></a><p style="text-indent: 0em; margin-left: 0em"><span class="linehead"></span>「若佛子！故飲酒而生酒過失無量。若自身手<a 
name="1005b07" id="1005b07"></a>過酒器與人飲酒者，五百世無手，何況自<a 
name="1005b08" id="1005b08"></a>飲。不得教一切人飲，及一切眾生飲酒，況<a 
name="1005b09" id="1005b09"></a>自飲酒。若故自飲、教人飲者，犯輕垢罪。</p><a 
name="1005b10" id="1005b10"></a><p style="text-indent: 0em; margin-left: 0em"><span class="linehead"></span>「若佛子！故食肉。一切肉不得食，斷大慈悲<a 
name="1005b11" id="1005b11"></a>性種子，一切眾生見而捨去，是故一切菩薩<a 
name="1005b12" id="1005b12"></a>不得食一切眾生肉，食肉得無量罪。若故<a 
name="1005b13" id="1005b13"></a>食者，犯輕垢罪。</p><a 
name="1005b14" id="1005b14"></a><p style="text-indent: 0em; margin-left: 0em"><span class="linehead"></span>「若佛子！不得食五辛：大蒜、革&#x8471;、慈&#x8471;、蘭&#x8471;、<a 
name="1005b15" id="1005b15"></a>興蕖。是五種，一切食中不得食。若故食者，<a 
name="1005b16" id="1005b16"></a>犯輕垢罪。</p><a 
name="1005b17" id="1005b17"></a><p style="text-indent: 0em; margin-left: 0em"><span class="linehead"></span>「若佛子！見一切眾生犯八戒、五戒、十戒，毀<a 
name="1005b18" id="1005b18"></a>禁、七逆八難一切犯戒罪，應教懺悔。而菩薩<a 
name="1005b19" id="1005b19"></a>不教懺悔，共住同僧利養，而共布薩同一<a 
name="1005b20" id="1005b20"></a>眾住說戒，而不舉其罪教悔過者，犯輕<a 
name="1005b21" id="1005b21"></a>垢罪。</p><a 
name="1005b22" id="1005b22"></a><p style="text-indent: 0em; margin-left: 0em"><span class="linehead"></span>「若佛子！見大乘法師、大乘同學、同見同行，來<a 
name="1005b23" id="1005b23"></a>入僧坊舍宅城邑。若百里千里來者，即起<a 
name="1005b24" id="1005b24"></a>迎來送去、禮拜供養。日日三時供養，日食三<a 
name="1005b25" id="1005b25"></a>兩金，百味飲食床座醫藥供事法師，一切所<a 
name="1005b26" id="1005b26"></a>須盡給與之。常請法師三時說法，日日三<a 
name="1005b27" id="1005b27"></a>時禮拜，不生瞋心、患惱之心，為法滅身請<a 
name="1005b28" id="1005b28"></a>法不懈。若不爾者，犯輕垢罪。</p><a 
name="1005b29" id="1005b29"></a><p style="text-indent: 0em; margin-left: 0em"><span class="linehead"></span>「若佛子！一切處有講毘尼經律，大宅舍中<a 
name="1005c01" id="1005c01"></a>講法處，是新學菩薩應持經律卷至法師<a 
name="1005c02" id="1005c02"></a>所聽受諮問。若山林樹下、僧地房中，一切說<a 
name="1005c03" id="1005c03"></a>法處悉至聽受。若不至彼聽受者，犯輕垢<a 
name="1005c04" id="1005c04"></a>罪。</p><a 
name="1005c05" id="1005c05"></a><p style="text-indent: 0em; margin-left: 0em"><span class="linehead"></span>「若佛子！心背大乘，常住經律言非佛說，而<a 
name="1005c06" id="1005c06"></a>受持二乘聲聞、外道惡見、一切禁戒邪見經<a 
name="1005c07" id="1005c07"></a>律者，犯輕垢罪。</p><a 
name="1005c08" id="1005c08"></a><p style="text-indent: 0em; margin-left: 0em"><span class="linehead"></span>「若佛子！見一切疾病人，常應供養如佛無<a 
name="1005c09" id="1005c09"></a>異，八福田中看病福田第一福田。若父母師<a 
name="1005c10" id="1005c10"></a>僧弟子疾病，諸根不具、百種病苦惱，皆養<a 
name="1005c11" id="1005c11"></a>令差。而菩薩以惡心瞋恨，不至僧房中，城<a 
name="1005c12" id="1005c12"></a>邑曠野山林道路中，見病不救者，犯輕垢<a 
name="1005c13" id="1005c13"></a>罪。</p><a 
name="1005c14" id="1005c14"></a><p style="text-indent: 0em; margin-left: 0em"><span class="linehead"></span>「若佛子！不得畜一切刀杖弓箭鉾斧&#x9B2A;戰<a 
name="1005c15" id="1005c15"></a>之具，及惡網羅殺生之器，一切不得畜。而<a 
name="1005c16" id="1005c16"></a>菩薩乃至殺父母尚不加報，況餘一切眾<a 
name="1005c17" id="1005c17"></a>生。若故畜一切刀杖者，犯輕垢罪。如<a 
name="1005c18" id="1005c18"></a>是十戒，應當學敬心奉持。下六品中當<a 
name="1005c19" id="1005c19"></a>廣明。」</p><a 
name="1005c20" id="1005c20"></a><p style="text-indent: 0em; margin-left: 0em"><span class="linehead"></span>佛言：「佛子！不得為利養惡心故，通國使<a 
name="1005c21" id="1005c21"></a>命軍陣合會，興師相伐殺無量眾生。而菩<a 
name="1005c22" id="1005c22"></a>薩不得入軍中往來，況故作國賊。若故<a 
name="1005c23" id="1005c23"></a>作者，犯輕垢罪。</p><a 
name="1005c24" id="1005c24"></a><p style="text-indent: 0em; margin-left: 0em"><span class="linehead"></span>「若佛子！故販賣良人奴婢六畜，市易棺材板<a 
name="1005c25" id="1005c25"></a>木盛死之具，尚不自作況教人作。若故<a 
name="1006a01" id="1006a01"></a>作者，犯輕垢罪。</p><a 
name="1006a02" id="1006a02"></a><p style="text-indent: 0em; margin-left: 0em"><span class="linehead"></span>「若佛子！以惡心故，無事謗他良人善人法師<a 
name="1006a03" id="1006a03"></a>師僧國王貴人，言犯七逆十重。於父母兄<a 
name="1006a04" id="1006a04"></a>弟六親中應生孝順心慈悲心，而反更加<a 
name="1006a05" id="1006a05"></a>於逆害墮不如意處者，犯輕垢罪。</p><a 
name="1006a06" id="1006a06"></a><p style="text-indent: 0em; margin-left: 0em"><span class="linehead"></span>「若佛子！以惡心故放大火燒山林曠野。<a 
name="1006a07" id="1006a07"></a>四月乃至九月，放火若燒他人家屋宅城邑<a 
name="1006a08" id="1006a08"></a>僧房田木及鬼神官物，一切有主物不得故<a 
name="1006a09" id="1006a09"></a>燒。若故燒者，犯輕垢罪。</p><a 
name="1006a10" id="1006a10"></a><p style="text-indent: 0em; margin-left: 0em"><span class="linehead"></span>「若佛子！自佛弟子及外道人、六親、一切善<a 
name="1006a11" id="1006a11"></a>知識，應一一教受持大乘經律，應教解<a 
name="1006a12" id="1006a12"></a>義理，使發菩提心、十發心、十長養心、十金<a 
name="1006a13" id="1006a13"></a>剛心。三十心中，一一解其次第法用。而菩<a 
name="1006a14" id="1006a14"></a>薩以惡心瞋心，橫教他二乘聲聞經律、外<a 
name="1006a15" id="1006a15"></a>道邪見論等，犯輕垢罪。</p><a 
name="1006a16" id="1006a16"></a><p style="text-indent: 0em; margin-left: 0em"><span class="linehead"></span>「若佛子！應好心先學大乘威儀經律，廣開解<a 
name="1006a17" id="1006a17"></a>義味。見後新學菩薩有從百里千里來求<a 
name="1006a18" id="1006a18"></a>大乘經律，應如法為說一切苦行，若燒身<a 
name="1006a19" id="1006a19"></a>燒臂燒指。若不燒身臂指供養諸佛，非<a 
name="1006a20" id="1006a20"></a>出家菩薩。乃至餓虎狼師子一切餓鬼，悉<a 
name="1006a21" id="1006a21"></a>應捨身肉手足而供養之，後一一次第為<a 
name="1006a22" id="1006a22"></a>說正法，使心開意解。而菩薩為利養故應<a 
name="1006a23" id="1006a23"></a>答不答、倒說經律文字無前無後、謗三<a 
name="1006a24" id="1006a24"></a>寶說者，犯輕垢罪。</p><a 
name="1006a25" id="1006a25"></a><p style="text-indent: 0em; margin-left: 0em"><span class="linehead"></span>「若佛子！自為飲食錢物利養名譽故，親近<a 
name="1006a26" id="1006a26"></a>國王王子大臣百官，恃作形勢，乞索打拍牽<a 
name="1006a27" id="1006a27"></a>挽，橫取錢物一切求利，名為惡求。多求、<a 
name="1006a28" id="1006a28"></a>教他人求，都無慈心無孝順心者，犯輕<a 
name="1006a29" id="1006a29"></a>垢罪。</p><a 
name="1006b01" id="1006b01"></a><p style="text-indent: 0em; margin-left: 0em"><span class="linehead"></span>「若佛子！學誦戒者，日夜六時持菩薩戒，<a 
name="1006b02" id="1006b02"></a>解其義理佛性之性。而菩薩不解一句一<a 
name="1006b03" id="1006b03"></a>偈戒律因緣，詐言能解者，即為自欺誑亦<a 
name="1006b04" id="1006b04"></a>欺誑他人。一一不解一切法，而為他人作<a 
name="1006b05" id="1006b05"></a>師授戒者，犯輕垢罪。</p><a 
name="1006b06" id="1006b06"></a><p style="text-indent: 0em; margin-left: 0em"><span class="linehead"></span>「若佛子！以惡心故，見持戒比丘手捉香爐<a 
name="1006b07" id="1006b07"></a>行菩薩行，而&#x9B2A;搆兩頭謗欺賢人無惡不<a 
name="1006b08" id="1006b08"></a>造。若故作者，犯輕垢罪。</p><a 
name="1006b09" id="1006b09"></a><p style="text-indent: 0em; margin-left: 0em"><span class="linehead"></span>「若佛子！以慈心故行放生業，一切男子是<a 
name="1006b10" id="1006b10"></a>我父、一切女人是我母，我生生無不從之<a 
name="1006b11" id="1006b11"></a>受生，故六道眾生皆是我父母。而殺而食者，<a 
name="1006b12" id="1006b12"></a>即殺我父母，亦殺我故身。一切地水是我先<a 
name="1006b13" id="1006b13"></a>身，一切火風是我本體，故常行放生。生生<a 
name="1006b14" id="1006b14"></a>受生常住之法，教人放生。若見世人殺畜<a 
name="1006b15" id="1006b15"></a>生時，應方便救護解其苦難，常教化講說<a 
name="1006b16" id="1006b16"></a>菩薩戒救度眾生。若父母兄弟死亡之日，<a 
name="1006b17" id="1006b17"></a>應請法師講菩薩戒經福資亡者，得<a 
name="1006b18" id="1006b18"></a>見諸佛生人天上。若不爾者，犯輕垢罪。如<a 
name="1006b19" id="1006b19"></a>是十戒，應當學敬心奉持，如滅罪品中廣<a 
name="1006b20" id="1006b20"></a>明一一戒相。」</p><a 
name="1006b21" id="1006b21"></a><p style="text-indent: 0em; margin-left: 0em"><span class="linehead"></span>佛言：「佛子！不得以瞋報瞋、以打報打。若殺<a 
name="1006b22" id="1006b22"></a>父母兄弟六親，不得加報。若國主為他人<a 
name="1006b23" id="1006b23"></a>殺者，亦不得加報。殺生報生不順孝道。<a 
name="1006b24" id="1006b24"></a>尚不畜奴婢打拍罵辱，日日起三業口罪<a 
name="1006b25" id="1006b25"></a>無量，況故作七逆之罪。而出家菩薩無慈<a 
name="1006b26" id="1006b26"></a>報讎，乃至六親中故報者，犯輕垢罪。</p><a 
name="1006b27" id="1006b27"></a><p style="text-indent: 0em; margin-left: 0em"><span class="linehead"></span>「若佛子！初始出家未有所解，而自恃聰明<a 
name="1006b28" id="1006b28"></a>有智、或恃高貴年宿、或恃大姓高門大解<a 
name="1006b29" id="1006b29"></a>大福饒財七寶，以此憍慢而不諮受先學<a 
name="1006c01" id="1006c01"></a>法師經律。其法師者，或小姓年少、卑門貧窮、<a 
name="1006c02" id="1006c02"></a>諸根不具，而實有德一切經律盡解。而新學<a 
name="1006c03" id="1006c03"></a>菩薩不得觀法師種姓，而不來諮受法師<a 
name="1006c04" id="1006c04"></a>第一義諦者，犯輕垢罪。</p><a 
name="1006c05" id="1006c05"></a><p style="text-indent: 0em; margin-left: 0em"><span class="linehead"></span>「若佛子！佛滅度後，欲心好心受菩薩戒<a 
name="1006c06" id="1006c06"></a>時，於佛菩薩形像前自誓受戒，當七日佛<a 
name="1006c07" id="1006c07"></a>前懺悔，得見好相便得戒。若不得好相，<a 
name="1006c08" id="1006c08"></a>應二七三七乃至一年，要得好相。得好相<a 
name="1006c09" id="1006c09"></a>已，便得佛菩薩形像前受戒。若不得好相，<a 
name="1006c10" id="1006c10"></a>雖佛像前受戒，不得戒。若現前先受菩薩<a 
name="1006c11" id="1006c11"></a>戒，法師前受戒時，不須要見好相。何以<a 
name="1006c12" id="1006c12"></a>故？以是法師師師相授故，不須好相。是以<a 
name="1006c13" id="1006c13"></a>法師前受戒即得戒，以生重心故便得戒。<a 
name="1006c14" id="1006c14"></a>若千里內無能授戒師，得佛菩薩形像前<a 
name="1006c15" id="1006c15"></a>受戒，而要見好相。若法師自倚解經律大<a 
name="1006c16" id="1006c16"></a>乘學戒，與國王太子百官以為善友。而新<a 
name="1006c17" id="1006c17"></a>學菩薩來問若經義律義，輕心惡心慢心，不<a 
name="1006c18" id="1006c18"></a>一一好答問者，犯輕垢罪。</p><a 
name="1006c19" id="1006c19"></a><p style="text-indent: 0em; margin-left: 0em"><span class="linehead"></span>「若佛子！有佛經律大乘正法、正見正性正法<a 
name="1006c20" id="1006c20"></a>身，而不能勤學修習而捨七寶，反學邪<a 
name="1006c21" id="1006c21"></a>見二乘外道俗典、阿毘曇雜論書記，是斷<a 
name="1006c22" id="1006c22"></a>佛性障道因緣，非行菩薩道。若故作者，<a 
name="1006c23" id="1006c23"></a>犯輕垢罪。</p><a 
name="1006c24" id="1006c24"></a><p style="text-indent: 0em; margin-left: 0em"><span class="linehead"></span>「若佛子！佛滅後，為說法主、為僧房主、教<a 
name="1006c25" id="1006c25"></a>化主、坐禪主、行來主，應生慈心善和&#x9B2A;訟，<a 
name="1007a01" id="1007a01"></a>善守三寶物，莫無度用如自己有。而反亂<a 
name="1007a02" id="1007a02"></a>眾&#x9B2A;諍、恣心用三寶物者，犯輕垢罪。</p><a 
name="1007a03" id="1007a03"></a><p style="text-indent: 0em; margin-left: 0em"><span class="linehead"></span>「若佛子！先在僧房中住，後見客菩薩比<a 
name="1007a04" id="1007a04"></a>丘來入僧房舍宅城邑國王宅舍中，乃至<a 
name="1007a05" id="1007a05"></a>夏坐安居處及大會中。先住僧應迎來送<a 
name="1007a06" id="1007a06"></a>去，飲食供養房舍臥具，繩床事事給與。若<a 
name="1007a07" id="1007a07"></a>無物，應賣自身及以男女供給，所須悉<a 
name="1007a08" id="1007a08"></a>以與之。若有檀越來請眾僧，客僧有利<a 
name="1007a09" id="1007a09"></a>養分，僧房主應次第差客僧受請。而先住<a 
name="1007a10" id="1007a10"></a>僧獨受請不差客僧，僧房主得無量罪。<a 
name="1007a11" id="1007a11"></a>畜生無異，非沙門、非釋種姓。若故作者，<a 
name="1007a12" id="1007a12"></a>犯輕垢罪。</p><a 
name="1007a13" id="1007a13"></a><p style="text-indent: 0em; margin-left: 0em"><span class="linehead"></span>「若佛子！一切不得受別請利養入己，而此<a 
name="1007a14" id="1007a14"></a>利養屬十方僧。而別受請，即取十方僧物<a 
name="1007a15" id="1007a15"></a>入己。八福田諸佛聖人，一一師僧父母病人<a 
name="1007a16" id="1007a16"></a>物。自己用故，犯輕垢罪。</p><a 
name="1007a17" id="1007a17"></a><p style="text-indent: 0em; margin-left: 0em"><span class="linehead"></span>「若佛子！有出家菩薩、在家菩薩及一切檀越，<a 
name="1007a18" id="1007a18"></a>請僧福田求願之時，應入僧房問知事<a 
name="1007a19" id="1007a19"></a>人。今欲次第請者，即得十方賢聖僧。而世<a 
name="1007a20" id="1007a20"></a>人別請五百羅漢菩薩僧，不如僧次一凡夫<a 
name="1007a21" id="1007a21"></a>僧。若別請僧者，是外道法。七佛無別請法，<a 
name="1007a22" id="1007a22"></a>不順孝道。若故別請僧者，犯輕垢罪。</p><a 
name="1007a23" id="1007a23"></a><p style="text-indent: 0em; margin-left: 0em"><span class="linehead"></span>「若佛子！以惡心故、為利養故，販賣男女<a 
name="1007a24" id="1007a24"></a>色，自手作食、自磨自舂，占相男女，解夢吉<a 
name="1007a25" id="1007a25"></a>凶，是男是女，&#x546A;術工巧調鷹方法，和合百<a 
name="1007a26" id="1007a26"></a>種毒藥千種毒藥、蛇毒生金銀蠱毒，都無<a 
name="1007a27" id="1007a27"></a>慈心。若故作者，犯輕垢罪。</p><a 
name="1007a28" id="1007a28"></a><p style="text-indent: 0em; margin-left: 0em"><span class="linehead"></span>「若佛子！以惡心故，自身謗三寶，詐現親<a 
name="1007a29" id="1007a29"></a>附，口便說空、行在有中，為白衣通致男女<a 
name="1007b01" id="1007b01"></a>交會婬色縛著。於六齋日、年三長齋月，作<a 
name="1007b02" id="1007b02"></a>殺生、劫盜、破齋犯戒者，犯輕垢罪。如是十<a 
name="1007b03" id="1007b03"></a>戒，應當學，敬心奉持。制戒品中廣解。」</p><a 
name="1007b04" id="1007b04"></a><p style="text-indent: 0em; margin-left: 0em"><span class="linehead"></span>佛言：「佛子！佛滅度後於惡世中，若見外道<a 
name="1007b05" id="1007b05"></a>一切惡人劫賊賣佛菩薩父母形像、販賣<a 
name="1007b06" id="1007b06"></a>經律、販賣比丘比丘尼，亦賣發心菩薩道<a 
name="1007b07" id="1007b07"></a>人，或為官使、與一切人作奴婢者。而菩薩<a 
name="1007b08" id="1007b08"></a>見是事已，應生慈心，方便救護，處處教<a 
name="1007b09" id="1007b09"></a>化。取物贖佛菩薩形像，及比丘、比丘尼、發<a 
name="1007b10" id="1007b10"></a>心菩薩、一切經律。若不贖者，犯輕垢罪。</p><a 
name="1007b11" id="1007b11"></a><p style="text-indent: 0em; margin-left: 0em"><span class="linehead"></span>「若佛子！不得畜刀仗弓箭、販賣輕秤小<a 
name="1007b12" id="1007b12"></a>斗、因官形勢取人財物、害心繫縛破壞成<a 
name="1007b13" id="1007b13"></a>功、長養&#x732B;狸&#x732A;狗。若故作者，犯輕垢罪。</p><a 
name="1007b14" id="1007b14"></a><p style="text-indent: 0em; margin-left: 0em"><span class="linehead"></span>「若佛子！以惡心故觀一切男女等&#x9B2A;，軍陣<a 
name="1007b15" id="1007b15"></a>兵將劫賊等&#x9B2A;，亦不得聽吹貝鼓角琴瑟<a 
name="1007b16" id="1007b16"></a>箏笛箜篌歌叫伎樂之聲，不得摴蒲圍碁<a 
name="1007b17" id="1007b17"></a>波羅賽戲彈碁六博拍毬擲石投壺八道<a 
name="1007b18" id="1007b18"></a>行城，爪鏡蓍草楊枝&#x9262;盂髑髏而作卜<a 
name="1007b19" id="1007b19"></a>筮，不得作盜賊使命，一一不得作。若故<a 
name="1007b20" id="1007b20"></a>作者，犯輕垢罪。</p><a 
name="1007b21" id="1007b21"></a><p style="text-indent: 0em; margin-left: 0em"><span class="linehead"></span>「若佛子！護持禁戒，行住坐臥日夜六時讀誦<a 
name="1007b22" id="1007b22"></a>是戒。猶如金剛，如帶持浮囊欲度大海，<a 
name="1007b23" id="1007b23"></a>如草繫比丘。常生大乘善信，自知我是未<a 
name="1007b24" id="1007b24"></a>成之佛，諸佛是已成之佛。發菩提心，念念<a 
name="1007b25" id="1007b25"></a>不去心。若起一念二乘外道心者，犯輕垢<a 
name="1007b26" id="1007b26"></a>罪。</p><a 
name="1007b27" id="1007b27"></a><p style="text-indent: 0em; margin-left: 0em"><span class="linehead"></span>「若佛子！常應發一切願，孝順父母師僧三<a 
name="1007b28" id="1007b28"></a>寶。願得好師同學善友知識，常教我大乘<a 
name="1007b29" id="1007b29"></a>經律、十發趣、十長養、十金剛、十地，使我開解，<a 
name="1007c01" id="1007c01"></a>如法修行堅持佛戒。寧捨身命，念念不去<a 
name="1007c02" id="1007c02"></a>心。若一切菩薩不發是願者，犯輕垢罪。</p><a 
name="1007c03" id="1007c03"></a><p style="text-indent: 0em; margin-left: 0em"><span class="linehead"></span>「若佛子！發十大願已，持佛禁戒。作是願<a 
name="1007c04" id="1007c04"></a>言：『寧以此身投熾然猛火大坑刀山，終不<a 
name="1007c05" id="1007c05"></a>毀犯三世諸佛經律，與一切女人作不淨<a 
name="1007c06" id="1007c06"></a>行。』</p><a 
name="1007c07" id="1007c07"></a><p style="text-indent: 0em; margin-left: 0em"><span class="linehead"></span>「復作是願：『寧以熱鐵羅網千重周匝纏身，<a 
name="1007c08" id="1007c08"></a>終不以破戒之身，受於信心檀越一切衣<a 
name="1007c09" id="1007c09"></a>服。』</p><a 
name="1007c10" id="1007c10"></a><p style="text-indent: 0em; margin-left: 0em"><span class="linehead"></span>「復作是願：『寧以此口吞熱鐵丸及大流猛<a 
name="1007c11" id="1007c11"></a>火經百千劫，終不以破戒之口，食信心<a 
name="1007c12" id="1007c12"></a>檀越百味飲食。』</p><a 
name="1007c13" id="1007c13"></a><p style="text-indent: 0em; margin-left: 0em"><span class="linehead"></span>「復作是願：『寧以此身臥大猛火羅網熱鐵<a 
name="1007c14" id="1007c14"></a>地上，終不以破戒之身，受信心檀越百種<a 
name="1007c15" id="1007c15"></a>床座。』</p><a 
name="1007c16" id="1007c16"></a><p style="text-indent: 0em; margin-left: 0em"><span class="linehead"></span>「復作是願：『寧以此身受三百鉾刺經一<a 
name="1007c17" id="1007c17"></a>劫二劫，終不以破戒之身，受信心檀越百<a 
name="1007c18" id="1007c18"></a>味醫藥。』</p><a 
name="1007c19" id="1007c19"></a><p style="text-indent: 0em; margin-left: 0em"><span class="linehead"></span>「復作是願：『寧以此身投熱鐵鑊經百千<a 
name="1007c20" id="1007c20"></a>劫，終不以破戒之身，受信心檀越千種房<a 
name="1007c21" id="1007c21"></a>舍屋宅園林田地。』</p><a 
name="1007c22" id="1007c22"></a><p style="text-indent: 0em; margin-left: 0em"><span class="linehead"></span>「復作是願：『寧以鐵鎚打碎此身從頭至<a 
name="1007c23" id="1007c23"></a>足令如微塵，終不以破戒之身，受信心<a 
name="1007c24" id="1007c24"></a>檀越恭敬禮拜。』</p><a 
name="1007c25" id="1007c25"></a><p style="text-indent: 0em; margin-left: 0em"><span class="linehead"></span>「復作是願：『寧以百千熱鐵刀鉾挑其兩目，<a 
name="1008a01" id="1008a01"></a>終不以破戒之心視他好色。』</p><a 
name="1008a02" id="1008a02"></a><p style="text-indent: 0em; margin-left: 0em"><span class="linehead"></span>「復作是願：『寧以百千鐵錐遍劖刺耳根<a 
name="1008a03" id="1008a03"></a>經一劫二劫，終不以破戒之心聽好音<a 
name="1008a04" id="1008a04"></a>聲。』</p><a 
name="1008a05" id="1008a05"></a><p style="text-indent: 0em; margin-left: 0em"><span class="linehead"></span>「復作是願：『寧以百千刃刀割去其鼻，終不<a 
name="1008a06" id="1008a06"></a>以破戒之心貪嗅諸香。』</p><a 
name="1008a07" id="1008a07"></a><p style="text-indent: 0em; margin-left: 0em"><span class="linehead"></span>「復作是願：『寧以百千刃刀割斷其舌，終不<a 
name="1008a08" id="1008a08"></a>以破戒之心食人百味淨食。』</p><a 
name="1008a09" id="1008a09"></a><p style="text-indent: 0em; margin-left: 0em"><span class="linehead"></span>「復作是願：『寧以利斧斬斫其身，終不以<a 
name="1008a10" id="1008a10"></a>破戒之心貪著好觸。』</p><a 
name="1008a11" id="1008a11"></a><p style="text-indent: 0em; margin-left: 0em"><span class="linehead"></span>「復作是願：『願一切眾生悉得成佛。』而菩薩<a 
name="1008a12" id="1008a12"></a>若不發是願者，犯輕垢罪。</p><a 
name="1008a13" id="1008a13"></a><p style="text-indent: 0em; margin-left: 0em"><span class="linehead"></span>「若佛子！常應二時頭陀，冬夏坐禪、結夏安居。<a 
name="1008a14" id="1008a14"></a>常用楊枝澡豆、三衣瓶&#x9262;坐具錫杖、香爐漉<a 
name="1008a15" id="1008a15"></a>水囊、手巾刀子、火燧鑷子、繩床、經律、佛像菩薩<a 
name="1008a16" id="1008a16"></a>形像。而菩薩行頭陀時及遊方時，行來百<a 
name="1008a17" id="1008a17"></a>里千里，此十八種物常隨其身。頭陀者從<a 
name="1008a18" id="1008a18"></a>正月十五日至三月十五日，八月十五日至<a 
name="1008a19" id="1008a19"></a>十月十五日。是二時中，此十八種物常隨<a 
name="1008a20" id="1008a20"></a>其身如鳥二翼。若布薩日，新學菩薩半月半<a 
name="1008a21" id="1008a21"></a>月布薩誦十重四十八輕戒。時於諸佛菩<a 
name="1008a22" id="1008a22"></a>薩形像前，一人布薩即一人誦。若二人三<a 
name="1008a23" id="1008a23"></a>人乃至百千人，亦一人誦。誦者高座，聽者下<a 
name="1008a24" id="1008a24"></a>坐。各各披九條、七條、五條袈裟。結夏安居一<a 
name="1008a25" id="1008a25"></a>一如法。若頭陀時，莫入難處，若國難惡王、<a 
name="1008a26" id="1008a26"></a>土地高下草木深邃、師子虎狼水火風難、<a 
name="1008a27" id="1008a27"></a>及以劫賊道路毒蛇，一切難處悉不得入。<a 
name="1008a28" id="1008a28"></a>若頭陀行道乃至夏坐安居，是諸難處悉<a 
name="1008a29" id="1008a29"></a>不得入。若故入者，犯輕垢罪。</p><a 
name="1008b01" id="1008b01"></a><p style="text-indent: 0em; margin-left: 0em"><span class="linehead"></span>「若佛子！應如法次第坐。先受戒者在前坐，<a 
name="1008b02" id="1008b02"></a>後受戒者在後坐，不問老少、比丘比丘尼、貴<a 
name="1008b03" id="1008b03"></a>人、國王王子乃至黃門奴婢，皆應先受戒者<a 
name="1008b04" id="1008b04"></a>在前坐，後受戒者次第而坐。莫如外道癡<a 
name="1008b05" id="1008b05"></a>人，若老若少無前無後，坐無次第兵奴之<a 
name="1008b06" id="1008b06"></a>法。我佛法中先者先坐、後者後坐。而菩薩<a 
name="1008b07" id="1008b07"></a>不次第坐者，犯輕垢罪。</p><a 
name="1008b08" id="1008b08"></a><p style="text-indent: 0em; margin-left: 0em"><span class="linehead"></span>「若佛子！常應教化一切眾生。建立僧房山<a 
name="1008b09" id="1008b09"></a>林園田立作佛塔，冬夏安居坐禪處所，一切<a 
name="1008b10" id="1008b10"></a>行道處皆應立之。而菩薩應為一切眾生<a 
name="1008b11" id="1008b11"></a>講說大乘經律，若疾病國難賊難、父母兄<a 
name="1008b12" id="1008b12"></a>弟和上阿闍梨亡滅之日，及三七日乃至七<a 
name="1008b13" id="1008b13"></a>七日，亦應讀誦講說大乘經律，齋會求<a 
name="1008b14" id="1008b14"></a>福行來治生。大火所燒、大水所<span class="gaiji">漂<!--gaiji,漂,1[漂*寸],2&#x3D71;,3--></span>、黑風<a 
name="1008b15" id="1008b15"></a>所吹船舫、江河大海羅剎之難，亦應讀誦<a 
name="1008b16" id="1008b16"></a>講說此經律。乃至一切罪報三報七逆八<a 
name="1008b17" id="1008b17"></a>難，杻械枷鎖繫縛其身，多婬多瞋多愚癡<a 
name="1008b18" id="1008b18"></a>多疾病，皆應讀誦講說此經律。而新學菩<a 
name="1008b19" id="1008b19"></a>薩若不爾者，犯輕垢罪。如是九戒，應當<a 
name="1008b20" id="1008b20"></a>學，敬心奉持。梵壇品當說。」</p><a 
name="1008b21" id="1008b21"></a><p style="text-indent: 0em; margin-left: 0em"><span class="linehead"></span>佛言：「佛子！與人受戒時，不得蕑擇。一切<a 
name="1008b22" id="1008b22"></a>國王王子大臣百官、比丘比丘尼、信男信女<a 
name="1008b23" id="1008b23"></a>婬男婬女、十八梵天、六欲天子、無根二根、<a 
name="1008b24" id="1008b24"></a>黃門奴婢、一切鬼神盡得受戒。應教身所<a 
name="1008b25" id="1008b25"></a>著袈裟，皆使壞色與道相應，皆染使青黃<a 
name="1008b26" id="1008b26"></a>赤黑紫色一切染衣，乃至臥具盡以壞色，身<a 
name="1008b27" id="1008b27"></a>所著衣一切染色。若一切國土中國人所著<a 
name="1008b28" id="1008b28"></a>衣服，比丘皆應與其俗服有異。若欲受<a 
name="1008b29" id="1008b29"></a>戒時，師應問言：『汝現身不作七逆罪耶？』<a 
name="1008c01" id="1008c01"></a>菩薩法師不得與七逆人現身受戒。七逆<a 
name="1008c02" id="1008c02"></a>者，出佛身血、殺父、殺母、殺和上、殺阿闍<a 
name="1008c03" id="1008c03"></a>梨、破羯磨轉法輪僧、殺聖人。若具七遮，即<a 
name="1008c04" id="1008c04"></a>現身不得戒，餘一切人盡得受戒。出家<a 
name="1008c05" id="1008c05"></a>人法，不向國王禮拜、不向父母禮拜，六親<a 
name="1008c06" id="1008c06"></a>不敬、鬼神不禮，但解師語。有百里千里<a 
name="1008c07" id="1008c07"></a>來求法者，而菩薩法師以惡心而不即<a 
name="1008c08" id="1008c08"></a>與授一切眾生戒者，犯輕垢罪。</p><a 
name="1008c09" id="1008c09"></a><p style="text-indent: 0em; margin-left: 0em"><span class="linehead"></span>「若佛子！教化人起信心時，菩薩與他人<a 
name="1008c10" id="1008c10"></a>作教誡法師者，見欲受戒人，應教請二<a 
name="1008c11" id="1008c11"></a>師：和上、阿闍梨。二師應問言：『汝有七遮罪<a 
name="1008c12" id="1008c12"></a>不？』若現身有七遮，師不應與受戒，<a 
name="1008c13" id="1008c13"></a>無七遮者得受。若有犯十戒者，應教<a 
name="1008c14" id="1008c14"></a>懺悔。在佛菩薩形像前，日夜六時誦十重<a 
name="1008c15" id="1008c15"></a>四十八輕戒。若到禮三世千佛得見好<a 
name="1008c16" id="1008c16"></a>相，若一七日二三七日乃至一年，要見好<a 
name="1008c17" id="1008c17"></a>相。好相者，佛來摩頂，見光見華種種異相，<a 
name="1008c18" id="1008c18"></a>便得滅罪。若無好相，雖懺無益。是人現身<a 
name="1008c19" id="1008c19"></a>亦不得戒，而得增受戒。若犯四十八輕<a 
name="1008c20" id="1008c20"></a>戒者，對首懺罪滅，不同七遮。而教誡師<a 
name="1008c21" id="1008c21"></a>於是法中一一好解。若不解大乘經律若<a 
name="1008c22" id="1008c22"></a>輕若重是非之相，不解第一義諦習種性、<a 
name="1008c23" id="1008c23"></a>長養性、不可壞性、道種性、正性，其中多少<a 
name="1009a01" id="1009a01"></a>觀行出入十禪支一切行法，一一不得此<a 
name="1009a02" id="1009a02"></a>法中意。而菩薩為利養故、為名聞故，惡<a 
name="1009a03" id="1009a03"></a>求多求貪利弟子，而詐現解一切經律，為<a 
name="1009a04" id="1009a04"></a>供養故，是自欺詐亦欺詐他人。故與人受<a 
name="1009a05" id="1009a05"></a>戒者，犯輕垢罪。</p><a 
name="1009a06" id="1009a06"></a><p style="text-indent: 0em; margin-left: 0em"><span class="linehead"></span>「若佛子！不得為利養故，於未受菩薩戒<a 
name="1009a07" id="1009a07"></a>者前、若外道惡人前說此千佛大戒。邪見<a 
name="1009a08" id="1009a08"></a>人前亦不得說，除國王餘一切不得說。是<a 
name="1009a09" id="1009a09"></a>惡人輩不受佛戒，名為畜生。生生不見三<a 
name="1009a10" id="1009a10"></a>寶，如木石無心，名為外道邪見人輩，木頭<a 
name="1009a11" id="1009a11"></a>無異。而菩薩於是惡人前說七佛教戒者，<a 
name="1009a12" id="1009a12"></a>犯輕垢罪。</p><a 
name="1009a13" id="1009a13"></a><p style="text-indent: 0em; margin-left: 0em"><span class="linehead"></span>「若佛子！信心出家受佛正戒，故起心毀犯聖<a 
name="1009a14" id="1009a14"></a>戒者，不得受一切檀越供養，亦不得國王<a 
name="1009a15" id="1009a15"></a>地上行，不得飲國王水，五千大鬼常遮其<a 
name="1009a16" id="1009a16"></a>前。鬼言：『大賊。』若入房舍城邑宅中，鬼復常<a 
name="1009a17" id="1009a17"></a>掃其&#x811A;跡。一切世人罵言：『佛法中賊。』一切<a 
name="1009a18" id="1009a18"></a>眾生眼不欲見。犯戒之人，畜生無異、木頭無<a 
name="1009a19" id="1009a19"></a>異。若毀正戒者，犯輕垢罪。</p><a 
name="1009a20" id="1009a20"></a><p style="text-indent: 0em; margin-left: 0em"><span class="linehead"></span>「若佛子！常應一心受持讀誦大乘經律。剝<a 
name="1009a21" id="1009a21"></a>皮為紙、刺血為墨、以髓為水、析骨為筆<a 
name="1009a22" id="1009a22"></a>書寫佛戒。木皮穀紙絹素竹帛亦應悉書<a 
name="1009a23" id="1009a23"></a>持。常以七寶無價香花一切雜寶，為箱囊<a 
name="1009a24" id="1009a24"></a>盛經律卷。若不如法供養者，犯輕垢罪。</p><a 
name="1009a25" id="1009a25"></a><p style="text-indent: 0em; margin-left: 0em"><span class="linehead"></span>「若佛子！常起大悲心。若入一切城邑舍宅，<a 
name="1009a26" id="1009a26"></a>見一切眾生，應當唱言：『汝等眾生盡應<a 
name="1009a27" id="1009a27"></a>受三歸十戒。』若見牛馬&#x732A;羊一切畜生，應<a 
name="1009a28" id="1009a28"></a>心念口言：『汝是畜生，發菩提心。』而菩薩入一<a 
name="1009a29" id="1009a29"></a>切處山林川野，皆使一切眾生發菩提心。<a 
name="1009b01" id="1009b01"></a>是菩薩若不教化眾生者，犯輕垢罪。</p><a 
name="1009b02" id="1009b02"></a><p style="text-indent: 0em; margin-left: 0em"><span class="linehead"></span>「若佛子！常行教化起大悲心。入檀越貴人<a 
name="1009b03" id="1009b03"></a>家，一切眾中不得立為白衣說法，應白<a 
name="1009b04" id="1009b04"></a>衣眾前高座上坐。法師比丘不得地立為四<a 
name="1009b05" id="1009b05"></a>眾說法。若說法時，法師高座香花供養，四<a 
name="1009b06" id="1009b06"></a>眾聽者下坐。如孝順父母敬順師教，如<a 
name="1009b07" id="1009b07"></a>事火婆羅門。其說法者若不如法，犯輕垢<a 
name="1009b08" id="1009b08"></a>罪。</p><a 
name="1009b09" id="1009b09"></a><p style="text-indent: 0em; margin-left: 0em"><span class="linehead"></span>「若佛子！皆以信心受佛戒者，若國王太子<a 
name="1009b10" id="1009b10"></a>百官四部弟子，自恃高貴破滅佛法戒律，<a 
name="1009b11" id="1009b11"></a>明作制法制我四部弟子，不聽出家行道，<a 
name="1009b12" id="1009b12"></a>亦復不聽造立形像佛塔經律，破三寶之<a 
name="1009b13" id="1009b13"></a>罪。而故作破法者，犯輕垢罪。</p><a 
name="1009b14" id="1009b14"></a><p style="text-indent: 0em; margin-left: 0em"><span class="linehead"></span>「若佛子！以好心出家，而為名聞利養，於國<a 
name="1009b15" id="1009b15"></a>王百官前說七佛戒，橫與比丘比丘尼<a 
name="1009b16" id="1009b16"></a>菩薩弟子作繫縛事，如師子身中蟲自<a 
name="1009b17" id="1009b17"></a>食師子肉，非外道天魔能破。若受佛戒<a 
name="1009b18" id="1009b18"></a>者，應護佛戒如念一子、如事父母。而菩<a 
name="1009b19" id="1009b19"></a>薩聞外道惡人以惡言謗佛戒時，如三<a 
name="1009b20" id="1009b20"></a>百鉾刺心，千刀萬杖打拍其身等無有異。<a 
name="1009b21" id="1009b21"></a>寧自入地獄經百劫，而不用一聞惡言<a 
name="1009b22" id="1009b22"></a>破佛戒之聲，而況自破佛戒。教人破法<a 
name="1009b23" id="1009b23"></a>因緣，亦無孝順之心。若故作者，犯輕垢罪。<a 
name="1009b24" id="1009b24"></a>如是九戒，應當學，敬心奉持。」</p><a 
name="1009b25" id="1009b25"></a><p style="text-indent: 0em; margin-left: 0em"><span class="linehead"></span>「諸佛子！是四十八輕戒！汝等受持。過去諸菩<a 
name="1009b26" id="1009b26"></a>薩已誦、未來諸菩薩當誦、現在諸菩薩今誦。<a 
name="1009b27" id="1009b27"></a>諸佛子諦聽！此十重、四十八輕戒，三世<a 
name="1009b28" id="1009b28"></a>諸佛已誦、當誦、今誦，我今亦如是誦。汝等一<a 
name="1009b29" id="1009b29"></a>切大眾，若國王王子百官、比丘比丘尼、信男<a 
name="1009c01" id="1009c01"></a>信女，受持菩薩戒者，應受持讀誦解說<a 
name="1009c02" id="1009c02"></a>書寫佛性常住戒卷，流通三世一切眾生化<a 
name="1009c03" id="1009c03"></a>化不絕。得見千佛佛佛授手，世世不墮<a 
name="1009c04" id="1009c04"></a>惡道八難，常生人道天中。我今在此樹下，<a 
name="1009c05" id="1009c05"></a>略開七佛法戒。汝等當一心學波羅提木<a 
name="1009c06" id="1009c06"></a>叉，歡喜奉行。如無相天王品勸學中一一<a 
name="1009c07" id="1009c07"></a>廣明。」三千學士時坐聽者，聞佛自誦，心心<a 
name="1009c08" id="1009c08"></a>頂戴喜躍受持。</p><a 
name="1009c09" id="1009c09"></a><p style="text-indent: 0em; margin-left: 0em"><span class="linehead"></span>爾時釋迦牟尼佛，說上蓮花臺藏世界盧舍<a 
name="1009c10" id="1009c10"></a>那佛心地法門品中十無盡戒法品竟。千百<a 
name="1009c11" id="1009c11"></a>億釋迦亦如是說，從摩醯首羅天王宮至<a 
name="1009c12" id="1009c12"></a>此道樹十住處說法品，為一切菩薩、不可<a 
name="1009c13" id="1009c13"></a>說大眾受持讀誦解說其義亦如是。千百<a 
name="1009c14" id="1009c14"></a>億世界蓮花藏世界、微塵世界，一切佛心藏、<a 
name="1009c15" id="1009c15"></a>地藏、戒藏、無量行願藏、因果佛性常住藏，如<a 
name="1009c16" id="1009c16"></a>如一切佛說無量一切法藏竟。千百億世界<a 
name="1009c17" id="1009c17"></a>中，一切眾生受持，歡喜奉行，若廣開心地相<a 
name="1009c18" id="1009c18"></a>相。如佛花光王品中說。</p><a 
name="1009c19" id="1009c19"></a><p>　<span class="lg">明人忍慧強，　　能持如是法，<a 
name="1009c20" id="1009c20"></a><br>　未成佛道間，　　安獲五種利：<a 
name="1009c21" id="1009c21"></a><br>　一者十方佛，　　愍念常守護；<a 
name="1009c22" id="1009c22"></a><br>　二者命終時，　　正見心歡喜；<a 
name="1009c23" id="1009c23"></a><br>　三者生生處，　　為諸菩薩友；<a 
name="1009c24" id="1009c24"></a><br>　四者功德聚，　　戒度悉成就；<a 
name="1009c25" id="1009c25"></a><br>　五者今後世，　　性戒福慧滿。<a 
name="1010a01" id="1010a01"></a><br>　此是佛行處，　　智者善思量，<a 
name="1010a02" id="1010a02"></a><br>　計我著相者，　　不能信是法。<a 
name="1010a03" id="1010a03"></a><br>　滅盡取證者，　　亦非下種處，<a 
name="1010a04" id="1010a04"></a><br>　欲長菩提苗，　　光明照世間，<a 
name="1010a05" id="1010a05"></a><br>　應當靜觀察，　　諸法真實相。<a 
name="1010a06" id="1010a06"></a><br>　不生亦不滅，　　不常復不斷，<a 
name="1010a07" id="1010a07"></a><br>　不一亦不異，　　不來亦不去，<a 
name="1010a08" id="1010a08"></a><br>　如是一心中，　　方便勤莊嚴。<a 
name="1010a09" id="1010a09"></a><br>　菩薩所應作，　　應當次第學，<a 
name="1010a10" id="1010a10"></a><br>　於學於無學，　　勿生分別想，<a 
name="1010a11" id="1010a11"></a><br>　是名第一道，　　亦名摩訶衍。<a 
name="1010a12" id="1010a12"></a><br>　一切戲論處，　　悉由是處滅，<a 
name="1010a13" id="1010a13"></a><br>　諸佛薩婆若，　　悉由是處出，<a 
name="1010a14" id="1010a14"></a><br>　是故諸佛子，　　宜發大勇猛，<a 
name="1010a15" id="1010a15"></a><br>　於諸佛淨戒，　　護持如明珠。<a 
name="1010a16" id="1010a16"></a><br>　過去諸菩薩，　　已於是中學，<a 
name="1010a17" id="1010a17"></a><br>　未來者當學，　　現在者今學，<a 
name="1010a18" id="1010a18"></a><br>　此是佛行處，　　聖主所稱歎。<a 
name="1010a19" id="1010a19"></a><br>　我已隨順說，　　福德無量聚，<a 
name="1010a20" id="1010a20"></a><br>　迴以施眾生，　　共向一切智，<a 
name="1010a21" id="1010a21"></a><br>　願聞是法者，　　疾得成佛道。</span></p><a 
name="1010a22" id="1010a22"></a><p><span class="juanname">梵網經盧舍那佛說菩薩心地戒品第十之<a 
name="1010a23" id="1010a23"></a>下</span></p>
<hr>【經文資訊】大正藏第 24 冊 No. 1484 梵網經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供，李明芳大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0029.html?index=T24n1484" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T24n1484_002 by HTTrack Website Copier/3.x [XR&CO'2014], Tue, 07 Jun 2016 06:52:08 GMT -->
</html>
