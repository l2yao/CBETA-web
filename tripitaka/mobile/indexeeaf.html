<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T32n1673_001 by HTTrack Website Copier/3.x [XR&CO'2014], Tue, 07 Jun 2016 06:53:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=709983203&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT32n1673&amp;utmp=%2Fmobile%2Findex.php%3Findex%3DT32n1673_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第32冊<br/>No.1673 勸發諸王要偈 (1卷)<br/>【龍樹菩薩撰  宋 僧伽跋摩譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T32">
<div class="root" id="1673" sutra_name="勸發諸王要偈" sutra_juan="[卷1]">　
<a 
name="0748a05" id="0748a05"></a><a 
name="0748a06" id="0748a06"></a><p style="margin-left: 2em"><span class="juannum">No. 1673 [Nos. 1672, 1674]</span></p><a 
name="0748a07" id="0748a07"></a><p><span class="juanname">勸發諸王要偈</span></p><a 
name="0748a08" id="0748a08"></a><a 
name="0748a09" id="0748a09"></a><p style="margin-left: 4em"><span class="byline">龍樹菩薩撰</span></p><a 
name="0748a10" id="0748a10"></a><p style="margin-left: 4em"><span class="byline">宋天竺三藏僧伽跋摩譯</span></p><a 
name="0748a11" id="0748a11"></a><p>　<span class="lg">明勝功德王　　我無餘求想<a 
name="0748a12" id="0748a12"></a><br>　諸佛所說法　　莊嚴要何義<a 
name="0748a13" id="0748a13"></a><br>　略撰賢聖頌　　大王所宜聞<a 
name="0748a14" id="0748a14"></a><br>　如以眾雜木　　造立如來像<a 
name="0748a15" id="0748a15"></a><br>　智者恭敬禮　　依佛故尊視<a 
name="0748a16" id="0748a16"></a><br>　我今以非辯　　光宣真實藏<a 
name="0748a17" id="0748a17"></a><br>　慧者應信樂　　依法聽所述<a 
name="0748a18" id="0748a18"></a><br>　大王雖數聞　　如來梵音說<a 
name="0748a19" id="0748a19"></a><br>　勝悟由多聞　　屢聞則深信<a 
name="0748a20" id="0748a20"></a><br>　如日照素質　　豈不增其鮮<a 
name="0748a21" id="0748a21"></a><br>　三寶施戒天　　最勝說六念<a 
name="0748a22" id="0748a22"></a><br>　隨順諸功德　　如實善觀察<a 
name="0748a23" id="0748a23"></a><br>　身口意常行　　清淨十業道<a 
name="0748a24" id="0748a24"></a><br>　遠酒不醉亂　　離邪修正命<a 
name="0748a25" id="0748a25"></a><br>　知財五家分　　無常不牢固<a 
name="0748a26" id="0748a26"></a><br>　惠施諸有德　　貧苦及親屬<a 
name="0748a27" id="0748a27"></a><br>　所生常隨逐　　布施為最勝<a 
name="0748a28" id="0748a28"></a><br>　不斷亦不滅　　不離不望果<a 
name="0748a29" id="0748a29"></a><br>　如是諸淨戒　　宜應善受持<a 
name="0748b01" id="0748b01"></a><br>　是則為良田　　生諸功德故<a 
name="0748b02" id="0748b02"></a><br>　施戒忍精進　　禪定無量慧<a 
name="0748b03" id="0748b03"></a><br>　是諸波羅蜜　　慧者當修習<a 
name="0748b04" id="0748b04"></a><br>　能度三有海　　逮得牟尼尊<a 
name="0748b05" id="0748b05"></a><br>　若人孝父母　　至心盡供養<a 
name="0748b06" id="0748b06"></a><br>　是名禮教門　　清淨天勝族<a 
name="0748b07" id="0748b07"></a><br>　名聞遠流布　　捨身生天上<a 
name="0748b08" id="0748b08"></a><br>　離殺盜婬欺　　飲酒及三枝<a 
name="0748b09" id="0748b09"></a><br>　成就八分齊　　隨順諸佛學<a 
name="0748b10" id="0748b10"></a><br>　捨身生六天　　所欲悉隨意<a 
name="0748b11" id="0748b11"></a><br>　慳諂幻偽慢　　懈怠貪恚癡<a 
name="0748b12" id="0748b12"></a><br>　族姓好容色　　少壯多聞樂<a 
name="0748b13" id="0748b13"></a><br>　如是諸迷惑　　當視如怨家<a 
name="0748b14" id="0748b14"></a><br>　若修不放逸　　是則不死路<a 
name="0748b15" id="0748b15"></a><br>　放逸為死徑　　世尊之所說<a 
name="0748b16" id="0748b16"></a><br>　為增善法故　　當修不放逸<a 
name="0748b17" id="0748b17"></a><br>　若人先為惡　　後能不放逸<a 
name="0748b18" id="0748b18"></a><br>　是則照世間　　雲除月光顯<a 
name="0748b19" id="0748b19"></a><br>　忍辱無與等　　不隨瞋恚心<a 
name="0748b20" id="0748b20"></a><br>　佛說能遠離　　是得不還道<a 
name="0748b21" id="0748b21"></a><br>　有瞋如畫水　　或如畫土石<a 
name="0748b22" id="0748b22"></a><br>　若說超煩惱　　初人則為勝<a 
name="0748b23" id="0748b23"></a><br>　改惡修慈忍　　第三則為上</span></p><a 
name="0748b24" id="0748b24"></a><p>　<span class="lg">最勝說眾生　　三種善惡語<a 
name="0748b25" id="0748b25"></a><br>　初名引人心　　美言如飴蜜<a 
name="0748b26" id="0748b26"></a><br>　次名真實語　　猶如妙華敷<a 
name="0748b27" id="0748b27"></a><br>　後名不誠實　　鄙浮如糞穢<a 
name="0748b28" id="0748b28"></a><br>　慧者應分別　　捨後修初二<a 
name="0748b29" id="0748b29"></a><br>　從明明至終　　從闇闇究竟<a 
name="0748c01" id="0748c01"></a><br>　有從闇入明　　或從明入冥<a 
name="0748c02" id="0748c02"></a><br>　慧者應諦了　　捨三昇初明<a 
name="0748c03" id="0748c03"></a><br>　有人生似熟　　或復熟似生<a 
name="0748c04" id="0748c04"></a><br>　或二俱生熟　　明者諦分別<a 
name="0748c05" id="0748c05"></a><br>　不視他妻色　　視則母女想<a 
name="0748c06" id="0748c06"></a><br>　如是猶生惑　　當修不淨觀<a 
name="0748c07" id="0748c07"></a><br>　心意善馳亂　　當勤善守持<a 
name="0748c08" id="0748c08"></a><br>　如人護勝聞　　寶藏愛子命<a 
name="0748c09" id="0748c09"></a><br>　當觀五欲樂　　猶如惡毒蛇<a 
name="0748c10" id="0748c10"></a><br>　怨憎及刀火　　方便修厭離<a 
name="0748c11" id="0748c11"></a><br>　五欲生非義　　猶如頻婆果<a 
name="0748c12" id="0748c12"></a><br>　覆相善欺誑　　縛人住生死<a 
name="0748c13" id="0748c13"></a><br>　智者當觀察　　棄捨勿染污<a 
name="0748c14" id="0748c14"></a><br>　諸根常輕躁　　馳散六塵境<a 
name="0748c15" id="0748c15"></a><br>　若能善調伏　　是則大勇健<a 
name="0748c16" id="0748c16"></a><br>　是身為行廁　　九道常流穢<a 
name="0748c17" id="0748c17"></a><br>　穿漏難可滿　　薄皮隱不淨<a 
name="0748c18" id="0748c18"></a><br>　愚者為所欺　　智士當厭離</span></p><a 
name="0748c19" id="0748c19"></a><p>　<span class="lg">如人病疥虫　　向火欲除患<a 
name="0748c20" id="0748c20"></a><br>　少樂後苦增　　貪欲亦如是<a 
name="0748c21" id="0748c21"></a><br>　能善知欲過　　從是離眾苦<a 
name="0748c22" id="0748c22"></a><br>　欲見第一義　　佛說觀緣起<a 
name="0748c23" id="0748c23"></a><br>　應當勤修習　　最勝無過是<a 
name="0748c24" id="0748c24"></a><br>　族姓身端嚴　　多聞自纓絡<a 
name="0748c25" id="0748c25"></a><br>　若不修戒慧　　此則非殊勝<a 
name="0748c26" id="0748c26"></a><br>　能具二功德　　無三猶奇特<a 
name="0748c27" id="0748c27"></a><br>　利衰及毀譽　　稱譏與苦樂<a 
name="0748c28" id="0748c28"></a><br>　八法不傾動　　是則為聖王<a 
name="0748c29" id="0748c29"></a><br>　莫為諸天神　　沙門婆羅門<a 
name="0749a01" id="0749a01"></a><br>　宗親及賓客　　害生造惡業<a 
name="0749a02" id="0749a02"></a><br>　命終入地獄　　獨受彼不代<a 
name="0749a03" id="0749a03"></a><br>　若人作惡業　　不即受楚毒<a 
name="0749a04" id="0749a04"></a><br>　命終受苦報　　後悔將何及<a 
name="0749a05" id="0749a05"></a><br>　信戒施多聞　　智慧有慚愧<a 
name="0749a06" id="0749a06"></a><br>　佛說不共財　　餘財一切共<a 
name="0749a07" id="0749a07"></a><br>　博<span class="corr" title='[奕&gt;弈]'>弈</span>大聚會　　懶惰習惡友<a 
name="0749a08" id="0749a08"></a><br>　飲酒縱昏蕩　　夜遊無羞恥<a 
name="0749a09" id="0749a09"></a><br>　此六污名稱　　智者應遠離</span></p><a 
name="0749a10" id="0749a10"></a><p>　<span class="lg">知足為大財　　世尊所稱說<a 
name="0749a11" id="0749a11"></a><br>　若能修知足　　雖貧賤大富<a 
name="0749a12" id="0749a12"></a><br>　譬如多頭龍　　多頭則多苦<a 
name="0749a13" id="0749a13"></a><br>　自性結恨深　　是名怨家婦<a 
name="0749a14" id="0749a14"></a><br>　傲慢不承順　　名為輕夫婦<a 
name="0749a15" id="0749a15"></a><br>　費用夫主財　　是則名賊婦<a 
name="0749a16" id="0749a16"></a><br>　慎哉賢丈夫　　宜遠此三婦<a 
name="0749a17" id="0749a17"></a><br>　隨順為姊妹　　愛樂為善友<a 
name="0749a18" id="0749a18"></a><br>　安慰則為母　　隨意為婢使<a 
name="0749a19" id="0749a19"></a><br>　此四賢良妻　　則是夫眷屬<a 
name="0749a20" id="0749a20"></a><br>　飲食為湯藥　　無貪恚癡服<a 
name="0749a21" id="0749a21"></a><br>　唯為止身苦　　勿為肥放逸<a 
name="0749a22" id="0749a22"></a><br>　晝則勤修業　　初後夜亦然<a 
name="0749a23" id="0749a23"></a><br>　中夜亦正念　　無令空夢過<a 
name="0749a24" id="0749a24"></a><br>　慈悲喜捨心　　日夜常修習<a 
name="0749a25" id="0749a25"></a><br>　設未出世間　　其福勝梵天<a 
name="0749a26" id="0749a26"></a><br>　離欲覺歡喜　　苦樂修四禪<a 
name="0749a27" id="0749a27"></a><br>　梵光淨果實　　受此諸天樂<a 
name="0749a28" id="0749a28"></a><br>　若人少行惡　　廣修無量善<a 
name="0749a29" id="0749a29"></a><br>　如以一把鹽　　投之大恒水<a 
name="0749b01" id="0749b01"></a><br>　若人多行惡　　少修淨功德<a 
name="0749b02" id="0749b02"></a><br>　如以多惡毒　　置之小器食<a 
name="0749b03" id="0749b03"></a><br>　五陰闇冥賊　　劫人善珍寶<a 
name="0749b04" id="0749b04"></a><br>　信五根力士　　是能善守護<a 
name="0749b05" id="0749b05"></a><br>　生老病死苦　　所愛者別離<a 
name="0749b06" id="0749b06"></a><br>　淪沒不超度　　斯由自業過<a 
name="0749b07" id="0749b07"></a><br>　求生天解脫　　當勤修正見<a 
name="0749b08" id="0749b08"></a><br>　邪見雖行善　　一切得苦果<a 
name="0749b09" id="0749b09"></a><br>　無常苦不淨　　應當善觀察<a 
name="0749b10" id="0749b10"></a><br>　若不正思惟　　四倒盲慧眼<a 
name="0749b11" id="0749b11"></a><br>　端正色非我　　我色亦非主<a 
name="0749b12" id="0749b12"></a><br>　四陰亦復然　　唯是空苦聚<a 
name="0749b13" id="0749b13"></a><br>　非時非無因　　亦非自性有<a 
name="0749b14" id="0749b14"></a><br>　非自在天生　　無明愛業起<a 
name="0749b15" id="0749b15"></a><br>　身見戒取疑　　是三障解脫<a 
name="0749b16" id="0749b16"></a><br>　聖慧開脫門　　自力不由他<a 
name="0749b17" id="0749b17"></a><br>　淨戒學禪定　　精勤修四禪<a 
name="0749b18" id="0749b18"></a><br>　增上戒心慧　　常當勤修學<a 
name="0749b19" id="0749b19"></a><br>　諸戒智三昧　　悉入三學中<a 
name="0749b20" id="0749b20"></a><br>　身念處大力　　佛說一乘道<a 
name="0749b21" id="0749b21"></a><br>　常當繫心念　　方便善守護<a 
name="0749b22" id="0749b22"></a><br>　若忘是正念　　則失諸善法<a 
name="0749b23" id="0749b23"></a><br>　身命極浮脆　　喻風吹水泡<a 
name="0749b24" id="0749b24"></a><br>　夢覺難可保　　出息無必旋<a 
name="0749b25" id="0749b25"></a><br>　倏忽成微塵　　當知無堅固<a 
name="0749b26" id="0749b26"></a><br>　大地須彌海　　七日皆燒然<a 
name="0749b27" id="0749b27"></a><br>　廓然無遺燼　　況復危脆身<a 
name="0749b28" id="0749b28"></a><br>　無常不可依　　亦非覆護法<a 
name="0749b29" id="0749b29"></a><br>　是身不可怙　　如何不生厭<a 
name="0749c01" id="0749c01"></a><br>　譬如海盲龜　　值遇浮木孔<a 
name="0749c02" id="0749c02"></a><br>　畜生復人身　　難得復過是<a 
name="0749c03" id="0749c03"></a><br>　如何人道中　　不修勝果業<a 
name="0749c04" id="0749c04"></a><br>　寶器盛糞穢　　是則愚癡人<a 
name="0749c05" id="0749c05"></a><br>　已得人身寶　　而用造惡行<a 
name="0749c06" id="0749c06"></a><br>　當知此士夫　　極愚復過是<a 
name="0749c07" id="0749c07"></a><br>　得生有道國　　遭遇善知識<a 
name="0749c08" id="0749c08"></a><br>　正見心成就　　宿命有功德<a 
name="0749c09" id="0749c09"></a><br>　四寶輪具足　　能出生死路<a 
name="0749c10" id="0749c10"></a><br>　親近善知識　　具足修梵行<a 
name="0749c11" id="0749c11"></a><br>　佛說如是人　　心常得寂滅<a 
name="0749c12" id="0749c12"></a><br>　邪見三惡趣　　不聞佛法音<a 
name="0749c13" id="0749c13"></a><br>　邊地闇冥處　　聾&#x7602;長壽天<a 
name="0749c14" id="0749c14"></a><br>　王已離八難　　得此無礙身<a 
name="0749c15" id="0749c15"></a><br>　宜應修善業　　方便求泥洹<a 
name="0749c16" id="0749c16"></a><br>　生死長夜中　　無量種種苦<a 
name="0749c17" id="0749c17"></a><br>　展轉作六親　　尊卑無常序<a 
name="0749c18" id="0749c18"></a><br>　永劫生死中　　未曾不為子<a 
name="0749c19" id="0749c19"></a><br>　計飲慈母乳　　量喻四大海<a 
name="0749c20" id="0749c20"></a><br>　凡夫方受生　　所飲復過是<a 
name="0749c21" id="0749c21"></a><br>　一人從本來　　積骨高須彌<a 
name="0749c22" id="0749c22"></a><br>　所經諸人天　　大地微塵數<a 
name="0749c23" id="0749c23"></a><br>　先作轉輪王　　後復為僕使<a 
name="0749c24" id="0749c24"></a><br>　或上為帝釋　　諸天所奉事<a 
name="0749c25" id="0749c25"></a><br>　下生糞土中　　往反亦無數<a 
name="0749c26" id="0749c26"></a><br>　或時生天上　　婇女極娛樂<a 
name="0749c27" id="0749c27"></a><br>　目眩眾妙色　　耳聞萬種聲<a 
name="0749c28" id="0749c28"></a><br>　觸身皆細軟　　快樂難可名<a 
name="0749c29" id="0749c29"></a><br>　後墮地獄中　　苦毒靡不經<a 
name="0750a01" id="0750a01"></a><br>　若生劍林樹　　身首隨刃零<a 
name="0750a02" id="0750a02"></a><br>　或遊須彌頂　　昇降隨所念<a 
name="0750a03" id="0750a03"></a><br>　與眾天女俱　　沐浴曼陀池<a 
name="0750a04" id="0750a04"></a><br>　寶華列莊嚴　　清涼極快樂<a 
name="0750a05" id="0750a05"></a><br>　復入沸灰河　　烹煮悉糜爛<a 
name="0750a06" id="0750a06"></a><br>　六天五欲歡　　梵世離欲樂<a 
name="0750a07" id="0750a07"></a><br>　死入無擇獄　　備受眾苦毒<a 
name="0750a08" id="0750a08"></a><br>　或作日月天　　光明照四域<a 
name="0750a09" id="0750a09"></a><br>　後生黑闇獄　　不自見其形<a 
name="0750a10" id="0750a10"></a><br>　王當然慧燈　　勿復隨長冥<a 
name="0750a11" id="0750a11"></a><br>　八大地獄中　　燒炙屠裂苦<a 
name="0750a12" id="0750a12"></a><br>　備經眾楚毒　　無量不可譬<a 
name="0750a13" id="0750a13"></a><br>　若人隨癡惑　　具造眾惡業<a 
name="0750a14" id="0750a14"></a><br>　出息未反間　　聞是諸大苦<a 
name="0750a15" id="0750a15"></a><br>　其心不驚怖　　是則木石人<a 
name="0750a16" id="0750a16"></a><br>　眼見報應像　　復聞智者說<a 
name="0750a17" id="0750a17"></a><br>　彼採佛經典　　內心正思惟<a 
name="0750a18" id="0750a18"></a><br>　則應大怖畏　　何況身自經<a 
name="0750a19" id="0750a19"></a><br>　一切受苦中　　無擇最大苦<a 
name="0750a20" id="0750a20"></a><br>　一切受樂中　　愛盡第一樂<a 
name="0750a21" id="0750a21"></a><br>　日夜各三時　　三百槍貫身<a 
name="0750a22" id="0750a22"></a><br>　欲比無擇苦　　百千倍非譬<a 
name="0750a23" id="0750a23"></a><br>　無量諸楚毒　　求死不可得<a 
name="0750a24" id="0750a24"></a><br>　受罪百千歲　　惡業盡乃畢<a 
name="0750a25" id="0750a25"></a><br>　不淨苦果報　　身口業為種<a 
name="0750a26" id="0750a26"></a><br>　不種則不有　　王宜斷苦本<a 
name="0750a27" id="0750a27"></a><br>　若墮畜生趣　　繫縛殺害苦<a 
name="0750a28" id="0750a28"></a><br>　貪害狂亂心　　怨結更相食<a 
name="0750a29" id="0750a29"></a><br>　或為取珠寶　　毛尾皮肉骨<a 
name="0750b01" id="0750b01"></a><br>　由是喪身命　　解剝斷截痛<a 
name="0750b02" id="0750b02"></a><br>　駿足有大力　　穿頸服乘苦<a 
name="0750b03" id="0750b03"></a><br>　狂逸不調馴　　策勒而榜楚<a 
name="0750b04" id="0750b04"></a><br>　餓鬼思飲食　　所念未曾有<a 
name="0750b05" id="0750b05"></a><br>　飢渴寒熱迫　　長夜無休息<a 
name="0750b06" id="0750b06"></a><br>　或身如大山　　咽口若針鋒<a 
name="0750b07" id="0750b07"></a><br>　飢渴內燒燃　　對食食無從<a 
name="0750b08" id="0750b08"></a><br>　或見糞膿唾　　群走競馳趣<a 
name="0750b09" id="0750b09"></a><br>　到則自然滅　　望絕增苦惱<a 
name="0750b10" id="0750b10"></a><br>　飢渴煎其內　　瘤癭發癰疽<a 
name="0750b11" id="0750b11"></a><br>　更共相撮搏　　齟&#x9F5A;唼膿血<a 
name="0750b12" id="0750b12"></a><br>　羸瘡皮骨連　　裸形被長髮<a 
name="0750b13" id="0750b13"></a><br>　身長若枯木　　熾焰從口出<a 
name="0750b14" id="0750b14"></a><br>　還自焚其身　　狀燒多羅樹</span></p><a 
name="0750b15" id="0750b15"></a><p>　<span class="lg">處夏希夜涼　　月光增其熱<a 
name="0750b16" id="0750b16"></a><br>　在冬思晝溫　　日出逾&#x6C37;結<a 
name="0750b17" id="0750b17"></a><br>　向樹果即消　　趣河水輒竭<a 
name="0750b18" id="0750b18"></a><br>　經萬五千歲　　業持命不絕<a 
name="0750b19" id="0750b19"></a><br>　久受無量苦　　斯由宿罪緣<a 
name="0750b20" id="0750b20"></a><br>　種種諸惱逼　　純苦初無間<a 
name="0750b21" id="0750b21"></a><br>　貪惜極慳著　　佛說餓鬼因<a 
name="0750b22" id="0750b22"></a><br>　生天雖快樂　　福盡極大苦<a 
name="0750b23" id="0750b23"></a><br>　斯非賢聖果　　慧者所不怙<a 
name="0750b24" id="0750b24"></a><br>　身體不光澤　　不樂本所座<a 
name="0750b25" id="0750b25"></a><br>　華冠卒萎落　　塵垢忽著身<a 
name="0750b26" id="0750b26"></a><br>　腋下流汗汁　　當知死時至<a 
name="0750b27" id="0750b27"></a><br>　善趣淨業盡　　復墮三惡道<a 
name="0750b28" id="0750b28"></a><br>　或生阿修羅　　貪嫉常苦惱<a 
name="0750b29" id="0750b29"></a><br>　雖有智聰明　　終不見真諦<a 
name="0750c01" id="0750c01"></a><br>　生死六趣中　　輪轉常不息<a 
name="0750c02" id="0750c02"></a><br>　勝法不受生　　生者眾苦器<a 
name="0750c03" id="0750c03"></a><br>　假令頂火然　　正意慎勿念<a 
name="0750c04" id="0750c04"></a><br>　不受後有業　　專心勤修習<a 
name="0750c05" id="0750c05"></a><br>　戒品禪定慧　　寂靜調不動<a 
name="0750c06" id="0750c06"></a><br>　當求涅槃道　　究竟離生死<a 
name="0750c07" id="0750c07"></a><br>　念擇及精進　　喜猗三昧捨<a 
name="0750c08" id="0750c08"></a><br>　此七菩提分　　清淨甘露道<a 
name="0750c09" id="0750c09"></a><br>　無智則不禪　　無禪亦不智<a 
name="0750c10" id="0750c10"></a><br>　是二俱成就　　能出生死流<a 
name="0750c11" id="0750c11"></a><br>　無邊大苦海　　視如牛跡水<a 
name="0750c12" id="0750c12"></a><br>　十四無記論　　佛說不應思<a 
name="0750c13" id="0750c13"></a><br>　是非安隱道　　亦非寂滅處<a 
name="0750c14" id="0750c14"></a><br>　無明緣諸行　　即緣彼生識<a 
name="0750c15" id="0750c15"></a><br>　名色從識起　　六入因名色<a 
name="0750c16" id="0750c16"></a><br>　六入生六觸　　從觸起諸受<a 
name="0750c17" id="0750c17"></a><br>　諸受為愛因　　從愛生四取<a 
name="0750c18" id="0750c18"></a><br>　四取生三有　　因有愛後生<a 
name="0750c19" id="0750c19"></a><br>　從生致老死　　憂悲諸苦惱<a 
name="0750c20" id="0750c20"></a><br>　無量眾苦聚　　生盡則都滅<a 
name="0750c21" id="0750c21"></a><br>　最勝所顯示　　甚深緣起法<a 
name="0750c22" id="0750c22"></a><br>　若能正觀察　　真實見之上<a 
name="0750c23" id="0750c23"></a><br>　如是真實見　　是則為見佛<a 
name="0750c24" id="0750c24"></a><br>　正見正思惟　　正語正業命<a 
name="0750c25" id="0750c25"></a><br>　正念正方便　　及正三摩提<a 
name="0750c26" id="0750c26"></a><br>　八分聖賢道　　寂滅當修習<a 
name="0750c27" id="0750c27"></a><br>　生為真諦苦　　恩愛則是集<a 
name="0750c28" id="0750c28"></a><br>　苦滅名解脫　　到彼謂八道<a 
name="0750c29" id="0750c29"></a><br>　為見彼真諦　　常勤修正智<a 
name="0751a01" id="0751a01"></a><br>　雖處五欲樂　　慧者能出離<a 
name="0751a02" id="0751a02"></a><br>　能證正法者　　皆從凡夫起<a 
name="0751a03" id="0751a03"></a><br>　不從虛空墮　　亦不從地出<a 
name="0751a04" id="0751a04"></a><br>　明哲無畏王　　領要不待煩<a 
name="0751a05" id="0751a05"></a><br>　宜修正法橋　　越度生死淵<a 
name="0751a06" id="0751a06"></a><br>　如上諸深法　　出家猶難精<a 
name="0751a07" id="0751a07"></a><br>　況復御世主　　而能具足行<a 
name="0751a08" id="0751a08"></a><br>　隨時漸修習　　勿令日空過<a 
name="0751a09" id="0751a09"></a><br>　一切人修善　　常生隨喜心<a 
name="0751a10" id="0751a10"></a><br>　自行三種業　　正迴向佛道<a 
name="0751a11" id="0751a11"></a><br>　當於未來世　　受此無量福<a 
name="0751a12" id="0751a12"></a><br>　常生天人中　　得為自在王<a 
name="0751a13" id="0751a13"></a><br>　與大菩薩眾　　遊戲諸神通<a 
name="0751a14" id="0751a14"></a><br>　方便化眾生　　嚴淨佛國土<a 
name="0751a15" id="0751a15"></a><br>　施戒慧為種　　往返人天中<a 
name="0751a16" id="0751a16"></a><br>　無垢淨名稱　　流布十方國<a 
name="0751a17" id="0751a17"></a><br>　世間導人主　　上生化天王<a 
name="0751a18" id="0751a18"></a><br>　令捨五欲樂　　遠離諸放逸<a 
name="0751a19" id="0751a19"></a><br>　眾生迷正濟　　漂浪隨四流<a 
name="0751a20" id="0751a20"></a><br>　無量生死苦　　度令至彼岸<a 
name="0751a21" id="0751a21"></a><br>　緣此成佛道　　究竟大涅槃</span></p><a 
name="0751a22" id="0751a22"></a><p><span class="juanname">勸發諸王要偈</span></p>
<hr>【經文資訊】大正藏第 32 冊 No. 1673 勸發諸王要偈<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexba48.html?index=T32n1673" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T32n1673_001 by HTTrack Website Copier/3.x [XR&CO'2014], Tue, 07 Jun 2016 06:53:41 GMT -->
</html>
