<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T33n1701_002 by HTTrack Website Copier/3.x [XR&CO'2014], Tue, 07 Jun 2016 06:53:44 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1117385635&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT33n1701&amp;utmp=%2Fmobile%2Findex.php%3Findex%3DT33n1701_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb4a7.html?index=T33n1701_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第33冊<br/>No.1701 金剛般若經疏論纂要 (2卷)<br/>【唐 宗密述  宋 子璿治定】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T33">
<div class="root" id="1701" sutra_name="金剛般若經疏論纂要" sutra_juan="[卷2]">　
<a 
name="0163a01" id="0163a01"></a><a 
name="0163a02" id="0163a02"></a><p><span class="juanname">金剛般若經疏論纂要下</span></p><a 
name="0163a03" id="0163a03"></a><a 
name="0163a04" id="0163a04"></a><p style="margin-left: 4em"><span class="byline">京大興福寺沙門宗密述</span></p><a 
name="0163a05" id="0163a05"></a><p style="margin-left: 4em"><span class="byline">長水沙門子璿治定</span></p><a 
name="0163a06" id="0163a06"></a><p style="text-indent: 0em; margin-left: 0em"><span class="linehead"></span>八斷持說未脫苦果疑。論云。向說捨身。苦身<a 
name="0163a07" id="0163a07"></a>果報故福劣。若爾依此法門持說諸菩薩行<a 
name="0163a08" id="0163a08"></a>苦行。亦是苦果。云何此法不成苦果○斷之<a 
name="0163a09" id="0163a09"></a>文二。初明超忍以斷疑二○初明忍體。</p><a 
name="0163a10" id="0163a10"></a><p style="text-indent: 0em; margin-left: 0em"><span class="linehead"></span>須菩提。忍辱波羅蜜。如來說非忍辱波羅蜜<a 
name="0163a11" id="0163a11"></a>　忍到彼岸已離苦相。況彼岸非岸誰苦誰<a 
name="0163a12" id="0163a12"></a>忍△二明忍相二。初引一生證極苦忍二。初<a 
name="0163a13" id="0163a13"></a>正明。</p><a 
name="0163a14" id="0163a14"></a><p style="text-indent: 0em; margin-left: 0em"><span class="linehead"></span>何以故。須菩提。如我昔為歌利王割截身體。<a 
name="0163a15" id="0163a15"></a>我於爾時。無我相無人相無眾生相無壽者<a 
name="0163a16" id="0163a16"></a>相　歌利。此云極惡。佛昔作仙山中修道。王<a 
name="0163a17" id="0163a17"></a>獵疲寢妃共禮仙。王問得四果皆答不得。王<a 
name="0163a18" id="0163a18"></a>怒割截天怒雨石。王懼而懺悔。仙證本無瞋。<a 
name="0163a19" id="0163a19"></a>王乃免害。論云。不但無苦而乃有樂。以慈悲<a 
name="0163a20" id="0163a20"></a>故○二反顯。</p><a 
name="0163a21" id="0163a21"></a><p style="text-indent: 0em; margin-left: 0em"><span class="linehead"></span>何以故。我於往昔節節支解時。若有我相人<a 
name="0163a22" id="0163a22"></a>相眾生相壽者相。應生嗔恨　二引多生證<a 
name="0163a23" id="0163a23"></a>相續忍。</p><a 
name="0163a24" id="0163a24"></a><p style="text-indent: 0em; margin-left: 0em"><span class="linehead"></span>須菩提。又念過去於五百世作忍辱仙人。於<a 
name="0163a25" id="0163a25"></a>爾所世。無我相無人相無眾生相無壽者相。<a 
name="0163a26" id="0163a26"></a>累苦故忍熟而　累苦故忍熟而樂。但與正<a 
name="0163a27" id="0163a27"></a>定慈悲相應故。偈云。離我及恚相。實無有苦<a 
name="0163a28" id="0163a28"></a>惱共樂有慈悲如是苦行果○二勸離相以安<a 
name="0163a29" id="0163a29"></a>忍。論云。若有菩薩不離我相。見苦行苦欲捨<a 
name="0163b01" id="0163b01"></a>菩提心。故勸離相。無著云。為對治不忍因緣<a 
name="0163b02" id="0163b02"></a>有三種苦。謂流轉苦。眾生相違苦。乏受用苦<a 
name="0163b03" id="0163b03"></a>○文二○初總標。</p><a 
name="0163b04" id="0163b04"></a><p style="text-indent: 0em; margin-left: 0em"><span class="linehead"></span>是故須菩提。菩薩應離一切相。發阿耨多羅<a 
name="0163b05" id="0163b05"></a>三藐三菩提心　若離相發心。雖逢大苦即<a 
name="0163b06" id="0163b06"></a>能不捨。無著云。離一切相者。為離如是三苦<a 
name="0163b07" id="0163b07"></a>相也○二別顯二○初對治不忍流轉苦。</p><a 
name="0163b08" id="0163b08"></a><p style="text-indent: 0em; margin-left: 0em"><span class="linehead"></span>不應住色生心。不應住聲香味觸法生心。應<a 
name="0163b09" id="0163b09"></a>生無所住心。若心有住則為非住。是故佛說。<a 
name="0163b10" id="0163b10"></a>菩薩心不應住色布施　初正明流是集諦。<a 
name="0163b11" id="0163b11"></a>轉是苦諦。無著云。若著色等則於流轉苦中<a 
name="0163b12" id="0163b12"></a>疲乏。故菩提心不生。後引證。引前說無住施。<a 
name="0163b13" id="0163b13"></a>具含六度。證此文矣○二對治不忍相違苦。</p><a 
name="0163b14" id="0163b14"></a><p style="text-indent: 0em; margin-left: 0em"><span class="linehead"></span>須菩提。菩薩為利益一切眾生應如是布施<a 
name="0163b15" id="0163b15"></a>如來說一切諸相。即是非相。又說一切眾生。<a 
name="0163b16" id="0163b16"></a>則非眾生　無著云。既為眾生行施。云何於<a 
name="0163b17" id="0163b17"></a>彼生瞋。由不能無眾生想故。眾生相違時即<a 
name="0163b18" id="0163b18"></a>生疲乏故。顯示人無我法無我。論云。諸相者<a 
name="0163b19" id="0163b19"></a>眾生相也。非相者無我也。陰中見我是眾生<a 
name="0163b20" id="0163b20"></a>相。一切眾生者五陰法也。非眾生者。陰空故<a 
name="0163b21" id="0163b21"></a>法無我也。乏受用苦配在後斷。九斷能證無<a 
name="0163b22" id="0163b22"></a>體非因疑。論云。於證果中無道。云何彼於果<a 
name="0163b23" id="0163b23"></a>為能作因○斷之文二○初斷疑。</p><a 
name="0163b24" id="0163b24"></a><p style="text-indent: 0em; margin-left: 0em"><span class="linehead"></span>須菩提。如來是真語者。實語者。如語者。不誑<a 
name="0163b25" id="0163b25"></a>語者。不異語者　佛所有說皆如其事。今說<a 
name="0163b26" id="0163b26"></a>證果何疑不然。真語者。說佛身大菩提法也。<a 
name="0163b27" id="0163b27"></a>是真智故。實語者。說小乘四諦。諦是實義。如<a 
name="0163b28" id="0163b28"></a>語者說大乘法有真如小乘無也。不異語者。<a 
name="0163b29" id="0163b29"></a>說三世授記等事更無參差。佛將此四語不誑<a 
name="0163c01" id="0163c01"></a>眾生。是故秦譯加不誑語○二離執。</p><a 
name="0163c02" id="0163c02"></a><p style="text-indent: 0em; margin-left: 0em"><span class="linehead"></span>須菩提。如來所得法。此法無實無虛　無實<a 
name="0163c03" id="0163c03"></a>者。如言說性非有故。無虛者。不如言說自性<a 
name="0163c04" id="0163c04"></a>故有○十斷如遍有得無得疑。論云。若聖人<a 
name="0163c05" id="0163c05"></a>以無為真如法得名。彼真如一切時處恒有。<a 
name="0163c06" id="0163c06"></a>何故有得者有不得○斷之文二○初舉喻斷<a 
name="0163c07" id="0163c07"></a>疑。</p><a 
name="0163c08" id="0163c08"></a><p style="text-indent: 0em; margin-left: 0em"><span class="linehead"></span>須菩提。若菩薩心住於法而行布施。如人入<a 
name="0163c09" id="0163c09"></a>闇則無所見。若菩薩心不住法而行布施。如<a 
name="0163c10" id="0163c10"></a>人有目日光明照見種種色　論云。無智住<a 
name="0163c11" id="0163c11"></a>法。心不清淨故不得。有智不住法心清淨故<a 
name="0163c12" id="0163c12"></a>得。有目者如得對治法。日光者如所治闇盡<a 
name="0163c13" id="0163c13"></a>能治現前。空喻真如。色喻性上萬德○二讚<a 
name="0163c14" id="0163c14"></a>經功德二○初總標。</p><a 
name="0163c15" id="0163c15"></a><p style="text-indent: 0em; margin-left: 0em"><span class="linehead"></span>須菩提。當來之世。若有善男子善女人。能於<a 
name="0163c16" id="0163c16"></a>此經受持讀誦。則為如來以佛智慧。悉知是<a 
name="0163c17" id="0163c17"></a>人悉見是人。皆得成就無量無邊功德　無<a 
name="0163c18" id="0163c18"></a>著云。讀誦者此說受持因故。為欲受故讀。為<a 
name="0163c19" id="0163c19"></a>欲持故誦。論云。受持修行。依總持法故。讀誦<a 
name="0163c20" id="0163c20"></a>修行依聞慧廣故。是則從他聞法內自思惟。<a 
name="0163c21" id="0163c21"></a>得修行智也。故偈云修從他及內○二別顯<a 
name="0163c22" id="0163c22"></a>十。初捨命不如二○初捨命福。</p><a 
name="0163c23" id="0163c23"></a><p style="text-indent: 0em; margin-left: 0em"><span class="linehead"></span>須菩提。若有善男子善女人。初日分以恒河<a 
name="0163c24" id="0163c24"></a>沙等身布施。中日分復以恒河沙等身布施。<a 
name="0163c25" id="0163c25"></a>後日分亦以恒河沙等身布施。如是無量百<a 
name="0163c26" id="0163c26"></a>千萬億劫。以身布施　偈云。以事及時大福<a 
name="0163c27" id="0163c27"></a>中勝福德○二信經福。</p><a 
name="0163c28" id="0163c28"></a><p style="text-indent: 0em; margin-left: 0em"><span class="linehead"></span>若復有人。聞此經典信心不逆。其福勝彼。何<a 
name="0163c29" id="0163c29"></a>況書寫受持讀誦為人解說　信經劣於持說。<a 
name="0164a01" id="0164a01"></a>多命勝於前喻○二餘乘不測。</p><a 
name="0164a02" id="0164a02"></a><p style="text-indent: 0em; margin-left: 0em"><span class="linehead"></span>須菩提。以要言之。是經有不可思議不可稱<a 
name="0164a03" id="0164a03"></a>量無邊功德　偈云。非餘者境界無著云。不<a 
name="0164a04" id="0164a04"></a>可思議者唯自覺故。不可稱量者。無有等及<a 
name="0164a05" id="0164a05"></a>勝故○三依大心說。</p><a 
name="0164a06" id="0164a06"></a><p style="text-indent: 0em; margin-left: 0em"><span class="linehead"></span>如來為發大乘者。說為發最上乘者說　最<a 
name="0164a07" id="0164a07"></a>上者一佛乘也○四具德能傳。</p><a 
name="0164a08" id="0164a08"></a><p style="text-indent: 0em; margin-left: 0em"><span class="linehead"></span>若有人能受持讀誦。廣為人說。如來悉知是<a 
name="0164a09" id="0164a09"></a>人悉見是人。皆得成就不可量不可稱無有<a 
name="0164a10" id="0164a10"></a>邊不可思議功德。如是人等。則為荷擔如來<a 
name="0164a11" id="0164a11"></a>阿耨多羅三藐三菩提　成就等者。偈云。滿<a 
name="0164a12" id="0164a12"></a>足無上界。荷擔者。無著云。肩負菩提重擔故<a 
name="0164a13" id="0164a13"></a>○五樂小不堪。</p><a 
name="0164a14" id="0164a14"></a><p style="text-indent: 0em; margin-left: 0em"><span class="linehead"></span>何以故。須菩提。若樂小法者。著我見人見眾<a 
name="0164a15" id="0164a15"></a>生見壽者見。則於此經不能聽受讀誦為人<a 
name="0164a16" id="0164a16"></a>解說　六所在如塔。</p><a 
name="0164a17" id="0164a17"></a><p style="text-indent: 0em; margin-left: 0em"><span class="linehead"></span>須菩提。在在處處。若有此經。一切世間天人<a 
name="0164a18" id="0164a18"></a>阿修羅所應供養。當知此處則為是塔。皆應<a 
name="0164a19" id="0164a19"></a>恭敬作禮圍繞。以諸華香而散其處　七轉<a 
name="0164a20" id="0164a20"></a>罪為佛。</p><a 
name="0164a21" id="0164a21"></a><p style="text-indent: 0em; margin-left: 0em"><span class="linehead"></span>復次須菩提。善男子善女人。受持讀誦此經。<a 
name="0164a22" id="0164a22"></a>若為人輕賤。是人先世罪業應墮惡道。以今<a 
name="0164a23" id="0164a23"></a>世人輕賤故。先世罪業則為消滅。當得阿耨<a 
name="0164a24" id="0164a24"></a>多羅三藐三菩提　輕賤者。總包於中或打<a 
name="0164a25" id="0164a25"></a>或罵故。隋譯云。輕賤甚輕賤。無著云。此毀辱<a 
name="0164a26" id="0164a26"></a>事有無量門故。復云。甚輕賤當得菩提者罪<a 
name="0164a27" id="0164a27"></a>滅故○八超事多尊。論云。示現速證菩提法<a 
name="0164a28" id="0164a28"></a>故○文二○初供佛多中全具福。</p><a 
name="0164a29" id="0164a29"></a><p style="text-indent: 0em; margin-left: 0em"><span class="linehead"></span>須菩提。我念過去無量阿僧祇劫。於然燈佛<a 
name="0164b01" id="0164b01"></a>前。得值八百四千萬億那由他諸佛。悉皆供<a 
name="0164b02" id="0164b02"></a>養承事無空過者　那由他者。十億為洛叉。<a 
name="0164b03" id="0164b03"></a>十洛叉為俱胝。十俱胝為那由他○二持經<a 
name="0164b04" id="0164b04"></a>多中少分福。</p><a 
name="0164b05" id="0164b05"></a><p style="text-indent: 0em; margin-left: 0em"><span class="linehead"></span>若復有人。於後末世。能受持讀誦此經所得<a 
name="0164b06" id="0164b06"></a>功德。於我所供養諸佛功德。百分不及一。千<a 
name="0164b07" id="0164b07"></a>萬億分乃至算數譬喻。所不能及　九具聞<a 
name="0164b08" id="0164b08"></a>則疑。</p><a 
name="0164b09" id="0164b09"></a><p style="text-indent: 0em; margin-left: 0em"><span class="linehead"></span>須菩提。若善男子善女人。於後末世有受持<a 
name="0164b10" id="0164b10"></a>讀誦此經。所得功德我若具說者。或有人聞<a 
name="0164b11" id="0164b11"></a>心則狂亂。狐疑不信　十總結幽邃。</p><a 
name="0164b12" id="0164b12"></a><p style="text-indent: 0em; margin-left: 0em"><span class="linehead"></span>須菩提。當知是經義不可思<span class="corr" title='[義&gt;議]'>議</span>。果報亦不可<a 
name="0164b13" id="0164b13"></a>思議　無著云。此顯示彼福體及果體。不可<a 
name="0164b14" id="0164b14"></a>測量故○十一斷住修降伏是我疑。佛教我<a 
name="0164b15" id="0164b15"></a>住修降伏。兼不住前十種疑執過患。若無我<a 
name="0164b16" id="0164b16"></a>者誰人受教。誰人住修誰人如此離過云云。<a 
name="0164b17" id="0164b17"></a>亦云除微細執故。偈云。於內心修行存我為<a 
name="0164b18" id="0164b18"></a>菩薩。此即障於心違於不住道○斷之文二<a 
name="0164b19" id="0164b19"></a>○初問。</p><a 
name="0164b20" id="0164b20"></a><p style="text-indent: 0em; margin-left: 0em"><span class="linehead"></span>爾時須菩提白佛言。世尊。善男子善女人發<a 
name="0164b21" id="0164b21"></a>阿耨多羅三藐三菩提心。云何應住。云何降<a 
name="0164b22" id="0164b22"></a>伏其心　二答三○初若名菩薩必無我。</p><a 
name="0164b23" id="0164b23"></a><p style="text-indent: 0em; margin-left: 0em"><span class="linehead"></span>佛告須菩提。若善男子善女人。發阿耨多羅<a 
name="0164b24" id="0164b24"></a>三藐三菩提心者。當生如是心。我應滅度一<a 
name="0164b25" id="0164b25"></a>切眾生。滅度一切眾生已。而無有一眾生實<a 
name="0164b26" id="0164b26"></a>滅度者　二若有我相非菩薩。</p><a 
name="0164b27" id="0164b27"></a><p style="text-indent: 0em; margin-left: 0em"><span class="linehead"></span>何以故。若菩薩有我相人相眾生相壽者相。<a 
name="0164b28" id="0164b28"></a>則非菩薩　三能所俱即是菩提。</p><a 
name="0164b29" id="0164b29"></a><p style="text-indent: 0em; margin-left: 0em"><span class="linehead"></span>所以者何。須菩提。實無有法發阿耨多羅三<a 
name="0164c01" id="0164c01"></a>藐三菩提心者　十二斷佛因是有菩薩疑。<a 
name="0164c02" id="0164c02"></a>論云。若無菩薩。云何釋迦如來於然燈佛所<a 
name="0164c03" id="0164c03"></a>行菩薩行○斷之文四○初舉疑處。</p><a 
name="0164c04" id="0164c04"></a><p style="text-indent: 0em; margin-left: 0em"><span class="linehead"></span>須菩提於意云何。如來於然燈佛所。有法得<a 
name="0164c05" id="0164c05"></a>阿耨多羅三藐三菩提不　降怨王請然燈佛<a 
name="0164c06" id="0164c06"></a>入城。城中長幼盡迎。路泥善慧布髮佛與授<a 
name="0164c07" id="0164c07"></a>記。故舉此問○二斷疑念。</p><a 
name="0164c08" id="0164c08"></a><p style="text-indent: 0em; margin-left: 0em"><span class="linehead"></span>不也世尊。如我解佛所說義。佛於然燈佛所。<a 
name="0164c09" id="0164c09"></a>無有法得阿耨多羅三藐三菩提　善慧彼時<a 
name="0164c10" id="0164c10"></a>都無所得。離諸分別由無法故得記。若有法<a 
name="0164c11" id="0164c11"></a>者。是有相心。不順菩提佛不與記○三印決<a 
name="0164c12" id="0164c12"></a>定。</p><a 
name="0164c13" id="0164c13"></a><p style="text-indent: 0em; margin-left: 0em"><span class="linehead"></span>佛言如是如是。須菩提實無有法如來得阿<a 
name="0164c14" id="0164c14"></a>耨多羅三藐三菩提　論云。我於彼時所修<a 
name="0164c15" id="0164c15"></a>諸行。無有一法得阿耨多羅三藐三菩提。功<a 
name="0164c16" id="0164c16"></a>德施論引佛說云。若見於佛即見自身。見身<a 
name="0164c17" id="0164c17"></a>清淨見佛清淨。見一切智智皆悉清淨。是中<a 
name="0164c18" id="0164c18"></a>見清淨智亦復清淨。是名見佛。我如是見然<a 
name="0164c19" id="0164c19"></a>燈如來。得無生忍。一切智智明了現前。即得<a 
name="0164c20" id="0164c20"></a>受記。是受記聲不至於耳。亦非餘智之所能<a 
name="0164c21" id="0164c21"></a>知。我於此時亦非惛懵無覺。然無所得○四<a 
name="0164c22" id="0164c22"></a>反覆釋。</p><a 
name="0164c23" id="0164c23"></a><p style="text-indent: 0em; margin-left: 0em"><span class="linehead"></span>須菩提。若有法如來得阿耨多羅三藐三菩<a 
name="0164c24" id="0164c24"></a>提者。然燈佛則不與我授記。汝於來世。當得<a 
name="0164c25" id="0164c25"></a>作佛號釋迦牟尼。以實無有法得阿耨多羅<a 
name="0164c26" id="0164c26"></a>三藐三菩提。是故然燈佛與我授記作是言。<a 
name="0164c27" id="0164c27"></a>汝於來世。當得作佛號釋迦牟尼　無著云。<a 
name="0164c28" id="0164c28"></a>若正覺法可說。如彼然燈所說者。我於彼時<a 
name="0165a01" id="0165a01"></a>便得正覺。然燈則不記言來世當得。以法不<a 
name="0165a02" id="0165a02"></a>可說故。我於彼時不得正覺。是故記言來世<a 
name="0165a03" id="0165a03"></a>當得○十三斷無因則無佛法疑。於中三。初<a 
name="0165a04" id="0165a04"></a>斷一向無佛疑。論云。若無菩提即無諸佛如<a 
name="0165a05" id="0165a05"></a>來。有如是謗。謂一向無佛。為斷此疑故。云如<a 
name="0165a06" id="0165a06"></a>來者即是真如○斷之文二○初顯真如是佛<a 
name="0165a07" id="0165a07"></a>故非無。</p><a 
name="0165a08" id="0165a08"></a><p style="text-indent: 0em; margin-left: 0em"><span class="linehead"></span>何以故。如來者即諸法如義　無著云。如清<a 
name="0165a09" id="0165a09"></a>淨故名為如來。猶如真金　二明佛即菩提<a 
name="0165a10" id="0165a10"></a>故無得。</p><a 
name="0165a11" id="0165a11"></a><p style="text-indent: 0em; margin-left: 0em"><span class="linehead"></span>若有人言。如來得阿耨多羅三藐三菩提。須<a 
name="0165a12" id="0165a12"></a>菩提實無有法佛得阿耨多羅三藐三菩提<a 
name="0165a13" id="0165a13"></a>　先標錯解。魏云。若有人言。如來得阿耨菩提<a 
name="0165a14" id="0165a14"></a>者。是人不實語。後釋正見。偈云。菩提彼行等。<a 
name="0165a15" id="0165a15"></a>謂等前菩薩行無得也。無著云。或謂然燈如<a 
name="0165a16" id="0165a16"></a>來所。於法不得正覺。世尊後時自得正覺。為<a 
name="0165a17" id="0165a17"></a>離此取故。云若人言等○二斷一向無法疑。<a 
name="0165a18" id="0165a18"></a>論云。有人謗言。若無因行。則如來不得阿耨<a 
name="0165a19" id="0165a19"></a>菩提。為斷此疑故。云如來所得等○斷之文<a 
name="0165a20" id="0165a20"></a>二○初遣執遮疑。</p><a 
name="0165a21" id="0165a21"></a><p style="text-indent: 0em; margin-left: 0em"><span class="linehead"></span>須菩提。如來所得阿耨多羅三藐三菩提。於<a 
name="0165a22" id="0165a22"></a>是中無實無虛　論云。無色等相故。彼即菩<a 
name="0165a23" id="0165a23"></a>提相故。無著云。顯真如無二故。謂言說故。謂<a 
name="0165a24" id="0165a24"></a>彼正覺不無世間言說故○二釋義斷疑。</p><a 
name="0165a25" id="0165a25"></a><p style="text-indent: 0em; margin-left: 0em"><span class="linehead"></span>是故如來說一切法。皆是佛法。須菩提所言<a 
name="0165a26" id="0165a26"></a>一切法者。即非一切法。是故名一切法　論<a 
name="0165a27" id="0165a27"></a>云。一切法者。皆真如體故皆佛法。即非者由<a 
name="0165a28" id="0165a28"></a>色等法即真如故。即非色等法真如。常無色<a 
name="0165a29" id="0165a29"></a>等諸相故。是名者即是真如法自性矣○三<a 
name="0165b01" id="0165b01"></a>顯真佛真法體。</p><a 
name="0165b02" id="0165b02"></a><p style="text-indent: 0em; margin-left: 0em"><span class="linehead"></span>須菩提。譬如人身長大。須菩提言世尊。如<a 
name="0165b03" id="0165b03"></a>來說人身長大。則為非大身。是名大身　偈<a 
name="0165b04" id="0165b04"></a>云。依彼法身佛故說大身喻。身離一切障及<a 
name="0165b05" id="0165b05"></a>遍一切境。功德及大體故。即說大身非身即<a 
name="0165b06" id="0165b06"></a>是身。是故說大身。論云。非身者無有諸相故。<a 
name="0165b07" id="0165b07"></a>大身者有真如體故。無著云。攝一切眾生大<a 
name="0165b08" id="0165b08"></a>身故。於彼身中安立非自非他故○十四斷<a 
name="0165b09" id="0165b09"></a>無人度生嚴土疑。論云。若無菩薩者。諸佛亦<a 
name="0165b10" id="0165b10"></a>不成菩提。眾生亦不入涅槃。亦無清淨佛土。<a 
name="0165b11" id="0165b11"></a>何故諸菩薩發心。欲令眾生入涅槃。起心修<a 
name="0165b12" id="0165b12"></a>行清淨佛土○斷之文三。初遮度生念三○<a 
name="0165b13" id="0165b13"></a>初明失念。</p><a 
name="0165b14" id="0165b14"></a><p style="text-indent: 0em; margin-left: 0em"><span class="linehead"></span>須菩提。菩薩亦如是。若作是言。我當滅度無<a 
name="0165b15" id="0165b15"></a>量眾生。則不名菩薩　偈云。不達真法界。起<a 
name="0165b16" id="0165b16"></a>度眾生意。及清淨國土。生心即是倒○二明<a 
name="0165b17" id="0165b17"></a>無人。</p><a 
name="0165b18" id="0165b18"></a><p style="text-indent: 0em; margin-left: 0em"><span class="linehead"></span>何以故。須菩提。實無有法名為菩薩　無法<a 
name="0165b19" id="0165b19"></a>名菩薩。豈有我度眾生○三引前說。</p><a 
name="0165b20" id="0165b20"></a><p style="text-indent: 0em; margin-left: 0em"><span class="linehead"></span>是故佛說一切法。無我無人無眾生無壽者<a 
name="0165b21" id="0165b21"></a>　二遮嚴土念二○初明失念。</p><a 
name="0165b22" id="0165b22"></a><p style="text-indent: 0em; margin-left: 0em"><span class="linehead"></span>須菩提。若菩薩作是言。我當莊嚴佛土。是不<a 
name="0165b23" id="0165b23"></a>名菩薩　二釋所以。</p><a 
name="0165b24" id="0165b24"></a><p style="text-indent: 0em; margin-left: 0em"><span class="linehead"></span>何以故。如來說莊嚴佛土者。即非莊嚴是名<a 
name="0165b25" id="0165b25"></a>莊嚴　三釋成菩薩。</p><a 
name="0165b26" id="0165b26"></a><p style="text-indent: 0em; margin-left: 0em"><span class="linehead"></span>須菩提。若菩薩通達無我法者。如來說名真<a 
name="0165b27" id="0165b27"></a>是菩薩　論云。若起度眾生嚴土之心。即是<a 
name="0165b28" id="0165b28"></a>顛倒非菩薩者。起何等心名為菩薩。故經言<a 
name="0165b29" id="0165b29"></a>通達等。無著云。謂人無我法無我○十五斷<a 
name="0165c01" id="0165c01"></a>諸佛不見諸法疑。論云。前說菩薩不見彼是<a 
name="0165c02" id="0165c02"></a>眾生。不見我為菩薩。不見清淨佛土。若如是<a 
name="0165c03" id="0165c03"></a>則諸佛不見諸法○斷之文二。初約能見五<a 
name="0165c04" id="0165c04"></a>眼明見淨。偈云。雖不見諸法。非無了境眼。諸<a 
name="0165c05" id="0165c05"></a>佛五種實。以見彼顛倒○文五○初肉眼。</p><a 
name="0165c06" id="0165c06"></a><p style="text-indent: 0em; margin-left: 0em"><span class="linehead"></span>須菩提。於意云何。如來有肉眼不。如是世尊。<a 
name="0165c07" id="0165c07"></a>如來有肉眼　肉團中有清淨色。見障內色<a 
name="0165c08" id="0165c08"></a>名為肉眼。佛具諸根故有肉眼○二天眼。</p><a 
name="0165c09" id="0165c09"></a><p style="text-indent: 0em; margin-left: 0em"><span class="linehead"></span>須菩提於意云何。如來有天眼不。如是世尊。<a 
name="0165c10" id="0165c10"></a>如來有天眼　於肉眼邊引淨天眼。　見障外<a 
name="0165c11" id="0165c11"></a>色。依大般若。佛肉眼能見人中無數世界。不<a 
name="0165c12" id="0165c12"></a>唯障內。若佛天眼能見諸天所有細色。除見<a 
name="0165c13" id="0165c13"></a>天外見人等事名肉眼矣。淨名云。唯佛世尊<a 
name="0165c14" id="0165c14"></a>得真天眼。照見恒沙佛土不以二相○三慧<a 
name="0165c15" id="0165c15"></a>眼。</p><a 
name="0165c16" id="0165c16"></a><p style="text-indent: 0em; margin-left: 0em"><span class="linehead"></span>須菩提於意云何。如來有慧眼不。如是世尊。<a 
name="0165c17" id="0165c17"></a>如來有慧眼　以根本智照真理故○四法眼。</p><a 
name="0165c18" id="0165c18"></a><p style="text-indent: 0em; margin-left: 0em"><span class="linehead"></span>須菩提於意云何。如來有法眼不。如是世尊。<a 
name="0165c19" id="0165c19"></a>如來有法眼　後得智說法度人○五佛眼。</p><a 
name="0165c20" id="0165c20"></a><p style="text-indent: 0em; margin-left: 0em"><span class="linehead"></span>須菩提於意云何。如來有佛眼不。如是世尊。<a 
name="0165c21" id="0165c21"></a>如來有佛眼　前四在佛總名佛眼。又見佛<a 
name="0165c22" id="0165c22"></a>性圓極名為佛眼○無著云。為令知見淨勝<a 
name="0165c23" id="0165c23"></a>故。顯示有五種眼。略說有四種。謂色攝第一<a 
name="0165c24" id="0165c24"></a>諦攝世諦攝一切種一切應知攝○古德偈<a 
name="0165c25" id="0165c25"></a>云。天眼通非礙。肉眼礙非通。法眼唯觀俗。慧<a 
name="0165c26" id="0165c26"></a>眼直緣空。佛眼如千日。照異體還同○二約<a 
name="0165c27" id="0165c27"></a>所知諸心明智淨五○初約一箇恒河以數沙。</p><a 
name="0165c28" id="0165c28"></a><p style="text-indent: 0em; margin-left: 0em"><span class="linehead"></span>須菩提於意云何。如恒河中所有沙。佛說是<a 
name="0165c29" id="0165c29"></a>沙不。如是世尊。如來說是沙　二約一河中<a 
name="0166a01" id="0166a01"></a>沙以數河。</p><a 
name="0166a02" id="0166a02"></a><p style="text-indent: 0em; margin-left: 0em"><span class="linehead"></span>須菩提於意云何。如一恒河中所有沙。有如<a 
name="0166a03" id="0166a03"></a>是沙等恒河　三約沙河中沙以數界。</p><a 
name="0166a04" id="0166a04"></a><p style="text-indent: 0em; margin-left: 0em"><span class="linehead"></span>是諸恒河所有沙數佛世界。如是寧為多不。<a 
name="0166a05" id="0166a05"></a>甚多世尊　四約爾所界中所有生。</p><a 
name="0166a06" id="0166a06"></a><p style="text-indent: 0em; margin-left: 0em"><span class="linehead"></span>佛告須菩提。爾所國土中所有眾生　五約<a 
name="0166a07" id="0166a07"></a>一一眾生所有心三○初總明染淨以標悉知。</p><a 
name="0166a08" id="0166a08"></a><p style="text-indent: 0em; margin-left: 0em"><span class="linehead"></span>若干種心如來悉知　無著云。若干種心者<a 
name="0166a09" id="0166a09"></a>有二種。謂染及淨。即共欲心離欲心等○二<a 
name="0166a10" id="0166a10"></a>會妄歸真以釋悉知。</p><a 
name="0166a11" id="0166a11"></a><p style="text-indent: 0em; margin-left: 0em"><span class="linehead"></span>何以故。如來說諸心皆為非心。是名為心<a 
name="0166a12" id="0166a12"></a>　大雲云。由一切妄心依真如體都無其性。佛<a 
name="0166a13" id="0166a13"></a>證真如故悉知之。諸心者標指。非心者妄識<a 
name="0166a14" id="0166a14"></a>本空。是名心者真心不滅。若本論釋則與此<a 
name="0166a15" id="0166a15"></a>殊。偈云。種種顛倒識。以離於實念。不住彼實<a 
name="0166a16" id="0166a16"></a>智。是故說顛倒○三推破雜染以釋非心。</p><a 
name="0166a17" id="0166a17"></a><p style="text-indent: 0em; margin-left: 0em"><span class="linehead"></span>所以者何。須菩提。過去心不可得。現在心不<a 
name="0166a18" id="0166a18"></a>可得。未來心不可得　無著云。過去已滅故。<a 
name="0166a19" id="0166a19"></a>未來未有故。現在第一義故○十六斷福德<a 
name="0166a20" id="0166a20"></a>例心顛倒疑。論云。向說心住顛倒皆不可得。<a 
name="0166a21" id="0166a21"></a>若如是福德亦是顛倒。何名善法○斷之文<a 
name="0166a22" id="0166a22"></a>二○初問福答福。</p><a 
name="0166a23" id="0166a23"></a><p style="text-indent: 0em; margin-left: 0em"><span class="linehead"></span>須菩提於意云何。若有人滿三千大千世界<a 
name="0166a24" id="0166a24"></a>七寶。以用布施。是人以是因緣得福多不。如<a 
name="0166a25" id="0166a25"></a>是世尊。此人以是因緣得福甚多　以是離<a 
name="0166a26" id="0166a26"></a>相無倒行施因緣。成無漏福離於二障。既非<a 
name="0166a27" id="0166a27"></a>顛倒故得福多○二反釋順釋。</p><a 
name="0166a28" id="0166a28"></a><p style="text-indent: 0em; margin-left: 0em"><span class="linehead"></span>須菩提若福德有實如來不說德福德多。以<a 
name="0166a29" id="0166a29"></a>福德無故。如來說得福德多　偈云。佛智慧<a 
name="0166b01" id="0166b01"></a>為本。非顛倒功德。論云。顯示福非顛倒。佛智<a 
name="0166b02" id="0166b02"></a>為本故福有者取相也。福無者離相也。問福<a 
name="0166b03" id="0166b03"></a>性空故福多者前說妄心性空。妄亦應多。答<a 
name="0166b04" id="0166b04"></a>福以佛智為本。順於性空故悟性空。福則甚<a 
name="0166b05" id="0166b05"></a>多。心識顛倒。違於性空故悟性空。則心識都<a 
name="0166b06" id="0166b06"></a>盡。十七斷無為何有相好疑。論云。若諸佛以<a 
name="0166b07" id="0166b07"></a>無為得名。云何諸佛成就相好。而名為佛。此<a 
name="0166b08" id="0166b08"></a>約法身佛故以為疑○斷之文二○初由無身<a 
name="0166b09" id="0166b09"></a>故現身。</p><a 
name="0166b10" id="0166b10"></a><p style="text-indent: 0em; margin-left: 0em"><span class="linehead"></span>須菩提於意云何。佛可以具足色身見不。不<a 
name="0166b11" id="0166b11"></a>也世尊。如來不應以具足色身見。何以故。如<a 
name="0166b12" id="0166b12"></a>來說具足色身。即非具足色身。是名具足色<a 
name="0166b13" id="0166b13"></a>身　即隨形好也。如鏡中無物方能現物故。<a 
name="0166b14" id="0166b14"></a>論云。法身畢竟非色身非諸相。然相好二種。<a 
name="0166b15" id="0166b15"></a>亦非不佛。此二不離法身故。是故此二亦得<a 
name="0166b16" id="0166b16"></a>言無。故說非身。亦得言有。故說成就○二由<a 
name="0166b17" id="0166b17"></a>無相故現相。</p><a 
name="0166b18" id="0166b18"></a><p style="text-indent: 0em; margin-left: 0em"><span class="linehead"></span>須菩提。於意云何。如來可以具足諸相見不。<a 
name="0166b19" id="0166b19"></a>不也世尊。如來不應以具足諸相見。何以故。<a 
name="0166b20" id="0166b20"></a>如來說諸相具足即非具足。是名諸相具足<a 
name="0166b21" id="0166b21"></a>　即三十二相也。一一如前色身中說。十八<a 
name="0166b22" id="0166b22"></a>斷無身何以說法疑。論云。若如來色身相好<a 
name="0166b23" id="0166b23"></a>不可得見。云何言如來說法○斷之文三○<a 
name="0166b24" id="0166b24"></a>初遮錯解。</p><a 
name="0166b25" id="0166b25"></a><p style="text-indent: 0em; margin-left: 0em"><span class="linehead"></span>須菩提。汝勿謂如來作是念。我當有所說法。<a 
name="0166b26" id="0166b26"></a>莫作是念　谷中無人能作音聲故○二釋所<a 
name="0166b27" id="0166b27"></a>以。</p><a 
name="0166b28" id="0166b28"></a><p style="text-indent: 0em; margin-left: 0em"><span class="linehead"></span>何以故。若人言如來有所說法。即為謗佛。不<a 
name="0166b29" id="0166b29"></a>能解我所說故　世尊達諸法空畢竟無執。<a 
name="0166c01" id="0166c01"></a>今言有說。是謗佛執法也○三示正見。</p><a 
name="0166c02" id="0166c02"></a><p style="text-indent: 0em; margin-left: 0em"><span class="linehead"></span>須菩提說法者。無法可說。是名說法　偈云。<a 
name="0166c03" id="0166c03"></a>如佛法亦然所說二差別。不離於法界。說法<a 
name="0166c04" id="0166c04"></a>無自相。大雲云若言無說是真說法。若言有<a 
name="0166c05" id="0166c05"></a>說不名說法。是謗佛故○十九斷無法如何<a 
name="0166c06" id="0166c06"></a>修證疑。論云。如來不得一法。云何離上上證<a 
name="0166c07" id="0166c07"></a>轉。轉得阿耨菩提。為斷此疑示現非證法。名<a 
name="0166c08" id="0166c08"></a>為阿耨菩提○斷之文三○初以無法為正覺。</p><a 
name="0166c09" id="0166c09"></a><p style="text-indent: 0em; margin-left: 0em"><span class="linehead"></span>須菩提白佛言世尊。得阿耨多羅三藐三菩<a 
name="0166c10" id="0166c10"></a>提。為無所得耶。佛言如是。如是。須菩提。我<a 
name="0166c11" id="0166c11"></a>於阿耨多羅三藐三菩提。乃至無有少法可<a 
name="0166c12" id="0166c12"></a>得。是名阿耨多羅三藐三菩提　偈云。彼處<a 
name="0166c13" id="0166c13"></a>無少法知菩提無上。論云。彼菩提處無有一<a 
name="0166c14" id="0166c14"></a>法可證。名為阿耨菩提○二以平等為正覺。</p><a 
name="0166c15" id="0166c15"></a><p style="text-indent: 0em; margin-left: 0em"><span class="linehead"></span>復次須菩提。是法平等。無有高下。是名阿耨<a 
name="0166c16" id="0166c16"></a>多羅三藐三菩提　偈云。法界不增減。論云。<a 
name="0166c17" id="0166c17"></a>是法平等是故名無上。以更無上上故○三<a 
name="0166c18" id="0166c18"></a>以正助修正覺。</p><a 
name="0166c19" id="0166c19"></a><p style="text-indent: 0em; margin-left: 0em"><span class="linehead"></span>以無我無人無眾生無壽者。修一切善法。則<a 
name="0166c20" id="0166c20"></a>得阿耨多羅三藐三菩提。須菩提。所言善法<a 
name="0166c21" id="0166c21"></a>者。如來說即非善法。是名善法　無我等。是<a 
name="0166c22" id="0166c22"></a>了因即正道也。修一切善法是緣因。即助道<a 
name="0166c23" id="0166c23"></a>也。即得阿耨菩提是正覺也。所言善法者標<a 
name="0166c24" id="0166c24"></a>指也。即非等者。論云。彼法無有漏法。故名非<a 
name="0166c25" id="0166c25"></a>善法。以有無漏法。故名為善法○二十斷所<a 
name="0166c26" id="0166c26"></a>說無記非因疑。論云。若修一切善法得阿耨<a 
name="0166c27" id="0166c27"></a>菩提者。則所說法不能得菩提。以是無記法<a 
name="0166c28" id="0166c28"></a>故○斷者。</p><a 
name="0166c29" id="0166c29"></a><p style="text-indent: 0em; margin-left: 0em"><span class="linehead"></span>須菩提。若三千大千世界中。所有諸須彌山<a 
name="0167a01" id="0167a01"></a>王。如是等七寶聚。有人持用布施。若人以此<a 
name="0167a02" id="0167a02"></a>般若波羅蜜經。乃至四句偈等。受持讀誦為<a 
name="0167a03" id="0167a03"></a>他人說。於前福德百分不及一。百千萬億分。<a 
name="0167a04" id="0167a04"></a>乃至算數譬喻所不能及　偈云。雖言無記<a 
name="0167a05" id="0167a05"></a>法。而說是彼因。是故一法寶勝無量珍寶論<a 
name="0167a06" id="0167a06"></a>云。以離所說法不能得大菩提故。此法能為<a 
name="0167a07" id="0167a07"></a>菩提因。又言。汝法是無記。而我法是記。是故<a 
name="0167a08" id="0167a08"></a>勝捨無量七寶○二十一斷平等云何度生疑。<a 
name="0167a09" id="0167a09"></a>論云。若法平等無高下者。云何如來度眾生<a 
name="0167a10" id="0167a10"></a>○斷之文四○初遮其錯解。</p><a 
name="0167a11" id="0167a11"></a><p style="text-indent: 0em; margin-left: 0em"><span class="linehead"></span>須菩提於意云何。汝等勿謂。如來作是念。我<a 
name="0167a12" id="0167a12"></a>當度眾生須菩提。莫作是念　二示其正見。</p><a 
name="0167a13" id="0167a13"></a><p style="text-indent: 0em; margin-left: 0em"><span class="linehead"></span>何以故。實無有眾生如來度者　偈云。平等<a 
name="0167a14" id="0167a14"></a>真法界。佛不度眾生。以名共彼陰。不離於法<a 
name="0167a15" id="0167a15"></a>界。論云。眾生假名與五陰共不離法界○三<a 
name="0167a16" id="0167a16"></a>反釋所以。</p><a 
name="0167a17" id="0167a17"></a><p style="text-indent: 0em; margin-left: 0em"><span class="linehead"></span>若有眾生如來度者。如來則有我人眾生壽<a 
name="0167a18" id="0167a18"></a>者　論云。若如來有如是心。五陰中有眾生<a 
name="0167a19" id="0167a19"></a>可度者。此是取相過。無著云。如來如爾炎而<a 
name="0167a20" id="0167a20"></a>知。是故若有眾生想則為有我取○四展轉<a 
name="0167a21" id="0167a21"></a>拂跡。</p><a 
name="0167a22" id="0167a22"></a><p style="text-indent: 0em; margin-left: 0em"><span class="linehead"></span>須菩提。如來說有我者則非有我。而凡夫之<a 
name="0167a23" id="0167a23"></a>人以為有我。須菩提。凡夫者如來說則非凡<a 
name="0167a24" id="0167a24"></a>夫　二十二斷以相比之真佛疑。論云。雖相<a 
name="0167a25" id="0167a25"></a>成就不可得見如來而以見相成就。比智則<a 
name="0167a26" id="0167a26"></a>知如來法身○斷之文五○初問以相表佛。</p><a 
name="0167a27" id="0167a27"></a><p style="text-indent: 0em; margin-left: 0em"><span class="linehead"></span>須菩提於意云何。可以三十二相觀如來不<a 
name="0167a28" id="0167a28"></a>　二答因苗識根。</p><a 
name="0167a29" id="0167a29"></a><p style="text-indent: 0em; margin-left: 0em"><span class="linehead"></span>須菩提言。如是如是。以三十二相觀如來<a 
name="0167b01" id="0167b01"></a>大雲云。前悟色身今迷法身。意謂法身既流<a 
name="0167b02" id="0167b02"></a>出相身。即由此相。知佛證得無相法身○三<a 
name="0167b03" id="0167b03"></a>難凡聖不分。</p><a 
name="0167b04" id="0167b04"></a><p style="text-indent: 0em; margin-left: 0em"><span class="linehead"></span>佛言須菩提。若以三十二相。觀如來者。轉輪<a 
name="0167b05" id="0167b05"></a>聖王則是如來　偈云。非是色身相。可比知<a 
name="0167b06" id="0167b06"></a>如來。諸佛唯法身。轉輪王非佛○四悟佛非<a 
name="0167b07" id="0167b07"></a>相見。</p><a 
name="0167b08" id="0167b08"></a><p style="text-indent: 0em; margin-left: 0em"><span class="linehead"></span>須菩提白佛言世尊。如我解佛所說義。不應<a 
name="0167b09" id="0167b09"></a>以三十二相觀如來　五即見聞不及。</p><a 
name="0167b10" id="0167b10"></a><p style="text-indent: 0em; margin-left: 0em"><span class="linehead"></span>爾時世尊而說偈言。若以色見我。以音聲求<a 
name="0167b11" id="0167b11"></a>我。是人行邪道。不能見如來　魏加後偈云。<a 
name="0167b12" id="0167b12"></a>彼如來妙體。即法身諸佛。法身不可見。彼識<a 
name="0167b13" id="0167b13"></a>不能知。偈云。唯見色聞聲。是人不知佛。以真<a 
name="0167b14" id="0167b14"></a>如法身。非是識境故。無著云。以彼法真如相<a 
name="0167b15" id="0167b15"></a>故。非如言說而知。唯自證知故。二十三斷佛<a 
name="0167b16" id="0167b16"></a>果非關福相疑。由前相比法身是失。又聞以<a 
name="0167b17" id="0167b17"></a>色見聲求是邪。遂作念云。佛果一向無相無<a 
name="0167b18" id="0167b18"></a>為。若爾則修福德之因。但成相果。相果既非<a 
name="0167b19" id="0167b19"></a>佛果。佛果則不以具相而得。故佛果畢竟不<a 
name="0167b20" id="0167b20"></a>關福相。故論云。有人起如是心。若不依福德<a 
name="0167b21" id="0167b21"></a>得大菩提。如是諸菩薩。則失福德。及失果報<a 
name="0167b22" id="0167b22"></a>○斷之文四。初遮毀相之念。</p><a 
name="0167b23" id="0167b23"></a><p style="text-indent: 0em; margin-left: 0em"><span class="linehead"></span>須菩提汝若作是念。如來不以具足相故。得<a 
name="0167b24" id="0167b24"></a>阿耨多羅三藐三菩提。須菩提莫作是念。如<a 
name="0167b25" id="0167b25"></a>來不以具足相故。得阿耨多羅三藐三菩提<a 
name="0167b26" id="0167b26"></a>　華嚴經云。色身非是佛。音聲亦復然。亦<a 
name="0167b27" id="0167b27"></a>不離色聲。見佛神通力。肇云。不偏在色聲故<a 
name="0167b28" id="0167b28"></a>言非。非不身相故復言是。大雲云。若言如<a 
name="0167b29" id="0167b29"></a>來不以相具斷滅見矣。故佛止云莫作是念<a 
name="0167c01" id="0167c01"></a>○二出毀相之過。</p><a 
name="0167c02" id="0167c02"></a><p style="text-indent: 0em; margin-left: 0em"><span class="linehead"></span>須菩提汝若作是念。發阿耨多羅三藐三菩<a 
name="0167c03" id="0167c03"></a>提心者。說諸法斷滅。莫作是念　毀相則墮<a 
name="0167c04" id="0167c04"></a>斷滅。斷滅是損減之過。斷見邊見之過。○三<a 
name="0167c05" id="0167c05"></a>明福相不失。</p><a 
name="0167c06" id="0167c06"></a><p style="text-indent: 0em; margin-left: 0em"><span class="linehead"></span>何以故。發阿耨多羅三藐三菩提心者。於法<a 
name="0167c07" id="0167c07"></a>不說斷滅相　無著云。於法不說斷滅者。謂<a 
name="0167c08" id="0167c08"></a>如所住法而通達。不斷一切生死影像法。於<a 
name="0167c09" id="0167c09"></a>涅槃自在行。利益眾生事。此中為遮一向寂<a 
name="0167c10" id="0167c10"></a>靜故。顯示不住涅槃。偈云不失功德因及彼<a 
name="0167c11" id="0167c11"></a>勝果報。論云。雖不依福德。得真菩提而不失<a 
name="0167c12" id="0167c12"></a>福德及彼果報。以能成就智慧莊嚴功德莊<a 
name="0167c13" id="0167c13"></a>嚴○四明不失所以二○初明得忍故不失。</p><a 
name="0167c14" id="0167c14"></a><p style="text-indent: 0em; margin-left: 0em"><span class="linehead"></span>須菩提。若菩薩以滿恒河沙等世界七寶布<a 
name="0167c15" id="0167c15"></a>施。若復有人知一切法無我。得成於忍。此菩<a 
name="0167c16" id="0167c16"></a>薩勝前菩薩所得功德　論云。有人起如是<a 
name="0167c17" id="0167c17"></a>心。諸菩薩得出世智。失彼福德及以果報。為<a 
name="0167c18" id="0167c18"></a>遮此故。偈云。得勝忍不失以得無垢果。無我<a 
name="0167c19" id="0167c19"></a>者二種無我也○一明不受故不失二○初正<a 
name="0167c20" id="0167c20"></a>明。</p><a 
name="0167c21" id="0167c21"></a><p style="text-indent: 0em; margin-left: 0em"><span class="linehead"></span>須菩提。以諸菩薩不受福德故　論云。彼福<a 
name="0167c22" id="0167c22"></a>德得有漏果報。故可訶也。無著云。此顯示不<a 
name="0167c23" id="0167c23"></a>著生死故。若住生死即受福德○二徵釋。</p><a 
name="0167c24" id="0167c24"></a><p style="text-indent: 0em; margin-left: 0em"><span class="linehead"></span>須菩提。白佛言世尊。云何菩薩不受福德。須<a 
name="0167c25" id="0167c25"></a>菩提。菩薩所作福德。不應貪著。是故說不受<a 
name="0167c26" id="0167c26"></a>福德　二十四斷化身出現受福疑。論云。若<a 
name="0167c27" id="0167c27"></a>諸菩薩不受福德。云何諸菩薩福德眾生受<a 
name="0167c28" id="0167c28"></a>用○斷之文二○初斥錯解。</p><a 
name="0167c29" id="0167c29"></a><p style="text-indent: 0em; margin-left: 0em"><span class="linehead"></span>須菩提。若有人言。如來若來若去若坐若臥。<a 
name="0168a01" id="0168a01"></a>是人不解我所說義　偈云。是福德應報。為<a 
name="0168a02" id="0168a02"></a>化諸眾生。自然如是業。諸佛現十方○二示<a 
name="0168a03" id="0168a03"></a>正見。</p><a 
name="0168a04" id="0168a04"></a><p style="text-indent: 0em; margin-left: 0em"><span class="linehead"></span>何以故。如來者無所從來。亦無所去。故名如<a 
name="0168a05" id="0168a05"></a>來　偈云。去來化身佛。如來常不動。大雲云。<a 
name="0168a06" id="0168a06"></a>眾生心水若清淨。則見佛來。來無所從。濁則<a 
name="0168a07" id="0168a07"></a>見雙林示滅。則云佛去。去無可至。肇云。解極<a 
name="0168a08" id="0168a08"></a>會如體無方所。緣至物現來無所從。感畢為<a 
name="0168a09" id="0168a09"></a>隱亦何所去○二十五斷法身化身有異疑。據<a 
name="0168a10" id="0168a10"></a>前不可以化相此知法身。法身無去來坐臥。<a 
name="0168a11" id="0168a11"></a>即似真化異。據遮斷滅之念。又顯不失福相。<a 
name="0168a12" id="0168a12"></a>即似真化一故成疑也。此約微塵世界。委釋<a 
name="0168a13" id="0168a13"></a>非一非異義。以斷此疑○文二初約塵界破<a 
name="0168a14" id="0168a14"></a>一異五○初細末方便破&#x9E81;色。</p><a 
name="0168a15" id="0168a15"></a><p style="text-indent: 0em; margin-left: 0em"><span class="linehead"></span>須菩提。若善男子善女人。以三千大千世界<a 
name="0168a16" id="0168a16"></a>碎為微塵。於意云何。是微塵眾寧為多不。甚<a 
name="0168a17" id="0168a17"></a>多世尊　偈云。於是法界處。非一亦非異。論<a 
name="0168a18" id="0168a18"></a>云。彼諸佛如來。於真如法界中。非一處住亦<a 
name="0168a19" id="0168a19"></a>非異處住。為示此義故。說世界碎為微塵。故<a 
name="0168a20" id="0168a20"></a>偈云。世界作微塵。此喻示彼義○無著云。為<a 
name="0168a21" id="0168a21"></a>破名色身故說界塵等。於中細末方便及無<a 
name="0168a22" id="0168a22"></a>所見方便。塵甚多者。是細末方便○大雲云。<a 
name="0168a23" id="0168a23"></a>即是<span class="gaiji">析<!--gaiji,析,1[木*片],2&#x3B4A;,3--></span>塵至於細末。以此方便破&#x9E81;色矣。此<a 
name="0168a24" id="0168a24"></a>言微塵依大乘宗。於一摶色假想分<span class="gaiji">析<!--gaiji,析,1[木*片],2&#x3B4A;,3--></span>。至極<a 
name="0168a25" id="0168a25"></a>略色為塵。非小乘宗實塵矣○二不念方便<a 
name="0168a26" id="0168a26"></a>破微塵。</p><a 
name="0168a27" id="0168a27"></a><p style="text-indent: 0em; margin-left: 0em"><span class="linehead"></span>何以故。若是微塵眾實有者。佛則不說是微<a 
name="0168a28" id="0168a28"></a>塵眾。所以者何。佛說微塵眾。則非微塵眾。是<a 
name="0168a29" id="0168a29"></a>名微塵眾　論云。塵碎為末故非一處。塵眾<a 
name="0168b01" id="0168b01"></a>聚故故非異處。如是佛住法界中。非一處住<a 
name="0168b02" id="0168b02"></a>非異處住○又若塵眾實有者。世間凡夫悉<a 
name="0168b03" id="0168b03"></a>亦自知。何須佛說。秖為不知體不成就。故佛<a 
name="0168b04" id="0168b04"></a>說矣。故無著云。世尊說非者。以此聚體不成<a 
name="0168b05" id="0168b05"></a>就故。若異此者。佛雖不說亦自知是聚○三<a 
name="0168b06" id="0168b06"></a>不念方便破世界。</p><a 
name="0168b07" id="0168b07"></a><p style="text-indent: 0em; margin-left: 0em"><span class="linehead"></span>世尊。如來所說三千大千世界。則非世界。是<a 
name="0168b08" id="0168b08"></a>名世界　本論破世界不實之義可知。無著<a 
name="0168b09" id="0168b09"></a>云。此破名身世界者。眾生世界○四俱約塵<a 
name="0168b10" id="0168b10"></a>界破和合。</p><a 
name="0168b11" id="0168b11"></a><p style="text-indent: 0em; margin-left: 0em"><span class="linehead"></span>何以故。若世界實有者。則是一合相。如來說<a 
name="0168b12" id="0168b12"></a>一合相則非一合相。是名一合相　論云。若<a 
name="0168b13" id="0168b13"></a>實有一世界。如來則不說三千界。大雲云。若<a 
name="0168b14" id="0168b14"></a>實有一世界。冥然是一一和合矣。是則不合<a 
name="0168b15" id="0168b15"></a>有多差別。今既佛說三千。明非冥然一矣。故<a 
name="0168b16" id="0168b16"></a>約三千破一界也○無著云。為並說若世界<a 
name="0168b17" id="0168b17"></a>若微塵界故。有二種<span class="corr" title='[搏&gt;摶]'>摶</span>取。為一<span class="corr" title='[搏&gt;摶]'>摶</span>取及差別<a 
name="0168b18" id="0168b18"></a>搏取。大雲云。此明塵眾及眾生類俱名世界。<a 
name="0168b19" id="0168b19"></a>一合相者。即是<span class="corr" title='[搏&gt;摶]'>摶</span>取。摶取為一故云和合。故<a 
name="0168b20" id="0168b20"></a>此一合有二摶取。一者一<span class="corr" title='[搏&gt;摶]'>摶</span>取。即是世界和<a 
name="0168b21" id="0168b21"></a>合為一。二差別摶取。即是微塵有眾多極微。<a 
name="0168b22" id="0168b22"></a>名為差別。非一合者第一義中二界無實故。<a 
name="0168b23" id="0168b23"></a>五佛印無中妄執有。</p><a 
name="0168b24" id="0168b24"></a><p style="text-indent: 0em; margin-left: 0em"><span class="linehead"></span>須菩提。一合相者則是不可說。但凡夫之人<a 
name="0168b25" id="0168b25"></a>貪著其事　論云。以彼聚集無物可取。虛妄<a 
name="0168b26" id="0168b26"></a>分別故云妄取。若有實者即是正見。無著云。<a 
name="0168b27" id="0168b27"></a>世諦說摶取。第一義不可說。彼小兒凡夫如<a 
name="0168b28" id="0168b28"></a>言說取。大雲云。執見五蘊取其和合。是貪<a 
name="0168b29" id="0168b29"></a>著事迷於事法起煩惱矣○二約止觀破我法<a 
name="0168c01" id="0168c01"></a>二。初除我執二。初斥錯解。</p><a 
name="0168c02" id="0168c02"></a><p style="text-indent: 0em; margin-left: 0em"><span class="linehead"></span>須菩提。若人言佛說我見人見眾生見壽者<a 
name="0168c03" id="0168c03"></a>見。須菩提於意云何。是人解我所說義不。世<a 
name="0168c04" id="0168c04"></a>尊。是人不解如來所說義　二遣言執。</p><a 
name="0168c05" id="0168c05"></a><p style="text-indent: 0em; margin-left: 0em"><span class="linehead"></span>何以故。世尊說我見人見眾生見壽者見。則<a 
name="0168c06" id="0168c06"></a>非我見。人見。眾生見。壽者見。是名我見。人<a 
name="0168c07" id="0168c07"></a>見。眾生見。壽者見　論云。我見虛妄分別。佛<a 
name="0168c08" id="0168c08"></a>說即是不見。無著云。此顯示如所不分別。云<a 
name="0168c09" id="0168c09"></a>何顯示如。外道說我。如來說為我見故。安置<a 
name="0168c10" id="0168c10"></a>人無我。又為說有此我見故。安置法無我。如<a 
name="0168c11" id="0168c11"></a>是觀察菩薩入相應三昧時。不復分別。即此<a 
name="0168c12" id="0168c12"></a>觀察為入方便○二除法執二○初除分別。</p><a 
name="0168c13" id="0168c13"></a><p style="text-indent: 0em; margin-left: 0em"><span class="linehead"></span>須菩提。發阿耨多羅三藐三菩提心者。於一<a 
name="0168c14" id="0168c14"></a>切法應如是知。如是見如是信解。不生法相<a 
name="0168c15" id="0168c15"></a>　無著云。此顯示何人無分別。於何法不分<a 
name="0168c16" id="0168c16"></a>別。何方便不分別○此顯示增上心增上智<a 
name="0168c17" id="0168c17"></a>故。於無分別中知見勝解○於中若智依止<a 
name="0168c18" id="0168c18"></a>奢摩他故知。依止毘&#x9262;舍那故見。此二依止<a 
name="0168c19" id="0168c19"></a>三摩提故勝解。以三摩提自在故。解內攀緣<a 
name="0168c20" id="0168c20"></a>影像。彼名勝解○云何無分別。此正顯無分<a 
name="0168c21" id="0168c21"></a>別。大雲云。前之方便是加行智。今不分別是<a 
name="0168c22" id="0168c22"></a>根本智。即親證真如離能所取。名不分別○<a 
name="0168c23" id="0168c23"></a>二顯本寂。</p><a 
name="0168c24" id="0168c24"></a><p style="text-indent: 0em; margin-left: 0em"><span class="linehead"></span>須菩提所言法相者。如來說即非法相。是名<a 
name="0168c25" id="0168c25"></a>法相　無著云。此顯示法相中。不共義及相<a 
name="0168c26" id="0168c26"></a>應義。如前已說。二十六斷化身說法無福疑。<a 
name="0168c27" id="0168c27"></a>因聞真化非一非異。意云。若就非一化唯虛<a 
name="0168c28" id="0168c28"></a>假。若就非異又唯冥合歸一。法身即化身終<a 
name="0168c29" id="0168c29"></a>無自體。若爾即所說法受持演說無福○斷<a 
name="0169a01" id="0169a01"></a>之文二○初明說法功德。</p><a 
name="0169a02" id="0169a02"></a><p style="text-indent: 0em; margin-left: 0em"><span class="linehead"></span>須菩提。若有人滿無量阿僧祇世界七寶持用<a 
name="0169a03" id="0169a03"></a>布施。若有善男子善女人。發菩薩心者。持於<a 
name="0169a04" id="0169a04"></a>此經乃至四句偈等。受持讀誦為人演說。其<a 
name="0169a05" id="0169a05"></a>福勝彼　偈云。化身示現福非無無盡福。論<a 
name="0169a06" id="0169a06"></a>云。雖諸佛自然化身作業。而彼諸佛化身說<a 
name="0169a07" id="0169a07"></a>法。有無量無盡無漏功德○二明說法不染。</p><a 
name="0169a08" id="0169a08"></a><p style="text-indent: 0em; margin-left: 0em"><span class="linehead"></span>云何為人演說。不取于相。如如不動　無著<a 
name="0169a09" id="0169a09"></a>云。為說法不染故。以有如是大利益故決定<a 
name="0169a10" id="0169a10"></a>演說。如是演說即無所染○云何演說等者。<a 
name="0169a11" id="0169a11"></a>顯示不可言說故。若異此者則為染說。以顛<a 
name="0169a12" id="0169a12"></a>倒義故。又說時不求信敬等。亦為無染說法<a 
name="0169a13" id="0169a13"></a>○大雲云。若能不以生滅心行說實相法。則<a 
name="0169a14" id="0169a14"></a>如彼真如。故曰如如。又心如境如故曰如如。<a 
name="0169a15" id="0169a15"></a>不動者則無染義○二十七斷入寂如何說法<a 
name="0169a16" id="0169a16"></a>疑。論云。若諸佛如來常為眾生說法。云何言<a 
name="0169a17" id="0169a17"></a>如來入涅槃○斷者。</p><a 
name="0169a18" id="0169a18"></a><p style="text-indent: 0em; margin-left: 0em"><span class="linehead"></span>何以故。一切有為法。如夢幻泡影。如露亦如<a 
name="0169a19" id="0169a19"></a>電。應作如是觀　釋此文為三。初約兩論釋。<a 
name="0169a20" id="0169a20"></a>魏本中九喻。魏本云。一切有為法。如星翳燈<a 
name="0169a21" id="0169a21"></a>幻。露泡夢電雲。應作如是觀○於中文二。初<a 
name="0169a22" id="0169a22"></a>約本論斷疑。偈云。非有為非離。諸如來涅槃。<a 
name="0169a23" id="0169a23"></a>九種有為法。妙智正觀故。論云。諸佛得涅槃<a 
name="0169a24" id="0169a24"></a>化身說法故非有為。非離有為。何故示現世<a 
name="0169a25" id="0169a25"></a>間而不住有為。由妙智正觀。有為如九喻虛<a 
name="0169a26" id="0169a26"></a>假故○二兼無著釋相。無著云此偈顯示四<a 
name="0169a27" id="0169a27"></a>有為相。文四○一自性相。此見相。二用識為<a 
name="0169a28" id="0169a28"></a>體。生死根本故。文三○一星喻見。無著云。無<a 
name="0169a29" id="0169a29"></a>智暗中有彼光故。有智明中無彼光故○二<a 
name="0169b01" id="0169b01"></a>翳喻相。論云。如目有翳。則見毛輪等色。觀有<a 
name="0169b02" id="0169b02"></a>為法亦爾。以顛倒見故。無著云。人法我見如<a 
name="0169b03" id="0169b03"></a>翳。以取無義故○三燈喻識。燈約膏油相續<a 
name="0169b04" id="0169b04"></a>不絕。識依貪愛生死無休○二著所住味相。<a 
name="0169b05" id="0169b05"></a>論云幻喻所依住處。以器世間種種差別。無<a 
name="0169b06" id="0169b06"></a>一體實故。無著云。味&#x7740;顛倒境故。大雲云。幻<a 
name="0169b07" id="0169b07"></a>出城郭誑人。識變山河不實故○三隨順過<a 
name="0169b08" id="0169b08"></a>失相。自身及受用是過失。觀此無常是名隨<a 
name="0169b09" id="0169b09"></a>順。又解云。隨順身受即是過失。文二○初露<a 
name="0169b10" id="0169b10"></a>喻身。論云。身亦如是少時住故。二泡喻受。論<a 
name="0169b11" id="0169b11"></a>云。所受用事亦復如是。以受想因三法不定<a 
name="0169b12" id="0169b12"></a>故。無著云。顯示隨順苦體。以受如泡故。功德<a 
name="0169b13" id="0169b13"></a>施云。觀察壽如水泡。或始生未成體。或纔生。<a 
name="0169b14" id="0169b14"></a>或暫停住。即歸散滅○四隨順出離相。無著<a 
name="0169b15" id="0169b15"></a>云。隨順人法無我故得出離。文三○初夢喻<a 
name="0169b16" id="0169b16"></a>過去。無著云。彼過去行以所念處故如夢。論<a 
name="0169b17" id="0169b17"></a>云。應觀過去所有集造同於夢境。但唯念性<a 
name="0169b18" id="0169b18"></a>故。功德施云。觀察作者。如夢中隨見聞之境。<a 
name="0169b19" id="0169b19"></a>以念分別熏習住故。雖無作者。種種境界分<a 
name="0169b20" id="0169b20"></a>明現前。如是眾生無始時來。有諸煩惱善不<a 
name="0169b21" id="0169b21"></a>善業熏習而住。雖無我是能作者。而現無涯<a 
name="0169b22" id="0169b22"></a>生死等事○二電喻現在。論云。以剎那不住<a 
name="0169b23" id="0169b23"></a>故。功德施云。觀察心如電生時即滅。三雲喻<a 
name="0169b24" id="0169b24"></a>未來。論云。以於子時阿黎耶識。與一切法為<a 
name="0169b25" id="0169b25"></a>種子根本。無著云。彼&#x9E81;惡種子似虛空。引心<a 
name="0169b26" id="0169b26"></a>出故如雲○無著云。如是知三世行則達無<a 
name="0169b27" id="0169b27"></a>我。此顯示隨順出離相。大雲云。過未無體現<a 
name="0169b28" id="0169b28"></a>又不住。則三世空達無我矣○二約諸經顯<a 
name="0169b29" id="0169b29"></a>諸虛假喻之大意。佛說一切法空。疑云。云何<a 
name="0169c01" id="0169c01"></a>現見一切境界。故說如幻。幻法雖無分明可<a 
name="0169c02" id="0169c02"></a>見。又疑云。幻法既無人何愛著。故說如陽焰。<a 
name="0169c03" id="0169c03"></a>渴鹿謂之水愛著奔趣。又疑云。渴鹿畢竟不<a 
name="0169c04" id="0169c04"></a>得水。貪者如何皆得受用。故說如夢。夢中所<a 
name="0169c05" id="0169c05"></a>見亦得受用。又疑云。夢造善惡寤無業報。夢<a 
name="0169c06" id="0169c06"></a>打尊長寤無憂懼。故說如影如響。雖全無體。<a 
name="0169c07" id="0169c07"></a>明鏡對色空谷對聲。妍媸高低一一皆應。必<a 
name="0169c08" id="0169c08"></a>無雜亂必無參差。又疑云。苦都無實。菩薩何<a 
name="0169c09" id="0169c09"></a>以作利樂事。故說如化。謂變化者。雖知不實<a 
name="0169c10" id="0169c10"></a>而化事○三會通秦譯經本。夢幻泡影空理<a 
name="0169c11" id="0169c11"></a>全彰。露電二喻無常。足顯悟真空。則不住諸<a 
name="0169c12" id="0169c12"></a>相。觀生滅則警策修行。妙符破相之宗。巧示<a 
name="0169c13" id="0169c13"></a>亡情之觀○魏譯九喻秦本略者。以星燈有<a 
name="0169c14" id="0169c14"></a>體雲種含生。恐難契空心。潛滋相想。取意之<a 
name="0169c15" id="0169c15"></a>譯妙在茲焉○第三流通分。</p><a 
name="0169c16" id="0169c16"></a><p style="text-indent: 0em; margin-left: 0em"><span class="linehead"></span>佛說是經已。長老須菩提。及諸比丘比丘尼<a 
name="0169c17" id="0169c17"></a>優婆塞優婆夷。一切世間天人阿修羅。聞佛<a 
name="0169c18" id="0169c18"></a>所說皆大歡喜。信受奉行　尼者此云女也。<a 
name="0169c19" id="0169c19"></a>優婆塞此云近事男。優婆夷此云近事女。親<a 
name="0169c20" id="0169c20"></a>近比丘比丘尼而承事故。阿修羅此云非天。<a 
name="0169c21" id="0169c21"></a>皆大等者。文殊所問經云。有三種義歡喜奉<a 
name="0169c22" id="0169c22"></a>行。一說者清淨。不為取著利養所染。二所說<a 
name="0169c23" id="0169c23"></a>清淨。以如實知法體。三得果清淨○無著云。<a 
name="0169c24" id="0169c24"></a>若聞如是義。於大乘無覺。我念過於石究竟<a 
name="0169c25" id="0169c25"></a>無因故。天親云。諸佛希有總持法。不可稱量<a 
name="0169c26" id="0169c26"></a>深句義。從尊者聞及廣說。迴此功德施群生。<a 
name="0169c27" id="0169c27"></a>大雲云。大聖說經妙理斯畢。二空圓極四眾<a 
name="0169c28" id="0169c28"></a>奉行。肇云。同聽齊悟法喜蕩心。服翫遵式永<a 
name="0169c29" id="0169c29"></a>崇不朽。資聖云。般若深經三世佛母。聞經四<a 
name="0170a01" id="0170a01"></a>句以超惡趣之因。一念淨持必獲菩提之記。<a 
name="0170a02" id="0170a02"></a>故人天異類莫不虔受奉行矣。</p><a 
name="0170a03" id="0170a03"></a><p><span class="juanname">金剛般若經疏論纂要下</span></p>
<hr>【經文資訊】大正藏第 33 冊 No. 1701 金剛般若經疏論纂要<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index22d0.html?index=T33n1701" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T33n1701_002 by HTTrack Website Copier/3.x [XR&CO'2014], Tue, 07 Jun 2016 06:53:44 GMT -->
</html>
