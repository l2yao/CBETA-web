<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T41n1823_022 by HTTrack Website Copier/3.x [XR&CO'2014], Tue, 07 Jun 2016 06:56:43 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1586895571&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT41n1823&amp;utmp=%2Fmobile%2Findex.php%3Findex%3DT41n1823_022&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5149.html?index=T41n1823_021" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第41冊<br/>No.1823 俱舍論頌疏論本 (30卷)<br/>【唐 圓暉述】<br/>第 22 卷</p>
	<a href="index0c4e.html?index=T41n1823_023" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T41">
<div class="root" id="1823" sutra_name="俱舍論頌疏論本" sutra_juan="[卷22]">　
<a pin_name="分別根品二之一"></a><a 
name="0939a17" id="0939a17"></a><a pin_name="分別根品二之一"></a><a 
name="0939a18" id="0939a18"></a><a pin_name="分別根品二之一"></a><a 
name="0939a19" id="0939a19"></a><a pin_name="分別根品二之一"></a><p><span class="juanname">俱舍論頌疏論本第二十二</span></p><a 
name="0939a20" id="0939a20"></a><a pin_name="分別根品二之一"></a><a 
name="0939a21" id="0939a21"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>賢。謂賢和。聖謂聖正。此品廣明。故名分別。<a 
name="0939a22" id="0939a22"></a><a pin_name="分別根品二之一"></a>就此品中。大文有三。一總明道體性。二明<a 
name="0939a23" id="0939a23"></a><a pin_name="分別根品二之一"></a>道所證諦。三約道辨人。且初第一明道體<a 
name="0939a24" id="0939a24"></a><a pin_name="分別根品二之一"></a>性者。論云。如是已說煩惱等斷。於九勝位。<a 
name="0939a25" id="0939a25"></a><a pin_name="分別根品二之一"></a>得遍知名。然斷必由道力故得。此所由道<a 
name="0939a26" id="0939a26"></a><a pin_name="分別根品二之一"></a>其相云何。頌曰。</p><a 
name="0939a27" id="0939a27"></a><a pin_name="分別根品二之一"></a><p>　<span class="lg">已說煩惱斷　　由見諦修故<a 
name="0939a28" id="0939a28"></a><a pin_name="分別根品二之一"></a><br>　見道唯無漏　　修道通二種</span></p><a 
name="0939a29" id="0939a29"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>釋曰。前已廣說諸煩惱斷。由見諦道及修<a 
name="0939b01" id="0939b01"></a><a pin_name="分別根品二之一"></a>道故。於中見道唯是無漏。修道通二種<a 
name="0939b02" id="0939b02"></a><a pin_name="分別根品二之一"></a>　謂有漏無漏也。十五心位。見道速能治三界<a 
name="0939b03" id="0939b03"></a><a pin_name="分別根品二之一"></a>故　於四諦下。一剎那中。頓斷九品見所<a 
name="0939b04" id="0939b04"></a><a pin_name="分別根品二之一"></a>斷故。非有漏道有此堪能。故唯無漏。</p><a 
name="0939b05" id="0939b05"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>從此第二。明道所證諦。就中分二。一明四<a 
name="0939b06" id="0939b06"></a><a pin_name="分別根品二之一"></a>諦。二明二諦。就明四諦中分二。一正明<a 
name="0939b07" id="0939b07"></a><a pin_name="分別根品二之一"></a>四諦。二別顯苦諦。且第一明四諦者。論云。<a 
name="0939b08" id="0939b08"></a><a pin_name="分別根品二之一"></a>如向所言。由見諦故　此所見諦。其相云<a 
name="0939b09" id="0939b09"></a><a pin_name="分別根品二之一"></a>何。頌曰。</p><a 
name="0939b10" id="0939b10"></a><a pin_name="分別根品二之一"></a><p>　<span class="lg">諦四名已說　　謂苦集滅道<a 
name="0939b11" id="0939b11"></a><a pin_name="分別根品二之一"></a><br>　彼自體亦然　　次第隨現觀</span></p><a 
name="0939b12" id="0939b12"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>釋曰。諦四名已說者。謂界品。初云無漏謂道<a 
name="0939b13" id="0939b13"></a><a pin_name="分別根品二之一"></a>諦。此說道諦也。擇滅謂離繫。此說滅諦也。<a 
name="0939b14" id="0939b14"></a><a pin_name="分別根品二之一"></a>及苦集世間。此說苦集諦也。次第列者。一<a 
name="0939b15" id="0939b15"></a><a pin_name="分別根品二之一"></a>苦。二集。三滅。四道。問今此品。列四諦。與彼<a 
name="0939b16" id="0939b16"></a><a pin_name="分別根品二之一"></a>界品所說體有何異耶。答頌言彼自體亦<a 
name="0939b17" id="0939b17"></a><a pin_name="分別根品二之一"></a>然。謂顯體同彼故。說亦然聲。問四諦次第。<a 
name="0939b18" id="0939b18"></a><a pin_name="分別根品二之一"></a>何緣如是。答頌言次第隨現觀現觀者。見<a 
name="0939b19" id="0939b19"></a><a pin_name="分別根品二之一"></a>道也。謂現觀位先所觀者。便在先說。問何<a 
name="0939b20" id="0939b20"></a><a pin_name="分別根品二之一"></a>緣現觀。次第必然。答謂&#x7157;等。加行位。如是<a 
name="0939b21" id="0939b21"></a><a pin_name="分別根品二之一"></a>觀故。問何緣加行位。如是觀耶。答謂若有<a 
name="0939b22" id="0939b22"></a><a pin_name="分別根品二之一"></a>法。是愛著處。能作逼惱。為苦惱因。最初觀<a 
name="0939b23" id="0939b23"></a><a pin_name="分別根品二之一"></a>苦。次復觀苦以誰為因。便觀集諦。次復<a 
name="0939b24" id="0939b24"></a><a pin_name="分別根品二之一"></a>觀苦以誰為滅。便觀滅諦。次復觀苦滅以<a 
name="0939b25" id="0939b25"></a><a pin_name="分別根品二之一"></a>誰為道。便觀道諦。如見病已次尋病因。<a 
name="0939b26" id="0939b26"></a><a pin_name="分別根品二之一"></a>續思病愈。後求良藥。故良醫經云。夫醫王<a 
name="0939b27" id="0939b27"></a><a pin_name="分別根品二之一"></a>者。謂具四德。能拔毒箭。一善知病狀。二善<a 
name="0939b28" id="0939b28"></a><a pin_name="分別根品二之一"></a>知病因。三善知病愈。四善知良藥。如來亦<a 
name="0939b29" id="0939b29"></a><a pin_name="分別根品二之一"></a>爾。為大醫王。如實了知苦集滅道故。加行<a 
name="0939c01" id="0939c01"></a><a pin_name="分別根品二之一"></a>位如是次第觀現觀位中次第亦爾。如已觀<a 
name="0939c02" id="0939c02"></a><a pin_name="分別根品二之一"></a>地蹤馬奔馳。言現觀者。應知此目現等覺<a 
name="0939c03" id="0939c03"></a><a pin_name="分別根品二之一"></a>義。謂現前覺觀諦境也。問何故經中說為<a 
name="0939c04" id="0939c04"></a><a pin_name="分別根品二之一"></a>聖諦。答聖見四諦。無顛倒故。名為聖諦。故<a 
name="0939c05" id="0939c05"></a><a pin_name="分別根品二之一"></a>有頌曰　聖者說是樂<span class="note">(滅諦涅槃)</span>　非聖說為苦<a 
name="0939c06" id="0939c06"></a><a pin_name="分別根品二之一"></a><span class="note">(外道謂涅槃為苦也)</span>　聖者說為苦<span class="note">(有漏也)</span>　非聖說是樂<span class="note">(言有<a 
name="0939c07" id="0939c07"></a><a pin_name="分別根品二之一"></a>漏樂)</span>。</p><a 
name="0939c08" id="0939c08"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>從此第二。別明苦諦。論云。唯受一分<span class="note">(五受中苦<a 
name="0939c09" id="0939c09"></a><a pin_name="分別根品二之一"></a>受也)</span>。是苦自體。所餘並非。如何可言諸有漏行<a 
name="0939c10" id="0939c10"></a><a pin_name="分別根品二之一"></a>皆是苦諦。頌曰。</p><a 
name="0939c11" id="0939c11"></a><a pin_name="分別根品二之一"></a><p>　<span class="lg">苦由三苦合　　如所應一切<a 
name="0939c12" id="0939c12"></a><a pin_name="分別根品二之一"></a><br>　可意非可意　　餘有漏行法</span></p><a 
name="0939c13" id="0939c13"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>釋曰。苦由三苦合者。標也。苦諦由三苦合名<a 
name="0939c14" id="0939c14"></a><a pin_name="分別根品二之一"></a>為苦諦。一苦苦性。謂苦受。生時苦。住時苦。<a 
name="0939c15" id="0939c15"></a><a pin_name="分別根品二之一"></a>名苦苦也　二壞苦性。謂樂受。生時樂。住<a 
name="0939c16" id="0939c16"></a><a pin_name="分別根品二之一"></a>時樂。壞時苦。名壞苦也　三行苦性。謂不<a 
name="0939c17" id="0939c17"></a><a pin_name="分別根品二之一"></a>苦不樂受。由行成苦。眾緣造作故。無常性<a 
name="0939c18" id="0939c18"></a><a pin_name="分別根品二之一"></a>故。名行苦也。如所應一切者。一切有漏。如<a 
name="0939c19" id="0939c19"></a><a pin_name="分別根品二之一"></a>其所應。與三苦合。皆名苦諦。一可意有漏<a 
name="0939c20" id="0939c20"></a><a pin_name="分別根品二之一"></a>法。與壞苦合。名為苦也。二不可意。有漏法。<a 
name="0939c21" id="0939c21"></a><a pin_name="分別根品二之一"></a>與苦苦合。名為苦也。三餘有漏法。與行苦<a 
name="0939c22" id="0939c22"></a><a pin_name="分別根品二之一"></a>合。名為苦也　謂除可意不可意。外名餘有<a 
name="0939c23" id="0939c23"></a><a pin_name="分別根品二之一"></a>漏應知。此中說可意。名壞苦。說不可意。<a 
name="0939c24" id="0939c24"></a><a pin_name="分別根品二之一"></a>名苦苦者。且約別論。理實可意。及不可意。<a 
name="0939c25" id="0939c25"></a><a pin_name="分別根品二之一"></a>皆名行苦。無常性故。故一切行。行苦故苦。行<a 
name="0939c26" id="0939c26"></a><a pin_name="分別根品二之一"></a>苦微細。唯聖觀見。故經部師。鳩摩羅多頌曰<a 
name="0939c27" id="0939c27"></a><a pin_name="分別根品二之一"></a>　如以一睫毛　置掌人不覺　若置眼<a 
name="0939c28" id="0939c28"></a><a pin_name="分別根品二之一"></a>睛上　為損及不安　愚夫如手掌。不覺<a 
name="0940a01" id="0940a01"></a><a pin_name="分別根品二之一"></a>行苦睫。智者如眼睛。緣極生厭怖<span class="note">(緣是行苦)</span>故<a 
name="0940a02" id="0940a02"></a><a pin_name="分別根品二之一"></a>諸愚夫。於無間獄。生苦怖心。不如眾聖於<a 
name="0940a03" id="0940a03"></a><a pin_name="分別根品二之一"></a>有頂蘊。以有頂蘊是行苦故。問若諸法中。<a 
name="0940a04" id="0940a04"></a><a pin_name="分別根品二之一"></a>亦許有樂。何緣但說苦為聖諦。答薩婆多<a 
name="0940a05" id="0940a05"></a><a pin_name="分別根品二之一"></a>宗中。有一類釋。由樂少故。如置綠豆烏豆<a 
name="0940a06" id="0940a06"></a><a pin_name="分別根品二之一"></a>聚中。以少從多。名烏豆聚。誰有智者。瀝水<a 
name="0940a07" id="0940a07"></a><a pin_name="分別根品二之一"></a>洗癰。有少樂生。計癰為樂　經部祖師。以<a 
name="0940a08" id="0940a08"></a><a pin_name="分別根品二之一"></a>頌釋言。能為苦因故。能集眾苦故。有苦<a 
name="0940a09" id="0940a09"></a><a pin_name="分別根品二之一"></a>希彼故。說樂亦名苦　婆娑正義解云。理<a 
name="0940a10" id="0940a10"></a><a pin_name="分別根品二之一"></a>實應言。諸有及樂。體皆是苦。以就行苦同<a 
name="0940a11" id="0940a11"></a><a pin_name="分別根品二之一"></a>一味故。由此言苦。為諦非樂　又依經部<a 
name="0940a12" id="0940a12"></a><a pin_name="分別根品二之一"></a>宗及大眾部等。定無實樂。受唯是苦　愚夫<a 
name="0940a13" id="0940a13"></a><a pin_name="分別根品二之一"></a>顛倒妄謂之樂。故世尊言。汝應以苦觀於<a 
name="0940a14" id="0940a14"></a><a pin_name="分別根品二之一"></a>樂受　薩婆多宗言。樂實有。佛言以苦觀<a 
name="0940a15" id="0940a15"></a><a pin_name="分別根品二之一"></a>樂受者。意顯樂受。有二種性。一有樂性。<a 
name="0940a16" id="0940a16"></a><a pin_name="分別根品二之一"></a>依自相門。自性樂故。二有苦性。謂依異相<a 
name="0940a17" id="0940a17"></a><a pin_name="分別根品二之一"></a>門。亦是無常變壞法故　故言以苦觀樂<a 
name="0940a18" id="0940a18"></a><a pin_name="分別根品二之一"></a>受者。依行苦及壞苦說。非苦苦也。故有頌<a 
name="0940a19" id="0940a19"></a><a pin_name="分別根品二之一"></a>曰。諸佛正遍覺。知諸行無常<span class="note">(行苦)</span>及有為變<a 
name="0940a20" id="0940a20"></a><a pin_name="分別根品二之一"></a>壞<span class="note">(壞苦)</span>故說受皆苦　於前兩說。論主評云。<a 
name="0940a21" id="0940a21"></a><a pin_name="分別根品二之一"></a>對法諸師。言實有樂。此言應理　又薩婆<a 
name="0940a22" id="0940a22"></a><a pin_name="分別根品二之一"></a>多宗。苦集一物因果分二。即苦諦體為因<a 
name="0940a23" id="0940a23"></a><a pin_name="分別根品二之一"></a>義邊。亦名集諦　若依經部宗。唯說貪愛。<a 
name="0940a24" id="0940a24"></a><a pin_name="分別根品二之一"></a>為集諦體。以經唯說貪愛為集故　薩婆<a 
name="0940a25" id="0940a25"></a><a pin_name="分別根品二之一"></a>多云。經就勝故。說愛為集。理實一切。皆是<a 
name="0940a26" id="0940a26"></a><a pin_name="分別根品二之一"></a>集諦。故薄伽梵。伽陀中說。業愛及無明為<a 
name="0940a27" id="0940a27"></a><a pin_name="分別根品二之一"></a>因。招後行令諸有相續。名補特伽羅　此<a 
name="0940a28" id="0940a28"></a><a pin_name="分別根品二之一"></a>頌既言業與無明為因招果。故知非唯愛<a 
name="0940a29" id="0940a29"></a><a pin_name="分別根品二之一"></a>為集諦。</p><a 
name="0940b01" id="0940b01"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>從此第二明二諦。論云。諦有二種。一世俗<a 
name="0940b02" id="0940b02"></a><a pin_name="分別根品二之一"></a>諦。二勝義諦。如是二諦其相云何。頌曰。</p><a 
name="0940b03" id="0940b03"></a><a pin_name="分別根品二之一"></a><p>　<span class="lg">彼覺破<span class="corr" title='[更&gt;]'></span>無　　慧<span class="corr" title='[折&gt;析]'>析</span>餘亦爾<a 
name="0940b04" id="0940b04"></a><a pin_name="分別根品二之一"></a><br>　如瓶水世俗　　異此名勝義</span></p><a 
name="0940b05" id="0940b05"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>釋曰。彼覺破便無者。若彼物覺。物破便無。<a 
name="0940b06" id="0940b06"></a><a pin_name="分別根品二之一"></a>名世俗諦。如瓶被破瓶覺則無。如衣被破<a 
name="0940b07" id="0940b07"></a><a pin_name="分別根品二之一"></a>衣覺亦無。故瓶衣等名世俗諦。慧<span class="corr" title='[折&gt;析]'>析</span>餘亦爾<a 
name="0940b08" id="0940b08"></a><a pin_name="分別根品二之一"></a>者。謂若有物以慧<span class="corr" title='[折&gt;析]'>析</span>餘。彼覺則無亦是世<a 
name="0940b09" id="0940b09"></a><a pin_name="分別根品二之一"></a>俗。如水被慧分<span class="corr" title='[折&gt;析]'>析</span>色香味觸時。水覺則無。<a 
name="0940b10" id="0940b10"></a><a pin_name="分別根品二之一"></a>如<span class="corr" title='[折&gt;析]'>析</span>火亦爾。火覺則無。故此水火。名世俗<a 
name="0940b11" id="0940b11"></a><a pin_name="分別根品二之一"></a>諦。如瓶水世俗者。如瓶世俗屬初句也。如<a 
name="0940b12" id="0940b12"></a><a pin_name="分別根品二之一"></a>水世俗。屬第二句也。然此瓶水。未被<span class="corr" title='[折&gt;析]'>析</span>時。<a 
name="0940b13" id="0940b13"></a><a pin_name="分別根品二之一"></a>假立此名。稱為世俗。依世俗理。說有瓶<a 
name="0940b14" id="0940b14"></a><a pin_name="分別根品二之一"></a>等。是實非虛。名世俗諦。異此名勝義者。異<a 
name="0940b15" id="0940b15"></a><a pin_name="分別根品二之一"></a>此瓶水。名勝義諦。如青色等。碎至極微。色<a 
name="0940b16" id="0940b16"></a><a pin_name="分別根品二之一"></a>覺常在。及慧<span class="corr" title='[折&gt;析]'>析</span>味等。乃至極微。味覺常在。<a 
name="0940b17" id="0940b17"></a><a pin_name="分別根品二之一"></a>及慧分<span class="corr" title='[折&gt;析]'>析</span>受等四蘊。至一剎那。彼覺常在。<a 
name="0940b18" id="0940b18"></a><a pin_name="分別根品二之一"></a>故彼色等。名勝義諦。此真實有。故名勝義。<a 
name="0940b19" id="0940b19"></a><a pin_name="分別根品二之一"></a>依勝義理。說有色等。是實非虛。名勝義<a 
name="0940b20" id="0940b20"></a><a pin_name="分別根品二之一"></a>諦　依經部說。如無漏智及此後得世間正<a 
name="0940b21" id="0940b21"></a><a pin_name="分別根品二之一"></a>智。所取諸法。名勝義諦。除此已外。餘智取<a 
name="0940b22" id="0940b22"></a><a pin_name="分別根品二之一"></a>法。名世俗諦。</p><a 
name="0940b23" id="0940b23"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>從此大文第三。約聖道辨人。就中分三。<a 
name="0940b24" id="0940b24"></a><a pin_name="分別根品二之一"></a>一明聖道加行。二約三道辨人。三明諸道<a 
name="0940b25" id="0940b25"></a><a pin_name="分別根品二之一"></a>差別。就明加行中。復分為二。一總標。二廣<a 
name="0940b26" id="0940b26"></a><a pin_name="分別根品二之一"></a>明。此下第一。總標加行者。論云。已辨諸諦。<a 
name="0940b27" id="0940b27"></a><a pin_name="分別根品二之一"></a>應說云何方便勤修。趣見諦道。頌曰。</p><a 
name="0940b28" id="0940b28"></a><a pin_name="分別根品二之一"></a><p>　<span class="lg">將趣見諦道　　應住戒勤修<a 
name="0940b29" id="0940b29"></a><a pin_name="分別根品二之一"></a><br>　聞思修所成　　謂名俱義境</span></p><a 
name="0940c01" id="0940c01"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>釋曰。將趣見諦道。應先住戒。然後勤修聞<a 
name="0940c02" id="0940c02"></a><a pin_name="分別根品二之一"></a>思修慧　因聞思修。所成慧故。慧名所成。<a 
name="0940c03" id="0940c03"></a><a pin_name="分別根品二之一"></a>依聞所成慧。起思所成慧。依思所成慧。起<a 
name="0940c04" id="0940c04"></a><a pin_name="分別根品二之一"></a>修所成慧。問三慧何別。答聞所成慧。唯緣名<a 
name="0940c05" id="0940c05"></a><a pin_name="分別根品二之一"></a>境。未能捨文而觀義故。思所成慧。緣名及<a 
name="0940c06" id="0940c06"></a><a pin_name="分別根品二之一"></a>義。未全捨文而觀義故。頌言俱者。謂名義<a 
name="0940c07" id="0940c07"></a><a pin_name="分別根品二之一"></a>也。修所成慧。唯緣義境。已能捨文而觀義<a 
name="0940c08" id="0940c08"></a><a pin_name="分別根品二之一"></a>故。</p><a 
name="0940c09" id="0940c09"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>從此第二。廣明加行。就中分四。一明身器<a 
name="0940c10" id="0940c10"></a><a pin_name="分別根品二之一"></a>清淨。二明五停心位。三明四念住。四明四<a 
name="0940c11" id="0940c11"></a><a pin_name="分別根品二之一"></a>善根。此下第一明身器清淨。論云。諸有欲<a 
name="0940c12" id="0940c12"></a><a pin_name="分別根品二之一"></a>於修精勤學者。如何淨身器。令修速成。頌<a 
name="0940c13" id="0940c13"></a><a pin_name="分別根品二之一"></a>曰。</p><a 
name="0940c14" id="0940c14"></a><a pin_name="分別根品二之一"></a><p>　<span class="lg">具身心遠離　　無不足大欲<a 
name="0940c15" id="0940c15"></a><a pin_name="分別根品二之一"></a><br>　謂已得未得　　多求名所無<a 
name="0940c16" id="0940c16"></a><a pin_name="分別根品二之一"></a><br>　治相違界三　　無漏無貪性<a 
name="0940c17" id="0940c17"></a><a pin_name="分別根品二之一"></a><br>　四聖種亦爾　　前三唯喜足<a 
name="0940c18" id="0940c18"></a><a pin_name="分別根品二之一"></a><br>　三生具後業　　為治四愛生<a 
name="0940c19" id="0940c19"></a><a pin_name="分別根品二之一"></a><br>　我所我事欲　　暫息永除故</span></p><a 
name="0940c20" id="0940c20"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>釋曰。身器清淨略由三因。一身心遠離。二喜<a 
name="0940c21" id="0940c21"></a><a pin_name="分別根品二之一"></a>足少欲。三住四聖種。具身心遠離者。身遠<a 
name="0940c22" id="0940c22"></a><a pin_name="分別根品二之一"></a>離者。離相雜住。心遠離者。離不善尋　無<a 
name="0940c23" id="0940c23"></a><a pin_name="分別根品二之一"></a>不足大欲者。第二因也。無不足者。喜足也。<a 
name="0940c24" id="0940c24"></a><a pin_name="分別根品二之一"></a>無大欲者。少欲也。前二易可成。由喜<a 
name="0940c25" id="0940c25"></a><a pin_name="分別根品二之一"></a>足少欲。問無不足無大欲。此之二無。差別云<a 
name="0940c26" id="0940c26"></a><a pin_name="分別根品二之一"></a>何。答頌言謂已得未得多求名所無。謂已得<a 
name="0940c27" id="0940c27"></a><a pin_name="分別根品二之一"></a>衣等。更多希求。名不喜足。是喜足所無也。<a 
name="0940c28" id="0940c28"></a><a pin_name="分別根品二之一"></a>若未得衣等。更多希求。名為大欲。是少欲<a 
name="0940c29" id="0940c29"></a><a pin_name="分別根品二之一"></a>所無也。治相違者。此明喜足少欲。與此不<a 
name="0941a01" id="0941a01"></a><a pin_name="分別根品二之一"></a>喜足大欲相違也　界三者。喜足少欲。若有<a 
name="0941a02" id="0941a02"></a><a pin_name="分別根品二之一"></a>漏者。通三界。若無漏者。通九地。所治二種<a 
name="0941a03" id="0941a03"></a><a pin_name="分別根品二之一"></a>唯在欲界　無漏無貪性者。喜足少欲。亦<a 
name="0941a04" id="0941a04"></a><a pin_name="分別根品二之一"></a>通無漏。無貪為體。所治二種。以貪為性。四<a 
name="0941a05" id="0941a05"></a><a pin_name="分別根品二之一"></a>聖種亦爾者。釋第三因也。能生眾聖。故名<a 
name="0941a06" id="0941a06"></a><a pin_name="分別根品二之一"></a>聖種。四聖種體。亦是無貪。同前喜等。故言<a 
name="0941a07" id="0941a07"></a><a pin_name="分別根品二之一"></a>亦爾前三唯喜足者。一衣服喜足聖種。二飲<a 
name="0941a08" id="0941a08"></a><a pin_name="分別根品二之一"></a>食喜足聖種。三臥具喜足聖種。四樂斷樂修<a 
name="0941a09" id="0941a09"></a><a pin_name="分別根品二之一"></a>聖種。謂樂斷煩惱。樂修聖道也。問第四聖<a 
name="0941a10" id="0941a10"></a><a pin_name="分別根品二之一"></a>種。既非喜足。如何亦用無貪為體。答以能<a 
name="0941a11" id="0941a11"></a><a pin_name="分別根品二之一"></a>棄捨欲貪有貪故。此第四亦無貪性。問何須<a 
name="0941a12" id="0941a12"></a><a pin_name="分別根品二之一"></a>立此四聖種耶。答頌言三生具後業。前三<a 
name="0941a13" id="0941a13"></a><a pin_name="分別根品二之一"></a>聖種。助道生具。最後聖種。助道事業。以諸<a 
name="0941a14" id="0941a14"></a><a pin_name="分別根品二之一"></a>弟子捨俗生具及俗事業。世尊哀愍。立此助<a 
name="0941a15" id="0941a15"></a><a pin_name="分別根品二之一"></a>聖道生具事業。令修行者。解脫非久也。問<a 
name="0941a16" id="0941a16"></a><a pin_name="分別根品二之一"></a>何故安立如此二事。答頌言為治四愛生。<a 
name="0941a17" id="0941a17"></a><a pin_name="分別根品二之一"></a>一衣服愛。二飲食愛。三臥具愛。四有無有愛。<a 
name="0941a18" id="0941a18"></a><a pin_name="分別根品二之一"></a>治四愛故。立四聖種。我所我事。欲暫息永<a 
name="0941a19" id="0941a19"></a><a pin_name="分別根品二之一"></a>除故者。此更異釋。我所事欲者。衣服等三。此<a 
name="0941a20" id="0941a20"></a><a pin_name="分別根品二之一"></a>上起貪心。名我所事欲也。我事欲者。謂身<a 
name="0941a21" id="0941a21"></a><a pin_name="分別根品二之一"></a>也。身上起貪。名我事欲。為佛意欲令諸弟<a 
name="0941a22" id="0941a22"></a><a pin_name="分別根品二之一"></a>子。暫息我所事欲。故立前三聖種。永除我<a 
name="0941a23" id="0941a23"></a><a pin_name="分別根品二之一"></a>所及我事欲。故立第四聖種。</p><a 
name="0941a24" id="0941a24"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>從此第二。明五停心位。七方便也。就中有<a 
name="0941a25" id="0941a25"></a><a pin_name="分別根品二之一"></a>二。一總標。二別釋。且總標者。論云。如是已<a 
name="0941a26" id="0941a26"></a><a pin_name="分別根品二之一"></a>說修所依器。由何門故。能正入修。頌曰。</p><a 
name="0941a27" id="0941a27"></a><a pin_name="分別根品二之一"></a><p>　<span class="lg">入修要二門　　不淨觀息念<a 
name="0941a28" id="0941a28"></a><a pin_name="分別根品二之一"></a><br>　貪尋增上者　　如次第應修</span></p><a 
name="0941a29" id="0941a29"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>釋曰。正入修門要者有二。一不淨觀能治<a 
name="0941b01" id="0941b01"></a><a pin_name="分別根品二之一"></a>貪欲。二持息念能除亂尋。</p><a 
name="0941b02" id="0941b02"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>從此第二別釋。就中分二。一釋不淨觀。二<a 
name="0941b03" id="0941b03"></a><a pin_name="分別根品二之一"></a>釋持息念。就不淨觀中。復分為二。一明行<a 
name="0941b04" id="0941b04"></a><a pin_name="分別根品二之一"></a>相。二諸門分別。且初明行相者。論云。此中<a 
name="0941b05" id="0941b05"></a><a pin_name="分別根品二之一"></a>先應辨不淨觀。如是觀相云何。頌曰。</p><a 
name="0941b06" id="0941b06"></a><a pin_name="分別根品二之一"></a><p>　<span class="lg">為通治四貪　　且辨觀骨鎖<a 
name="0941b07" id="0941b07"></a><a pin_name="分別根品二之一"></a><br>　廣至海復略　　名初習業位<a 
name="0941b08" id="0941b08"></a><a pin_name="分別根品二之一"></a><br>　除足至頭半　　名為已熟修<a 
name="0941b09" id="0941b09"></a><a pin_name="分別根品二之一"></a><br>　繫心在眉間　　名超作意位</span></p><a 
name="0941b10" id="0941b10"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>釋曰。修不淨觀。正為治貪。貪有四種。一顯<a 
name="0941b11" id="0941b11"></a><a pin_name="分別根品二之一"></a>色貪。二形色貪。三妙觸貪。四供奉貪。緣青<a 
name="0941b12" id="0941b12"></a><a pin_name="分別根品二之一"></a>瘀等。修不淨觀。治顯色貪。緣虫食等。治形<a 
name="0941b13" id="0941b13"></a><a pin_name="分別根品二之一"></a>色貪。緣虫蛆等。治妙觸貪。緣屍不動。治供<a 
name="0941b14" id="0941b14"></a><a pin_name="分別根品二之一"></a>奉貪　若緣骨鎖。修不淨觀。通治四貪。以<a 
name="0941b15" id="0941b15"></a><a pin_name="分別根品二之一"></a>骨鎖中無四貪境故。今應且辨修骨鎖觀。<a 
name="0941b16" id="0941b16"></a><a pin_name="分別根品二之一"></a>此唯勝解作意相應　言勝解者。假想觀<a 
name="0941b17" id="0941b17"></a><a pin_name="分別根品二之一"></a>也。謂於色中。作不淨殊勝解也。此不淨觀。<a 
name="0941b18" id="0941b18"></a><a pin_name="分別根品二之一"></a>少分緣故。不斷煩惱。夫斷惑者。要須遍緣<a 
name="0941b19" id="0941b19"></a><a pin_name="分別根品二之一"></a>故也。但能伏貪。令不現行　然瑜伽師。修<a 
name="0941b20" id="0941b20"></a><a pin_name="分別根品二之一"></a>骨鎖觀。總有三位。一初習業位。二已熟修<a 
name="0941b21" id="0941b21"></a><a pin_name="分別根品二之一"></a>位。三超作意位。修不淨觀。應先繫心於自<a 
name="0941b22" id="0941b22"></a><a pin_name="分別根品二之一"></a>身分。或於足指或額或餘。隨所樂處。安止<a 
name="0941b23" id="0941b23"></a><a pin_name="分別根品二之一"></a>其心。心得住已。依勝解力。假想思惟。皮肉<a 
name="0941b24" id="0941b24"></a><a pin_name="分別根品二之一"></a>爛墮。漸令骨淨。乃至具觀全身骨鎖。見一<a 
name="0941b25" id="0941b25"></a><a pin_name="分別根品二之一"></a>具已復觀第二。漸次一房一寺乃至遍地。<a 
name="0941b26" id="0941b26"></a><a pin_name="分別根品二之一"></a>以海為邊。骨鎖充滿　為令勝解得增長<a 
name="0941b27" id="0941b27"></a><a pin_name="分別根品二之一"></a>故。漸略而觀。乃至唯觀一具白骨。齊此漸<a 
name="0941b28" id="0941b28"></a><a pin_name="分別根品二之一"></a>略。不淨觀成。名初習業位。為令略觀勝解<a 
name="0941b29" id="0941b29"></a><a pin_name="分別根品二之一"></a>力增。於一具中。先除足骨。思惟餘骨。漸次<a 
name="0941c01" id="0941c01"></a><a pin_name="分別根品二之一"></a>乃至。除頭半骨。思惟半骨。齊此轉略。名已<a 
name="0941c02" id="0941c02"></a><a pin_name="分別根品二之一"></a>熟修位。為令略觀勝解自在。除頭半骨。繫<a 
name="0941c03" id="0941c03"></a><a pin_name="分別根品二之一"></a>心眉間。專注一緣。湛然而住。齊此極略。名<a 
name="0941c04" id="0941c04"></a><a pin_name="分別根品二之一"></a>超作意位　論云。有不淨觀。有所緣少非<a 
name="0941c05" id="0941c05"></a><a pin_name="分別根品二之一"></a>自在少。應作四句　作意已熟。所緣自身。<a 
name="0941c06" id="0941c06"></a><a pin_name="分別根品二之一"></a>名為第一句。作意熟故。非自在少。所緣一<a 
name="0941c07" id="0941c07"></a><a pin_name="分別根品二之一"></a>身故名所緣少　作意未熟。所緣至海。名<a 
name="0941c08" id="0941c08"></a><a pin_name="分別根品二之一"></a>第二句。作意未熟。是自在少。所緣至海。故<a 
name="0941c09" id="0941c09"></a><a pin_name="分別根品二之一"></a>非所緣少　作意已熟。所緣至海。為第三<a 
name="0941c10" id="0941c10"></a><a pin_name="分別根品二之一"></a>句。自在所緣。俱非少也　作意未熟。所緣自<a 
name="0941c11" id="0941c11"></a><a pin_name="分別根品二之一"></a>身。為第四句。自在所緣。二俱少也。</p><a 
name="0941c12" id="0941c12"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>從此第二諸門分別。論云。此不淨觀何性<a 
name="0941c13" id="0941c13"></a><a pin_name="分別根品二之一"></a><span class="note">(一問)</span>。依幾地<span class="note">(二問)</span>。緣何境<span class="note">(三問)</span>。何處生<span class="note">(四問)</span>。何行相<a 
name="0941c14" id="0941c14"></a><a pin_name="分別根品二之一"></a><span class="note">(五問)</span>。緣何世<span class="note">(六問)</span>。為有漏為無漏<span class="note">(七問)</span>。為離染得。<a 
name="0941c15" id="0941c15"></a><a pin_name="分別根品二之一"></a>為加行得<span class="note">(八問)</span>。頌曰。</p><a 
name="0941c16" id="0941c16"></a><a pin_name="分別根品二之一"></a><p>　<span class="lg">無貪性十地　　緣欲色人生<a 
name="0941c17" id="0941c17"></a><a pin_name="分別根品二之一"></a><br>　<span class="corr" title='[亦&gt;不]'>不</span>淨自世緣　　有漏通二得</span></p><a 
name="0941c18" id="0941c18"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>釋曰。無貪性者。答初問也。謂不淨觀。無貪<a 
name="0941c19" id="0941c19"></a><a pin_name="分別根品二之一"></a>為體。十地者。答第二問。通依十地。謂四根<a 
name="0941c20" id="0941c20"></a><a pin_name="分別根品二之一"></a>本靜慮。及四近分中間欲界　言四近分者。<a 
name="0941c21" id="0941c21"></a><a pin_name="分別根品二之一"></a>謂四禪各有近分也　緣欲色者。答第三<a 
name="0941c22" id="0941c22"></a><a pin_name="分別根品二之一"></a>問。唯緣欲界顯形色　人生者。答第四問。<a 
name="0941c23" id="0941c23"></a><a pin_name="分別根品二之一"></a>唯在人趣生。除北俱盧。以天趣中。無有<a 
name="0941c24" id="0941c24"></a><a pin_name="分別根品二之一"></a>青瘀等。故無此觀　不淨者。答第五問。以<a 
name="0941c25" id="0941c25"></a><a pin_name="分別根品二之一"></a>不淨為行相　自<span class="corr" title='[生&gt;世]'>世</span>緣者。答第六問。若在<a 
name="0941c26" id="0941c26"></a><a pin_name="分別根品二之一"></a>過去。緣過去世。若在現在。緣現在世。若在<a 
name="0941c27" id="0941c27"></a><a pin_name="分別根品二之一"></a>未來。緣未來世。名自世緣。若不生法。通緣<a 
name="0941c28" id="0941c28"></a><a pin_name="分別根品二之一"></a>三世。有漏者。答第七問。既是假想觀。故唯<a 
name="0941c29" id="0941c29"></a><a pin_name="分別根品二之一"></a>有漏。通二得者。答第八問。通離染得及加<a 
name="0942a01" id="0942a01"></a><a pin_name="分別根品二之一"></a>行得。若曾修得。有離染得。曾未得者。有加<a 
name="0942a02" id="0942a02"></a><a pin_name="分別根品二之一"></a>行得。</p><a 
name="0942a03" id="0942a03"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>從此第二。別釋持息念。就中分二。一明念<a 
name="0942a04" id="0942a04"></a><a pin_name="分別根品二之一"></a>差別。二明息差別。且釋念差別者。論云。說<a 
name="0942a05" id="0942a05"></a><a pin_name="分別根品二之一"></a>不淨觀相差別。已次應辨持息念。此差別相<a 
name="0942a06" id="0942a06"></a><a pin_name="分別根品二之一"></a>云何。頌曰。</p><a 
name="0942a07" id="0942a07"></a><a pin_name="分別根品二之一"></a><p>　<span class="lg">息念慧五地　　緣風依欲身<a 
name="0942a08" id="0942a08"></a><a pin_name="分別根品二之一"></a><br>　二得實外無　　有六謂數等</span></p><a 
name="0942a09" id="0942a09"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>釋曰。此有八門。息念慧者。第一出體門。此<a 
name="0942a10" id="0942a10"></a><a pin_name="分別根品二之一"></a>之息念。以慧為體。息即是風。念持息故名<a 
name="0942a11" id="0942a11"></a><a pin_name="分別根品二之一"></a>為息念。體雖是慧。而名念者。由念力持。慧<a 
name="0942a12" id="0942a12"></a><a pin_name="分別根品二之一"></a>於境中。得分明故。經言阿那阿波那念。阿<a 
name="0942a13" id="0942a13"></a><a pin_name="分別根品二之一"></a>那者。此云遣來。謂持息入。是引外風。令入<a 
name="0942a14" id="0942a14"></a><a pin_name="分別根品二之一"></a>身義。阿波那者。此云遣去。謂持息出。是引<a 
name="0942a15" id="0942a15"></a><a pin_name="分別根品二之一"></a>內風。令出身義。五地者。第二依地門。謂依<a 
name="0942a16" id="0942a16"></a><a pin_name="分別根品二之一"></a>初禪近分。及二三禪近分。並中間欲界。此念<a 
name="0942a17" id="0942a17"></a><a pin_name="分別根品二之一"></a>唯與捨受相應故。在近分中間欲界。非餘<a 
name="0942a18" id="0942a18"></a><a pin_name="分別根品二之一"></a>地也。謂苦樂受。能順引尋。此念<span class="corr" title='[持&gt;治]'>治</span>尋。故<a 
name="0942a19" id="0942a19"></a><a pin_name="分別根品二之一"></a>唯捨受　緣風者。第三境界門。此定緣風<a 
name="0942a20" id="0942a20"></a><a pin_name="分別根品二之一"></a>　依欲身者。第四依身門。唯依欲界人天趣身。<a 
name="0942a21" id="0942a21"></a><a pin_name="分別根品二之一"></a>除北俱盧　二得者。第五辨得門。通離染<a 
name="0942a22" id="0942a22"></a><a pin_name="分別根品二之一"></a>得及加行得　實者。第六作意門。此與真實<a 
name="0942a23" id="0942a23"></a><a pin_name="分別根品二之一"></a>作意。相應非假想也　外無者。第七簡邪門。<a 
name="0942a24" id="0942a24"></a><a pin_name="分別根品二之一"></a>佛教方修。外道無有。以諸外道無說者故。<a 
name="0942a25" id="0942a25"></a><a pin_name="分別根品二之一"></a>自不能覺微細法故　數等者。第八辨相<a 
name="0942a26" id="0942a26"></a><a pin_name="分別根品二之一"></a>門。此相差別。由具六因。一數。二隨。三止。四<a 
name="0942a27" id="0942a27"></a><a pin_name="分別根品二之一"></a>觀。五轉。六淨。數者謂繫心。緣出入息。從一<a 
name="0942a28" id="0942a28"></a><a pin_name="分別根品二之一"></a>至十。此有三失。一數減失於二謂一。二數<a 
name="0942a29" id="0942a29"></a><a pin_name="分別根品二之一"></a>增失。於一謂二。三雜亂失。於入謂出。於<a 
name="0942b01" id="0942b01"></a><a pin_name="分別根品二之一"></a>出謂入。離此三失。是名正數。中間錯亂。<a 
name="0942b02" id="0942b02"></a><a pin_name="分別根品二之一"></a>復應從一次第數之。終而復始。乃至得定<a 
name="0942b03" id="0942b03"></a><a pin_name="分別根品二之一"></a>　隨謂繫心。緣出入息。不作加行。隨息<a 
name="0942b04" id="0942b04"></a><a pin_name="分別根品二之一"></a>而行。止謂繫念。唯在鼻端。或於足指。隨所<a 
name="0942b05" id="0942b05"></a><a pin_name="分別根品二之一"></a>樂處。安止其心。觀謂觀察此息風。已&#x7ADD;觀<a 
name="0942b06" id="0942b06"></a><a pin_name="分別根品二之一"></a>息俱大種造色。及依色住。心心所法。具觀<a 
name="0942b07" id="0942b07"></a><a pin_name="分別根品二之一"></a>五蘊。以為境界。轉謂移轉。轉息風覺。乃至<a 
name="0942b08" id="0942b08"></a><a pin_name="分別根品二之一"></a>世第一法位。淨謂勝進。入見道位等。乃至<a 
name="0942b09" id="0942b09"></a><a pin_name="分別根品二之一"></a>盡智等。為攝六相故。說頌曰　持息念應<a 
name="0942b10" id="0942b10"></a><a pin_name="分別根品二之一"></a>知　有六種異相　謂數隨止觀　轉淨相<a 
name="0942b11" id="0942b11"></a><a pin_name="分別根品二之一"></a>差別。</p><a 
name="0942b12" id="0942b12"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>從此第二明息差別。論云。息相差別云何應<a 
name="0942b13" id="0942b13"></a><a pin_name="分別根品二之一"></a>知。頌曰。</p><a 
name="0942b14" id="0942b14"></a><a pin_name="分別根品二之一"></a><p>　<span class="lg">入出息隨身　　依二差別轉<a 
name="0942b15" id="0942b15"></a><a pin_name="分別根品二之一"></a><br>　情數非執受　　等流非下緣</span></p><a 
name="0942b16" id="0942b16"></a><a pin_name="分別根品二之一"></a><p style="text-indent: 0em; margin-left: 0em"><span class="linehead"></span>釋曰。此有六門。入出息隨身者。第一依身<a 
name="0942b17" id="0942b17"></a><a pin_name="分別根品二之一"></a>門。謂息隨身。以息是身一分攝故　依二<a 
name="0942b18" id="0942b18"></a><a pin_name="分別根品二之一"></a>差別轉者。次第二依息門。身心名二。息依<a 
name="0942b19" id="0942b19"></a><a pin_name="分別根品二之一"></a>身心轉也。要具四緣。息方得轉。一息所依<a 
name="0942b20" id="0942b20"></a><a pin_name="分別根品二之一"></a>地。謂欲界初二三禪。名有息地也。二風道<a 
name="0942b21" id="0942b21"></a><a pin_name="分別根品二之一"></a>通。謂口鼻也。三毛孔開。四入出息地。&#x9E81;心現<a 
name="0942b22" id="0942b22"></a><a pin_name="分別根品二之一"></a>前　前三名身差別。後一名心差別。生無<a 
name="0942b23" id="0942b23"></a><a pin_name="分別根品二之一"></a>色界。四緣俱闕。若羯剌藍。頞部曇。閉尸。健<a 
name="0942b24" id="0942b24"></a><a pin_name="分別根品二之一"></a>南。四位唯有&#x9E81;心及息地。闕餘二緣。及在<a 
name="0942b25" id="0942b25"></a><a pin_name="分別根品二之一"></a>欲界初二三禪。入二無心定。唯有三緣。闕<a 
name="0942b26" id="0942b26"></a><a pin_name="分別根品二之一"></a>&#x9E81;心一也　若在欲界等。入第四定。唯有<a 
name="0942b27" id="0942b27"></a><a pin_name="分別根品二之一"></a>二緣。闕&#x9E81;心及毛孔開。以第四定極淳厚<a 
name="0942b28" id="0942b28"></a><a pin_name="分別根品二之一"></a>故。引彼大種。遍滿身中。毛孔不開也　若<a 
name="0942b29" id="0942b29"></a><a pin_name="分別根品二之一"></a>身生第四定。有風道通。謂口鼻也。及容有<a 
name="0942c01" id="0942c01"></a><a pin_name="分別根品二之一"></a>&#x9E81;心。謂起下地威儀。通果心也。闕餘二緣。<a 
name="0942c02" id="0942c02"></a><a pin_name="分別根品二之一"></a>此上諸位。隨闕一緣。息皆不轉故。論云。謂<a 
name="0942c03" id="0942c03"></a><a pin_name="分別根品二之一"></a>要身中<span class="note">(息所依也)</span>。有諸孔隙<span class="note">(孔是風道通。隙是毛孔開也)</span>。入出息<a 
name="0942c04" id="0942c04"></a><a pin_name="分別根品二之一"></a>地。&#x9E81;心現前<span class="note">(第四緣也)</span>。息於爾時。方得轉故。出<a 
name="0942c05" id="0942c05"></a><a pin_name="分別根品二之一"></a>第四定等。及初生時。息最先入<span class="note">(謂息先無故也)</span>。入第<a 
name="0942c06" id="0942c06"></a><a pin_name="分別根品二之一"></a>四定等。及後死時。息最後出<span class="note">(息新斷故)</span>情數<a 
name="0942c07" id="0942c07"></a><a pin_name="分別根品二之一"></a>者。第三依情門。息是有情數攝。身一分故。非<a 
name="0942c08" id="0942c08"></a><a pin_name="分別根品二之一"></a>執受者。第四非執受門。息非執受。不與根<a 
name="0942c09" id="0942c09"></a><a pin_name="分別根品二之一"></a>合故。等流者。第五五類門。息是等流性。同<a 
name="0942c10" id="0942c10"></a><a pin_name="分別根品二之一"></a>類因生故。非下緣者。第六息觀門。息唯自上<a 
name="0942c11" id="0942c11"></a><a pin_name="分別根品二之一"></a>地心之所緣。非下地心緣上地息。如身生<a 
name="0942c12" id="0942c12"></a><a pin_name="分別根品二之一"></a>欲界。起欲界心。自地心也。起上初二三禪<a 
name="0942c13" id="0942c13"></a><a pin_name="分別根品二之一"></a>心。緣欲界息者。上地心也。若初禪息。唯三<a 
name="0942c14" id="0942c14"></a><a pin_name="分別根品二之一"></a>地緣。第二禪息。通二地緣。第三禪息。唯自<a 
name="0942c15" id="0942c15"></a><a pin_name="分別根品二之一"></a>地緣。若生下地。無上息故。又生上地。起<a 
name="0942c16" id="0942c16"></a><a pin_name="分別根品二之一"></a>下地心。非是緣息心。故下地心。不緣上地<a 
name="0942c17" id="0942c17"></a><a pin_name="分別根品二之一"></a>息也。如生初禪。起欲界心。唯是通果。然此<a 
name="0942c18" id="0942c18"></a><a pin_name="分別根品二之一"></a>通果。唯緣欲界所變化事　若生上二禪<a 
name="0942c19" id="0942c19"></a><a pin_name="分別根品二之一"></a>等。起初禪等心。通威儀通果。威儀唯緣初<a 
name="0942c20" id="0942c20"></a><a pin_name="分別根品二之一"></a>禪身業。通果亦唯緣初禪變化。故起下地<a 
name="0942c21" id="0942c21"></a><a pin_name="分別根品二之一"></a>心。而不能緣上地息也。</p><a 
name="0942c22" id="0942c22"></a><a pin_name="分別根品二之一"></a><p><span class="juanname">俱舍論頌疏論本第二十二</span></p>
<hr>【經文資訊】大正藏第 41 冊 No. 1823 俱舍論頌疏論本<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6926.html?index=T41n1823" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T41n1823_022 by HTTrack Website Copier/3.x [XR&CO'2014], Tue, 07 Jun 2016 06:56:43 GMT -->
</html>
