<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T51n2078_003 by HTTrack Website Copier/3.x [XR&CO'2014], Tue, 07 Jun 2016 07:00:34 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1093685169&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT51n2078&amp;utmp=%2Fmobile%2Findex.php%3Findex%3DT51n2078_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9850.html?index=T51n2078_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第51冊<br/>No.2078 傳法正宗記 (9卷)<br/>【宋 契嵩編】<br/>第 3 卷</p>
	<a href="index5ad0.html?index=T51n2078_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T51">
<div class="root" id="2078" sutra_name="傳法正宗記" sutra_juan="[卷3]">　
<a 
name="0725c07" id="0725c07"></a><a 
name="0725c08" id="0725c08"></a><a 
name="0725c09" id="0725c09"></a><p><span class="juanname">傳法正宗記卷第三</span></p><a 
name="0725c10" id="0725c10"></a><a 
name="0725c11" id="0725c11"></a><p style="margin-left: 4em"><span class="byline">宋藤州東山沙門釋契嵩編修</span></p><a 
name="0725c12" id="0725c12"></a><ul><li>天竺第十二祖馬鳴大士傳</li><a 
name="0725c13" id="0725c13"></a><li>天竺第十三祖迦毘摩羅大士傳</li><a 
name="0725c14" id="0725c14"></a><li>天竺第十四祖龍樹大士傳</li><a 
name="0725c15" id="0725c15"></a><li>天竺第十五祖迦那提婆大士傳</li><a 
name="0725c16" id="0725c16"></a><li>天竺第十六祖羅&#x777A;羅多大士傳</li><a 
name="0725c17" id="0725c17"></a><li>天竺第十七祖僧伽難提大士傳</li><a 
name="0725c18" id="0725c18"></a><li>天竺第十八祖伽耶舍多大士傳</li><a 
name="0725c19" id="0725c19"></a><li>天竺第十九祖鳩摩羅多大士傳</li><a 
name="0725c20" id="0725c20"></a><li>天竺第二十祖闍夜多大士傳</li></ul><a 
name="0725c21" id="0725c21"></a><p style="margin-left: 2em"><span class="headname">天竺第十二祖馬鳴大士傳</span></p><a 
name="0725c22" id="0725c22"></a><p style="text-indent: 0em; margin-left: 0em"><span class="linehead"></span><span class="corr" title='[鳥&gt;馬]'>馬</span>鳴大士者。波羅柰國人也。未詳其姓氏。亦<a 
name="0725c23" id="0725c23"></a>名功勝。蓋以其夙有功德殊勝而命之。然初<a 
name="0725c24" id="0725c24"></a>詣富那夜奢尊者。以問答有所合。乃慕其道。<a 
name="0725c25" id="0725c25"></a>遂從之出家受戒。夜奢因謂之曰。汝夙世以<a 
name="0725c26" id="0725c26"></a>有所愛被降梵天生於毘舍離國。然其國有<a 
name="0725c27" id="0725c27"></a>上中下三類人。其上之者身有光明。其衣食<a 
name="0725c28" id="0725c28"></a>自然。從念而得。中之者身無光明。衣食求之<a 
name="0725c29" id="0725c29"></a>乃得。下之者裸形如馬。汝憫此類。嘗以神力<a 
name="0726a01" id="0726a01"></a>分身為蠶。其人得以為服。由是功德汝得復<a 
name="0726a02" id="0726a02"></a>生今之中國。方汝捨彼國時。其馬人眾感戀<a 
name="0726a03" id="0726a03"></a>汝德。皆共悲鳴。汝亦以偈慰之曰。</p><a 
name="0726a04" id="0726a04"></a><p>　<span class="lg">我昔生梵天　　為有小愛故<a 
name="0726a05" id="0726a05"></a><br>　而墮毘離國　　與汝同憂苦<a 
name="0726a06" id="0726a06"></a><br>　我見汝無衣　　心生保善護<a 
name="0726a07" id="0726a07"></a><br>　示化於窠圍　　當得諸濟度</span></p><a 
name="0726a08" id="0726a08"></a><p style="text-indent: 0em; margin-left: 0em"><span class="linehead"></span>偈已汝即此生。以故得今馬鳴之號也。然汝<a 
name="0726a09" id="0726a09"></a>當轉法輪為第十二世祖。師尋以大法眼付<a 
name="0726a10" id="0726a10"></a>之。已而大士以其法遊化至花氏國。方大興<a 
name="0726a11" id="0726a11"></a>佛事。雖三乘學人皆能度之。一旦遽有一老<a 
name="0726a12" id="0726a12"></a>叟。陽為疾者。至其會前。坐而仆地。大士因<a 
name="0726a13" id="0726a13"></a>曰。此非常也。將有異相。其人遂即不見。俄而<a 
name="0726a14" id="0726a14"></a>從地涌出為一女子。其狀端美赩如金色。舉<a 
name="0726a15" id="0726a15"></a>手指大士。而說偈曰。</p><a 
name="0726a16" id="0726a16"></a><p>　<span class="lg">稽首長老尊　　當受如來記<a 
name="0726a17" id="0726a17"></a><br>　今於此地上　　而度生死眾</span></p><a 
name="0726a18" id="0726a18"></a><p style="text-indent: 0em; margin-left: 0em"><span class="linehead"></span>復瞥然不見。大士曰。此魔來欲與吾較。有頃<a 
name="0726a19" id="0726a19"></a>果風雨暴至。天地忽冥。復曰。魔之信至矣。吾<a 
name="0726a20" id="0726a20"></a>當除之。即以手揮空。遂現一千尺金龍。其威<a 
name="0726a21" id="0726a21"></a>神奪張。雖山丘為之震蕩。而魔事遂息。後七<a 
name="0726a22" id="0726a22"></a>日復有一小蟲。狀類蟭螟。潛其座下。大士執<a 
name="0726a23" id="0726a23"></a>之以示眾曰。此魔之所變。盜聽吾法。尋縱之<a 
name="0726a24" id="0726a24"></a>令其自為。終懼而不能動。尋慰之曰。吾非害<a 
name="0726a25" id="0726a25"></a>汝。汝但復其本形。魔乃現其正體。作禮而懺<a 
name="0726a26" id="0726a26"></a>悔。大士因問曰。汝之名誰。其眷屬幾何。魔<a 
name="0726a27" id="0726a27"></a>曰。我名迦毘摩羅。其屬三千。曰汝盡神力<a 
name="0726a28" id="0726a28"></a>能變幾何。魔曰。我化大海不為難事。曰汝化<a 
name="0726a29" id="0726a29"></a>性海得耶。魔茫然乃曰。此言非我所知。大士<a 
name="0726b01" id="0726b01"></a>即為說法曰。此性海者。山河大地皆依建立。<a 
name="0726b02" id="0726b02"></a>三昧六通由茲發現。魔聞法大起信心。遂與<a 
name="0726b03" id="0726b03"></a>其三千徒屬皆求出家。大士即為剃度。乃召<a 
name="0726b04" id="0726b04"></a>五百應真與之受戒。謂之曰。汝趣菩提。當即<a 
name="0726b05" id="0726b05"></a>成聖道。摩羅果得戒體發光明。而異香普薰。<a 
name="0726b06" id="0726b06"></a>大士因之乃大造論議。尋而命之曰。如來大<a 
name="0726b07" id="0726b07"></a>法眼藏今以付汝。傳之勿令斷絕。汝聽吾偈<a 
name="0726b08" id="0726b08"></a>曰。</p><a 
name="0726b09" id="0726b09"></a><p>　<span class="lg">隱顯即本法　　明暗元不二<a 
name="0726b10" id="0726b10"></a><br>　今付悟了法　　非取亦非棄</span></p><a 
name="0726b11" id="0726b11"></a><p style="text-indent: 0em; margin-left: 0em"><span class="linehead"></span>付法已。即入龍奮迅三昧。挺身空中。如日輪<a 
name="0726b12" id="0726b12"></a>相。尋趣大寂。是時也當此周顯聖王之世也。<a 
name="0726b13" id="0726b13"></a>四眾遂以其真體。閟之於龍龕。</p><a 
name="0726b14" id="0726b14"></a><p style="margin-left: 2em"><span class="headname">天竺第十三祖迦毘摩羅大士傳</span></p><a 
name="0726b15" id="0726b15"></a><p style="text-indent: 0em; margin-left: 0em"><span class="linehead"></span>迦毘摩羅者。花氏國人也。未詳其姓。初為外<a 
name="0726b16" id="0726b16"></a>道。有大幻術。因詣馬鳴大士。較法不勝。遂與<a 
name="0726b17" id="0726b17"></a>其徒皆求出家。既證聖道。馬鳴即以大法眼<a 
name="0726b18" id="0726b18"></a>付之。已而遊化至西天竺。會其國太子有曰<a 
name="0726b19" id="0726b19"></a>雲自在者。德於大士。乃欲請往其宮中供養。<a 
name="0726b20" id="0726b20"></a>大士辭之曰。佛制。沙門不得親於王臣勢家。<a 
name="0726b21" id="0726b21"></a>此不敢從命。太子曰。然則吾國其城之北有<a 
name="0726b22" id="0726b22"></a>一大山。山有石窟。清靜絕俗。亦可禪棲。雖龍<a 
name="0726b23" id="0726b23"></a>蛇異物所護。而尊者至德。其必順化。大士曰<a 
name="0726b24" id="0726b24"></a>諾。從之而往。方至其山。果有大蟒。長可一<a 
name="0726b25" id="0726b25"></a>里。瞋目相視。大士即直進不顧。至山之南方<a 
name="0726b26" id="0726b26"></a>坐於坦處。蟒復盤繞其身。亦不之顧。蟒須臾<a 
name="0726b27" id="0726b27"></a>遂去。大士視其所隨之眾。已皆逃散無一在<a 
name="0726b28" id="0726b28"></a>者。尋獨進將至其石窟。俄然有一老人。素服<a 
name="0726b29" id="0726b29"></a>而出。合掌致敬。大士問曰。汝何所居。曰我昔<a 
name="0726c01" id="0726c01"></a>嘗為比丘。甚好寂靜。煩於初學所問。因起瞋<a 
name="0726c02" id="0726c02"></a>心。以故命終墮為蟒身。止於此窟。今已千載。<a 
name="0726c03" id="0726c03"></a>適值尊者聖德。故來敬之。大士因問曰。是山<a 
name="0726c04" id="0726c04"></a>復有何人所居。其務道乎汝示我知之。老人<a 
name="0726c05" id="0726c05"></a>曰。此北去十里有巨樹焉。能蔭五百大龍。<a 
name="0726c06" id="0726c06"></a>其樹之王號龍樹者。常為龍眾說法。而我<a 
name="0726c07" id="0726c07"></a>亦預聽。大士又集其徒相將而前。及至巨<a 
name="0726c08" id="0726c08"></a>樹。龍樹果出迎之。忻然致禮而問之曰。深<a 
name="0726c09" id="0726c09"></a>山孤寂龍蛇所居。大德至尊何屈至此。大士<a 
name="0726c10" id="0726c10"></a>曰。吾非至尊來訪賢者。龍樹即默而計之<a 
name="0726c11" id="0726c11"></a>曰。此尊者其得決定性明道眼耶。是大聖人<a 
name="0726c12" id="0726c12"></a>繼真宗乎。大士曰。汝雖心念。吾已意知。但能<a 
name="0726c13" id="0726c13"></a>出家。何慮我之非聖。龍樹於是悔謝。大士<a 
name="0726c14" id="0726c14"></a>即與度之。未幾乃命之曰。今以如來大法眼<a 
name="0726c15" id="0726c15"></a>藏付囑汝傳之。汝聽吾偈曰。</p><a 
name="0726c16" id="0726c16"></a><p>　<span class="lg">非隱非顯法　　說是真實際<a 
name="0726c17" id="0726c17"></a><br>　悟此隱顯法　　非愚亦非智</span></p><a 
name="0726c18" id="0726c18"></a><p style="text-indent: 0em; margin-left: 0em"><span class="linehead"></span>大士付法已。遽超身太虛。逞其神變。乃趣寂<a 
name="0726c19" id="0726c19"></a>滅。以化火自焚。是時當此周<span class="gaiji">赧<!--gaiji,赧,1[赤*皮],2&#x27E5E;,3--></span>王之世也。龍<a 
name="0726c20" id="0726c20"></a>樹遂<span class="corr" title='[歛&gt;斂]'>斂</span>其五色舍利。建寶塔以閟之。</p><a 
name="0726c21" id="0726c21"></a><p style="text-indent: 0em; margin-left: 0em"><span class="linehead"></span>評曰。寶林傳燈二書。皆書天竺諸祖入滅之<a 
name="0726c22" id="0726c22"></a>時。以合華夏周秦之歲甲。然周自宣王已前<a 
name="0726c23" id="0726c23"></a>未始有年。又支竺相遠數萬餘里。其人化滅<a 
name="0726c24" id="0726c24"></a>或有更千餘歲者。其事渺茫隔越。吾恐以重<a 
name="0726c25" id="0726c25"></a>譯比校未易得其實。輒略其年數甲子。且從<a 
name="0726c26" id="0726c26"></a>而存其帝代耳。唯釋迦文佛菩提達磨至乎<a 
name="0726c27" id="0726c27"></a>中國六世之祖其入滅年甲。稍可以推校乃<a 
name="0726c28" id="0726c28"></a>備書也。</p><a 
name="0726c29" id="0726c29"></a><p style="margin-left: 2em"><span class="headname">天竺第十四祖龍樹大士傳</span></p><a 
name="0727a01" id="0727a01"></a><p style="text-indent: 0em; margin-left: 0em"><span class="linehead"></span>龍樹大士者。西天竺國人也。未詳其本姓。或<a 
name="0727a02" id="0727a02"></a>曰。出於梵志之族。其性大聰晤。才慧卓犖。殆<a 
name="0727a03" id="0727a03"></a>非凡器。少時已能誦四韋陀典。稍長善天文<a 
name="0727a04" id="0727a04"></a>地理。悉通百家藝術。所知若神明。始其國有<a 
name="0727a05" id="0727a05"></a>山號龍勝者。素為龍之所棲。而山有巨樹。<a 
name="0727a06" id="0727a06"></a>能蔭眾龍。及大士有所感悟。意欲出家。遂入<a 
name="0727a07" id="0727a07"></a>山修行。乃依其樹。然而三藏奧義亦自洞曉<a 
name="0727a08" id="0727a08"></a>已。能為其龍眾說法。以故得號龍樹。及摩<a 
name="0727a09" id="0727a09"></a>羅尊者來其山。相遇甚善。大士乃與龍眾禮<a 
name="0727a10" id="0727a10"></a>之為師。方剃度時。其國之君與帝釋梵王。皆<a 
name="0727a11" id="0727a11"></a>赴其勝會。受戒於大羅漢。即成聖道得六神<a 
name="0727a12" id="0727a12"></a>通。摩羅尋以大法眼付之。已而遊化至南天<a 
name="0727a13" id="0727a13"></a>竺國。先是其國之人好修福業。洎大士至說<a 
name="0727a14" id="0727a14"></a>正法要。乃遞相謂曰。唯此興福最為勝事。佛<a 
name="0727a15" id="0727a15"></a>性之說何可見耶。大士因語之曰。汝眾欲見<a 
name="0727a16" id="0727a16"></a>佛性。必除我慢。乃可至之。其人曰。佛性大<a 
name="0727a17" id="0727a17"></a>小。曰非小非大。非廣非狹。無福無報。不死不<a 
name="0727a18" id="0727a18"></a>生。其人眾以大士所說臻理。皆喜好願學其<a 
name="0727a19" id="0727a19"></a>法。大士即於座上化其身。如一月輪。時眾雖<a 
name="0727a20" id="0727a20"></a>聞說法。而無&#x89A9;其形。適有長者之子曰迦那<a 
name="0727a21" id="0727a21"></a>提婆。在彼人之中視之。獨能契悟。遽謂其眾<a 
name="0727a22" id="0727a22"></a>曰。識此相乎。眾曰。非我等能辨。提婆曰。此<a 
name="0727a23" id="0727a23"></a>蓋大士示現以表佛性。欲我等詳之耳。夫無<a 
name="0727a24" id="0727a24"></a>相三昧形如滿月。佛性之義廓然虛明。語方<a 
name="0727a25" id="0727a25"></a>已。而輪相忽隱。大士復儼然處其本座。而說<a 
name="0727a26" id="0727a26"></a>偈曰。</p><a 
name="0727a27" id="0727a27"></a><p>　<span class="lg">身現圓月相　　以表諸佛體<a 
name="0727a28" id="0727a28"></a><br>　說法無其形　　用辨非聲色</span></p><a 
name="0727a29" id="0727a29"></a><p style="text-indent: 0em; margin-left: 0em"><span class="linehead"></span>於是其人皆大感悟。即求為師。而大士悉與<a 
name="0727b01" id="0727b01"></a>度之。會眾聖與其受戒。而提婆為之上首。會<a 
name="0727b02" id="0727b02"></a>有五千外道。先於其國興大幻術。王與國人<a 
name="0727b03" id="0727b03"></a>皆靡然從之。而佛道將塞。當此大士感慨。遂<a 
name="0727b04" id="0727b04"></a>易其威儀。白衣持幡。伺王每出。則趨其前行。<a 
name="0727b05" id="0727b05"></a>或隱或顯。如此凡七載。一旦王大異之。以善<a 
name="0727b06" id="0727b06"></a>辭命而致之問曰。汝果何人。而常吾前行。追<a 
name="0727b07" id="0727b07"></a>之不得。縱之不去。大士曰。我是智人。知一切<a 
name="0727b08" id="0727b08"></a>事。王復驚其語。即欲驗之曰。諸天今何所為。<a 
name="0727b09" id="0727b09"></a>曰天今方與阿修羅戰。王曰。天事豈易明耶。<a 
name="0727b10" id="0727b10"></a>曰且待將有應&#x52B9;。少頃俄有戈戟。雜人手足。<a 
name="0727b11" id="0727b11"></a>紛然自空而下。王見乃信。遂加歎服。命外道<a 
name="0727b12" id="0727b12"></a>輩歸禮大士。然外道皆求正其見。大士遂因<a 
name="0727b13" id="0727b13"></a>之造眾論議。若智度者。若中觀者。若十二門<a 
name="0727b14" id="0727b14"></a>者。不啻其千萬偈。悉皆方便開釋正法。以應<a 
name="0727b15" id="0727b15"></a>其機宜。其後乃命迦那提婆曰。如來以大法<a 
name="0727b16" id="0727b16"></a>眼付囑迦葉。乃至於我。我今付汝。聽吾偈<a 
name="0727b17" id="0727b17"></a>曰。</p><a 
name="0727b18" id="0727b18"></a><p>　<span class="lg">為明隱顯法　　方說解脫理<a 
name="0727b19" id="0727b19"></a><br>　於法心不證　　無瞋亦無喜</span></p><a 
name="0727b20" id="0727b20"></a><p style="text-indent: 0em; margin-left: 0em"><span class="linehead"></span>復謂提婆曰。汝善傳持勿使斷絕。當於未來<a 
name="0727b21" id="0727b21"></a>之世大興佛事。已而騰身太虛。入月輪三昧。<a 
name="0727b22" id="0727b22"></a>大逞神變。返其座即入寂定。及後七日天雨<a 
name="0727b23" id="0727b23"></a>舍利。而大士復從定起。以手指空謂其眾曰。<a 
name="0727b24" id="0727b24"></a>此舍利者。蓋昔拘那含佛之弟子號摩訶迦<a 
name="0727b25" id="0727b25"></a>尊者。嘗發三願之所致也。其一曰。願我為佛<a 
name="0727b26" id="0727b26"></a>之時。若有聖士化度於世者。遇天澍雨至於<a 
name="0727b27" id="0727b27"></a>其身即為舍利。其二曰。願天地所生之物。<a 
name="0727b28" id="0727b28"></a>皆堪為藥療眾生病。其三曰。願凡有智者。皆<a 
name="0727b29" id="0727b29"></a>得所知微妙。以通宿命。言已仍泊然大寂。其<a 
name="0727c01" id="0727c01"></a>時當此秦始皇帝之世也。提婆與其四眾遂<a 
name="0727c02" id="0727c02"></a>建塔以閟之。</p><a 
name="0727c03" id="0727c03"></a><p style="text-indent: 0em; margin-left: 0em"><span class="linehead"></span>評曰。正宗貴乎簡妙。而龍樹大士以廣論發<a 
name="0727c04" id="0727c04"></a>之何哉。曰然簡妙常難其至之者。方其人機<a 
name="0727c05" id="0727c05"></a>器有上下。此非以方便導之。則淺信者安得<a 
name="0727c06" id="0727c06"></a>其進嚮。是故大士為論務發彼一機者也。涅<a 
name="0727c07" id="0727c07"></a>槃豈不云乎。汝慎勿為利根之人廣說法語。<a 
name="0727c08" id="0727c08"></a>鈍根之人略說法也。夫簡妙者。要在其心有<a 
name="0727c09" id="0727c09"></a>所到耳。不必以其言不言為之當否。是故證<a 
name="0727c10" id="0727c10"></a>之於簡妙也。彌說而彌至。不證於簡妙也。彌<a 
name="0727c11" id="0727c11"></a>說而彌遠。</p><a 
name="0727c12" id="0727c12"></a><p style="margin-left: 2em"><span class="headname">天竺第十五祖迦那提婆大士傳</span></p><a 
name="0727c13" id="0727c13"></a><p style="text-indent: 0em; margin-left: 0em"><span class="linehead"></span>迦那提婆者。南天竺國人也。姓毘舍羅。天性<a 
name="0727c14" id="0727c14"></a>才辯。幼習其國風。喜修福業。及趣龍樹大<a 
name="0727c15" id="0727c15"></a>士方至其門。龍樹試之。遣以滿&#x9262;水先置其<a 
name="0727c16" id="0727c16"></a>前。大士即以一針投之。而進相見。忻然契會。<a 
name="0727c17" id="0727c17"></a>龍樹現月輪以表佛性。眾皆罔測。獨大士識<a 
name="0727c18" id="0727c18"></a>之。遂以諭其眾人。尋亦相與師龍樹出家。<a 
name="0727c19" id="0727c19"></a>而提婆果為其高足弟子。及龍樹大士垂入<a 
name="0727c20" id="0727c20"></a>泥洹。遂以大法眼傳之。其後大士以其所證<a 
name="0727c21" id="0727c21"></a>廣化乎他方。先是迦毘羅國有富人。曰梵摩<a 
name="0727c22" id="0727c22"></a>淨德。其國稱為長者。有二子。長曰羅&#x777A;羅琰。<a 
name="0727c23" id="0727c23"></a>次曰羅&#x777A;羅多。淨德好治園林種植嘉木。一<a 
name="0727c24" id="0727c24"></a>朝其園木無故忽然生耳如<span class="gaiji">[卄/困]<!--gaiji,,1[卄/困],2,3--></span>。大於車輪。其<a 
name="0727c25" id="0727c25"></a>美味可食。如此終年。唯資淨德與其子羅&#x777A;<a 
name="0727c26" id="0727c26"></a>羅多所噉。餘家人輒欲取食。其菌即隱。然淨<a 
name="0727c27" id="0727c27"></a>德疑之。謂其子曰。此木之耳。唯我與汝得食。<a 
name="0727c28" id="0727c28"></a>必非常事何人能為明之。羅&#x777A;羅多遂說偈。<a 
name="0727c29" id="0727c29"></a>欲以他告曰。</p><a 
name="0728a01" id="0728a01"></a><p>　<span class="lg">此木生奇耳　　我食不枯槁<a 
name="0728a02" id="0728a02"></a><br>　智者解此因　　我迴向佛道</span></p><a 
name="0728a03" id="0728a03"></a><p style="text-indent: 0em; margin-left: 0em"><span class="linehead"></span>適會大士入國至其家。而淨德父子喜得所<a 
name="0728a04" id="0728a04"></a>遇致禮。遂以其事問之。大士乃與辨之曰。昔<a 
name="0728a05" id="0728a05"></a>汝二十之時。&#x751E;命一比丘於舍供養。其比丘<a 
name="0728a06" id="0728a06"></a>雖小有戒行。而法眼未明。心不詣理。坐虛受<a 
name="0728a07" id="0728a07"></a>汝惠。然其能少修行不陷惡趣。故報為此木<a 
name="0728a08" id="0728a08"></a>耳以償於汝。初此比丘居汝舍時。汝諸家人<a 
name="0728a09" id="0728a09"></a>皆不喜之。唯汝與其次子。能以誠待。故今耳<a 
name="0728a10" id="0728a10"></a><span class="gaiji">[卄/困]<!--gaiji,,1[卄/困],2,3--></span>獨汝父子得饗。復問淨德曰。汝年幾何。答<a 
name="0728a11" id="0728a11"></a>曰。七十有九。大士因說偈曰。</p><a 
name="0728a12" id="0728a12"></a><p>　<span class="lg">入道不通理　　復身還信施<a 
name="0728a13" id="0728a13"></a><br>　汝年八十一　　此木亦無耳</span></p><a 
name="0728a14" id="0728a14"></a><p style="text-indent: 0em; margin-left: 0em"><span class="linehead"></span>淨德聞其說。心遽廓然。益勤歎伏。且曰。我媿<a 
name="0728a15" id="0728a15"></a>衰老。雖欲出家。豈堪事師。今此次子素樂入<a 
name="0728a16" id="0728a16"></a>道。願捨以備給侍。幸尊者容之。大士謂曰。昔<a 
name="0728a17" id="0728a17"></a>如來記此子云。後五百年中有大菩薩。號羅<a 
name="0728a18" id="0728a18"></a>&#x777A;羅多。因木之耳出家成道。遂問其子曰。汝<a 
name="0728a19" id="0728a19"></a>何名耶。曰我名羅&#x777A;羅多。大士曰。此誠合佛<a 
name="0728a20" id="0728a20"></a>所記。汝今出家必成大果。尋與剃度。會聖眾<a 
name="0728a21" id="0728a21"></a>與受具戒。遂專隨遊化。一日大士復至巴連<a 
name="0728a22" id="0728a22"></a>弗城。俄聞外道相計欲掩抑佛法。乃自持長<a 
name="0728a23" id="0728a23"></a>幡。往立其會所。外道遽問曰。汝何不前。答<a 
name="0728a24" id="0728a24"></a>曰。汝何不後。又曰。汝似賤人。答曰。汝似良<a 
name="0728a25" id="0728a25"></a>人。又曰。汝解何法。答曰。汝百不解。又曰。我<a 
name="0728a26" id="0728a26"></a>欲得佛。答曰。我灼然得。又曰。汝不合得。答<a 
name="0728a27" id="0728a27"></a>曰。元道我得。汝實不得。又曰。汝既不得。云<a 
name="0728a28" id="0728a28"></a>何言得。答曰。汝有我故所以不得。我無我故。<a 
name="0728a29" id="0728a29"></a>我當自得。於是外道嗣屈。自相謂曰。此必大<a 
name="0728b01" id="0728b01"></a>聖。宜皆歸之。遂問曰。汝名為誰。大士曰。我<a 
name="0728b02" id="0728b02"></a>名迦那提婆。外道輩以夙聞其名。於是服膺<a 
name="0728b03" id="0728b03"></a>悔過。其未即化者。後發百千難問。而大士恣<a 
name="0728b04" id="0728b04"></a>其無礙之辯。一皆折之。由是廣造論議。若百<a 
name="0728b05" id="0728b05"></a>論之類是也。然其勝事既集。終命羅&#x777A;羅多<a 
name="0728b06" id="0728b06"></a>付之法眼。其說偈曰。</p><a 
name="0728b07" id="0728b07"></a><p>　<span class="lg">本對傳法人　　為說解脫理<a 
name="0728b08" id="0728b08"></a><br>　於法實無證　　無終亦無始</span></p><a 
name="0728b09" id="0728b09"></a><p style="text-indent: 0em; margin-left: 0em"><span class="linehead"></span>已而入奮迅三昧。體放八光。而趣寂滅。其時<a 
name="0728b10" id="0728b10"></a>當此前漢孝文帝之世也。四眾營塔。而梵天<a 
name="0728b11" id="0728b11"></a>助飾。共供養之。</p><a 
name="0728b12" id="0728b12"></a><p style="margin-left: 2em"><span class="headname">天竺第十六祖羅&#x777A;羅多大士傳</span></p><a 
name="0728b13" id="0728b13"></a><p style="text-indent: 0em; margin-left: 0em"><span class="linehead"></span>羅&#x777A;羅多者。迦毘羅國人也。姓梵摩氏。既得<a 
name="0728b14" id="0728b14"></a>明其家木耳之緣。即從提婆大士出家。隨侍<a 
name="0728b15" id="0728b15"></a>往巴連弗城。尋受付正法。於彼城。其後大士<a 
name="0728b16" id="0728b16"></a>亦統徒。廣行教化。未幾至室羅筏城之南。臨<a 
name="0728b17" id="0728b17"></a>金水河。遽謂其徒曰。汝等知之乎。適五佛影<a 
name="0728b18" id="0728b18"></a>現於中流。吾勺其水。輒有異味。此河之源<a 
name="0728b19" id="0728b19"></a>凡五百里。當有至人居之。然如來昔已記曰。<a 
name="0728b20" id="0728b20"></a>後五百年中當有聖者。號僧伽難提。出於此<a 
name="0728b21" id="0728b21"></a>處。相繼以為十七世祖。遂將眾沂流而上。<a 
name="0728b22" id="0728b22"></a>既至果見難提禪定於石窟中。伺之凡三七<a 
name="0728b23" id="0728b23"></a>日。會其出定。大士乃問之曰。汝身定耶心定<a 
name="0728b24" id="0728b24"></a>乎。難提答曰。我身心俱定。又曰。心身俱定<a 
name="0728b25" id="0728b25"></a>何有出入。答曰。雖有出入不失定相。如金在<a 
name="0728b26" id="0728b26"></a>井金體常寂。又曰。若金在井若金出井。金無<a 
name="0728b27" id="0728b27"></a>動靜何物出入。答曰。言金動靜何物出入。許<a 
name="0728b28" id="0728b28"></a>金出入金非動靜。又曰。若金在井出者何物。<a 
name="0728b29" id="0728b29"></a>答曰。金若出井在者非金。金若在井出者非<a 
name="0728c01" id="0728c01"></a>物。又曰。此義不然。答曰。彼理非著。又曰。此<a 
name="0728c02" id="0728c02"></a>義當墮。答曰。彼義不成。又曰。彼義不成我義<a 
name="0728c03" id="0728c03"></a>成矣。答曰。我義雖成法非我故。又曰。我義已<a 
name="0728c04" id="0728c04"></a>成我無我故。答曰。我無我故復成何義。又曰。<a 
name="0728c05" id="0728c05"></a>我無我故故成汝義。難提乃曰。仁者師於何<a 
name="0728c06" id="0728c06"></a>聖得是無我。大士曰。我師迦那提婆大士證<a 
name="0728c07" id="0728c07"></a>是無我。曰稽首提婆師而出於仁者。仁者無<a 
name="0728c08" id="0728c08"></a>我故我欲師仁者。大士曰。我已無我故。汝須<a 
name="0728c09" id="0728c09"></a>見我我汝。若師我故。知我非我我。難提心即<a 
name="0728c10" id="0728c10"></a>廓然。遂稽首而說偈曰。</p><a 
name="0728c11" id="0728c11"></a><p>　<span class="lg">三界一明燈　　迴光而照我<a 
name="0728c12" id="0728c12"></a><br>　十方悉開朗　　如日虛空住</span></p><a 
name="0728c13" id="0728c13"></a><p style="text-indent: 0em; margin-left: 0em"><span class="linehead"></span>偈已再禮必求見度。大士曰。汝心自在非繫<a 
name="0728c14" id="0728c14"></a>我所。何須依託而求解脫。大士即以右手擎<a 
name="0728c15" id="0728c15"></a>其金&#x9262;。舉至梵天。取天香飯命眾共食。而<a 
name="0728c16" id="0728c16"></a>其大眾忽生厭惡。皆不能饗。大士曰。讓<a 
name="0728c17" id="0728c17"></a>而不能食。非吾所&#x608B;。汝業自然。乃命難提<a 
name="0728c18" id="0728c18"></a>分座同食。眾復疑之。意其師弟子混而無品。<a 
name="0728c19" id="0728c19"></a>大士知之曰。汝不得食。皆由此故。今與吾分<a 
name="0728c20" id="0728c20"></a>座之者。乃過去婆羅王如來也。應物降&#x8FF9;。將<a 
name="0728c21" id="0728c21"></a>為第十七世祖師。汝輩亦莊嚴劫中嘗趣三<a 
name="0728c22" id="0728c22"></a>果。而未純無漏。適雖親我豈大見性。正宜專<a 
name="0728c23" id="0728c23"></a>意歸此仁者。然吾滅後。即為大眾上首。復出<a 
name="0728c24" id="0728c24"></a>一師號伽耶舍多。亦宜知之。眾曰。大師神力<a 
name="0728c25" id="0728c25"></a>不敢不信。彼云過去佛者尚或疑之。難提以<a 
name="0728c26" id="0728c26"></a>其眾心未伏於已。乃謂羅多曰。世尊在日。世<a 
name="0728c27" id="0728c27"></a>界平正無有堆阜江河溝洫。水皆甘美草木<a 
name="0728c28" id="0728c28"></a>滋茂國土豐盈。人無八苦而行十善。及乎雙<a 
name="0728c29" id="0728c29"></a>林示滅。今將欲千年。而世界丘墟樹木枯<a 
name="0729a01" id="0729a01"></a>悴。人寡至信正念輕微。不務妙悟但樂神力。<a 
name="0729a02" id="0729a02"></a>然我自不為。為亦何難。即展右手入地至于<a 
name="0729a03" id="0729a03"></a>金剛輪際取甘露水。以&#x7460;璃器持至會中分<a 
name="0729a04" id="0729a04"></a>諸大眾。然飲者其心益寧。於是眾皆推伏作<a 
name="0729a05" id="0729a05"></a>禮悔過。大士後乃命之曰。吾今老矣。非久處<a 
name="0729a06" id="0729a06"></a>世。如來之大法眼用付於汝。聽吾偈曰。</p><a 
name="0729a07" id="0729a07"></a><p>　<span class="lg">於法實無證　　不取亦不離<a 
name="0729a08" id="0729a08"></a><br>　法非有無相　　內外云何起</span></p><a 
name="0729a09" id="0729a09"></a><p style="text-indent: 0em; margin-left: 0em"><span class="linehead"></span>難提聞命。敬奉勤至。復說偈而讚之曰。</p><a 
name="0729a10" id="0729a10"></a><p>　<span class="lg">善哉大聖者　　心明逾日月<a 
name="0729a11" id="0729a11"></a><br>　一光照世界　　暗魔無不滅</span></p><a 
name="0729a12" id="0729a12"></a><p style="text-indent: 0em; margin-left: 0em"><span class="linehead"></span>羅多大士即其座上入滅。是時也當此漢武<a 
name="0729a13" id="0729a13"></a>帝之世也。四眾建塔以閟全體。</p><a 
name="0729a14" id="0729a14"></a><p style="margin-left: 2em"><span class="headname">天竺第十七祖僧伽難提大士傳</span></p><a 
name="0729a15" id="0729a15"></a><p style="text-indent: 0em; margin-left: 0em"><span class="linehead"></span>僧伽難提者。室羅伐國人也。姓剎帝利。父曰<a 
name="0729a16" id="0729a16"></a>寶莊嚴。實其國之王也。大士生即能言。與其<a 
name="0729a17" id="0729a17"></a>母語。唯稱佛事。父母異之。詔其國師。問子所<a 
name="0729a18" id="0729a18"></a>以然。其國師異人也。能知往事。謂王曰。此子<a 
name="0729a19" id="0729a19"></a>乃昔娑羅王佛也。欲有所化度故示生王家。<a 
name="0729a20" id="0729a20"></a>七歲當復入道。出居于金河石窟。其父母愛<a 
name="0729a21" id="0729a21"></a>之。常恐如其說。及七歲大士果說偈告父母。<a 
name="0729a22" id="0729a22"></a>欲求出家曰。</p><a 
name="0729a23" id="0729a23"></a><p>　<span class="lg">稽首大慈父　　和南骨血母<a 
name="0729a24" id="0729a24"></a><br>　我今欲出家　　幸願哀愍故</span></p><a 
name="0729a25" id="0729a25"></a><p style="text-indent: 0em; margin-left: 0em"><span class="linehead"></span>初父母不從。苦求方得其志。王遂命沙門禪<a 
name="0729a26" id="0729a26"></a>利多為其落髮。師留宮中九年。始會勝僧與<a 
name="0729a27" id="0729a27"></a>之受戒。一夕大士乃自警曰。我已具戒而尚<a 
name="0729a28" id="0729a28"></a>處俗舍。年復二十六矣。何遇聖者而得聞道<a 
name="0729a29" id="0729a29"></a>乎。遽感天光下照。俄見一坦路。而前有大山。<a 
name="0729b01" id="0729b01"></a>大士即趣之。以往至其山而天色亦曉。自視<a 
name="0729b02" id="0729b02"></a>已坐於石窟間。及旦王以亡子求不能得。遂<a 
name="0729b03" id="0729b03"></a>擯去禪利多。然大士於此修禪。方且十年。而<a 
name="0729b04" id="0729b04"></a>徒稍歸之。一日因見瑞氣。忽謂之曰。將有聖<a 
name="0729b05" id="0729b05"></a>人為我而來。汝速潔前窟待之。未幾羅&#x777A;羅<a 
name="0729b06" id="0729b06"></a>多果至。是時大士在定。候七日會其起。相<a 
name="0729b07" id="0729b07"></a>與問答。凡數百言。而羅&#x777A;羅多義勝。大士伏<a 
name="0729b08" id="0729b08"></a>膺。遂從其求道。羅多曰。如來記汝當為十七<a 
name="0729b09" id="0729b09"></a>世祖。尋命之傳大法眼。大士一旦謂其眾曰。<a 
name="0729b10" id="0729b10"></a>羅&#x777A;羅多大士嘗說。摩提國當出聖士。號伽<a 
name="0729b11" id="0729b11"></a>耶舍多。繼吾傳法。今與汝等往訪其人。行之<a 
name="0729b12" id="0729b12"></a>無何有祥風自西而來清襲眾人。大士曰。此<a 
name="0729b13" id="0729b13"></a>道德風也。西之三千里必得聖者相會。然是<a 
name="0729b14" id="0729b14"></a>風不類天龍鬼神阿須倫之風者。雖有吹揚<a 
name="0729b15" id="0729b15"></a>而不損萬物。病遇則愈。學遇則通。惡業遇之<a 
name="0729b16" id="0729b16"></a>則無。於是以神通攝眾。少選偕至一山。謂眾<a 
name="0729b17" id="0729b17"></a>曰。此山之頂有紫雲如蓋。必聖人在茲。眾四<a 
name="0729b18" id="0729b18"></a>顧。不遠果有山舍。進之方及其門。俄見一童<a 
name="0729b19" id="0729b19"></a>子持鑑趨迎於前。大士即問曰。汝幾歲耶。答<a 
name="0729b20" id="0729b20"></a>曰。百歲。又曰。汝方童幼何謂百歲。答曰。我<a 
name="0729b21" id="0729b21"></a>不解理正若百歲。又曰。汝善機耶。答曰。佛偈<a 
name="0729b22" id="0729b22"></a>豈不云。若人生百歲。不會諸佛機。未若生一<a 
name="0729b23" id="0729b23"></a>日。而得決了之。大士復問曰。汝持圓鑑。意欲<a 
name="0729b24" id="0729b24"></a>何為。童子乃以偈答曰。</p><a 
name="0729b25" id="0729b25"></a><p>　<span class="lg">諸佛大圓鑑　　內外無瑕翳<a 
name="0729b26" id="0729b26"></a><br>　兩人同得見　　心眼皆相似</span></p><a 
name="0729b27" id="0729b27"></a><p style="text-indent: 0em; margin-left: 0em"><span class="linehead"></span>父母以其與大士應對有異。遂使之出家。難<a 
name="0729b28" id="0729b28"></a>提受之。&#x643A;還精舍。會眾與受具戒。即命其名<a 
name="0729b29" id="0729b29"></a>曰伽耶舍多。他日風撼其殿之銅鈴。鏜然發<a 
name="0729c01" id="0729c01"></a>聲。復問舍多曰。鈴鳴乎風鳴耶。答曰。非風非<a 
name="0729c02" id="0729c02"></a>鈴。我心鳴耳。又曰。我心誰乎。答曰。俱寂靜<a 
name="0729c03" id="0729c03"></a>故。大士曰。善哉妙會佛理。宜說法要。嗣吾道<a 
name="0729c04" id="0729c04"></a>者非子而誰。尋付大法眼。乃說偈曰。</p><a 
name="0729c05" id="0729c05"></a><p>　<span class="lg">心地本無生　　因地從緣起<a 
name="0729c06" id="0729c06"></a><br>　緣種不相妨　　花果亦復爾</span></p><a 
name="0729c07" id="0729c07"></a><p style="text-indent: 0em; margin-left: 0em"><span class="linehead"></span>已而舉右手攀木而化。其時當此漢孝昭帝<a 
name="0729c08" id="0729c08"></a>之世也。其眾議曰。大士滅度於茂木之下。其<a 
name="0729c09" id="0729c09"></a>亦垂蔭於後裔乎。或者欲遷於高原而闍維<a 
name="0729c10" id="0729c10"></a>之。雖盡力舉之。終不能動。遂即其處而焚之。<a 
name="0729c11" id="0729c11"></a><span class="corr" title='[歛&gt;斂]'>斂</span>舍利復塔于彼。</p><a 
name="0729c12" id="0729c12"></a><p style="margin-left: 2em"><span class="headname">天竺第十八祖伽耶舍多大士傳</span></p><a 
name="0729c13" id="0729c13"></a><p style="text-indent: 0em; margin-left: 0em"><span class="linehead"></span>伽耶舍多者。摩提國人也。姓&#x6B1D;頭藍氏。父曰<a 
name="0729c14" id="0729c14"></a>天蓋。母曰方聖。初方聖得孕之時。夢有人<a 
name="0729c15" id="0729c15"></a>持一寶鑑而嚮之曰。我來也。及寤覺體暢於<a 
name="0729c16" id="0729c16"></a>平日。然其室即有異香。祥光數現。方七日而<a 
name="0729c17" id="0729c17"></a>誕大士。其體瑩然若淨&#x7460;璃生十二歲。不浴<a 
name="0729c18" id="0729c18"></a>而常潔。每以閑寂自處。或與人語。言必高勝。<a 
name="0729c19" id="0729c19"></a>其家本居寶落迦山。及生大士乃有紫雲蓋<a 
name="0729c20" id="0729c20"></a>之。初僧伽難提來其家相求。大士因而師之。<a 
name="0729c21" id="0729c21"></a>尋得付法。遂往化於月支國。先是其國有婆<a 
name="0729c22" id="0729c22"></a>羅門。曰鳩摩羅多。家有一犬而食息。偏處其<a 
name="0729c23" id="0729c23"></a>舍之簷下。霖潦漬濕未始暫離。如此十載。雖<a 
name="0729c24" id="0729c24"></a>苦驅亦不之去。羅多疑訝。欲得所決。當時<a 
name="0729c25" id="0729c25"></a>羅多年方三十。意氣勇壯。不顧有果報。唯外<a 
name="0729c26" id="0729c26"></a>道自然之說。樂聞而師之。尋以問其所師梵<a 
name="0729c27" id="0729c27"></a>志曰。此犬者何以而然。梵志曰。犬之心自好<a 
name="0729c28" id="0729c28"></a>而然。非因緣也。羅多復曰。我夜嘗夢一金日。<a 
name="0729c29" id="0729c29"></a>其明赫然照曜天地。而我與梵志方在暗室。<a 
name="0730a01" id="0730a01"></a>其日之光忽來燭之。我之身即如&#x7460;璃。徐有<a 
name="0730a02" id="0730a02"></a>無數螻蟻。周而食之。師之體則洗然無物。斯<a 
name="0730a03" id="0730a03"></a>何自而然。幸師原之。梵志亦以自然說之。皆<a 
name="0730a04" id="0730a04"></a>無所驗。羅多疑既不決。遂曰。非適人意也。皆<a 
name="0730a05" id="0730a05"></a>謂自然。何異夢而說夢。若別遇智者能為解<a 
name="0730a06" id="0730a06"></a>釋。我願師之。即絕梵志而還。當此大士俄見<a 
name="0730a07" id="0730a07"></a>有異氣起。即座而謂其眾曰。今所見者。大乘<a 
name="0730a08" id="0730a08"></a>之氣也。復釋之曰。氣如金環。其事必圓。氣若<a 
name="0730a09" id="0730a09"></a>玉璫。菩薩在旁。今氣類璫。其下必有聖人焉<a 
name="0730a10" id="0730a10"></a>然佛亦記曰。吾滅之後。後五百年間。當有菩<a 
name="0730a11" id="0730a11"></a>薩現月支國。其後復出一大士於此天竺國。<a 
name="0730a12" id="0730a12"></a>繼世為二十祖。今之此瑞必其應也。尋率眾<a 
name="0730a13" id="0730a13"></a>往其氣所。至是少頃果有婆羅門者。狀類三<a 
name="0730a14" id="0730a14"></a>十許。人來問侍者曰。此師何人。侍者曰。此佛<a 
name="0730a15" id="0730a15"></a>弟子也。婆羅門即返閉戶。大士曰。適氣乃驗<a 
name="0730a16" id="0730a16"></a>在此家。遂叩其扉。內有應曰。此舍無人。大士<a 
name="0730a17" id="0730a17"></a>曰。答無者誰。鳩摩羅多以外語有異。疑必智<a 
name="0730a18" id="0730a18"></a>者。思求決前事。乃開戶納之。遜大士坐其<a 
name="0730a19" id="0730a19"></a>主榻。盛列供養。因以犬事問之曰。若智者所<a 
name="0730a20" id="0730a20"></a>說。解我疑心。即師事之。大士曰。吾說若有所<a 
name="0730a21" id="0730a21"></a>驗。汝實如其言乎。曰不妄。大士遂為辯之<a 
name="0730a22" id="0730a22"></a>曰。此犬者是汝之父。以有微業乃墮畜中。昔<a 
name="0730a23" id="0730a23"></a>汝父。先以黃金千<span class="gaiji">鋌<!--gaiji,鋌,1[鋌-壬+手],2,3--></span>。貯於器中而竊埋簷下。<a 
name="0730a24" id="0730a24"></a>及其死。會汝不在。未得所付。今故戀此。若汝<a 
name="0730a25" id="0730a25"></a>取之。是犬必去。羅多命工發掘。果然得金。其<a 
name="0730a26" id="0730a26"></a>犬即去。羅多信之。乃慕佛法。復以昔夢聞之。<a 
name="0730a27" id="0730a27"></a>大士亦為原之曰。汝夢日者。蓋佛日也。照曜<a 
name="0730a28" id="0730a28"></a>天地者。度二眾也。二人處暗室者。心未明了<a 
name="0730a29" id="0730a29"></a>也。日光照身者。出無明宅也。身如&#x7460;璃者汝<a 
name="0730b01" id="0730b01"></a>所清淨也。彼體無物者。自利一身非能度他<a 
name="0730b02" id="0730b02"></a>也。蟻食汝身者。必眾知識之所湊泊。食汝法<a 
name="0730b03" id="0730b03"></a>味也。羅多以二事皆決。意大廓然。益加歎伏。<a 
name="0730b04" id="0730b04"></a>遂師之出家。擔專給侍。然大士以其道力夙<a 
name="0730b05" id="0730b05"></a>充。雖列之弟子。獨器異之。故命聖眾與受具<a 
name="0730b06" id="0730b06"></a>戒。欲速其證果。後果命曰。昔如來以大法眼<a 
name="0730b07" id="0730b07"></a>付之迦葉。乃至於我。我今用傳於汝。汝受吾<a 
name="0730b08" id="0730b08"></a>教。聽是偈曰。</p><a 
name="0730b09" id="0730b09"></a><p>　<span class="lg">有種生心地　　因緣能發萌<a 
name="0730b10" id="0730b10"></a><br>　於緣不相礙　　當生生不生</span></p><a 
name="0730b11" id="0730b11"></a><p style="text-indent: 0em; margin-left: 0em"><span class="linehead"></span>鳩摩羅多敬奉其命。拜受勤至。大士即座超<a 
name="0730b12" id="0730b12"></a>身。作一十八變。乃趣大寂。用三昧火於空中<a 
name="0730b13" id="0730b13"></a>而自焚之。雨舍利繽紛而下。四眾接之。隨處<a 
name="0730b14" id="0730b14"></a>各建窣堵波而供養之。其時當此漢孝成帝<a 
name="0730b15" id="0730b15"></a>之世也。</p><a 
name="0730b16" id="0730b16"></a><p style="margin-left: 2em"><span class="headname">天竺第十九祖鳩摩羅多大士傳</span></p><a 
name="0730b17" id="0730b17"></a><p style="text-indent: 0em; margin-left: 0em"><span class="linehead"></span>鳩摩羅多者。月支國人也。姓婆羅門氏。往世<a 
name="0730b18" id="0730b18"></a>嘗生於梵天。洎以貪愛菩薩瓔珞。乃墮于欲<a 
name="0730b19" id="0730b19"></a>界他天。於彼為一天人說佛知見。彼天人因<a 
name="0730b20" id="0730b20"></a>之證遂成初果。以故得其天眾尊為導師。其<a 
name="0730b21" id="0730b21"></a>時適有天玉女來禮其法會。會之眾有千二百<a 
name="0730b22" id="0730b22"></a>人。未之成果。輒起情愛。故相牽累。亦其紹祖<a 
name="0730b23" id="0730b23"></a>之冥數適至。復示今之所生。然其天女亦墮。<a 
name="0730b24" id="0730b24"></a>偕生此國。為梵志氏。初大士之家巨富。金寶<a 
name="0730b25" id="0730b25"></a>不可勝數。而其父貪&#x608B;不知紀極。會其國有<a 
name="0730b26" id="0730b26"></a>羅難曰海勝者。往在彼天。得大士說法乃<a 
name="0730b27" id="0730b27"></a>證今果。至此思報其往德。恐大士<span class="corr" title='[汨&gt;汩]'>汩</span>沒於俗<a 
name="0730b28" id="0730b28"></a>富故。從之乞金。實欲導而出之。遂至其家。適<a 
name="0730b29" id="0730b29"></a>見大士為童。即語之曰。汝能施我之金。當得<a 
name="0730c01" id="0730c01"></a>福利。大士曰。我方十五。未專家事。雖父不在。<a 
name="0730c02" id="0730c02"></a>俟聞於母。遂以告其母。母從其所施。大士<a 
name="0730c03" id="0730c03"></a>遂以金一斤施之。羅漢尋為記曰。更十五年。<a 
name="0730c04" id="0730c04"></a>汝當遇菩薩得證聖道。然小有難。亦折大業。<a 
name="0730c05" id="0730c05"></a>及其父還。大士以此建白。父怒笞之一百。其<a 
name="0730c06" id="0730c06"></a>父既死。大士亦得決所疑於伽耶舍多。即伏<a 
name="0730c07" id="0730c07"></a>膺為師。尋預傳法。後行教化至中天竺國。會<a 
name="0730c08" id="0730c08"></a>一智士曰闍夜多。先此客遊。輒來禮之。而致<a 
name="0730c09" id="0730c09"></a>問曰。我家父母素敬三寶如法修行。而乃多<a 
name="0730c10" id="0730c10"></a>疾病。所縈不遂。我&#x96A3;之人。兇暴殺害作惡日<a 
name="0730c11" id="0730c11"></a>甚。而其身康寧。所求如意。善惡報應豈非虛<a 
name="0730c12" id="0730c12"></a>說乎。我甚惑此。願仁者一為決之。大士曰。佛<a 
name="0730c13" id="0730c13"></a>說業通三世者。蓋以前世所作善業。而報在<a 
name="0730c14" id="0730c14"></a>此生。此生苟為不善。則應在來世。故人有此<a 
name="0730c15" id="0730c15"></a>生雖為善世不得其福者。前惡之報勝也。今<a 
name="0730c16" id="0730c16"></a>世雖作惡而不受其殃者。前善之勝也。苟以<a 
name="0730c17" id="0730c17"></a>今生非得福報復務為惡。而來世益墮惡趣<a 
name="0730c18" id="0730c18"></a>也。苟以此世得其福報復務為善。而來世益<a 
name="0730c19" id="0730c19"></a>得善趣也。又前世為善其德方半。而改志為<a 
name="0730c20" id="0730c20"></a>惡。及此生也先福而後禍。此生為惡其事方<a 
name="0730c21" id="0730c21"></a>半。而變行為善。及來世也先禍而後福。適今<a 
name="0730c22" id="0730c22"></a>汝父與汝之&#x96A3;。其善惡之應。不以類至蓋先<a 
name="0730c23" id="0730c23"></a>業而致然也。豈可以一世求之耶。夜多聞其<a 
name="0730c24" id="0730c24"></a>說頓解所疑。大士復曰。汝雖已信三世之業。<a 
name="0730c25" id="0730c25"></a>而未明業從惑生。惑因識有。識依不覺。不覺<a 
name="0730c26" id="0730c26"></a>依心。然心本清淨。無生滅無造作。無報應無<a 
name="0730c27" id="0730c27"></a>勝負。寂寂然靈靈然。汝若入此法門。可同諸<a 
name="0730c28" id="0730c28"></a>佛。一切善惡有為無為。皆如夢幻。夜多承其<a 
name="0730c29" id="0730c29"></a>言。即發宿慧。遂求出家。大士曰。汝何許人。<a 
name="0731a01" id="0731a01"></a>父母在乎。誠欲入道可返汝國白之父母。得<a 
name="0731a02" id="0731a02"></a>志&#x5374;來未晚。夜多曰。我國北印度也。去之三<a 
name="0731a03" id="0731a03"></a>千餘里。豈宜&#x5374;來。願屈仁者。就之供養。因得<a 
name="0731a04" id="0731a04"></a>度脫。大士曰。我往雖遠不難。汝何以去。夜多<a 
name="0731a05" id="0731a05"></a>曰。我有小術。亦可從之。少頃而至。大士曰。<a 
name="0731a06" id="0731a06"></a>何術。曰我兄闍夜摩。先為比丘。於國嘗主俱<a 
name="0731a07" id="0731a07"></a>那含佛塔。得其塔前末訶木子。然此神物。用<a 
name="0731a08" id="0731a08"></a>之塗足。須臾可以致遠。欲止則以其葉拭去<a 
name="0731a09" id="0731a09"></a>塗油。足乃不舉。大士從用其法。與之偕去。<a 
name="0731a10" id="0731a10"></a>詣禮其塔。佛即放光遍照其眾。夜多既聞父<a 
name="0731a11" id="0731a11"></a>母。即就剃度。於佛塔之前會聖僧與之受戒。<a 
name="0731a12" id="0731a12"></a>大士乃為說偈曰。</p><a 
name="0731a13" id="0731a13"></a><p>　<span class="lg">此佛放光明　　示度於汝相<a 
name="0731a14" id="0731a14"></a><br>　汝已得解脫　　諸眾亦當然</span></p><a 
name="0731a15" id="0731a15"></a><p style="text-indent: 0em; margin-left: 0em"><span class="linehead"></span>尋命夜多曰。佛昔嘗記汝。當為二十世祖。今<a 
name="0731a16" id="0731a16"></a>如來大法眼藏。乃以付汝。汝善傳持。聽吾偈<a 
name="0731a17" id="0731a17"></a>曰。</p><a 
name="0731a18" id="0731a18"></a><p>　<span class="lg">性上本無生　　為對求人說<a 
name="0731a19" id="0731a19"></a><br>　於法既無得　　何懷決不決</span></p><a 
name="0731a20" id="0731a20"></a><p style="text-indent: 0em; margin-left: 0em"><span class="linehead"></span>復曰。此偈蓋妙音。如來見性清淨之說。汝宜<a 
name="0731a21" id="0731a21"></a>受持。夜多再禮奉教。大士即其座上以指爪<a 
name="0731a22" id="0731a22"></a><span class="gaiji">剺<!--gaiji,剺,1[(犛-未+牙)-牛+力],2&#x20890;,3--></span>面。如紅蓮開。出大光明照曜四眾。乃趣寂<a 
name="0731a23" id="0731a23"></a>滅。其時當此王莽新室之世也。闍夜多即其<a 
name="0731a24" id="0731a24"></a>處建塔而供養之。</p><a 
name="0731a25" id="0731a25"></a><p style="margin-left: 2em"><span class="headname">天竺第二十祖闍夜多大士傳</span></p><a 
name="0731a26" id="0731a26"></a><p style="text-indent: 0em; margin-left: 0em"><span class="linehead"></span>闍夜多者。北天竺國人也。未詳其姓氏。素有<a 
name="0731a27" id="0731a27"></a>道識。慕通妙理。初客遊中印度。會鳩摩羅多<a 
name="0731a28" id="0731a28"></a>大士化於其國。以所疑報應問之。羅多為說<a 
name="0731a29" id="0731a29"></a>業通三世。其事既明。因求之出家。羅多不即<a 
name="0731b01" id="0731b01"></a>許。與之歸本國使白其父母。方度為比丘。羅<a 
name="0731b02" id="0731b02"></a>多知其真大法器。復以佛所授記。遂以法付<a 
name="0731b03" id="0731b03"></a>之。既而大士歷化諸國至羅閱城。而其國素<a 
name="0731b04" id="0731b04"></a>多道眾。聞大士來皆趨從之。先是其眾之首<a 
name="0731b05" id="0731b05"></a>者曰婆修盤頭。修行精至晝夜不臥。六時禮<a 
name="0731b06" id="0731b06"></a>佛糞衣一&#x98F1;。而淡然無所欲。其徒甚以此尊<a 
name="0731b07" id="0731b07"></a>之。大士即謂彼眾曰。汝此頭陀苦修梵行。可<a 
name="0731b08" id="0731b08"></a>得佛道乎。曰是上人者如此精進。豈不得道。<a 
name="0731b09" id="0731b09"></a>大士曰。是人與道遠矣。縱其苦行歷劫。適資<a 
name="0731b10" id="0731b10"></a>妄本豈能證耶。曰仁者何蘊而相少吾師。大<a 
name="0731b11" id="0731b11"></a>士曰。我不求道亦不顛倒。我不禮佛亦不輕<a 
name="0731b12" id="0731b12"></a>慢。我不長坐亦不懈怠。我不一食亦不雜食。<a 
name="0731b13" id="0731b13"></a>我不知足亦不貪欲。盤頭聞其說忻然。乃述<a 
name="0731b14" id="0731b14"></a>偈而讚曰。</p><a 
name="0731b15" id="0731b15"></a><p>　<span class="lg">稽首三昧尊　　不求於佛道<a 
name="0731b16" id="0731b16"></a><br>　不禮亦不慢　　心不生顛倒<a 
name="0731b17" id="0731b17"></a><br>　不坐不懈怠　　但食無所好<a 
name="0731b18" id="0731b18"></a><br>　雖緩而不遲　　雖急而不躁<a 
name="0731b19" id="0731b19"></a><br>　我今遇至尊　　和尚依佛教</span></p><a 
name="0731b20" id="0731b20"></a><p style="text-indent: 0em; margin-left: 0em"><span class="linehead"></span>大士復謂眾曰。此頭陀者。非汝輩所並。彼於<a 
name="0731b21" id="0731b21"></a>往劫修常不輕行而致然也。適吾抑之。蓋以<a 
name="0731b22" id="0731b22"></a>其趣道心切。恐其如絃甚急必絕。故吾不即<a 
name="0731b23" id="0731b23"></a>讚之。欲其趣無所得住安樂地。尋謂槃頭<a 
name="0731b24" id="0731b24"></a>曰。吾言相逆。汝得不動心乎。槃頭曰。何敢<a 
name="0731b25" id="0731b25"></a>動乎。我念前之七世生安樂國。以務道故嘗<a 
name="0731b26" id="0731b26"></a>事智者月淨。而其人謂我曰。汝非久當證斯<a 
name="0731b27" id="0731b27"></a>陀含果。宜勤精進。夫修行譬若昇天。必慕漸<a 
name="0731b28" id="0731b28"></a>上不可退之。苟有所墮而復上益難。其時我<a 
name="0731b29" id="0731b29"></a>年已八十。扶杖不能履。適會大光明菩薩出<a 
name="0731c01" id="0731c01"></a>世。我欲禮之乃詣其精舍。事已而月淨俄來<a 
name="0731c02" id="0731c02"></a>相責曰。咄哉。汝何輕父而重子。吾昨視汝將<a 
name="0731c03" id="0731c03"></a>得證果。今已失之。我時自以無咎不伏其語。<a 
name="0731c04" id="0731c04"></a>即問月淨示其所過。月淨曰。汝適禮大光。安<a 
name="0731c05" id="0731c05"></a>得以杖倚畫佛之面。汝以坐此故退果位。我<a 
name="0731c06" id="0731c06"></a>熟思之。實如其言。此後凡有所聞。不復不信。<a 
name="0731c07" id="0731c07"></a>縱彼惡語猶風度耳。況今尊者以正法見教。<a 
name="0731c08" id="0731c08"></a>豈宜悔吝。大士尋命之曰。如來大法眼藏今<a 
name="0731c09" id="0731c09"></a>以付汝。汝宜傳布勿令其絕。聽吾偈曰。</p><a 
name="0731c10" id="0731c10"></a><p>　<span class="lg">言下合無生　　同於法界性<a 
name="0731c11" id="0731c11"></a><br>　若能如是解　　通達事理竟</span></p><a 
name="0731c12" id="0731c12"></a><p style="text-indent: 0em; margin-left: 0em"><span class="linehead"></span>婆修盤頭禮以受命。大士於其座上即以首<a 
name="0731c13" id="0731c13"></a>倒植象婆羅樹枝。奄然而化。眾欲正之為其<a 
name="0731c14" id="0731c14"></a>闍維。雖百千人共舉。終不能動。又諸羅漢同<a 
name="0731c15" id="0731c15"></a>以神力舉之。亦不能動。大眾遂炷香祝之。其<a 
name="0731c16" id="0731c16"></a>體乃自傾委。焚已斂舍利。眾建浮圖以供養<a 
name="0731c17" id="0731c17"></a>之。其時當此後漢孝明帝之世也。</p><a 
name="0731c18" id="0731c18"></a><p style="text-indent: 0em; margin-left: 0em"><span class="linehead"></span>評曰。是大士者。反植而化。何其異乎。曰聖人<a 
name="0731c19" id="0731c19"></a>逆順皆得。故其神而為之。不可以常道求。</p><a 
name="0731c20" id="0731c20"></a><p><span class="juanname">傳法正宗記卷第三<span class="note">(終)</span></span></p>
<hr>【經文資訊】大正藏第 51 冊 No. 2078 傳法正宗記<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index11f7.html?index=T51n2078" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T51n2078_003 by HTTrack Website Copier/3.x [XR&CO'2014], Tue, 07 Jun 2016 07:00:34 GMT -->
</html>
