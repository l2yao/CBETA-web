<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T12n0389_001 by HTTrack Website Copier/3.x [XR&CO'2014], Tue, 07 Jun 2016 06:47:13 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=607407554&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT12n0389&amp;utmp=%2Fmobile%2Findex.php%3Findex%3DT12n0389_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第12冊<br/>No.389 佛垂般涅槃略說教誡經 (1卷)<br/>【姚秦 鳩摩羅什譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T12">
<div class="root" id="0389" sutra_name="佛垂般涅槃略說教誡經" sutra_juan="[卷1]">　
<a 
name="1110c10" id="1110c10"></a><a 
name="1110c11" id="1110c11"></a><a 
name="1110c12" id="1110c12"></a><p style="margin-left: 2em"><span class="juannum">No. 389</span></p><a 
name="1110c13" id="1110c13"></a><p><span class="juanname">佛垂般涅槃略說教誡經<span class="note">(亦名<span class="corr" title='[佛&gt;] cf.【麗】'></span>遺教經)</span></span></p><a 
name="1110c14" id="1110c14"></a><a 
name="1110c15" id="1110c15"></a><p style="margin-left: 4em"><span class="byline">後秦龜茲國三藏鳩摩羅什<a 
name="1110c16" id="1110c16"></a>奉　詔譯</span></p><a 
name="1110c17" id="1110c17"></a><p style="text-indent: 0em; margin-left: 0em"><span class="linehead"></span>釋迦牟尼佛初轉法輪，度阿若憍陳如，最後<a 
name="1110c18" id="1110c18"></a>說法度須跋陀羅，所應度者皆已度訖，於娑<a 
name="1110c19" id="1110c19"></a>羅雙樹間將入涅槃。是時中夜寂然無聲，為<a 
name="1110c20" id="1110c20"></a>諸弟子略說法要：「汝等比丘，於我滅後，當尊<a 
name="1110c21" id="1110c21"></a>重珍敬波羅提木叉。如闇遇明、貧人得寶，當<a 
name="1110c22" id="1110c22"></a>知此則是汝大師，若我住世無異此也。持淨<a 
name="1110c23" id="1110c23"></a>戒者，不得販賣貿易、安置田宅、畜養人民奴<a 
name="1110c24" id="1110c24"></a>婢畜生，一切種殖及諸財寶，皆當遠離如避<a 
name="1110c25" id="1110c25"></a>火坑。不得斬伐草木、墾土掘地，合和湯藥、占<a 
name="1110c26" id="1110c26"></a>相吉凶、仰觀星宿推步盈虛曆數算計，皆所<a 
name="1110c27" id="1110c27"></a>不應。節身時食清淨自活，不得參預世事通<a 
name="1110c28" id="1110c28"></a>致使命，&#x546A;術仙藥、結好貴人親厚媟嫚，皆<a 
name="1110c29" id="1110c29"></a>不應作。當自端心正念求度，不得苞藏瑕<a 
name="1111a01" id="1111a01"></a>疵、顯異惑眾。於四供養知量知足，趣得供事<a 
name="1111a02" id="1111a02"></a>不應&#x7A38;積，此則略說持戒之相。戒是正順解<a 
name="1111a03" id="1111a03"></a>脫之本，故名波羅提木叉。依因此戒，得生諸<a 
name="1111a04" id="1111a04"></a>禪定及滅苦智慧。是故比丘，當持淨戒勿令<a 
name="1111a05" id="1111a05"></a>毀犯。若人能持淨戒，是則能有善法。若無淨<a 
name="1111a06" id="1111a06"></a>戒，諸善功德皆不得生。是以當知，戒為第一<a 
name="1111a07" id="1111a07"></a>安隱功德之所住處。</p><a 
name="1111a08" id="1111a08"></a><p style="text-indent: 0em; margin-left: 0em"><span class="linehead"></span>「汝等比丘，已能住戒當制五根，勿令放逸入<a 
name="1111a09" id="1111a09"></a>於五欲。譬如牧牛之人執杖視之，不令縱逸<a 
name="1111a10" id="1111a10"></a>犯人苗稼；若縱五根，非唯五欲將無崖畔不<a 
name="1111a11" id="1111a11"></a>可制也，亦如惡馬不以轡制，將當牽人墜於<a 
name="1111a12" id="1111a12"></a>坑陷，如被劫害苦止一世；五根賊禍殃及累<a 
name="1111a13" id="1111a13"></a>世，為害甚重，不可不慎。是故智者制而不隨，<a 
name="1111a14" id="1111a14"></a>持之如賊不令縱逸；假令縱之，皆亦不久見<a 
name="1111a15" id="1111a15"></a>其磨滅。此五根者，心為其主。是故汝等當<a 
name="1111a16" id="1111a16"></a>好制心，心之可畏，甚於毒蛇、惡獸怨賊、大火<a 
name="1111a17" id="1111a17"></a>越逸，未足喻也，動轉輕躁，但觀於蜜不見深<a 
name="1111a18" id="1111a18"></a>坑，譬如狂象無&#x920E;，猿猴得樹騰躍跳躑，難<a 
name="1111a19" id="1111a19"></a>可禁制，當急挫之無令放逸。縱此心者喪人<a 
name="1111a20" id="1111a20"></a>善事，制之一處無事不辦。是故比丘，當勤精<a 
name="1111a21" id="1111a21"></a>進折伏其心。</p><a 
name="1111a22" id="1111a22"></a><p style="text-indent: 0em; margin-left: 0em"><span class="linehead"></span>「汝等比丘，受諸飲食當如服藥，於好於惡勿<a 
name="1111a23" id="1111a23"></a>生增減，趣得支身以除飢渴。如蜂採花，但取<a 
name="1111a24" id="1111a24"></a>其味不損色香。比丘亦爾，受人供養取自除<a 
name="1111a25" id="1111a25"></a>惱，無得多求壞其善心。譬如智者籌量牛力<a 
name="1111a26" id="1111a26"></a>所堪多少，不令過分以竭其力。</p><a 
name="1111a27" id="1111a27"></a><p style="text-indent: 0em; margin-left: 0em"><span class="linehead"></span>「汝等比丘，晝則勤心修習善法無令失時，初<a 
name="1111a28" id="1111a28"></a>夜後夜亦勿有廢，中夜誦經以自消息，無以<a 
name="1111a29" id="1111a29"></a>睡眠因緣令一生空過無所得也。當念無常<a 
name="1111b01" id="1111b01"></a>之火燒諸世間，早求自度勿睡眠也。諸煩惱<a 
name="1111b02" id="1111b02"></a>賊常伺殺人，甚於怨家，安可睡眠不自驚<a 
name="1111b03" id="1111b03"></a>寤？煩惱毒蛇睡在汝心，譬如黑蚖在汝室<a 
name="1111b04" id="1111b04"></a>睡，當以持戒之鉤早摒除之。睡蛇既出乃可<a 
name="1111b05" id="1111b05"></a>安眠，不出而眠是無慚人也。慚恥之服，於<a 
name="1111b06" id="1111b06"></a>諸莊嚴最為第一，慚如鐵鉤，能制人非法。是<a 
name="1111b07" id="1111b07"></a>故比丘，常當慚恥，無得暫替，若離慚恥則<a 
name="1111b08" id="1111b08"></a>失諸功德。有愧之人則有善法；若無愧者，與<a 
name="1111b09" id="1111b09"></a>諸禽獸無相異也。</p><a 
name="1111b10" id="1111b10"></a><p style="text-indent: 0em; margin-left: 0em"><span class="linehead"></span>「汝等比丘，若有人來節節支解，當自攝心無<a 
name="1111b11" id="1111b11"></a>令瞋恨，亦當護口勿出惡言，若縱恚心則自<a 
name="1111b12" id="1111b12"></a>妨道、失功德利。忍之為德，持戒苦行所不能<a 
name="1111b13" id="1111b13"></a>及。能行忍者乃可名為有力大人；若其不能<a 
name="1111b14" id="1111b14"></a>歡喜忍受惡罵之毒如飲甘露者，不名入道<a 
name="1111b15" id="1111b15"></a>智慧人也。所以者何？瞋恚之害能破諸善法、<a 
name="1111b16" id="1111b16"></a>壞好名聞，今世後世人不&#x6199;見。當知瞋心甚<a 
name="1111b17" id="1111b17"></a>於猛火，常當防護無令得入，劫功德賊無過<a 
name="1111b18" id="1111b18"></a>瞋恚。白衣受欲非行道人，無法自制，瞋猶可<a 
name="1111b19" id="1111b19"></a>恕；出家行道無欲之人，而懷瞋恚，甚不可也。<a 
name="1111b20" id="1111b20"></a>譬如清冷雲中霹靂起火，非所應也。</p><a 
name="1111b21" id="1111b21"></a><p style="text-indent: 0em; margin-left: 0em"><span class="linehead"></span>「汝等比丘，當自摩頭，已捨飾好著壞色衣，<a 
name="1111b22" id="1111b22"></a>執持應器以乞自活，自見如是，若起憍慢當<a 
name="1111b23" id="1111b23"></a>疾滅之。謂長憍慢尚非世俗白衣所宜，何況<a 
name="1111b24" id="1111b24"></a>出家入道之人，為解脫故自降其心而行乞<a 
name="1111b25" id="1111b25"></a>耶？</p><p style="text-indent: 0em; margin-left: 0em"><span class="linehead"></span>「汝等比丘，諂曲之心與道相違，是故宜<a 
name="1111b26" id="1111b26"></a>應質直其心。當知諂曲但為欺誑，入道之人<a 
name="1111b27" id="1111b27"></a>則無是處。是故汝等，宜應端心以質直為本。</p><a 
name="1111b28" id="1111b28"></a><p style="text-indent: 0em; margin-left: 0em"><span class="linehead"></span>「汝等比丘，當知多欲之人多求利故，苦惱亦<a 
name="1111b29" id="1111b29"></a>多；少欲之人無求無欲，則無此患。直爾少欲<a 
name="1111c01" id="1111c01"></a>尚應修習，何況少欲能生諸善功德！少欲之<a 
name="1111c02" id="1111c02"></a>人則無諂曲以求人意，亦復不為諸根所牽。<a 
name="1111c03" id="1111c03"></a>行少欲者，心則坦然無所憂畏，觸事有餘常<a 
name="1111c04" id="1111c04"></a>無不足，有少欲者則有涅槃。是名少欲。</p><a 
name="1111c05" id="1111c05"></a><p style="text-indent: 0em; margin-left: 0em"><span class="linehead"></span>「汝等比丘，若欲脫諸苦惱，當觀知足，知足之<a 
name="1111c06" id="1111c06"></a>法即是富樂安隱之處。知足之人，雖臥地上<a 
name="1111c07" id="1111c07"></a>猶為安樂；不知足者，雖處天堂亦不稱意。不<a 
name="1111c08" id="1111c08"></a>知足者雖富而貧，知足之人雖貧而富。不知<a 
name="1111c09" id="1111c09"></a>足者常為五欲所牽，為知足者之所憐愍。是<a 
name="1111c10" id="1111c10"></a>名知足。</p><a 
name="1111c11" id="1111c11"></a><p style="text-indent: 0em; margin-left: 0em"><span class="linehead"></span>「汝等比丘，若求寂靜無為安樂，當離憒&#x9599;、<a 
name="1111c12" id="1111c12"></a>獨處閑居，靜處之人帝釋諸天所共敬重。是<a 
name="1111c13" id="1111c13"></a>故當捨己眾他眾，空閑獨處思滅苦本。若樂<a 
name="1111c14" id="1111c14"></a>眾者則受眾惱，譬如大樹眾鳥集之，則有枯<a 
name="1111c15" id="1111c15"></a>折之患。世間縛著沒於眾苦，譬如老象溺泥<a 
name="1111c16" id="1111c16"></a>不能自出。是名遠離。</p><a 
name="1111c17" id="1111c17"></a><p style="text-indent: 0em; margin-left: 0em"><span class="linehead"></span>「汝等比丘，若勤精進則事無難者，是故汝等，<a 
name="1111c18" id="1111c18"></a>當勤精進，譬如小水常流則能穿石。若行者<a 
name="1111c19" id="1111c19"></a>之心數數懈廢，譬如鑽火未熱而息，雖欲得<a 
name="1111c20" id="1111c20"></a>火，火難可得。是名精進。</p><a 
name="1111c21" id="1111c21"></a><p style="text-indent: 0em; margin-left: 0em"><span class="linehead"></span>「汝等比丘，求善知識、求善護助而不忘念，<a 
name="1111c22" id="1111c22"></a>若不忘念者，諸煩惱賊則不能入，是故汝<a 
name="1111c23" id="1111c23"></a>等，常當攝念在心；若失念者則失諸功德。若<a 
name="1111c24" id="1111c24"></a>念力堅強，雖入五欲賊中不為所害，譬如著<a 
name="1111c25" id="1111c25"></a>鎧入陣則無所畏。是名不忘念。</p><a 
name="1111c26" id="1111c26"></a><p style="text-indent: 0em; margin-left: 0em"><span class="linehead"></span>「汝等比丘，若攝心者心則在定，心在定故能<a 
name="1111c27" id="1111c27"></a>知世間生滅法相，是故汝等，常當精勤修集<a 
name="1111c28" id="1111c28"></a>諸定，若得定者心則不亂，譬如惜水之家善<a 
name="1111c29" id="1111c29"></a>治堤塘。行者亦爾，為智慧水故，善修禪定<a 
name="1112a01" id="1112a01"></a>令不漏失。是名為定。</p><a 
name="1112a02" id="1112a02"></a><p style="text-indent: 0em; margin-left: 0em"><span class="linehead"></span>「汝等比丘，若有智慧則無貪著，常自省察不<a 
name="1112a03" id="1112a03"></a>令有失，是則於我法中能得解脫；若不爾者，<a 
name="1112a04" id="1112a04"></a>既非道人又非白衣，無所名也。實智慧者，則<a 
name="1112a05" id="1112a05"></a>是度老病死海堅牢船也，亦是無明黑闇大<a 
name="1112a06" id="1112a06"></a>明燈也，一切病苦之良藥也，伐煩惱樹者<a 
name="1112a07" id="1112a07"></a>之利斧也。是故汝等，當以聞思修慧而自增<a 
name="1112a08" id="1112a08"></a>益。若人有智慧之照，雖無天眼而是明見人<a 
name="1112a09" id="1112a09"></a>也。是為智慧。</p><a 
name="1112a10" id="1112a10"></a><p style="text-indent: 0em; margin-left: 0em"><span class="linehead"></span>「汝等比丘，若種種戲論其心則亂，雖復出家<a 
name="1112a11" id="1112a11"></a>猶未得脫。是故比丘，當急捨離亂心戲論。<a 
name="1112a12" id="1112a12"></a>若汝欲得寂滅樂者，唯當善滅戲論之患。是<a 
name="1112a13" id="1112a13"></a>名不戲論。</p><a 
name="1112a14" id="1112a14"></a><p style="text-indent: 0em; margin-left: 0em"><span class="linehead"></span>「汝等比丘，於諸功德常當一心，捨諸放逸如<a 
name="1112a15" id="1112a15"></a>離怨賊。大悲世尊所欲利益皆以究竟，汝等<a 
name="1112a16" id="1112a16"></a>但當勤而行之。若在山間、若空澤中，若在樹<a 
name="1112a17" id="1112a17"></a>下、閑處靜室，念所受法勿令忘失，常當自勉<a 
name="1112a18" id="1112a18"></a>精進修之，無為空死後致憂悔。我如良醫，知<a 
name="1112a19" id="1112a19"></a>病說藥，服與不服，非醫咎也。又如善導，導人<a 
name="1112a20" id="1112a20"></a>善導，聞之不行，非導過也，汝等若於苦等四<a 
name="1112a21" id="1112a21"></a>諦有所疑者，可疾問之，無得懷疑不求決也。」</p><a 
name="1112a22" id="1112a22"></a><p style="text-indent: 0em; margin-left: 0em"><span class="linehead"></span>爾時世尊如是三唱，人無問者。所以者何？眾<a 
name="1112a23" id="1112a23"></a>無疑故。</p><a 
name="1112a24" id="1112a24"></a><p style="text-indent: 0em; margin-left: 0em"><span class="linehead"></span>爾時阿<span class="gaiji">[少/兔]<!--gaiji,,1[少/兔],2&#x3779;,3--></span>樓馱觀察眾心而白佛言：「世尊！<a 
name="1112a25" id="1112a25"></a>月可令熱，日可令冷，佛說四諦不可令異。佛<a 
name="1112a26" id="1112a26"></a>說苦諦真實是苦，不可令樂；集真是因，更<a 
name="1112a27" id="1112a27"></a>無異因；苦若滅者即是因滅，因滅故果滅；滅<a 
name="1112a28" id="1112a28"></a>苦之道實是真道，更無餘道。世尊！是諸比丘<a 
name="1112a29" id="1112a29"></a>於四諦中決定無疑。於此眾中所作未辦<a 
name="1112b01" id="1112b01"></a>者，見佛滅度，當有悲感。若有初入法者，聞佛<a 
name="1112b02" id="1112b02"></a>所說，即皆得度，譬如夜見電光即得見道。若<a 
name="1112b03" id="1112b03"></a>所作已辦、已度苦海者，但作是念：『世尊滅度，<a 
name="1112b04" id="1112b04"></a>一何疾哉！』」</p><p style="text-indent: 0em; margin-left: 0em"><span class="linehead"></span>阿<span class="gaiji">[少/兔]<!--gaiji,,1[少/兔],2&#x3779;,3--></span>樓馱雖說是語，眾中皆悉了<a 
name="1112b05" id="1112b05"></a>達四聖諦義。世尊欲令此諸大眾皆得堅固，<a 
name="1112b06" id="1112b06"></a>以大悲心復為眾說：</p><a 
name="1112b07" id="1112b07"></a><p style="text-indent: 0em; margin-left: 0em"><span class="linehead"></span>「汝等比丘，勿懷憂惱。若我住世一劫會亦當<a 
name="1112b08" id="1112b08"></a>滅，會而不離，終不可得。自利利人法皆具足，<a 
name="1112b09" id="1112b09"></a>若我久住更無所益，應可度者，若天上人間<a 
name="1112b10" id="1112b10"></a>皆悉已度，其未度者，皆亦已作得度因緣。自<a 
name="1112b11" id="1112b11"></a>今已後，我諸弟子展轉行之，則是如來法身<a 
name="1112b12" id="1112b12"></a>常在而不滅也。是故當知，世皆無常，會必有<a 
name="1112b13" id="1112b13"></a>離，勿懷憂也。世相如是，當勤精進早求解<a 
name="1112b14" id="1112b14"></a>脫，以智慧明滅諸癡闇。世實危脆無牢強者，<a 
name="1112b15" id="1112b15"></a>我今得滅如除惡病，此是應捨罪惡之物，假<a 
name="1112b16" id="1112b16"></a>名為身，沒在生老病死大海，何有智者得除<a 
name="1112b17" id="1112b17"></a>滅之，如殺怨賊而不歡喜？</p><a 
name="1112b18" id="1112b18"></a><p style="text-indent: 0em; margin-left: 0em"><span class="linehead"></span>「汝等比丘，常當一心勤求出道，一切世間動<a 
name="1112b19" id="1112b19"></a>不動法，皆是敗壞不安之相。汝等且止，勿得<a 
name="1112b20" id="1112b20"></a>復語，時將欲過，我欲滅度，是我最後之所教<a 
name="1112b21" id="1112b21"></a>誨。」</p><a 
name="1112b22" id="1112b22"></a><p><span class="juanname">佛垂般涅槃略說教誡經</span></p>
<hr>【經文資訊】大正藏第 12 冊 No. 0389 佛垂般涅槃略說教誡經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，曾國豐大德輸入，張曌昱大德提供新式標點，其他<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexa9d8.html?index=T12n0389" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T12n0389_001 by HTTrack Website Copier/3.x [XR&CO'2014], Tue, 07 Jun 2016 06:47:13 GMT -->
</html>
