<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X25n0472_002 by HTTrack Website Copier/3.x [XR&CO'2014], Tue, 07 Jun 2016 07:22:46 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=38566521&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX25n0472&amp;utmp=%2Fmobile%2Findex.php%3Findex%3DX25n0472_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9be0.html?index=X25n0472_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第25冊<br/>No.472 金剛經偈釋 (2卷)<br/>【明 曾鳳儀釋】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X25">
<div class="root" id="0472" sutra_name="金剛經偈釋" sutra_juan="[卷2]">　
<a 
name="0049b01" id="0049b01"></a><p><span class="juanname">金剛般若波羅蜜經偈釋下<span class="note">(宗通卷九)</span></span></p><a 
name="0049b02" id="0049b02"></a><p style="text-indent: 0em; margin-left: 0em"><span class="linehead"></span><span class="note">(由時事大性。望福福殊勝。非境性獨性。能依是大人)</span>。</p><a 
name="0049b03" id="0049b03"></a><p style="text-indent: 0em; margin-left: 0em"><span class="linehead"></span>以事及時大。福中勝福德。非餘者境界。唯依大人說。</p><a 
name="0049b04" id="0049b04"></a><p style="text-indent: 0em; margin-left: 0em"><span class="linehead"></span><span class="note">(及難可得聞。無上因增長。若但持正法。所依處成器)</span>。</p><a 
name="0049b05" id="0049b05"></a><p style="text-indent: 0em; margin-left: 0em"><span class="linehead"></span>及希聞信法。滿足無上界。受持真妙法。尊重身得福。</p><a 
name="0049b06" id="0049b06"></a><p style="text-indent: 0em; margin-left: 1em"><span class="linehead"></span>此釋初日分以恒河沙等身布施。至以諸華香而<a 
name="0049b07" id="0049b07"></a>散其處義也。以恒河沙等身布施。其事甚大。初日<a 
name="0049b08" id="0049b08"></a>分如是。乃至百千萬億劫如是。其時甚大。是人所<a 
name="0049b09" id="0049b09"></a>得福。乃福中之勝福德也。以如是勝福德。較量持<a 
name="0049b10" id="0049b10"></a>經功德。尚不能及。然則是經大不可思議。非餘者<a 
name="0049b11" id="0049b11"></a>所知。餘指聲聞緣覺樂小乘者。此顯獨性所獲之<a 
name="0049b12" id="0049b12"></a>福。於聲聞等是不共性。故唯依大人說。為發大乘<a 
name="0049b13" id="0049b13"></a>者說。非發心入菩薩位。不能聞也。為發最上乘者<a 
name="0049b14" id="0049b14"></a>說。非發心入佛地。不能聞也。大乘教。名極上乘。大<a 
name="0049b15" id="0049b15"></a>乘行。名最勝乘。若能於此希聞之法。能生信心。受<a 
name="0049b16" id="0049b16"></a>持讀誦。廣為人說。是於大乘最上乘法。人所難信<a 
name="0049b17" id="0049b17"></a>者。信心不逆。由彼持法。即是持菩提也。能荷擔如<a 
name="0049b18" id="0049b18"></a>來無上菩提。滿足無上法界。非同二乘。但樂小法。<a 
name="0049b19" id="0049b19"></a>以自滿足而<span class="corr" title='[巳&gt;已]'>已</span>。故能受持如是真妙之法。惟大乘<a 
name="0049b20" id="0049b20"></a>為最真。唯最上乘為最妙。以此為人解說。一切天<a 
name="0049b21" id="0049b21"></a>人皆應供養。如佛塔廟。以諸華香而散其處。處尚<a 
name="0049b22" id="0049b22"></a>尊重。人有不尊重者乎。人既尊重。其得福德亦不<a 
name="0049b23" id="0049b23"></a>可思議。豈彼勝福所可及哉。</p><a 
name="0049b24" id="0049b24"></a><p style="text-indent: 0em; margin-left: 0em"><span class="linehead"></span><span class="note">(蠲除諸業障。速獲智通性)</span>。</p><a 
name="0049c01" id="0049c01"></a><p style="text-indent: 0em; margin-left: 0em"><span class="linehead"></span>及遠離諸障。復能速證法。</p><a 
name="0049c02" id="0049c02"></a><p style="text-indent: 0em; margin-left: 1em"><span class="linehead"></span>此釋先世罪業。至當得阿耨多羅三藐三菩提義<a 
name="0049c03" id="0049c03"></a>也。持說此經。不但獲福。亦能消罪。先世罪障。應墮<a 
name="0049c04" id="0049c04"></a>惡道者。以今世人輕賤故消。是轉重而為輕也。重<a 
name="0049c05" id="0049c05"></a>者既輕。則輕者必無。是遠離諸障也。此顯淨除業<a 
name="0049c06" id="0049c06"></a>障。言此為善事者。謂遭輕辱時。顯被辱之人有福<a 
name="0049c07" id="0049c07"></a>德性。故言此為善事。此又不徒消罪。且能證法也。<a 
name="0049c08" id="0049c08"></a>能速證法。當於較量供佛功德中見。持經功德大<a 
name="0049c09" id="0049c09"></a>不可思議如此。</p><a 
name="0049c10" id="0049c10"></a><p style="text-indent: 0em; margin-left: 0em"><span class="linehead"></span><span class="note">(世妙事圓滿。異熟極尊貴。於此法修行。應知獲斯業)</span>。</p><a 
name="0049c11" id="0049c11"></a><p style="text-indent: 0em; margin-left: 0em"><span class="linehead"></span>成種種勢力。得大妙果報。如是等勝業。於法修行知。</p><a 
name="0049c12" id="0049c12"></a><p style="text-indent: 0em; margin-left: 1em"><span class="linehead"></span>此釋我念過去無量阿僧祇劫。至果報亦不可思<a 
name="0049c13" id="0049c13"></a>議義也。佛於然燈佛以前。供養多佛。經無數劫。方<a 
name="0049c14" id="0049c14"></a>能成佛。受持此經。速證菩提。視供養諸佛功德。不<a 
name="0049c15" id="0049c15"></a>啻千萬億倍。乃至算數譬喻所不能及。是種種勢<a 
name="0049c16" id="0049c16"></a>力不能及也。所得果報。無量無邊。不可思議。即是<a 
name="0049c17" id="0049c17"></a>世妙事圓滿。果報極尊貴。謂於護世帝釋婆羅門<a 
name="0049c18" id="0049c18"></a>等。所有圓滿。皆當攝取故。惟其無量無邊。故曰大。<a 
name="0049c19" id="0049c19"></a>即是多性。惟其不可思議。故曰妙。即是勝性。皆非<a 
name="0049c20" id="0049c20"></a>凡情所測。是得大妙果也。如是成就無量無邊最<a 
name="0049c21" id="0049c21"></a>勝事業。皆由於正法修行。便能安住如是眾德。故<a 
name="0049c22" id="0049c22"></a>持經者。依聞思修三法修行。乃能生無住妙智。證<a 
name="0049c23" id="0049c23"></a>於無上妙果。當知是經義不可思議。而果報亦不<a 
name="0049c24" id="0049c24"></a>可思議。惟修行者自知之耳。</p><a 
name="0050a01" id="0050a01"></a><p style="text-indent: 0em; margin-left: 0em"><span class="linehead"></span><span class="note">(由自身行時。將<span class="corr" title='[巳&gt;己]'>己</span>為菩薩。說名為心障。違於無住心)</span>。</p><a 
name="0050a02" id="0050a02"></a><p style="text-indent: 0em; margin-left: 0em"><span class="linehead"></span>於內心修行。存我為菩薩。此即障於心。違於不住道。</p><a 
name="0050a03" id="0050a03"></a><p style="text-indent: 0em; margin-left: 1em"><span class="linehead"></span>此釋云何應住。至實無有法發阿耨多羅三藐三<a 
name="0050a04" id="0050a04"></a>菩提心者義也。前應云何住。欲其降伏而安住也。<a 
name="0050a05" id="0050a05"></a>此云何應住。疑其降伏而安住也。為有我存也。若<a 
name="0050a06" id="0050a06"></a>內心修行有法我在。即著我人眾生壽者四相。此<a 
name="0050a07" id="0050a07"></a>即智障。能障於心。與無住之道實相違背。不得名<a 
name="0050a08" id="0050a08"></a>為菩薩。若論第一義本自無生。實無有法能發菩<a 
name="0050a09" id="0050a09"></a>提心者。即最初一念發菩提心。尚自無有。寧有我<a 
name="0050a10" id="0050a10"></a>為之安住而降伏者乎。惟無有我。即無所住。此內<a 
name="0050a11" id="0050a11"></a>心修行相應之行。菩薩應如是住也。</p><a 
name="0050a12" id="0050a12"></a><p style="text-indent: 0em; margin-left: 0em"><span class="linehead"></span><span class="note">(授後時記故。然燈行非勝。菩提彼行同。非實由因造)</span>。</p><a 
name="0050a13" id="0050a13"></a><p style="text-indent: 0em; margin-left: 0em"><span class="linehead"></span>以後時授記。然燈行非上。菩提彼行等。非實有為相。</p><a 
name="0050a14" id="0050a14"></a><p style="text-indent: 0em; margin-left: 0em"><span class="linehead"></span><span class="note">(無彼相為相。故顯非是妄。由法是佛法。皆非有為相)</span>。</p><a 
name="0050a15" id="0050a15"></a><p style="text-indent: 0em; margin-left: 0em"><span class="linehead"></span>彼即非相相。以不&#x8657;妄說。是法諸佛法。一切自體相。</p><a 
name="0050a16" id="0050a16"></a><p style="text-indent: 0em; margin-left: 1em"><span class="linehead"></span>此釋如來於然燈佛所。至是故名一切法義也。昔<a 
name="0050a17" id="0050a17"></a>然燈授記釋迦後當作佛。在然燈時。非有勝上行<a 
name="0050a18" id="0050a18"></a>因。可於彼處證得菩提。故蒙授記。若菩提非有者。<a 
name="0050a19" id="0050a19"></a>佛亦是無。為斷此疑。故言如來者。即是真如。雖無<a 
name="0050a20" id="0050a20"></a>一法可得。不無如來。故如來即是實性真如。謂無<a 
name="0050a21" id="0050a21"></a>顛倒。名為實性。謂無改變。名為真如。若有人言如<a 
name="0050a22" id="0050a22"></a>來得無上菩提。謂行菩薩行是實有者。此則&#x8657;妄。<a 
name="0050a23" id="0050a23"></a>若言於無上菩提實有得者。此亦&#x8657;妄。偈言菩提<a 
name="0050a24" id="0050a24"></a>彼行等故。法即菩提之法。佛即菩提。豈有得耶。若<a 
name="0050b01" id="0050b01"></a>無行無得者。如來終無所得耶。為斷此疑。故說如<a 
name="0050b02" id="0050b02"></a>來所得菩提之法。無實無&#x8657;故。所云無實者。偈言<a 
name="0050b03" id="0050b03"></a>非實有為相故。有為相者。如五陰等。實由因造。彼<a 
name="0050b04" id="0050b04"></a>菩提法。無色等相故。色等相無。是其自相。彼即菩<a 
name="0050b05" id="0050b05"></a>提相故。偈曰無彼相為相。又曰彼即非相相。以不<a 
name="0050b06" id="0050b06"></a>&#x8657;妄說。故曰無&#x8657;。無實無&#x8657;。得即無得。然是無所<a 
name="0050b07" id="0050b07"></a>得法。非謂但證空理。而不該於一切也。佛說一切<a 
name="0050b08" id="0050b08"></a>法。並以真如為體。真如唯佛所證。故云皆是佛法。<a 
name="0050b09" id="0050b09"></a>然是一切色聲等法。本無自性。不能持其自體。即<a 
name="0050b10" id="0050b10"></a>非一切法。以是非一切法。但是真如。故名一切法<a 
name="0050b11" id="0050b11"></a>也。是一切即真如之一切。是諸法即真如自體相<a 
name="0050b12" id="0050b12"></a>也。故曰是法諸佛法。一切自體相。</p><a 
name="0050b13" id="0050b13"></a><p style="text-indent: 0em; margin-left: 0em"><span class="linehead"></span><span class="note">(謂以法身佛。應知喻丈夫。無障圓具身。是&#x5FA7;滿性故)</span>。</p><a 
name="0050b14" id="0050b14"></a><p style="text-indent: 0em; margin-left: 0em"><span class="linehead"></span>依彼法身佛。故說大身喻。身離一切障。及&#x5FA7;一切境。</p><a 
name="0050b15" id="0050b15"></a><p style="text-indent: 0em; margin-left: 0em"><span class="linehead"></span><span class="note">(及得體大故。亦名為大身。非有身是身。說彼作非身)</span>。</p><a 
name="0050b16" id="0050b16"></a><p style="text-indent: 0em; margin-left: 0em"><span class="linehead"></span>功德及大體。故即說大身。非身即是身。是故說非身。</p><a 
name="0050b17" id="0050b17"></a><p style="text-indent: 0em; margin-left: 1em"><span class="linehead"></span>此釋譬如人身長大。至是名大身義也。前文佛說<a 
name="0050b18" id="0050b18"></a>非身。是名大身。但以非身顯法身。指空如來藏而<a 
name="0050b19" id="0050b19"></a>言。此如來說人身長大。即為非大身。是名大身。兼<a 
name="0050b20" id="0050b20"></a>人身長大顯法身。指不空如來藏而言。佛法&#x5FA7;一<a 
name="0050b21" id="0050b21"></a>切處。即真如&#x5FA7;一切處。是真如法身最大。譬如人<a 
name="0050b22" id="0050b22"></a>身長大。依法身而說大身。猶不離人身而說大身<a 
name="0050b23" id="0050b23"></a>也。法身不能外一切。而自顯其大。故能遠離煩惱<a 
name="0050b24" id="0050b24"></a>障所知障。即具足法身。一者&#x5FA7;一切處。真如之性。<a 
name="0050c01" id="0050c01"></a>在諸法中。無有異性故。二者功德大。修行功德無<a 
name="0050c02" id="0050c02"></a>量無邊不可思議。能與大體相應。即是證得大體。<a 
name="0050c03" id="0050c03"></a>以是之故。說名大身也。須菩提深明此意。故謂如<a 
name="0050c04" id="0050c04"></a>來說法身&#x5FA7;一切處。猶如人身長大。然法身雖&#x5FA7;<a 
name="0050c05" id="0050c05"></a>一切處。以非有為身故。是為非大身也。即此非大<a 
name="0050c06" id="0050c06"></a>身。名為妙大之身。即真如性故。是身即非身。非身<a 
name="0050c07" id="0050c07"></a>即身。是故說非身。依彼法身而說也。法身不離乎<a 
name="0050c08" id="0050c08"></a>一切。一切不離乎法身。豈偏空非身之謂哉。</p><a 
name="0050c09" id="0050c09"></a><p style="text-indent: 0em; margin-left: 0em"><span class="linehead"></span><span class="note">(不了於法界。作度有情心。及清淨土田。此名為誑妄)</span>。</p><a 
name="0050c10" id="0050c10"></a><p style="text-indent: 0em; margin-left: 0em"><span class="linehead"></span>不達真法界。起度眾生意。及清淨國土。生心即是倒。</p><a 
name="0050c11" id="0050c11"></a><p style="text-indent: 0em; margin-left: 0em"><span class="linehead"></span><span class="note">(於菩薩眾生。諸法無自性。若解雖非聖。名聖慧應知)</span>。</p><a 
name="0050c12" id="0050c12"></a><p style="text-indent: 0em; margin-left: 0em"><span class="linehead"></span>眾生及菩薩。知諸法無我。非聖自智信。及聖以有智。</p><a 
name="0050c13" id="0050c13"></a><p style="text-indent: 0em; margin-left: 1em"><span class="linehead"></span>此釋菩薩亦如是。至真是菩薩義也。上言無一法<a 
name="0050c14" id="0050c14"></a>可得。而一切法。即是佛法。此真法界。唯如來所證。<a 
name="0050c15" id="0050c15"></a>不但如來為然。而菩薩亦如是也。真界平等。無我<a 
name="0050c16" id="0050c16"></a>人眾生壽者等相。實無有法名為菩薩。若不達乎<a 
name="0050c17" id="0050c17"></a>此。起心動念。欲度眾生。欲莊嚴佛土。心境未忘。即<a 
name="0050c18" id="0050c18"></a>是顛倒。顛倒即名凡夫。非菩薩也。若通達無我法<a 
name="0050c19" id="0050c19"></a>者。無我法有二。一是眾生所有法。一是菩薩所有<a 
name="0050c20" id="0050c20"></a>法。若有自智能信者。若世間智。若出世間智。信解<a 
name="0050c21" id="0050c21"></a>一切法無性。一切法無性。不但離於人我。亦且離<a 
name="0050c22" id="0050c22"></a>於法我。此雖非聖。<span class="corr" title='[巳&gt;已]'>已</span>具有聖慧。故言即是菩薩。一<a 
name="0050c23" id="0050c23"></a>是攝世諦菩薩。一是出世諦菩薩。故重言此真是<a 
name="0050c24" id="0050c24"></a>菩薩菩薩也。與如來真法界何以異乎。</p><a 
name="0051a01" id="0051a01"></a><p style="text-indent: 0em; margin-left: 0em"><span class="linehead"></span><span class="note">(雖不見諸法。此非無有眼。佛能具五種。由境&#x8657;妄故)</span>。</p><a 
name="0051a02" id="0051a02"></a><p style="text-indent: 0em; margin-left: 0em"><span class="linehead"></span>雖不見諸法。非無了境眼。諸佛五種實。以見彼顛倒。</p><a 
name="0051a03" id="0051a03"></a><p style="text-indent: 0em; margin-left: 0em"><span class="linehead"></span><span class="note">(種種心流轉。離於念處故。彼無住常轉。故說為&#x8657;妄)</span>。</p><a 
name="0051a04" id="0051a04"></a><p style="text-indent: 0em; margin-left: 0em"><span class="linehead"></span>種種顛倒識。以離於實念。不住彼實智。是故說顛倒。</p><a 
name="0051a05" id="0051a05"></a><p style="text-indent: 0em; margin-left: 1em"><span class="linehead"></span>此釋五眼義也。諸佛菩薩了無一法可得。豈都無<a 
name="0051a06" id="0051a06"></a>所見耶。照了前境。有五種真實智眼。見即是知。知<a 
name="0051a07" id="0051a07"></a>即是見。故眾生若干種心。悉能知之。以彼諸心住<a 
name="0051a08" id="0051a08"></a>於&#x8657;妄。不住於真如實智故。說名非心。以遠離四<a 
name="0051a09" id="0051a09"></a>念處故。既無執持。隨流常轉。故名為流散心也。流<a 
name="0051a10" id="0051a10"></a>散心即是顛倒。何以明其顛倒耶。以過去現在未<a 
name="0051a11" id="0051a11"></a>來。皆無心可得故。即過去未來以驗現在。種種分<a 
name="0051a12" id="0051a12"></a>別皆是&#x8657;妄。終歸無有。了無三世性可得。故名之<a 
name="0051a13" id="0051a13"></a>曰顛倒也。如來證真實心。而眾生種種妄心。皆真<a 
name="0051a14" id="0051a14"></a>心中所現少分之法。豈有不悉知悉見者乎。</p><a 
name="0051a15" id="0051a15"></a><p style="text-indent: 0em; margin-left: 0em"><span class="linehead"></span><span class="note">(應知是智持。福乃非&#x8657;妄。顯此福因故。重陳其喻說)</span>。</p><a 
name="0051a16" id="0051a16"></a><p style="text-indent: 0em; margin-left: 0em"><span class="linehead"></span>佛智慧根本。非顛倒功德。以是福德相。故重說譬喻。</p><a 
name="0051a17" id="0051a17"></a><p style="text-indent: 0em; margin-left: 1em"><span class="linehead"></span>此釋若有人滿三千大千世界。至得福德多義也。<a 
name="0051a18" id="0051a18"></a>彼住相布施。無智慧根本。成有漏因。雖有福德實<a 
name="0051a19" id="0051a19"></a>性。是顛倒功德也。故不足為多。若不住相而行布<a 
name="0051a20" id="0051a20"></a>施。有正覺智慧所持。成無漏因。雖無福德取蘊。其<a 
name="0051a21" id="0051a21"></a>福德。固不可思議也。非彼眾生顛倒心識可以例<a 
name="0051a22" id="0051a22"></a>論。雖重說譬喻。義略不同。前須菩提以真諦較俗<a 
name="0051a23" id="0051a23"></a>諦。故以世福之多。不如其無。此佛以真諦即俗諦。<a 
name="0051a24" id="0051a24"></a>惟以福德之無。故言其多。如來悉知悉見得福無<a 
name="0051b01" id="0051b01"></a>量。豈彼種種妄心不可得者比乎。</p><a 
name="0051b02" id="0051b02"></a><p style="text-indent: 0em; margin-left: 0em"><span class="linehead"></span><span class="note">(謂於真法身。無隨好圓滿。亦非是具相。非身性應知)</span>。</p><a 
name="0051b03" id="0051b03"></a><p style="text-indent: 0em; margin-left: 0em"><span class="linehead"></span>法身畢竟體。非彼相好身。以非相成就。非彼法身故。</p><a 
name="0051b04" id="0051b04"></a><p style="text-indent: 0em; margin-left: 0em"><span class="linehead"></span><span class="note">(於法身無別。非如來無二。重言其具相。由二體皆無)</span>。</p><a 
name="0051b05" id="0051b05"></a><p style="text-indent: 0em; margin-left: 0em"><span class="linehead"></span>不離於法身。彼二非不佛。故重說成就。亦無二及有。</p><a 
name="0051b06" id="0051b06"></a><p style="text-indent: 0em; margin-left: 1em"><span class="linehead"></span>此釋佛可以具足色身見不。至是名諸相具足義<a 
name="0051b07" id="0051b07"></a>也。法身如來之體。畢竟空寂。非彼三十二相八十<a 
name="0051b08" id="0051b08"></a>種好之身也。以法身之體。非有為之相所能成就。<a 
name="0051b09" id="0051b09"></a>故相好之身。非彼法身。所以經云。不應以具足色<a 
name="0051b10" id="0051b10"></a>身見。不應以具足諸相見也。然此相好二種。亦非<a 
name="0051b11" id="0051b11"></a>不佛。此二不離於法身故。即相好即法身。故重說<a 
name="0051b12" id="0051b12"></a>成就。所以經云。是名具足色身。是名諸相具足也。<a 
name="0051b13" id="0051b13"></a>依第一義。不應以色相見於法身。故說非身。依俗<a 
name="0051b14" id="0051b14"></a>諦。即於色相而見法身。故說具足。亦得言無。亦得<a 
name="0051b15" id="0051b15"></a>言有。故曰亦無二及有。如是無住妙法。豈易解乎。</p><a 
name="0051b16" id="0051b16"></a><p style="text-indent: 0em; margin-left: 0em"><span class="linehead"></span><span class="note">(如來說亦無。說二是所執。由不離法界。說亦無自性)</span>。</p><a 
name="0051b17" id="0051b17"></a><p style="text-indent: 0em; margin-left: 0em"><span class="linehead"></span>如佛法亦然。所說二差別。不離於法界。說法無自相。</p><a 
name="0051b18" id="0051b18"></a><p style="text-indent: 0em; margin-left: 1em"><span class="linehead"></span>此釋汝勿謂如來作是念我當有所說法。至是名<a 
name="0051b19" id="0051b19"></a>說法義也。色相之身。不離於法身。即無身相可得。<a 
name="0051b20" id="0051b20"></a>如佛法亦然。一者所說法。二者所有義。二種差別。<a 
name="0051b21" id="0051b21"></a>不離於法界。無有說法自相可得。若言無有世尊<a 
name="0051b22" id="0051b22"></a>是能說者。所說之法亦復不離法身。故成非有。若<a 
name="0051b23" id="0051b23"></a>法界離一切名相分別。即無有一法可說。無法可<a 
name="0051b24" id="0051b24"></a>說。是真說法。彼謂如來有所說法者。是以如來離<a 
name="0051c01" id="0051c01"></a>於法界也。即為謗佛。</p><a 
name="0051c02" id="0051c02"></a><p style="text-indent: 0em; margin-left: 0em"><span class="linehead"></span><span class="note">(能說所說雖甚深。然亦非無敬信者。由非眾生非非<a 
name="0051c03" id="0051c03"></a>生。非聖聖性相應故)</span>。</p><a 
name="0051c04" id="0051c04"></a><p style="text-indent: 0em; margin-left: 0em"><span class="linehead"></span>所說說者深。非無能信者。非眾生眾生。非聖非不聖。</p><a 
name="0051c05" id="0051c05"></a><p style="text-indent: 0em; margin-left: 1em"><span class="linehead"></span>此釋頗有眾生。至是名眾生義也。說而無說。是為<a 
name="0051c06" id="0051c06"></a>真說。此甚深經典。末世眾生能信及此乎。佛以一<a 
name="0051c07" id="0051c07"></a>切眾生。具有如來智慧德相。非無能信者。彼其具<a 
name="0051c08" id="0051c08"></a>有聖體。原非眾生。但其未離凡夫。非不眾生也。是<a 
name="0051c09" id="0051c09"></a>非眾生之眾生。不可謂聖。未嘗不可謂聖也。安知<a 
name="0051c10" id="0051c10"></a>其無能信此甚深經典者乎。此段秦譯缺。以魏譯<a 
name="0051c11" id="0051c11"></a>補之。而彌勒偈甚妙。固不當遺也。</p><a 
name="0051c12" id="0051c12"></a><p style="text-indent: 0em; margin-left: 0em"><span class="linehead"></span><span class="note">(少法無有故。無上覺應知。由法界不增。清淨平等性)</span>。</p><a 
name="0051c13" id="0051c13"></a><p style="text-indent: 0em; margin-left: 0em"><span class="linehead"></span>彼處無少法。知菩提無上。法界不增減。淨平等自相。</p><a 
name="0051c14" id="0051c14"></a><p style="text-indent: 0em; margin-left: 0em"><span class="linehead"></span><span class="note">(及無上方便。由漏性非法。是故非善法。由此名為善)</span>。</p><a 
name="0051c15" id="0051c15"></a><p style="text-indent: 0em; margin-left: 0em"><span class="linehead"></span>有無上方便。及離於漏法。是故非淨法。即是清淨法。</p><a 
name="0051c16" id="0051c16"></a><p style="text-indent: 0em; margin-left: 1em"><span class="linehead"></span>此釋佛得阿耨多羅三藐三菩提。至是名善法義<a 
name="0051c17" id="0051c17"></a>也。因上言非身非說。一切皆無。遂謂佛得菩提亦<a 
name="0051c18" id="0051c18"></a>無有耶。佛以雖無一切。不無菩提。彼無有少法可<a 
name="0051c19" id="0051c19"></a>得。即菩提處。是無上菩提。即法界性。法界平等。在<a 
name="0051c20" id="0051c20"></a>聖不增。在凡不減。以無我人眾生壽者等相。清淨<a 
name="0051c21" id="0051c21"></a>平等自相故。故名無上菩提。所云得菩提者。非可<a 
name="0051c22" id="0051c22"></a>修為造作而得之。當有無上方便。一切善法無不<a 
name="0051c23" id="0051c23"></a>現證。一切善法無不妙覺。及遠離於一切我人眾<a 
name="0051c24" id="0051c24"></a>生壽者有漏之法。而證於無漏之果。無漏即善也。<a 
name="0052a01" id="0052a01"></a>然是善法者。如來說為非法。以善法有體。而證無<a 
name="0052a02" id="0052a02"></a>所得理。法不相似。即為非淨。然由彼有漏。可曰非<a 
name="0052a03" id="0052a03"></a>善。即彼無漏決定是善。故彼漏非是淨法。而此法<a 
name="0052a04" id="0052a04"></a>離於有漏。即是清淨法故。所以修一切善法。是名<a 
name="0052a05" id="0052a05"></a>善法。修而無修。證而無證。是即無上方便。是即清<a 
name="0052a06" id="0052a06"></a>淨法也。以此為因。即無所得。而無上菩提。更何有<a 
name="0052a07" id="0052a07"></a>少法可得乎。</p><a 
name="0052a08" id="0052a08"></a><p style="text-indent: 0em; margin-left: 0em"><span class="linehead"></span><span class="note">(說法雖無記。非不得應知。由斯一法寶。勝彼寶無量)</span>。</p><a 
name="0052a09" id="0052a09"></a><p style="text-indent: 0em; margin-left: 0em"><span class="linehead"></span>雖言無記法。而說示彼因。是故一法寶。勝無量珍寶。</p><a 
name="0052a10" id="0052a10"></a><p style="text-indent: 0em; margin-left: 0em"><span class="linehead"></span><span class="note">(於諸算勢類。因亦有差殊。尋思於世間。喻所不能及)</span>。</p><a 
name="0052a11" id="0052a11"></a><p style="text-indent: 0em; margin-left: 0em"><span class="linehead"></span>數力無似勝。無似因亦然。一切世間法。不可得為喻。</p><a 
name="0052a12" id="0052a12"></a><p style="text-indent: 0em; margin-left: 1em"><span class="linehead"></span>此釋若三千大千世界中。至所不能及義也。使一<a 
name="0052a13" id="0052a13"></a>切善法則得菩提。是善法攝。非無記攝也。若持說<a 
name="0052a14" id="0052a14"></a>四句偈等言語文字是無記攝。何以得菩提耶。雖<a 
name="0052a15" id="0052a15"></a>言說屬無記法。而言說能示菩提之因。是言說即<a 
name="0052a16" id="0052a16"></a>法寶也。此一法寶。足勝三千大千世界無量珍寶。<a 
name="0052a17" id="0052a17"></a>故持說者。所得福德之多。一切世間無有其喻能<a 
name="0052a18" id="0052a18"></a>比況者。一者數勝。乃至算數所不能及。二者力勝。<a 
name="0052a19" id="0052a19"></a>如強弱力不相等。三者<span class="gaiji">髏<!--gaiji,髏,1[婁*頁],2&#x4AEB;,3--></span>勝。如貴賤人不相似。四<a 
name="0052a20" id="0052a20"></a>者因勝。言彼不可與此為因。故謂喻所不及也。菩<a 
name="0052a21" id="0052a21"></a>提無上。而言說文字亦無上。所以謂之法寶。此豈<a 
name="0052a22" id="0052a22"></a>可以無記法並論乎。</p><a 
name="0052a23" id="0052a23"></a><p style="text-indent: 0em; margin-left: 0em"><span class="linehead"></span><span class="note">(法界平等故。佛不度眾生。於諸名共聚。不在法界外)</span>。</p><a 
name="0052a24" id="0052a24"></a><p style="text-indent: 0em; margin-left: 0em"><span class="linehead"></span>平等真法界。佛不度眾生。以名共彼陰。不離於法界。</p><a 
name="0052b01" id="0052b01"></a><p style="text-indent: 0em; margin-left: 0em"><span class="linehead"></span><span class="note">(若起於法執。與我執過同。定執脫有情。是無執妄執)</span>。</p><a 
name="0052b02" id="0052b02"></a><p style="text-indent: 0em; margin-left: 0em"><span class="linehead"></span>取我度為過。以取彼法是。取度眾生故。不取彼應如。</p><a 
name="0052b03" id="0052b03"></a><p style="text-indent: 0em; margin-left: 1em"><span class="linehead"></span>此釋汝等勿謂如來作是念。至是名凡夫義也。經<a 
name="0052b04" id="0052b04"></a>云實無有眾生如來度者。謂平等一真法界之中。<a 
name="0052b05" id="0052b05"></a>佛此法界。眾生此法界。寧有法界度法界耶。故佛<a 
name="0052b06" id="0052b06"></a>不度眾生。以眾生之名。名無其名。眾生待五蘊而<a 
name="0052b07" id="0052b07"></a>成。蘊無其蘊。總不離乎法界。何必度耶。若見有眾<a 
name="0052b08" id="0052b08"></a>生可度。是取我能度眾生也。是即有取相之過。以<a 
name="0052b09" id="0052b09"></a>著彼五陰等法是眾生故。即與我執過同。欲令眾<a 
name="0052b10" id="0052b10"></a>生決定得解脫者。有如是相。故不應取。然如來雖<a 
name="0052b11" id="0052b11"></a>無我取。而嘗說有我者。但為凡夫顛倒妄取有我。<a 
name="0052b12" id="0052b12"></a>故說有我。未為聖者。未生聖人之法。故名凡夫。欲<a 
name="0052b13" id="0052b13"></a>令眾生同歸於無我。為度眾生之故。而說於我。其<a 
name="0052b14" id="0052b14"></a>無我取可知。彼凡夫為我所封。如來說即非凡夫。<a 
name="0052b15" id="0052b15"></a>第一義中。更無凡夫可得。但以俗諦名凡夫耳。既<a 
name="0052b16" id="0052b16"></a>無凡夫。何處有我耶。是凡夫之名。不離於法界。凡<a 
name="0052b17" id="0052b17"></a>夫之我蘊。亦不離於法界。故佛不度眾生也。</p><a 
name="0052b18" id="0052b18"></a><p style="text-indent: 0em; margin-left: 0em"><span class="linehead"></span><span class="note">(不應以色體。準如來法身。勿彼轉輪王。與如來齊等)</span>。</p><a 
name="0052b19" id="0052b19"></a><p style="text-indent: 0em; margin-left: 0em"><span class="linehead"></span>非是色身相。可比知如來。諸佛唯法身。轉輪王非佛。</p><a 
name="0052b20" id="0052b20"></a><p style="text-indent: 0em; margin-left: 0em"><span class="linehead"></span><span class="note">(即具相果報。圓滿福不許。能招於法身。由方便異性)</span>。</p><a 
name="0052b21" id="0052b21"></a><p style="text-indent: 0em; margin-left: 0em"><span class="linehead"></span>非相好果報。依福德成就。而得真法身。方便異相故。</p><a 
name="0052b22" id="0052b22"></a><p style="text-indent: 0em; margin-left: 0em"><span class="linehead"></span><span class="note">(唯見色聞聲。是人不知佛。此真如法身。非是識境故)</span>。</p><a 
name="0052b23" id="0052b23"></a><p style="text-indent: 0em; margin-left: 0em"><span class="linehead"></span>唯見色聞聲。是人不知佛。以真如法身。非是識境故。</p><a 
name="0052b24" id="0052b24"></a><p style="text-indent: 0em; margin-left: 1em"><span class="linehead"></span>此釋可以三十二相觀如來不。至不能見如來義<a 
name="0052c01" id="0052c01"></a>也。佛問可以色身之相。比觀無相法身如來不。須<a 
name="0052c02" id="0052c02"></a>菩提即知非是色身相可比知如來。佛乃然之。謂<a 
name="0052c03" id="0052c03"></a>若以三十二相觀佛者。與轉輪聖王何以別乎。且<a 
name="0052c04" id="0052c04"></a>轉輪聖王不得名佛者。謂諸佛真如法身。非相好<a 
name="0052c05" id="0052c05"></a>果報而得。非福德成就而得。彼轉輪相好。但是果<a 
name="0052c06" id="0052c06"></a>報。依多生所修福德成就。但得相好。而不得真如<a 
name="0052c07" id="0052c07"></a>法身。如來得真如法身。方便示現三十二相。實與<a 
name="0052c08" id="0052c08"></a>轉輪之相異也。夫真如法身。不係於相。其可以色<a 
name="0052c09" id="0052c09"></a>身之相比觀乎。故說偈曰。唯見色聞聲。是人不見<a 
name="0052c10" id="0052c10"></a>佛。秦譯止此。而唐譯又云。應觀佛法性。即導師法<a 
name="0052c11" id="0052c11"></a>身。法性非所識。故彼不能了。偈云以真如法身。非<a 
name="0052c12" id="0052c12"></a>是識境故。實指後譯。蓋如來法為身。但應觀法性。<a 
name="0052c13" id="0052c13"></a>法性者。所謂空性。無自性。無生性等。此即諸佛第<a 
name="0052c14" id="0052c14"></a>一義身。若見於此。名為見佛。然則攀緣法性。將非<a 
name="0052c15" id="0052c15"></a>取著。以淨智心了知法性。而法性豈是所了知耶。<a 
name="0052c16" id="0052c16"></a>是故經言。法性非所見。彼亦不能知。凡可見者。即<a 
name="0052c17" id="0052c17"></a>是識境。法身非是識境。故不可了知也。了知既不<a 
name="0052c18" id="0052c18"></a>可得。而法身其可以相比觀耶。故經云。應以諸相<a 
name="0052c19" id="0052c19"></a>非相。觀於如來。義備於此。</p><a 
name="0052c20" id="0052c20"></a><p style="text-indent: 0em; margin-left: 0em"><span class="linehead"></span><span class="note">(其福不失亡。果報不斷絕。得忍亦不斷。以獲無垢故)</span>。</p><a 
name="0052c21" id="0052c21"></a><p style="text-indent: 0em; margin-left: 0em"><span class="linehead"></span>不失功德因。及彼勝果報。得勝忍不失。以得無垢果。</p><a 
name="0052c22" id="0052c22"></a><p style="text-indent: 0em; margin-left: 0em"><span class="linehead"></span><span class="note">(更論於福因。為此陳其喻。彼福無報故。正取不越取)</span>。</p><a 
name="0052c23" id="0052c23"></a><p style="text-indent: 0em; margin-left: 0em"><span class="linehead"></span>示勝福德相。是故說譬喻。是福德無報。如是受不取。</p><a 
name="0052c24" id="0052c24"></a><p style="text-indent: 0em; margin-left: 1em"><span class="linehead"></span>此釋汝若作是念。至是故說不受福德義也。如來<a 
name="0053a01" id="0053a01"></a>固不可以相見。若執著破相為是。謂不必具丈夫<a 
name="0053a02" id="0053a02"></a>相而證菩提。如是則失功德修因。及失成就勝果<a 
name="0053a03" id="0053a03"></a>報。是二乘偏空見也。菩薩發心者。必依智悲雙運。<a 
name="0053a04" id="0053a04"></a>不說諸法斷滅相。智慧莊嚴。即是功德之因。福德<a 
name="0053a05" id="0053a05"></a>成就。即是勝果報。不失功德而證菩提。此其所以<a 
name="0053a06" id="0053a06"></a>為勝因勝果也。故七寶布施。雖得福德。不離有漏。<a 
name="0053a07" id="0053a07"></a>若知一切法無我。得成於忍。是不住相布施。證二<a 
name="0053a08" id="0053a08"></a>空智。所得福德。清淨無垢。非世福所及。以是勝忍。<a 
name="0053a09" id="0053a09"></a>得無垢果。是勝福德相。故曰勝前菩薩所得功德。<a 
name="0053a10" id="0053a10"></a>何以明其為勝耶。菩薩一切無我。雖有福德。而不<a 
name="0053a11" id="0053a11"></a>受其報故。所以不受者。不見福德可貪著故。若取<a 
name="0053a12" id="0053a12"></a>福德。即住生死。雖得福報。但同輪王。不名為佛。惟<a 
name="0053a13" id="0053a13"></a>其不取。即證無生。因既無漏。果亦無漏。雖不失功<a 
name="0053a14" id="0053a14"></a>德。及彼勝果報。實不受報。無彼有漏報故。如是取<a 
name="0053a15" id="0053a15"></a>者。名為正取。故名無垢果。此其所以為勝也。</p><a 
name="0053a16" id="0053a16"></a><p style="text-indent: 0em; margin-left: 0em"><span class="linehead"></span><span class="note">(彼福招化果。作利有情事。彼事由任運。成佛現諸方)</span>。</p><a 
name="0053a17" id="0053a17"></a><p style="text-indent: 0em; margin-left: 0em"><span class="linehead"></span>是福德應報。為化諸眾生。自然如是業。諸佛現十方。</p><a 
name="0053a18" id="0053a18"></a><p style="text-indent: 0em; margin-left: 0em"><span class="linehead"></span><span class="note">(去來等是化。正覺常不動)</span>。</p><a 
name="0053a19" id="0053a19"></a><p style="text-indent: 0em; margin-left: 0em"><span class="linehead"></span>去來化身佛。如來常不動。</p><a 
name="0053a20" id="0053a20"></a><p style="text-indent: 0em; margin-left: 1em"><span class="linehead"></span>此釋若有人言。至故名如來義也。上言不受福德。<a 
name="0053a21" id="0053a21"></a>何故如來化身出現受福耶。不知如來福德應報<a 
name="0053a22" id="0053a22"></a>種種莊嚴。但為化導眾生之故。任運無心。有感即<a 
name="0053a23" id="0053a23"></a>應。所以諸佛出現十方。如月印千江。乃自然而然<a 
name="0053a24" id="0053a24"></a>有此事業。非真有去來於其間也。去來乃化身佛<a 
name="0053b01" id="0053b01"></a>耳。化如幻化。本非真有。若法身如來。清淨周&#x5FA7;。來<a 
name="0053b02" id="0053b02"></a>無所從。去無所至。常自不動。豈有去來坐臥之相<a 
name="0053b03" id="0053b03"></a>耶。若能解佛所說如來之義。是出現之佛尚自無<a 
name="0053b04" id="0053b04"></a>有。寧有受福之事哉。</p><a 
name="0053b05" id="0053b05"></a><p style="text-indent: 0em; margin-left: 0em"><span class="linehead"></span><span class="note">(彼於法界處。非一異應知。微塵將作墨。喻顯於法界)</span>。</p><a 
name="0053b06" id="0053b06"></a><p style="text-indent: 0em; margin-left: 0em"><span class="linehead"></span>於是法界處。非一亦非異。世界作微塵。此喻示彼義。</p><a 
name="0053b07" id="0053b07"></a><p style="text-indent: 0em; margin-left: 0em"><span class="linehead"></span><span class="note">(此論造墨事。為障煩惱盡。非聚非集性。顯是非一性)</span>。</p><a 
name="0053b08" id="0053b08"></a><p style="text-indent: 0em; margin-left: 0em"><span class="linehead"></span>微塵碎為末。示現煩惱盡。非聚集故集。非唯是一喻。</p><a 
name="0053b09" id="0053b09"></a><p style="text-indent: 0em; margin-left: 0em"><span class="linehead"></span><span class="note">(於彼總集性。明其非異性。不了但俗言。諸凡愚妄執)</span>。</p><a 
name="0053b10" id="0053b10"></a><p style="text-indent: 0em; margin-left: 0em"><span class="linehead"></span>聚集處非彼。非是差別喻。但隨於音聲。凡夫取顛倒。</p><a 
name="0053b11" id="0053b11"></a><p style="text-indent: 0em; margin-left: 1em"><span class="linehead"></span>此釋以三千大千世界碎為微塵。至貪著其事義<a 
name="0053b12" id="0053b12"></a>也。即上言化身有去來。法身常不動。中間實無一<a 
name="0053b13" id="0053b13"></a>異之相。故佛以法界明之。去來坐臥。不離於法身。<a 
name="0053b14" id="0053b14"></a>譬如微塵不離於世界。不可謂一。不可謂異。故諸<a 
name="0053b15" id="0053b15"></a>佛如來。於真如法界中。非一處住。亦非異處住。何<a 
name="0053b16" id="0053b16"></a>以明其非一亦非異也。彼世界碎為微塵。所以喻<a 
name="0053b17" id="0053b17"></a>彼法身現起去來坐臥之義也。微塵碎為末。而成<a 
name="0053b18" id="0053b18"></a>一&#x8657;空世界。所以喻彼煩惱盡而證於無相法身<a 
name="0053b19" id="0053b19"></a>也。彼太&#x8657;空。非以微塵聚集之故集成世界。是微<a 
name="0053b20" id="0053b20"></a>塵本自無性。非有以合之而成世界。此不可為一<a 
name="0053b21" id="0053b21"></a>之喻也。又微塵聚集處。非彼世界能作微塵。是世<a 
name="0053b22" id="0053b22"></a>界本無自性。非有以散之而成微塵。此不可為異<a 
name="0053b23" id="0053b23"></a>之喻也。法身即是化身。非一處住。化身即是法身。<a 
name="0053b24" id="0053b24"></a>非異處住。孰見其分合之事哉。但凡夫不悟世界<a 
name="0053c01" id="0053c01"></a>本空。以為實有一合之相。是於非有中見有也。是<a 
name="0053c02" id="0053c02"></a>於不可說中而妄說也。但隨世俗音聲取著顛倒<a 
name="0053c03" id="0053c03"></a>不實之事。猶彼小兒如言執物。惡知其非真哉。一<a 
name="0053c04" id="0053c04"></a>合且非真。又何有於差別。</p><a 
name="0053c05" id="0053c05"></a><p style="text-indent: 0em; margin-left: 0em"><span class="linehead"></span><span class="note">(斷我法二種。非證覺無故。是故見無見。無境&#x8657;妄執)</span>。</p><a 
name="0053c06" id="0053c06"></a><p style="text-indent: 0em; margin-left: 0em"><span class="linehead"></span>非無二得道。遠離於我法。見我即不見。無實&#x8657;妄見。</p><a 
name="0053c07" id="0053c07"></a><p style="text-indent: 0em; margin-left: 0em"><span class="linehead"></span><span class="note">(由此是細障。如是知故斷。由得二種智。及定彼方除)</span>。</p><a 
name="0053c08" id="0053c08"></a><p style="text-indent: 0em; margin-left: 0em"><span class="linehead"></span>此是微細障。見真如遠離。二智及三昧。如是得遠離。</p><a 
name="0053c09" id="0053c09"></a><p style="text-indent: 0em; margin-left: 1em"><span class="linehead"></span>此釋若人言佛說我見等。至是名法相義也。無上<a 
name="0053c10" id="0053c10"></a>菩提之道。雖無一法可得。須得人空智法空智。乃<a 
name="0053c11" id="0053c11"></a>能證入。故曰非無二智可以得道。須遠離於我相<a 
name="0053c12" id="0053c12"></a>四種。法相四種。而後可證也。若見有我人眾生壽<a 
name="0053c13" id="0053c13"></a>者。即不見於菩提。不知是四相者本非實有。以其<a 
name="0053c14" id="0053c14"></a>無實。即是無物。故說我見。即是&#x8657;妄見。若見有法<a 
name="0053c15" id="0053c15"></a>相者。亦不見於菩提。故發菩提心者。應如是知見<a 
name="0053c16" id="0053c16"></a>信解。不生法相。以見法相。即不見相。如彼我見。即<a 
name="0053c17" id="0053c17"></a>不見故。何故此二見說名不見。此是微細智障。俱<a 
name="0053c18" id="0053c18"></a>生人執。俱生法執。此名細障。見於真如。即得遠離<a 
name="0053c19" id="0053c19"></a>此障。何以得見真如耶。謂如是知。如是見。如是信<a 
name="0053c20" id="0053c20"></a>解。即得人空慧。即得法空慧。是謂二智。知依定生。<a 
name="0053c21" id="0053c21"></a>見依慧生。信解依定慧等持而生。是謂三昧。有是<a 
name="0053c22" id="0053c22"></a>二智及三昧。即於法而離法。於相而離相。不生法<a 
name="0053c23" id="0053c23"></a>相。即無所住。而能降伏其心矣。何二障之有哉。</p><a 
name="0053c24" id="0053c24"></a><p style="text-indent: 0em; margin-left: 0em"><span class="linehead"></span><span class="note">(陳福明化身。非無無盡福。諸佛說法時。不言身是化)</span>。</p><a 
name="0054a01" id="0054a01"></a><p style="text-indent: 0em; margin-left: 0em"><span class="linehead"></span>化身示現福。非無無盡福。諸佛說法時。不言是化身。</p><a 
name="0054a02" id="0054a02"></a><p style="text-indent: 0em; margin-left: 0em"><span class="linehead"></span><span class="note">(由不自言故。是其真實說)</span>。</p><a 
name="0054a03" id="0054a03"></a><p style="text-indent: 0em; margin-left: 0em"><span class="linehead"></span>以不如是說。是故彼說正。</p><a 
name="0054a04" id="0054a04"></a><p style="text-indent: 0em; margin-left: 1em"><span class="linehead"></span>此釋若有人以滿無量。至如如不動義也。化身雖<a 
name="0054a05" id="0054a05"></a>無自體。然示現說法。所得福報。非悉歸於空也。彼<a 
name="0054a06" id="0054a06"></a>以無量無數世界七寶布施。得福無盡。而發菩薩<a 
name="0054a07" id="0054a07"></a>心者。持說此經。即代化佛而說法也。所得福報。勝<a 
name="0054a08" id="0054a08"></a>彼無量布施。非無無盡之福也。云何演說即勝彼<a 
name="0054a09" id="0054a09"></a>耶。謂諸佛說法時。皆如真實。不取於相。不言我是<a 
name="0054a10" id="0054a10"></a>化身。有能說所說之相。今演說者。如彼真如。不取<a 
name="0054a11" id="0054a11"></a>於相。亦無能說所說之相。如不為他宣說開示。故<a 
name="0054a12" id="0054a12"></a>名為他宣說開示。以不如是說。由作如是不正說<a 
name="0054a13" id="0054a13"></a>故。是故彼說正。為此名彼以為正說也。如是演說。<a 
name="0054a14" id="0054a14"></a>即是無法可說。與化佛無異。其得福無盡何疑哉。</p><a 
name="0054a15" id="0054a15"></a><p style="text-indent: 0em; margin-left: 0em"><span class="linehead"></span><span class="note">(如來涅槃證。非造亦不殊。此集造有九。以正智觀故)</span>。</p><a 
name="0054a16" id="0054a16"></a><p style="text-indent: 0em; margin-left: 0em"><span class="linehead"></span>非有為非離。諸如來涅槃。九種有為法。妙智正觀故。</p><a 
name="0054a17" id="0054a17"></a><p style="text-indent: 0em; margin-left: 0em"><span class="linehead"></span><span class="note">(見相及與識。居處身受用。過去并現存。未至詳觀察)</span>。</p><a 
name="0054a18" id="0054a18"></a><p style="text-indent: 0em; margin-left: 0em"><span class="linehead"></span>見相及於識。器身受用事。過去現在法。亦觀未來世。</p><a 
name="0054a19" id="0054a19"></a><p style="text-indent: 0em; margin-left: 0em"><span class="linehead"></span><span class="note">(由觀察相故。受用及遷流。於有為事中。獲無垢自在)</span>。</p><a 
name="0054a20" id="0054a20"></a><p style="text-indent: 0em; margin-left: 0em"><span class="linehead"></span>觀相及受用。觀於三世事。於有為法中。得無垢自在。</p><a 
name="0054a21" id="0054a21"></a><p style="text-indent: 0em; margin-left: 1em"><span class="linehead"></span>此釋何以故。至應作如是觀義也。演說者既如如<a 
name="0054a22" id="0054a22"></a>不動。何故如來入涅槃耶。然如來涅槃。不住於有<a 
name="0054a23" id="0054a23"></a>為。亦不離於有為。如九種有為法。以般若妙智觀<a 
name="0054a24" id="0054a24"></a>之。常即無常。無常即常。故化身不礙於法身。而法<a 
name="0054b01" id="0054b01"></a>身不礙於涅槃也。所云九種者。如星翳燈幻露泡<a 
name="0054b02" id="0054b02"></a>夢電雲。單指一事一喻。則如甚深十喻。所謂一切<a 
name="0054b03" id="0054b03"></a>業如幻等。謂見如星。智出則沒。謂相如翳。由病目<a 
name="0054b04" id="0054b04"></a>生。謂識如燈。念念相續。謂器如幻。無一體實。謂身<a 
name="0054b05" id="0054b05"></a>如露。暫時住耳。謂受用如泡。滴成即散。謂過去如<a 
name="0054b06" id="0054b06"></a>夢。但由憶生。謂現在如電。剎那不住。謂未來如雲。<a 
name="0054b07" id="0054b07"></a>含潤為雨。具如前解。愚謬解謂見分。相分。及於八<a 
name="0054b08" id="0054b08"></a>識微細之事。相分所攝。謂外而器界。內而根身。及<a 
name="0054b09" id="0054b09"></a>資財受用等。固是有為之法。見分所攝。過去所作<a 
name="0054b10" id="0054b10"></a>善惡業緣。及現在作用諸法。藏於八識田中。復為<a 
name="0054b11" id="0054b11"></a>未來世種種受用。亦是有為之法。觀相及受用。橫<a 
name="0054b12" id="0054b12"></a>&#x4E98;十方。觀於三世事。豎窮三際。能以妙智觀之。如<a 
name="0054b13" id="0054b13"></a>夢如幻等。&#x5010;生&#x5010;滅。本未嘗有。是於有為法中。得<a 
name="0054b14" id="0054b14"></a>清淨無垢也。既無生滅。如如不動。是於有為法中。<a 
name="0054b15" id="0054b15"></a>得大自在也。是真如法身。本非有為。亦非離於有<a 
name="0054b16" id="0054b16"></a>為。惟其非有為也。本未嘗來。惟其不離有為也。本<a 
name="0054b17" id="0054b17"></a>未嘗去。是如來者如本無去來。法說者如如本自<a 
name="0054b18" id="0054b18"></a>不動。塵說剎說。本無間斷。又何泥於入涅槃之相<a 
name="0054b19" id="0054b19"></a>哉。作如是觀者。是為正觀。非般若妙智。其孰能如<a 
name="0054b20" id="0054b20"></a>是。</p><a 
name="0054b21" id="0054b21"></a><p>　<span class="lg">(由斯諸佛希有法　　陀羅尼句義深邃)</span></p><a 
name="0054b22" id="0054b22"></a><p>　<span class="lg">諸佛希有總持法　　不可稱量深句義</span></p><a 
name="0054b23" id="0054b23"></a><p>　<span class="lg">(從尊決<span class="corr" title='[巳&gt;已]'>已</span>義廣開　　獲福令生速清淨)</span></p><a 
name="0054b24" id="0054b24"></a><p>　<span class="lg">從尊者聞及廣說　　迴此福德施&#x7FA3;生</span></p><a 
name="0054c01" id="0054c01"></a><p style="text-indent: 0em; margin-left: 1em"><span class="linehead"></span>曾鳳儀曰。此偈乃彌勒菩薩授之無著。無著授之<a 
name="0054c02" id="0054c02"></a>天親者也。其中微詞奧義。未易曉了。賴無著天親<a 
name="0054c03" id="0054c03"></a>各著論。論各簡密。疏者數十餘家。唯長水子璿刊<a 
name="0054c04" id="0054c04"></a>定記號為精當。中引彌勒偈殊未盡。近得廬陵賀<a 
name="0054c05" id="0054c05"></a>德輝居士所刻金剛經與偈俱。復不載彌勒授受<a 
name="0054c06" id="0054c06"></a>因緣。且偈不分疏。讀者難之。儀不敏。謬為金剛宗<a 
name="0054c07" id="0054c07"></a>通。并錄此偈重釋之。以請正於四方善知識。</p><a 
name="0054c08" id="0054c08"></a><a 
name="0054c09" id="0054c09"></a><p><span class="juanname">金剛般若波羅蜜經偈釋下<span class="note">(宗通卷九終)</span></span></p>
<hr>【經文資訊】卍新續藏第 25 冊 No. 0472 金剛經偈釋<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexfd8a-2.html?index=X25n0472" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X25n0472_002 by HTTrack Website Copier/3.x [XR&CO'2014], Tue, 07 Jun 2016 07:22:46 GMT -->
</html>
