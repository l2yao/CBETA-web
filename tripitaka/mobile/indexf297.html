<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T53n2122_020 by HTTrack Website Copier/3.x [XR&CO'2014], Tue, 07 Jun 2016 07:00:49 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=930423813&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT53n2122&amp;utmp=%2Fmobile%2Findex.php%3Findex%3DT53n2122_020&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index7fb1.html?index=T53n2122_019" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第53冊<br/>No.2122 法苑珠林 (100卷)<br/>【唐 道世撰】<br/>第 20 卷</p>
	<a href="indexebf8.html?index=T53n2122_021" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T53">
<div class="root" id="2122" sutra_name="法苑珠林" sutra_juan="[卷20]">　
<a 
name="0429c11" id="0429c11"></a><a 
name="0429c12" id="0429c12"></a><a 
name="0429c13" id="0429c13"></a><p><span class="juanname">法苑珠林卷第二十</span></p><a 
name="0429c14" id="0429c14"></a><a 
name="0429c15" id="0429c15"></a><p style="margin-left: 4em"><span class="byline">西明寺沙門釋道世撰</span></p><a 
name="0429c16" id="0429c16"></a><p style="margin-left: 2em"><span class="headname">致敬篇第九<span class="note">(此有六部)</span></span></p><a 
name="0429c17" id="0429c17"></a><ul><li>述意部</li><li>功能部</li><li>普敬部</li><li>名號部</li><a 
name="0429c18" id="0429c18"></a><li>會通部</li><li>儀式部</li></ul><a 
name="0429c19" id="0429c19"></a><p style="margin-left: 3em"><span class="headname">述意部第一</span></p><a 
name="0429c20" id="0429c20"></a><p style="text-indent: 0em; margin-left: 0em"><span class="linehead"></span>原夫上聖垂慈至人利物。意欲導四生於寶<a 
name="0429c21" id="0429c21"></a>所。運三有於大車。師弟異軌而同歸。法俗殊<a 
name="0429c22" id="0429c22"></a>途而一致。所以立像表真彝訓常俗。寄指筌<a 
name="0429c23" id="0429c23"></a>月出道常規。但以妄著我人墮慢沿流。隨<a 
name="0429c24" id="0429c24"></a>業漂淪無思悛革。良由對迷累劫不識三尊。<a 
name="0429c25" id="0429c25"></a>愚戇頑執罕逢十聖。是故命如風燭難可駐<a 
name="0429c26" id="0429c26"></a>留。形同石火豈容長久。況復五濁交侵四蛇<a 
name="0429c27" id="0429c27"></a>常逼。而能安忍翫茲虛幻。故使大聖慈悲適<a 
name="0429c28" id="0429c28"></a>悲適化陶誘。行中要切無過禮懺行道。故龍<a 
name="0429c29" id="0429c29"></a>樹十住論云。菩薩晝夜各有三時。於此六時<a 
name="0430a01" id="0430a01"></a>禮拜十方諸佛。懺悔勸請隨喜迴向。菩薩來<a 
name="0430a02" id="0430a02"></a>至阿惟越地。依此修行速成不退。如念東方<a 
name="0430a03" id="0430a03"></a>善德佛等。十方諸佛本願力故。若有眾生於<a 
name="0430a04" id="0430a04"></a>先佛所種諸善根。聞是佛名即能信受。便得<a 
name="0430a05" id="0430a05"></a>不退菩提之心。亦由愚識常聞惡聲。今忽聞<a 
name="0430a06" id="0430a06"></a>喚南無佛名。欻然驚喜情慮欣泰罪滅福生。<a 
name="0430a07" id="0430a07"></a>故經云。敬禮此佛能除百萬生死重罪。或言。<a 
name="0430a08" id="0430a08"></a>能除千劫生死重罪。若不依此階級以動凡<a 
name="0430a09" id="0430a09"></a>心。則負罪者累劫受殃。但聞佛名無不踊躍。<a 
name="0430a10" id="0430a10"></a>我有何罪不見真容。雨淚滂流一心合掌。我<a 
name="0430a11" id="0430a11"></a>有何善聞佛名號。欣喜加敬。瞻仰聖顏。愛<a 
name="0430a12" id="0430a12"></a>戀無厭。用此悲慶信根日增。如此通情識心<a 
name="0430a13" id="0430a13"></a>無累。則於敬禮常加歸命。比見道俗聞唱佛<a 
name="0430a14" id="0430a14"></a>名。身雖逐禮心乃外緣。中途蹶錯都不省<a 
name="0430a15" id="0430a15"></a>悔。無信無慚於是乎在。或有道俗屏處禮拜。<a 
name="0430a16" id="0430a16"></a>或昇或沈。身心墮慢曾無驚懼。不敬之罪於<a 
name="0430a17" id="0430a17"></a>是轉加。或有道俗對眾禮拜。千僧萬俗高聲<a 
name="0430a18" id="0430a18"></a>唱和急度而禮。身不逐拜心不敬思。類同點<a 
name="0430a19" id="0430a19"></a>兵但記空名。如碓上下勞多無益。上來略<a 
name="0430a20" id="0430a20"></a>疏非無斯咎。苟求名利不存忠敬。依信能入<a 
name="0430a21" id="0430a21"></a>發生智識。信既不行能入何寄。自下略述五<a 
name="0430a22" id="0430a22"></a>意。並依聖教示其真偽。請除妄歸真功成究<a 
name="0430a23" id="0430a23"></a>竟也。</p><a 
name="0430a24" id="0430a24"></a><p style="margin-left: 3em"><span class="headname">功能部第二</span></p><a 
name="0430a25" id="0430a25"></a><p style="text-indent: 0em; margin-left: 0em"><span class="linehead"></span>仰惟。大覺之慈至極之聖。宿祐嘉運冥感應<a 
name="0430a26" id="0430a26"></a>期。聞名致敬則勝業肇於須臾。憑心相化<a 
name="0430a27" id="0430a27"></a>則妙果成於曠劫。故五十三佛聲益微塵之<a 
name="0430a28" id="0430a28"></a>前。三千至真光鑠河沙之後。二十五佛功<a 
name="0430a29" id="0430a29"></a>利救苦之厄。娑婆七寶不逮一禮之福。雖合<a 
name="0430b01" id="0430b01"></a>掌之因似賒。而樹王之報漸及。故知禮拜稱<a 
name="0430b02" id="0430b02"></a>讚豈虛棄功。虔誠呈敬冥益福利。故智度論<a 
name="0430b03" id="0430b03"></a>云。若菩薩未入法位。遠離佛法壞諸善根。設<a 
name="0430b04" id="0430b04"></a>在煩惱自不能度。安能度人。是故不應遠離<a 
name="0430b05" id="0430b05"></a>諸佛。譬如嬰兒不離其母。行路不離糧食。熱<a 
name="0430b06" id="0430b06"></a>時不離涼風。寒時不離暖火。度水不離堅船。<a 
name="0430b07" id="0430b07"></a>病苦不離良醫。是故菩薩常不離佛。何以故。<a 
name="0430b08" id="0430b08"></a>父母親友人天王等。不能益我度諸苦海。唯<a 
name="0430b09" id="0430b09"></a>佛世尊令我出苦。是故常念不離諸佛也。</p><a 
name="0430b10" id="0430b10"></a><p style="text-indent: 0em; margin-left: 0em"><span class="linehead"></span>又藥王藥上經云。釋迦牟尼佛告大眾言。我<a 
name="0430b11" id="0430b11"></a>昔無數劫時。於妙光佛末法之中出家學道。<a 
name="0430b12" id="0430b12"></a>聞五十三佛名。聞已合掌心生歡喜。復教他<a 
name="0430b13" id="0430b13"></a>人令得聞持。他人聞已展轉相教。乃至三千<a 
name="0430b14" id="0430b14"></a>人。此三千人異口同音稱諸佛名。一心敬禮。<a 
name="0430b15" id="0430b15"></a>以是因緣功德力故。即得超越無數億劫生<a 
name="0430b16" id="0430b16"></a>死之罪。其初千人者。始從華光佛為首下至<a 
name="0430b17" id="0430b17"></a>毘舍佛。於莊嚴劫得成佛道。即過去千佛<a 
name="0430b18" id="0430b18"></a>是也。此中千佛者。始從拘樓孫佛為首。下至<a 
name="0430b19" id="0430b19"></a>樓至佛。於賢劫中次第成佛。後千佛者。始<a 
name="0430b20" id="0430b20"></a>從日光佛為首。下至須彌相佛。於星宿劫中<a 
name="0430b21" id="0430b21"></a>當得成佛。現在十方諸佛善德如來等。亦得<a 
name="0430b22" id="0430b22"></a>聞是五十三佛名。故於十方世界各得成佛。<a 
name="0430b23" id="0430b23"></a>若有善男子善女人及餘一切眾生。得聞是<a 
name="0430b24" id="0430b24"></a>五十三佛名者。是人於百千萬億阿僧祇劫<a 
name="0430b25" id="0430b25"></a>不墮惡道。復有人能聞是五十三佛名者。生<a 
name="0430b26" id="0430b26"></a>生之處常得值遇十方諸佛。若復有人能至<a 
name="0430b27" id="0430b27"></a>心敬禮五十三佛名者。除四重五逆及謗方<a 
name="0430b28" id="0430b28"></a>等經。皆悉清淨。以是諸佛本誓願故。於念念<a 
name="0430b29" id="0430b29"></a>中即得除滅如上諸罪<span class="note">(三千佛名在諸佛集劫經。名號種姓國土等在賢劫<a 
name="0430c01" id="0430c01"></a>經。千佛中釋迦當第四成佛也)</span>。</p><a 
name="0430c02" id="0430c02"></a><p style="text-indent: 0em; margin-left: 0em"><span class="linehead"></span>又決定毘尼經云。若能至心敬禮三十五佛。<a 
name="0430c03" id="0430c03"></a>其人功德無量無邊。</p><a 
name="0430c04" id="0430c04"></a><p style="text-indent: 0em; margin-left: 0em"><span class="linehead"></span>又佛名經云。若善男子善女人。聞此二十五<a 
name="0430c05" id="0430c05"></a>佛名。至心受持讀誦恭敬禮拜。得離地獄餓<a 
name="0430c06" id="0430c06"></a>鬼畜生三惡道苦。得除瞋恚愚癡。滅百劫重<a 
name="0430c07" id="0430c07"></a>罪。常生十方淨佛國土。設復有人滿三千大<a 
name="0430c08" id="0430c08"></a>千世界七寶。一百歲中常用布施。猶不如誦<a 
name="0430c09" id="0430c09"></a>持禮拜二十五佛名功德。千分不及一。乃至<a 
name="0430c10" id="0430c10"></a>算數譬喻所不能知。何以故。以眾生善根微<a 
name="0430c11" id="0430c11"></a>薄不得聞此佛名。若善男子善女人。得聞此<a 
name="0430c12" id="0430c12"></a>二十五佛者。非於一佛十佛所種諸善根。是<a 
name="0430c13" id="0430c13"></a>人乃於百千萬佛所種諸善根。然後乃得聞<a 
name="0430c14" id="0430c14"></a>此佛名。是人超越四十八劫在前成佛。若復<a 
name="0430c15" id="0430c15"></a>有人。不信此二十五佛名得此功德。是人當<a 
name="0430c16" id="0430c16"></a>墮阿鼻地獄滿足百劫。舍利弗。若比丘比丘<a 
name="0430c17" id="0430c17"></a>尼優婆塞優婆夷。欲懺悔諸罪。當淨洗浴著<a 
name="0430c18" id="0430c18"></a>新淨衣淨治室內敷好高座安置尊像懸二十<a 
name="0430c19" id="0430c19"></a>五枚幡種種華香供養誦此二十五佛名日夜<a 
name="0430c20" id="0430c20"></a>六時懺悔滿二十五日。滅四重八重等罪。式<a 
name="0430c21" id="0430c21"></a>叉摩那沙彌沙彌尼亦復如是。又文殊問經<a 
name="0430c22" id="0430c22"></a>讚佛偈云。</p><a 
name="0430c23" id="0430c23"></a><p>　<span class="lg">我禮一切佛　　調御無等雙<a 
name="0430c24" id="0430c24"></a><br>　丈六真法身　　亦禮於佛塔<a 
name="0430c25" id="0430c25"></a><br>　生處得道處　　法輪涅槃處<a 
name="0430c26" id="0430c26"></a><br>　行住坐臥處　　一切皆悉禮<a 
name="0430c27" id="0430c27"></a><br>　諸佛不思議　　妙法亦如是<a 
name="0430c28" id="0430c28"></a><br>　能信及果報　　亦不可思議<a 
name="0430c29" id="0430c29"></a><br>　能以此祇夜　　讚歎如來者<a 
name="0431a01" id="0431a01"></a><br>　於千萬億劫　　不墮於惡道</span></p><a 
name="0431a02" id="0431a02"></a><p style="text-indent: 0em; margin-left: 0em"><span class="linehead"></span>又菩薩本行經云。正使化無數億計人成辟<a 
name="0431a03" id="0431a03"></a>支佛。有人百歲四事供養。功德甚多。不如<a 
name="0431a04" id="0431a04"></a>有人以歡喜心一四句偈讚歎如來功德無<a 
name="0431a05" id="0431a05"></a>量。</p><a 
name="0431a06" id="0431a06"></a><p style="text-indent: 0em; margin-left: 0em"><span class="linehead"></span>又善生經云。以四天下寶供養於佛。又以重<a 
name="0431a07" id="0431a07"></a>心讚歎如來。是二福德等無差別。</p><a 
name="0431a08" id="0431a08"></a><p style="text-indent: 0em; margin-left: 0em"><span class="linehead"></span>又大悲經云。一稱佛名南無佛者。以是善根<a 
name="0431a09" id="0431a09"></a>入涅槃界不可盡也。</p><a 
name="0431a10" id="0431a10"></a><p style="text-indent: 0em; margin-left: 0em"><span class="linehead"></span>述曰。既知聖教禮佛功德不可思議。是故行<a 
name="0431a11" id="0431a11"></a>者常須作意不得自墮。恐無常忽至瞻禮無<a 
name="0431a12" id="0431a12"></a>處。譬鼠入角路窮何趣。是故經中世尊說偈<a 
name="0431a13" id="0431a13"></a>云。</p><a 
name="0431a14" id="0431a14"></a><p>　<span class="lg">命如風中燈　　不知滅時節<a 
name="0431a15" id="0431a15"></a><br>　今日復明日　　不覺死輕至<a 
name="0431a16" id="0431a16"></a><br>　冥冥從業緣　　不知生何道</span></p><a 
name="0431a17" id="0431a17"></a><p style="text-indent: 0em; margin-left: 0em"><span class="linehead"></span>又上生經云。若有禮敬彌勒佛者。除&#x5374;百億<a 
name="0431a18" id="0431a18"></a>生死之罪。乃至來世龍華樹下亦得見佛。又<a 
name="0431a19" id="0431a19"></a>云。我滅度後四眾八部聞名禮拜。命終往生<a 
name="0431a20" id="0431a20"></a>兜率天中。若有男女犯諸禁戒造眾惡業。聞<a 
name="0431a21" id="0431a21"></a>是菩薩大悲名字。五體投地誠心懺悔。一切<a 
name="0431a22" id="0431a22"></a>惡業速得清淨。若有歸依彌勒菩薩。當知是<a 
name="0431a23" id="0431a23"></a>人得不退轉。彌勒成佛見佛光明即得受記。</p><a 
name="0431a24" id="0431a24"></a><p style="text-indent: 0em; margin-left: 0em"><span class="linehead"></span>又增一阿含經云。禮佛有五功德。一者端正<a 
name="0431a25" id="0431a25"></a><span class="note">(以見相好生尊上故)</span>二得好聲<span class="note">(以見佛時三自稱曰南無如來至真等正覺故)</span>三多饒財<a 
name="0431a26" id="0431a26"></a><span class="note">(以具華香燈明隨力供養故也)</span>四生處高貴<span class="note">(以見佛時心無染著又能右膝著地長跪叉手禮故)</span><a 
name="0431a27" id="0431a27"></a>五生天上<span class="note">(以念佛功德法爾故)</span>。</p><a 
name="0431a28" id="0431a28"></a><p style="text-indent: 0em; margin-left: 0em"><span class="linehead"></span>又金剛三昧經云。若有暫聞佛勝智慧。深心<a 
name="0431a29" id="0431a29"></a>隨喜不起誹謗者。於百千劫不墮惡道。生處<a 
name="0431b01" id="0431b01"></a>值佛。乃至念佛法身功德無邊。</p><a 
name="0431b02" id="0431b02"></a><p style="text-indent: 0em; margin-left: 0em"><span class="linehead"></span>又普賢觀經云。若有晝夜六時禮十方佛。誦<a 
name="0431b03" id="0431b03"></a>大乘經思第一義。甚深空法一彈指頃。除百<a 
name="0431b04" id="0431b04"></a>萬億那由他恒河沙劫生死之罪。行此法者<a 
name="0431b05" id="0431b05"></a>真是佛子。從諸佛生。十方諸佛及諸菩薩為<a 
name="0431b06" id="0431b06"></a>其和上。是名具足菩薩戒者。不須羯磨自然<a 
name="0431b07" id="0431b07"></a>成就。應受一切人天供養。</p><a 
name="0431b08" id="0431b08"></a><p style="text-indent: 0em; margin-left: 0em"><span class="linehead"></span>又涅槃經云。若於佛法供養一香燈。乃至獻<a 
name="0431b09" id="0431b09"></a>一華。則生不動國。善守佛僧物塗掃佛僧地。<a 
name="0431b10" id="0431b10"></a>像塔如母指。常生歡喜心。亦生不動國。此即<a 
name="0431b11" id="0431b11"></a>淨土常嚴。不為三災所動也。</p><a 
name="0431b12" id="0431b12"></a><p style="margin-left: 3em"><span class="headname">普敬部第三</span></p><a 
name="0431b13" id="0431b13"></a><p style="text-indent: 0em; margin-left: 0em"><span class="linehead"></span>敬惟。法身無相應現十方。謂四方四維上下。<a 
name="0431b14" id="0431b14"></a>俗儒所說。唯據此洲。洲外有洲。古今未說。<a 
name="0431b15" id="0431b15"></a>若依內典通窮無際。橫&#x4E98;十方傍羅異域。今<a 
name="0431b16" id="0431b16"></a>佛教中娑婆忍土。萬億日月四重圍輪大千<a 
name="0431b17" id="0431b17"></a>世界名一佛土。此猶據化佛釋迦如來所王<a 
name="0431b18" id="0431b18"></a>之域。故華嚴經云。盧舍那佛報身如來所王<a 
name="0431b19" id="0431b19"></a>之土復過是數。盡十方界非凡所謀。故梵網<a 
name="0431b20" id="0431b20"></a>經偈云。</p><a 
name="0431b21" id="0431b21"></a><p>　<span class="lg">我今盧舍那　　方坐蓮華臺<a 
name="0431b22" id="0431b22"></a><br>　周匝千華上　　復現千釋迦<a 
name="0431b23" id="0431b23"></a><br>　一華百億國　　一國一釋迦<a 
name="0431b24" id="0431b24"></a><br>　各坐菩提樹　　一時成佛道</span></p><a 
name="0431b25" id="0431b25"></a><p style="text-indent: 0em; margin-left: 0em"><span class="linehead"></span>如經所云。千華千佛即以一葉為一華。故一<a 
name="0431b26" id="0431b26"></a>華千葉千佛現世。又如普賢觀經云。毘盧遮<a 
name="0431b27" id="0431b27"></a>那法佛如來所王之上遍一切處。其佛住<a 
name="0431b28" id="0431b28"></a>處名常寂光。據此明無住之住。引凡虛心<a 
name="0431b29" id="0431b29"></a>令其敬仰。至理而論安有住處。如是十方無<a 
name="0431c01" id="0431c01"></a>量世界諸佛如來無時息化。過現未來約凡<a 
name="0431c02" id="0431c02"></a>生滅據化而說。若依實教。聖化常周功齊<a 
name="0431c03" id="0431c03"></a>法界。不可以一域為局。不可以三世限論也。<a 
name="0431c04" id="0431c04"></a>今且據釋迦一代現化而述。故權受胎八相<a 
name="0431c05" id="0431c05"></a>成道。利益淺機漸通大教。乃至父母諸親<a 
name="0431c06" id="0431c06"></a>俗尊尚禮如來。何況下凡而不虔敬也。</p><a 
name="0431c07" id="0431c07"></a><p style="text-indent: 0em; margin-left: 0em"><span class="linehead"></span>又佛說十二佛名神&#x546A;除障滅罪經云。爾時<a 
name="0431c08" id="0431c08"></a>世尊告彌勒菩薩言。彌勒。東方去此佛剎有<a 
name="0431c09" id="0431c09"></a>十不可說諸佛剎億百千微塵等。過爾許諸<a 
name="0431c10" id="0431c10"></a>剎有一佛土。名曰解脫主世界。彼世界有一<a 
name="0431c11" id="0431c11"></a>佛。名曰虛空功德清淨微塵等目端正功德<a 
name="0431c12" id="0431c12"></a>相光明華波頭摩&#x7460;璃光寶體香最上香供養<a 
name="0431c13" id="0431c13"></a>訖種種莊嚴頂髻無量無邊日月光明願力莊<a 
name="0431c14" id="0431c14"></a>嚴變化莊嚴法界出生無障礙王如來。若善<a 
name="0431c15" id="0431c15"></a>男子善女人犯四重五逆誹謗三寶。及犯四<a 
name="0431c16" id="0431c16"></a>波羅夷。是人罪重。假使如閻浮履地變為微<a 
name="0431c17" id="0431c17"></a>塵一一微塵成於一劫。是人有若干劫罪稱<a 
name="0431c18" id="0431c18"></a>是一佛名號。禮一拜者。悉得滅除。況復晝夜<a 
name="0431c19" id="0431c19"></a>受持讀誦憶念不忘者。是人功德不可思議。<a 
name="0431c20" id="0431c20"></a>而彼佛世界中有菩薩。名無比無障礙王。如<a 
name="0431c21" id="0431c21"></a>來授彼菩薩記。當得成佛。號曰毫相日月光<a 
name="0431c22" id="0431c22"></a>明焰寶蓮華堅如金剛身如毘盧遮那無障礙<a 
name="0431c23" id="0431c23"></a>眼圓滿十方放光照一切佛剎相王如來。</p><a 
name="0431c24" id="0431c24"></a><p style="text-indent: 0em; margin-left: 0em"><span class="linehead"></span>彼東方復有佛。名曰一切莊嚴無垢光如來。</p><a 
name="0431c25" id="0431c25"></a><p style="text-indent: 0em; margin-left: 0em"><span class="linehead"></span>南方有佛。名曰辯才瓔珞思念如來。</p><a 
name="0431c26" id="0431c26"></a><p style="text-indent: 0em; margin-left: 0em"><span class="linehead"></span>西方有佛。名曰無垢月相王名稱如來。</p><a 
name="0431c27" id="0431c27"></a><p style="text-indent: 0em; margin-left: 0em"><span class="linehead"></span>北方有佛。名曰華莊嚴作光明如來。</p><a 
name="0431c28" id="0431c28"></a><p style="text-indent: 0em; margin-left: 0em"><span class="linehead"></span>東南方有佛。名曰作燈明如來。</p><a 
name="0432a01" id="0432a01"></a><p style="text-indent: 0em; margin-left: 0em"><span class="linehead"></span>西南方有佛。名曰寶上相名稱如來。</p><a 
name="0432a02" id="0432a02"></a><p style="text-indent: 0em; margin-left: 0em"><span class="linehead"></span>西北方有佛。名曰無畏觀如來。</p><a 
name="0432a03" id="0432a03"></a><p style="text-indent: 0em; margin-left: 0em"><span class="linehead"></span>東北方有佛。名曰無畏無怯毛孔不&#x7AEA;名稱<a 
name="0432a04" id="0432a04"></a>如來。</p><a 
name="0432a05" id="0432a05"></a><p style="text-indent: 0em; margin-left: 0em"><span class="linehead"></span>下方有佛。名曰師子奮迅根如來。</p><a 
name="0432a06" id="0432a06"></a><p style="text-indent: 0em; margin-left: 0em"><span class="linehead"></span>上方有佛。名曰金光威王相似如來。</p><a 
name="0432a07" id="0432a07"></a><p style="text-indent: 0em; margin-left: 0em"><span class="linehead"></span>爾時佛告彌勒。若有正信善男子善女人。稱<a 
name="0432a08" id="0432a08"></a>此十二佛名號之時。經於十日當修懺一切<a 
name="0432a09" id="0432a09"></a>諸罪。一切眾生所有功德皆隨喜。勸請一切<a 
name="0432a10" id="0432a10"></a>諸佛久住於世。以諸善根迴向法界。是時即<a 
name="0432a11" id="0432a11"></a>得滅一切諸罪得淨一切業障。即得具足成<a 
name="0432a12" id="0432a12"></a>就莊嚴一切佛土。具足無畏。具足身相。具<a 
name="0432a13" id="0432a13"></a>足菩薩眷屬圍繞。具足無量三昧。具足如意<a 
name="0432a14" id="0432a14"></a>佛剎莊嚴。行阿耨菩提而得端正可喜果報。<a 
name="0432a15" id="0432a15"></a>爾時世尊而說偈言。</p><a 
name="0432a16" id="0432a16"></a><p>　<span class="lg">若有善男子　　若有善女人<a 
name="0432a17" id="0432a17"></a><br>　受持此佛名　　生生世世中<a 
name="0432a18" id="0432a18"></a><br>　得他人愛敬　　光明威力大<a 
name="0432a19" id="0432a19"></a><br>　生處為人尊　　於後得成佛</span></p><a 
name="0432a20" id="0432a20"></a><p style="text-indent: 0em; margin-left: 0em"><span class="linehead"></span>又尸迦羅越六向拜經云。佛在世時有長者<a 
name="0432a21" id="0432a21"></a>子。名尸迦羅越。早起洗浴著衣六方各向四<a 
name="0432a22" id="0432a22"></a>拜。佛入王舍城。越遙見之。佛到家問之。何<a 
name="0432a23" id="0432a23"></a>為六向拜。此應何法。越言。父在時教我不知<a 
name="0432a24" id="0432a24"></a>何應。佛言。父教汝禮不以身拜。越便長跪言。<a 
name="0432a25" id="0432a25"></a>願佛為我解此六意。佛言。聽之。其有長者黠<a 
name="0432a26" id="0432a26"></a>人。能持四戒不犯者。今世為人所敬。後世生<a 
name="0432a27" id="0432a27"></a>天上。一不殺生。二不偷盜。三不愛他人婦<a 
name="0432a28" id="0432a28"></a>女。四不妄言兩舌。貪恚愚癡不能制此四意<a 
name="0432a29" id="0432a29"></a>者。名為月暗。如月盡時光明稍冥。能自制<a 
name="0432b01" id="0432b01"></a>惡意者。如月初生。其光稍明。至十五日盛滿<a 
name="0432b02" id="0432b02"></a>時也。</p><a 
name="0432b03" id="0432b03"></a><p style="text-indent: 0em; margin-left: 0em"><span class="linehead"></span>佛言。東向拜者。謂子事父母當有五事。一者<a 
name="0432b04" id="0432b04"></a>當念治生。二者早起&#x52C5;令奴婢時作飯食。三<a 
name="0432b05" id="0432b05"></a>者不益父母憂惱。四者當念父母恩重。五者<a 
name="0432b06" id="0432b06"></a>父母疾病當恐懼求醫療之。父母視子亦有<a 
name="0432b07" id="0432b07"></a>五事。一者當念令去惡就善。二者當教計算<a 
name="0432b08" id="0432b08"></a>書疏。三者當教持經戒。四者當與娶婦。五者<a 
name="0432b09" id="0432b09"></a>家中所有當給與之。</p><a 
name="0432b10" id="0432b10"></a><p style="text-indent: 0em; margin-left: 0em"><span class="linehead"></span>南向拜者。謂弟子事師。當有五事。一者當敬<a 
name="0432b11" id="0432b11"></a>歎之。二者當念其恩。三者所教隨之。四者<a 
name="0432b12" id="0432b12"></a>思念不厭。五者當從後稱譽之。師教弟子亦<a 
name="0432b13" id="0432b13"></a>有五事。一者當令疾知不忘。二者當勝他<a 
name="0432b14" id="0432b14"></a>人弟子。三者欲令知已不忘。四者有諸疑難<a 
name="0432b15" id="0432b15"></a>悉為解說。五者欲令弟子智慧勝師。</p><a 
name="0432b16" id="0432b16"></a><p style="text-indent: 0em; margin-left: 0em"><span class="linehead"></span>西向拜者謂婦事夫。當有五事。一者夫從外<a 
name="0432b17" id="0432b17"></a>來當起迎之。二者夫出不在當炊蒸掃除待<a 
name="0432b18" id="0432b18"></a>之。三者不得有婬心於外。夫罵詈之不得還<a 
name="0432b19" id="0432b19"></a>罵作色。四者當用夫教誡。所有什物不得藏<a 
name="0432b20" id="0432b20"></a>匿。五者夫若寢息蓋藏乃臥。夫視其婦亦有<a 
name="0432b21" id="0432b21"></a>五事。一者出入當敬於婦。二者衣食以時與<a 
name="0432b22" id="0432b22"></a>之。三者當給與金銀珠璣。四者家中所有多<a 
name="0432b23" id="0432b23"></a>少悉用付之。五者不得於外耽畜侍御。</p><a 
name="0432b24" id="0432b24"></a><p style="text-indent: 0em; margin-left: 0em"><span class="linehead"></span>北向拜者。謂人視親屬朋友。當有五事。一<a 
name="0432b25" id="0432b25"></a>者見之作惡。私往屏處諫曉呵止之。二者小<a 
name="0432b26" id="0432b26"></a>有急事當奔趣救護之。三者所有私語不得<a 
name="0432b27" id="0432b27"></a>為他人說。四者當相敬歎。五者所有好物<a 
name="0432b28" id="0432b28"></a>當多少分與之。向地拜者。謂丈夫視奴容<a 
name="0432b29" id="0432b29"></a>婢使。亦有五事。一者當以時衣食。二者病瘦<a 
name="0432c01" id="0432c01"></a>當呼醫治之。三者不得妄撾捶之。四者有私<a 
name="0432c02" id="0432c02"></a>財物不得奪之。五者分付之物當平等與之。<a 
name="0432c03" id="0432c03"></a>奴婢事大夫亦有五事。一者當早起。勿令<a 
name="0432c04" id="0432c04"></a>大夫呼之。二者所當作次用心為之。三者<a 
name="0432c05" id="0432c05"></a>愛惜大夫物不得棄捐乞丐人。四者大夫<a 
name="0432c06" id="0432c06"></a>出入當送迎之。五者當稱譽大夫善不得說<a 
name="0432c07" id="0432c07"></a>其惡。</p><a 
name="0432c08" id="0432c08"></a><p style="text-indent: 0em; margin-left: 0em"><span class="linehead"></span>向天拜者。謂人事沙門道人。當用五事。一者<a 
name="0432c09" id="0432c09"></a>以善心向之。二者擇好言與語。三者以身敬<a 
name="0432c10" id="0432c10"></a>之。四者當慈慕之。五者沙門道人人中之<a 
name="0432c11" id="0432c11"></a>雄。當恭敬承事問度世之法。沙門道人當以<a 
name="0432c12" id="0432c12"></a>六意視其凡民。一者教之布施不得自慳。<a 
name="0432c13" id="0432c13"></a>二者教之持戒不得自犯。三者教之忍辱不<a 
name="0432c14" id="0432c14"></a>得恚怒。四者教之精進不得懈慢。五者教之<a 
name="0432c15" id="0432c15"></a>一心不得放意。六者教人黠慧不得愚癡。如<a 
name="0432c16" id="0432c16"></a>是行之為汝父在時六向禮拜之教也。何憂<a 
name="0432c17" id="0432c17"></a>不富。迦羅聞已。即受五戒作禮而去。</p><a 
name="0432c18" id="0432c18"></a><p style="margin-left: 3em"><span class="headname">名號部第四</span></p><a 
name="0432c19" id="0432c19"></a><p style="text-indent: 0em; margin-left: 0em"><span class="linehead"></span>夫道與俗反。名與實乖。得其趣者玄會幽理。<a 
name="0432c20" id="0432c20"></a>何以然耶。至如俗中相考不許述其名字。若<a 
name="0432c21" id="0432c21"></a>論內典諸佛名號。稱揚禮敬獲福無量。良以<a 
name="0432c22" id="0432c22"></a>諸佛如來大慈愍物。降靈在俗濟度為先。有<a 
name="0432c23" id="0432c23"></a>心希仰無不蒙益。或以口稱。或以心念。或以<a 
name="0432c24" id="0432c24"></a>身禮。三業加敬三毒清涼。漸拔有根出於界<a 
name="0432c25" id="0432c25"></a>繫。有斯大德故稱得福。彼流俗者與上相違。<a 
name="0432c26" id="0432c26"></a>且順一生潛諱而已。遠祖後孫非諱所及。孔<a 
name="0432c27" id="0432c27"></a>門徵在可以鑒諸。今依論中諸佛名號標舉<a 
name="0432c28" id="0432c28"></a>義類各有勝能。故略釋之。以例諸名。如西<a 
name="0432c29" id="0432c29"></a>云釋迦。此云能仁。豈有一佛非能仁也。如<a 
name="0433a01" id="0433a01"></a>西云阿彌陀。此云無量壽。豈有一佛非長壽<a 
name="0433a02" id="0433a02"></a>也。如東方善德佛。乃至下方廣眾德佛。豈有<a 
name="0433a03" id="0433a03"></a>一佛非善德非廣德也。只可題名同異。據其<a 
name="0433a04" id="0433a04"></a>功能力用齊等。但心思佛名號目&#x89A9;金容。敬<a 
name="0433a05" id="0433a05"></a>心信禮得福無量。故十住毘婆沙論歎佛偈<a 
name="0433a06" id="0433a06"></a>云。</p><a 
name="0433a07" id="0433a07"></a><p>　<span class="lg">若有人得聞　　說是諸佛名<a 
name="0433a08" id="0433a08"></a><br>　即得無量福　　如為寶月說<a 
name="0433a09" id="0433a09"></a><br>　我禮是諸佛　　今現在十方<a 
name="0433a10" id="0433a10"></a><br>　其有稱名者　　即得不退轉</span></p><a 
name="0433a11" id="0433a11"></a><p style="text-indent: 0em; margin-left: 0em"><span class="linehead"></span>述曰。今創發起一切恭敬者。一者謂普及為<a 
name="0433a12" id="0433a12"></a>言。切者謂盡際為語。恭謂束身翹仰。敬謂心<a 
name="0433a13" id="0433a13"></a>無異念。若不唱此恐心馳散。故勤情恭敬正<a 
name="0433a14" id="0433a14"></a>觀現前也。敬禮常住三寶者。如涅槃經云。若<a 
name="0433a15" id="0433a15"></a>有人聞常住二字。是人生生不墮惡趣。以法<a 
name="0433a16" id="0433a16"></a>身凝然不變故常。報身相續不斷故常。化<a 
name="0433a17" id="0433a17"></a>身作用無休故不變。又佛身體一隨義說三。<a 
name="0433a18" id="0433a18"></a>故釋迦云。吾今此身即是法身。由是法身所<a 
name="0433a19" id="0433a19"></a>依持故。如泥木靈像造有所表。敬誠殷禮<a 
name="0433a20" id="0433a20"></a>獲福無量。輕心毀謗招罪彌殃。然後供養嚴<a 
name="0433a21" id="0433a21"></a>持香華。運心周普作用佛事。現前不現前。常<a 
name="0433a22" id="0433a22"></a>須普薦香華一切衣服飲食音樂等事。皆共<a 
name="0433a23" id="0433a23"></a>眾生等心供養無令斷絕。故華嚴經中。諸菩<a 
name="0433a24" id="0433a24"></a>薩等所行供養。隨心指相如見大山大雲大<a 
name="0433a25" id="0433a25"></a>水大火。即以為香山香雲八功德水七淨妙<a 
name="0433a26" id="0433a26"></a>華。運心作意無不成供。乃至華林&#x83D3;樹例准<a 
name="0433a27" id="0433a27"></a>行之。禮佛者。隨禮十方佛二十五佛三十五<a 
name="0433a28" id="0433a28"></a>佛五十三佛賢劫千佛萬五千佛等。稱名用<a 
name="0433a29" id="0433a29"></a>意具如前述。懺悔者。所有輕重自作教他。見<a 
name="0433b01" id="0433b01"></a>作隨喜。義須披析。悔前所犯。慚愧慷慨銜<a 
name="0433b02" id="0433b02"></a>悲滿目。若不蒙誨示則守死長苦。具明法用<a 
name="0433b03" id="0433b03"></a>如下懺悔篇述。勸請者。至誠求願。諸佛觀<a 
name="0433b04" id="0433b04"></a>諸眾生巨細無異。望得從願莫捨壽命。願住<a 
name="0433b05" id="0433b05"></a>多劫度脫眾生。隨喜者。他人作福心生歡喜<a 
name="0433b06" id="0433b06"></a>也。迴向者。迴諸福德向無上道。發願者。願<a 
name="0433b07" id="0433b07"></a>是能引行是起作。若有願無行願則虛。若有<a 
name="0433b08" id="0433b08"></a>行無願行則孤。由有行故願不虛。願行相扶<a 
name="0433b09" id="0433b09"></a>證果不虛。故懺悔罪中亦兼有願。願於今身<a 
name="0433b10" id="0433b10"></a>償不惡道受。即是通明也。自外臨時准用<a 
name="0433b11" id="0433b11"></a>可思。</p><a 
name="0433b12" id="0433b12"></a><p style="margin-left: 3em"><span class="headname">通會部第五</span></p><a 
name="0433b13" id="0433b13"></a><p style="text-indent: 0em; margin-left: 0em"><span class="linehead"></span>述曰。今此所敘。威容相狀。中邊時俗。各有異<a 
name="0433b14" id="0433b14"></a>儀。隨國行之。以敬為本。此乃初心。非學不<a 
name="0433b15" id="0433b15"></a>解。故須委歷用曉未聞。久行碩德固非所望。<a 
name="0433b16" id="0433b16"></a>然中天虔敬振旦不同。彼則拜少而繞多。此<a 
name="0433b17" id="0433b17"></a>則拜多而繞少。彼則肉袒露足而為恭。此則<a 
name="0433b18" id="0433b18"></a>巾屨備整而稱敬。誠道俗之殊容。乃方土之<a 
name="0433b19" id="0433b19"></a>異等。但自審詳儀臨時緩急。若容與朝覲<a 
name="0433b20" id="0433b20"></a>則三業殷勤。時序&#x6031;切則四支削略。斯並行<a 
name="0433b21" id="0433b21"></a>藏在要。智出不思。足使加敬盡哀。彼我通<a 
name="0433b22" id="0433b22"></a>意者也。故出曜經曰。有信士威儀。有出家<a 
name="0433b23" id="0433b23"></a>威儀。有大道人威儀。有小道人威儀。由是善<a 
name="0433b24" id="0433b24"></a>行趣道之基。故生善處。以此文證明知。歸<a 
name="0433b25" id="0433b25"></a>信威儀入道之始。不可隱略。故序以命之。</p><a 
name="0433b26" id="0433b26"></a><p style="text-indent: 0em; margin-left: 0em"><span class="linehead"></span>如俗中周禮有九品之拜。出自太祝之宮。斯<a 
name="0433b27" id="0433b27"></a>非內教。然禮貴從俗故也。一曰稽首拜。謂臣<a 
name="0433b28" id="0433b28"></a>拜君之拜也。稽訓為稽<span class="note">(計奚切)</span>即文稽留停頭<a 
name="0433b29" id="0433b29"></a>至地少久也。二曰頓首拜。謂平敵者。如諸<a 
name="0433c01" id="0433c01"></a>侯相拜也。即以頭向下虛搖而不至地也。三<a 
name="0433c02" id="0433c02"></a>曰空首拜。此君答臣下之一拜也。即以頭至<a 
name="0433c03" id="0433c03"></a>手。所謂拜手也。四曰振動拜。謂敬重之顫<a 
name="0433c04" id="0433c04"></a>慄動變之拜也。五曰吉拜。謂而後稽顙。謂<a 
name="0433c05" id="0433c05"></a>齊縗不杖以下也。言吉者。此殷之凶拜也。<a 
name="0433c06" id="0433c06"></a>周以其與吉拜頓首相近。故謂之吉拜。即先<a 
name="0433c07" id="0433c07"></a>作稽首拜。後作稽顙。是額也。以額觸地無<a 
name="0433c08" id="0433c08"></a>容儀也。六曰凶拜。謂稽顙而後頓首拜。謂<a 
name="0433c09" id="0433c09"></a>三年服者拜也。七曰奇拜。謂先屈一膝。即今<a 
name="0433c10" id="0433c10"></a>時所謂雅拜也。一說奇拜但一拜以答臣下<a 
name="0433c11" id="0433c11"></a>之拜也。八曰褒拜。褒謂為報。報拜者再拜是<a 
name="0433c12" id="0433c12"></a>也。又云。褒拜今時持節之拜也。即再拜於<a 
name="0433c13" id="0433c13"></a>神與尸也。九曰。肅拜。謂但俯下手。今時揖<a 
name="0433c14" id="0433c14"></a>者是也。亦指婦人拜。又肅拜或至三也。空首<a 
name="0433c15" id="0433c15"></a>奇拜唯一。餘則再拜之也。上並俗禮正文。鄭<a 
name="0433c16" id="0433c16"></a>康成依位釋之如此。今據內教以禮敬為初。<a 
name="0433c17" id="0433c17"></a>大略為二。即身心也。佛法以心為其本。身為<a 
name="0433c18" id="0433c18"></a>其末。故須菩提靜觀室內。如來嘆為禮見於<a 
name="0433c19" id="0433c19"></a>法身。蓮華色尼初至寶階。如來毀為拜於化<a 
name="0433c20" id="0433c20"></a>佛。故知靜處思微念念趣道。觀形鑒貌新新<a 
name="0433c21" id="0433c21"></a>在俗。能所未免相見齊生我倒現前。即為障<a 
name="0433c22" id="0433c22"></a>道。故佛約此而分身心敬也。如能即色緣空。<a 
name="0433c23" id="0433c23"></a>觀境心造。紛紛集起不無染淨。知識妄念未<a 
name="0433c24" id="0433c24"></a>可清澄。想倒空時緣念斯絕。今居凡地力<a 
name="0433c25" id="0433c25"></a>極制御。止得如斯。念念自然漸能清淨。常起<a 
name="0433c26" id="0433c26"></a>兩觀不得單行。謂知塵無境。是漸背俗。謂知<a 
name="0433c27" id="0433c27"></a>識亦無心。是漸向真。如此策修長時不已。分<a 
name="0433c28" id="0433c28"></a>分增明三祇方就也。</p><a 
name="0433c29" id="0433c29"></a><p style="text-indent: 0em; margin-left: 0em"><span class="linehead"></span>又大慈經云。佛告阿難。南無佛者。此是決定<a 
name="0434a01" id="0434a01"></a>諸佛世尊名號音聲。故稱言南無諸佛故。過<a 
name="0434a02" id="0434a02"></a>去有大商主。將諸商人為摩竭大魚欲來吞<a 
name="0434a03" id="0434a03"></a>舟。由三稱南無佛名。並皆免難。魚聞佛名。以<a 
name="0434a04" id="0434a04"></a>善心故捨身後世出家得道。何況有人得聞<a 
name="0434a05" id="0434a05"></a>佛名聽聞正法。親於佛所種諸善根。而不畢<a 
name="0434a06" id="0434a06"></a>定利益。</p><a 
name="0434a07" id="0434a07"></a><p style="text-indent: 0em; margin-left: 0em"><span class="linehead"></span>又十誦律。佛語優波離稱和南者是口語。若<a 
name="0434a08" id="0434a08"></a>曲身者。是名心淨。若比丘禮時。從座起偏袒<a 
name="0434a09" id="0434a09"></a>右肩。脫革屣右膝著地。以兩手接上座足禮。<a 
name="0434a10" id="0434a10"></a>述曰。依經云。和南者梵語也。或云那謨婆南<a 
name="0434a11" id="0434a11"></a>等。此猶非正。依本正云槃淡<span class="note">(唐言)</span>我禮。或云<a 
name="0434a12" id="0434a12"></a>歸禮。歸亦我之本情。禮是敬之宗致也。或云。<a 
name="0434a13" id="0434a13"></a>歸命者。義立代於南無也。理事符同表情得<a 
name="0434a14" id="0434a14"></a>盡。俗人重南無而輕敬禮者。不委唐梵之交<a 
name="0434a15" id="0434a15"></a>譯也。況復加以和南諸佛迷之。彌復大笑。<a 
name="0434a16" id="0434a16"></a>又南無者。善見論翻為歸命覺。亦云禮大壽。<a 
name="0434a17" id="0434a17"></a>又和南者。出要律儀。翻為恭敬。善見論。翻為<a 
name="0434a18" id="0434a18"></a>度我。準此而言。恭敬度我義通凡聖。豈和<a 
name="0434a19" id="0434a19"></a>南偏在尊師。亦通上聖念救生也。故經中<a 
name="0434a20" id="0434a20"></a>來至佛所。云南無無所著至真等正覺。是名<a 
name="0434a21" id="0434a21"></a>口業稱歎如來德也。</p><a 
name="0434a22" id="0434a22"></a><p style="margin-left: 3em"><span class="headname">敷座部第六</span></p><a 
name="0434a23" id="0434a23"></a><p style="text-indent: 0em; margin-left: 0em"><span class="linehead"></span>述曰。敬尋經律無敷坐具之文。但云脫屣禮<a 
name="0434a24" id="0434a24"></a>足。今據事用理須坐具。故四分律云。為護身<a 
name="0434a25" id="0434a25"></a>護衣護僧臥具故制畜坐具。既為身衣。明知<a 
name="0434a26" id="0434a26"></a>須設。又坐具之用。本是坐時之具。所以禮拜<a 
name="0434a27" id="0434a27"></a>之中無其敷之。故如來將坐。如常敷之。准<a 
name="0434a28" id="0434a28"></a>此比丘自敷而坐。不合餘人為敷。今見西僧<a 
name="0434a29" id="0434a29"></a>來至佛前禮者。必褰裙以膝拄地合掌長跪。<a 
name="0434b01" id="0434b01"></a>口讚於佛然後頂禮。此乃遺風猶在。恭相可<a 
name="0434b02" id="0434b02"></a>準行之。今時僧尼至於佛前。並令侍者為敷<a 
name="0434b03" id="0434b03"></a>坐具。此益憍慢未是致敬之恭。又至佛前<a 
name="0434b04" id="0434b04"></a>貯立待席方始禮者。此亦不可。又在床上而<a 
name="0434b05" id="0434b05"></a>設禮者。此亦不敬。如見尊長即須急拜。安得<a 
name="0434b06" id="0434b06"></a>覓席。如見君王即須敬拜。何得在床。人王<a 
name="0434b07" id="0434b07"></a>凡尊尚恭不高。何況法王輒相倫擬。雖有餘<a 
name="0434b08" id="0434b08"></a>救終成慢墮。故三千威儀經云。不得在座<a 
name="0434b09" id="0434b09"></a>上禮也。</p><a 
name="0434b10" id="0434b10"></a><p style="margin-left: 3em"><span class="headname">儀式部第七</span></p><a 
name="0434b11" id="0434b11"></a><p style="text-indent: 0em; margin-left: 0em"><span class="linehead"></span>述曰。此部別有五儀式。第一明脫履者。此為<a 
name="0434b12" id="0434b12"></a>申極敬儀也。如此土群臣朝謁之儀。皆在殿<a 
name="0434b13" id="0434b13"></a>庭履屨不脫。有時上殿則劍履皆捨。此古<a 
name="0434b14" id="0434b14"></a>之法非始今儀。天竺國中地多濕熱。以革為<a 
name="0434b15" id="0434b15"></a>屣制令著之。如見上尊即令脫&#x5374;。自餘寒國<a 
name="0434b16" id="0434b16"></a>隨有履著。行事之時脫足為敬。若是白衣多<a 
name="0434b17" id="0434b17"></a>著靴&#x97B5;為恭。初入寺內不勞脫足。若入佛堂<a 
name="0434b18" id="0434b18"></a>得脫。第一。</p><a 
name="0434b19" id="0434b19"></a><p style="text-indent: 0em; margin-left: 0em"><span class="linehead"></span>第二明偏袒者。依律云。偏露右肩。或偏露一<a 
name="0434b20" id="0434b20"></a>肩。或偏露一膊。所言袒者謂肉袒也。示從依<a 
name="0434b21" id="0434b21"></a>學有執作之務。俗中袖挾右袂便穩於事是<a 
name="0434b22" id="0434b22"></a>也。今諸沙門但出一肩。仍有衫襖非袒露法。<a 
name="0434b23" id="0434b23"></a>如大莊嚴論云。沙門釋子者肩黑是也。外道<a 
name="0434b24" id="0434b24"></a>通黑。沙門露右。故有不同。律中但有三衣通<a 
name="0434b25" id="0434b25"></a>肩被服。如見長老乃偏袒之。設以衣遮名為<a 
name="0434b26" id="0434b26"></a>偏袒。一何可笑也。故知肉袒肩露。乃是立<a 
name="0434b27" id="0434b27"></a>敬之極。然行事之時。量前為袒。如在佛前及<a 
name="0434b28" id="0434b28"></a>至師僧懺悔禮拜。並須依前右袒為恭。若至<a 
name="0434b29" id="0434b29"></a>寺外街衢路行。則須以衣覆肩不得露肉。西<a 
name="0434c01" id="0434c01"></a>國濕熱共行不怪。此處寒地人多譏笑。故五<a 
name="0434c02" id="0434c02"></a>分律云。雖是我語於餘方不清淨者不行無<a 
name="0434c03" id="0434c03"></a>過也。</p><a 
name="0434c04" id="0434c04"></a><p style="text-indent: 0em; margin-left: 0em"><span class="linehead"></span>第三明呈恭者。故律云。當令一心合十指爪<a 
name="0434c05" id="0434c05"></a>掌供養釋師子。或云。叉手白佛者。皆是斂容<a 
name="0434c06" id="0434c06"></a>呈恭。制心不令馳散。然心使難防。故制掌<a 
name="0434c07" id="0434c07"></a>合而一心也。今禮佛者。多有指合掌不合。或<a 
name="0434c08" id="0434c08"></a>有指合而掌開。良由心慢而情散也。寧<a 
name="0434c09" id="0434c09"></a>開指而合掌。不得合指而開掌。欲來求<a 
name="0434c10" id="0434c10"></a>福反招慢過。既知一心合掌之儀。即須五體<a 
name="0434c11" id="0434c11"></a>投地禮之。故地持論云。當五輪至地而作禮<a 
name="0434c12" id="0434c12"></a>也。</p><a 
name="0434c13" id="0434c13"></a><p style="text-indent: 0em; margin-left: 0em"><span class="linehead"></span>又阿含經云。二肘兩膝及頂至為五輪。輪謂<a 
name="0434c14" id="0434c14"></a>圓相。五處皆圓。能令上下迴轉生福。轉多名<a 
name="0434c15" id="0434c15"></a>為輪也。今有西僧禮拜之時。多褰足露膝先<a 
name="0434c16" id="0434c16"></a>下至地。然後以肘按地。兩掌承空示有接足<a 
name="0434c17" id="0434c17"></a>之相也。若前尊跏趺不垂&#x811A;坐者。隨事而行。<a 
name="0434c18" id="0434c18"></a>不勞接足。今見禮者。二手捺地。兩足據後。<a 
name="0434c19" id="0434c19"></a>頭不至地。亦是乖慢。既知五輪著地之儀。即<a 
name="0434c20" id="0434c20"></a>須知右膝胡跪之相。經中多明胡跪。胡跪<a 
name="0434c21" id="0434c21"></a><span class="gaiji">[跳-兆+長]<!--gaiji,,1[跳-兆+長],2&#x4806;,3--></span>跽。斯並天竺敬儀不足可怪。即是左右兩<a 
name="0434c22" id="0434c22"></a>膝交互跪地。有所啟請悔過儀也。</p><a 
name="0434c23" id="0434c23"></a><p style="text-indent: 0em; margin-left: 0em"><span class="linehead"></span>第四明禮儀者。聲論云。槃那寐者。此云禮<a 
name="0434c24" id="0434c24"></a>也。智度論云。禮法有三。一是口禮<span class="note">(謂口云和南是名下禮也)</span><a 
name="0434c25" id="0434c25"></a>二屈膝頭不至地<span class="note">(此名中禮)</span>三頭頂至地<span class="note">(是名上禮)</span>下者<a 
name="0434c26" id="0434c26"></a>挹。中者跪。上者稽首。菩薩禮佛有三。一者<a 
name="0434c27" id="0434c27"></a>悔過品。二者隨喜迴向品。三者請佛品。問禮<a 
name="0434c28" id="0434c28"></a>唯身業。亦通三業耶。答禮通三業。五輪至<a 
name="0434c29" id="0434c29"></a>地。為除身業不善。稱揚名字歌讚佛德。為除<a 
name="0435a01" id="0435a01"></a>口業不善。心常緣念若鏡目前。為除意業<a 
name="0435a02" id="0435a02"></a>不善。為對佛眼故須身禮。為對天耳故須口<a 
name="0435a03" id="0435a03"></a>唱。為對他心故須意念。由口業唱故聞慧得<a 
name="0435a04" id="0435a04"></a>成。由意業念故思慧得成。由身業禮故修慧<a 
name="0435a05" id="0435a05"></a>得成。由身業禮故戒學得成。由意業念故定<a 
name="0435a06" id="0435a06"></a>學得成。由口業唱故慧學得成。上來所述且<a 
name="0435a07" id="0435a07"></a>綺互明之。若據通門。三業之中三學並攝也。</p><a 
name="0435a08" id="0435a08"></a><p style="text-indent: 0em; margin-left: 0em"><span class="linehead"></span>第五明邪正者。源此禮法於齊代初。有西國<a 
name="0435a09" id="0435a09"></a>三藏厥號勒那。&#x89A9;此下凡居在邊鄙不閑禮<a 
name="0435a10" id="0435a10"></a>儀情同猴馬。悲心內溢為翻七種禮法。文雖<a 
name="0435a11" id="0435a11"></a>廣周逐要出之。從&#x9E81;至細。對&#x9E81;為邪。對細為<a 
name="0435a12" id="0435a12"></a>正。故階級有七。意存後三也。</p><a 
name="0435a13" id="0435a13"></a><p style="text-indent: 0em; margin-left: 0em"><span class="linehead"></span>第一名我慢憍心禮者。謂依次位心無恭敬。<a 
name="0435a14" id="0435a14"></a>恃尊自德無師仰意。恥於下問諮受無所。心<a 
name="0435a15" id="0435a15"></a>無法據。雖設拜心馳外境。如碓上下空無所<a 
name="0435a16" id="0435a16"></a>獲。一形所作。無境住心。輕生薄道徒勞無益。<a 
name="0435a17" id="0435a17"></a>外&#x89A9;似恭內增慢惑。猶如木人情不崇重。五<a 
name="0435a18" id="0435a18"></a>輪不具三業馳散。是名慢憍禮也。</p><a 
name="0435a19" id="0435a19"></a><p style="text-indent: 0em; margin-left: 0em"><span class="linehead"></span>第二唱和求名禮者。雖非慢高心無淨想。粗<a 
name="0435a20" id="0435a20"></a>正威儀身心詐恭。見人身輕急禮人去。身墮<a 
name="0435a21" id="0435a21"></a>心疲。稍似恭順。片有相扶。其福薄少非真供<a 
name="0435a22" id="0435a22"></a>養。良由口唱心散。是名唱和禮也。</p><a 
name="0435a23" id="0435a23"></a><p style="text-indent: 0em; margin-left: 0em"><span class="linehead"></span>第三身心恭敬禮者。聞唱佛名便念佛身如<a 
name="0435a24" id="0435a24"></a>在目前。相好具足莊嚴晃曜。心相成就感對<a 
name="0435a25" id="0435a25"></a>佛身。手摩其頂除我罪業。是以形心恭敬無<a 
name="0435a26" id="0435a26"></a>有異念。供養恭敬情無厭足。心想現前專注<a 
name="0435a27" id="0435a27"></a>無昧。導利人天為上為最。功德雖大猶未是<a 
name="0435a28" id="0435a28"></a>智。後多退沒。是名身心禮也。</p><a 
name="0435a29" id="0435a29"></a><p style="text-indent: 0em; margin-left: 0em"><span class="linehead"></span>第四發智清淨禮者。良由達佛境界。境界<a 
name="0435b01" id="0435b01"></a>慧心明利深知法界。本無有礙。由我無始順<a 
name="0435b02" id="0435b02"></a>於凡俗。非有有想。非礙礙想。今達自心虛通<a 
name="0435b03" id="0435b03"></a>無礙。故行禮佛。隨心現量。禮於一佛。即禮<a 
name="0435b04" id="0435b04"></a>一切佛。一切佛即是一佛。以佛法身體通用<a 
name="0435b05" id="0435b05"></a>融。故禮一拜遍通法界。如是香華種種供養。<a 
name="0435b06" id="0435b06"></a>例同於此。法僧加敬我亦同然。雖三相別性<a 
name="0435b07" id="0435b07"></a>理無殊。故三乘名異解脫體同。故知一禮則<a 
name="0435b08" id="0435b08"></a>一切禮。一切禮則一禮。如是三寶既能通達。<a 
name="0435b09" id="0435b09"></a>一切三界六道四生。同作佛想供養禮拜。自<a 
name="0435b10" id="0435b10"></a>淨身心蕩蕩無障。念佛境界心心轉明。一拜<a 
name="0435b11" id="0435b11"></a>一起為尊為勝。即是淨業無窮果報無限。是<a 
name="0435b12" id="0435b12"></a>名發智禮也。</p><a 
name="0435b13" id="0435b13"></a><p style="text-indent: 0em; margin-left: 0em"><span class="linehead"></span>第五遍入法界禮者。良由行者想觀自己身<a 
name="0435b14" id="0435b14"></a>心等法。從本已來不離法界。不在諸佛身<a 
name="0435b15" id="0435b15"></a>外。亦不在諸佛身內。亦不在我外。亦不在我<a 
name="0435b16" id="0435b16"></a>內。自性平等。本無增減。今禮一佛即遍通<a 
name="0435b17" id="0435b17"></a>諸佛。所有三乘位地無漏。我身既遍隨佛亦<a 
name="0435b18" id="0435b18"></a>遍。乃至法界空有二境。依正兩報莊嚴供具。<a 
name="0435b19" id="0435b19"></a>無問行財隨緣遍滿。不離法界隨心無礙。並<a 
name="0435b20" id="0435b20"></a>薦供養隨喜頂禮。如一室中懸百千鏡。有人<a 
name="0435b21" id="0435b21"></a>觀鏡鏡皆像現。佛身清淨明逾彼鏡。迭相<a 
name="0435b22" id="0435b22"></a>涉入鏡無不照影無不現。此則攝他為總。入<a 
name="0435b23" id="0435b23"></a>他為別。一身既爾。乃至一切法界凡聖之身。<a 
name="0435b24" id="0435b24"></a>及供養之具。皆助隨喜。悉同供養。有目者<a 
name="0435b25" id="0435b25"></a>見。無目者不&#x89A9;。如此行學法界軌門大有利<a 
name="0435b26" id="0435b26"></a>益。故地持論。有現前供養不現前供養不現<a 
name="0435b27" id="0435b27"></a>前供養。勝現前供養。以難成故。既知我身在<a 
name="0435b28" id="0435b28"></a>佛身內。如何顛倒妄造邪業不生愧恥。又諸<a 
name="0435b29" id="0435b29"></a>佛德用既齊名號亦等。隨稱何名名無不盡。<a 
name="0435c01" id="0435c01"></a>如稱一釋迦名禮。召一切諸佛無不備周。如<a 
name="0435c02" id="0435c02"></a>西云釋迦。此云能仁。豈有一佛非能仁也。西<a 
name="0435c03" id="0435c03"></a>云阿彌陀。此云無量壽。豈有一佛非長壽也。<a 
name="0435c04" id="0435c04"></a>西云彌勒。此云慈氏。豈有一佛非慈氏也。故<a 
name="0435c05" id="0435c05"></a>智度論云。一佛勝能等一切佛勝能。一切佛<a 
name="0435c06" id="0435c06"></a>勝能等一佛勝能。設一切佛不化眾生但一<a 
name="0435c07" id="0435c07"></a>佛化生。即功歸法界德用遍周。是名遍入法<a 
name="0435c08" id="0435c08"></a>界禮也。</p><a 
name="0435c09" id="0435c09"></a><p style="text-indent: 0em; margin-left: 0em"><span class="linehead"></span>第六正觀修誠禮者。此明自體自身佛。不緣<a 
name="0435c10" id="0435c10"></a>他境他身佛。何以故。一切眾生自有佛性平<a 
name="0435c11" id="0435c11"></a>等本覺。隨順法界緣起熾然。但為迷故唯敬<a 
name="0435c12" id="0435c12"></a>他身。己身佛性妄認為惡。縱修此行常為偏<a 
name="0435c13" id="0435c13"></a>倒。若知己身極惡無佛性者。縱敬他身終成<a 
name="0435c14" id="0435c14"></a>無益。眾生迷惑雖發微善。唯將法界供具供<a 
name="0435c15" id="0435c15"></a>養他身。無始已來未曾將一燈一香一禮一<a 
name="0435c16" id="0435c16"></a>&#x55B0;供養己身佛性。若能反照本覺則解脫有<a 
name="0435c17" id="0435c17"></a>期。故維摩經云。如自觀身實相觀佛亦然。<a 
name="0435c18" id="0435c18"></a>又云。不觀佛不觀法不觀僧。以見自身他身<a 
name="0435c19" id="0435c19"></a>平等正法性故。己心清淨即是自性住佛性。<a 
name="0435c20" id="0435c20"></a>隨力修明是引出佛性三祇果圓。即是至得<a 
name="0435c21" id="0435c21"></a>果佛性。若據妙達唯局大聖。若論下凡雖未<a 
name="0435c22" id="0435c22"></a>頓修不得不解。如涉遠道要藉自身。欲見佛<a 
name="0435c23" id="0435c23"></a>性要觀己佛。法僧亦爾體同無二。是名正觀<a 
name="0435c24" id="0435c24"></a>禮也。</p><a 
name="0435c25" id="0435c25"></a><p style="text-indent: 0em; margin-left: 0em"><span class="linehead"></span>第七實相平等禮者。大意同前。猶存有禮<a 
name="0435c26" id="0435c26"></a>有觀自他兩異。今此一禮。無自無他。凡聖<a 
name="0435c27" id="0435c27"></a>一如。體同用融。如如平等。古今無別。若見<a 
name="0435c28" id="0435c28"></a>佛可尊可敬。即見凡可卑可慢。若起此心還<a 
name="0435c29" id="0435c29"></a>成僻執。故般若經云。是法平等無有高下。是<a 
name="0436a01" id="0436a01"></a>名阿耨菩提。以實相離念。不可以心取。不可<a 
name="0436a02" id="0436a02"></a>以相求。不可以禮敬。不可以慢情。去高下<a 
name="0436a03" id="0436a03"></a>離尊卑。靜亂一原恭怠齊固。安心此意。是名<a 
name="0436a04" id="0436a04"></a>平等禮也。故文殊禮文云。不生不滅故敬禮<a 
name="0436a05" id="0436a05"></a>無所觀。此之一禮凡夫淺識。恐聞反謗。上智<a 
name="0436a06" id="0436a06"></a>之人內行平等外順修敬。內外合宜。是名平<a 
name="0436a07" id="0436a07"></a>等禮也。</p><a 
name="0436a08" id="0436a08"></a><p style="text-indent: 0em; margin-left: 0em"><span class="linehead"></span>又增一阿含經。世尊所說偈言。</p><a 
name="0436a09" id="0436a09"></a><p>　<span class="lg">若欲禮佛者　　過去及當來<a 
name="0436a10" id="0436a10"></a><br>　說於現在中　　當觀於空法<a 
name="0436a11" id="0436a11"></a><br>　若欲禮佛者　　過去及當來<a 
name="0436a12" id="0436a12"></a><br>　現在及諸佛　　當計於無我<a 
name="0436a13" id="0436a13"></a><br>　善業以先禮　　最初無過者<a 
name="0436a14" id="0436a14"></a><br>　空無解脫門　　此是禮佛義<a 
name="0436a15" id="0436a15"></a><br>　若欲禮佛者　　當來及過去<a 
name="0436a16" id="0436a16"></a><br>　當觀空無法　　此名禮佛義</span></p><a 
name="0436a17" id="0436a17"></a><p style="text-indent: 0em; margin-left: 0em"><span class="linehead"></span>頌曰。</p><a 
name="0436a18" id="0436a18"></a><p>　<span class="lg">稽首三寶　　歸誠十方　　瞻仰尊敬<a 
name="0436a19" id="0436a19"></a><br>　益福除殃　　機路異色　　慈誘同芳<a 
name="0436a20" id="0436a20"></a><br>　隱顯相發　　化應無彊　　雖生茲土<a 
name="0436a21" id="0436a21"></a><br>　感赴殊鄉　　觀禮欣慶　　福祚彌長<a 
name="0436a22" id="0436a22"></a><br>　法性無二　　縱隔何傷　　虔誠一拜<a 
name="0436a23" id="0436a23"></a><br>　周遍難量</span></p><a 
name="0436a24" id="0436a24"></a><p style="margin-left: 4em"><span class="headname">感應緣<span class="note">(略引一驗)</span></span></p><a 
name="0436a25" id="0436a25"></a><p style="text-indent: 0em; margin-left: 0em"><span class="linehead"></span>唐左監門校尉馮翊李山龍。以武德中暴亡。<a 
name="0436a26" id="0436a26"></a>而心上不冷如掌許。家人未忍殯斂。至七<a 
name="0436a27" id="0436a27"></a>日而蘇。自說云。當死時被冥收錄至一官曹。<a 
name="0436a28" id="0436a28"></a>廳事甚宏壯廣大。庭內有囚數千人。或枷鎖。<a 
name="0436a29" id="0436a29"></a>或杻械。皆北面立滿庭中。吏將山龍至廳下。<a 
name="0436b01" id="0436b01"></a>天官坐高床。侍衛如王者。山龍問吏。此何<a 
name="0436b02" id="0436b02"></a>官。吏曰。是王也。山龍前至階下。王問。汝生<a 
name="0436b03" id="0436b03"></a>平作何福業。山龍對曰。鄉人每設齋講。常<a 
name="0436b04" id="0436b04"></a>施物同之。王曰。汝身作何善業。山龍曰。誦法<a 
name="0436b05" id="0436b05"></a>華經兩卷。王曰。大善。可昇階。既昇。廳上<a 
name="0436b06" id="0436b06"></a>東北間有一高座如講座者。王指座謂山龍<a 
name="0436b07" id="0436b07"></a>曰。可昇此座誦經。山龍奉命至側。王即起<a 
name="0436b08" id="0436b08"></a>立曰。請法師昇座。山龍昇座訖。王乃向之<a 
name="0436b09" id="0436b09"></a>而坐。山龍開經曰。妙法蓮華經序品第一。王<a 
name="0436b10" id="0436b10"></a>曰。請法師下。山龍即下座復立階下。顧庭<a 
name="0436b11" id="0436b11"></a>內囚已盡無一人在者。王謂山龍曰。君誦<a 
name="0436b12" id="0436b12"></a>經之福非唯自利。乃令庭內眾囚皆以聞經<a 
name="0436b13" id="0436b13"></a>獲免。豈不善哉。今放君還去。山龍拜辭。行數<a 
name="0436b14" id="0436b14"></a>十步王復呼還。謂吏曰。可將此人歷觀諸獄。<a 
name="0436b15" id="0436b15"></a>吏即將山龍東行百餘步見一鐵城甚廣大。<a 
name="0436b16" id="0436b16"></a>上屋覆其城。城傍多有小&#x7A93;。或大如小盆。或<a 
name="0436b17" id="0436b17"></a>如盂&#x76CC;。見諸男女從地飛入&#x7A93;中即不復出。<a 
name="0436b18" id="0436b18"></a>山龍怪問。吏曰。此是大地獄。中多有分隔<a 
name="0436b19" id="0436b19"></a>罪計各異。此諸人者。各隨本業赴獄受罪耳。<a 
name="0436b20" id="0436b20"></a>山龍聞之悲懼稱南無佛。請吏求出。至院門<a 
name="0436b21" id="0436b21"></a>見一大鑊火猛湯沸。傍有二人坐睡。山龍問<a 
name="0436b22" id="0436b22"></a>之。二人曰。我罪報入此鑊湯。蒙賢者稱南無<a 
name="0436b23" id="0436b23"></a>佛。故獄中諸罪人皆得一日休息疲睡耳。山<a 
name="0436b24" id="0436b24"></a>龍又稱南無佛。吏謂山龍曰。官府數移改。今<a 
name="0436b25" id="0436b25"></a>王放君去。可白王請抄。若不爾恐他官不知。<a 
name="0436b26" id="0436b26"></a>復追錄君。山龍即謁王請抄。王命紙書一<a 
name="0436b27" id="0436b27"></a>行字付吏曰。為取五道等署。吏受命將山龍<a 
name="0436b28" id="0436b28"></a>更歷兩曹。各廳事侍衛亦如此。王之遣吏皆<a 
name="0436b29" id="0436b29"></a>取其官署。各書一行訖付山龍。龍持出至門。<a 
name="0436c01" id="0436c01"></a>有三人謂山龍曰。王放君去。可不少多乞遣<a 
name="0436c02" id="0436c02"></a>我等。山龍未言。吏謂山龍曰。王放君不由<a 
name="0436c03" id="0436c03"></a>彼。然彼三人者。是前收錄君使。一人是繩<a 
name="0436c04" id="0436c04"></a>主。當以赤繩縛君者。一人是棒主。當以棒<a 
name="0436c05" id="0436c05"></a>擊君頭者。一是袋主。當以袋歙君氣者。見<a 
name="0436c06" id="0436c06"></a>君得還故乞物耳。山龍惶懼謝三人曰。愚不<a 
name="0436c07" id="0436c07"></a>識公。請至家備物。但不知何處送之。三人<a 
name="0436c08" id="0436c08"></a>曰。於水邊若樹下燒之。山龍諾。吏送歸家。<a 
name="0436c09" id="0436c09"></a>見親眷正哭經營殯具。山龍入室屍傍即蘇。<a 
name="0436c10" id="0436c10"></a>後日剪紙作錢帛并酒食。自送於水邊燒之。<a 
name="0436c11" id="0436c11"></a>忽見三人來謝曰。蒙君不失信重相贈遺愧<a 
name="0436c12" id="0436c12"></a>荷。言畢不見。山龍自向總持寺主說。寺主傳<a 
name="0436c13" id="0436c13"></a>向臨說<span class="note">(右一驗出冥報記也)</span>。</p><a 
name="0436c14" id="0436c14"></a><p><span class="juanname">法苑珠林卷第二十</span></p>
<hr>【經文資訊】大正藏第 53 冊 No. 2122 法苑珠林<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4df0.html?index=T53n2122" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T53n2122_020 by HTTrack Website Copier/3.x [XR&CO'2014], Tue, 07 Jun 2016 07:00:50 GMT -->
</html>
