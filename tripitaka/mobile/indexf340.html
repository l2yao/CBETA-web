<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J31nB267_009 by HTTrack Website Copier/3.x [XR&CO'2014], Tue, 07 Jun 2016 07:12:07 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1939438662&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ31nB267&amp;utmp=%2Fmobile%2Findex.php%3Findex%3DJ31nB267_009&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexa0c9-2.html?index=J31nB267_008" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第31冊<br/>No.B267 牧雲和尚嬾齋別集 (14卷)<br/>【明 通明撰　毛晉編】<br/>第 9 卷</p>
	<a href="index4852.html?index=J31nB267_010" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J31">
<div class="root" id="B267" sutra_name="牧雲和尚嬾齋別集" sutra_juan="[卷9]">　
<a 
name="0601a01" id="0601a01"></a><p><span class="juanname">牧雲和尚嬾齋別集卷之九</span></p><a 
name="0601a02" id="0601a02"></a><p style="margin-left: 4em"><span class="byline">東吳　毛晉子晉　編閱</span></p><a 
name="0601a03" id="0601a03"></a><p style="margin-left: 4em"><span class="byline">鄂州　記室智時　較訂</span></p><a 
name="0601a04" id="0601a04"></a><p style="margin-left: 2em"><span class="headname">詩<span class="note">(甲之一)</span></span></p><p style="margin-left: 3em"><span class="headname">銅井時</span></p><a 
name="0601a05" id="0601a05"></a><p style="margin-left: 4em"><span class="headname">杪冬還山口占</span></p><a 
name="0601a06" id="0601a06"></a><p><span class="lg">還山正及是殘冬乘興門前一拄筇欲望琴川呼艇<a 
name="0601a07" id="0601a07"></a>處寒雲<span class="corr" title='[巳&gt;已]'>已</span>隔最高峰</span></p><a 
name="0601a08" id="0601a08"></a><p style="margin-left: 4em"><span class="headname">招鶴兄西山看梅<span class="note">(八首)</span></span></p><a 
name="0601a09" id="0601a09"></a><p><span class="lg">山樓無事恣清談曾約看梅到我菴冷地梅開思舊<a 
name="0601a10" id="0601a10"></a>話日遲帆影破春嵐</span></p><a 
name="0601a11" id="0601a11"></a><p style="text-indent: 0em; margin-left: 0em"><span class="headname">　　二</span></p><a 
name="0601a12" id="0601a12"></a><p><span class="lg">西山遠峙太湖隈同道相尋不易來所喜自來民俗<a 
name="0601a13" id="0601a13"></a>古四時生計只鋤梅</span></p><a 
name="0601a14" id="0601a14"></a><p style="text-indent: 0em; margin-left: 0em"><span class="headname">　　三</span></p><a 
name="0601a15" id="0601a15"></a><p><span class="lg">湖濱梅圃一家家臘月時暄小放葩深謝鄰菴有方<a 
name="0601a16" id="0601a16"></a>誼頻來邀看早開花</span></p><a 
name="0601a17" id="0601a17"></a><p style="text-indent: 0em; margin-left: 0em"><span class="headname">　　四</span></p><a 
name="0601a18" id="0601a18"></a><p><span class="lg">青山高下總皆梅春力花顏曉夜催不出戶庭聊縱<a 
name="0601a19" id="0601a19"></a>目也疑香國飽餐回</span></p><a 
name="0601a20" id="0601a20"></a><p style="text-indent: 0em; margin-left: 0em"><span class="headname">　　五</span></p><a 
name="0601a21" id="0601a21"></a><p><span class="lg">梅椒糝雪露微紅開落他山亦自同爭若環湖三十<a 
name="0601a22" id="0601a22"></a>里平鋪如雪傲春風</span></p><a 
name="0601a23" id="0601a23"></a><p style="text-indent: 0em; margin-left: 0em"><span class="headname">　　六</span></p><a 
name="0601a24" id="0601a24"></a><p><span class="lg">空山梅放寂無聲一點寒香壓眾英坐怪看花多熱<a 
name="0601a25" id="0601a25"></a>鬧那知花不近人情</span></p><a 
name="0601a26" id="0601a26"></a><p style="text-indent: 0em; margin-left: 0em"><span class="headname">　　七</span></p><a 
name="0601a27" id="0601a27"></a><p><span class="lg">百草頭邊是祖機謾云吾道色香非湖山佳處梅千<a 
name="0601a28" id="0601a28"></a>樹苔骨冰花聽指揮</span></p><a 
name="0601a29" id="0601a29"></a><p style="text-indent: 0em; margin-left: 0em"><span class="headname">　　八</span></p><a 
name="0601a30" id="0601a30"></a><p><span class="lg">忽地寒香撲面來當人鼻孔洞無埋翻思昔日靈雲<a 
name="0601b01" id="0601b01"></a>鈍何待桃花三月開</span></p><a 
name="0601b02" id="0601b02"></a><p style="margin-left: 4em"><span class="headname">庚辰夏再登銅井設關禁足</span></p><a 
name="0601b03" id="0601b03"></a><p><span class="lg">銅井山菴坐半巔開門湖水漾漪漣三年兩度來休<a 
name="0601b04" id="0601b04"></a>夏一缽孤峰踵昔賢松子落時閒植杖梅花開際偶<a 
name="0601b05" id="0601b05"></a>移船只今收足圓光裏祗在山中又一天</span></p><a 
name="0601b06" id="0601b06"></a><p style="margin-left: 4em"><span class="headname">馮荃升文學冒暑過訪</span></p><a 
name="0601b07" id="0601b07"></a><p><span class="lg">跫然足音至棲息豈琳宮道味同嘗蠟詩懷欲化虹<a 
name="0601b08" id="0601b08"></a>再扶蓮社範不減竹林風磐礡清陰下涼生語笑中</span></p><a 
name="0601b09" id="0601b09"></a><p style="margin-left: 4em"><span class="headname">新秋書事</span></p><a 
name="0601b10" id="0601b10"></a><p><span class="lg">大火西流令序長庭梧一葉報新涼棲遲松院閒堪<a 
name="0601b11" id="0601b11"></a>詠想像荷風遠亦香野老雲霓方切望平疇禾稼未<a 
name="0601b12" id="0601b12"></a>登黃山家雖不憂時事擊壞謳歌世願康</span></p><a 
name="0601b13" id="0601b13"></a><p style="margin-left: 4em"><span class="headname">晚秋寓湖上</span></p><a 
name="0601b14" id="0601b14"></a><p><span class="lg">青山不改舊時紅宛轉霜林遠近通曳策斷橋殘炤<a 
name="0601b15" id="0601b15"></a>裡坐看秋意畫難工</span></p><a 
name="0601b16" id="0601b16"></a><p style="margin-left: 4em"><span class="headname">冬日放舟鶴湖抵梅居晤周君謨孝廉走筆書<a 
name="0601b17" id="0601b17"></a>贈</span></p><a 
name="0601b18" id="0601b18"></a><p><span class="lg">澹蕩鶴湖水東流幾盤曲朔風激揚之塞波渙層綠<a 
name="0601b19" id="0601b19"></a>我舟為誰來有客在其澳筆寫尼山文記欣耆闍囑<a 
name="0601b20" id="0601b20"></a>現身冠履場和光導塵俗相聞固有年茲秋乃面矚<a 
name="0601b21" id="0601b21"></a>坦度見襟期端操徵素蓄靡靡末法運力為樹竿纛<a 
name="0601b22" id="0601b22"></a>斯人念不忘斯行遂所欲城闥一水渡第宅如鱗簇<a 
name="0601b23" id="0601b23"></a>何為居士居梅花環小築何者居士風蕭蕭數竿竹<a 
name="0601b24" id="0601b24"></a>再晤別無言兩眼對雙目宴坐以終日去住各無束<a 
name="0601b25" id="0601b25"></a>哂彼鈍根師法施嫌未足</span></p><a 
name="0601b26" id="0601b26"></a><p style="margin-left: 4em"><span class="headname">龍湖蚤發擬之長水阻風泊王江涇作</span></p><a 
name="0601b27" id="0601b27"></a><p><span class="lg">冬行苦日短舟發嘗恐遲誰謂出溪口北風變南吹<a 
name="0601b28" id="0601b28"></a>湖端擁千浪舟首如鳴槌一浪逆百槳槳槳抱艱危<a 
name="0601b29" id="0601b29"></a>舟子競努力胥稱腕力疲雲黃日易暮告我增畏疑<a 
name="0601b30" id="0601b30"></a>水宿固有程或瞑焉可期不若風隔處穩將孤舟艤<a 
name="0601c01" id="0601c01"></a>我心為之制動靜隨所宜岸傍得閒立水際雜有窺<a 
name="0601c02" id="0601c02"></a>近廛正作市人語叢叢私顧我以為異不言心若思<a 
name="0601c03" id="0601c03"></a>石梁駕河曲奔走知是誰鳧鴨何乃縱出沒波問嬉<a 
name="0601c04" id="0601c04"></a>物習從所慣異哉忘險夷爰有遠商舶前邁捷如馳<a 
name="0601c05" id="0601c05"></a>歎彼能勇往不為風波欺指以語同舟篙師佯不知<a 
name="0601c06" id="0601c06"></a>永懷濟川意扣舷聊自怡</span></p><a 
name="0601c07" id="0601c07"></a><p style="margin-left: 4em"><span class="headname">題穎源弟靜室</span></p><a 
name="0601c08" id="0601c08"></a><p><span class="lg">朱砂澗傍精廬小門設嘗關人境杳當軒不知何代<a 
name="0601c09" id="0601c09"></a>松摩空猶龍勢夭矯暮鼓晨鐘有比鄰雲荒日冷無<a 
name="0601c10" id="0601c10"></a>飛鳥山僧晏起無事營自將落葉空庭掃</span></p><a 
name="0601c11" id="0601c11"></a><p style="margin-left: 4em"><span class="headname">婁江靜室曉作</span></p><a 
name="0601c12" id="0601c12"></a><p><span class="lg">落落村雞叫數聲床頭睡漢盡惺惺茅簷不覺霜花<a 
name="0601c13" id="0601c13"></a>落衲被寒深是五更</span></p><a 
name="0601c14" id="0601c14"></a><p style="margin-left: 4em"><span class="headname">宿虎丘西隱</span></p><a 
name="0601c15" id="0601c15"></a><p><span class="lg">浪遊忘卻山中宿枕上悠然夢不同到曉高樓鐘鼓<a 
name="0601c16" id="0601c16"></a>靜幽禽語語喚春風</span></p><a 
name="0601c17" id="0601c17"></a><p style="margin-left: 4em"><span class="headname">過不二上人</span></p><a 
name="0601c18" id="0601c18"></a><p><span class="lg">傍溪精舍兩三楹炯炯軒窗一色明靜者安居觀實<a 
name="0601c19" id="0601c19"></a>相不妨門外弄橈聲</span></p><a 
name="0601c20" id="0601c20"></a><p style="margin-left: 4em"><span class="headname">題竹</span></p><a 
name="0601c21" id="0601c21"></a><p><span class="lg">野竹蕭蕭紙上留展來眉睫頓生秋香嚴去後何人<a 
name="0601c22" id="0601c22"></a>識拳石從傍解點頭</span></p><a 
name="0601c23" id="0601c23"></a><p style="margin-left: 4em"><span class="headname">再登程純甫書樓</span></p><a 
name="0601c24" id="0601c24"></a><p><span class="lg">虛閣登來非一度清秋良晤更相宜謾言襆被中宵<a 
name="0601c25" id="0601c25"></a>宿最好斜陽遠望時</span></p><a 
name="0601c26" id="0601c26"></a><p style="margin-left: 4em"><span class="headname">張靜垣同舟至乾元菴</span></p><a 
name="0601c27" id="0601c27"></a><p><span class="lg">扁舟隨我過龍湖高掛風帆興不孤相坐空堂未鳴<a 
name="0601c28" id="0601c28"></a>磬秋聲瑟瑟起茭蘆</span></p><a 
name="0601c29" id="0601c29"></a><p style="margin-left: 2em"><span class="headname">詩部<span class="note">(甲之二)</span></span></p><p style="margin-left: 3em"><span class="headname">古南時上</span></p><a 
name="0601c30" id="0601c30"></a><p style="margin-left: 4em"><span class="headname">折蘆菴<span class="note">(二首)</span></span></p><a 
name="0602a01" id="0602a01"></a><p><span class="lg">野情愛枕石頭眠同道招遊煙水邊坐有軒窗堪望<a 
name="0602a02" id="0602a02"></a>遠行非舟楫莫教前芙渠露冷花猶炤蘆葦秋深葉<a 
name="0602a03" id="0602a03"></a>盡偏偶憶朱涇垂釣意離鉤三寸驗諸禪</span></p><a 
name="0602a04" id="0602a04"></a><p><span class="lg">矮矮柴門向水開煙林四面遶池臺安居自不生凡<a 
name="0602a05" id="0602a05"></a>想晦跡從言養聖胎清曉語聞幽樹鳥中宵夢入白<a 
name="0602a06" id="0602a06"></a>雲堆隔溪肴見迷津者不惜拋蘆為渡來</span></p><a 
name="0602a07" id="0602a07"></a><p style="margin-left: 4em"><span class="headname">開爐古南閱諸衲子除夕之作</span></p><a 
name="0602a08" id="0602a08"></a><p><span class="lg">祖風導世古凌然荒院開爐順昔緣杖子山形全正<a 
name="0602a09" id="0602a09"></a>今柴頭品字發新煙兒童竹馬看相戲村里桃符又<a 
name="0602a10" id="0602a10"></a>改年笑我端居無事想也隨人和歲除篇</span></p><a 
name="0602a11" id="0602a11"></a><p style="margin-left: 4em"><span class="headname">村懷<span class="note">(三首)</span></span></p><a 
name="0602a12" id="0602a12"></a><p><span class="lg">村荒遠人事不異居深山門庭無棲泊鳥雀閒往還</span></p><a 
name="0602a13" id="0602a13"></a><p style="text-indent: 0em; margin-left: 0em"><span class="headname">　　二</span></p><a 
name="0602a14" id="0602a14"></a><p><span class="lg">水邊與林下原是道人居生性送迎嬾非關絕交書</span></p><a 
name="0602a15" id="0602a15"></a><p style="text-indent: 0em; margin-left: 0em"><span class="headname">　　三</span></p><a 
name="0602a16" id="0602a16"></a><p><span class="lg">驟雨夜來過春池徹底清自非濠上客時有觀魚情</span></p><a 
name="0602a17" id="0602a17"></a><p style="margin-left: 4em"><span class="headname">溪濱落花觸目成偈<span class="note">(五首)</span></span></p><a 
name="0602a18" id="0602a18"></a><p><span class="lg">長溪昨夜殷其雷驟雨繁花打作堆有客夢中方栩<a 
name="0602a19" id="0602a19"></a>栩朱顏未信一時頹</span></p><a 
name="0602a20" id="0602a20"></a><p style="text-indent: 0em; margin-left: 0em"><span class="headname">　　二</span></p><a 
name="0602a21" id="0602a21"></a><p><span class="lg">花下一壺難得醉人間兩鬢易成絲負趨休訝南華<a 
name="0602a22" id="0602a22"></a>語川上徘徊有仲尼</span></p><a 
name="0602a23" id="0602a23"></a><p style="text-indent: 0em; margin-left: 0em"><span class="headname">　　三</span></p><a 
name="0602a24" id="0602a24"></a><p><span class="lg">誰家梁燕羽差池實相深談自不知也惜落花啣上<a 
name="0602a25" id="0602a25"></a>下忙忙直作有情癡</span></p><a 
name="0602a26" id="0602a26"></a><p style="text-indent: 0em; margin-left: 0em"><span class="headname">　　四</span></p><a 
name="0602a27" id="0602a27"></a><p><span class="lg">綠陰漸漸暗香臺餘萼葳蕤葉底開最苦游蜂情不<a 
name="0602a28" id="0602a28"></a>斷不辭谿路遠飛來</span></p><a 
name="0602a29" id="0602a29"></a><p style="text-indent: 0em; margin-left: 0em"><span class="headname">　　五</span></p><a 
name="0602a30" id="0602a30"></a><p><span class="lg">春風行令自無虛花落花開總信渠吹盡殘紅無著<a 
name="0602b01" id="0602b01"></a>處拈來水面飼遊魚</span></p><a 
name="0602b02" id="0602b02"></a><p style="margin-left: 4em"><span class="headname">杪秋晤唐祈遠於烏戍書園</span></p><a 
name="0602b03" id="0602b03"></a><p><span class="lg">涼風無事坐荒村呼艇來尋不二門高閣倚空連野<a 
name="0602b04" id="0602b04"></a>色寒花炤眼抹秋痕峰巒峭峻忘成簣潭水汪洋擬<a 
name="0602b05" id="0602b05"></a>擲綸獅座試憑機掣覓毘耶誰道竟無言</span></p><a 
name="0602b06" id="0602b06"></a><p style="margin-left: 4em"><span class="headname">九日於住波菴小閣</span></p><a 
name="0602b07" id="0602b07"></a><p><span class="lg">秋杪金風涼遠行思故鄉故鄉在何處眠來知夜長</span></p><a 
name="0602b08" id="0602b08"></a><p style="margin-left: 4em"><span class="headname">宿當湖西林寺<span class="note">(二首)</span></span></p><a 
name="0602b09" id="0602b09"></a><p><span class="lg">當湖煙水際古殿何時興清梵中宵發東吹過舊城</span></p><a 
name="0602b10" id="0602b10"></a><p style="text-indent: 0em; margin-left: 0em"><span class="headname">　　二</span></p><a 
name="0602b11" id="0602b11"></a><p><span class="lg">空樓隔市廛一似絕人煙曉日推窗起稻花香滿田</span></p><a 
name="0602b12" id="0602b12"></a><p style="margin-left: 4em"><span class="headname">題金山圖<span class="note">(二首)</span></span></p><a 
name="0602b13" id="0602b13"></a><p><span class="lg">微茫江岸艸蕭蕭水次蒼山有姓焦自昔漁人嘗此<a 
name="0602b14" id="0602b14"></a>泛不知南北是何朝</span></p><a 
name="0602b15" id="0602b15"></a><p style="text-indent: 0em; margin-left: 0em"><span class="headname">　　二</span></p><a 
name="0602b16" id="0602b16"></a><p><span class="lg">江面微風撼塔鈴塔中長日走江聲剎竿便是瓜洲<a 
name="0602b17" id="0602b17"></a>渡北望長安自此行</span></p><a 
name="0602b18" id="0602b18"></a><p style="margin-left: 4em"><span class="headname">寄懷天台靈鷲寺石奇和尚<span class="note">(二首)</span></span></p><a 
name="0602b19" id="0602b19"></a><p><span class="lg">谿院經年坐春條暖日熏幾思華頂月未踏石橋雲<a 
name="0602b20" id="0602b20"></a>病骨悲同立深言近莫聞溪山原不異終惜一江分</span></p><a 
name="0602b21" id="0602b21"></a><p style="text-indent: 0em; margin-left: 0em"><span class="headname">　　二</span></p><a 
name="0602b22" id="0602b22"></a><p><span class="lg">平野春光潤寒巖遼燒熏法筵餘凍雪木座擁高雲<a 
name="0602b23" id="0602b23"></a>杖擊峰齊舞花拈眾樂聞靈山一會在今古又何分</span></p><a 
name="0602b24" id="0602b24"></a><p style="margin-left: 4em"><span class="headname">贈褚鳳廷道翁</span></p><a 
name="0602b25" id="0602b25"></a><p><span class="lg">壯年雄志四方攜京國風光入馬蹄何似耆年真受<a 
name="0602b26" id="0602b26"></a>用時尋寂樂遇招提</span></p><a 
name="0602b27" id="0602b27"></a><p style="margin-left: 4em"><span class="headname">褚鳳廷宅看閩中將樂石</span></p><a 
name="0602b28" id="0602b28"></a><p><span class="lg">信是他山石從來未有觀移時踰峻嶺止處近微瀾<a 
name="0602b29" id="0602b29"></a>宛具全峰勢如蒙宿霧寒真光無外洩仁壽此中安</span></p><a 
name="0602b30" id="0602b30"></a><p style="margin-left: 4em"><span class="headname">登魯菴水閣右個</span></p><a 
name="0602c01" id="0602c01"></a><p><span class="lg">小閣真如斗登來眼豁然溪聲通足下山意在簷邊<a 
name="0602c02" id="0602c02"></a>蒼竹亭亭立斜陽淡淡懸火雲蒸六月想就北窗眠</span></p><a 
name="0602c03" id="0602c03"></a><p style="margin-left: 4em"><span class="headname">寄吳門玄若機公<span class="note">(二首)</span></span></p><a 
name="0602c04" id="0602c04"></a><p><span class="lg">惘惘窮途客年年畏卜居自將同鶴跡時以負角書<a 
name="0602c05" id="0602c05"></a>最可知心久能忘晤面初遙思吟臥處昔竹近何如</span></p><a 
name="0602c06" id="0602c06"></a><p style="text-indent: 0em; margin-left: 0em"><span class="headname">　　二</span></p><a 
name="0602c07" id="0602c07"></a><p><span class="lg">溪柳緣參差溪光無定時十年林下誼五字客中詩<a 
name="0602c08" id="0602c08"></a>燕乳花將盡鶯鳴席未移閒將臨水意報與故人知</span></p><a 
name="0602c09" id="0602c09"></a><p style="margin-left: 4em"><span class="headname">春暮雜詠<span class="note">(十首)</span></span></p><a 
name="0602c10" id="0602c10"></a><p><span class="lg">春眠溪院冷無雲曉夢禽聲亦有聞遙憶故山湖水<a 
name="0602c11" id="0602c11"></a>上梅花如雪早紛紛</span></p><a 
name="0602c12" id="0602c12"></a><p style="text-indent: 0em; margin-left: 0em"><span class="headname">　　二</span></p><a 
name="0602c13" id="0602c13"></a><p><span class="lg">丈室虛閒篆縷浮忘言摩詰病無儔春風欲盡繩床<a 
name="0602c14" id="0602c14"></a>臥問疾何人一唱酬</span></p><a 
name="0602c15" id="0602c15"></a><p style="text-indent: 0em; margin-left: 0em"><span class="headname">　　三</span></p><a 
name="0602c16" id="0602c16"></a><p><span class="lg">梅子青青花事稀後開籬落有薔薇日長隱几心無<a 
name="0602c17" id="0602c17"></a>住閒看中林蝶影飛</span></p><a 
name="0602c18" id="0602c18"></a><p style="text-indent: 0em; margin-left: 0em"><span class="headname">　　四</span></p><a 
name="0602c19" id="0602c19"></a><p><span class="lg">溪上花殘少客遊虛廊鎮日似山幽階前稚竹無心<a 
name="0602c20" id="0602c20"></a>長柔綠枝枝自可眸</span></p><a 
name="0602c21" id="0602c21"></a><p style="text-indent: 0em; margin-left: 0em"><span class="headname">　　五</span></p><a 
name="0602c22" id="0602c22"></a><p><span class="lg">阡陌猗然帶女桑水村幽致未云荒一茅欲避溪雲<a 
name="0602c23" id="0602c23"></a>暖白石青松詎可忘</span></p><a 
name="0602c24" id="0602c24"></a><p style="text-indent: 0em; margin-left: 0em"><span class="headname">　　六</span></p><a 
name="0602c25" id="0602c25"></a><p><span class="lg">小艇桃源未得尋楊花飛落水深深白鷗黃鳥閒相<a 
name="0602c26" id="0602c26"></a>識不礙時時在柳陰</span></p><a 
name="0602c27" id="0602c27"></a><p style="text-indent: 0em; margin-left: 0em"><span class="headname">　　七</span></p><a 
name="0602c28" id="0602c28"></a><p><span class="lg">出岫無心雲片片啣花有意鳥雙雙卻嫌<span class="gaiji">[木*虖]<!--gaiji,,1[木*虖],2&#x3BC9;,3--></span>性彌年<a 
name="0602c29" id="0602c29"></a>嬾只麼閒閒臥北窗</span></p><a 
name="0602c30" id="0602c30"></a><p style="text-indent: 0em; margin-left: 0em"><span class="headname">　　八</span></p><a 
name="0603a01" id="0603a01"></a><p><span class="lg">一花到地春隨去數竹穿泥夏早來坐愛薰風應時<a 
name="0603a02" id="0603a02"></a>節不時吹我殿扉開</span></p><a 
name="0603a03" id="0603a03"></a><p style="text-indent: 0em; margin-left: 0em"><span class="headname">　　九</span></p><a 
name="0603a04" id="0603a04"></a><p><span class="lg">柔桑采朵碧溪灣蠶月安居自得閒竹杖靠軒聊探<a 
name="0603a05" id="0603a05"></a>水草鞋懸壁待看山</span></p><a 
name="0603a06" id="0603a06"></a><p style="text-indent: 0em; margin-left: 0em"><span class="headname">　　十</span></p><a 
name="0603a07" id="0603a07"></a><p><span class="lg">一任飛花落古菴垂絲千尺在深潭打魚船子真為<a 
name="0603a08" id="0603a08"></a>逸顛酒曹山未是憨</span></p><a 
name="0603a09" id="0603a09"></a><p style="margin-left: 4em"><span class="headname">夢戒雷震公二首<span class="note">(有序)</span></span></p><a 
name="0603a10" id="0603a10"></a><p style="text-indent: 0em; margin-left: 1em"><span class="linehead"></span>公梁谿人也倜儻有英氣喜屬詩初與予遊期明<a 
name="0603a11" id="0603a11"></a><span class="corr" title='[巳&gt;已]'>已</span>事後以一代時教講席多立門戶欲窮其致焚<a 
name="0603a12" id="0603a12"></a>膏繼晷苦心幾二十年庚辰冬從南都得疾旅臥<a 
name="0603a13" id="0603a13"></a>吳門之龍樹菴不起無葬地友人慈築火化之移<a 
name="0603a14" id="0603a14"></a>其骨歸石盂山。</p><a 
name="0603a15" id="0603a15"></a><p><span class="lg">夏夜雨不息孤燈耿無煙伏枕忽成寐故人來我前<a 
name="0603a16" id="0603a16"></a>容顏宛如昔蹈厲殊翩翩緬懷平生懽把臂憑高筵<a 
name="0603a17" id="0603a17"></a>詢之別來意欲語仍嘿然有若分題夜搆思入虛玄<a 
name="0603a18" id="0603a18"></a>不知萍梗蹤宿痾何時痊前冬遠聞訃無乃夢中傳</span></p><a 
name="0603a19" id="0603a19"></a><p style="text-indent: 0em; margin-left: 0em"><span class="headname">　　二</span></p><a 
name="0603a20" id="0603a20"></a><p><span class="lg">吾生四方遊所立望同志於何此相見微覺較前異<a 
name="0603a21" id="0603a21"></a>攢眉對知<span class="corr" title='[巳&gt;己]'>己</span>何者不得意我留煙村間春夏<span class="corr" title='[巳&gt;已]'>已</span>易二<a 
name="0603a22" id="0603a22"></a>眷言姑蘇山有君敦道義惠然肯來顧所感不相棄<a 
name="0603a23" id="0603a23"></a>溪花<span class="corr" title='[巳&gt;已]'>已</span>無飛梅雨適時至水田亂蛙鳴中夜警無睡<a 
name="0603a24" id="0603a24"></a>枕簞時轉側神情見游戲與君學無生生死何足累<a 
name="0603a25" id="0603a25"></a>君雖乘白雲未忘法門季謂君夢中來能免數行淚</span></p><a 
name="0603a26" id="0603a26"></a><p style="margin-left: 4em"><span class="headname">夏晚同程純甫菴後散步<span class="note">(二首)</span></span></p><a 
name="0603a27" id="0603a27"></a><p><span class="lg">三年不見常時想六月能過一面歡舊路未忘無待<a 
name="0603a28" id="0603a28"></a>引新墻初築且須觀</span></p><a 
name="0603a29" id="0603a29"></a><p style="text-indent: 0em; margin-left: 0em"><span class="headname">　　二</span></p><a 
name="0603a30" id="0603a30"></a><p><span class="lg">犁鋤遠近皆耕水殿閣東南忽打雷竹扇葛衣涼正<a 
name="0603b01" id="0603b01"></a>納村風溪雨夜俱來</span></p><a 
name="0603b02" id="0603b02"></a><p style="margin-left: 4em"><span class="headname">范遵甫覽予山偈擊節別後寄贈<span class="note">(二首)</span></span></p><a 
name="0603b03" id="0603b03"></a><p><span class="lg">天壤有斯文世界不空立精華古人味天機信吐翕<a 
name="0603b04" id="0603b04"></a>在昔洙泗沒餘響授參伋德者必有言聖經賴明緝<a 
name="0603b05" id="0603b05"></a>率循閑隱怪厥中方允執百世誰則師性道于焉集<a 
name="0603b06" id="0603b06"></a>以茲願學眾水流必就濕君家大范風文行乃固習<a 
name="0603b07" id="0603b07"></a>豈直正冠履兼知浩篇什英英高雲志青紫可芥拾<a 
name="0603b08" id="0603b08"></a>而余山林人於世何汲汲違親影惟單遠遊歲踰廿<a 
name="0603b09" id="0603b09"></a>死生古稱大用是眉宇急徒懷孝友意莫耕桑梓粒<a 
name="0603b10" id="0603b10"></a>感彼陟岵吟中情每岌岌途窮忽返步縣解本無縶<a 
name="0603b11" id="0603b11"></a>抱病欣忘言望古如不及白雲曾高臥青溪一停笠<a 
name="0603b12" id="0603b12"></a>詞章非我事紙墨何暇給偶然流胸襟造次欲滿笈<a 
name="0603b13" id="0603b13"></a>嗟咨自成趣敢落文字級時值枯稿流把讀嘆艱澀<a 
name="0603b14" id="0603b14"></a>誰謂風雅倫見之反珍襲擇術本相異臭味何忽入<a 
name="0603b15" id="0603b15"></a>得非君之懷化理有所吸春花落何處蜂髯爭嗜汁<a 
name="0603b16" id="0603b16"></a>空庭雨餘後竹色正霑浥坐次忘舞蹈風中豁於邑<a 
name="0603b17" id="0603b17"></a>冥心太古上干戈等讓揖乃知楊朱徒多岐自為泣<a 
name="0603b18" id="0603b18"></a>千古惟春雷可以動凡蟄</span></p><a 
name="0603b19" id="0603b19"></a><p style="text-indent: 0em; margin-left: 0em"><span class="headname">　　二</span></p><a 
name="0603b20" id="0603b20"></a><p><span class="lg">聖賢生憂患智者當以勗君子所為貴落落乃如玉<a 
name="0603b21" id="0603b21"></a>緬思古先王與聚遂民欲使如登春臺有若醉醽醁<a 
name="0603b22" id="0603b22"></a>飲食會男女水火視菽粟一夫澤不被自慊失亭毒<a 
name="0603b23" id="0603b23"></a>吁嗟斯民中誰者能拔俗簡編不將事風塵屢僕僕<a 
name="0603b24" id="0603b24"></a>斗酒使氣揚青銅炤髮綠徒然負此軀大道莫可告<a 
name="0603b25" id="0603b25"></a>君資誠卓秀義理自天屬晏如環堵間蔬水歡亦足<a 
name="0603b26" id="0603b26"></a>文章列芻豢今古靡不囑心力久為殫辛苦過自督<a 
name="0603b27" id="0603b27"></a>胡然遭蹭蹬志不逞鴻鵠天命若可把人事多所局<a 
name="0603b28" id="0603b28"></a>荏苒歲華逝淹留日月促回也其庶乎屢空得君續<a 
name="0603b29" id="0603b29"></a>懷抱幸自寬固窮節不辱三生因緣在讀我林下錄<a 
name="0603b30" id="0603b30"></a>恍然投法味快得我心曲竊嗟有生類難解濁世梏<a 
name="0603c01" id="0603c01"></a>鬚眉均丈夫有髮何曲跼良驥躍千里要當秣以蓐<a 
name="0603c02" id="0603c02"></a>神魚入重淵其奈網罟數遭逢時有待淪溺苦惟酷<a 
name="0603c03" id="0603c03"></a>君看血氣儔初非不息燭一念從之迷百身亦何贖<a 
name="0603c04" id="0603c04"></a>飛舉欲仙仙妄矣登真籙所以大觀士三界指為獄<a 
name="0603c05" id="0603c05"></a>榮名悲草露甲兵笑蠻觸霸王同一化不讓吳與蜀<a 
name="0603c06" id="0603c06"></a>未聞千載後周鼎在郟鄏我言雖曰放君志乃可沃<a 
name="0603c07" id="0603c07"></a>結纓生未知賢也徒結束聞道夕死可聖兮想其躅<a 
name="0603c08" id="0603c08"></a>時乎不再來逝者亦云速念茲如臨淵其勿寢安褥<a 
name="0603c09" id="0603c09"></a>曠劫良在今萬古碧潭淥晦明在吾眼旋轉任朝旭<a 
name="0603c10" id="0603c10"></a>聿來竹院中宴坐消暑溽法緣偶相聚情好永為篤<a 
name="0603c11" id="0603c11"></a>寧靜近枯淡紛譁謝繁縟因以性命憂要君醍醐浴<a 
name="0603c12" id="0603c12"></a>謾嗤奔蜂微而以化藿蠋</span></p><a 
name="0603c13" id="0603c13"></a><p style="margin-left: 4em"><span class="headname">久雨</span></p><a 
name="0603c14" id="0603c14"></a><p><span class="lg">梅溪為水鄉一雨經彌月溪流忽高岸舟行如地發<a 
name="0603c15" id="0603c15"></a>天地煙濛濛暑月冷侵骨朝旭豈全蔽晚雷聲不歇<a 
name="0603c16" id="0603c16"></a>所棲異孤峰卑濕上履襪布衲暈白花烘爐無榾拙<a 
name="0603c17" id="0603c17"></a>土階時浸潤出戶有顛蹶老農樹新苗日夕恐見沒<a 
name="0603c18" id="0603c18"></a>荷蓑來遠阡皤然曲鬚髮口稱去年旱溝水村村竭<a 
name="0603c19" id="0603c19"></a>桔槔喧中夜用力徒搰搰今年雨水多川壇不煩謁<a 
name="0603c20" id="0603c20"></a>屋茅雖漏爛上天何敢忽鄰翁偶相值與語同咄咄<a 
name="0603c21" id="0603c21"></a>眷彼淳古意想見休明碣取貌誠則野近仁信哉訥<a 
name="0603c22" id="0603c22"></a>歸來坐室中抱膝亦如兀稍晴軒窗開輒喜遠帆突<a 
name="0603c23" id="0603c23"></a>蒼蒼長天空靄靄陰翳揭杖藜有高情思同采山蕨</span></p><a 
name="0603c24" id="0603c24"></a><p style="margin-left: 4em"><span class="headname">刪竹<span class="note">(二首)</span></span></p><a 
name="0603c25" id="0603c25"></a><p><span class="lg">素性愛丘壑煙村無半峰少留林間意惟此竹一叢<a 
name="0603c26" id="0603c26"></a>入夏取涼便嫌彼枝葉濃斜陽自披剪于以利其鋒<a 
name="0603c27" id="0603c27"></a>運斤值新霽寒翠衫袖封坐石矚高蔭約略欲無重<a 
name="0603c28" id="0603c28"></a>清風應手至幽韻如吹松生成聳秀榦亭亭無秋冬<a 
name="0603c29" id="0603c29"></a>問起有數枝培土同厚鬆立節甚不直謾嗟難見容<a 
name="0603c30" id="0603c30"></a>快哉當西北剪擇空蒙茸忽見天一方高明曠心胸</span></p><a 
name="0604a01" id="0604a01"></a><p style="text-indent: 0em; margin-left: 0em"><span class="headname">　　又</span></p><a 
name="0604a02" id="0604a02"></a><p><span class="lg">種竹非遣俗竹中自無塵虛心持特操待老完其真<a 
name="0604a03" id="0604a03"></a>豈欲故伐汝縛去同柴薪昨者北窗下所黜皆非珍<a 
name="0604a04" id="0604a04"></a>況爾當前軒耳目之所親到門無爽氣何以慰嘉賓<a 
name="0604a05" id="0604a05"></a>昏昏但蒙密卑身風雨晨中豈無卓立或難前自陳<a 
name="0604a06" id="0604a06"></a>信哉物因混君子慚經綸吾今選於眾孰曰無其仁<a 
name="0604a07" id="0604a07"></a>疇昔一擊士知非等閒人</span></p><a 
name="0604a08" id="0604a08"></a><p style="margin-left: 4em"><span class="headname">古木</span></p><a 
name="0604a09" id="0604a09"></a><p><span class="lg">古木臨高簷兀然墮其枝風霜久獨立綠竹左右之<a 
name="0604a10" id="0604a10"></a>木得竹而葉竹同木而欹微風行是中蕭蕭息相吹<a 
name="0604a11" id="0604a11"></a>木喜竹多韻竹欣木無奇木獨存老意竹各挺秀姿<a 
name="0604a12" id="0604a12"></a>並處無嫌猜歲寒將與期木也若無用去之非所宜</span></p><a 
name="0604a13" id="0604a13"></a><p style="margin-left: 4em"><span class="headname">返照</span></p><a 
name="0604a14" id="0604a14"></a><p><span class="lg">斜日欲西落餘光射東垣萬象復輝映溪林寂無喧<a 
name="0604a15" id="0604a15"></a>其時有逸者與客坐中軒撫茲一過目有會忘乎言</span></p><a 
name="0604a16" id="0604a16"></a><p style="margin-left: 4em"><span class="headname">移蕉</span></p><a 
name="0604a17" id="0604a17"></a><p><span class="lg">微蕉托我庭始生亦殊苦數日抽一葉畏風莫敢舞<a 
name="0604a18" id="0604a18"></a>遂有清音來曉空落疏雨獨以遠窗下來者恐相侮<a 
name="0604a19" id="0604a19"></a>清晨手種過東西同一土暫移若違性全身忽傴僂<a 
name="0604a20" id="0604a20"></a>茲物體本空眾葉偶合聚觸類悟其軀在乎明眼睹<a 
name="0604a21" id="0604a21"></a>因思滋舊根盆水頻掬取山情近草木非關過惜撫<a 
name="0604a22" id="0604a22"></a>待看碧陰高清涼映簾廡</span></p><a 
name="0604a23" id="0604a23"></a><p style="margin-left: 4em"><span class="headname">摘瓜</span></p><a 
name="0604a24" id="0604a24"></a><p><span class="lg">天地好生物寸土不空荒人力輔之運溉灌扶其良<a 
name="0604a25" id="0604a25"></a>遂致竹架碧映斯瓜實黃葉大冒赤日蔓延上新篁<a 
name="0604a26" id="0604a26"></a>懸蒂影直直及晨露瀼瀼每資伊蒲饌齒舌有潔香<a 
name="0604a27" id="0604a27"></a>疑傳青門種藝此招提房我摘非不惜恐其秋忽霜<a 
name="0604a28" id="0604a28"></a>凡物不虛生利用乃為臧當美不飫人過時徒自傷<a 
name="0604a29" id="0604a29"></a>君看映階艸不栽亦自長青青交春夏殊省撫視忙<a 
name="0604a30" id="0604a30"></a>所因無致用任之委爨傍</span></p><a 
name="0604b01" id="0604b01"></a><p style="margin-left: 4em"><span class="headname">曝書</span></p><a 
name="0604b02" id="0604b02"></a><p><span class="lg">伊誰於古初巧製此文字賢哲去千載心精儼相示<a 
name="0604b03" id="0604b03"></a>目擊不容聲蕩默立天地賴以正眾情多聞未為至<a 
name="0604b04" id="0604b04"></a>何哉蠹魚癡咀嚼競從事飽腹而<span class="corr" title='[巳&gt;已]'>已</span>矣寧達作者意<a 
name="0604b05" id="0604b05"></a>我生輕外物自期行古志負之為遠遊未嘗窮途棄<a 
name="0604b06" id="0604b06"></a>晤對樂無時膠漆投不異於今久彌敬朝夕發幽秘<a 
name="0604b07" id="0604b07"></a>秋陽以暴之古人端在是任彼老斲輪乃以糟粕視</span></p><a 
name="0604b08" id="0604b08"></a><p style="margin-left: 4em"><span class="headname">觀帖</span></p><a 
name="0604b09" id="0604b09"></a><p><span class="lg">曾聞古之人有工臨池筆灑墨不苟然落紙皆有律<a 
name="0604b10" id="0604b10"></a>末學怪膚甚各信手腕出深觀凝其思默默增恂慄<a 
name="0604b11" id="0604b11"></a>何乃風格殊何乃點畫一六書稱一藝古為童子恤<a 
name="0604b12" id="0604b12"></a>何乃及其至作者亦憚述擬似神<span class="corr" title='[巳&gt;已]'>已</span>死脫法豈終吉<a 
name="0604b13" id="0604b13"></a>縱橫得體間其妙難意必欲速敢窺奧手拙徒費日<a 
name="0604b14" id="0604b14"></a>所以入道門種性許超逸矜式惟苦心臻化能事畢</span></p><a 
name="0604b15" id="0604b15"></a><p style="margin-left: 4em"><span class="headname">觀魚</span></p><a 
name="0604b16" id="0604b16"></a><p><span class="lg">小池良不寬中有數尾魚莫知其誰饋畜之傍我廬<a 
name="0604b17" id="0604b17"></a>魚躍時洋洋予覺日于于相忘不知樂各自遂厥初<a 
name="0604b18" id="0604b18"></a>微物信亦神呼吸波光舒曉窗騰竹霧恆疑其巨噓<a 
name="0604b19" id="0604b19"></a>尾赬曾無勞水清行自如悠然非江湖潛處歲月餘<a 
name="0604b20" id="0604b20"></a>鯨鯢沉巨浸任竿難放渠眾鱗在他水往往登庖廚<a 
name="0604b21" id="0604b21"></a>皆因身味厚自致戕全軀所以達生士掩材類山<span class="gaiji">[木*虖]<!--gaiji,,1[木*虖],2&#x3BC9;,3--></span><a 
name="0604b22" id="0604b22"></a>一龍復一蛇世罟不能漁隱見終天年淡漠神明居<a 
name="0604b23" id="0604b23"></a>得非其慮遠所適為之殊</span></p><a 
name="0604b24" id="0604b24"></a><p style="margin-left: 4em"><span class="headname">納涼</span></p><a 
name="0604b25" id="0604b25"></a><p><span class="lg">九月霜露降無衣悲歲窮六月日酷甚把扇思清風<a 
name="0604b26" id="0604b26"></a>有生雖云眾極其體則同感觸以自遣端苦寒暑攻<a 
name="0604b27" id="0604b27"></a>何如息心士煩熱消胸中三伏坐竹院有時吟孤桐<a 
name="0604b28" id="0604b28"></a>大汗豈不流微涼時覺通鳴磬及午飯火雲正燒空<a 
name="0604b29" id="0604b29"></a>自喜得閒暇解衣忘蘊隆晚來簷前踞久焉盻蒼穹<a 
name="0604b30" id="0604b30"></a>依徊二三子語話隨其衷殿戶闃寂寞河漢高昭融<a 
name="0604c01" id="0604c01"></a>微蚊颺輕扇小鳥伏蒿蓬四體喜無倦深更惜餘功<a 
name="0604c02" id="0604c02"></a>匏葉露涓滴竹陰月朦朧臥去室生白覺來窗日紅<a 
name="0604c03" id="0604c03"></a>爽心良在茲遺世非所崇緬思天地運循環何時終</span></p><a 
name="0604c04" id="0604c04"></a><p style="margin-left: 4em"><span class="headname">又觀魚</span></p><a 
name="0604c05" id="0604c05"></a><p><span class="lg">近水多見魚在山多見鳥見鳥<span class="corr" title='[羡&gt;羨]'>羨</span>高飛見魚忻伏沼<a 
name="0604c06" id="0604c06"></a>魚鳥本無機人情自為杳華亭古都會煙水亦渺渺<a 
name="0604c07" id="0604c07"></a>朱涇古船子風儀超世表披緇把釣竿垂絲向紅蓼<a 
name="0604c08" id="0604c08"></a>跡疏鳧鷗親眼曠佛祖小眾漁殊不識鼓枻乃相嬲<a 
name="0604c09" id="0604c09"></a>蓑笠送春秋蓬窗臥昏曉尋常傍釣來他魚不為少<a 
name="0604c10" id="0604c10"></a>躍躍雖可人俯視何其眇錦鱗洪波得生平事則了<a 
name="0604c11" id="0604c11"></a>吁嗟祖庭秋先烈誰克紹浩歌留此情一解世紛擾</span></p><a 
name="0604c12" id="0604c12"></a><p style="margin-left: 4em"><span class="headname">將登天台寄王言遠孝廉</span></p><a 
name="0604c13" id="0604c13"></a><p><span class="lg">宇內多名山越中聞天台梵宮出雲漢林壑千重迴<a 
name="0604c14" id="0604c14"></a>古息大乘士渡水嗤浮杯于今無其人神丘成死灰<a 
name="0604c15" id="0604c15"></a>吾師天童老頂髮如霜堆曳杖坐耽耽法鼓從空雷<a 
name="0604c16" id="0604c16"></a>龍象遠騰踏山光一時開今也實不幸泰山忽焉頹<a 
name="0604c17" id="0604c17"></a>初聞心神亂踊跳罹大災向無兒女情忽作孩提哀<a 
name="0604c18" id="0604c18"></a>懷香拾溪藻隕涕流海苔病軀將一奔敢曰陟崔嵬<a 
name="0604c19" id="0604c19"></a>及門亦多士某也愧匪材既與爐錘問冥頑蒙化裁<a 
name="0604c20" id="0604c20"></a>正眼悲即滅寸心盡如摧惻惻難告人中宵自低回<a 
name="0604c21" id="0604c21"></a>疾思凌赤城遂乃步瓊臺藉以散鬱憂因之觀九垓<a 
name="0604c22" id="0604c22"></a>到時秋正中月色無纖埃千里或不隔清光當飛來</span></p><a 
name="0604c23" id="0604c23"></a><p style="margin-left: 4em"><span class="headname">錢塘值雨</span></p><a 
name="0604c24" id="0604c24"></a><p><span class="lg">掣電轟雷過海門孤舟煙雨一時昏越中山色無看<a 
name="0604c25" id="0604c25"></a>處獨見天邊白鳥翻</span></p><a 
name="0604c26" id="0604c26"></a><p style="margin-left: 4em"><span class="headname">過棗樹灣</span></p><a 
name="0604c27" id="0604c27"></a><p><span class="lg">雞鳴犬吠古山家曲曲溪光抱遠沙鼓枻浩歌誰氏<a 
name="0604c28" id="0604c28"></a>子溯流乘興夕陽斜</span></p><a 
name="0604c29" id="0604c29"></a><a 
name="0604c30" id="0604c30"></a><p><span class="juanname">嬾齋別集卷九<span class="note">(終)</span></span></p>
<hr>【經文資訊】嘉興藏第 31 冊 No. B267 牧雲和尚嬾齋別集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexa196.html?index=J31nB267" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J31nB267_009 by HTTrack Website Copier/3.x [XR&CO'2014], Tue, 07 Jun 2016 07:12:07 GMT -->
</html>
