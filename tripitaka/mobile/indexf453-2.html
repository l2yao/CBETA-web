<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T01n0001_005 by HTTrack Website Copier/3.x [XR&CO'2014], Tue, 07 Jun 2016 06:44:39 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1258768184&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT01n0001&amp;utmp=%2Fmobile%2Findex.php%3Findex%3DT01n0001_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2e48.html?index=T01n0001_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第01冊<br/>No.1 長阿含經 (22卷)<br/>【後秦 佛陀耶舍共竺佛念譯】<br/>第 5 卷</p>
	<a href="indexcf69.html?index=T01n0001_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T01">
<div class="root" id="0001" sutra_name="長阿含經" sutra_juan="[卷5]">　
<a 
name="0030b06" id="0030b06"></a><a 
name="0030b07" id="0030b07"></a><p><span class="juanname">佛說長阿含經卷第五</span></p><a 
name="0030b08" id="0030b08"></a><a 
name="0030b09" id="0030b09"></a><p style="margin-left: 4em"><span class="byline">後秦弘始年佛陀耶舍共竺佛念譯</span></p><a 
name="0030b10" id="0030b10"></a><p style="margin-left: 3em"><span class="headname">（三）第一分典尊經第三</span></p><a 
name="0030b11" id="0030b11"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時，佛在羅閱祇耆闍崛山，與<a 
name="0030b12" id="0030b12"></a>大比丘眾千二百五十人俱。</p><p style="text-indent: 0em; margin-left: 0em"><span class="linehead"></span>爾時，執樂天<a 
name="0030b13" id="0030b13"></a>般遮翼子，於夜靜寂無人之時，放大光明，<a 
name="0030b14" id="0030b14"></a>照耆闍崛山來至佛所，頭面禮佛足已，在<a 
name="0030b15" id="0030b15"></a>一面立。時，般遮翼白世尊言：「昨梵天王<a 
name="0030b16" id="0030b16"></a>至忉利天，與帝釋共議。我親從彼聞，今<a 
name="0030b17" id="0030b17"></a>者寧可向世尊說不？」</p><p style="text-indent: 0em; margin-left: 0em"><span class="linehead"></span>佛言：「汝欲說者，便可<a 
name="0030b18" id="0030b18"></a>說之。」</p><p style="text-indent: 0em; margin-left: 0em"><span class="linehead"></span>般遮翼言：「一時，忉利諸天集法講堂，<a 
name="0030b19" id="0030b19"></a>有所講論。時，四天王隨其方面，各當位坐，<a 
name="0030b20" id="0030b20"></a>提帝賴吒天王在東方坐，其面西向，帝釋<a 
name="0030b21" id="0030b21"></a>在前；毘樓勒天王在南方坐，其面北向，帝<a 
name="0030b22" id="0030b22"></a>釋在前；毘樓博叉天王在西方坐，其面東<a 
name="0030b23" id="0030b23"></a>向，帝釋在前；毘沙門天王在北方坐，其面<a 
name="0030b24" id="0030b24"></a>南向，帝釋在前。時，四天王皆先坐已，然後我<a 
name="0030b25" id="0030b25"></a>坐，復有餘大神天，皆先於佛所，淨修梵行，<a 
name="0030b26" id="0030b26"></a>於此命終，生忉利天，使彼諸天，增益五福：<a 
name="0030b27" id="0030b27"></a>一者天壽，二者天色，三者天名稱，四者天樂，<a 
name="0030b28" id="0030b28"></a>五者天威德。時，諸忉利天皆踊躍歡喜言：『增<a 
name="0030b29" id="0030b29"></a>益諸天眾，減損阿須倫眾。』爾時，釋<span class="corr" title='[桓提&gt;提桓]'>提桓</span>因<a 
name="0030c01" id="0030c01"></a>知諸天人有歡喜心，即為忉利諸天而作<a 
name="0030c02" id="0030c02"></a>頌曰：</p><a 
name="0030c03" id="0030c03"></a><p><span class="lg">「『忉利諸天人，　　帝釋相娛樂；<a 
name="0030c04" id="0030c04"></a><br>　　禮敬於如來，　　最上法之王。<a 
name="0030c05" id="0030c05"></a><br>　　諸天受影福，　　壽、色、名、樂、威；<a 
name="0030c06" id="0030c06"></a><br>　　於佛修梵行，　　故來生此間。<a 
name="0030c07" id="0030c07"></a><br>　　復有諸天人，　　光色甚巍巍；<a 
name="0030c08" id="0030c08"></a><br>　　佛智慧弟子，　　生此復殊勝。<a 
name="0030c09" id="0030c09"></a><br>　　忉利及因提，　　思惟此自樂；<a 
name="0030c10" id="0030c10"></a><br>　　禮敬於如來，　　最上法之王。』</span></p><a 
name="0030c11" id="0030c11"></a><p style="text-indent: 0em; margin-left: 0em"><span class="linehead"></span>「爾時，忉利諸天聞此偈已，倍復歡喜，不能<a 
name="0030c12" id="0030c12"></a>自勝，增益諸天眾，減損阿須倫眾。釋提桓<a 
name="0030c13" id="0030c13"></a>因見忉利天歡喜悅豫，即告之曰：『諸賢！汝<a 
name="0030c14" id="0030c14"></a>等頗欲聞如來八無等法不？』時，忉利諸天<a 
name="0030c15" id="0030c15"></a>言：『願樂欲聞！』</p><p style="text-indent: 0em; margin-left: 0em"><span class="linehead"></span>「帝釋報言：『諦聽！諦聽！善思念<a 
name="0030c16" id="0030c16"></a>之。諸賢！如來、至真、等正覺，十號具足，不見<a 
name="0030c17" id="0030c17"></a>過去、未來、現在有如來、至真，十號具足，如<a 
name="0030c18" id="0030c18"></a>佛者也。佛法微妙，善可講說，智者所行，<a 
name="0030c19" id="0030c19"></a>不見過去、未來、現在有微妙法，如佛者也。<a 
name="0030c20" id="0030c20"></a>佛由此法，而自覺悟，通達無礙，以自娛樂，<a 
name="0030c21" id="0030c21"></a>不見過去、未來、現在能於此法而自覺悟，<a 
name="0030c22" id="0030c22"></a>通達無礙，以自娛樂，如佛者也。諸賢！佛以<a 
name="0030c23" id="0030c23"></a>此法自覺悟已，亦能開示涅槃徑路，親近漸<a 
name="0030c24" id="0030c24"></a>至，入於寂滅。譬如恒河水、炎摩水，二水&#x7ADD;流，<a 
name="0030c25" id="0030c25"></a>入於大海。佛亦如是，善能開示涅槃徑路，<a 
name="0030c26" id="0030c26"></a>親近漸至，入于寂滅，不見過去、未來、現在<a 
name="0030c27" id="0030c27"></a>有能開示涅槃徑路，如佛者也。諸賢！如來<a 
name="0030c28" id="0030c28"></a>眷屬成就，剎利、婆羅門、居士、沙門、有智慧者，<a 
name="0030c29" id="0030c29"></a>皆是如來成就眷屬，不見過去、未來、現在<a 
name="0031a01" id="0031a01"></a>眷屬成就，如佛者也。諸賢！如來大眾成就，<a 
name="0031a02" id="0031a02"></a>所謂比丘、比丘尼、優婆塞、優婆夷，不見過去、<a 
name="0031a03" id="0031a03"></a>未來、現在大眾成就，如佛者也。諸賢！如來<a 
name="0031a04" id="0031a04"></a>言行相應，所言如行，所行如言，如是則為<a 
name="0031a05" id="0031a05"></a>法法成就，不見過去、未來、現在言行相應，法<a 
name="0031a06" id="0031a06"></a>法成就，如佛者也。諸賢！如來多所饒益，多<a 
name="0031a07" id="0031a07"></a>所安樂，以慈愍心利益天人，不見過去、未<a 
name="0031a08" id="0031a08"></a>來、現在多所饒益，多所安樂，如佛者也。<a 
name="0031a09" id="0031a09"></a>諸賢！是為如來八無等法。』</p><p style="text-indent: 0em; margin-left: 0em"><span class="linehead"></span>「時，忉利天作是<a 
name="0031a10" id="0031a10"></a>說言：『若使世間有八佛出者，當大增益諸<a 
name="0031a11" id="0031a11"></a>天眾，減損阿須倫眾。』時，忉利天言：『且置八<a 
name="0031a12" id="0031a12"></a>佛，正使七佛、六佛，乃至二佛出世者，亦大增<a 
name="0031a13" id="0031a13"></a>益諸天眾，減損阿須倫眾，何況八佛？』時，釋提<a 
name="0031a14" id="0031a14"></a>桓因告忉利天言：『我從佛聞，親從佛受，<a 
name="0031a15" id="0031a15"></a>欲使一時二佛出世，無有是處。但使如來<a 
name="0031a16" id="0031a16"></a>久存於世，多所慈愍，多所饒益，天人獲<a 
name="0031a17" id="0031a17"></a>安，則大增益諸天，減損阿須倫眾。』」</p><p style="text-indent: 0em; margin-left: 0em"><span class="linehead"></span>時，般<a 
name="0031a18" id="0031a18"></a>遮翼白佛言：「世尊！忉利諸天所以集法講<a 
name="0031a19" id="0031a19"></a>堂上者，共議思惟，稱量觀察，有所教令，然<a 
name="0031a20" id="0031a20"></a>後<span class="corr" title='[為&gt;敕]'>敕</span>四天王。四天王受教已，各當位而坐，<a 
name="0031a21" id="0031a21"></a>其坐未久，有大異光照于四方。時，忉利天<a 
name="0031a22" id="0031a22"></a>見此光已，皆大驚愕：『今此異光，將有何怪？』<a 
name="0031a23" id="0031a23"></a>諸大神天有威德者，亦皆驚怖：『今此異光，將<a 
name="0031a24" id="0031a24"></a>有何怪？』時，大梵王即化為童子，頭五角髻，<a 
name="0031a25" id="0031a25"></a>在大眾上虛空中立，顏貌端正，與眾超絕，<a 
name="0031a26" id="0031a26"></a>身紫金色，蔽諸天光。時，忉利天亦不起迎，<a 
name="0031a27" id="0031a27"></a>亦不恭敬，又不請坐。時，梵童子隨所詣坐，<a 
name="0031a28" id="0031a28"></a>坐生欣悅，譬如剎利水澆頭種，登王位時，<a 
name="0031a29" id="0031a29"></a>踊躍歡喜。來坐未久，復自變身，作童子像，<a 
name="0031b01" id="0031b01"></a>頭五角髻，在大眾上虛空中坐，譬如力士<a 
name="0031b02" id="0031b02"></a>坐於安座，嶷然不動。而作頌曰：</p><a 
name="0031b03" id="0031b03"></a><p><span class="lg">「『忉利諸天人，　　帝釋相娛樂；<a 
name="0031b04" id="0031b04"></a><br>　　禮敬於如來，　　最上法之王。<a 
name="0031b05" id="0031b05"></a><br>　　諸天受影福，　　壽、色、名、樂、威；<a 
name="0031b06" id="0031b06"></a><br>　　於佛修梵行，　　故來生此間。<a 
name="0031b07" id="0031b07"></a><br>　　復有諸天人，　　光色甚巍巍；<a 
name="0031b08" id="0031b08"></a><br>　　佛智慧弟子，　　生此復殊勝。<a 
name="0031b09" id="0031b09"></a><br>　　忉利及因提，　　思惟此自樂；<a 
name="0031b10" id="0031b10"></a><br>　　禮敬於如來，　　最上法之王。』</span></p><a 
name="0031b11" id="0031b11"></a><p style="text-indent: 0em; margin-left: 0em"><span class="linehead"></span>「時，諸忉利天語童子曰：『吾等聞天帝釋稱<a 
name="0031b12" id="0031b12"></a>說如來八無等法，歡喜踊躍，不能自勝。』時，梵<a 
name="0031b13" id="0031b13"></a>童子語忉利天言：『何等如來八無等法？吾亦<a 
name="0031b14" id="0031b14"></a>樂聞。』時，天帝釋即為童子說如來八無等<a 
name="0031b15" id="0031b15"></a>法，忉利諸天、童子聞說已，倍復歡喜，不能<a 
name="0031b16" id="0031b16"></a>自勝，增益諸天眾，減損阿須倫眾。是時，童<a 
name="0031b17" id="0031b17"></a>子見天歡喜，復增欣躍，即告忉利天曰：『汝<a 
name="0031b18" id="0031b18"></a>等欲聞一無等法不？』天曰：『善哉！願樂欲聞。』</p><a 
name="0031b19" id="0031b19"></a><p style="text-indent: 0em; margin-left: 0em"><span class="linehead"></span>「童子告曰：『汝樂聞者，諦聽！諦受！當為汝說。』<a 
name="0031b20" id="0031b20"></a>告諸天曰：『如來往昔為菩薩時，在所生處<a 
name="0031b21" id="0031b21"></a>聰明多智。諸賢！當知過去久遠時，世有王<a 
name="0031b22" id="0031b22"></a>名曰地主，第一太子名曰慈悲。王有大<a 
name="0031b23" id="0031b23"></a>臣名曰典尊，大臣有子名曰焰鬘。太子<a 
name="0031b24" id="0031b24"></a>慈悲有朋友，其朋亦與六剎利大臣而為<a 
name="0031b25" id="0031b25"></a>朋友。地主大王欲入深宮遊戲娛樂時，即<a 
name="0031b26" id="0031b26"></a>以國事委付典尊大臣，然後入宮作倡伎<a 
name="0031b27" id="0031b27"></a>樂，五欲自娛。時，典尊大臣欲理國事，先問<a 
name="0031b28" id="0031b28"></a>其子，然後決斷；有所處分，亦問其子。』</p><p style="text-indent: 0em; margin-left: 0em"><span class="linehead"></span>「其<a 
name="0031b29" id="0031b29"></a>後典尊忽然命終，時地主王聞其命終，愍念<a 
name="0031c01" id="0031c01"></a>哀傷，撫膺而曰：『咄哉！何辜失國良幹？』太子<a 
name="0031c02" id="0031c02"></a>慈悲默自念言：『王失典尊以為憂苦，今我<a 
name="0031c03" id="0031c03"></a>宜往諫於大王，無以彼喪而生憂苦。所<a 
name="0031c04" id="0031c04"></a>以然者？典尊有子名曰焰鬘，聰明多智乃<a 
name="0031c05" id="0031c05"></a>過其父，今可徵召以理國事。』時，慈悲太子<a 
name="0031c06" id="0031c06"></a>即詣王所，具以上事白其父王，聞太子<a 
name="0031c07" id="0031c07"></a>語已，即召焰鬘而告之曰：『吾今以汝補卿<a 
name="0031c08" id="0031c08"></a>父處，授汝相印。彼時焰鬘受相印已，王欲<a 
name="0031c09" id="0031c09"></a>入宮，復付後事。』</p><p style="text-indent: 0em; margin-left: 0em"><span class="linehead"></span>「時，相焰鬘明於治理，父先<a 
name="0031c10" id="0031c10"></a>所為焰鬘亦知，父所不及焰鬘亦知，其後<a 
name="0031c11" id="0031c11"></a>名稱流聞海內，天下咸稱為大典尊。時，大<a 
name="0031c12" id="0031c12"></a>典尊後作是念：『今王地主年已朽邁，餘壽未<a 
name="0031c13" id="0031c13"></a>幾，若以太子紹王位者，未為難也，我今<a 
name="0031c14" id="0031c14"></a>寧可先往語彼六剎利大臣，今王地主年已<a 
name="0031c15" id="0031c15"></a>朽邁，餘壽未幾，若以太子紹王位者，未為<a 
name="0031c16" id="0031c16"></a>難也。君等亦當別封王土，居位之日，勿相<a 
name="0031c17" id="0031c17"></a>忘也。』</p><p style="text-indent: 0em; margin-left: 0em"><span class="linehead"></span>「時，大典尊即往詣六剎利大臣，而告<a 
name="0031c18" id="0031c18"></a>之曰：『諸君！當知今王地主年已朽邁，餘壽<a 
name="0031c19" id="0031c19"></a>未幾，若以太子紹王位者，未為難也。汝<a 
name="0031c20" id="0031c20"></a>等可往白太子此意，我等與尊生小知舊，<a 
name="0031c21" id="0031c21"></a>尊苦我苦，尊樂我樂。今王衰老，年已朽邁，餘<a 
name="0031c22" id="0031c22"></a>壽未幾，今者太子紹王位者，未為難也，尊<a 
name="0031c23" id="0031c23"></a>設登位，當與我封。』時，六剎利大臣聞其語<a 
name="0031c24" id="0031c24"></a>已，即詣太子，說如上事。太子報言：『設吾登<a 
name="0031c25" id="0031c25"></a>位，列土封國，當更與誰？』</p><p style="text-indent: 0em; margin-left: 0em"><span class="linehead"></span>「時，王未久忽然而<a 
name="0031c26" id="0031c26"></a>崩，國中大臣尋拜太子補王正位。王居位<a 
name="0031c27" id="0031c27"></a>已，默自思念：『今立宰相，宜准先王。』復自思<a 
name="0031c28" id="0031c28"></a>念：『誰堪此舉？正當即任大典尊位。』時，王慈<a 
name="0031c29" id="0031c29"></a>悲<span class="corr" title='[聞&gt;即]'>即</span>告大典尊：『我今使汝即於相位，授以<a 
name="0032a01" id="0032a01"></a>印信，汝當勤憂，綜理國事。』時，大典尊聞王<a 
name="0032a02" id="0032a02"></a>教已，即受印信，王每入宮，&#x8F19;以後事付大<a 
name="0032a03" id="0032a03"></a>典尊。</p><p style="text-indent: 0em; margin-left: 0em"><span class="linehead"></span>「大典尊復自念言：『吾今宜往六剎利<a 
name="0032a04" id="0032a04"></a>所，問其寧憶昔所言不？』即尋往詣語剎利<a 
name="0032a05" id="0032a05"></a>曰：『汝今寧憶昔所言不？今者太子以登王<a 
name="0032a06" id="0032a06"></a>位，隱處深宮，五欲自娛，汝等今者可往問<a 
name="0032a07" id="0032a07"></a>王，王居天位，五欲自娛，寧復能憶昔所言<a 
name="0032a08" id="0032a08"></a>不？』時，六剎利聞是語已，即詣王所，白大王<a 
name="0032a09" id="0032a09"></a>言：『王居天位，五欲自娛，寧復能憶昔所言<a 
name="0032a10" id="0032a10"></a>不？列土封邑，誰應居之？』王曰：『不忘昔言，<a 
name="0032a11" id="0032a11"></a>列土封邑，非卿而誰？』王復自念：『此閻浮提地，<a 
name="0032a12" id="0032a12"></a>內廣外狹，誰能分此以為七分？』復自念言：<a 
name="0032a13" id="0032a13"></a>『唯有大典尊乃能分爾。』即告之曰：『汝可<a 
name="0032a14" id="0032a14"></a>分此閻浮提地，使作七分。』</p><p style="text-indent: 0em; margin-left: 0em"><span class="linehead"></span>「時，大典尊即尋<a 
name="0032a15" id="0032a15"></a>分之，王所治城，村邑郡國，皆悉部分，六剎利<a 
name="0032a16" id="0032a16"></a>國亦與分部。王自慶言：『我願已果！』時，六剎利<a 
name="0032a17" id="0032a17"></a>復自慶幸：『我願已果，得成此業，大典尊力<a 
name="0032a18" id="0032a18"></a>也。』六剎利王復自思念：『吾國初建，當須宰<a 
name="0032a19" id="0032a19"></a>輔，誰能堪任？如大典尊，即當使之，通領國<a 
name="0032a20" id="0032a20"></a>事。』爾時，六剎利王即命典尊，而告之曰：<a 
name="0032a21" id="0032a21"></a>『吾國須相，卿當為吾通領國事。』於是，六國<a 
name="0032a22" id="0032a22"></a>各授相印。</p><p style="text-indent: 0em; margin-left: 0em"><span class="linehead"></span>「時，大典尊受相印已，六王入宮<a 
name="0032a23" id="0032a23"></a>遊觀娛樂，時，皆以國事付大典尊，大典尊<a 
name="0032a24" id="0032a24"></a>理七國事，無不成<span class="corr" title='[辨&gt;辦]'>辦</span>。時，國內有七大居士，<a 
name="0032a25" id="0032a25"></a>典尊亦為處分家事，又能教授七百梵志<a 
name="0032a26" id="0032a26"></a>諷誦經典，七王敬視大典尊相，猶如神明，<a 
name="0032a27" id="0032a27"></a>國七居士視如大王，七百梵志視如梵天。<a 
name="0032a28" id="0032a28"></a>時，七國王、七大居士、七百梵志皆自念言：『大<a 
name="0032a29" id="0032a29"></a>典尊相，常與梵天相見，言語坐起親善。』</p><p style="text-indent: 0em; margin-left: 0em"><span class="linehead"></span>「時，大<a 
name="0032b01" id="0032b01"></a>典尊默識七王、居士、梵志意，謂：『我常與梵天<a 
name="0032b02" id="0032b02"></a>相見，言語坐起；然我實不見梵天，不與言<a 
name="0032b03" id="0032b03"></a>語，不可餐默，虛受此稱。我亦曾聞諸先宿<a 
name="0032b04" id="0032b04"></a>言：「於夏四月閑居靜處，修四無量者，梵天<a 
name="0032b05" id="0032b05"></a>則下，與共相見。」今我寧可修四無量，使梵<a 
name="0032b06" id="0032b06"></a>天下，共相見不？』於是，典尊至七王所而白<a 
name="0032b07" id="0032b07"></a>王言：『唯願大王顧臨國事，我欲於夏四月<a 
name="0032b08" id="0032b08"></a>修四無量。』七王告曰：『宜知是時。』大典尊相<a 
name="0032b09" id="0032b09"></a>又告七居士：『汝等各勤己務，吾欲夏四月<a 
name="0032b10" id="0032b10"></a>修四無量。』居士曰：『諾！宜知是時。』又告七百<a 
name="0032b11" id="0032b11"></a>梵志：『卿等當勤諷誦，轉相教授，我欲於夏<a 
name="0032b12" id="0032b12"></a>四月修四無量。』梵志曰：『諾！今者大師宜知<a 
name="0032b13" id="0032b13"></a>是時。』</p><p style="text-indent: 0em; margin-left: 0em"><span class="linehead"></span>「時，大典尊於彼城東造閑靜室，於夏<a 
name="0032b14" id="0032b14"></a>四月，即於彼止，修四無量，然彼梵天猶不<a 
name="0032b15" id="0032b15"></a>來下，典尊自念：『我聞先宿舊言，於夏四月，<a 
name="0032b16" id="0032b16"></a>修四無量，梵天下現。今者寂然，聊無髣&#x9AF4;。』<a 
name="0032b17" id="0032b17"></a>時，大典尊以十五日月滿時，出其靜室，於<a 
name="0032b18" id="0032b18"></a>露地坐，坐未久頃，有大光現，典尊默念：『今<a 
name="0032b19" id="0032b19"></a>此異光，將無是梵欲下瑞耶？』</p><p style="text-indent: 0em; margin-left: 0em"><span class="linehead"></span>「時，梵天王即<a 
name="0032b20" id="0032b20"></a>化為童子，<span class="corr" title='[&gt;頭] cf.【麗】'>頭</span>五角髻，在典尊上虛空中坐，典<a 
name="0032b21" id="0032b21"></a>尊見已，即說頌曰：</p><a 
name="0032b22" id="0032b22"></a><p><span class="lg">「『此是何天像？　　在於虛空中，<a 
name="0032b23" id="0032b23"></a><br>　　光照於四方，　　如大火<span class="gaiji">[卄/積]<!--gaiji,,1[卄/積],2&#x27090;,3--></span>燃』。</span></p><a 
name="0032b24" id="0032b24"></a><p style="text-indent: 0em; margin-left: 0em"><span class="linehead"></span>「時，梵童子以偈報曰：</p><a 
name="0032b25" id="0032b25"></a><p><span class="lg">「『唯梵世諸天，　　知我梵童子，<a 
name="0032b26" id="0032b26"></a><br>　　其餘人謂我，　　祀祠於大神。』</span></p><a 
name="0032b27" id="0032b27"></a><p style="text-indent: 0em; margin-left: 0em"><span class="linehead"></span>「時，大典尊以偈報曰：</p><a 
name="0032b28" id="0032b28"></a><p><span class="lg">「『今我當諮承，　　奉誨致恭敬，<a 
name="0032b29" id="0032b29"></a><br>　　設種種上味，　　願天知我心。』</span></p><a 
name="0032c01" id="0032c01"></a><p style="text-indent: 0em; margin-left: 0em"><span class="linehead"></span>「時，梵童子以偈報曰：</p><a 
name="0032c02" id="0032c02"></a><p><span class="lg">「『典尊汝所修，　　為欲何志求？<a 
name="0032c03" id="0032c03"></a><br>　　今設此供養，　　當為汝受之。』</span></p><a 
name="0032c04" id="0032c04"></a><p style="text-indent: 0em; margin-left: 0em"><span class="linehead"></span>「又告大典尊：『汝若有所問，自恣問之，當為<a 
name="0032c05" id="0032c05"></a>汝說。』時，大典尊即自念言：『我今當問現在<a 
name="0032c06" id="0032c06"></a>事耶？問未然事耶？』復自念言：『今世現事，<a 
name="0032c07" id="0032c07"></a>用復問為？當問未然幽冥之事。』即向梵童<a 
name="0032c08" id="0032c08"></a>子以偈問曰：</p><a 
name="0032c09" id="0032c09"></a><p><span class="lg">「『今我問梵童，　　能決疑無疑，<a 
name="0032c10" id="0032c10"></a><br>　　學何住何法，　　得生於梵天？』</span></p><a 
name="0032c11" id="0032c11"></a><p style="text-indent: 0em; margin-left: 0em"><span class="linehead"></span>「時，梵童子以偈報曰：</p><a 
name="0032c12" id="0032c12"></a><p><span class="lg">「『當捨我人想，　　獨處修慈心，<a 
name="0032c13" id="0032c13"></a><br>　　除欲無臭穢，　　乃得生梵天。』</span></p><a 
name="0032c14" id="0032c14"></a><p style="text-indent: 0em; margin-left: 0em"><span class="linehead"></span>「時，大典尊聞是偈已，即自念言：『梵童子說<a 
name="0032c15" id="0032c15"></a>偈，宜除臭穢，我不解此，今宜更問。』時，大典<a 
name="0032c16" id="0032c16"></a>尊即以偈問曰：</p><a 
name="0032c17" id="0032c17"></a><p><span class="lg">「『梵偈言臭穢，　　願今為我說，<a 
name="0032c18" id="0032c18"></a><br>　　誰開世間門，　　墮惡不生天？』</span></p><a 
name="0032c19" id="0032c19"></a><p style="text-indent: 0em; margin-left: 0em"><span class="linehead"></span>「時，梵童子以偈報曰：</p><a 
name="0032c20" id="0032c20"></a><p><span class="lg">「『欺妄懷嫉&#x59AC;，　　習慢增上慢，<a 
name="0032c21" id="0032c21"></a><br>　　貪欲瞋恚癡，　　自恣藏於心。<a 
name="0032c22" id="0032c22"></a><br>　　此世間臭穢，　　今說令汝知，<a 
name="0032c23" id="0032c23"></a><br>　　此開世間門，　　墮惡不生天。』</span></p><a 
name="0032c24" id="0032c24"></a><p style="text-indent: 0em; margin-left: 0em"><span class="linehead"></span>「時，大典尊聞此偈已，復自念言：『梵童子所<a 
name="0032c25" id="0032c25"></a>說臭穢之義我今已解，但在家者無由得<a 
name="0032c26" id="0032c26"></a>除，今我寧可捨世出家，剃除鬚髮，法服修<a 
name="0032c27" id="0032c27"></a>道耶！』</p><p style="text-indent: 0em; margin-left: 0em"><span class="linehead"></span>「時，梵童子知其志念，以偈告曰：</p><a 
name="0032c28" id="0032c28"></a><p><span class="lg">「『汝能有勇猛，　　此志為勝妙；<a 
name="0032c29" id="0032c29"></a><br>　　智者之所為，　　死必生梵天。』</span></p><a 
name="0033a01" id="0033a01"></a><p style="text-indent: 0em; margin-left: 0em"><span class="linehead"></span>「於是，梵童子忽然不現。</p><p style="text-indent: 0em; margin-left: 0em"><span class="linehead"></span>「時，大典尊還詣七<a 
name="0033a02" id="0033a02"></a>王白言：『大王！唯願垂神善理國事，今我意<a 
name="0033a03" id="0033a03"></a>欲出家離世，法服修道。所以者何？我親於<a 
name="0033a04" id="0033a04"></a>梵童子聞說臭穢，心甚惡之。若在家者，<a 
name="0033a05" id="0033a05"></a>無由得除。』彼時，七王即自念言：『凡婆羅門<a 
name="0033a06" id="0033a06"></a>多貪財寶，我今寧可大開庫藏，恣其所須，<a 
name="0033a07" id="0033a07"></a>使不出家。』時，七國王即命典尊，而告之曰：<a 
name="0033a08" id="0033a08"></a>『設有所須，吾盡相與，不足出家。』時，大典尊<a 
name="0033a09" id="0033a09"></a>尋白王曰：『我今以為蒙王賜已，我亦大有<a 
name="0033a10" id="0033a10"></a>財寶，今者盡留以上大王，願聽出家，遂我<a 
name="0033a11" id="0033a11"></a>志願。』</p><p style="text-indent: 0em; margin-left: 0em"><span class="linehead"></span>「時，七國王復作是念：『凡婆羅門多貪美<a 
name="0033a12" id="0033a12"></a>色，今我寧可出宮婇女，以滿其意，使不出<a 
name="0033a13" id="0033a13"></a>家。』王即命典尊而告之曰：『若須婇女，吾盡<a 
name="0033a14" id="0033a14"></a>與汝，不足出家。』典尊報曰：『我今已為蒙王<a 
name="0033a15" id="0033a15"></a>賜已，家內自有婇女眾多，今盡放遣，求離<a 
name="0033a16" id="0033a16"></a>恩愛，出家修道。所以然者？我親從梵童<a 
name="0033a17" id="0033a17"></a>子聞說臭穢，心甚惡之。若在家者，無由<a 
name="0033a18" id="0033a18"></a>得除。』</p><p style="text-indent: 0em; margin-left: 0em"><span class="linehead"></span>「時，大典尊向慈悲王，以偈頌曰：</p><a 
name="0033a19" id="0033a19"></a><p><span class="lg">「『王當聽我言，　　王為人中尊，<a 
name="0033a20" id="0033a20"></a><br>　　賜財寶婇女，　　此寶非所樂。』</span></p><a 
name="0033a21" id="0033a21"></a><p style="text-indent: 0em; margin-left: 0em"><span class="linehead"></span>「時，慈悲王以偈報曰：</p><a 
name="0033a22" id="0033a22"></a><p><span class="lg">「『檀特伽陵城，　　阿婆布和城，<a 
name="0033a23" id="0033a23"></a><br>　　阿槃大天城，　　鴦伽瞻婆城，<a 
name="0033a24" id="0033a24"></a><br>　　數彌薩羅城，　　西陀路樓城，<a 
name="0033a25" id="0033a25"></a><br>　　婆羅伽尸城，　　盡汝典尊造，<a 
name="0033a26" id="0033a26"></a><br>　　五欲有所少，　　吾盡當相與；<a 
name="0033a27" id="0033a27"></a><br>　　宜共理國事，　　不足出家去。』</span></p><a 
name="0033a28" id="0033a28"></a><p style="text-indent: 0em; margin-left: 0em"><span class="linehead"></span>「時，大典尊以偈報曰：</p><a 
name="0033a29" id="0033a29"></a><p><span class="lg">「『我五欲不少，　　自不樂世間；<a 
name="0033b01" id="0033b01"></a><br>　　已聞天所語，　　無心復在家。』</span></p><a 
name="0033b02" id="0033b02"></a><p style="text-indent: 0em; margin-left: 0em"><span class="linehead"></span>「時，慈悲王以偈報曰：</p><a 
name="0033b03" id="0033b03"></a><p><span class="lg">「『大典尊所言，　　為從何天聞，<a 
name="0033b04" id="0033b04"></a><br>　　捨離於五欲，　　今問當答我。』</span></p><a 
name="0033b05" id="0033b05"></a><p style="text-indent: 0em; margin-left: 0em"><span class="linehead"></span>「時，大典尊以偈答曰：</p><a 
name="0033b06" id="0033b06"></a><p><span class="lg">「『昔我於靜處，　　獨坐自思惟；<a 
name="0033b07" id="0033b07"></a><br>　　時梵天王來，　　普放大光明；<a 
name="0033b08" id="0033b08"></a><br>　　我從彼聞已，　　不樂於世間。』</span></p><a 
name="0033b09" id="0033b09"></a><p style="text-indent: 0em; margin-left: 0em"><span class="linehead"></span>「時，慈悲王以偈告曰：</p><a 
name="0033b10" id="0033b10"></a><p><span class="lg">「『小住大典尊，　　共弘善法化；<a 
name="0033b11" id="0033b11"></a><br>　　然後俱出家，　　汝即為我師。<a 
name="0033b12" id="0033b12"></a><br>　　譬如虛空中，　　清淨琉璃滿；<a 
name="0033b13" id="0033b13"></a><br>　　今我清淨信，　　充&#x5FA7;佛法中。』</span></p><a 
name="0033b14" id="0033b14"></a><p style="text-indent: 0em; margin-left: 0em"><span class="linehead"></span>「時，大典尊復作頌曰：</p><a 
name="0033b15" id="0033b15"></a><p><span class="lg">「『諸天及世人，　　皆應捨五欲，<a 
name="0033b16" id="0033b16"></a><br>　　蠲除諸穢污，　　淨修於梵行。』</span></p><a 
name="0033b17" id="0033b17"></a><p style="text-indent: 0em; margin-left: 0em"><span class="linehead"></span>「爾時，七國王語大典尊曰：『汝可留住七歲之<a 
name="0033b18" id="0033b18"></a>中，極世五欲，共相娛樂，然後捨國，各付子<a 
name="0033b19" id="0033b19"></a>弟，俱共出家，不亦善耶？如汝所獲，我亦當<a 
name="0033b20" id="0033b20"></a>同。』時，大典尊報七王曰：『世間無常，人命逝<a 
name="0033b21" id="0033b21"></a>速，喘息之間，猶亦難保，乃至七歲，不亦遠<a 
name="0033b22" id="0033b22"></a>耶？』七王又言：『七歲遠者，六歲、五歲，乃至一歲，<a 
name="0033b23" id="0033b23"></a>留住靜宮，極世五欲，共相娛樂，然後捨國，<a 
name="0033b24" id="0033b24"></a>各付子弟，俱共出家，不亦善耶？如汝所得，<a 
name="0033b25" id="0033b25"></a>我亦宜同。』時，大典尊復報王曰：『此世間無<a 
name="0033b26" id="0033b26"></a>常，人命逝速，喘息之間，猶亦難保，乃至一歲<a 
name="0033b27" id="0033b27"></a>尚亦久爾，如是七月，至于一月，猶復不可。』<a 
name="0033b28" id="0033b28"></a>王又語言：『可至七日，留住深宮，極世五欲，<a 
name="0033b29" id="0033b29"></a>共相娛樂，然後捨國，各付子弟，俱共出家，<a 
name="0033c01" id="0033c01"></a>不亦善耶？』大典尊答曰：『七日不遠，自可留<a 
name="0033c02" id="0033c02"></a>爾，唯願大王勿違信誓，過七日已，王若不<a 
name="0033c03" id="0033c03"></a>去，我自出家。』</p><p style="text-indent: 0em; margin-left: 0em"><span class="linehead"></span>「時，大典尊又至七居士所語言：<a 
name="0033c04" id="0033c04"></a>『汝等各理己務，吾欲出家，修無為道。所以<a 
name="0033c05" id="0033c05"></a>然者？我親從梵天聞說臭穢，心甚惡之。<a 
name="0033c06" id="0033c06"></a>若在家者，無由得除。』時，七居士報典尊曰：<a 
name="0033c07" id="0033c07"></a>『善哉！斯志！宜知是時，我等亦欲俱共出家，<a 
name="0033c08" id="0033c08"></a>如汝所得，我亦宜同。』</p><p style="text-indent: 0em; margin-left: 0em"><span class="linehead"></span>「時，大典尊復詣七百<a 
name="0033c09" id="0033c09"></a>梵志所，而告之曰：『卿等當勤諷誦，廣探道<a 
name="0033c10" id="0033c10"></a>義，轉相教授，吾欲出家修無為道。所以然<a 
name="0033c11" id="0033c11"></a>者？我親從梵天聞說臭穢，心甚惡之，若在<a 
name="0033c12" id="0033c12"></a>家者，無由得除。』時，七百梵志白典尊曰：『大<a 
name="0033c13" id="0033c13"></a>師！勿出家也。夫在家安樂，五欲自娛，多人<a 
name="0033c14" id="0033c14"></a>侍從，心無憂苦。出家之人獨在空野，所欲<a 
name="0033c15" id="0033c15"></a>悉無，無可貪取。』典尊報曰：『吾若以在家為<a 
name="0033c16" id="0033c16"></a>樂，出家為苦，終不出家；吾以在家為苦，<a 
name="0033c17" id="0033c17"></a>出家為樂，故出家爾。』梵志答曰：『大師出家，<a 
name="0033c18" id="0033c18"></a>我亦出家；大師所行，我亦盡當行。』</p><p style="text-indent: 0em; margin-left: 0em"><span class="linehead"></span>「時，大典<a 
name="0033c19" id="0033c19"></a>尊至諸妻所，而告之曰：『卿等隨宜欲住者<a 
name="0033c20" id="0033c20"></a>住，欲歸者歸，吾欲出家，求無為道，具論上<a 
name="0033c21" id="0033c21"></a>事，明出家意。』時，諸婦答曰：『大典尊在，一如<a 
name="0033c22" id="0033c22"></a>我夫，一如我父，設今出家，亦當隨從，典尊<a 
name="0033c23" id="0033c23"></a>所行，我亦宜行。』</p><p style="text-indent: 0em; margin-left: 0em"><span class="linehead"></span>「過七日已，時，大典尊即剃<a 
name="0033c24" id="0033c24"></a>除鬚髮，服三法衣，捨家而去。時，七國王、七<a 
name="0033c25" id="0033c25"></a>大居士、七百梵志及四十夫人，如是展轉，有<a 
name="0033c26" id="0033c26"></a>八萬四千人同時出家，從大典尊。時，大典尊<a 
name="0033c27" id="0033c27"></a>與諸大眾遊行諸國，廣弘道化，多所饒<a 
name="0033c28" id="0033c28"></a>益。</p><p style="text-indent: 0em; margin-left: 0em"><span class="linehead"></span>「爾時，梵王告諸天眾曰：『時，典尊大臣豈異<a 
name="0033c29" id="0033c29"></a>人乎？莫造斯觀，今釋迦文佛即其身也。世<a 
name="0034a01" id="0034a01"></a>尊爾時過七日已，出家修道，將諸大眾，遊<a 
name="0034a02" id="0034a02"></a>行諸國，廣弘道化，多所饒益。汝等若於我<a 
name="0034a03" id="0034a03"></a>言有餘疑者，世尊今在耆闍崛山，可往<a 
name="0034a04" id="0034a04"></a>問也，如佛所言，當受持之。』」</p><p style="text-indent: 0em; margin-left: 0em"><span class="linehead"></span>般遮翼言：「我<a 
name="0034a05" id="0034a05"></a>以是緣，故來詣此。唯然，世尊！彼大典尊即<a 
name="0034a06" id="0034a06"></a>世尊是耶？世尊爾時過七日已，出家修道，<a 
name="0034a07" id="0034a07"></a>與七國王乃至八萬四千人同時出家，遊行<a 
name="0034a08" id="0034a08"></a>諸國，廣弘道化，多所饒益耶？」</p><p style="text-indent: 0em; margin-left: 0em"><span class="linehead"></span>佛告般遮<a 
name="0034a09" id="0034a09"></a>翼曰：「爾時大典尊豈異人乎？莫造斯觀，即<a 
name="0034a10" id="0034a10"></a>我身是也。爾時，舉國男女行來舉動，有所破<a 
name="0034a11" id="0034a11"></a>損，皆尋舉聲曰：『南無大典尊七王大相！南<a 
name="0034a12" id="0034a12"></a>無大典尊七王大相！』如是至三。般遮翼！時，<a 
name="0034a13" id="0034a13"></a>大典尊有大德力，然不能為弟子說究竟<a 
name="0034a14" id="0034a14"></a>道，不能使得究竟梵行，不能使至安隱<a 
name="0034a15" id="0034a15"></a>之處。其所說法，弟子受行，身壞命終，得生梵<a 
name="0034a16" id="0034a16"></a>天；其次，行淺者生他化自在天；次生化自<a 
name="0034a17" id="0034a17"></a>在天、兜率陀天、焰天、忉利天、四天王、剎利、婆<a 
name="0034a18" id="0034a18"></a>羅門、居士大家，所欲自在。</p><p style="text-indent: 0em; margin-left: 0em"><span class="linehead"></span>「般遮翼！彼大典尊<a 
name="0034a19" id="0034a19"></a>弟子，皆無疑出家，有果報，有教誡，然非<a 
name="0034a20" id="0034a20"></a>究竟道，不能使得究竟梵行，不能使至<a 
name="0034a21" id="0034a21"></a>安隱之處。其道勝者，極至梵天爾。今我為<a 
name="0034a22" id="0034a22"></a>弟子說法，則能使其得究竟道、究竟梵行、<a 
name="0034a23" id="0034a23"></a>究竟安隱，終歸涅槃。我所說法弟子受行者，<a 
name="0034a24" id="0034a24"></a>捨有漏成無漏，心解脫、慧解脫。於現法中，<a 
name="0034a25" id="0034a25"></a>自身作證：生死已盡，梵行已立，所作已辦，更<a 
name="0034a26" id="0034a26"></a>不受有。其次，行淺者斷五下結，即於天上<a 
name="0034a27" id="0034a27"></a>而般涅槃，不復還此。其次，三結盡，薄婬、怒、<a 
name="0034a28" id="0034a28"></a>癡，一來世間而般涅槃；其次，斷三結，得須<a 
name="0034a29" id="0034a29"></a>陀洹，不墮惡道，極七往返，必得涅槃。般遮<a 
name="0034b01" id="0034b01"></a>翼！我諸弟子不疑出家，有果報，有教誡，<a 
name="0034b02" id="0034b02"></a>究竟道法，究竟梵行，究竟安隱，終歸滅度。」</p><a 
name="0034b03" id="0034b03"></a><p style="text-indent: 0em; margin-left: 0em"><span class="linehead"></span>爾時，般遮翼聞佛所說，歡喜奉行。</p><a 
name="0034b04" id="0034b04"></a><p style="margin-left: 3em"><span class="headname">（四）佛說長阿含第一分闍尼沙經第四</span></p><a 
name="0034b05" id="0034b05"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時，佛遊那提揵稚住處，與<a 
name="0034b06" id="0034b06"></a>大比丘眾千二百五十人俱。</p><p style="text-indent: 0em; margin-left: 0em"><span class="linehead"></span>爾時，尊者阿難<a 
name="0034b07" id="0034b07"></a>在靜室坐，默自思念：「甚奇！甚特！如來授<a 
name="0034b08" id="0034b08"></a>人記別，多所饒益。彼伽伽羅大臣命終，如<a 
name="0034b09" id="0034b09"></a>來記之，此人命終，斷五下結，即於天上而<a 
name="0034b10" id="0034b10"></a>取滅度，不來此世。第二迦陵伽，三毘伽<a 
name="0034b11" id="0034b11"></a>陀，四伽利輸，五遮樓，六婆耶樓，七婆頭樓，<a 
name="0034b12" id="0034b12"></a>八藪婆頭，九他梨舍<span class="gaiji">[少/兔]<!--gaiji,,1[少/兔],2&#x3779;,3--></span>，十藪達梨舍<span class="gaiji">[少/兔]<!--gaiji,,1[少/兔],2&#x3779;,3--></span>，十一<a 
name="0034b13" id="0034b13"></a>耶輸，十二耶輸多樓，諸大臣等命終，佛亦記<a 
name="0034b14" id="0034b14"></a>之，斷五下結，即於天上而取滅度，不來<a 
name="0034b15" id="0034b15"></a>生此。復有餘五十人命終，佛亦記之，斷三<a 
name="0034b16" id="0034b16"></a>結，婬、怒、癡薄，得斯陀含，一來此世便盡苦<a 
name="0034b17" id="0034b17"></a>際。復有五百人命終，佛亦記之，三結盡，得<a 
name="0034b18" id="0034b18"></a>須陀洹，不墮惡趣，極七往返必盡苦際。有<a 
name="0034b19" id="0034b19"></a>佛弟子處處命終，佛皆記之，某生某處、某生<a 
name="0034b20" id="0034b20"></a>某處。鴦伽國、摩竭國、迦尸國、居薩羅國、拔<a 
name="0034b21" id="0034b21"></a>祇國、末羅國、支提國、拔沙國、居樓國、般<a 
name="0034b22" id="0034b22"></a>闍羅國、頗漯波國、阿般提國、婆蹉國、蘇羅<a 
name="0034b23" id="0034b23"></a>婆國、乾陀羅國、劍洴沙國，彼十六大國有命<a 
name="0034b24" id="0034b24"></a>終者，佛悉記之，摩竭國人皆是王種王所<a 
name="0034b25" id="0034b25"></a>親任，有命終者，佛不記之。」</p><p style="text-indent: 0em; margin-left: 0em"><span class="linehead"></span>爾時，阿難於靜<a 
name="0034b26" id="0034b26"></a>室起，至世尊所，頭面禮足，在一面坐，而白<a 
name="0034b27" id="0034b27"></a>佛言：「我向於靜室默自思念：『甚奇！甚特！佛<a 
name="0034b28" id="0034b28"></a>授人記，多所饒益，十六大國有命終者，<a 
name="0034b29" id="0034b29"></a>佛悉記之，唯摩竭國人，王所親任，有命終<a 
name="0034c01" id="0034c01"></a>者，獨不蒙記。唯願世尊當為記之！唯願世<a 
name="0034c02" id="0034c02"></a>尊當為記之！饒益一切，天人得安。又佛於<a 
name="0034c03" id="0034c03"></a>摩竭國得道，其國人命終，獨不與記。唯願<a 
name="0034c04" id="0034c04"></a>世尊當為記之！唯願世尊當為記之！又摩<a 
name="0034c05" id="0034c05"></a>竭國缾沙王為優婆塞，篤信於佛，多設供<a 
name="0034c06" id="0034c06"></a>養，然後命終，由此王故，多人信解，供養三<a 
name="0034c07" id="0034c07"></a>寶，而今如來不為授記。唯願世尊當與記<a 
name="0034c08" id="0034c08"></a>之！饒益眾生，使天人得安。』」爾時，阿難為摩<a 
name="0034c09" id="0034c09"></a>竭人勸請世尊，即從座起，禮佛而去。</p><p style="text-indent: 0em; margin-left: 0em"><span class="linehead"></span>爾時，<a 
name="0034c10" id="0034c10"></a>世尊著衣持&#x9262;，入那伽城乞食已，至大林<a 
name="0034c11" id="0034c11"></a>處坐一樹下，思惟摩竭國人命終生處。時，<a 
name="0034c12" id="0034c12"></a>去佛不遠，有一鬼神，自稱己名，白世尊<a 
name="0034c13" id="0034c13"></a>曰：「我是闍尼沙！我是闍尼沙！」</p><p style="text-indent: 0em; margin-left: 0em"><span class="linehead"></span>佛言：「汝因何<a 
name="0034c14" id="0034c14"></a>事，自稱己名為闍尼沙？<span class="note">(闍尼沙秦言勝結使)</span>。汝<a 
name="0034c15" id="0034c15"></a>因何法，自以妙言稱見道&#x8FF9;？」</p><p style="text-indent: 0em; margin-left: 0em"><span class="linehead"></span>闍尼沙言：<a 
name="0034c16" id="0034c16"></a>「非餘處也。我本為人王，於如來法中為優<a 
name="0034c17" id="0034c17"></a>婆塞，一心念佛而取命終，故得生為毘沙<a 
name="0034c18" id="0034c18"></a>門天王太子。自從是來，常照明諸法，得須<a 
name="0034c19" id="0034c19"></a>陀洹，不墮惡道，於七生中常名闍尼沙。」</p><p style="text-indent: 0em; margin-left: 0em"><span class="linehead"></span>時，<a 
name="0034c20" id="0034c20"></a>世尊於大林處隨宜住已，詣那陀揵稚處，<a 
name="0034c21" id="0034c21"></a>就座而坐，告一比丘：「汝持我聲，喚阿難來。」</p><a 
name="0034c22" id="0034c22"></a><p style="text-indent: 0em; margin-left: 0em"><span class="linehead"></span>對曰：「唯然！」即承佛教，往喚阿難。</p><p style="text-indent: 0em; margin-left: 0em"><span class="linehead"></span>阿難尋來，<a 
name="0034c23" id="0034c23"></a>至世尊所，頭面禮足，在一面住，而白佛言：<a 
name="0034c24" id="0034c24"></a>「今觀如來顏色勝常，諸根寂定。住何思惟，<a 
name="0034c25" id="0034c25"></a>容色乃爾？」</p><p style="text-indent: 0em; margin-left: 0em"><span class="linehead"></span>爾時，世尊告阿難曰：「汝向因摩<a 
name="0034c26" id="0034c26"></a>竭國人來至我所，請記而去，我尋於後，著<a 
name="0034c27" id="0034c27"></a>衣持&#x9262;，入那羅城乞食，乞食訖已，詣彼大<a 
name="0034c28" id="0034c28"></a>林，坐一樹下，思惟摩竭國人命終生處。時，<a 
name="0034c29" id="0034c29"></a>去我不遠，有一鬼神，自稱己名，而白我言：<a 
name="0035a01" id="0035a01"></a>『我是闍尼沙！我是闍尼沙！』阿難！汝曾聞彼闍<a 
name="0035a02" id="0035a02"></a>尼沙名不？」</p><p style="text-indent: 0em; margin-left: 0em"><span class="linehead"></span>阿難白佛言：「未曾聞也。今聞<a 
name="0035a03" id="0035a03"></a>其名，乃至生怖畏，衣毛為&#x7AEA;。世尊！此鬼神<a 
name="0035a04" id="0035a04"></a>必有大威德，故名闍尼沙爾。」</p><p style="text-indent: 0em; margin-left: 0em"><span class="linehead"></span>佛言：「我先<a 
name="0035a05" id="0035a05"></a>問彼：『汝因何法，自以妙言稱見道&#x8FF9;？』闍<a 
name="0035a06" id="0035a06"></a>尼沙言：『我不於餘處，不在餘法。我昔為<a 
name="0035a07" id="0035a07"></a>人王，為世尊弟子，以篤信心為優婆塞，一<a 
name="0035a08" id="0035a08"></a>心念佛，然後命終，為毘沙門天王作子，得<a 
name="0035a09" id="0035a09"></a>須陀洹，不墮惡趣，極七往返，乃盡苦際，於<a 
name="0035a10" id="0035a10"></a>七生名中，常名闍尼沙。一時，世尊在大林<a 
name="0035a11" id="0035a11"></a>中一樹下坐，我時乘天千輻寶車，以少因<a 
name="0035a12" id="0035a12"></a>緣，欲詣毘樓勒天王，遙見世尊在一樹<a 
name="0035a13" id="0035a13"></a>下，顏貌端正，諸根寂定，譬如深淵澄靜清<a 
name="0035a14" id="0035a14"></a>明，見已念言，我今寧可往問世尊，摩竭國<a 
name="0035a15" id="0035a15"></a>人有命終者，當生何所？又復一時，毘沙門<a 
name="0035a16" id="0035a16"></a>王自於眾中，而說偈言：</p><a 
name="0035a17" id="0035a17"></a><p><span class="lg">「『我等不自憶，　　過去所更事；<a 
name="0035a18" id="0035a18"></a><br>　　今遭遇世尊，　　壽命得增益。』</span></p><a 
name="0035a19" id="0035a19"></a><p style="text-indent: 0em; margin-left: 0em"><span class="linehead"></span>「又復一時，忉利諸天以少因緣，集在一處。<a 
name="0035a20" id="0035a20"></a>時，四天王各當位坐，提頭賴吒在東方坐，<a 
name="0035a21" id="0035a21"></a>其面西向，帝釋在前；毘樓勒叉天在南方<a 
name="0035a22" id="0035a22"></a>坐，其面北向，帝釋在前；毘樓博叉天王在<a 
name="0035a23" id="0035a23"></a>西方坐，其面東向，帝釋在前；毘沙門天王<a 
name="0035a24" id="0035a24"></a>在北方坐，其面南向，帝釋在前。時，四天王<a 
name="0035a25" id="0035a25"></a>皆先坐已，然後我坐。復有餘諸大神天，皆先<a 
name="0035a26" id="0035a26"></a>於佛所，淨修梵行，於此命終，生忉利天，增<a 
name="0035a27" id="0035a27"></a>益諸天，受天五福：一者天壽，二者天色，三<a 
name="0035a28" id="0035a28"></a>者天名稱，四者天樂，五者天威德。時，諸忉利<a 
name="0035a29" id="0035a29"></a>天皆踊躍歡喜言：『增益諸天眾，減損阿須<a 
name="0035b01" id="0035b01"></a>倫眾。』爾時，釋提桓因知忉利諸天有歡喜<a 
name="0035b02" id="0035b02"></a>心，即作頌曰：</p><a 
name="0035b03" id="0035b03"></a><p><span class="lg">「『忉利諸天人，　　帝釋相娛樂；<a 
name="0035b04" id="0035b04"></a><br>　　禮敬於如來，　　最上法之法。<a 
name="0035b05" id="0035b05"></a><br>　　諸天受影福，　　壽、色、名、樂威；<a 
name="0035b06" id="0035b06"></a><br>　　於佛修梵行，　　故來生此間。<a 
name="0035b07" id="0035b07"></a><br>　　復有諸天人，　　光色甚巍巍；<a 
name="0035b08" id="0035b08"></a><br>　　佛智慧弟子，　　生此復殊勝。<a 
name="0035b09" id="0035b09"></a><br>　　忉利及因提，　　思惟此自樂；<a 
name="0035b10" id="0035b10"></a><br>　　禮敬於如來，　　最上法之法。』</span></p><a 
name="0035b11" id="0035b11"></a><p style="text-indent: 0em; margin-left: 0em"><span class="linehead"></span>「闍尼沙神復言：『所以忉利諸天集法堂者，<a 
name="0035b12" id="0035b12"></a>共議思惟，觀察稱量，有所教令，然後&#x52C5;四天<a 
name="0035b13" id="0035b13"></a>王，四王受教已，各當位而坐。其坐未久，有<a 
name="0035b14" id="0035b14"></a>大異光照于四方，時，忉利天見此異光，皆<a 
name="0035b15" id="0035b15"></a>大驚愕，今此異光將有何怪？餘大神天有<a 
name="0035b16" id="0035b16"></a>威德者，皆亦驚&#x6060;，今此異光將有何怪？時，<a 
name="0035b17" id="0035b17"></a>大梵王即化作童子，頭五角髻，在天眾上虛<a 
name="0035b18" id="0035b18"></a>空中立，顏貌端正，與眾超絕，身紫金色，蔽<a 
name="0035b19" id="0035b19"></a>諸天光。時，忉利天亦不起迎，亦不恭敬，又<a 
name="0035b20" id="0035b20"></a>不請坐。時，梵童子隨所詣座，座生欣悅，<a 
name="0035b21" id="0035b21"></a>譬如剎利水澆頭種，登王位時，踊躍歡喜。<a 
name="0035b22" id="0035b22"></a>其坐未久，復自變身，作童子像，頭五角<a 
name="0035b23" id="0035b23"></a>髻，在大眾上虛空中坐。譬如力士坐於安<a 
name="0035b24" id="0035b24"></a>座，嶷然不動，而作頌曰：</p><a 
name="0035b25" id="0035b25"></a><p><span class="lg">「『調伏無上尊，　　教世生明處；<a 
name="0035b26" id="0035b26"></a><br>　　大明演明法，　　梵行無等侶，<a 
name="0035b27" id="0035b27"></a><br>　　使清淨眾生，　　生於淨妙天。』</span></p><a 
name="0035b28" id="0035b28"></a><p style="text-indent: 0em; margin-left: 0em"><span class="linehead"></span>「時，梵童子說此偈已，告忉利天曰：『其有音<a 
name="0035b29" id="0035b29"></a>聲，五種清淨，乃名梵聲。何等五？一者其音正<a 
name="0035c01" id="0035c01"></a>直，二者其音和雅，三者其音清徹，四者其音<a 
name="0035c02" id="0035c02"></a>深滿，五者周遍遠聞，具此五者，乃名梵音。<a 
name="0035c03" id="0035c03"></a>我今更說，汝等善聽！如來弟子摩竭優婆塞，<a 
name="0035c04" id="0035c04"></a>命終有得阿那含，有得斯陀含，有得須陀<a 
name="0035c05" id="0035c05"></a>洹者，有生他化自在天者，有生化自在、<a 
name="0035c06" id="0035c06"></a>兜率天、焰天、忉利天、四天王者，有生剎利、婆<a 
name="0035c07" id="0035c07"></a>羅門、居士大家，五欲自然者。』時，梵童子以偈<a 
name="0035c08" id="0035c08"></a>頌曰：</p><a 
name="0035c09" id="0035c09"></a><p><span class="lg">「『摩竭優婆塞，　　諸有命終者，<a 
name="0035c10" id="0035c10"></a><br>　　八萬四千人，　　吾聞俱得道。<a 
name="0035c11" id="0035c11"></a><br>　　成就須陀洹，　　不復墮惡趣，<a 
name="0035c12" id="0035c12"></a><br>　　俱乘平正路，　　得道能救濟。<a 
name="0035c13" id="0035c13"></a><br>　　此等群生類，　　功德所扶持，<a 
name="0035c14" id="0035c14"></a><br>　　智慧捨恩愛，　　慚愧離欺妄。<a 
name="0035c15" id="0035c15"></a><br>　　於彼諸天眾，　　梵童記如是；<a 
name="0035c16" id="0035c16"></a><br>　　言得須陀洹，　　諸天皆歡喜。』</span></p><a 
name="0035c17" id="0035c17"></a><p style="text-indent: 0em; margin-left: 0em"><span class="linehead"></span>「時，毗沙門王聞此偈已，歡喜而言：『世尊出世<a 
name="0035c18" id="0035c18"></a>說真實法，甚奇！甚特！未曾有也。我本不知如<a 
name="0035c19" id="0035c19"></a>來出世，說如是法。於未來世，當復有佛<a 
name="0035c20" id="0035c20"></a>說如是法，能使忉利諸天發歡喜心。』</p><p style="text-indent: 0em; margin-left: 0em"><span class="linehead"></span>「時，梵<a 
name="0035c21" id="0035c21"></a>童子告毗沙門王曰：『汝何故作此言？如來<a 
name="0035c22" id="0035c22"></a>出世說如是法，為甚奇！甚特！未曾有也。<a 
name="0035c23" id="0035c23"></a>如來以方便力說善不善，具足說法而無<a 
name="0035c24" id="0035c24"></a>所得，說空淨法而有所得，此法微妙，猶如<a 
name="0035c25" id="0035c25"></a>醍醐。』</p><p style="text-indent: 0em; margin-left: 0em"><span class="linehead"></span>「時，梵童子又告忉利天曰：『汝等諦聽！<a 
name="0035c26" id="0035c26"></a>善思念之，當更為汝說。如來、至真善能分<a 
name="0035c27" id="0035c27"></a>別說四念處。何謂為四？一者內身觀，精勤<a 
name="0035c28" id="0035c28"></a>不懈，專念不忘，除世貪憂。外身觀，精勤不<a 
name="0035c29" id="0035c29"></a>懈，專念不忘，除世貪憂。受意法觀，亦復如<a 
name="0036a01" id="0036a01"></a>是，精勤不懈，專念不忘，除世貪憂。內身觀<a 
name="0036a02" id="0036a02"></a>已，生他身智；內觀受已，生他受智；內觀意已，<a 
name="0036a03" id="0036a03"></a>生他意智；內觀法已，生他法智，是為如來<a 
name="0036a04" id="0036a04"></a>善能分別說四念處。復次，諸天！汝等善聽！吾<a 
name="0036a05" id="0036a05"></a>當更說，如來善能分別說七定具。何等為<a 
name="0036a06" id="0036a06"></a>七？正見、正志、正語、正業、正命、正方便、正念，是<a 
name="0036a07" id="0036a07"></a>為如來善能分別說七定具。復次，諸天！如來<a 
name="0036a08" id="0036a08"></a>善能分別說四神足，何等謂四？一者欲定<a 
name="0036a09" id="0036a09"></a>滅行成就修習神足。二者精進定滅行成就<a 
name="0036a10" id="0036a10"></a>修習神足。三者意定滅行成就修習神足。四<a 
name="0036a11" id="0036a11"></a>者思惟定滅行成就修習神足，是為如來善<a 
name="0036a12" id="0036a12"></a>能分別說四神足。』</p><p style="text-indent: 0em; margin-left: 0em"><span class="linehead"></span>「又告諸天：『過去諸沙門、婆<a 
name="0036a13" id="0036a13"></a>羅門以無數方便，現無量神足，皆由四神<a 
name="0036a14" id="0036a14"></a>足起；正使當來沙門、婆羅門無數方便，現<a 
name="0036a15" id="0036a15"></a>無量神足，亦皆由是四神足起；如今現在沙<a 
name="0036a16" id="0036a16"></a>門、婆羅門無數方便，現無量神足者，亦皆由<a 
name="0036a17" id="0036a17"></a>是四神足起。』時，梵童子即自變化形為三<a 
name="0036a18" id="0036a18"></a>十三身，與三十三天一一同坐，而告之曰：『汝<a 
name="0036a19" id="0036a19"></a>今見我神變力不？』答曰：『唯然已見。』梵童子<a 
name="0036a20" id="0036a20"></a>曰：『我亦修四神足故，能如是無數變化。』</p><p style="text-indent: 0em; margin-left: 0em"><span class="linehead"></span>「時，<a 
name="0036a21" id="0036a21"></a>三十三天各作是念：『今梵童子獨於我坐而<a 
name="0036a22" id="0036a22"></a>說是語，而彼梵童一化身語，餘化亦語；一化<a 
name="0036a23" id="0036a23"></a>身默，餘化亦默。』時，彼梵童還攝神足，處帝釋<a 
name="0036a24" id="0036a24"></a>坐，告忉利天曰：『我今當說，汝等善聽！如來、<a 
name="0036a25" id="0036a25"></a>至真自以己力開三徑路，自致正覺。何謂<a 
name="0036a26" id="0036a26"></a>為三？或有眾生親近貪欲，習不善行，彼人<a 
name="0036a27" id="0036a27"></a>於後近善知識，得聞法言，法法成就，於是<a 
name="0036a28" id="0036a28"></a>離欲捨不善行，得歡喜心，恬然快樂，又於<a 
name="0036a29" id="0036a29"></a>樂中，復生大喜；如人捨於麤食，食百味飯，<a 
name="0036b01" id="0036b01"></a>食已充足，復求勝者。行者如是，離不善法，<a 
name="0036b02" id="0036b02"></a>得歡喜樂，又於樂中，復生大喜，是為如來<a 
name="0036b03" id="0036b03"></a>自以己力開初徑路，成最正覺。又有眾生<a 
name="0036b04" id="0036b04"></a>多於瞋恚，不捨身、口、意惡業，其人於後遇<a 
name="0036b05" id="0036b05"></a>善知識，得聞法言，法法成就，離身惡行、口、<a 
name="0036b06" id="0036b06"></a>意惡行，生歡喜心，恬然快樂，又於樂中，復<a 
name="0036b07" id="0036b07"></a>生大喜；如人捨於麤食，食百味飯，食已充<a 
name="0036b08" id="0036b08"></a>足，復求勝者。行者如是，離不善法，得歡喜<a 
name="0036b09" id="0036b09"></a>樂，又於樂中，復生大喜，是為如來開第二<a 
name="0036b10" id="0036b10"></a>徑路。又有眾生愚冥無智，不識善惡，不<a 
name="0036b11" id="0036b11"></a>能如實知苦、習、盡、道，其人於後遇善知識，<a 
name="0036b12" id="0036b12"></a>得聞法言，法法成就，識善不善，能如實知<a 
name="0036b13" id="0036b13"></a>苦、習、盡、道，捨不善行，生歡喜心，恬然快<a 
name="0036b14" id="0036b14"></a>樂，又於樂中，復生大喜；如人捨於麤食，<a 
name="0036b15" id="0036b15"></a>食百味飯，食已充足，復求勝者。行者如是，<a 
name="0036b16" id="0036b16"></a>離不善法，得歡喜樂，又於樂中，復生大喜，<a 
name="0036b17" id="0036b17"></a>是為如來開第三徑路。』</p><p style="text-indent: 0em; margin-left: 0em"><span class="linehead"></span>「時，梵童子於忉利天<a 
name="0036b18" id="0036b18"></a>上說此正法，毗沙門天王復為眷屬說此<a 
name="0036b19" id="0036b19"></a>正法，闍尼沙神復於佛前說是正法，世尊<a 
name="0036b20" id="0036b20"></a>復為阿難說此正法，阿難復為比丘、比丘<a 
name="0036b21" id="0036b21"></a>尼、優婆塞、優婆夷說是正法。」</p><p style="text-indent: 0em; margin-left: 0em"><span class="linehead"></span>是時，阿難聞佛<a 
name="0036b22" id="0036b22"></a>所說，歡喜奉行。</p><a 
name="0036b23" id="0036b23"></a><p><span class="juanname">佛說長阿含經卷第五</span></p>
<hr>【經文資訊】大正藏第 01 冊 No. 0001 長阿含經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，張文明大德提供，北美某大德提供，法雨道場提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexdc6a.html?index=T01n0001" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T01n0001_005 by HTTrack Website Copier/3.x [XR&CO'2014], Tue, 07 Jun 2016 06:44:39 GMT -->
</html>
