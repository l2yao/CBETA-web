<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T17n0797a001 by HTTrack Website Copier/3.x [XR&CO'2014], Tue, 07 Jun 2016 06:48:13 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=123886396&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT17n0797a&amp;utmp=%2Fmobile%2Findex.php%3Findex%3DT17n0797a001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第17冊<br/>No.797a 佛說貧窮老公經 (1卷)<br/>【劉宋 慧簡譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T17">
<div class="root" id="0797a" sutra_name="佛說貧窮老公經" sutra_juan="[卷1]">　
<a 
name="0742c01" id="0742c01"></a><a 
name="0742c02" id="0742c02"></a><p style="margin-left: 2em"><span class="juannum">No. 797</span></p><a 
name="0742c03" id="0742c03"></a><p><span class="juanname">◎佛說貧窮老公經</span></p><a 
name="0742c04" id="0742c04"></a><a 
name="0742c05" id="0742c05"></a><p style="margin-left: 4em"><span class="byline">宋沙門慧簡譯</span></p><a 
name="0742c06" id="0742c06"></a><p style="text-indent: 0em; margin-left: 0em"><span class="linehead"></span>聞如是：</p><p style="text-indent: 0em; margin-left: 0em"><span class="linehead"></span>一時，佛在舍衛國祇樹給孤獨園，與<a 
name="0742c07" id="0742c07"></a>千二百五十沙門俱，菩薩萬人。</p><p style="text-indent: 0em; margin-left: 0em"><span class="linehead"></span>爾時，天龍鬼<a 
name="0742c08" id="0742c08"></a>神、無央數大眾共會，恭敬圍繞，聞佛說法無<a 
name="0742c09" id="0742c09"></a>不歡喜。</p><p style="text-indent: 0em; margin-left: 0em"><span class="linehead"></span>時有一貧窮老公，年二百歲，眉生秀<a 
name="0742c10" id="0742c10"></a>毛，耳出於頭，齒如齊貝，手過於膝，貌而視之，<a 
name="0742c11" id="0742c11"></a>似如有相；而貧窮辛苦衣不蓋形，五體裸露<a 
name="0742c12" id="0742c12"></a>腹恒飢虛，行步纔動示有氣息。聞佛在世心<a 
name="0742c13" id="0742c13"></a>獨歡喜，晝夜發願由來十年今始得果，扶杖<a 
name="0742c14" id="0742c14"></a>而來求欲見佛，釋梵侍門&#x52C5;不通之。</p><p style="text-indent: 0em; margin-left: 0em"><span class="linehead"></span>老公因<a 
name="0742c15" id="0742c15"></a>大喚曰：「我生世不幸，貧窮辛苦飢餓寒凍，求<a 
name="0742c16" id="0742c16"></a>死不得活無所賴。我聞世尊仁慈普逮，萬物<a 
name="0742c17" id="0742c17"></a>蒙賴莫不受恩，心獨歡喜晝夜發願，由來十<a 
name="0742c18" id="0742c18"></a>年今始得果，是以遠來，乞一特見，求離眾苦。<a 
name="0742c19" id="0742c19"></a>而卿斷我，既違我願，又乖聖意，豈宜爾乎？」</p><p style="text-indent: 0em; margin-left: 0em"><span class="linehead"></span>佛<a 
name="0742c20" id="0742c20"></a>已知之，顧語阿難：「汝寧見耆年長壽有相老<a 
name="0742c21" id="0742c21"></a>公，而<span class="corr" title='[羅&gt;罹]'>罹</span>罪未畢者乎？」</p><p style="text-indent: 0em; margin-left: 0em"><span class="linehead"></span>阿難長跪叉手白佛言：<a 
name="0742c22" id="0742c22"></a>「安有福耆壽而有<span class="corr" title='[羅&gt;罹]'>罹</span>罪，<span class="corr" title='[羅&gt;罹]'>罹</span>罪之人豈得有相？<a 
name="0742c23" id="0742c23"></a>生所未見，今在何許？」</p><p style="text-indent: 0em; margin-left: 0em"><span class="linehead"></span>佛言：「近在門外。釋梵斷<a 
name="0742c24" id="0742c24"></a>之，可呼使前。」</p><p style="text-indent: 0em; margin-left: 0em"><span class="linehead"></span>於是老公匍匐肘進，見佛悲喜<a 
name="0742c25" id="0742c25"></a>涕淚交流，為佛作禮，長跪叉手白佛言：「我生<a 
name="0742c26" id="0742c26"></a>世不幸，貧窮辛苦，飢餓寒凍，求死不得，活無<a 
name="0742c27" id="0742c27"></a>所賴。我聞世尊仁慈普逮，萬物蒙賴莫不受<a 
name="0742c28" id="0742c28"></a>恩，心獨歡喜，晝夜發心，願一奉顏。由來十年<a 
name="0742c29" id="0742c29"></a>今始得果，向在門外，久不得前。計欲還去，氣<a 
name="0743a01" id="0743a01"></a>力不堪，進退無路。但恐命絕，穢污聖門，重增<a 
name="0743a02" id="0743a02"></a>其罪。不悟天尊，已哀矜之，得蒙前進，如此而<a 
name="0743a03" id="0743a03"></a>死，無復恨矣！唯欲速終，畢罪後世，願得垂恩，<a 
name="0743a04" id="0743a04"></a>賜其上慧。」</p><p style="text-indent: 0em; margin-left: 0em"><span class="linehead"></span>佛言：「人之受生生死因緣，以多因<a 
name="0743a05" id="0743a05"></a>緣致有罪根，今我為汝說其本源。卿前世時，<a 
name="0743a06" id="0743a06"></a>生豪強大國明慧王家，時為太子憍貴非凡，<a 
name="0743a07" id="0743a07"></a>上為父母所珍，下為臣民所奉，用此恣意輕<a 
name="0743a08" id="0743a08"></a><span class="gaiji">[夌*欠]<!--gaiji,,1[夌*欠],2&#x238CB;,3--></span>於人。高目大視矜抗邈然，財產巨億皆是<a 
name="0743a09" id="0743a09"></a>民物，百姓貧窮皆坐課<span class="gaiji">歛<!--gaiji,歛,1[僉*殳],2&#x23ACD;,3--></span>，唯知聚積不知布<a 
name="0743a10" id="0743a10"></a>施。</p><p style="text-indent: 0em; margin-left: 0em"><span class="linehead"></span>「時有貧寒沙門，名曰靜志，從遠國來故往<a 
name="0743a11" id="0743a11"></a>詣卿，所求不多唯乏法衣耳。而卿了不當接，<a 
name="0743a12" id="0743a12"></a>遇之甚惡，既不乞衣又不與食，空坐著前，去<a 
name="0743a13" id="0743a13"></a>復不聽。晝夜七日七夕水漿斷絕，小有氣息，<a 
name="0743a14" id="0743a14"></a>命在轉燭，而卿見此方大歡喜，聚眾看之以<a 
name="0743a15" id="0743a15"></a>為至樂。邊有侍臣，而諫卿曰：『太子莫爾！沙門<a 
name="0743a16" id="0743a16"></a>慈恭道德內存，凍之不寒、餓之不飢，所以來<a 
name="0743a17" id="0743a17"></a>乞，欲為福耳！既不施與，安使窮逼？幸發遣之，<a 
name="0743a18" id="0743a18"></a>莫招其罪。』</p><p style="text-indent: 0em; margin-left: 0em"><span class="linehead"></span>「太子答曰：『此是何人，詐稱道德，試<a 
name="0743a19" id="0743a19"></a>小困之，纔不令死。正爾放去，無所憂也。』即便<a 
name="0743a20" id="0743a20"></a>遣去驅逐出國。</p><p style="text-indent: 0em; margin-left: 0em"><span class="linehead"></span>「未出國界十餘里中，遭逢餓<a 
name="0743a21" id="0743a21"></a>賊欲殺噉之。沙門因言曰：『我是貧凍沙門，羸<a 
name="0743a22" id="0743a22"></a>瘦骨立，肉既腥臊不中噉也。空當見殺，而無<a 
name="0743a23" id="0743a23"></a>所任。』</p><p style="text-indent: 0em; margin-left: 0em"><span class="linehead"></span>「餓賊曰：『我飢困累日，但食土耳。卿雖小<a 
name="0743a24" id="0743a24"></a>瘦，故是肉也，終不相放，但當就死。』如此前&#x5374;<a 
name="0743a25" id="0743a25"></a>紛紜良久。</p><p style="text-indent: 0em; margin-left: 0em"><span class="linehead"></span>「太子得知，便往救曰：『我已不能乞<a 
name="0743a26" id="0743a26"></a>其衣食，寧當復使餓賊殺之耶？』賊見太子，皆<a 
name="0743a27" id="0743a27"></a>各叩頭首過謝罪，放沙門去。</p><p style="text-indent: 0em; margin-left: 0em"><span class="linehead"></span>「時沙門者，今彌<a 
name="0743a28" id="0743a28"></a>勒菩薩是也；憍貴太子者，今卿是也。卿今受<a 
name="0743a29" id="0743a29"></a>此貧窮之罪者，坐前慳貪也；所以得長壽者，<a 
name="0743b01" id="0743b01"></a>活救沙門之命也。罪福報應，如影隨形，如響<a 
name="0743b02" id="0743b02"></a>應聲。」</p><p style="text-indent: 0em; margin-left: 0em"><span class="linehead"></span>老公白佛：「去事已爾，願畢於今，願得以<a 
name="0743b03" id="0743b03"></a>垂殘之命，得作沙門，後生世世常侍佛邊。」</p><p style="text-indent: 0em; margin-left: 0em"><span class="linehead"></span>佛<a 
name="0743b04" id="0743b04"></a>言：「善哉！善哉！」應時，老公鬚髮墮地，法衣自然<a 
name="0743b05" id="0743b05"></a>著身體，氣力強健，耳目聰明，即得上慧入三<a 
name="0743b06" id="0743b06"></a>昧門。</p><p style="text-indent: 0em; margin-left: 0em"><span class="linehead"></span>爾時，世尊以偈頌曰：</p><a 
name="0743b07" id="0743b07"></a><p><span class="lg">「汝昔為太子，　　不識仁義方，<a 
name="0743b08" id="0743b08"></a><br>　憍貴自放恣，　　恃為大國王，<a 
name="0743b09" id="0743b09"></a><br>　自謂無罪福，　　以此可保常。<a 
name="0743b10" id="0743b10"></a><br>　豈悟生死對，　　於今受其殃？<a 
name="0743b11" id="0743b11"></a><br>　從罪復蒙祐，　　得&#x89A9;天中天，<a 
name="0743b12" id="0743b12"></a><br>　能脫既往罪，　　垂命入法門。<a 
name="0743b13" id="0743b13"></a><br>　永離慳貪心，　　長受智慧根，<a 
name="0743b14" id="0743b14"></a><br>　世世侍佛邊，　　保壽萬劫存。」</span></p><a 
name="0743b15" id="0743b15"></a><p style="text-indent: 0em; margin-left: 0em"><span class="linehead"></span>於是，老公比丘聞經歡喜，為佛作禮。</p><p style="text-indent: 0em; margin-left: 0em"><span class="linehead"></span>爾時，世<a 
name="0743b16" id="0743b16"></a>尊語阿難：「若有誦斯經者，當見賢劫千佛。<a 
name="0743b17" id="0743b17"></a>行斯經者，令後世宣傳，當從彌勒佛受決。如<a 
name="0743b18" id="0743b18"></a>來廣長舌，所語無有異。」</p><p style="text-indent: 0em; margin-left: 0em"><span class="linehead"></span>一切大眾聞佛說已，<a 
name="0743b19" id="0743b19"></a>歡喜受持為佛作禮。</p><a 
name="0743b20" id="0743b20"></a><p><span class="juanname">佛說貧窮老公經</span></p>
<hr>【經文資訊】大正藏第 17 冊 No. 0797a 佛說貧窮老公經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8de9.html?index=T17n0797a" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T17n0797a001 by HTTrack Website Copier/3.x [XR&CO'2014], Tue, 07 Jun 2016 06:48:13 GMT -->
</html>
