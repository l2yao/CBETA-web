<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T27n1545_021 by HTTrack Website Copier/3.x [XR&CO'2014], Tue, 07 Jun 2016 06:52:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1168185160&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT27n1545&amp;utmp=%2Fmobile%2Findex.php%3Findex%3DT27n1545_021&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index06dc.html?index=T27n1545_020" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第27冊<br/>No.1545 阿毘達磨大毘婆沙論 (200卷)<br/>【五百大阿羅漢等造  唐 玄奘譯】<br/>第 21 卷</p>
	<a href="index0894.html?index=T27n1545_022" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T27">
<div class="root" id="1545" sutra_name="阿毘達磨大毘婆沙論" sutra_juan="[卷21]">　
<a 
name="0104c01" id="0104c01"></a><a 
name="0104c02" id="0104c02"></a><p><span class="juanname">阿毘達磨大毘婆沙論卷第二十<a 
name="0104c03" id="0104c03"></a>一<a 
name="0104c04" id="0104c04"></a><a 
name="0104c05" id="0104c05"></a><p style="margin-left: 4em"><span class="byline">五百大阿羅漢等造</span></p><a 
name="0104c06" id="0104c06"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0104c07" id="0104c07"></a>雜蘊第一中智納息第二之十三</span></p><a 
name="0104c08" id="0104c08"></a><p style="text-indent: 0em; margin-left: 0em"><span class="linehead"></span>能作因體即增上緣。俱一切法為自性故。<a 
name="0104c09" id="0104c09"></a>然義有異。謂多勝義是增上緣義。不障礙義<a 
name="0104c10" id="0104c10"></a>是能作因義。問若多勝義是增上緣義。則所<a 
name="0104c11" id="0104c11"></a>緣緣亦應名增上。彼體亦攝一切法故。如<a 
name="0104c12" id="0104c12"></a>品類足論辯。此二緣俱以一切法為自性<a 
name="0104c13" id="0104c13"></a>故。答若依相續則此二緣寬狹相似。若依<a 
name="0104c14" id="0104c14"></a>剎那則增上緣體義多勝。謂緣一切法非我<a 
name="0104c15" id="0104c15"></a>行相現在前時。一切法中非所緣者。謂此<a 
name="0104c16" id="0104c16"></a>自性相應俱有。非增上者唯此自性。由此<a 
name="0104c17" id="0104c17"></a>相應俱有諸法。是此增上非所緣故。問若<a 
name="0104c18" id="0104c18"></a>不障礙義是能作因義者。則能作因體應不<a 
name="0104c19" id="0104c19"></a>攝一切法。謂一有情若有一趣蘊界處起。<a 
name="0104c20" id="0104c20"></a>即此有情更無第二蘊界處生。若依一眼一<a 
name="0104c21" id="0104c21"></a>眼識生。於中更無第二識起。如於一處。若<a 
name="0104c22" id="0104c22"></a>有一樹無第二樹。若有一舍無第二舍。如<a 
name="0104c23" id="0104c23"></a>是諸法互相障礙。云何此因攝一切法。答<a 
name="0104c24" id="0104c24"></a>雖有此事而理無違。謂一有情若有一趣<a 
name="0104c25" id="0104c25"></a>蘊界處起義。語諸餘蘊界處曰。我於汝等<a 
name="0104c26" id="0104c26"></a>不為障礙隨汝等生。設我與汝為障礙<a 
name="0104c27" id="0104c27"></a>者。汝等於彼則不得生。若依一眼眼識<a 
name="0104c28" id="0104c28"></a>現前。此識義語餘眼識言。我於汝等不<a 
name="0104c29" id="0104c29"></a>為障礙隨汝等生。設我與汝為障礙者。<a 
name="0105a01" id="0105a01"></a>汝等於彼不得現前。樹及舍喻准此應說。<a 
name="0105a02" id="0105a02"></a>又即於彼為障礙者。彼若生時亦不為礙。<a 
name="0105a03" id="0105a03"></a>是故一法將欲生時。餘一切法皆不為礙。<a 
name="0105a04" id="0105a04"></a>設有一法障礙彼者。彼法爾時應不得起<a 
name="0105a05" id="0105a05"></a>故。不障礙義是能作因義。而能作因攝一切<a 
name="0105a06" id="0105a06"></a>法。問因緣和合故諸法生。因緣和合故諸法<a 
name="0105a07" id="0105a07"></a>滅。因緣無有不和合時。諸法云何不恒生<a 
name="0105a08" id="0105a08"></a>滅。尊者世友作如是言。一生和合故諸法<a 
name="0105a09" id="0105a09"></a>生。一滅和合故諸法滅。生滅和合無二無<a 
name="0105a10" id="0105a10"></a>多。諸法云何恒生恒滅。復作是言。因緣和<a 
name="0105a11" id="0105a11"></a>合諸法生已。次後相續無量剎那。連注覆<a 
name="0105a12" id="0105a12"></a>壓不能復起。如人墮崖復為上土續續覆<a 
name="0105a13" id="0105a13"></a>壓。彼人爾時尚不能動況得起耶。大德說<a 
name="0105a14" id="0105a14"></a>曰。和合因緣既唯暫有。云何諸法恒生滅<a 
name="0105a15" id="0105a15"></a>耶。尊者覺天作如是說。諸法生滅各唯一<a 
name="0105a16" id="0105a16"></a>時。應有作用生已復生。滅已復滅便為無<a 
name="0105a17" id="0105a17"></a>用。是故諸法生滅非恒。問因緣和合生諸<a 
name="0105a18" id="0105a18"></a>法時。因緣功能為多為一。若言唯一云何<a 
name="0105a19" id="0105a19"></a>依多。若言有多云何和合。答可說為一<a 
name="0105a20" id="0105a20"></a>可說為多。辦一事故依多體故。復次因緣<a 
name="0105a21" id="0105a21"></a>功能相隨順故。可說為一生多法故可說<a 
name="0105a22" id="0105a22"></a>為多。復次因緣功能同令諸法起作用故<a 
name="0105a23" id="0105a23"></a>可說為一。起色受等作用別故可說為多。<a 
name="0105a24" id="0105a24"></a>若彼功能無多種者。所起作用色非色等應<a 
name="0105a25" id="0105a25"></a>無差別。是故諸法因緣功能。不可定言是<a 
name="0105a26" id="0105a26"></a>多是一。問如有因緣故諸法得生。亦有<a 
name="0105a27" id="0105a27"></a>因緣故諸法滅耶。譬喻尊者作如是說。生<a 
name="0105a28" id="0105a28"></a>待因緣滅則不爾。如人射時發箭須力墮<a 
name="0105a29" id="0105a29"></a>則不然。如陶家輪轉時須力止則不爾。阿<a 
name="0105b01" id="0105b01"></a>毘達磨諸論師言。諸法生滅俱待因緣以滅<a 
name="0105b02" id="0105b02"></a>與生皆是用故。問前所說喻當云何通。答<a 
name="0105b03" id="0105b03"></a>不必須通非三藏故。然凡聖法異不可例<a 
name="0105b04" id="0105b04"></a>同。又箭與輪亦由因墮止。箭墮因者謂排<a 
name="0105b05" id="0105b05"></a>楯的等。設無餘因則彎弓等亦是其因。若<a 
name="0105b06" id="0105b06"></a>不先射今何由墮。輪止因者謂手杖等。設<a 
name="0105b07" id="0105b07"></a>無餘因則能轉者亦是其因。若先不轉今何<a 
name="0105b08" id="0105b08"></a>由止。問若排手等障礙箭輪令其墮止。如<a 
name="0105b09" id="0105b09"></a>何與彼為能作因。答排手等物障彼行轉。<a 
name="0105b10" id="0105b10"></a>非礙墮止為能作因於理何失。問若法生<a 
name="0105b11" id="0105b11"></a>滅俱待因緣。生滅因緣一切時有。何不生時<a 
name="0105b12" id="0105b12"></a>亦滅滅時亦生耶。尊者世友作如是說。生<a 
name="0105b13" id="0105b13"></a>滅兩時和合各異。是故生時無滅滅時無生。<a 
name="0105b14" id="0105b14"></a>不可一因有二果故。復作是說。生時因緣<a 
name="0105b15" id="0105b15"></a>隨順彼法。滅時因緣違害彼法。雖彼因緣<a 
name="0105b16" id="0105b16"></a>前後體一。而益損用時分不同。猶如苾<a 
name="0105b17" id="0105b17"></a>芻解安居已。&#x643A;持衣&#x9262;遊歷諸寺。有賊<a 
name="0105b18" id="0105b18"></a>見之先申禮敬恭順隨逐。後至曠野奪其<a 
name="0105b19" id="0105b19"></a>衣&#x9262;陵辱而去。生滅因緣亦復如是。大德<a 
name="0105b20" id="0105b20"></a>說曰。生滅兩事既互相違如何俱有。尊者妙<a 
name="0105b21" id="0105b21"></a>音作如是說。諸法生時未有作用當何所<a 
name="0105b22" id="0105b22"></a>滅。諸法滅時已有作用復何所生。</p><a 
name="0105b23" id="0105b23"></a><p style="text-indent: 0em; margin-left: 0em"><span class="linehead"></span>問一法既與多法為能作因。多法亦與一<a 
name="0105b24" id="0105b24"></a>法為能作因。一法與多法為能作因時。<a 
name="0105b25" id="0105b25"></a>為如一法與多法為因。為如多法與多<a 
name="0105b26" id="0105b26"></a>法為因耶。多法與一法為能作因時。為<a 
name="0105b27" id="0105b27"></a>如多法與一法為因。為如一法與一法<a 
name="0105b28" id="0105b28"></a>為因耶。設爾何失此一法與多法為能作<a 
name="0105b29" id="0105b29"></a>因時。若如一法與多法為因者。云何不因<a 
name="0105c01" id="0105c01"></a>一故果亦成一。若如多法與多法為因者。<a 
name="0105c02" id="0105c02"></a>云何不果多故因亦成多。此多法與一法<a 
name="0105c03" id="0105c03"></a>為能作因時。若如多法與一法為因者。云<a 
name="0105c04" id="0105c04"></a>何不因多故果亦成多。若如一法與一法<a 
name="0105c05" id="0105c05"></a>為因者。云何不果一故因亦成一。答應作<a 
name="0105c06" id="0105c06"></a>是說。一法與多法為能作因時。亦如多法<a 
name="0105c07" id="0105c07"></a>與一法為因。多法與一法為能作因時。<a 
name="0105c08" id="0105c08"></a>亦如一法與多法為因。問若爾一應成多<a 
name="0105c09" id="0105c09"></a>多應成一。答我說一亦成多多亦成一。此<a 
name="0105c10" id="0105c10"></a>依作用不依實體。我說諸因以作用為果<a 
name="0105c11" id="0105c11"></a>非以實體為果。又說。諸果以作用為因<a 
name="0105c12" id="0105c12"></a>非以實體為因。諸法實體恒無轉變非因<a 
name="0105c13" id="0105c13"></a>果故。然無為法名能作因。但不為障非能<a 
name="0105c14" id="0105c14"></a>辦果。</p><a 
name="0105c15" id="0105c15"></a><p style="text-indent: 0em; margin-left: 0em"><span class="linehead"></span>復次有為法與有為法為能作因。亦以彼<a 
name="0105c16" id="0105c16"></a>為增上果。有為法不與無為法為能作因。<a 
name="0105c17" id="0105c17"></a>亦不以彼為增上果。無為法不與無為法<a 
name="0105c18" id="0105c18"></a>為能作因。亦不以彼為增上果。無為法與<a 
name="0105c19" id="0105c19"></a>有為法雖為能作因。而不以彼為增上果。<a 
name="0105c20" id="0105c20"></a>以無取果與果用故。問何故有為法有因<a 
name="0105c21" id="0105c21"></a>有果。無為法無因無果耶。答有為法流轉<a 
name="0105c22" id="0105c22"></a>世故有因有果。無為不爾故無因果。如遠<a 
name="0105c23" id="0105c23"></a>行者須具資糧能有所至非不行者。復次<a 
name="0105c24" id="0105c24"></a>有為法有作用故有因有果。無為不爾故<a 
name="0105c25" id="0105c25"></a>無因果。如營務者須備作具能有所成<a 
name="0105c26" id="0105c26"></a>非不營者。復次有為法有生滅故有因有<a 
name="0105c27" id="0105c27"></a>果。無為不爾故無因果。復次有為法有和<a 
name="0105c28" id="0105c28"></a>合故有因有果。無為不爾故無因果。復次<a 
name="0105c29" id="0105c29"></a>有為法有三相故有因有果。無為不爾故<a 
name="0106a01" id="0106a01"></a>無因果。復次有為法性羸劣故有因有作<a 
name="0106a02" id="0106a02"></a>用故有果。如羸劣者依他而住非勇健者。<a 
name="0106a03" id="0106a03"></a>無為不爾故無因果。復次有為法如王如<a 
name="0106a04" id="0106a04"></a>王眷屬。如富貴者如富貴者眷屬如因陀<a 
name="0106a05" id="0106a05"></a>羅如因陀羅眷屬。故有因有果。無為不爾<a 
name="0106a06" id="0106a06"></a>故無因果。問有為法不生者為有為法為<a 
name="0106a07" id="0106a07"></a>留難故令彼不起。為無為法為留難故彼<a 
name="0106a08" id="0106a08"></a>不生耶。答以有為法為留難故令彼不<a 
name="0106a09" id="0106a09"></a>起非無為法。無為與彼為能作因於一切<a 
name="0106a10" id="0106a10"></a>時不障礙故。如注水瀆水若不流自為餘<a 
name="0106a11" id="0106a11"></a>因非瀆為障。問無為法與有為法為能作<a 
name="0106a12" id="0106a12"></a>因及增上緣時。何者為勝為緣彼者為餘<a 
name="0106a13" id="0106a13"></a>法耶。答等無差別如兩豆聚。若無為法與<a 
name="0106a14" id="0106a14"></a>有為法為所緣緣有是有非。</p><a 
name="0106a15" id="0106a15"></a><p style="text-indent: 0em; margin-left: 0em"><span class="linehead"></span>復次過去法與過去法為能作因。亦以彼<a 
name="0106a16" id="0106a16"></a>為增上果。過去法與未來現在法為能作<a 
name="0106a17" id="0106a17"></a>因。亦以彼為增上果。義言我若不與汝為<a 
name="0106a18" id="0106a18"></a>近能作因者汝則無因。然有為法無無因<a 
name="0106a19" id="0106a19"></a>者。未來法與未來法為能作因。亦以彼為<a 
name="0106a20" id="0106a20"></a>增上果。未來法與過去現在法為能作因。然<a 
name="0106a21" id="0106a21"></a>不以彼為增上果。所以者何。果與因俱或<a 
name="0106a22" id="0106a22"></a>在後故。義言我若不與汝為近能作因者<a 
name="0106a23" id="0106a23"></a>汝則無果。然有為法無無果者。現在法與<a 
name="0106a24" id="0106a24"></a>現在法為能作因。亦以彼為增上果。現在<a 
name="0106a25" id="0106a25"></a>法與未來法為能作因。亦以彼為增上果。<a 
name="0106a26" id="0106a26"></a>義言我若不與汝為近能作因者汝則無<a 
name="0106a27" id="0106a27"></a>因。然有為法無無因者。現在法與過去法<a 
name="0106a28" id="0106a28"></a>為能作因。然不以彼為增上果。果與因俱<a 
name="0106a29" id="0106a29"></a>或在後故。義言我若不與汝為近能作因<a 
name="0106b01" id="0106b01"></a>者汝則無果。然有為法無無果者。問何故<a 
name="0106b02" id="0106b02"></a>後法與前法為能作因。而前法非後法增<a 
name="0106b03" id="0106b03"></a>上果耶。答不障礙義是能作因義。後法於<a 
name="0106b04" id="0106b04"></a>前法不障礙故得為能作因。果必是因力<a 
name="0106b05" id="0106b05"></a>所取與。後法於前無取與力故前法非後<a 
name="0106b06" id="0106b06"></a>果。如有為法以無為法為能作因而非彼<a 
name="0106b07" id="0106b07"></a>果。彼無取果與果力故。</p><a 
name="0106b08" id="0106b08"></a><p style="text-indent: 0em; margin-left: 0em"><span class="linehead"></span>復次善法與善法為能作因。亦以彼為增<a 
name="0106b09" id="0106b09"></a>上果。善法與不善無記法為能作因。亦<a 
name="0106b10" id="0106b10"></a>以彼為增上果。不善法與不善法為能作<a 
name="0106b11" id="0106b11"></a>因。亦以彼為增上果。不善法與善無記法<a 
name="0106b12" id="0106b12"></a>為能作因。亦以彼為增上果。無記法與無<a 
name="0106b13" id="0106b13"></a>記法為能作因。亦以彼為增上果。無記法<a 
name="0106b14" id="0106b14"></a>與善不善法為能作因。亦以彼為增上果。<a 
name="0106b15" id="0106b15"></a>如善不善無記法展轉為能作因及增上果。<a 
name="0106b16" id="0106b16"></a>如是三界繫不繫法。學無學非學非無學法。<a 
name="0106b17" id="0106b17"></a>見所斷修所斷不斷法。有色無色法。有見無<a 
name="0106b18" id="0106b18"></a>見法。有對無對法。有漏無漏法。相應不相應<a 
name="0106b19" id="0106b19"></a>法等。應知亦爾。</p><a 
name="0106b20" id="0106b20"></a><p style="text-indent: 0em; margin-left: 0em"><span class="linehead"></span>復次有善法與善法為近能作因。如由善<a 
name="0106b21" id="0106b21"></a>業生樂善家。生已復能多修妙行。有善法<a 
name="0106b22" id="0106b22"></a>與不善法為近能作因。如由善業生富貴<a 
name="0106b23" id="0106b23"></a>家。生已放逸多造惡行。有不善法與不善<a 
name="0106b24" id="0106b24"></a>法為近能作因。如由不善業生不律儀家。<a 
name="0106b25" id="0106b25"></a>生已復造眾多惡行。有不善法與善法為<a 
name="0106b26" id="0106b26"></a>近能作因。如由不善業身遭病惱或失財<a 
name="0106b27" id="0106b27"></a>位。心生厭悔修諸妙行。有內法與內法<a 
name="0106b28" id="0106b28"></a>為近能作因。如一有情供多人眾。有內法<a 
name="0106b29" id="0106b29"></a>與外法為近能作因。如諸農夫種殖稼穡。<a 
name="0106c01" id="0106c01"></a>有外法與外法為近能作因。如水糞等生<a 
name="0106c02" id="0106c02"></a>長苗稼。有外法與內法為近能作因。如飲<a 
name="0106c03" id="0106c03"></a>食等長養有情。有一趣法與五趣法為近<a 
name="0106c04" id="0106c04"></a>能作因。如有多人食一羊肉身強盛已有<a 
name="0106c05" id="0106c05"></a>作善業有作惡業。作善業者得生人天<a 
name="0106c06" id="0106c06"></a>作惡業者墮三惡趣。</p><a 
name="0106c07" id="0106c07"></a><p style="text-indent: 0em; margin-left: 0em"><span class="linehead"></span>問若一有情害生命時一切有情不障礙。彼<a 
name="0106c08" id="0106c08"></a>無不與彼為能作因。何不一切俱得殺罪。<a 
name="0106c09" id="0106c09"></a>答彼能殺者起殺加行。亦令果滿故得殺<a 
name="0106c10" id="0106c10"></a>罪。餘不爾故不得殺罪。復次彼起惡心亦<a 
name="0106c11" id="0106c11"></a>斷他命故得殺罪。餘不爾故不得殺罪。餘<a 
name="0106c12" id="0106c12"></a>業道等准此應知。問諸外財物一切有情共<a 
name="0106c13" id="0106c13"></a>業所起。何故盜者唯於財主得罪非餘。<a 
name="0106c14" id="0106c14"></a>答財主於財攝受守護餘則不爾。是故盜者<a 
name="0106c15" id="0106c15"></a>唯於財主得罪非餘。復次財主於財作己<a 
name="0106c16" id="0106c16"></a>有想。盜者於彼作財主想。故唯於彼得罪。<a 
name="0106c17" id="0106c17"></a>非餘。復次若財物於彼是士用果及增果<a 
name="0106c18" id="0106c18"></a>者於彼得罪。財物於餘一切有情是增上<a 
name="0106c19" id="0106c19"></a>果非士用果。是故於彼不得盜罪。問士用<a 
name="0106c20" id="0106c20"></a>果與增上果有何差別。答作功力得者是士<a 
name="0106c21" id="0106c21"></a>用果。不障礙得者是增上果。復次財物於作<a 
name="0106c22" id="0106c22"></a>者是士用果。於用者是增上果。如諸果實<a 
name="0106c23" id="0106c23"></a>於種殖者。是士用果亦增上果。於食用者<a 
name="0106c24" id="0106c24"></a>唯增上果。如諸財物於營求者。是士用果<a 
name="0106c25" id="0106c25"></a>亦增上果。於受用者唯增上果。</p><a 
name="0106c26" id="0106c26"></a><p style="text-indent: 0em; margin-left: 0em"><span class="linehead"></span>問此器世界蘇迷盧山洲渚等物一切有情<a 
name="0106c27" id="0106c27"></a>共業所起。於中若有般涅槃者。何故此物<a 
name="0106c28" id="0106c28"></a>不減少耶。尊者世友作如是說。若物是彼<a 
name="0106c29" id="0106c29"></a>士用果及近增上果者亦有減少。蘇迷盧等<a 
name="0107a01" id="0107a01"></a>但是彼遠增上果故無減少。復作是說。蘇迷<a 
name="0107a02" id="0107a02"></a>盧等一切有情共業所起。假使此中一有情<a 
name="0107a03" id="0107a03"></a>在。由彼業力所任持故亦不減少。況有無<a 
name="0107a04" id="0107a04"></a>量無邊有情未得滅度。如富貴者雖已命<a 
name="0107a05" id="0107a05"></a>終。而彼宮殿園林象馬不隨隱沒。是餘有情<a 
name="0107a06" id="0107a06"></a>業力持故。此亦如是。復作是說。此中雖有<a 
name="0107a07" id="0107a07"></a>無量有情得般涅槃及生他處。復有無量無<a 
name="0107a08" id="0107a08"></a>邊有情來生此界。由彼業力故不減少。尊<a 
name="0107a09" id="0107a09"></a>者覺天作如是說。此是過去業力所持故<a 
name="0107a10" id="0107a10"></a>無減少。問如轉輪王於四洲渚皆得自在<a 
name="0107a11" id="0107a11"></a>是何果耶。答自身威勢是異熟果。所統領物<a 
name="0107a12" id="0107a12"></a>是增上果。彼於過去修習增上自身眾具諸<a 
name="0107a13" id="0107a13"></a>善業故今得如是二殊勝果。</p><a 
name="0107a14" id="0107a14"></a><p style="text-indent: 0em; margin-left: 0em"><span class="linehead"></span>復次有三種增上。一自增上。二世增上三法<a 
name="0107a15" id="0107a15"></a>增上。自增上者。如有一類煩惱未斷惡境<a 
name="0107a16" id="0107a16"></a>現前。而為自護不起惡業勿我由斯墮<a 
name="0107a17" id="0107a17"></a>諸惡趣。世增上者。如有一類煩惱未斷惡<a 
name="0107a18" id="0107a18"></a>境現前。護世間故不起惡業勿我由斯<a 
name="0107a19" id="0107a19"></a>為世譏毀。有作是說。勿由我故世間有情<a 
name="0107a20" id="0107a20"></a>造諸惡業。法增上者。如有一類煩惱未斷<a 
name="0107a21" id="0107a21"></a>惡境現前。為護法故不起惡業勿由我故<a 
name="0107a22" id="0107a22"></a>令諸世間輕毀正法。此三即是近能作因。問<a 
name="0107a23" id="0107a23"></a>何故此三說名增上。答以於善法不障礙<a 
name="0107a24" id="0107a24"></a>故。是善親近增上緣故。問能作因力有增減<a 
name="0107a25" id="0107a25"></a>不。答有。如多人眾挽大木時。中有盡力不<a 
name="0107a26" id="0107a26"></a>盡力者。其盡力者能作因增。不盡力者能作<a 
name="0107a27" id="0107a27"></a>因減。如彼挽木&#x7AEA;剎牽船轉石等時應<a 
name="0107a28" id="0107a28"></a>知亦爾。如內於外若外於內。外內自望亦<a 
name="0107a29" id="0107a29"></a>復如是。問能作因與增上果何者為多。答<a 
name="0107b01" id="0107b01"></a>能作因多增上果少。以能作因攝一切有為<a 
name="0107b02" id="0107b02"></a>無為法。增上果唯攝有為法故。由此故說<a 
name="0107b03" id="0107b03"></a>頗有法於法非能作因耶。答有。謂自性於<a 
name="0107b04" id="0107b04"></a>自性。頗有法於他性非能作因耶。答有。謂<a 
name="0107b05" id="0107b05"></a>有為於無為及無為於無為。</p><a 
name="0107b06" id="0107b06"></a><p style="text-indent: 0em; margin-left: 0em"><span class="linehead"></span>問能作因以何為自性。答一切法。已說自<a 
name="0107b07" id="0107b07"></a>性。所以今當說。問何故名能作因能作是<a 
name="0107b08" id="0107b08"></a>何義。答不障礙義是能作義。有所辦義是能<a 
name="0107b09" id="0107b09"></a>作義。此能作因定通三世及離世法有增上<a 
name="0107b10" id="0107b10"></a>果。如是已顯六因自性。今當復顯六因<a 
name="0107b11" id="0107b11"></a>相雜不相雜義。問若法是相應因彼亦是俱<a 
name="0107b12" id="0107b12"></a>有因耶。答若法是相應因彼亦是俱有因。有<a 
name="0107b13" id="0107b13"></a>法是俱有因彼非相應因。謂有為不相應<a 
name="0107b14" id="0107b14"></a>法。問若法是相應因彼亦是同類因耶。答應<a 
name="0107b15" id="0107b15"></a>作四句。有法是相應因非同類因。謂未來<a 
name="0107b16" id="0107b16"></a>相應法。有法是同類因非相應因。謂過去<a 
name="0107b17" id="0107b17"></a>現在不相應法。有法是相應因亦同類因。謂<a 
name="0107b18" id="0107b18"></a>過去現在相應法。有法非相應因非同類<a 
name="0107b19" id="0107b19"></a>因。謂未來不相應法及無為法。問若法是相<a 
name="0107b20" id="0107b20"></a>應因彼亦是遍行因耶。答應作四句。有法<a 
name="0107b21" id="0107b21"></a>是相應因非遍行因。謂除過去現在遍行隨<a 
name="0107b22" id="0107b22"></a>眠及彼相應法諸餘相應法。有法是遍行因<a 
name="0107b23" id="0107b23"></a>非相應因。謂過去現在遍行隨眠及彼相應<a 
name="0107b24" id="0107b24"></a>法生住老無常。有法是相應因亦遍行因。謂<a 
name="0107b25" id="0107b25"></a>過去現在遍行隨眠及彼相應法。有法非相<a 
name="0107b26" id="0107b26"></a>應因非遍行因。謂除過去現在遍行隨眠及<a 
name="0107b27" id="0107b27"></a>彼相應法。生老住無常諸餘不相應法。問<a 
name="0107b28" id="0107b28"></a>若法是相應因彼亦是異熟因耶。答應作四<a 
name="0107b29" id="0107b29"></a>句。有法是相應因非異熟因。謂無記無漏相<a 
name="0107c01" id="0107c01"></a>應法。有法是異熟因非相應因。謂不善善<a 
name="0107c02" id="0107c02"></a>有漏不相應法。有法是相應因亦異熟因。謂<a 
name="0107c03" id="0107c03"></a>不善善有漏相應法。有法非相應因非異<a 
name="0107c04" id="0107c04"></a>熟因。謂無記無漏不相應法。問若法是相應<a 
name="0107c05" id="0107c05"></a>因彼亦是能作因耶。答若法是相應因彼亦<a 
name="0107c06" id="0107c06"></a>是能作因。有法是能作因彼非相應因。謂<a 
name="0107c07" id="0107c07"></a>不相應法。問若法是俱有因彼亦是同類因<a 
name="0107c08" id="0107c08"></a>耶。答若法是同類因彼亦是俱有因。有法是<a 
name="0107c09" id="0107c09"></a>俱有因彼非同類因。謂未來法。問若法是<a 
name="0107c10" id="0107c10"></a>俱有因彼亦是遍行因耶。答若法是遍行因<a 
name="0107c11" id="0107c11"></a>彼亦是俱有因。有法是俱有因彼非遍行<a 
name="0107c12" id="0107c12"></a>因。謂除過去現在遍行隨眠及彼相應俱有<a 
name="0107c13" id="0107c13"></a>法諸餘有為法。問若法是俱有因彼亦是異<a 
name="0107c14" id="0107c14"></a>熟因耶。答若法是異熟因彼亦是俱有因。有<a 
name="0107c15" id="0107c15"></a>法是俱有因彼非異熟因。謂無記無漏有為<a 
name="0107c16" id="0107c16"></a>法。問若法是俱有因彼亦是能作因耶。答若<a 
name="0107c17" id="0107c17"></a>法是俱有因彼亦是能作因。有法是能作因<a 
name="0107c18" id="0107c18"></a>彼非俱有因。謂無為法。問若法是同類因彼<a 
name="0107c19" id="0107c19"></a>亦是遍行因耶。答若法是遍行因彼亦是同<a 
name="0107c20" id="0107c20"></a>類因。有法是同類因彼非遍行因。謂除過<a 
name="0107c21" id="0107c21"></a>去現在遍行隨眠及彼相應俱有法諸餘過<a 
name="0107c22" id="0107c22"></a>去現在法。問若法是同類因彼亦是異熟因<a 
name="0107c23" id="0107c23"></a>耶。答應作四句。有法是同類因非異熟因。<a 
name="0107c24" id="0107c24"></a>謂過去現在無記無漏法。有法是異熟因非<a 
name="0107c25" id="0107c25"></a>同類因。謂未來不善善有漏法。有法是同<a 
name="0107c26" id="0107c26"></a>類因亦異熟因。謂過去現在不善善有漏法。<a 
name="0107c27" id="0107c27"></a>有法非同類因非異熟因。謂未來無記無<a 
name="0107c28" id="0107c28"></a>漏法及無為法。問若法是同類因彼亦是能<a 
name="0108a01" id="0108a01"></a>作因耶。答若法是同類因彼亦是能作因。有<a 
name="0108a02" id="0108a02"></a>法是能作因彼非同類因。謂未來法及無為<a 
name="0108a03" id="0108a03"></a>法。問若法是遍行因彼亦是異熟因耶。答<a 
name="0108a04" id="0108a04"></a>應作四句。有法是遍行因非異熟因。謂過<a 
name="0108a05" id="0108a05"></a>去現在無記遍行隨眠及彼相應俱有法。有<a 
name="0108a06" id="0108a06"></a>法是異熟因非遍行因。謂除過去現在不善<a 
name="0108a07" id="0108a07"></a>遍行隨眠。及彼相應俱有法。諸餘不善善有<a 
name="0108a08" id="0108a08"></a>漏法。有法是遍行因亦異熟因。謂過去現<a 
name="0108a09" id="0108a09"></a>在不善遍行隨眠及彼相應俱有法。有法非<a 
name="0108a10" id="0108a10"></a>遍行因非異熟因。謂除過去現在無記遍<a 
name="0108a11" id="0108a11"></a>行隨眠及彼相應俱有法。諸餘無記及無漏<a 
name="0108a12" id="0108a12"></a>法。問若法是遍行因彼亦是能作因耶。答若<a 
name="0108a13" id="0108a13"></a>法是遍行因彼亦是能作因。有法是能作因<a 
name="0108a14" id="0108a14"></a>彼非遍行因。謂除過去現在遍行隨眠及彼<a 
name="0108a15" id="0108a15"></a>相應俱有法諸餘一切法。問若法是異熟因<a 
name="0108a16" id="0108a16"></a>彼亦是能作因耶。答若法是異熟因彼亦是<a 
name="0108a17" id="0108a17"></a>能作因。有法是能作因彼非異熟因。謂無<a 
name="0108a18" id="0108a18"></a>記及無漏法。</p><a 
name="0108a19" id="0108a19"></a><p style="text-indent: 0em; margin-left: 0em"><span class="linehead"></span>問此六因幾是色幾非色。答二唯非色。謂<a 
name="0108a20" id="0108a20"></a>相應遍行因餘通色非色。如色非色有見無<a 
name="0108a21" id="0108a21"></a>見有對無對有執受無執受。是長養非長養<a 
name="0108a22" id="0108a22"></a>是大種非大種是造色非造色亦爾。問此六<a 
name="0108a23" id="0108a23"></a>因幾有漏幾無漏。答二唯有漏謂遍行異熟<a 
name="0108a24" id="0108a24"></a>因。餘通有漏無漏問此六因幾有為幾無為。<a 
name="0108a25" id="0108a25"></a>答五唯有為一通有為無為謂能作因。問此<a 
name="0108a26" id="0108a26"></a>六因幾過去幾未來幾現在。答三通三世謂<a 
name="0108a27" id="0108a27"></a>相應俱有異熟因。二唯過去現在謂同類遍<a 
name="0108a28" id="0108a28"></a>行因。一通三世亦離世謂能作因。問此六<a 
name="0108a29" id="0108a29"></a>因幾善幾不善幾無記。答一唯不善無記謂<a 
name="0108b01" id="0108b01"></a>遍行因。一唯善不善謂異熟因。餘通三種。<a 
name="0108b02" id="0108b02"></a>問此六因幾欲界繫幾色界繫幾無色界繫。<a 
name="0108b03" id="0108b03"></a>答二唯三界繫謂遍行異熟因。餘通三界繫<a 
name="0108b04" id="0108b04"></a>及不繫。問此六因幾學幾無學幾非學非無<a 
name="0108b05" id="0108b05"></a>學。答二唯非學非無學。謂遍行異熟因。餘<a 
name="0108b06" id="0108b06"></a>通三種。問此六因幾見所斷幾修所斷幾不<a 
name="0108b07" id="0108b07"></a>斷。答一唯見所斷謂遍行因。一唯見所斷修<a 
name="0108b08" id="0108b08"></a>所斷謂異熟因。餘通三種。問此六因幾染污<a 
name="0108b09" id="0108b09"></a>幾不染污。答一唯染污謂遍行因。餘通二種。<a 
name="0108b10" id="0108b10"></a>如染污不染污有罪無罪黑白有覆無覆退<a 
name="0108b11" id="0108b11"></a>非退亦爾。問此六因幾有異熟幾無異熟。<a 
name="0108b12" id="0108b12"></a>答一有異熟謂異熟因。餘通二種。問此六<a 
name="0108b13" id="0108b13"></a>因幾是異熟幾非異熟。答二非異熟謂遍行<a 
name="0108b14" id="0108b14"></a>異熟因。餘通二種。問此六因幾相應。幾不<a 
name="0108b15" id="0108b15"></a>相應。答一唯相應謂相應因。餘通二種。如<a 
name="0108b16" id="0108b16"></a>相應不相應。有所依無所依。有所緣無所<a 
name="0108b17" id="0108b17"></a>緣。有行相無行相。有警覺無警覺。有等無<a 
name="0108b18" id="0108b18"></a>間無等無間亦爾。問此六因幾是四諦攝幾<a 
name="0108b19" id="0108b19"></a>非四諦攝。答二唯苦集諦攝謂遍行異熟因。<a 
name="0108b20" id="0108b20"></a>三唯苦集道諦攝謂相應俱有同類因。一通<a 
name="0108b21" id="0108b21"></a>四諦及非諦攝謂能作因。問此六因幾是五<a 
name="0108b22" id="0108b22"></a>蘊攝幾非五蘊攝。答二唯四蘊攝除色蘊謂<a 
name="0108b23" id="0108b23"></a>相應遍行因。三通五蘊攝謂俱有同類異熟<a 
name="0108b24" id="0108b24"></a>因。一通五蘊及非蘊攝謂能作因。問此六<a 
name="0108b25" id="0108b25"></a>因幾何處攝。答二唯意法處攝謂相應遍行<a 
name="0108b26" id="0108b26"></a>因。一唯色聲意法處攝謂異熟因。三通十<a 
name="0108b27" id="0108b27"></a>二處攝謂俱有同類能作因。問此六因幾何<a 
name="0108b28" id="0108b28"></a>界攝。答一唯意法意識界攝謂遍行因。一唯<a 
name="0108b29" id="0108b29"></a>七心法界攝謂相應因。一唯色聲七心法界<a 
name="0108c01" id="0108c01"></a>攝謂異熟因。三通十八界攝謂俱有同類能<a 
name="0108c02" id="0108c02"></a>作因。</p><a 
name="0108c03" id="0108c03"></a><p style="text-indent: 0em; margin-left: 0em"><span class="linehead"></span>問如是六因誰有何果。答相應俱有因有士<a 
name="0108c04" id="0108c04"></a>用果。同類遍行因有等流果。異熟因有異熟<a 
name="0108c05" id="0108c05"></a>果。能作因有增上果。其解脫果是道所證非<a 
name="0108c06" id="0108c06"></a>因所得。問如是六因何時取果何時與果。<a 
name="0108c07" id="0108c07"></a>答相應俱有因現在取果現在與果。一剎那<a 
name="0108c08" id="0108c08"></a>取果一剎那與果。取一剎那果與一剎那<a 
name="0108c09" id="0108c09"></a>果。同類遍行因現在取果。過去現在與果。<a 
name="0108c10" id="0108c10"></a>一剎那取果。多剎那與果。取多剎那果。與<a 
name="0108c11" id="0108c11"></a>多剎那果。異熟因現在取果過去與果。一剎<a 
name="0108c12" id="0108c12"></a>那取果多剎那與果。取多剎那果與多剎<a 
name="0108c13" id="0108c13"></a>那果。能作因有作是說。現在取果過去現<a 
name="0108c14" id="0108c14"></a>在與果。一剎那取果多剎那與果。取多剎<a 
name="0108c15" id="0108c15"></a>那果與多剎那果。有餘師說。此能作因過<a 
name="0108c16" id="0108c16"></a>去現在取果過去現在與果。多剎那取果多<a 
name="0108c17" id="0108c17"></a>剎那與果。若取果時即能與果餘如前說。<a 
name="0108c18" id="0108c18"></a>若能覺了如是六因即於四果分明照察<a 
name="0108c19" id="0108c19"></a>如觀掌中餘甘子等。</p><a 
name="0108c20" id="0108c20"></a><p style="text-indent: 0em; margin-left: 0em"><span class="linehead"></span>復次諸法作用必假因緣因已廣辯。次應說<a 
name="0108c21" id="0108c21"></a>緣。緣有四種。如施設論及見蘊辯。然施設<a 
name="0108c22" id="0108c22"></a>論作如是說。有法是因緣彼亦是等無間緣<a 
name="0108c23" id="0108c23"></a>亦是所緣緣亦是增上緣。乃至有法是增上<a 
name="0108c24" id="0108c24"></a>緣彼亦是因緣亦是等無間緣亦是所緣緣。<a 
name="0108c25" id="0108c25"></a>問一切法中有能作四緣者如心心所法。<a 
name="0108c26" id="0108c26"></a>有能作三緣者如色心不相應行。有能作<a 
name="0108c27" id="0108c27"></a>二緣者如無為法。何故彼說有法是因緣<a 
name="0108c28" id="0108c28"></a>彼亦是等無間緣乃至廣說耶。答彼依容有<a 
name="0108c29" id="0108c29"></a>故作是說。謂諸法中有心心所具四緣性<a 
name="0109a01" id="0109a01"></a>不說一切皆作四緣。若盡理者應作是說。<a 
name="0109a02" id="0109a02"></a>問若法是因緣彼亦是等無間緣耶。答若法<a 
name="0109a03" id="0109a03"></a>是等無間緣彼亦是因緣。有法是因緣。彼<a 
name="0109a04" id="0109a04"></a>非等無間緣。謂除過去現在非最後心心所<a 
name="0109a05" id="0109a05"></a>法餘一切有為法。問若法是因緣彼亦是所<a 
name="0109a06" id="0109a06"></a>緣緣耶。答若法是因緣彼亦是所緣緣。有<a 
name="0109a07" id="0109a07"></a>法是所緣緣彼非因緣謂無為法。問若法是<a 
name="0109a08" id="0109a08"></a>因緣彼亦是增上緣耶。答若法是因緣彼亦<a 
name="0109a09" id="0109a09"></a>是增上緣。有法是增上緣彼非因緣謂無<a 
name="0109a10" id="0109a10"></a>為法。問若法是等無間緣彼亦是所緣緣耶。<a 
name="0109a11" id="0109a11"></a>答若法是等無間緣彼亦是所緣緣。有法是<a 
name="0109a12" id="0109a12"></a>所緣緣彼非等無間緣。謂除過去現在非最<a 
name="0109a13" id="0109a13"></a>後心心所法餘一切法。問若法是等無間緣<a 
name="0109a14" id="0109a14"></a>彼亦是增上緣耶。答若法是等無間緣彼亦<a 
name="0109a15" id="0109a15"></a>是增上緣。有法是增上緣彼非等無間緣。<a 
name="0109a16" id="0109a16"></a>謂除過去現在非最後心心所法餘一切法。<a 
name="0109a17" id="0109a17"></a>問若法是所緣緣彼亦是增上緣耶。答如是。<a 
name="0109a18" id="0109a18"></a>問若於一法具四緣者應但一緣云何立<a 
name="0109a19" id="0109a19"></a>四。答依作用立不依物體。一物體中有<a 
name="0109a20" id="0109a20"></a>四用故。謂一剎那心心所法引起次後剎<a 
name="0109a21" id="0109a21"></a>那同類心心所故立為因緣。即此開避。次後<a 
name="0109a22" id="0109a22"></a>剎那心心所法令得生故。立為等無間緣。<a 
name="0109a23" id="0109a23"></a>即此能為次後剎那心心所法所取境故。立<a 
name="0109a24" id="0109a24"></a>為所緣緣。即此不障礙次後剎那心心所法<a 
name="0109a25" id="0109a25"></a>令得生故。立為增上緣。此中因緣如種子<a 
name="0109a26" id="0109a26"></a>法。等無間緣如開導法。所緣緣如任杖法。<a 
name="0109a27" id="0109a27"></a>增上緣如不障法。如是等過去現在非最後<a 
name="0109a28" id="0109a28"></a>心心所法具四緣性。餘有為法有三緣性。<a 
name="0109a29" id="0109a29"></a>三無為法有二緣性。皆依義說不依物體。<a 
name="0109b01" id="0109b01"></a>一物體中有多義故如諸法中有能作。六<a 
name="0109b02" id="0109b02"></a>因者。謂過去現在不善遍行隨眠及彼相應<a 
name="0109b03" id="0109b03"></a>法有能作。五因者。謂過去現在無記遍行隨<a 
name="0109b04" id="0109b04"></a>眠及彼相應法。或過去現在不善遍行隨眠及<a 
name="0109b05" id="0109b05"></a>彼相應法生老住無常。或過去現在非遍行<a 
name="0109b06" id="0109b06"></a>不善善有漏心心所法有能作。四因者。謂<a 
name="0109b07" id="0109b07"></a>過去現在無記遍行隨眠及彼相應法生老住<a 
name="0109b08" id="0109b08"></a>無常。或過去現在非遍行不善善有漏色心<a 
name="0109b09" id="0109b09"></a>不相應行。或過去現在無漏心心所法。或<a 
name="0109b10" id="0109b10"></a>過去現在非遍行無記心心所法。或未來不<a 
name="0109b11" id="0109b11"></a>善善有漏心心所法有能作。三因者。謂過<a 
name="0109b12" id="0109b12"></a>去現在非遍行無記色心不相應行。或過去<a 
name="0109b13" id="0109b13"></a>現在無漏色心不相應行。或未來不善善有<a 
name="0109b14" id="0109b14"></a>漏色心不相應行。或未來無記無漏心心所<a 
name="0109b15" id="0109b15"></a>法有能作。二因者。謂未來無記無漏色心<a 
name="0109b16" id="0109b16"></a>不相應行有能作。一因者。謂無為法如一。<a 
name="0109b17" id="0109b17"></a>有為有多。因義互不相違。緣亦應爾。問若<a 
name="0109b18" id="0109b18"></a>爾因緣有何差別。尊者世友作如是言。無<a 
name="0109b19" id="0109b19"></a>有差別。因即是緣緣即是因。如契經說<a 
name="0109b20" id="0109b20"></a>二因二緣能生正見。謂他言音及內如理作<a 
name="0109b21" id="0109b21"></a>意。又如大因緣經說。</p><a 
name="0109b22" id="0109b22"></a><p style="text-indent: 0em; margin-left: 0em"><span class="linehead"></span>佛告阿難。老死支有如是由。有如是因有<a 
name="0109b23" id="0109b23"></a>如是集。有如是生。有如是緣。謂生支是<a 
name="0109b24" id="0109b24"></a>也。故知因緣無有差別。復作是說。若有此<a 
name="0109b25" id="0109b25"></a>則有彼此是彼因亦是彼緣。問由有瓶故得<a 
name="0109b26" id="0109b26"></a>有瓶覺豈此瓶覺唯瓶為因。答非但有<a 
name="0109b27" id="0109b27"></a>瓶則有瓶覺以無瓶時亦有瓶覺。雖有瓶<a 
name="0109b28" id="0109b28"></a>時無瓶覺故然有和合故得有瓶覺。是故<a 
name="0109b29" id="0109b29"></a>和合是瓶覺因緣。有作是說。和合是因此和<a 
name="0109c01" id="0109c01"></a>合因說名為緣。問若一一別不名為因。眾事<a 
name="0109c02" id="0109c02"></a>和合亦應非因。答如一一別不名和合。眾<a 
name="0109c03" id="0109c03"></a>事聚集即名和合。故一一別不名為因眾事<a 
name="0109c04" id="0109c04"></a>和合得名為因。復有說者。同類是因異類<a 
name="0109c05" id="0109c05"></a>是緣。如火於火麥於麥等說名同類。問<a 
name="0109c06" id="0109c06"></a>麥於麥芽有何同類。若同稱麥名同類<a 
name="0109c07" id="0109c07"></a>者。應田水等大種同故亦名同類。則田水<a 
name="0109c08" id="0109c08"></a>等應是麥因。復有說者。近者是因遠者是<a 
name="0109c09" id="0109c09"></a>緣。問若爾因與等無間緣應無差別。又<a 
name="0109c10" id="0109c10"></a>善心無間起不善。或無記心應是因非緣。<a 
name="0109c11" id="0109c11"></a>復有說者。不共是因共者是緣。問若爾眼於<a 
name="0109c12" id="0109c12"></a>眼識應是因非緣以不共故。又麥於芽<a 
name="0109c13" id="0109c13"></a>灰應是緣非因以是共故。復有說者。能<a 
name="0109c14" id="0109c14"></a>生者是因隨能生者是緣。問若爾生支於老<a 
name="0109c15" id="0109c15"></a>死應非緣隨順生支有等於老死應非<a 
name="0109c16" id="0109c16"></a>因。復有說者。能長養自相續者是因。能長<a 
name="0109c17" id="0109c17"></a>養他相續者是緣。問若爾緣自相續所起善<a 
name="0109c18" id="0109c18"></a>心唯長養自相續應是因非緣大德說曰。<a 
name="0109c19" id="0109c19"></a>轉是因隨轉是緣。近是因遠是緣。如近遠在<a 
name="0109c20" id="0109c20"></a>此在彼。和合不和合。在此身在餘身。應<a 
name="0109c21" id="0109c21"></a>知亦爾。問若爾同類隨轉應是緣非因無<a 
name="0109c22" id="0109c22"></a>明緣行等應是因非緣。故因緣體雖無差<a 
name="0109c23" id="0109c23"></a>別而義有異。謂因義親。緣義是&#x758E;。為表<a 
name="0109c24" id="0109c24"></a>此義說因有六。說緣有四若不爾者名數<a 
name="0109c25" id="0109c25"></a>應同。</p><a 
name="0109c26" id="0109c26"></a><p><span class="juanname">說一切有部發智大毘婆沙論卷第二十一</span></p>
<hr>【經文資訊】大正藏第 27 冊 No. 1545 阿毘達磨大毘婆沙論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】楊忠權大德提供，厚觀法師提供，法雲寺出版之光碟，日本瑜伽行思想研究會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7457.html?index=T27n1545" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T27n1545_021 by HTTrack Website Copier/3.x [XR&CO'2014], Tue, 07 Jun 2016 06:52:41 GMT -->
</html>
