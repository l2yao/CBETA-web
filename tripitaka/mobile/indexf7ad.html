<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T30n1579_058 by HTTrack Website Copier/3.x [XR&CO'2014], Tue, 07 Jun 2016 06:53:16 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1292537730&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT30n1579&amp;utmp=%2Fmobile%2Findex.php%3Findex%3DT30n1579_058&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexf155.html?index=T30n1579_057" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第30冊<br/>No.1579 瑜伽師地論 (100卷)<br/>【彌勒菩薩說  唐 玄奘譯】<br/>第 58 卷</p>
	<a href="indexeff3.html?index=T30n1579_059" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T30">
<div class="root" id="1579" sutra_name="瑜伽師地論" sutra_juan="[卷58]">　
<a 
name="0620c22" id="0620c22"></a><a 
name="0620c23" id="0620c23"></a><a 
name="0620c24" id="0620c24"></a><p><span class="juanname">瑜伽師地論卷第五十八<a 
name="0620c25" id="0620c25"></a><a 
name="0620c26" id="0620c26"></a><p style="margin-left: 4em"><span class="byline">彌勒菩薩說</span></p><a 
name="0620c27" id="0620c27"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0620c28" id="0620c28"></a>攝決擇分中有尋有伺等三地之一</span></p><a 
name="0620c29" id="0620c29"></a><p style="text-indent: 0em; margin-left: 0em"><span class="linehead"></span>如是已說五識身相應地意地決擇。有尋有<a 
name="0621a01" id="0621a01"></a>伺等三地決擇我今當說。</p><p style="text-indent: 0em; margin-left: 0em"><span class="linehead"></span>問何故焰摩名為<a 
name="0621a02" id="0621a02"></a>法王。為能損害諸眾生故。為能饒益諸眾<a 
name="0621a03" id="0621a03"></a>生故。若由損害眾生。名為法王。不應道<a 
name="0621a04" id="0621a04"></a>理。若由饒益眾生。今應當說云何饒益。答<a 
name="0621a05" id="0621a05"></a>由能饒益不由損害。何以故。若諸眾生執<a 
name="0621a06" id="0621a06"></a>到王所。令憶念故遂為現彼相似之身。告<a 
name="0621a07" id="0621a07"></a>言。汝等自所作業當受其果。由是因緣彼<a 
name="0621a08" id="0621a08"></a>諸眾生各自了知自所作業還自受果。便<a 
name="0621a09" id="0621a09"></a>於焰摩使者眾生業力增上所生。猶如變<a 
name="0621a10" id="0621a10"></a>化非眾生所。無反害心無瞋恚心不懷怨<a 
name="0621a11" id="0621a11"></a>恨。乃由此故感那落迦。新業更不積集。故<a 
name="0621a12" id="0621a12"></a>業盡已脫那落迦趣。是故焰摩由能饒益諸<a 
name="0621a13" id="0621a13"></a>眾生故。名為法王。若諸眾生生那落迦憶<a 
name="0621a14" id="0621a14"></a>宿命者。焰摩法王更不教誨。若有生已不<a 
name="0621a15" id="0621a15"></a>憶宿命。王便教誨。略有三種補特伽羅生<a 
name="0621a16" id="0621a16"></a>那落迦。不憶宿命。一極愚癡。謂生邊地不<a 
name="0621a17" id="0621a17"></a>解觀察。隨諸惡轉。二極放逸。謂受欲者<a 
name="0621a18" id="0621a18"></a>於諸欲中增上耽著不解觀察。隨諸惡轉。<a 
name="0621a19" id="0621a19"></a>三極邪見。謂成就一切誹謗邪見不解觀<a 
name="0621a20" id="0621a20"></a>察。隨諸惡轉。由彼不能自然憶念故令<a 
name="0621a21" id="0621a21"></a>憶念。</p><p style="text-indent: 0em; margin-left: 0em"><span class="linehead"></span>復次二因緣故大海水鹹。一生彼眾生<a 
name="0621a22" id="0621a22"></a>福增上故。二陸地眾生一分非福增上故。所<a 
name="0621a23" id="0621a23"></a>以者何。由水鹹故非人所涉。生彼無量微<a 
name="0621a24" id="0621a24"></a>細眾生不被採害。又大海中種種珍寶差別<a 
name="0621a25" id="0621a25"></a>可得。由水鹹故陸地眾生一分難得。</p><a 
name="0621a26" id="0621a26"></a><p style="text-indent: 0em; margin-left: 0em"><span class="linehead"></span>復次煩惱雜染決擇。我今當說。如先所說<a 
name="0621a27" id="0621a27"></a>煩惱雜染義。當知此煩惱由五種相建立<a 
name="0621a28" id="0621a28"></a>差別。何等為五。一自性故。二自性差別故。<a 
name="0621a29" id="0621a29"></a>三染淨差別故。四迷斷差別故。五對治差別<a 
name="0621b01" id="0621b01"></a>故。</p><p style="text-indent: 0em; margin-left: 0em"><span class="linehead"></span>云何自性。略有二種。一見性煩惱。二非<a 
name="0621b02" id="0621b02"></a>見性煩惱。</p><p style="text-indent: 0em; margin-left: 0em"><span class="linehead"></span>云何自性差別。略有十種。見性煩<a 
name="0621b03" id="0621b03"></a>惱五種差別。非見性者亦有五種。總此十<a 
name="0621b04" id="0621b04"></a>種名為煩惱自性差別。見性五者。謂薩迦耶<a 
name="0621b05" id="0621b05"></a>見。邊執見。邪見。見取。戒禁取。非見性五者。<a 
name="0621b06" id="0621b06"></a>謂貪。恚。慢。無明。疑。薩迦耶見者。於五取蘊<a 
name="0621b07" id="0621b07"></a>心執增益見我我所名薩迦耶見。此復二<a 
name="0621b08" id="0621b08"></a>種。一者俱生。二分別起。俱生者。一切愚夫異<a 
name="0621b09" id="0621b09"></a>生乃至禽獸並皆現行。分別起者。諸外道等<a 
name="0621b10" id="0621b10"></a>計度而起。</p><a 
name="0621b11" id="0621b11"></a><p style="text-indent: 0em; margin-left: 0em"><span class="linehead"></span>邊執見者。於五取蘊薩迦耶見增上力故。心<a 
name="0621b12" id="0621b12"></a>執增益見我斷常。名邊執見。常見所攝邊執<a 
name="0621b13" id="0621b13"></a>見者。謂六十二諸見趣中。計度前際諸遍常<a 
name="0621b14" id="0621b14"></a>論一分常論。及計後際諸有想論無想論非<a 
name="0621b15" id="0621b15"></a>想非非想論。斷見所攝邊執見者。謂諸沙門<a 
name="0621b16" id="0621b16"></a>若婆羅門七事斷論。此邊執見唯分別起無<a 
name="0621b17" id="0621b17"></a>有俱生。唯除即此先世已來串習隨逐邊執<a 
name="0621b18" id="0621b18"></a>見等。若有分別若無分別差別之相。如本<a 
name="0621b19" id="0621b19"></a>地分已廣分別。邪見者。一切倒見於所知事<a 
name="0621b20" id="0621b20"></a>顛倒而轉。皆名邪見。當知此見略有二種。<a 
name="0621b21" id="0621b21"></a>一者增益。二者損減。薩迦耶見。邊執見。見<a 
name="0621b22" id="0621b22"></a>取。戒禁取。此四見等一切。皆名增益邪見。<a 
name="0621b23" id="0621b23"></a>謗因謗用謗果壞實事等。心執增益所有<a 
name="0621b24" id="0621b24"></a>諸見一切。皆名損減邪見。無施無愛亦無<a 
name="0621b25" id="0621b25"></a>祠祀。是名謗因。無有妙行亦無惡行。是<a 
name="0621b26" id="0621b26"></a>名謗用。無有妙行惡行諸業果及異熟。是<a 
name="0621b27" id="0621b27"></a>名謗果。無父無母無化生有情。亦無世間<a 
name="0621b28" id="0621b28"></a>真阿羅漢諸漏永盡。乃至廣說。如是一切名<a 
name="0621b29" id="0621b29"></a>壞實事。又此邪見即計前際諸無因論。邊無<a 
name="0621c01" id="0621c01"></a>邊論。不死矯亂論。及計後際現法涅槃等<a 
name="0621c02" id="0621c02"></a>論。所有沙門若婆羅門。當知如是薩迦耶見<a 
name="0621c03" id="0621c03"></a>以為根本。六十二見三見所攝。謂常見所攝<a 
name="0621c04" id="0621c04"></a>諸邊執見。斷見所攝諸邊執見及諸邪見。見<a 
name="0621c05" id="0621c05"></a>取者。於六十二諸見趣等。一一別計為最為<a 
name="0621c06" id="0621c06"></a>上為勝為妙。威勢取執隨起言說。唯此諦<a 
name="0621c07" id="0621c07"></a>實餘皆虛妄。由此見故能得清淨解脫出<a 
name="0621c08" id="0621c08"></a>離。是名見取。</p><a 
name="0621c09" id="0621c09"></a><p style="text-indent: 0em; margin-left: 0em"><span class="linehead"></span>戒禁取者。謂所受持隨順見取。見取眷屬<a 
name="0621c10" id="0621c10"></a>見取隨法。若戒若禁於所受持諸戒禁中。<a 
name="0621c11" id="0621c11"></a>妄計為最為上為勝為妙。威勢執取隨起<a 
name="0621c12" id="0621c12"></a>言說。唯此諦實餘皆虛妄。由此戒禁能得<a 
name="0621c13" id="0621c13"></a>清淨解脫出離。是名戒禁取。</p><a 
name="0621c14" id="0621c14"></a><p style="text-indent: 0em; margin-left: 0em"><span class="linehead"></span>貪者。謂能耽著心所為性。此復四種。謂著<a 
name="0621c15" id="0621c15"></a>諸見欲色無色。</p><a 
name="0621c16" id="0621c16"></a><p style="text-indent: 0em; margin-left: 0em"><span class="linehead"></span>恚者。謂能損害心所為性。此復四種。謂於<a 
name="0621c17" id="0621c17"></a>損己他。見他有情所。及於所愛不饒益所。<a 
name="0621c18" id="0621c18"></a>於所不愛作饒益所。所有瞋恚。</p><a 
name="0621c19" id="0621c19"></a><p style="text-indent: 0em; margin-left: 0em"><span class="linehead"></span>慢者。謂令心舉心所為性。此復四種。謂於<a 
name="0621c20" id="0621c20"></a>諸見。於諸有情。於受用欲。於諸後有處起。<a 
name="0621c21" id="0621c21"></a>又此慢略有二種。一惑亂慢。二不惑亂慢。<a 
name="0621c22" id="0621c22"></a>於有情處慢者。謂三慢類。已如前說。於受<a 
name="0621c23" id="0621c23"></a>用欲處慢者。謂由大財大族大徒眾等現在<a 
name="0621c24" id="0621c24"></a>前故心遂高舉。於後有處慢者。謂由計我<a 
name="0621c25" id="0621c25"></a>當有不有。廣說乃至我當非想非非想等。若<a 
name="0621c26" id="0621c26"></a>動不動戲論造作諸愛趣中。現前轉故心遂<a 
name="0621c27" id="0621c27"></a>高舉。不惑亂慢者。謂於下劣計己為勝。於<a 
name="0621c28" id="0621c28"></a>等計等而生憍慢。惑亂慢者。謂餘六慢。又<a 
name="0621c29" id="0621c29"></a>由受用鄙劣資具自謂富樂。名惑亂慢。若<a 
name="0622a01" id="0622a01"></a>由受用勝妙資具自謂富樂。名不惑亂慢。<a 
name="0622a02" id="0622a02"></a>又由邪行謂後有勝。名惑亂慢。若由正行<a 
name="0622a03" id="0622a03"></a>謂後有勝。名不惑亂慢。</p><a 
name="0622a04" id="0622a04"></a><p style="text-indent: 0em; margin-left: 0em"><span class="linehead"></span>無明者。謂於所知真實覺悟能覆能障心所<a 
name="0622a05" id="0622a05"></a>為性。此略四種。一無解愚。二放逸愚。三染<a 
name="0622a06" id="0622a06"></a>污愚。四不染污愚。若於不見聞覺知所知<a 
name="0622a07" id="0622a07"></a>義中所有無智。名無解愚。若於見聞覺知<a 
name="0622a08" id="0622a08"></a>所知義中。散亂失念所有無智。名放逸愚。<a 
name="0622a09" id="0622a09"></a>於顛倒心所有無智。名染污愚。不顛倒心<a 
name="0622a10" id="0622a10"></a>所有無智。名不染污愚。又此無明總有二<a 
name="0622a11" id="0622a11"></a>種。一煩惱相應無明。二獨行無明。非無愚<a 
name="0622a12" id="0622a12"></a>癡而起諸惑。是故貪等餘惑相應所有無<a 
name="0622a13" id="0622a13"></a>明。名煩惱相應無明。若無貪等諸煩惱纏。<a 
name="0622a14" id="0622a14"></a>但於苦等諸諦境中。由不如理作意力故。<a 
name="0622a15" id="0622a15"></a>鈍慧士夫補特伽羅諸不如實簡擇覆障<a 
name="0622a16" id="0622a16"></a>纏裹闇昧等心所性。名獨行無明。</p><a 
name="0622a17" id="0622a17"></a><p style="text-indent: 0em; margin-left: 0em"><span class="linehead"></span>疑者。猶豫二分不決定心所為性。當知此<a 
name="0622a18" id="0622a18"></a>疑略由五相差別建立。謂於他世作用因<a 
name="0622a19" id="0622a19"></a>果諸諦寶中。心懷猶豫。</p><a 
name="0622a20" id="0622a20"></a><p style="text-indent: 0em; margin-left: 0em"><span class="linehead"></span>如是所說十種煩惱。亦緣事轉亦緣煩惱。<a 
name="0622a21" id="0622a21"></a>謂十煩惱皆與自地一切煩惱展轉相緣。亦<a 
name="0622a22" id="0622a22"></a>緣自地諸有漏事。下地煩惱能緣上地煩惱<a 
name="0622a23" id="0622a23"></a>及事。非上地惑能緣下地煩惱及事。如是<a 
name="0622a24" id="0622a24"></a>煩惱展轉相緣及下地惑能緣上地。於此處<a 
name="0622a25" id="0622a25"></a>所餘決擇文更不復現。</p><a 
name="0622a26" id="0622a26"></a><p style="text-indent: 0em; margin-left: 0em"><span class="linehead"></span>復次俱生薩迦耶見唯無記性。數現行故。非<a 
name="0622a27" id="0622a27"></a>極損惱自他處故。若分別起薩迦耶見由<a 
name="0622a28" id="0622a28"></a>堅執故與前相違。在欲界者唯不善性。若<a 
name="0622a29" id="0622a29"></a>在上地。奢摩他力所制持故。多白淨法所<a 
name="0622b01" id="0622b01"></a>攝受故。成無記性。由染污故體是隱沒。所<a 
name="0622b02" id="0622b02"></a>餘煩惱由此道理隨應當知。欲界煩惱為<a 
name="0622b03" id="0622b03"></a>諸惡行安足處故。多不善性。又不善者。具<a 
name="0622b04" id="0622b04"></a>三因緣能往惡趣。餘則不定。何等為三。謂<a 
name="0622b05" id="0622b05"></a>極多修習殷重無間計為功德。不見其失<a 
name="0622b06" id="0622b06"></a>不見其患。縱情而起。是初因緣。用此煩惱<a 
name="0622b07" id="0622b07"></a>以為依處。由身語意於諸惡行作及增長。<a 
name="0622b08" id="0622b08"></a>是第二因緣。由此煩惱斷他善品授不善<a 
name="0622b09" id="0622b09"></a>品。是第三因緣。除先所作能往惡趣順後<a 
name="0622b10" id="0622b10"></a>受業。又十煩惱。七唯意地。貪恚無明亦通五<a 
name="0622b11" id="0622b11"></a>識。又於欲界四見及慢喜捨相應。貪樂喜捨<a 
name="0622b12" id="0622b12"></a>相應。恚苦憂捨相應。邪見喜憂捨相應。疑憂<a 
name="0622b13" id="0622b13"></a>捨相應。無明一切五根相應。此據多分相應<a 
name="0622b14" id="0622b14"></a>道理。其餘深細後當廣說。於上諸地隨所<a 
name="0622b15" id="0622b15"></a>有根。即與彼地煩惱相應。又十煩惱見所斷<a 
name="0622b16" id="0622b16"></a>者。名曰無事。彼所緣事非成實故。所餘煩<a 
name="0622b17" id="0622b17"></a>惱有事。無事彼相違故。又貪與慢緣有漏一<a 
name="0622b18" id="0622b18"></a>分可意事生。恚緣一分非可意生。是故此<a 
name="0622b19" id="0622b19"></a>三煩惱一分所生名取。一分所餘煩惱通緣<a 
name="0622b20" id="0622b20"></a>內外若愛非愛。及俱相違有漏事生。是故說<a 
name="0622b21" id="0622b21"></a>彼名曰遍行。取一切事若有隨順如是煩<a 
name="0622b22" id="0622b22"></a>惱煩惱俱行煩惱品類。名隨煩惱。</p><a 
name="0622b23" id="0622b23"></a><p style="text-indent: 0em; margin-left: 0em"><span class="linehead"></span>云何名隨煩惱。略由四相差別建立。一通<a 
name="0622b24" id="0622b24"></a>一切不善心起。二通一切染污心起。三於<a 
name="0622b25" id="0622b25"></a>各別不善心起。四善不善無記心起。非一切<a 
name="0622b26" id="0622b26"></a>處非一切時。謂無慚無愧名通一切不善<a 
name="0622b27" id="0622b27"></a>心起。隨煩惱放逸掉舉。惛沈不信。懈怠邪<a 
name="0622b28" id="0622b28"></a>欲。邪勝解邪念。散亂不正知。此十隨煩惱通<a 
name="0622b29" id="0622b29"></a>一切染污心起。通一切處三界所繫。忿恨覆<a 
name="0622c01" id="0622c01"></a>惱嫉慳誑諂憍害。此十隨煩惱各別不善心<a 
name="0622c02" id="0622c02"></a>起。若一生時必無第二。如是十種皆欲界<a 
name="0622c03" id="0622c03"></a>繫。除誑諂憍。由誑及諂至初靜慮憍通三<a 
name="0622c04" id="0622c04"></a>界。此并前二若在上地唯無記性。尋伺惡作<a 
name="0622c05" id="0622c05"></a>睡眠。此四隨煩惱通善不善無記心起。非<a 
name="0622c06" id="0622c06"></a>一切處非一切時。若有極久尋求伺察。便<a 
name="0622c07" id="0622c07"></a>令身疲念失心亦勞損。是故尋伺名隨煩惱。<a 
name="0622c08" id="0622c08"></a>此二乃至初靜慮地。惡作睡眠唯在欲界。又<a 
name="0622c09" id="0622c09"></a>有定地諸隨煩惱。謂尋伺誑諂。惛沈掉舉。憍<a 
name="0622c10" id="0622c10"></a>放逸懈怠等。初靜慮地有初四種。餘通一切<a 
name="0622c11" id="0622c11"></a>地。若雜事中世尊所說諸隨煩惱。廣說乃至<a 
name="0622c12" id="0622c12"></a>愁歎憂苦隨擾惱等。及攝事分廣所分別。如<a 
name="0622c13" id="0622c13"></a>是一切諸隨煩惱。皆是此中四相差別。隨其<a 
name="0622c14" id="0622c14"></a>所應相攝應知。</p><a 
name="0622c15" id="0622c15"></a><p style="text-indent: 0em; margin-left: 0em"><span class="linehead"></span>復次諸隨煩惱若在欲界略於十二處轉。<a 
name="0622c16" id="0622c16"></a>何等十二。謂執著惡行處。&#x9B2A;訟諍競處。毀犯<a 
name="0622c17" id="0622c17"></a>尸羅處。受學隨轉非善人法處。邪命處。耽著<a 
name="0622c18" id="0622c18"></a>諸欲處。如所聞法義心諦思惟處。於所思義<a 
name="0622c19" id="0622c19"></a>內心寂止方便持心處。展轉受用財法處。不<a 
name="0622c20" id="0622c20"></a>相雜住處。遠離臥具房舍處。眾苦所集處。此<a 
name="0622c21" id="0622c21"></a>十二處以為依止。如先所說貪著。乃至隨<a 
name="0622c22" id="0622c22"></a>擾惱等諸隨煩惱差別而轉。謂貪著瞋恚愚<a 
name="0622c23" id="0622c23"></a>癡依初處轉。忿等乃至諂依第二處轉。無<a 
name="0622c24" id="0622c24"></a>慚無愧依第三處轉。誑等乃至謀害依第四<a 
name="0622c25" id="0622c25"></a>處轉。矯詐等乃至惡作依第五處轉。不忍<a 
name="0622c26" id="0622c26"></a>耽嗜等乃至不平等貪著依第六處轉。薩迦<a 
name="0622c27" id="0622c27"></a>耶見有見無有見依第七處轉。貪欲等乃至<a 
name="0622c28" id="0622c28"></a>不作意依第八處轉。顧悅纏綿依第九處<a 
name="0622c29" id="0622c29"></a>轉。不質直。性不柔和性不隨同分轉性依第<a 
name="0623a01" id="0623a01"></a>十處轉。欲尋思等乃至家生繫屬尋思依第<a 
name="0623a02" id="0623a02"></a>十一處轉。愁歎等依第十二處轉。</p><a 
name="0623a03" id="0623a03"></a><p style="text-indent: 0em; margin-left: 0em"><span class="linehead"></span>復次此五見是慧性故互不相應。自性自性<a 
name="0623a04" id="0623a04"></a>不相應故。貪恚慢疑更相違故互不相應。<a 
name="0623a05" id="0623a05"></a>貪染令心卑下。憍慢令心高舉是故貪慢更<a 
name="0623a06" id="0623a06"></a>互相違。</p><a 
name="0623a07" id="0623a07"></a><p style="text-indent: 0em; margin-left: 0em"><span class="linehead"></span>復次如所說諸隨煩惱。當知皆是煩惱品<a 
name="0623a08" id="0623a08"></a>類。且如放逸是一切煩惱品類。所以者何。<a 
name="0623a09" id="0623a09"></a>於染愛時多生放逸。乃至疑時亦有放逸。<a 
name="0623a10" id="0623a10"></a>貪著慳&#x608B;憍高掉舉等。皆貪品類皆貪等流。<a 
name="0623a11" id="0623a11"></a>忿恨惱嫉害等是瞋品類是瞋等流。誑諂是<a 
name="0623a12" id="0623a12"></a>邪見品類邪見等流。覆是諂品類。當知即彼<a 
name="0623a13" id="0623a13"></a>品類等流。餘隨煩惱是癡品類是癡等流。唯<a 
name="0623a14" id="0623a14"></a>除尋伺當知尋伺。慧思為性猶如諸見。若<a 
name="0623a15" id="0623a15"></a>慧依止意言而生。於所緣境慞惶推究。<a 
name="0623a16" id="0623a16"></a>雖慧為性而名尋伺。於諸境界遽務推求。<a 
name="0623a17" id="0623a17"></a>依止意言&#x9E81;慧名尋。即於此境不甚遽務<a 
name="0623a18" id="0623a18"></a>而隨究察。依止意言細慧名伺。是名建立<a 
name="0623a19" id="0623a19"></a>煩惱雜染自性差別。</p><a 
name="0623a20" id="0623a20"></a><p style="text-indent: 0em; margin-left: 0em"><span class="linehead"></span>云何建立煩惱雜染染淨差別。謂如所說本<a 
name="0623a21" id="0623a21"></a>隨二惑。略二緣故染惱有情。一由纏故。二<a 
name="0623a22" id="0623a22"></a>隨眠故。現行現起煩惱名纏。即此種子未斷<a 
name="0623a23" id="0623a23"></a>未害。名曰隨眠亦名&#x9E81;重。又不覺位名曰<a 
name="0623a24" id="0623a24"></a>隨眠。若在覺位說名為纏。若諸具縛補特<a 
name="0623a25" id="0623a25"></a>伽羅生在欲界。成就三界煩惱隨眠。若生<a 
name="0623a26" id="0623a26"></a>色界所有異生。成就欲界被奢摩他之所<a 
name="0623a27" id="0623a27"></a>損伏煩惱隨眠。成就色界及無色界所未<a 
name="0623a28" id="0623a28"></a>損伏煩惱隨眠。若生無色所有異生。成就<a 
name="0623a29" id="0623a29"></a>欲界及與色界被奢摩他之所損伏煩惱隨<a 
name="0623b01" id="0623b01"></a>眠。成就無色所未損伏煩惱隨眠。如界道<a 
name="0623b02" id="0623b02"></a>理隨地亦爾。諸煩惱纏未離自地煩惱欲<a 
name="0623b03" id="0623b03"></a>者自地現起。已離欲者即不現起。若在下<a 
name="0623b04" id="0623b04"></a>地。上地諸纏亦得成就。非在上地得說成<a 
name="0623b05" id="0623b05"></a>就下地諸纏。</p><a 
name="0623b06" id="0623b06"></a><p style="text-indent: 0em; margin-left: 0em"><span class="linehead"></span>問具一切縛補特伽羅。諸煩惱纏起滅未捨<a 
name="0623b07" id="0623b07"></a>是諸煩惱於何事繫。過去耶未來耶現在耶。<a 
name="0623b08" id="0623b08"></a>答過去已繫故不名繫。但於現在由此種<a 
name="0623b09" id="0623b09"></a>類煩惱隨眠。說名為繫。若諸煩惱正起現前<a 
name="0623b10" id="0623b10"></a>亦由纏故。說名為繫。於未來世隨眠及纏<a 
name="0623b11" id="0623b11"></a>以當繫故。亦不名繫。如此種類。當知諸<a 
name="0623b12" id="0623b12"></a>餘煩惱亦爾。如具縛者不具縛者亦復如<a 
name="0623b13" id="0623b13"></a>是。差別者。所餘煩惱說名為繫。問諸修行<a 
name="0623b14" id="0623b14"></a>者伏煩惱纏當云何伏。答以修三種對治<a 
name="0623b15" id="0623b15"></a>力故伏煩惱纏。一了知煩惱自性過患。二<a 
name="0623b16" id="0623b16"></a>思惟對治所緣境相。三以勝善品滋心相<a 
name="0623b17" id="0623b17"></a>續。當知此是永斷正見前行之道。問諸修行<a 
name="0623b18" id="0623b18"></a>者斷煩惱時。為捨纏耶捨隨眠耶。由斷<a 
name="0623b19" id="0623b19"></a>何故說名為斷。答但捨隨眠。以煩惱纏先<a 
name="0623b20" id="0623b20"></a>已捨故。斷隨眠故說名為斷。何以故。雖纏<a 
name="0623b21" id="0623b21"></a>已斷未斷隨眠。諸煩惱纏數復現起。若隨<a 
name="0623b22" id="0623b22"></a>眠斷。纏與隨眠畢竟不起。問為斷過去為<a 
name="0623b23" id="0623b23"></a>斷未來為斷現在。答非斷去來今。然說<a 
name="0623b24" id="0623b24"></a>斷三世。何以故。若在過去有隨眠心。任運<a 
name="0623b25" id="0623b25"></a>滅故其性已斷。復何所斷。若在未來有隨<a 
name="0623b26" id="0623b26"></a>眠心。性未生故體既是無。當<span class="corr" title='[性&gt;何] cf.【麗】'>何</span>所斷。若在<a 
name="0623b27" id="0623b27"></a>現在有隨眠心。此剎那後性必不住。更何須<a 
name="0623b28" id="0623b28"></a>斷。又有隨眠離隨眠心二不和合。是故現<a 
name="0623b29" id="0623b29"></a>在亦非所斷。然從他音內正作意二因緣<a 
name="0623c01" id="0623c01"></a>故。正見相應。隨所治惑能治心生。諸有隨<a 
name="0623c02" id="0623c02"></a>眠所治心滅。此心生時彼心滅時平等平等。<a 
name="0623c03" id="0623c03"></a>對治生滅道理應知。正見相應能對治心。於<a 
name="0623c04" id="0623c04"></a>現在世無有隨眠。於過去世亦無隨眠。此<a 
name="0623c05" id="0623c05"></a>剎那後離隨眠心。在未來世亦無隨眠。從<a 
name="0623c06" id="0623c06"></a>此已後於已轉依已斷隨眠身相續中。所<a 
name="0623c07" id="0623c07"></a>有後得世間所攝善無記心去來今位皆離<a 
name="0623c08" id="0623c08"></a>隨眠。是故三世皆得說斷。是名煩惱雜染<a 
name="0623c09" id="0623c09"></a>染淨差別。</p><a 
name="0623c10" id="0623c10"></a><p style="text-indent: 0em; margin-left: 0em"><span class="linehead"></span>云何建立煩惱雜染迷斷差別。當知略說有<a 
name="0623c11" id="0623c11"></a>十五種。謂欲界繫見苦集滅道諦所斷及修<a 
name="0623c12" id="0623c12"></a>所斷諸漏有五。如欲界繫。色無色繫各五<a 
name="0623c13" id="0623c13"></a>亦爾。欲界迷苦有十煩惱。迷集有八。除薩<a 
name="0623c14" id="0623c14"></a>迦耶及邊執見。如迷集諦滅道亦爾。上界<a 
name="0623c15" id="0623c15"></a>諸諦並除瞋恚。隨迷次第如欲界說。</p><a 
name="0623c16" id="0623c16"></a><p style="text-indent: 0em; margin-left: 0em"><span class="linehead"></span>云何迷苦有十隨眠。略五取蘊總名為苦。<a 
name="0623c17" id="0623c17"></a>愚夫於此五取蘊中起二十句薩迦耶見。五<a 
name="0623c18" id="0623c18"></a>句見我。餘見我所。是名迷苦薩迦耶見。即<a 
name="0623c19" id="0623c19"></a>用如是薩迦耶見以為依止。於五取蘊見<a 
name="0623c20" id="0623c20"></a>我斷常。故邊執見亦迷於苦。又諸邪見謂<a 
name="0623c21" id="0623c21"></a>無施等乃至妙行惡行業果及與異熟。是迷<a 
name="0623c22" id="0623c22"></a>苦諦。又有邪見撥無父母化生有情。如是<a 
name="0623c23" id="0623c23"></a>邪見一分迷苦。一分迷集。又諸外道誹謗<a 
name="0623c24" id="0623c24"></a>苦諦起大邪見。彼謂沙門喬答摩種。為諸<a 
name="0623c25" id="0623c25"></a>弟子施設苦諦。此定無有。如是邪見亦迷<a 
name="0623c26" id="0623c26"></a>苦諦。又有諸見妄計自在世主釋梵及餘<a 
name="0623c27" id="0623c27"></a>物類。為常為恒無有變易。如是邪見亦迷<a 
name="0623c28" id="0623c28"></a>苦諦。又有諸見計邊無邊。如是亦名迷苦<a 
name="0623c29" id="0623c29"></a>邪見。又有沙門若婆羅門不死矯亂邪見。一<a 
name="0624a01" id="0624a01"></a>分亦迷苦諦。若有見取。妄取迷苦所有<a 
name="0624a02" id="0624a02"></a>諸見以為第一。謂能清淨解脫出離。如是<a 
name="0624a03" id="0624a03"></a>名為迷苦見取。若有妄取隨順此見此<a 
name="0624a04" id="0624a04"></a>見隨法所受戒禁。以為第一能得清淨解脫<a 
name="0624a05" id="0624a05"></a>出離。此戒禁取是迷苦諦。若有外道於此<a 
name="0624a06" id="0624a06"></a>諸見不定信受。亦不一向誹謗如來所立<a 
name="0624a07" id="0624a07"></a>苦諦。但於苦諦心懷猶豫。此及所餘於苦<a 
name="0624a08" id="0624a08"></a>猶豫是迷苦疑。若於如是自所起見。寶愛<a 
name="0624a09" id="0624a09"></a>堅著如此見貪。是迷苦貪。若於異分他所<a 
name="0624a10" id="0624a10"></a>起見。心懷違損是迷苦恚。若恃此見心<a 
name="0624a11" id="0624a11"></a>生高舉。是迷苦慢。若有無智與此諸見及<a 
name="0624a12" id="0624a12"></a>疑貪等煩惱相應。若唯於苦獨行無智。如<a 
name="0624a13" id="0624a13"></a>是並名迷苦無明。此十煩惱皆迷苦諦見<a 
name="0624a14" id="0624a14"></a>苦所斷。</p><a 
name="0624a15" id="0624a15"></a><p style="text-indent: 0em; margin-left: 0em"><span class="linehead"></span>云何迷集有八隨眠。謂諸沙門若婆羅門謗<a 
name="0624a16" id="0624a16"></a>因邪見。又有沙門若婆羅門。計自在等是一<a 
name="0624a17" id="0624a17"></a>切物生者化者及與作者。此惡因論所有邪<a 
name="0624a18" id="0624a18"></a>見。又有邪見。無施無愛亦無祠祀。無有<a 
name="0624a19" id="0624a19"></a>妙行亦無惡行。又有邪見不死矯亂。外道<a 
name="0624a20" id="0624a20"></a>沙門若婆羅門所起一分。又有邪見誹謗<a 
name="0624a21" id="0624a21"></a>集諦。謂諸外道作如是計。如彼沙門喬答<a 
name="0624a22" id="0624a22"></a>摩種為諸弟子所說集諦。此定無有。如是<a 
name="0624a23" id="0624a23"></a>等見是迷集諦所起邪見。若有見取取彼<a 
name="0624a24" id="0624a24"></a>諸見以為第一能得清淨解脫出離。是迷<a 
name="0624a25" id="0624a25"></a>集諦所起見取。若於隨順此見諸法所受<a 
name="0624a26" id="0624a26"></a>戒禁。取為第一能得清淨。廣說如前。是迷<a 
name="0624a27" id="0624a27"></a>集諦戒禁取。餘疑貪等如前應知。如是八<a 
name="0624a28" id="0624a28"></a>種煩惱隨眠。迷於集諦見集所斷。</p><a 
name="0624a29" id="0624a29"></a><p style="text-indent: 0em; margin-left: 0em"><span class="linehead"></span>云何迷滅有八隨眠。謂諸沙門若婆羅門。<a 
name="0624b01" id="0624b01"></a>計邊無邊不死矯亂諸見一分。又有沙門若<a 
name="0624b02" id="0624b02"></a>婆羅門。謂說現法涅槃論者所有邪見。又<a 
name="0624b03" id="0624b03"></a>有邪見撥無世間真阿羅漢。乃至廣說。彼<a 
name="0624b04" id="0624b04"></a>阿羅漢二德所顯。謂斷及智。此中但取謗<a 
name="0624b05" id="0624b05"></a>斷邪見。又有邪見誹謗滅諦。謂諸外道廣<a 
name="0624b06" id="0624b06"></a>說如前。又有橫計諸邪解脫所有邪見。如<a 
name="0624b07" id="0624b07"></a>是諸見是迷滅諦所起邪見。若有見取取<a 
name="0624b08" id="0624b08"></a>彼諸見以為第一。廣說如前。是迷滅諦所<a 
name="0624b09" id="0624b09"></a>起見取。若於隨順彼見諸法所受戒禁。取<a 
name="0624b10" id="0624b10"></a>為第一。廣說如前。是迷滅諦戒禁取。所餘<a 
name="0624b11" id="0624b11"></a>貪等如前應知。唯除瞋恚。謂於滅諦起怖<a 
name="0624b12" id="0624b12"></a>畏心起損害心起恚惱心。如是瞋恚迷於<a 
name="0624b13" id="0624b13"></a>滅諦。餘如前說。如是八種煩惱隨眠。迷於<a 
name="0624b14" id="0624b14"></a>滅諦見滅所斷。</p><a 
name="0624b15" id="0624b15"></a><p style="text-indent: 0em; margin-left: 0em"><span class="linehead"></span>云何迷道有八隨眠。謂撥無世間真阿羅<a 
name="0624b16" id="0624b16"></a>漢。乃至廣說。此中所有誹謗。一切智為導<a 
name="0624b17" id="0624b17"></a>首有為無漏。當知此見是迷道諦所起邪<a 
name="0624b18" id="0624b18"></a>見。又諸沙門若婆羅門不死矯亂邪見一分<a 
name="0624b19" id="0624b19"></a>亦迷於道。又諸外道謗道邪見。彼謂沙門<a 
name="0624b20" id="0624b20"></a>喬答摩種為諸弟子說出離道。實非出離。<a 
name="0624b21" id="0624b21"></a>由此不能盡出離苦。佛所施設無我之見。<a 
name="0624b22" id="0624b22"></a>及所受持戒禁隨法。是惡邪道非正妙道。<a 
name="0624b23" id="0624b23"></a>如是亦名迷道邪見。又彼外道作如是計。<a 
name="0624b24" id="0624b24"></a>我等所行若行若道是真行道。能盡能出一<a 
name="0624b25" id="0624b25"></a>切諸苦。如是亦名迷道邪見。若有見取取<a 
name="0624b26" id="0624b26"></a>彼邪見以為第一能得清淨解脫出離。如<a 
name="0624b27" id="0624b27"></a>是名為迷道見取。若於隨順彼見諸法所<a 
name="0624b28" id="0624b28"></a>受戒禁。取為第一能得清淨解脫出離。是<a 
name="0624b29" id="0624b29"></a>名迷道戒禁取。所餘貪等迷道煩惱。如迷<a 
name="0624c01" id="0624c01"></a>滅諦道理應知。如是八種煩惱隨眠。迷於<a 
name="0624c02" id="0624c02"></a>道諦見道所斷。</p><a 
name="0624c03" id="0624c03"></a><p style="text-indent: 0em; margin-left: 0em"><span class="linehead"></span>如是已說見斷諸漏。云何修道所斷諸漏。謂<a 
name="0624c04" id="0624c04"></a>欲界瞋恚。三界三種貪慢無明。由彼長時修<a 
name="0624c05" id="0624c05"></a>習正道方能得斷。是故名為修道所斷。又<a 
name="0624c06" id="0624c06"></a>彼煩惱界界地地皆有三品。謂下中上。能斷<a 
name="0624c07" id="0624c07"></a>之道亦有三品。下品之道能斷上品修斷諸<a 
name="0624c08" id="0624c08"></a>漏。中能斷中。上道斷下。又彼修道所斷諸<a 
name="0624c09" id="0624c09"></a>漏。於有漏事任運而轉。長時堅固於自所<a 
name="0624c10" id="0624c10"></a>迷事難可解脫。是名建立煩惱雜染迷斷<a 
name="0624c11" id="0624c11"></a>差別。</p><a 
name="0624c12" id="0624c12"></a><p style="text-indent: 0em; margin-left: 0em"><span class="linehead"></span>復次即如所說見修所斷諸漏煩惱。當知略<a 
name="0624c13" id="0624c13"></a>有五種所緣。一緣邪分別所起事境。二緣見<a 
name="0624c14" id="0624c14"></a>境。三緣戒禁境。四緣自分別所起名境。五緣<a 
name="0624c15" id="0624c15"></a>任運堅固事境。此中若緣苦集事境所有<a 
name="0624c16" id="0624c16"></a>諸漏。是緣邪分別所起事境。見取貪等見斷<a 
name="0624c17" id="0624c17"></a>諸漏除疑。是緣見境。戒禁取。是緣戒禁境。<a 
name="0624c18" id="0624c18"></a>緣滅道境及緣不同分界境所有諸漏。是<a 
name="0624c19" id="0624c19"></a>緣自分別所起名境。何以故。非此煩惱能緣<a 
name="0624c20" id="0624c20"></a>滅道。亦不能緣不同分界。非無所緣故。<a 
name="0624c21" id="0624c21"></a>修所斷漏。是緣自任運堅固事境。</p><a 
name="0624c22" id="0624c22"></a><p style="text-indent: 0em; margin-left: 0em"><span class="linehead"></span>云何建立煩惱雜染對治差別。謂略四種。一<a 
name="0624c23" id="0624c23"></a>相續成熟對治。二近斷對治。三一分斷對治。<a 
name="0624c24" id="0624c24"></a>四具分斷對治。如聲聞地已具說。十三種資<a 
name="0624c25" id="0624c25"></a>糧道。名相續成熟對治。如聲聞地已具說。<a 
name="0624c26" id="0624c26"></a>&#x7157;頂忍世第一法決擇分善根。名近斷對治。<a 
name="0624c27" id="0624c27"></a>見道名一分斷對治。修道名具分斷對治。問<a 
name="0624c28" id="0624c28"></a>昇見道聖者智行有何相由幾心故見道<a 
name="0624c29" id="0624c29"></a>究竟。云何當捨見所斷惑。頓耶漸耶。答昇<a 
name="0625a01" id="0625a01"></a>見道者所有智行遠離眾相。爾時聖智雖<a 
name="0625a02" id="0625a02"></a>緣於苦。然於苦事不起分別謂此為苦<a 
name="0625a03" id="0625a03"></a>取相而轉。如於苦諦。於集滅道亦復如<a 
name="0625a04" id="0625a04"></a>是。爾時即於先世俗智所觀諦中一切想<a 
name="0625a05" id="0625a05"></a>相。皆得解脫。絕戲論智。但於其義緣真如<a 
name="0625a06" id="0625a06"></a>理離相而轉。其於爾時智行如是。建立見<a 
name="0625a07" id="0625a07"></a>道由二道理。一廣布聖教道理。有戲論建<a 
name="0625a08" id="0625a08"></a>立。二內證勝義道理。離戲論建立。依初建立<a 
name="0625a09" id="0625a09"></a>增上力故。說法智品有四種心。種類智品亦<a 
name="0625a10" id="0625a10"></a>有四心。隨爾所時八種心轉。即爾所時總<a 
name="0625a11" id="0625a11"></a>說名一無間所入純奢摩他所顯之心。如<a 
name="0625a12" id="0625a12"></a>是總說有九種心。見道究竟。隨爾所時如<a 
name="0625a13" id="0625a13"></a>所施設苦諦之相了別究竟。即爾所時說<a 
name="0625a14" id="0625a14"></a>名一心。第二建立增上力故說有一心。謂<a 
name="0625a15" id="0625a15"></a>唯依一證真如智相應心類。見道究竟。此<a 
name="0625a16" id="0625a16"></a>中亦有奢摩他道。如前應知。又立二分見<a 
name="0625a17" id="0625a17"></a>道所斷煩惱隨眠。一隨逐清淨色。二隨逐心<a 
name="0625a18" id="0625a18"></a>心所。由見道中止觀雙運故。聖弟子俱時能<a 
name="0625a19" id="0625a19"></a>捨止觀二道所斷隨眠。第一觀所斷。第二止<a 
name="0625a20" id="0625a20"></a>所斷。是故見道說名究竟。若言觀品所攝諸<a 
name="0625a21" id="0625a21"></a>智見斷隨眠隨逐生者。應不得名對治體<a 
name="0625a22" id="0625a22"></a>性。由此因緣薄伽梵說。隨信行者隨法行者<a 
name="0625a23" id="0625a23"></a>入見道時。名為第六。行無相行補特伽羅。<a 
name="0625a24" id="0625a24"></a>非信勝解。見得。身證。慧脫。俱脫五得其名。<a 
name="0625a25" id="0625a25"></a>由彼於滅住寂靜想。是故說彼名住無相。<a 
name="0625a26" id="0625a26"></a>譬如良醫拔毒箭者。知癰熟已利刀先剖。<a 
name="0625a27" id="0625a27"></a>膿雖漸出猶未頓盡。後更廣開周迴<span class="gaiji">[(ㄇ@(企-止))/齊]<!--gaiji,,1[(ㄇ@(企-止))/齊],2,3--></span>搦。<a 
name="0625a28" id="0625a28"></a>膿出漉盡未能甚淨。瘡門尚開為令斂<a 
name="0625a29" id="0625a29"></a>故。或以膩團或以膩帛而帖塞之。如是<a 
name="0625b01" id="0625b01"></a>漸次肌肉得斂。令義易了故作此喻。此中<a 
name="0625b02" id="0625b02"></a>義者如已熟癰。當知隨順見道所斷諸漏<a 
name="0625b03" id="0625b03"></a>處事亦爾。如利刀剖。當知毘&#x9262;舍那品所<a 
name="0625b04" id="0625b04"></a>攝見道亦爾。如周<span class="gaiji">[(ㄇ@(企-止))/齊]<!--gaiji,,1[(ㄇ@(企-止))/齊],2,3--></span>搦。當知奢摩他品所攝<a 
name="0625b05" id="0625b05"></a>見道亦爾。如膿。當知一切見道所斷隨眠漏<a 
name="0625b06" id="0625b06"></a>亦爾。如瘡未淨未斂。當知修道所斷諸漏<a 
name="0625b07" id="0625b07"></a>漏事亦爾。如膩團帛。當知修道亦爾。若諸<a 
name="0625b08" id="0625b08"></a>異生離欲界欲或色界欲。但由修道無有<a 
name="0625b09" id="0625b09"></a>見道。彼於欲界得離欲時。<span class="corr" title='[貧&gt;貪]'>貪</span>欲瞋恚及彼<a 
name="0625b10" id="0625b10"></a>隨法&#x96A3;近憍慢。若諸煩惱相應無明不現行<a 
name="0625b11" id="0625b11"></a>故皆說名斷。非如見道所斷薩迦耶見等<a 
name="0625b12" id="0625b12"></a>由彼諸惑住此身中。從定起已有時現行。<a 
name="0625b13" id="0625b13"></a>非生上者彼復現起。如是異生離色界欲。<a 
name="0625b14" id="0625b14"></a>如其所應除瞋恚餘煩惱當知亦爾。自地<a 
name="0625b15" id="0625b15"></a>所有見斷諸漏。若定若起若生。於一切時若<a 
name="0625b16" id="0625b16"></a>遇生緣便現在前。復次略有二種&#x9E81;重。一<a 
name="0625b17" id="0625b17"></a>漏&#x9E81;重。二有漏&#x9E81;重。漏&#x9E81;重者。阿羅漢等修<a 
name="0625b18" id="0625b18"></a>道所斷煩惱斷時皆悉永離。此謂有隨眠者<a 
name="0625b19" id="0625b19"></a>有識身中不安隱性無堪能性。有漏&#x9E81;重者。<a 
name="0625b20" id="0625b20"></a>隨眠斷時從漏所生漏所熏發。本所得性不<a 
name="0625b21" id="0625b21"></a>安隱性。苦依附性與彼相似無堪能性。皆<a 
name="0625b22" id="0625b22"></a>得微薄。又此有漏&#x9E81;重名煩惱習。阿羅漢獨<a 
name="0625b23" id="0625b23"></a>覺所未能斷。唯有如來能究竟斷。是故說<a 
name="0625b24" id="0625b24"></a>彼名永斷習氣不共佛法。是名煩惱雜染<a 
name="0625b25" id="0625b25"></a>由五種相差別建立。</p><a 
name="0625b26" id="0625b26"></a><p style="text-indent: 0em; margin-left: 0em"><span class="linehead"></span>問如世尊言。妄分別貪名士夫欲。以何因<a 
name="0625b27" id="0625b27"></a>緣唯煩惱欲說名為欲非事欲耶。答以煩<a 
name="0625b28" id="0625b28"></a>惱欲性染污故。又唯煩惱欲能欲事欲故。<a 
name="0625b29" id="0625b29"></a>又煩惱欲發動事欲。令生種種雜染過患。<a 
name="0625c01" id="0625c01"></a>謂諸所有妄分別貪未斷未知故。先為欲<a 
name="0625c02" id="0625c02"></a>愛之所燒惱。欲愛燒故追求諸欲。追求欲<a 
name="0625c03" id="0625c03"></a>故便受種種身心疲苦。雖設功勞。若不稱<a 
name="0625c04" id="0625c04"></a>遂。便謂我今唐捐其功。乃受劬勞無果之<a 
name="0625c05" id="0625c05"></a>苦。設得稱遂便深戀著。守掌因緣受防護<a 
name="0625c06" id="0625c06"></a>苦。若受用時貪火所燒。於內便受不寂靜<a 
name="0625c07" id="0625c07"></a>苦。若彼失壞受愁憂苦。由隨念故受追憶<a 
name="0625c08" id="0625c08"></a>苦。又由是因發起身語及意惡行。又出家<a 
name="0625c09" id="0625c09"></a>者棄捨欲時。雖復捨離煩惱欲。因欲復還<a 
name="0625c10" id="0625c10"></a>起。又唯煩惱欲因緣故。能招欲界生老病死<a 
name="0625c11" id="0625c11"></a>惡趣等苦。如是等輩雜染過患。皆煩惱欲以<a 
name="0625c12" id="0625c12"></a>為因緣。是故世尊唯煩惱欲說名為欲非於<a 
name="0625c13" id="0625c13"></a>事欲。</p><a 
name="0625c14" id="0625c14"></a><p style="text-indent: 0em; margin-left: 0em"><span class="linehead"></span>問能生欲貪虛妄分別凡有幾種。答略有<a 
name="0625c15" id="0625c15"></a>八種。一引發分別。二覺悟分別。三合結分別<a 
name="0625c16" id="0625c16"></a>四有相分別五親昵分別。六喜樂分別。七侵<a 
name="0625c17" id="0625c17"></a>逼分別。八極親昵分別。如梵問經言。</p><a 
name="0625c18" id="0625c18"></a><p>　<span class="lg">引發與覺悟　　及餘和合結<a 
name="0625c19" id="0625c19"></a><br>　有相若親昵　　亦多種喜樂<a 
name="0625c20" id="0625c20"></a><br>　侵逼極親昵　　名虛妄分別<a 
name="0625c21" id="0625c21"></a><br>　能生於欲貪　　智者當遠離</span></p><a 
name="0625c22" id="0625c22"></a><p style="text-indent: 0em; margin-left: 0em"><span class="linehead"></span>引發分別者。謂捨善方便心相續已。於諸<a 
name="0625c23" id="0625c23"></a>欲中發生作意。覺悟分別者。謂於不和合<a 
name="0625c24" id="0625c24"></a>不現前境。由貪欲纏之所纏縛。合結分別<a 
name="0625c25" id="0625c25"></a>者。謂貪欲纏所纏縛故追求諸欲。有相分<a 
name="0625c26" id="0625c26"></a>別者。謂於和合現前境界。執取其相執取<a 
name="0625c27" id="0625c27"></a>隨好。親昵分別者。謂於和合現前境界。由<a 
name="0625c28" id="0625c28"></a>貪欲纏之所纏縛。喜樂分別者。謂由如是<a 
name="0625c29" id="0625c29"></a>貪欲纏故。希求無量所受欲具。侵逼分別<a 
name="0626a01" id="0626a01"></a>者。謂由一向見其功德而受諸欲倍更希<a 
name="0626a02" id="0626a02"></a>求。<span class="corr" title='[樂&gt;極] cf.【麗】'>極</span>親昵分別者。謂為最極諸貪欲纏之<a 
name="0626a03" id="0626a03"></a>所纏縛。問何故欲界諸煩惱中。唯顯示貪<a 
name="0626a04" id="0626a04"></a>以為欲相。答若由是因顯示貪愛為集諦<a 
name="0626a05" id="0626a05"></a>相。即以此因當知此相。問何故顯示分別<a 
name="0626a06" id="0626a06"></a>俱貪以為欲相。答若此因緣令貪現前發<a 
name="0626a07" id="0626a07"></a>起於貪。若此因緣受用事欲。總顯為一妄分<a 
name="0626a08" id="0626a08"></a>別貪。又有一分棄捨諸欲而出家者仍於<a 
name="0626a09" id="0626a09"></a>諸欲起妄分別。為令了知虛妄分別亦是<a 
name="0626a10" id="0626a10"></a>欲已尋復棄捨故。顯分別亦是欲相。問何故<a 
name="0626a11" id="0626a11"></a>唯說貪愛為集諦相。答由二因緣。一者貪<a 
name="0626a12" id="0626a12"></a>愛是願不願所依處故。二者貪愛遍生起故。<a 
name="0626a13" id="0626a13"></a>所以者何。由彼貪愛於身財等所應期願。<a 
name="0626a14" id="0626a14"></a>為現攝受故便起期願。於非願處對治善<a 
name="0626a15" id="0626a15"></a>中為非所願。現攝方便故便起不願。由此<a 
name="0626a16" id="0626a16"></a>願不願故生死流轉無有斷絕。當知遍起<a 
name="0626a17" id="0626a17"></a>復有三種。一者位遍。依一切受差別轉故。<a 
name="0626a18" id="0626a18"></a>謂由五門喜和合故。喜不離故。喜不合故。<a 
name="0626a19" id="0626a19"></a>喜乖離故。常隨自身而藏愛故。二者時遍。<a 
name="0626a20" id="0626a20"></a>謂緣去來今三世境故。三者境遍。謂緣現<a 
name="0626a21" id="0626a21"></a>法後法內身而起。亦緣已得未得境界而<a 
name="0626a22" id="0626a22"></a>起。問何故唯說離貪瞋癡心得離欲。不說<a 
name="0626a23" id="0626a23"></a>離色受等煩惱事耶。答由離於此亦離彼<a 
name="0626a24" id="0626a24"></a>故。又諸煩惱性染污故。又即由此多過患<a 
name="0626a25" id="0626a25"></a>故。所以者何。若於其事起諸過患。當知皆<a 
name="0626a26" id="0626a26"></a>是煩惱所作。是諸過患如前蘊善巧中觀察<a 
name="0626a27" id="0626a27"></a>不善所有過患。又可避故。所以者何。於諸<a 
name="0626a28" id="0626a28"></a>事中一切煩惱皆可避脫。非一切事。又由<a 
name="0626a29" id="0626a29"></a>修習不淨觀等諸世俗道。雖厭其事入離<a 
name="0626b01" id="0626b01"></a>欲地。然離欲地煩惱隨逐。煩惱於心未得離<a 
name="0626b02" id="0626b02"></a>欲。由此道理唯離煩惱。心善離欲非離其<a 
name="0626b03" id="0626b03"></a>事。於此處所餘決擇文更不復現。問何因<a 
name="0626b04" id="0626b04"></a>緣故於諸經中。從餘煩惱簡取我我所見<a 
name="0626b05" id="0626b05"></a>我慢執著隨眠。說為染污煩惱品耶。答由<a 
name="0626b06" id="0626b06"></a>三因故。一向邪行故。謂我我所見二種故。<a 
name="0626b07" id="0626b07"></a>所以者何。依止身見以為根本。便能生起<a 
name="0626b08" id="0626b08"></a>六十二見。依託此故於非解脫計為解脫<a 
name="0626b09" id="0626b09"></a>而起邪行。二背正行故。謂我慢執著二種。<a 
name="0626b10" id="0626b10"></a>所以者何。依止我慢執著故。於此正法毘<a 
name="0626b11" id="0626b11"></a>柰耶中所有善友。所謂諸佛及佛弟子真善<a 
name="0626b12" id="0626b12"></a>丈夫。不往請問云何為善云何不善。設彼來<a 
name="0626b13" id="0626b13"></a>問亦不如實顯發自己。三退勝位故。謂隨<a 
name="0626b14" id="0626b14"></a>眠一種。所以者何。雖到有頂。下地隨眠所<a 
name="0626b15" id="0626b15"></a>隨逐故復還退墮。復有差別。謂通達所知<a 
name="0626b16" id="0626b16"></a>於滅作證。有二種法極為障礙。一邪行因<a 
name="0626b17" id="0626b17"></a>緣。二苦生因緣。邪行因緣者。謂六十二見。<a 
name="0626b18" id="0626b18"></a>因此執故於諸有情由身語意起諸邪行。<a 
name="0626b19" id="0626b19"></a>苦生因緣者。謂不斷隨眠故。又此二業有<a 
name="0626b20" id="0626b20"></a>二因緣。邪行因緣因緣者。謂計我我所薩迦<a 
name="0626b21" id="0626b21"></a>耶見。苦生因緣因緣者。謂初後兩位不起正<a 
name="0626b22" id="0626b22"></a>行。由我慢故初不聞正法。由增上慢故後<a 
name="0626b23" id="0626b23"></a>不修正行。復有差別。謂於善說法毘柰耶<a 
name="0626b24" id="0626b24"></a>中。有四種法為最為上。勝極勝妙不共外<a 
name="0626b25" id="0626b25"></a>道。何等為四。一者於諦簡擇。二者於己同梵<a 
name="0626b26" id="0626b26"></a>行所修可樂法。三者於異論所不生憎嫉。四<a 
name="0626b27" id="0626b27"></a>於清淨品能不退失。於惡說法毘柰耶中有<a 
name="0626b28" id="0626b28"></a>四種法。於此四法極為障礙。一計我我所<a 
name="0626b29" id="0626b29"></a>薩迦耶見。二我慢。三妄執諦取。四不斷隨眠。<a 
name="0626c01" id="0626c01"></a>由此因緣雖到有頂必還墮落。又有二執。<a 
name="0626c02" id="0626c02"></a>一根境執。謂執我我所。二展轉有情執。謂我<a 
name="0626c03" id="0626c03"></a>慢。計我為勝等。問自有貪愛為眾苦因。何<a 
name="0626c04" id="0626c04"></a>故餘處世尊復說欲為苦因。答以是現法苦<a 
name="0626c05" id="0626c05"></a>因緣故。所以者何。若於有情有欲有貪或<a 
name="0626c06" id="0626c06"></a>有親昵。彼若變異便生憂惱等苦。問何故五<a 
name="0626c07" id="0626c07"></a>蓋說名為龜。答五支相似故。能障修習如理<a 
name="0626c08" id="0626c08"></a>作意故。問何緣故忿說名母駝。答似彼性<a 
name="0626c09" id="0626c09"></a>故。由惡語者於他言詞不能堪忍增上力<a 
name="0626c10" id="0626c10"></a>故。能障得彼教授教誡。問何故慳嫉說名<a 
name="0626c11" id="0626c11"></a>凝血。答由於虛薄無味利養而現行故。能<a 
name="0626c12" id="0626c12"></a>障可愛樂法故。問何故諸欲說名屠机上<a 
name="0626c13" id="0626c13"></a>肉。答繫屬主宰無定實故。能障無間修善<a 
name="0626c14" id="0626c14"></a>法故。問何故無明說名浪耆。答似彼性<a 
name="0626c15" id="0626c15"></a>故。障聞智故。問何緣故疑說名岐路。答似<a 
name="0626c16" id="0626c16"></a>彼性故。障思智故。問何故我慢說名輪圍。<a 
name="0626c17" id="0626c17"></a>答似彼性故。障修智故。問更有所餘能發<a 
name="0626c18" id="0626c18"></a>惡行無量煩惱何故簡取貪瞋癡立不善<a 
name="0626c19" id="0626c19"></a>根。答發業因緣略有三種。謂愛味因緣故。損<a 
name="0626c20" id="0626c20"></a>他因緣故。執著建立邪法因緣故。此貪瞋<a 
name="0626c21" id="0626c21"></a>癡於上因緣如應配釋。</p><a 
name="0626c22" id="0626c22"></a><p style="text-indent: 0em; margin-left: 0em"><span class="linehead"></span>中嗢&#x62D5;南曰。</p><a 
name="0626c23" id="0626c23"></a><p>　<span class="lg">欲愛離欲　　計我等欲　　龜駝母等<a 
name="0626c24" id="0626c24"></a><br>　及貪瞋等</span></p><a 
name="0626c25" id="0626c25"></a><p><span class="juanname">瑜伽師地論卷第五十八</span></p>
<hr>【經文資訊】大正藏第 30 冊 No. 1579 瑜伽師地論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，維習安大德提供，西蓮淨苑輸入，惠敏法師提供之科判<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexebe0.html?index=T30n1579" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T30n1579_058 by HTTrack Website Copier/3.x [XR&CO'2014], Tue, 07 Jun 2016 06:53:16 GMT -->
</html>
