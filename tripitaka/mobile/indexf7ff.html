<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T46n1929_001 by HTTrack Website Copier/3.x [XR&CO'2014], Tue, 07 Jun 2016 06:58:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=12537458&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT46n1929&amp;utmp=%2Fmobile%2Findex.php%3Findex%3DT46n1929_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第46冊<br/>No.1929 四教義 (12卷)<br/>【隋 智顗撰】<br/>第 1 卷</p>
	<a href="indexa82e.html?index=T46n1929_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T46">
<div class="root" id="1929" sutra_name="四教義" sutra_juan="[卷1]">　
<a 
name="0721a01" id="0721a01"></a><a 
name="0721a02" id="0721a02"></a><p style="margin-left: 2em"><span class="juannum">No. 1929</span></p><a 
name="0721a03" id="0721a03"></a><p><span class="juanname">四教義卷第一</span></p><a 
name="0721a04" id="0721a04"></a><a 
name="0721a05" id="0721a05"></a><p style="margin-left: 4em"><span class="byline">天台山修禪寺智顗禪師撰</span></p><a 
name="0721a06" id="0721a06"></a><p style="text-indent: 0em; margin-left: 0em"><span class="linehead"></span>夫眾生機緣不一。是以教門種種不同。經云。<a 
name="0721a07" id="0721a07"></a>自從得道夜乃至泥洹夜。所說之法皆實不<a 
name="0721a08" id="0721a08"></a>虛。仰尋斯旨。彌有攸致。所以言之。夫道<a 
name="0721a09" id="0721a09"></a>絕二途。畢竟者常樂。法唯一味。寂滅者歸真。<a 
name="0721a10" id="0721a10"></a>然鹿野鶴林之文。七處八會之教。豈非無<a 
name="0721a11" id="0721a11"></a>頓漸之異。不定祕密之殊。是以近代諸師各<a 
name="0721a12" id="0721a12"></a>為理釋。今所立義意異前規。故略撰四教門<a 
name="0721a13" id="0721a13"></a>用通。大師漸頓不定祕密之蹤。若能達斯<a 
name="0721a14" id="0721a14"></a>旨者。則如來權實信矣。無方至人本跡淵哉<a 
name="0721a15" id="0721a15"></a>難究。況復此漸頓不定祕密之跡。皆無滯<a 
name="0721a16" id="0721a16"></a>也。今明此義略開七重。</p><a 
name="0721a17" id="0721a17"></a><p style="text-indent: 0em; margin-left: 0em"><span class="linehead"></span>第一釋四教名。第二辨所詮。第三明四門入<a 
name="0721a18" id="0721a18"></a>理。第四明判位不同。第五明權實。第六約觀<a 
name="0721a19" id="0721a19"></a>心。第七通諸經論也。第一釋四教名。四教<a 
name="0721a20" id="0721a20"></a>者。一三藏教。二通教。三別教。四圓教。此四<a 
name="0721a21" id="0721a21"></a>通言教者。教以詮理化物為義。大聖於四<a 
name="0721a22" id="0721a22"></a>不可說用四悉檀。赴緣而有四說。說能詮理<a 
name="0721a23" id="0721a23"></a>化轉物心。故言教也。化轉有三義。一轉惡為<a 
name="0721a24" id="0721a24"></a>善。二轉迷成悟。三轉凡為聖。故教以詮理<a 
name="0721a25" id="0721a25"></a>化物為義也。略為五意。一正釋四教名。二覈<a 
name="0721a26" id="0721a26"></a>定四教。三引證。四料簡。五明經論用教多<a 
name="0721a27" id="0721a27"></a>少不同。第一正釋四教名。即為四。一釋三藏<a 
name="0721a28" id="0721a28"></a>教名。二釋通教名。三釋別教名。四釋圓教名。<a 
name="0721a29" id="0721a29"></a>第一釋三藏教名者。此教明因緣生滅四聖<a 
name="0721b01" id="0721b01"></a>諦理。正教小乘傍化菩薩。所言三藏教者。一<a 
name="0721b02" id="0721b02"></a>修多羅藏。二毘尼藏。三阿毘曇藏。一修多<a 
name="0721b03" id="0721b03"></a>羅藏者。修多羅。此或言有翻。或言無翻言<a 
name="0721b04" id="0721b04"></a>有翻。亦有多家不同。然多用法本。出世善法<a 
name="0721b05" id="0721b05"></a>言教之本。故云法本。即是四阿含經也。二<a 
name="0721b06" id="0721b06"></a>毘尼藏者。毘尼此翻為滅。佛說作無作戒。能<a 
name="0721b07" id="0721b07"></a>滅身口之惡。是故云滅。則是八十誦律也。<a 
name="0721b08" id="0721b08"></a>三阿毘曇藏者。阿毘曇。此翻云無比法。聖人<a 
name="0721b09" id="0721b09"></a>智慧分別法義世所無比。故云無比法。若佛<a 
name="0721b10" id="0721b10"></a>自分別法義。若佛弟子分別法義。皆名阿毘<a 
name="0721b11" id="0721b11"></a>曇也。然此三法通名藏者。藏以含藏為義。<a 
name="0721b12" id="0721b12"></a>但解者不同。有言。文能含理故名為藏。又言。<a 
name="0721b13" id="0721b13"></a>理能含文故名為藏。今言三法之名各是一<a 
name="0721b14" id="0721b14"></a>句。三名各含一切文理。故名藏也。阿含即是<a 
name="0721b15" id="0721b15"></a>定藏。四阿含多明修行法也。毘尼即是戒藏。<a 
name="0721b16" id="0721b16"></a>正明因事制戒防止身口之惡法也。阿毘曇<a 
name="0721b17" id="0721b17"></a>即是慧藏。分別無漏慧法不可比也。此之三<a 
name="0721b18" id="0721b18"></a>藏教的屬小乘。故法華經云。貪著小乘三<a 
name="0721b19" id="0721b19"></a>藏學者。問曰。如此對當義理可然。而何名<a 
name="0721b20" id="0721b20"></a>乖詮次耶。答曰。說時非行時。教起之次四<a 
name="0721b21" id="0721b21"></a>阿含為先。修行之初木叉為首。又如八正道。<a 
name="0721b22" id="0721b22"></a>正見正思惟為先。次復正語等六法皆名為<a 
name="0721b23" id="0721b23"></a>正。如人行法。眼前瞻路然後發足。故大智<a 
name="0721b24" id="0721b24"></a>度論云。目足備故入清涼池。問曰。佛於三<a 
name="0721b25" id="0721b25"></a>藏。初開三乘大乘最勝。何不以大乘為正小<a 
name="0721b26" id="0721b26"></a>乘為傍耶。答曰。鹿苑初說四諦法輪。俱&#x96A3;<a 
name="0721b27" id="0721b27"></a>等五人見諦成道。八萬諸天得法眼淨。但有<a 
name="0721b28" id="0721b28"></a>小乘得道未有大乘之益。故以小乘為正也。<a 
name="0721b29" id="0721b29"></a>大智度論云。佛於阿含中。雖別為彌勒授<a 
name="0721c01" id="0721c01"></a>記。亦不說種種菩薩行。故大乘為傍也。問曰。<a 
name="0721c02" id="0721c02"></a>外人亦說戒定慧此有何異耶。答曰。外人所<a 
name="0721c03" id="0721c03"></a>說戒定慧。即是舊醫。如彼蠱道舊醫。戒有<a 
name="0721c04" id="0721c04"></a>二。一邪二正。一邪者。即是&#x9DC4;狗等戒也。二<a 
name="0721c05" id="0721c05"></a>正者。即是十善道也。舊定有二。一邪二正。一<a 
name="0721c06" id="0721c06"></a>邪定者。即是九十六種外道經所說鬼神<a 
name="0721c07" id="0721c07"></a>邪定之法。或能知世吉凶現神變相也。二正<a 
name="0721c08" id="0721c08"></a>定者。即是四禪四無量心四無色定。及發<a 
name="0721c09" id="0721c09"></a>五神通也。舊慧有二。一邪二正。一邪者。即是<a 
name="0721c10" id="0721c10"></a>因身邊二見心。發諸邪智撥無因果。食糞<a 
name="0721c11" id="0721c11"></a>裸形等也。二正者。即是因身邊二見心。發<a 
name="0721c12" id="0721c12"></a>諸世智。說有因果修諸善法也。今佛說三藏<a 
name="0721c13" id="0721c13"></a>教。所明客醫戒定慧即是。新醫從遠方來曉<a 
name="0721c14" id="0721c14"></a>八種術。初說四枯正術。即是三藏教門所<a 
name="0721c15" id="0721c15"></a>明戒定慧也。一戒者。即是十種得戒。發一切<a 
name="0721c16" id="0721c16"></a>律儀無作。如是五部毘尼所明。身口諸善法<a 
name="0721c17" id="0721c17"></a>也。二定者。即是依八背捨。入九次第定。師<a 
name="0721c18" id="0721c18"></a>子奮迅超越三昧願智頂禪六通四辨等也。<a 
name="0721c19" id="0721c19"></a>三慧者。即是生滅四諦。破身邊二見六十二<a 
name="0721c20" id="0721c20"></a>見。發真無漏。成十一智三無漏根也。此戒定<a 
name="0721c21" id="0721c21"></a>慧。外人尚不聞其名。況有少分。譬如驢乳牛<a 
name="0721c22" id="0721c22"></a>乳。乳之色雖同若停驢乳則成臭糞。若停牛<a 
name="0721c23" id="0721c23"></a>乳便成酪蘇醍醐也。二釋通教名者。通者<a 
name="0721c24" id="0721c24"></a>同也。三乘同稟故名為通。此教明因緣即空<a 
name="0721c25" id="0721c25"></a>無生四真諦理。是摩訶衍之初門也。正為菩<a 
name="0722a01" id="0722a01"></a>薩傍通二乘。故大品經云。欲學聲聞乘者當<a 
name="0722a02" id="0722a02"></a>學般若。欲學緣覺乘者當學般若。欲學菩薩<a 
name="0722a03" id="0722a03"></a>乘者當學般若。三乘同稟此教見第一義。故<a 
name="0722a04" id="0722a04"></a>云通教也。所言通教者。義乃多途略出八<a 
name="0722a05" id="0722a05"></a>義。一教通。二理通。三智通。四斷通。五行通。<a 
name="0722a06" id="0722a06"></a>六位通。七因通。八果通也。教通者。三乘通<a 
name="0722a07" id="0722a07"></a>同稟因緣即空之教。理通者。同見偏真之<a 
name="0722a08" id="0722a08"></a>理。智通者。同得巧度一切智。斷通者。界內<a 
name="0722a09" id="0722a09"></a>惑斷同也。行通者。見思無漏行同也。位通者。<a 
name="0722a10" id="0722a10"></a>從乾慧地乃至辟支佛地位皆同也。因通者九<a 
name="0722a11" id="0722a11"></a>無礙因同也。果通者。九解脫有餘無餘二<a 
name="0722a12" id="0722a12"></a>種涅槃之果同也。通義有八而但名通教者。<a 
name="0722a13" id="0722a13"></a>若不因通教。即不知通理。乃至得成通果<a 
name="0722a14" id="0722a14"></a>也。故諸大乘方等。及諸般若。有二乘得道者。<a 
name="0722a15" id="0722a15"></a>為同稟此教也。問曰何故不名共教。答曰<a 
name="0722a16" id="0722a16"></a>共名但得二乘近邊不得遠邊。若立通名近<a 
name="0722a17" id="0722a17"></a>遠俱便。言遠便者通別通圓也。三釋別教名<a 
name="0722a18" id="0722a18"></a>者。別者不共之名也。此教不共二乘人說。故<a 
name="0722a19" id="0722a19"></a>名別教。此教正明因緣假名。無量四聖諦理。<a 
name="0722a20" id="0722a20"></a>的化菩薩不涉二乘。故聲聞在座如聾如啞。<a 
name="0722a21" id="0722a21"></a>法華經明。迦葉領解自述。往昔聞方等大品。<a 
name="0722a22" id="0722a22"></a>淨佛國土成就眾生。心不喜樂。即其義也。所<a 
name="0722a23" id="0722a23"></a>言別者。義乃多途略明有八。一教別。二理別。<a 
name="0722a24" id="0722a24"></a>三智別。四斷別。五行別。六位別。七因別。八<a 
name="0722a25" id="0722a25"></a>果別也。故名別教也。教別者。佛說恒沙佛<a 
name="0722a26" id="0722a26"></a>法。別為菩薩不通二乘。理別者。藏識有恒沙<a 
name="0722a27" id="0722a27"></a>俗諦之理別也。智別者。道種智也。斷別者。<a 
name="0722a28" id="0722a28"></a>塵沙無知界外見思無明斷也。行別者。歷塵<a 
name="0722a29" id="0722a29"></a>沙劫修。行諸波羅蜜自行化他之行別也。<a 
name="0722b01" id="0722b01"></a>位別者。三十心伏無明是賢位。十地發真斷<a 
name="0722b02" id="0722b02"></a>無明。是聖位之別也。因別者。無礙金剛之<a 
name="0722b03" id="0722b03"></a>因也。果別者。解脫涅槃四德異二乘也。別義<a 
name="0722b04" id="0722b04"></a>有八。種但名別教者。若不因別教。則不知<a 
name="0722b05" id="0722b05"></a>別理乃至得成別果也。問曰何故不說為不<a 
name="0722b06" id="0722b06"></a>共教。而作別教之名。答曰智論明不共般若。<a 
name="0722b07" id="0722b07"></a>即是不共二乘人說之。如不思議經。今明<a 
name="0722b08" id="0722b08"></a>別教如說方等大品。二乘共聞而別教菩薩。<a 
name="0722b09" id="0722b09"></a>故用別名也。兼欲簡非圓教。亦別雖異通猶<a 
name="0722b10" id="0722b10"></a>是未圓之名也。四釋圓教名者。圓以不偏為<a 
name="0722b11" id="0722b11"></a>義。此教明不思議因緣。二諦中道事理具足<a 
name="0722b12" id="0722b12"></a>不偏不別。但化最上利根之人。故名圓教也。<a 
name="0722b13" id="0722b13"></a>華嚴經云。顯現自在力為說圓滿經。無量諸<a 
name="0722b14" id="0722b14"></a>眾生悉授菩提記。此經云。一切眾生即大<a 
name="0722b15" id="0722b15"></a>涅槃。不可復滅也。大品經具足品云。諸法雖<a 
name="0722b16" id="0722b16"></a>空一心具足萬行。法華經云。合掌以敬心欲<a 
name="0722b17" id="0722b17"></a>聞具足道。涅槃經云。金剛寶藏無所減缺。<a 
name="0722b18" id="0722b18"></a>故名圓教也。所言圓者。義乃多途。略說有<a 
name="0722b19" id="0722b19"></a>八。一教圓。二理圓。三智圓。四斷圓。五行圓。<a 
name="0722b20" id="0722b20"></a>六位圓。七因圓。八果圓。教圓者。正說中道<a 
name="0722b21" id="0722b21"></a>故言不偏也。理圓者。中道即一切法理不<a 
name="0722b22" id="0722b22"></a>偏也。智圓者。一切種智圓也。斷圓者。不斷而<a 
name="0722b23" id="0722b23"></a>斷無明惑也。行圓者。一行一切行也。大乘<a 
name="0722b24" id="0722b24"></a>圓因涅槃圓果。即因果而具足無缺。是為一<a 
name="0722b25" id="0722b25"></a>行一切行。位圓者。從初一地具足諸地功德<a 
name="0722b26" id="0722b26"></a>也。因圓者。雙照二諦自然流入也。果圓者。<a 
name="0722b27" id="0722b27"></a>妙覺不思議。三德之果不縱不橫也。圓義有<a 
name="0722b28" id="0722b28"></a>八。但名圓教者。若不因圓教。則不知圓理乃<a 
name="0722b29" id="0722b29"></a>至得成圓果也。問曰教理若圓。何得更有行<a 
name="0722c01" id="0722c01"></a>位因果之殊。答曰只依教理圓。故便有智斷<a 
name="0722c02" id="0722c02"></a>行位因果殊。如世間法書極能之本。修學<a 
name="0722c03" id="0722c03"></a>之者得有階差。雖復初修劣於後修。本未<a 
name="0722c04" id="0722c04"></a>曾異也。第二覈定者。明此四教通而為語。於<a 
name="0722c05" id="0722c05"></a>一教中各有四教。雖有四教覈定其實三義<a 
name="0722c06" id="0722c06"></a>不成。故各從一義以受其教名也。即為四<a 
name="0722c07" id="0722c07"></a>意。一覈定三藏教。二覈定通教。三覈定別教。<a 
name="0722c08" id="0722c08"></a>四覈定圓教。一覈定三藏教者。問曰。如三藏<a 
name="0722c09" id="0722c09"></a>教說無常。三乘同稟入道。即是通教。別為菩<a 
name="0722c10" id="0722c10"></a>薩說弘誓六度。此即別教。若為說一切種智<a 
name="0722c11" id="0722c11"></a>令求佛果。豈非圓教。答曰今覈定此教三<a 
name="0722c12" id="0722c12"></a>義。若言說無常通教三乘是通教者。二乘聞<a 
name="0722c13" id="0722c13"></a>無常發真斷結。一世便入涅槃。可是稟教見<a 
name="0722c14" id="0722c14"></a>無常理。菩薩雖稟無常之教。三阿僧祇劫。不<a 
name="0722c15" id="0722c15"></a>發真斷結。豈見無常之理。故知無常理通教<a 
name="0722c16" id="0722c16"></a>之義不成。雖說願行化物別教義不成者。本<a 
name="0722c17" id="0722c17"></a>論別教詮別理斷別惑。初三藏教所明願行。<a 
name="0722c18" id="0722c18"></a>猶約生滅四諦而起。見生滅四諦不及二乘。<a 
name="0722c19" id="0722c19"></a>豈是別教。雖說一切種智勸菩薩慕果。行因<a 
name="0722c20" id="0722c20"></a>不名為圓者。菩薩因中不得即具一切種智。<a 
name="0722c21" id="0722c21"></a>豈得論圓。又此種智只照二諦不照中道。豈<a 
name="0722c22" id="0722c22"></a>得圓也。是則雖有三教覈義不成。但名三藏<a 
name="0722c23" id="0722c23"></a>教也。二覈定通教者。問曰通教說戒定智慧。<a 
name="0722c24" id="0722c24"></a>豈非三藏教說道種智。豈非別教說一切種<a 
name="0722c25" id="0722c25"></a>智。豈非圓教耶。答曰雖有此三教覈義不成。<a 
name="0722c26" id="0722c26"></a>所以然者。通教說無生戒定智慧一相無相。<a 
name="0722c27" id="0722c27"></a>不同三藏戒定慧別異相也。復次一得不<a 
name="0722c28" id="0722c28"></a>失從勝受名。故不設三藏之名。受通教名<a 
name="0722c29" id="0722c29"></a>也。雖說道種智只是照界內俗諦。非是說<a 
name="0723a01" id="0723a01"></a>如來藏恒沙佛法之道種智。故別教義不成。<a 
name="0723a02" id="0723a02"></a>雖復說一切種智。止是照界內二諦。明一切<a 
name="0723a03" id="0723a03"></a>種智。非照中道不思議二諦之一切種智。故<a 
name="0723a04" id="0723a04"></a>圓教義不成。是則三教義不成但名通教也。<a 
name="0723a05" id="0723a05"></a>三覈定別教者。問曰別教亦說戒定智慧。何<a 
name="0723a06" id="0723a06"></a>故不名三藏教。亦說無生空理。何故不名通<a 
name="0723a07" id="0723a07"></a>教。亦說中道一切種智。何故不名圓教也。<a 
name="0723a08" id="0723a08"></a>答曰別教說恒沙佛法。無量戒定智慧。異前<a 
name="0723a09" id="0723a09"></a>生滅戒定智慧。故非三藏也。雖說空理是不<a 
name="0723a10" id="0723a10"></a>可得空。非是但空。不與二乘同見。故非通<a 
name="0723a11" id="0723a11"></a>教也。雖說中道一切種智。非初住發心即<a 
name="0723a12" id="0723a12"></a>具一切種智。故非圓也。是則三義不成。但名<a 
name="0723a13" id="0723a13"></a>別教也。四覈定圓教者。問曰圓教亦有戒<a 
name="0723a14" id="0723a14"></a>定智慧。何故不名三藏。亦有真空之理。何故<a 
name="0723a15" id="0723a15"></a>非通。亦有歷別階級法門。何故非別。答曰圓<a 
name="0723a16" id="0723a16"></a>教所說戒定智慧。皆約真如實相佛性涅槃<a 
name="0723a17" id="0723a17"></a>而辨。豈同三藏偏淺戒定慧乎。佛性真空<a 
name="0723a18" id="0723a18"></a>平等之理。聲聞辟支佛所不能知。何況得入<a 
name="0723a19" id="0723a19"></a>故非通也。種種法門位行階級。無不與實相<a 
name="0723a20" id="0723a20"></a>相應。攝一切法。從初一地無不具足一切諸<a 
name="0723a21" id="0723a21"></a>地。是故非別。三義不成但名圓教也。是則<a 
name="0723a22" id="0723a22"></a>四教四名。雖復互通而研其理實。當教立名<a 
name="0723a23" id="0723a23"></a>不可混濫。若圓教攝三。即是又多僕從而侍<a 
name="0723a24" id="0723a24"></a>衛之也第三引證者。夫欲申通佛法事。須經<a 
name="0723a25" id="0723a25"></a>論明文。但佛教浩漫玄旨難尋。若不立名辨<a 
name="0723a26" id="0723a26"></a>義。何以得知旨趣也。今明此義略為三意。<a 
name="0723a27" id="0723a27"></a>一明無文立名作義以通經教。二別引經論<a 
name="0723a28" id="0723a28"></a>證。三總引經論證。一無文立名作義以通<a 
name="0723a29" id="0723a29"></a>經教者。問曰立四教名義。若無經論明文。豈<a 
name="0723b01" id="0723b01"></a>可承用。答曰古來諸師講說。何必盡有經<a 
name="0723b02" id="0723b02"></a>論明文。如開善光宅五時明義。莊嚴四時判<a 
name="0723b03" id="0723b03"></a>教。地論四宗五宗六宗。攝山單複中假。興皇<a 
name="0723b04" id="0723b04"></a>四假並無明文。皆是隨情所立助揚佛化。其<a 
name="0723b05" id="0723b05"></a>有緣者莫不承習。信解弘宣。問曰何意不依<a 
name="0723b06" id="0723b06"></a>半滿五味幸出經論文。答曰佛教具有漸頓<a 
name="0723b07" id="0723b07"></a>不定半滿五味。各據一邊。豈得通釋此諸教<a 
name="0723b08" id="0723b08"></a>也。但使義符經論。無文何足致疑。大智度<a 
name="0723b09" id="0723b09"></a>論云。法施者。依附經法廣作義理。為立名字<a 
name="0723b10" id="0723b10"></a>皆名法施。今一家解釋佛法。處處約名作義。<a 
name="0723b11" id="0723b11"></a>隨義立名。或有文證或無文證。若有文證故<a 
name="0723b12" id="0723b12"></a>不應疑。無文證者亦須得意。譬如神農編<a 
name="0723b13" id="0723b13"></a>鵲華他皆古之聖醫。所造藥對治世撰集<a 
name="0723b14" id="0723b14"></a>諸經方。當時所治無往不差。今人依用未<a 
name="0723b15" id="0723b15"></a>必皆愈。而即末代凡醫。雖約古方出意增<a 
name="0723b16" id="0723b16"></a>損。隨病授藥少有不差。若深解此喻通經<a 
name="0723b17" id="0723b17"></a>說法。&#x89A9;時事所宜作義。立名亦有何失。今釋<a 
name="0723b18" id="0723b18"></a>此經一部前後作義立名。此非一條。若不體<a 
name="0723b19" id="0723b19"></a>此意者。何但四教之名而生疑也。經論正是<a 
name="0723b20" id="0723b20"></a>趣前人機緣。末代學問。執見千端行道障起<a 
name="0723b21" id="0723b21"></a>非一。寧可守株待<span class="gaiji">[少/兔]<!--gaiji,,1[少/兔],2&#x3779;,3--></span>。必貽斯責。且佛教無窮<a 
name="0723b22" id="0723b22"></a>恒沙非譬。東流之者萬不一。達智人君子希<a 
name="0723b23" id="0723b23"></a>更詳焉。二別引經論證四教者。前釋名中以<a 
name="0723b24" id="0723b24"></a>已具引經文。今更略出。如戒心云。應學修<a 
name="0723b25" id="0723b25"></a>多羅毘尼阿毘曇。佛在世時豈無三藏之教<a 
name="0723b26" id="0723b26"></a>故成實論云。我今正欲論三藏中實義。次<a 
name="0723b27" id="0723b27"></a>證通教者。此經淨名為迦旃延解說五義。二<a 
name="0723b28" id="0723b28"></a>百比丘心得解脫。大品經三慧品。明薩婆若<a 
name="0723b29" id="0723b29"></a>智三乘同得。中論云。諸法實相三人共入。次<a 
name="0723c01" id="0723c01"></a>證別教者。此經明以無所受而受諸受。未具<a 
name="0723c02" id="0723c02"></a>佛法。亦不應滅心受而取證也。無量義經<a 
name="0723c03" id="0723c03"></a>云。摩訶般若華嚴海空。宣說菩薩歷劫修行。<a 
name="0723c04" id="0723c04"></a>即是別教文。涅槃經明五行。正是別教意<a 
name="0723c05" id="0723c05"></a>也。大智論云。結使有二種。一者共二乘斷。二<a 
name="0723c06" id="0723c06"></a>者不共斷。不共斷者。不共般若斷於別惑。<a 
name="0723c07" id="0723c07"></a>次證圓教者。華嚴經云。為說圓滿修多羅。此<a 
name="0723c08" id="0723c08"></a>經云。諸佛解脫。當於眾生心行之中求。大<a 
name="0723c09" id="0723c09"></a>品經云。欲以一切種智知一切法。當學般<a 
name="0723c10" id="0723c10"></a>若。法華經明多寶如來歎言。善哉釋迦牟尼<a 
name="0723c11" id="0723c11"></a>佛。能以平等大慧教菩薩法為大眾說。如<a 
name="0723c12" id="0723c12"></a>所說者皆是真實。涅槃經云。復有一行是如<a 
name="0723c13" id="0723c13"></a>來行。所謂大乘大般涅槃。智度論云。三智<a 
name="0723c14" id="0723c14"></a>其實一心中得。如是尋討大乘經論。四教義<a 
name="0723c15" id="0723c15"></a>文處處有之也。三總引經論證者。今影傍大<a 
name="0723c16" id="0723c16"></a>乘經論立四教名義者。如大涅槃經。明四不<a 
name="0723c17" id="0723c17"></a>可說。有因緣故亦可得說。四種之說以此<a 
name="0723c18" id="0723c18"></a>化前緣。即是四教意。又涅槃經云四種轉<a 
name="0723c19" id="0723c19"></a>四諦法輪。即是四教意。又法華經明三草<a 
name="0723c20" id="0723c20"></a>二木稟澤不同。譬方便說即三教也。一地所<a 
name="0723c21" id="0723c21"></a>生一雨所潤。譬說最實事即圓教也。中論破<a 
name="0723c22" id="0723c22"></a>諸異執既訖復說因緣四句通佛四說。即是<a 
name="0723c23" id="0723c23"></a>四教之意。如此等四說法隨機化物即四教<a 
name="0723c24" id="0723c24"></a>義。四說即是四教之異名也。第四料簡者。問<a 
name="0723c25" id="0723c25"></a>曰法華經云。佛平等說如一味雨。何曾有四<a 
name="0723c26" id="0723c26"></a>說之殊。答曰上來處處引四不可說。有因<a 
name="0723c27" id="0723c27"></a>緣故亦可得說者。尚未曾定有一說。何曾定<a 
name="0723c28" id="0723c28"></a>有四教耶故。此經云。佛以一音演說法。眾<a 
name="0723c29" id="0723c29"></a>生隨類各得解。隨類異解者。即是四教不同<a 
name="0724a01" id="0724a01"></a>之相也。且諸經明義不同。自有說異解異說。<a 
name="0724a02" id="0724a02"></a>一解一說。異解一說。一解異說無說無解<a 
name="0724a03" id="0724a03"></a>故。此經云。其說法者無說無示。其聽法者無<a 
name="0724a04" id="0724a04"></a>聞無得。若達此意四教點定立義。何所疑哉。<a 
name="0724a05" id="0724a05"></a>問曰四教從何而起。答曰今明四教。還從前<a 
name="0724a06" id="0724a06"></a>所明三觀而起。為成三觀。初從假入空觀。具<a 
name="0724a07" id="0724a07"></a>有折體拙巧二種入空不同。從折假入空故<a 
name="0724a08" id="0724a08"></a>有藏教起。從體假入空故有通教起。若約<a 
name="0724a09" id="0724a09"></a>第二從空入假之中。即有別教起。約第三一<a 
name="0724a10" id="0724a10"></a>心中道正觀。即有圓教起。問曰三觀復因何<a 
name="0724a11" id="0724a11"></a>而起。答曰三觀還因四教而起。問曰觀教<a 
name="0724a12" id="0724a12"></a>復因何而起。答曰觀教皆從因緣所生四句<a 
name="0724a13" id="0724a13"></a>而起。問曰因緣所生四句因何而起。答曰因<a 
name="0724a14" id="0724a14"></a>緣所生四句即是心。心即是諸佛不思議解<a 
name="0724a15" id="0724a15"></a>脫。諸佛不思議解脫畢竟無所有。即是不<a 
name="0724a16" id="0724a16"></a>可說。故淨名杜口默然無說也。有因緣故<a 
name="0724a17" id="0724a17"></a>亦可得說者。即是用四悉檀。說心因緣所生<a 
name="0724a18" id="0724a18"></a>之四句。赴四種根性十二因緣法所成眾生<a 
name="0724a19" id="0724a19"></a>而說也。四種根性者。一者下根。二者中根。<a 
name="0724a20" id="0724a20"></a>三者上根。四者上上根。赴此四種根性故<a 
name="0724a21" id="0724a21"></a>因此教觀無礙而起。普利益眾生得成信法<a 
name="0724a22" id="0724a22"></a>兩行之益。此即若聖說法。若聖默然之義也。<a 
name="0724a23" id="0724a23"></a>問曰。大涅槃經云。根有三種。一者下根二<a 
name="0724a24" id="0724a24"></a>者中根三者上根。為中根人於波羅奈三<a 
name="0724a25" id="0724a25"></a>轉小法輪。為上根人於拘尸那城轉大法<a 
name="0724a26" id="0724a26"></a>輪。若為下根人如來終不為轉法輪。今何得<a 
name="0724a27" id="0724a27"></a>言有四種根性。為下根人說三藏教耶。答曰<a 
name="0724a28" id="0724a28"></a>諸佛教門隨緣不定。或說一根。或說二根。或<a 
name="0724a29" id="0724a29"></a>說三根。或說四根。或言為下根者說。或言不<a 
name="0724b01" id="0724b01"></a>為下根者說。言為下根者說者。如法華經三<a 
name="0724b02" id="0724b02"></a>草。二木稟澤皆得增長。言不為下根者。說<a 
name="0724b03" id="0724b03"></a>即如引涅槃經文也。問曰提謂經。說五戒明<a 
name="0724b04" id="0724b04"></a>人天善。何意不開為五教義耶。答曰人天教<a 
name="0724b05" id="0724b05"></a>舊醫所說。世之常道不離生死。法王出世欲<a 
name="0724b06" id="0724b06"></a>化眾生令出火宅。是以鹿苑三轉法輪。人天<a 
name="0724b07" id="0724b07"></a>得道以此為實。故有三藏教。此經大品法華<a 
name="0724b08" id="0724b08"></a>涅槃諸大乘經。皆云於波羅奈轉四諦法輪。<a 
name="0724b09" id="0724b09"></a>又大智度論。明結集法藏。亦從鹿苑而起。不<a 
name="0724b10" id="0724b10"></a>取提謂經為初也。問曰若不開人天善。何得<a 
name="0724b11" id="0724b11"></a>法華經明三草二木稟澤也。答曰三藏教明<a 
name="0724b12" id="0724b12"></a>世間布施持戒禪定。即是人天之教。並是正<a 
name="0724b13" id="0724b13"></a>因緣所生善法。此已為三藏教所攝。故不須<a 
name="0724b14" id="0724b14"></a>為五也。問曰四教義。與地論人四宗義同不。<a 
name="0724b15" id="0724b15"></a>答曰若人問言。四諦即是四大不此為非問。<a 
name="0724b16" id="0724b16"></a>今不依四宗立四教者。意乃多途略出三妨。<a 
name="0724b17" id="0724b17"></a>一四宗明義言方似滯。二細尋研覈。立名作<a 
name="0724b18" id="0724b18"></a>義似如不便。三四宗雖言富博一家往望。攝<a 
name="0724b19" id="0724b19"></a>佛法意猶有所闕。一四宗明義言方似滯者。<a 
name="0724b20" id="0724b20"></a>彼不約四不可說。用四悉檀趣緣。而說即<a 
name="0724b21" id="0724b21"></a>成滯也。二細尋研覈立名作義似如不便者。<a 
name="0724b22" id="0724b22"></a>彼之四宗毘曇見有得道。可許因緣為宗。三<a 
name="0724b23" id="0724b23"></a>假品是世諦何得為宗。成論見空得道何不<a 
name="0724b24" id="0724b24"></a>以空為宗。且智度論明三藏教。有三門入<a 
name="0724b25" id="0724b25"></a>道。一是有門。二是空門。三是假名門也。又<a 
name="0724b26" id="0724b26"></a>智度論彈方廣義云。取十喻直說一切法不<a 
name="0724b27" id="0724b27"></a>生不滅。失般若意。豈得用夢幻為不真宗也。<a 
name="0724b28" id="0724b28"></a>今諮曰。不真宗即是通教。真宗即是通宗者。<a 
name="0724b29" id="0724b29"></a>宗則通真不真。不真何意沒宗而用教。真<a 
name="0724c01" id="0724c01"></a>宗何意無教而立宗。宗若無教何得知真。真<a 
name="0724c02" id="0724c02"></a>宗若沒宗。有教則同名通教。若俱沒教留宗<a 
name="0724c03" id="0724c03"></a>則同名通宗。若俱安教則同名通宗教。若留<a 
name="0724c04" id="0724c04"></a>真不真則名通不。真宗教通真宗教通不真<a 
name="0724c05" id="0724c05"></a>宗。可為三乘通修通真宗亦應三乘通修也。<a 
name="0724c06" id="0724c06"></a>若言此通是融通之通者。通教亦是通真之<a 
name="0724c07" id="0724c07"></a>通也。此則兩名混同。義無別也。答曰楞伽經<a 
name="0724c08" id="0724c08"></a>云。說通教童朦宗通教菩薩。故以真宗為<a 
name="0724c09" id="0724c09"></a>通宗也。又諮曰。若爾是則前因緣假名不真。<a 
name="0724c10" id="0724c10"></a>宗皆是教童朦。不應悉立宗名也。覈&#x5374;並<a 
name="0724c11" id="0724c11"></a>決意邪謂立四宗名義不甚便也。今言四<a 
name="0724c12" id="0724c12"></a>教者。佛從初得道至大涅槃。顯示一切法門。<a 
name="0724c13" id="0724c13"></a>無非言教也。三設巧救四宗名義得立。若比<a 
name="0724c14" id="0724c14"></a>古今雖為富博。一家往望攝佛法意猶大有<a 
name="0724c15" id="0724c15"></a>所闕。今採諸經論立四教義。一教各有四門。<a 
name="0724c16" id="0724c16"></a>合十六門。彼因緣假名兩宗。似與此所明三<a 
name="0724c17" id="0724c17"></a>藏教。有空二門相參。猶闕昆勒門及非有非<a 
name="0724c18" id="0724c18"></a>空兩門也。彼不真宗明諸法如幻如化。似與<a 
name="0724c19" id="0724c19"></a>此通教有門相參。餘三門彼所不明。彼真宗<a 
name="0724c20" id="0724c20"></a>似與此別教有門相參。餘三門彼所不明。此<a 
name="0724c21" id="0724c21"></a>則四宗明義。但得與此三教四門相參。此圓<a 
name="0724c22" id="0724c22"></a>教四門彼所不明。四教猶有十二門明義。彼<a 
name="0724c23" id="0724c23"></a>四宗之所不明也。又護身法師用五宗明<a 
name="0724c24" id="0724c24"></a>義。彼四宗如前長立法界宗。似與此圓教<a 
name="0724c25" id="0724c25"></a>有門相參四教猶有十一門。彼所不明也。耆<a 
name="0724c26" id="0724c26"></a>闍法師用六宗明義。三宗似與此三門相參。<a 
name="0724c27" id="0724c27"></a>如上分別。彼真宗似與此通教空門相參。彼<a 
name="0724c28" id="0724c28"></a>常宗似與此別教有門相參。彼圓宗似與此<a 
name="0724c29" id="0724c29"></a>圓教有門相參。四教猶有十門。彼六宗之所<a 
name="0725a01" id="0725a01"></a>不明也。故知四宗五宗六宗。雖言古今以<a 
name="0725a02" id="0725a02"></a>來明義富博。今一家往望攝佛法意。猶大<a 
name="0725a03" id="0725a03"></a>有所闕也。所以前明四悉檀義者。正是述一<a 
name="0725a04" id="0725a04"></a>家通經說法。與古今所說通用不同也。故<a 
name="0725a05" id="0725a05"></a>前明三觀&#x7AEA;破諸法。略為數十番。其尋覽者<a 
name="0725a06" id="0725a06"></a>則知。與諸禪師及三論師所說意有殊也。今<a 
name="0725a07" id="0725a07"></a>明四教一教各有四門。四教即有十六門。又<a 
name="0725a08" id="0725a08"></a>開三藏教四門。如五百阿羅漢各說身因。即<a 
name="0725a09" id="0725a09"></a>是五百門也。故經說泥洹真法寶。眾生從種<a 
name="0725a10" id="0725a10"></a>種門入。道但三藏教四門尚開無量門入<a 
name="0725a11" id="0725a11"></a>道。何況通教別教圓教。各有四門而不得各<a 
name="0725a12" id="0725a12"></a>明開無量門也。故華嚴經明善財童子見四<a 
name="0725a13" id="0725a13"></a>十二善知識。各言我唯知此一法門。如是見<a 
name="0725a14" id="0725a14"></a>一百二十善知識。乃至無量善知識。皆各云<a 
name="0725a15" id="0725a15"></a>我唯能知此一法門。是則大乘法門無量無<a 
name="0725a16" id="0725a16"></a>邊也。此經三十二菩薩。各說入不二法門。乃<a 
name="0725a17" id="0725a17"></a>至八千菩薩。皆說入不二法門。故法華經云。<a 
name="0725a18" id="0725a18"></a>以種種法門宣示於佛道。如此法藏於不可<a 
name="0725a19" id="0725a19"></a>說。用四悉檀而起教門。令一切眾生。以佛教<a 
name="0725a20" id="0725a20"></a>門出三界苦。若留此意。比決四宗五宗六<a 
name="0725a21" id="0725a21"></a>宗。自知殊別也。第五明經論用四教多少不<a 
name="0725a22" id="0725a22"></a>同。若華嚴頓教用別圓兩教。若漸教之初。小<a 
name="0725a23" id="0725a23"></a>乘經但用三藏教。若大乘方等則具有四教。<a 
name="0725a24" id="0725a24"></a>若摩訶般若用通別圓三教。妙法蓮華經但<a 
name="0725a25" id="0725a25"></a>用圓教。大涅槃名諸佛法界。四教皆入佛<a 
name="0725a26" id="0725a26"></a>性涅槃。諸論隨經用教多少義類可解。問曰<a 
name="0725a27" id="0725a27"></a>四教遍通眾經。何故偏於此經文前廣辯。答<a 
name="0725a28" id="0725a28"></a>曰一切漸頓諸經未必皆明四教。唯方等大<a 
name="0725a29" id="0725a29"></a>集及此經。典具有四教之文。故約此經意<a 
name="0725b01" id="0725b01"></a>略明四教義也。但每嗟末代弘經之人。採<a 
name="0725b02" id="0725b02"></a>眾經義用通一論。遂致使後生皆謂論富經<a 
name="0725b03" id="0725b03"></a>貧輕經重論。今採眾經論立四教義。以通諸<a 
name="0725b04" id="0725b04"></a>大小乘經者。意望後賢敬重佛言棄其枝<a 
name="0725b05" id="0725b05"></a>末。若能專心大乘方等。聽說受持讀誦書<a 
name="0725b06" id="0725b06"></a>寫如說修行。非但功不唐捐。亦能契理之<a 
name="0725b07" id="0725b07"></a>要也。</p>◎<a 
name="0725b08" id="0725b08"></a><p><span class="juanname">四教義卷第一</span></p>
<hr>【經文資訊】大正藏第 46 冊 No. 1929 四教義<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf14a.html?index=T46n1929" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T46n1929_001 by HTTrack Website Copier/3.x [XR&CO'2014], Tue, 07 Jun 2016 06:58:41 GMT -->
</html>
