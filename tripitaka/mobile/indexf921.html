<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T46n1924_003 by HTTrack Website Copier/3.x [XR&CO'2014], Tue, 07 Jun 2016 06:58:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=158759411&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT46n1924&amp;utmp=%2Fmobile%2Findex.php%3Findex%3DT46n1924_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index564e-2.html?index=T46n1924_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第46冊<br/>No.1924 大乘止觀法門 (4卷)<br/>【陳 慧思說】<br/>第 3 卷</p>
	<a href="indexebf9.html?index=T46n1924_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T46">
<div class="root" id="1924" sutra_name="大乘止觀法門" sutra_juan="[卷3]">　
<a 
name="0653b01" id="0653b01"></a><a 
name="0653b02" id="0653b02"></a><p><span class="juanname">大乘止觀法門卷第三</span></p><a 
name="0653b03" id="0653b03"></a><a 
name="0653b04" id="0653b04"></a><p style="margin-left: 4em"><span class="byline">南嶽思大禪師曲授心要</span></p><a 
name="0653b05" id="0653b05"></a><p style="text-indent: 0em; margin-left: 0em"><span class="linehead"></span>次明何故依止。問曰。何故依止此心修止<a 
name="0653b06" id="0653b06"></a>觀。答曰。以此心是一切法根本故。若法依<a 
name="0653b07" id="0653b07"></a>本則難破壞。是故依止此心修止觀也人<a 
name="0653b08" id="0653b08"></a>若不依止此心修於止觀則不得成。何以<a 
name="0653b09" id="0653b09"></a>故。以從本以來未有一法心外得建立故。又<a 
name="0653b10" id="0653b10"></a>此心體本性具足寂用二義。為欲熏彼二義<a 
name="0653b11" id="0653b11"></a>令顯現故。何以故。以其非熏不顯故。顯何所<a 
name="0653b12" id="0653b12"></a>用。謂自利利他故。有如是因緣故。依此心修<a 
name="0653b13" id="0653b13"></a>止觀也。問曰。何謂心體寂用二義。答曰。心體<a 
name="0653b14" id="0653b14"></a>平等離一切相。即是寂義。體具違順二用。即<a 
name="0653b15" id="0653b15"></a>是用義。是故修習止行即能除滅虛妄紛動。<a 
name="0653b16" id="0653b16"></a>令此心體寂靜離相。即為自利。修習觀行令<a 
name="0653b17" id="0653b17"></a>此心用顯現繁興。即為利他。問曰。修止觀者<a 
name="0653b18" id="0653b18"></a>為除生死。若令顯現繁興此即轉增流浪。答<a 
name="0653b19" id="0653b19"></a>曰。不然。但除其病而不除法。病在執情不在<a 
name="0653b20" id="0653b20"></a>大用。是故熾然六道權現無間。即是違用顯<a 
name="0653b21" id="0653b21"></a>現。而復畢竟清淨不為世染。智慧照明故相<a 
name="0653b22" id="0653b22"></a>好圓備。身心安住勝妙境界。具足一切諸佛<a 
name="0653b23" id="0653b23"></a>功德。即是順用顯現也。此明止觀依止中何<a 
name="0653b24" id="0653b24"></a>故依止竟。次明以何依止。就中復有三門差<a 
name="0653b25" id="0653b25"></a>別。一明以何依止體狀。二明破小乘人執。三<a 
name="0653b26" id="0653b26"></a>明破大乘人執。初明以何依止體狀者。問曰。<a 
name="0653b27" id="0653b27"></a>以何依止此心修止觀。答曰。以意識依止此<a 
name="0653b28" id="0653b28"></a>心修行止觀也。此義云何謂以意識能知名<a 
name="0653b29" id="0653b29"></a>義故。聞說一切諸法自性寂靜本來無相。但<a 
name="0653c01" id="0653c01"></a>以虛妄因緣故有諸法。然虛妄法有即非有。<a 
name="0653c02" id="0653c02"></a>唯一真心亦無別真相可取。聞此說已。方便<a 
name="0653c03" id="0653c03"></a>修習知法本寂唯是一心。然此意識如此解<a 
name="0653c04" id="0653c04"></a>時。念念熏於本識增益解性之力。解性增已<a 
name="0653c05" id="0653c05"></a>更起意識。轉復明利知法如實久久熏心。故<a 
name="0653c06" id="0653c06"></a>解性圓明照己體。本唯真寂意識即息。爾時<a 
name="0653c07" id="0653c07"></a>本識轉成無分別智。亦名證智。以是因緣故。<a 
name="0653c08" id="0653c08"></a>以意識依止真心修止行也。是故論言。以依<a 
name="0653c09" id="0653c09"></a>本覺故有不覺。依不覺故而有妄心。能知名<a 
name="0653c10" id="0653c10"></a>義為說本覺。故得始覺即同本覺。如實不有<a 
name="0653c11" id="0653c11"></a>始覺之異也。問曰。上來唯言淨心真心。今言<a 
name="0653c12" id="0653c12"></a>本識意有何異答曰。本識阿梨耶識。和合<a 
name="0653c13" id="0653c13"></a>識。種子識。果報識等。皆是一體異名。上共不<a 
name="0653c14" id="0653c14"></a>共相中。已明真如與阿梨耶同異之義。今更<a 
name="0653c15" id="0653c15"></a>為汝重說。謂真心是體。本識是相。六七等識<a 
name="0653c16" id="0653c16"></a>是用。如似水為體。流為相。波為用。類此可<a 
name="0653c17" id="0653c17"></a>知。是故論云。不生不滅與生滅和合說名阿<a 
name="0653c18" id="0653c18"></a>梨耶識。即本識也。以與生死作本故名為本。<a 
name="0653c19" id="0653c19"></a>是故論云。以種子時阿梨耶識與一切法作<a 
name="0653c20" id="0653c20"></a>根本種子故。即其義也。又復經云。自性清淨<a 
name="0653c21" id="0653c21"></a>心。復言。彼心為煩惱所染。此明真心。雖復體<a 
name="0653c22" id="0653c22"></a>具淨性。而復體具染性故。而為煩惱所染。以<a 
name="0653c23" id="0653c23"></a>此論之。明知就體偏據一性說為淨心。就相<a 
name="0653c24" id="0653c24"></a>與染事和合說為本識。以是義故上來就體<a 
name="0653c25" id="0653c25"></a>性以明。今就事相說。亦無所妨。問曰。熏本識<a 
name="0653c26" id="0653c26"></a>時即熏真心以不。答曰。觸流之時即觸於水。<a 
name="0653c27" id="0653c27"></a>是故向言增益解性者。即是益於真心性淨<a 
name="0653c28" id="0653c28"></a>之力也。是故論云。阿梨耶識有二分。一者覺。<a 
name="0653c29" id="0653c29"></a>二者不覺。覺即是淨心。不覺即是無明。此二<a 
name="0654a01" id="0654a01"></a>和合說為本識。是故道淨心時更無別有<a 
name="0654a02" id="0654a02"></a>阿梨耶。道阿梨耶時更無別有淨心。但以體<a 
name="0654a03" id="0654a03"></a>相義別故。有此二名之異。問曰。云何以意識<a 
name="0654a04" id="0654a04"></a>依止淨心修觀行。答曰。以意識知名義故。<a 
name="0654a05" id="0654a05"></a>聞說真心之體。雖復寂靜而以熏習因緣故。<a 
name="0654a06" id="0654a06"></a>性依熏起顯現世間出世間法。以聞此說故。<a 
name="0654a07" id="0654a07"></a>雖由止行知一切法畢竟無相。而復即知性<a 
name="0654a08" id="0654a08"></a>依熏起顯現諸法不無虛相。但諸凡惑無明<a 
name="0654a09" id="0654a09"></a>覆意識。故不知諸法唯是心作。似有非有虛<a 
name="0654a10" id="0654a10"></a>相無實。以不知故流轉生死。受種種苦。是故<a 
name="0654a11" id="0654a11"></a>我當教彼知法如實。以是因緣即起慈悲。乃<a 
name="0654a12" id="0654a12"></a>至具行四攝六度等行。如是觀時意識亦念<a 
name="0654a13" id="0654a13"></a>念熏心。令成六度四攝慈悲等種子。復不令<a 
name="0654a14" id="0654a14"></a>心識為止所沒。即是用義漸顯現也。以久久<a 
name="0654a15" id="0654a15"></a>熏故真心作用之性。究竟圓興法界德備。三<a 
name="0654a16" id="0654a16"></a>身攝化普門示現。以是因緣以意識依止淨<a 
name="0654a17" id="0654a17"></a>心修觀行也。次明破小乘人執。問曰。但以意<a 
name="0654a18" id="0654a18"></a>識修習止觀豈不成耶。何故要須依止淨<a 
name="0654a19" id="0654a19"></a>心答曰。意識無體。唯以淨心為體。是故要須<a 
name="0654a20" id="0654a20"></a>依止。又復意識念念生滅前非其後。若不以<a 
name="0654a21" id="0654a21"></a>淨心為依止者。雖修諸行無轉勝義。何以<a 
name="0654a22" id="0654a22"></a>故。以其前念非後念故。如前人聞法後人未<a 
name="0654a23" id="0654a23"></a>聞。後人若聞無勝前人之義。何以故。俱始一<a 
name="0654a24" id="0654a24"></a>遍聞故。意識亦爾。前後兩異前雖曾聞隨念<a 
name="0654a25" id="0654a25"></a>即滅。後若重聞亦不增勝。何以故。前後二念<a 
name="0654a26" id="0654a26"></a>俱始一遍聞故。又復如似前人學得甲字後<a 
name="0654a27" id="0654a27"></a>已命終。後人更學乙字。即唯解乙字不識甲<a 
name="0654a28" id="0654a28"></a>字。何以故。前後人異故。意識亦爾。前滅後生<a 
name="0654a29" id="0654a29"></a>不相逐及。是故不得所修增廣。若以淨心為<a 
name="0654b01" id="0654b01"></a>體。意識念念引所思修熏淨心性。性依熏<a 
name="0654b02" id="0654b02"></a>起以成種子。前念念滅後念起時。即與前念<a 
name="0654b03" id="0654b03"></a>所修種子和合而起。是故更修彼法即勝於前<a 
name="0654b04" id="0654b04"></a>一念。如是念念轉勝。是故所修成就若不久<a 
name="0654b05" id="0654b05"></a>熏尚自種子力劣。便則廢失所修不成。何況<a 
name="0654b06" id="0654b06"></a>全無依止。直莫前後相熏而得成就也。以<a 
name="0654b07" id="0654b07"></a>是因緣唯用意識不假依止。無有是處。問曰。<a 
name="0654b08" id="0654b08"></a>小乘法中不明有本識。何得所聞所思皆得<a 
name="0654b09" id="0654b09"></a>成就。答曰。博地凡夫乃至聞教畜生等。有<a 
name="0654b10" id="0654b10"></a>所修習得成者。尚由本識為體故成。何況二<a 
name="0654b11" id="0654b11"></a>乘。但彼自不知此義非彼不假淨心也。問曰。<a 
name="0654b12" id="0654b12"></a>不聞教畜生。豈無淨心為體。答曰。造作癡<a 
name="0654b13" id="0654b13"></a>業尤重。熏心起報亦即極鈍。雖有黠慧之<a 
name="0654b14" id="0654b14"></a>性及有宿生黠慧種子。但以現報所障故。<a 
name="0654b15" id="0654b15"></a>不得有用。故不聞教非是無淨心也。次明破<a 
name="0654b16" id="0654b16"></a>大乘人執。問曰。但用淨心修行止觀即足。<a 
name="0654b17" id="0654b17"></a>何用意識為。答曰。已如上說。由意識能知名<a 
name="0654b18" id="0654b18"></a>義。能滅境界。能熏本識。令惑滅解成故須意<a 
name="0654b19" id="0654b19"></a>識也。問曰。淨心自性寂靜即名為止。自體<a 
name="0654b20" id="0654b20"></a>照明即名為觀。彼意識名義及以境界體性<a 
name="0654b21" id="0654b21"></a>非有。何論意識尋名知義滅自心境界耶。答<a 
name="0654b22" id="0654b22"></a>曰。若就心體而論實自如此但無始已來為<a 
name="0654b23" id="0654b23"></a>無明妄想熏故。不覺自動顯現諸法。若不方<a 
name="0654b24" id="0654b24"></a>便尋名知義依義修行。觀知境界有即非有<a 
name="0654b25" id="0654b25"></a>者。何由可得寂靜照明之用。問曰。淨心自知<a 
name="0654b26" id="0654b26"></a>己性本寂即當念息。何用意識為。答曰。淨心<a 
name="0654b27" id="0654b27"></a>無二。復為無明所覆故。不得自知本寂。要為<a 
name="0654b28" id="0654b28"></a>無塵智熏無明盡滅。方得念息。問曰。但息於<a 
name="0654b29" id="0654b29"></a>念心即寂照。何故要須智熏寂照始現。答曰。<a 
name="0654c01" id="0654c01"></a>若無無塵智熏心裡。無明終不可滅。無明<a 
name="0654c02" id="0654c02"></a>不滅念即叵息。問曰。我今不觀境界。不念名<a 
name="0654c03" id="0654c03"></a>義。證心寂慮泯然絕相。豈非心體寂照真如<a 
name="0654c04" id="0654c04"></a>三昧。答曰。汝證心時。為心自證。為由他證。<a 
name="0654c05" id="0654c05"></a>為證於他。若心自證即是不由功用而得寂<a 
name="0654c06" id="0654c06"></a>靜。若爾一切眾生皆不作心求於寂靜。亦應<a 
name="0654c07" id="0654c07"></a>心住。若言非是自然而證。蓋由心自作意<a 
name="0654c08" id="0654c08"></a>自證名為自證者。作意即是意識。即有能所<a 
name="0654c09" id="0654c09"></a>即名為他。云何得成心自證也若非他證。但<a 
name="0654c10" id="0654c10"></a>心自止故名自證者。若不作意即無能所。云<a 
name="0654c11" id="0654c11"></a>何能使心證。若當作意即是意識即是他證。<a 
name="0654c12" id="0654c12"></a>若言眾生體實皆證。但由妄想不知體證。故<a 
name="0654c13" id="0654c13"></a>有其念能知心體本性證寂。不念諸法故念<a 
name="0654c14" id="0654c14"></a>即自息。即是真如三昧者。為是意識能知本<a 
name="0654c15" id="0654c15"></a>寂。為是淨心能知本寂。若是淨心自知本寂<a 
name="0654c16" id="0654c16"></a>不念諸法者。一切眾生皆有淨心。應悉自知<a 
name="0654c17" id="0654c17"></a>本寂。故自息滅妄識。自然而得真如三昧。<a 
name="0654c18" id="0654c18"></a>以不修不得故知淨心不得名自知也。若言<a 
name="0654c19" id="0654c19"></a>意識能知淨心本證即自息滅。故但是意識<a 
name="0654c20" id="0654c20"></a>自滅非是意識能證淨心。是故說言。心自證<a 
name="0654c21" id="0654c21"></a>者意識知心本證之時為見淨心。故知本證<a 
name="0654c22" id="0654c22"></a>為不見淨心能知證也。若言不見淨心能知<a 
name="0654c23" id="0654c23"></a>證者。不見佛心應知佛證。若見淨心故知證<a 
name="0654c24" id="0654c24"></a>者。淨心即是可見之相。云何論言心真如者<a 
name="0654c25" id="0654c25"></a>離心緣相。又復經言。非識所能識亦非心境<a 
name="0654c26" id="0654c26"></a>界。以此驗之。定知意識不見心也。以見與不<a 
name="0654c27" id="0654c27"></a>見無有道理知心本寂故。設使心體本證妄<a 
name="0654c28" id="0654c28"></a>念之心不可息也。若言妄識雖不見淨心。而<a 
name="0654c29" id="0654c29"></a>依經教知心本寂故能知之。智熏於淨心令<a 
name="0655a01" id="0655a01"></a>心自知本證。即不起後念名為自證者。汝依<a 
name="0655a02" id="0655a02"></a>經教知心本寂之時。為作寂相而知。為不作<a 
name="0655a03" id="0655a03"></a>寂相而知。若作寂相而知者。妄想之相云<a 
name="0655a04" id="0655a04"></a>何名寂。若不作相即心無所繫便更馳散。若<a 
name="0655a05" id="0655a05"></a>言作意不令馳散者。即有所緣。既有所緣即<a 
name="0655a06" id="0655a06"></a>還有相。云何得言不作相也。若言七識能見<a 
name="0655a07" id="0655a07"></a>淨心。故知心本寂。知已熏心。令心自知本證<a 
name="0655a08" id="0655a08"></a>故不起後念。即名為自證者。是亦不然何以<a 
name="0655a09" id="0655a09"></a>故。以七識是我執識故。不能見心本寂。又復<a 
name="0655a10" id="0655a10"></a>若為能緣之所緣者。即非淨心。如上心體狀<a 
name="0655a11" id="0655a11"></a>中已說。既所緣非實。故熏心還生妄念也。以<a 
name="0655a12" id="0655a12"></a>是義故無有道理。淨心自證不起後念也。若<a 
name="0655a13" id="0655a13"></a>言由他證者。是亦不然。何以故。心體自寂靜<a 
name="0655a14" id="0655a14"></a>故。但以有六七識等名之為他。由有此他故<a 
name="0655a15" id="0655a15"></a>說他心不證。是故乃可證他。何須以他證心<a 
name="0655a16" id="0655a16"></a>也。若言心體雖復本寂。但以無始無明妄念<a 
name="0655a17" id="0655a17"></a>熏故。有此妄念習氣在於心中。是故心體亦<a 
name="0655a18" id="0655a18"></a>不證寂。故須他證者。何等方便能除心中習<a 
name="0655a19" id="0655a19"></a>氣令心證也。若言更不起新念。故不熏益彼<a 
name="0655a20" id="0655a20"></a>習氣。彼即自滅者。彼未滅間有何所以不起<a 
name="0655a21" id="0655a21"></a>新念也。若無別法為對治者。彼諸習氣法應<a 
name="0655a22" id="0655a22"></a>起念。若起念者更益彼力也。以是義故。由他<a 
name="0655a23" id="0655a23"></a>所證亦無道理。若言不須用他證心但證於<a 
name="0655a24" id="0655a24"></a>他。以他證故習氣自滅者。是亦不然。他既<a 
name="0655a25" id="0655a25"></a>有習氣為根本。故念念常起。若不先除彼習<a 
name="0655a26" id="0655a26"></a>氣種子者。妄念何由可證也。又復淨心無有<a 
name="0655a27" id="0655a27"></a>道理能證於他。若能證他者。一切眾生皆有<a 
name="0655a28" id="0655a28"></a>淨心。應悉自然除於妄念也。若言妄念前後<a 
name="0655a29" id="0655a29"></a>自相抑止。久久即息故名為證他者。為前止<a 
name="0655b01" id="0655b01"></a>後為後止前若言前念止後念者。前在之時<a 
name="0655b02" id="0655b02"></a>後識未生後若起時前念已謝不相逐及。云<a 
name="0655b03" id="0655b03"></a>何能止。若言後念止前念者。亦復如是不相<a 
name="0655b04" id="0655b04"></a>逐及。云何能止。若前念起時即自嫌起。嫌<a 
name="0655b05" id="0655b05"></a>起之心熏於本識令不起後念者。心不自見。<a 
name="0655b06" id="0655b06"></a>云何自嫌。若後念嫌前故。能嫌之心熏於本<a 
name="0655b07" id="0655b07"></a>識令不更起後念者。能嫌之心嫌前心時為知<a 
name="0655b08" id="0655b08"></a>前心是空故嫌。為不知是空故嫌。若知是空<a 
name="0655b09" id="0655b09"></a>即是無塵智也。汝云何言不須此智。又若知<a 
name="0655b10" id="0655b10"></a>是空則應不嫌。若不知前念空者。此心即是<a 
name="0655b11" id="0655b11"></a>無明。何以故。以其前念實空而不能知故。又<a 
name="0655b12" id="0655b12"></a>復不知前念空故。執有實念而生嫌心即是<a 
name="0655b13" id="0655b13"></a>妄想。何以故。以其於空妄起實有想故。此能<a 
name="0655b14" id="0655b14"></a>嫌之心既是無明妄想故。即是動法復言熏<a 
name="0655b15" id="0655b15"></a>心。此乃亦增不覺。重更益動生起之識。於<a 
name="0655b16" id="0655b16"></a>是雲興而言能令後念不起者。蓋是夢中之<a 
name="0655b17" id="0655b17"></a>夢未惺覺也。故作斯說彷彿不睡者。必應不<a 
name="0655b18" id="0655b18"></a>言如此。又復若言不作心念諸法故念不起<a 
name="0655b19" id="0655b19"></a>者。為淨心不作心念。為是意識不作心念。<a 
name="0655b20" id="0655b20"></a>若是淨心不作心念者。本來何因作心念法。<a 
name="0655b21" id="0655b21"></a>今忽何因不念法也。若是意識不念法者。意<a 
name="0655b22" id="0655b22"></a>識即是其念。若言意識不作心念法者。為對<a 
name="0655b23" id="0655b23"></a>見法塵而不念。為不對見法塵而不念。為<a 
name="0655b24" id="0655b24"></a>對而不見而不念。為全不對塵名為不念。<a 
name="0655b25" id="0655b25"></a>若不對塵云何說為意識。何以故。以識者必<a 
name="0655b26" id="0655b26"></a>識所識故。若對而不見即是頑瞽之法。若見<a 
name="0655b27" id="0655b27"></a>而不念為何所因而得不念。為知空故所以<a 
name="0655b28" id="0655b28"></a>不念。謂為有故所以不念。若知是空是<a 
name="0655b29" id="0655b29"></a>無塵之智。對而不見見而不念。二俱無妨。何<a 
name="0655c01" id="0655c01"></a>故汝言不須此智。若謂為有即不能不念。又<a 
name="0655c02" id="0655c02"></a>復謂有之時即已是念。又復謂為有故。即是<a 
name="0655c03" id="0655c03"></a>無明妄想而復不念。譬如怯人閉目入闇道<a 
name="0655c04" id="0655c04"></a>理開眼而入。唯有外闇倒生怕怖閉目而入。<a 
name="0655c05" id="0655c05"></a>內外俱黑反謂安隱。此亦如是。念前法時唯<a 
name="0655c06" id="0655c06"></a>有迷境無明而生。嫌心不念之時心境俱闇。<a 
name="0655c07" id="0655c07"></a>反謂為善。又復若不作意念法心則馳散。若<a 
name="0655c08" id="0655c08"></a>作意不念諸法。作意即是亂動非寂靜法。云<a 
name="0655c09" id="0655c09"></a>何得名證心也。但以專心在此不念故。即以<a 
name="0655c10" id="0655c10"></a>此不念為境。意識為此境所繫故。於餘境界<a 
name="0655c11" id="0655c11"></a>無容攀緣。是故惑者不知此事。便謂於諸法<a 
name="0655c12" id="0655c12"></a>無復攀緣。遂更深生寶玩將為真法。是以策<a 
name="0655c13" id="0655c13"></a>意相續不休。以晝夜久習熟故。不須作意自<a 
name="0655c14" id="0655c14"></a>然而進。但不覺生滅常流剎那恒起。起復不<a 
name="0655c15" id="0655c15"></a>知無明妄想未遣一毫。又不解自身居在何<a 
name="0655c16" id="0655c16"></a>位。便言我心寂住。應是真如三昧。作如是計<a 
name="0655c17" id="0655c17"></a>者且好不識分量也。雖然但以專心一境故。<a 
name="0655c18" id="0655c18"></a>亦是一家止法。遠與無塵之智為基。近與&#x7328;<a 
name="0655c19" id="0655c19"></a>猴之躁為鎖。比彼攀緣五欲游戲六根者。此<a 
name="0655c20" id="0655c20"></a>即百千萬倍為殊為勝。但非心體寂照真如三<a 
name="0655c21" id="0655c21"></a>昧耳。是故行者為而不執即是漸法門。若欲<a 
name="0655c22" id="0655c22"></a>成就出世之道必藉無塵之智也。此明止觀<a 
name="0655c23" id="0655c23"></a>依止中以何依止竟。上標五番建立中第一<a 
name="0655c24" id="0655c24"></a>止觀依止訖。次明止觀境界者謂三自性<a 
name="0655c25" id="0655c25"></a>法。就中復作兩番分別。一總明三性。二別明<a 
name="0655c26" id="0655c26"></a>三性。所言總明三性者。謂出障真如及佛淨<a 
name="0655c27" id="0655c27"></a>德悉名真實性。在障之真與染和合名阿梨<a 
name="0655c28" id="0655c28"></a>耶識。此即是依地性六識七識妄想分別悉<a 
name="0655c29" id="0655c29"></a>名分別性。此是大位之說也。所言別明三性<a 
name="0656a01" id="0656a01"></a>者。初辨真實性。就中復有兩種一者有垢淨<a 
name="0656a02" id="0656a02"></a>心以為真實性。二者無垢淨心以為真實性。<a 
name="0656a03" id="0656a03"></a>所言有垢淨心者。即是眾生之體實事染之<a 
name="0656a04" id="0656a04"></a>本性。具足違用依熏變現。故言有垢。而復<a 
name="0656a05" id="0656a05"></a>體包淨用自性無染。能熏之垢本空。所現之<a 
name="0656a06" id="0656a06"></a>相常寂。復稱為淨。故言有垢淨心也。所言無<a 
name="0656a07" id="0656a07"></a>垢淨心者。即是諸佛之體性淨德之本實。雖<a 
name="0656a08" id="0656a08"></a>具法爾違用之性。染熏息故事染永泯。復備<a 
name="0656a09" id="0656a09"></a>自性順用之能。淨熏滿故事淨德顯。故言無<a 
name="0656a10" id="0656a10"></a>垢。雖從熏顯。性淨之用非增。假遣昏雲。體照<a 
name="0656a11" id="0656a11"></a>之功本具。復稱淨也。故言無垢淨心。然依熏<a 
name="0656a12" id="0656a12"></a>約用。故有有垢無垢之殊。就體談真。本無無<a 
name="0656a13" id="0656a13"></a>染有染之異。即是平等實性。大總法門。故言<a 
name="0656a14" id="0656a14"></a>真實性。問曰。既言有垢淨。亦應稱無垢染。答<a 
name="0656a15" id="0656a15"></a>曰。亦有此義。諸佛違用即是無垢染。但為令<a 
name="0656a16" id="0656a16"></a>眾生捨染欣淨。是故不彰也。二明依他性者<a 
name="0656a17" id="0656a17"></a>亦有二種。一者淨分依他性。二者染分依他<a 
name="0656a18" id="0656a18"></a>性。清淨分依他性者。即彼真如體。具染淨<a 
name="0656a19" id="0656a19"></a>二性之用。但得無漏淨法所熏。故事染之功<a 
name="0656a20" id="0656a20"></a>斯盡。名為清淨。即復依彼淨業所熏。故性<a 
name="0656a21" id="0656a21"></a>淨之用顯現。故名依他。所現即是所證三<a 
name="0656a22" id="0656a22"></a>身淨土。一切自利利他之德是也。問曰。性染<a 
name="0656a23" id="0656a23"></a>之用何謂由染熏滅故不起生死。雖然成佛<a 
name="0656a24" id="0656a24"></a>之後此性豈全無用。答曰。此性雖為無漏所<a 
name="0656a25" id="0656a25"></a>熏故不起生死。但由發心已來。悲願之力熏<a 
name="0656a26" id="0656a26"></a>習故。復為可化之机為緣熏示違之用亦得<a 
name="0656a27" id="0656a27"></a>顯現。所謂現同六道示有三毒權受苦報應從<a 
name="0656a28" id="0656a28"></a>死滅等。即是清淨分別性法。問曰。既從染性<a 
name="0656a29" id="0656a29"></a>而起云何名為清淨分。答曰。但由是佛德故。<a 
name="0656b01" id="0656b01"></a>以佛望於眾生故。名此德以為清淨。若偏據<a 
name="0656b02" id="0656b02"></a>佛德之中論染淨者。此德實是示違染用。問<a 
name="0656b03" id="0656b03"></a>曰。既言依他性法。云何名為分別性。答曰。<a 
name="0656b04" id="0656b04"></a>此德依於悲願所熏起故。即是依他性法。若<a 
name="0656b05" id="0656b05"></a>將此德對緣施化。即名分別性法也。問曰。無<a 
name="0656b06" id="0656b06"></a>垢真實性。與清淨依他性竟有何異。答曰。無<a 
name="0656b07" id="0656b07"></a>垢真實性者體顯離障為義。即是體也。清淨<a 
name="0656b08" id="0656b08"></a>依他性者。能隨熏力淨德差別起現為事。即<a 
name="0656b09" id="0656b09"></a>是相也。清淨分別性者。對緣施設為能。即是<a 
name="0656b10" id="0656b10"></a>用也。所言染濁依他性者。即彼淨心雖體具<a 
name="0656b11" id="0656b11"></a>違順二用之性。但為分別性中所有無明染<a 
name="0656b12" id="0656b12"></a>法所熏故。性違之用依熏變現虛狀等法。所<a 
name="0656b13" id="0656b13"></a>謂流轉生死輪迴六趣。故言染濁依他性法<a 
name="0656b14" id="0656b14"></a>也。問曰。性順之用未有淨業所熏。故不得顯<a 
name="0656b15" id="0656b15"></a>現。雖然在於生死之中豈全無用耶。答曰。<a 
name="0656b16" id="0656b16"></a>雖未為無漏熏故淨德不現。但為諸佛同體<a 
name="0656b17" id="0656b17"></a>智力所護念故。修人天善遇善知識漸發道<a 
name="0656b18" id="0656b18"></a>心。即是性淨之用也。問曰。一切眾生皆具性<a 
name="0656b19" id="0656b19"></a>淨等為諸佛所護。何因發心先後復有發不<a 
name="0656b20" id="0656b20"></a>發。答曰。無始已來造業差別。輕重不同先後<a 
name="0656b21" id="0656b21"></a>不一。罪垢輕者蒙佛智力。罪垢重者有力不<a 
name="0656b22" id="0656b22"></a>蒙。問曰。罪垢重者性淨之用豈全無能。答<a 
name="0656b23" id="0656b23"></a>曰。但有性淨之體不壞。以垢重故更不有能<a 
name="0656b24" id="0656b24"></a>也。問曰。上言凡聖之體皆具順違二性。但由<a 
name="0656b25" id="0656b25"></a>染淨熏力有現不現。何故諸佛淨熏滿足而<a 
name="0656b26" id="0656b26"></a>不妨示違之用有力。凡夫染業尤重而全使<a 
name="0656b27" id="0656b27"></a>性順之用無能也。若以染重故性淨無能。亦<a 
name="0656b28" id="0656b28"></a>應淨滿故染用無力。既淨滿而有示違之功。<a 
name="0656b29" id="0656b29"></a>定知染重亦有性順之用。答曰。諸佛有大悲<a 
name="0656c01" id="0656c01"></a>大願之熏。故性違起法界之染德。能令机感<a 
name="0656c02" id="0656c02"></a>斯見。眾生無厭凡欣聖之習。故性順匿無邊<a 
name="0656c03" id="0656c03"></a>之淨用。不使諸佛同鑑無淨器可鑑。故大聖<a 
name="0656c04" id="0656c04"></a>捨之以表知机有染德可見故。下凡尋之明<a 
name="0656c05" id="0656c05"></a>可化也。是故淨滿不妨有於染德。染重不<a 
name="0656c06" id="0656c06"></a>得有於淨用。三明分別性者。亦有二種。一<a 
name="0656c07" id="0656c07"></a>者清淨分別性。二者染濁分別性。所言清淨<a 
name="0656c08" id="0656c08"></a>分別性者。即彼清淨依他性法中。所有利他<a 
name="0656c09" id="0656c09"></a>之德。對彼內證無分別智故。悉名分別所謂<a 
name="0656c10" id="0656c10"></a>一切種智能知世諦種種差別。乃至一切眾<a 
name="0656c11" id="0656c11"></a>生心心數法無不盡知。及以示現五通三輪<a 
name="0656c12" id="0656c12"></a>之相。應化六道四生之形。乃至依於內證之<a 
name="0656c13" id="0656c13"></a>慧。起彼教用之智。說己所得示於未聞。如斯<a 
name="0656c14" id="0656c14"></a>等事悉名清淨分別性法。此義云何。謂雖起<a 
name="0656c15" id="0656c15"></a>無邊之事。而復畢竟不為世染不作功用。自<a 
name="0656c16" id="0656c16"></a>然成辦故言清淨。即此清淨之覺隨境異用<a 
name="0656c17" id="0656c17"></a>故言分別。又復對緣攝化令他清淨。攝益之<a 
name="0656c18" id="0656c18"></a>德為他分別故言清淨分別性也。所言染濁<a 
name="0656c19" id="0656c19"></a>分別性法者。即彼染濁依他性中。虛狀法內<a 
name="0656c20" id="0656c20"></a>有於似色似識似塵等法。何故皆名為似。以<a 
name="0656c21" id="0656c21"></a>皆一心依熏所現故。但是心相似法。非實故<a 
name="0656c22" id="0656c22"></a>名為似。由此似識一念起現之時。即與似塵<a 
name="0656c23" id="0656c23"></a>俱起。故當起之時即不知似塵似色等是心<a 
name="0656c24" id="0656c24"></a>所作虛相無實。以不知故即妄分別執虛為<a 
name="0656c25" id="0656c25"></a>實。以妄執故境從心轉皆成實事。即是今時<a 
name="0656c26" id="0656c26"></a>凡夫所見之事。如此執時。即念念熏心還成<a 
name="0656c27" id="0656c27"></a>依他性。於上還執復成分別性。如是念念虛<a 
name="0656c28" id="0656c28"></a>妄互相生也。問曰。分別之性與依他性既迭<a 
name="0656c29" id="0656c29"></a>互相生竟。有何別。答曰。依他性法者。心性<a 
name="0657a01" id="0657a01"></a>依熏故起。但是心相體虛無實。分別性法者。<a 
name="0657a02" id="0657a02"></a>以無明故不知依他之法是虛。即妄執以為<a 
name="0657a03" id="0657a03"></a>實事。是故雖無異體相生而虛實有殊。故言<a 
name="0657a04" id="0657a04"></a>分別性法也。更有一義。以明三性。就心體<a 
name="0657a05" id="0657a05"></a>平等名真實性。心體為染淨所繫依。隨染淨<a 
name="0657a06" id="0657a06"></a>二法名依他性。所現虛相果報名分別性。又<a 
name="0657a07" id="0657a07"></a>復更有一義。就依他性中即分別為三性。一<a 
name="0657a08" id="0657a08"></a>者淨分。謂在染之真即名真實性。二者不淨<a 
name="0657a09" id="0657a09"></a>分。謂染法習氣種子及虛相果報即是分別性。<a 
name="0657a10" id="0657a10"></a>二性和合無二即是依他性也。問曰。似識妄<a 
name="0657a11" id="0657a11"></a>分別時。為是意識總能分別六塵。為六識各<a 
name="0657a12" id="0657a12"></a>各自分別一塵。答曰。五識見塵時各與意識<a 
name="0657a13" id="0657a13"></a>俱時而起。如眼識見似色時。即是一意識<a 
name="0657a14" id="0657a14"></a>俱時。分別妄執也。餘識亦如是。是故意識總<a 
name="0657a15" id="0657a15"></a>能分別妄執六塵五識。但能得五塵不生分<a 
name="0657a16" id="0657a16"></a>別妄執。問曰。妄執五塵為實者。為是五意<a 
name="0657a17" id="0657a17"></a>識。為是第六意識。答曰。大乘中不明五意<a 
name="0657a18" id="0657a18"></a>識與第六別。但能分別者悉名意識。上來<a 
name="0657a19" id="0657a19"></a>是明第二止觀所觀境界竟。次明第三止<a 
name="0657a20" id="0657a20"></a>觀體狀。就中復有二番明義。一就染濁三性<a 
name="0657a21" id="0657a21"></a>以明止觀體狀。二就清淨三性以明止觀體<a 
name="0657a22" id="0657a22"></a>狀。初就染濁三性中復作三門分別。一依分<a 
name="0657a23" id="0657a23"></a>別性以明。二約依他性以顯三對真實性以<a 
name="0657a24" id="0657a24"></a>示。對分別性以明止觀體狀者。先從觀入止。<a 
name="0657a25" id="0657a25"></a>所言觀者。當觀五陰及外六塵。隨一一法悉<a 
name="0657a26" id="0657a26"></a>作是念。我今所見此法謂為實有形質堅礙<a 
name="0657a27" id="0657a27"></a>本來如是者。但是意識有果時無明故。不知<a 
name="0657a28" id="0657a28"></a>此法是虛。以不知法是虛故。即起妄想執以<a 
name="0657a29" id="0657a29"></a>為實。是故今時意裡確然將作實事。復當念<a 
name="0657b01" id="0657b01"></a>言。無始已來由執實故。於一切境界起貪瞋<a 
name="0657b02" id="0657b02"></a>癡。造種種業招生感死。莫能自出。作此解者。<a 
name="0657b03" id="0657b03"></a>即名觀門。非此觀已復作此念。我今既知由<a 
name="0657b04" id="0657b04"></a>無明妄想。非實謂實故流轉生死。今復云何<a 
name="0657b05" id="0657b05"></a>仍欲信此癡妄之心。是故違之彊觀諸法。唯<a 
name="0657b06" id="0657b06"></a>是心相虛狀無實。猶如小兒愛鏡中像謂是<a 
name="0657b07" id="0657b07"></a>實人。然此鏡像體性無實。但由小兒心自謂<a 
name="0657b08" id="0657b08"></a>實。謂實之時即無實也。我今亦爾。以迷妄<a 
name="0657b09" id="0657b09"></a>故非實謂實。設使意裡確然執為實時。即<a 
name="0657b10" id="0657b10"></a>是無實。猶如想心所見境界無有實事也。復<a 
name="0657b11" id="0657b11"></a>當觀此。能觀之心亦無實念。但以癡妄謂有<a 
name="0657b12" id="0657b12"></a>實念。道理即無實也。如是次第以後念破前<a 
name="0657b13" id="0657b13"></a>念。猶如夢中所有憶念思量之心無有實念<a 
name="0657b14" id="0657b14"></a>也。作此解故執心止息。即名從觀入止也。復<a 
name="0657b15" id="0657b15"></a>有知諸法無實。故反觀本自謂為實時。但是<a 
name="0657b16" id="0657b16"></a>無明妄想即名從止起觀。若從此止徑入依<a 
name="0657b17" id="0657b17"></a>他性觀者。即名從止入觀。次明依他性中止<a 
name="0657b18" id="0657b18"></a>觀體狀者。亦先從觀入止。所言觀者。謂因前<a 
name="0657b19" id="0657b19"></a>分別性中止行知法無實故。此中即解一切五<a 
name="0657b20" id="0657b20"></a>陰六塵。隨一一法悉皆心作。但有虛相猶如<a 
name="0657b21" id="0657b21"></a>想心所見似有境界其體是虛。作此解者即<a 
name="0657b22" id="0657b22"></a>名為觀。作此觀已復作是念。此等虛法。但以<a 
name="0657b23" id="0657b23"></a>無明妄想妄業熏心故。心似所熏之法顯現。<a 
name="0657b24" id="0657b24"></a>猶如熱病因緣眼中自現空華。然此華體相<a 
name="0657b25" id="0657b25"></a>有即非有不生不滅。我今所見虛法亦復如<a 
name="0657b26" id="0657b26"></a>是。唯一心所現有即非有。本自無生今即無<a 
name="0657b27" id="0657b27"></a>滅。如是緣心遣心知相本無。故虛相之執即<a 
name="0657b28" id="0657b28"></a>滅。即名從觀入止。既知諸法有即非有。而復<a 
name="0657b29" id="0657b29"></a>知。不妨非有。而有似有顯現即名從止起觀。<a 
name="0657c01" id="0657c01"></a>若從此止行徑入真實性觀者。此即名從<a 
name="0657c02" id="0657c02"></a>止入觀也。次明第三真實性中止觀體狀者。<a 
name="0657c03" id="0657c03"></a>亦先從觀入止。所言觀者。因前依他性中止<a 
name="0657c04" id="0657c04"></a>行。知一切法有即非有故。所以此中即知一<a 
name="0657c05" id="0657c05"></a>切法本來唯心心外無法。復作是念。既言心<a 
name="0657c06" id="0657c06"></a>外無法。唯有一心。此心之相何者是也。為無<a 
name="0657c07" id="0657c07"></a>前二性故。即將此無以為心耶。為異彼無外<a 
name="0657c08" id="0657c08"></a>別有淨心耶。作此念時即名為觀。即復念<a 
name="0657c09" id="0657c09"></a>言。無是無法對有而生。有尚本來不有。何有<a 
name="0657c10" id="0657c10"></a>無法以為淨心。又復無法為四句。攝淨心即<a 
name="0657c11" id="0657c11"></a>離四句。何得以此無法為淨心也。作此念時<a 
name="0657c12" id="0657c12"></a>執無之心。即滅則名為止。又從此止更入觀<a 
name="0657c13" id="0657c13"></a>門。觀於淨心作如是念。二性之無既非是心<a 
name="0657c14" id="0657c14"></a>者。更有何法以為淨心。又復此心為可見<a 
name="0657c15" id="0657c15"></a>耶。為不可見耶。為可念耶。為不可念耶。作此<a 
name="0657c16" id="0657c16"></a>分別時即名為觀。即復念言心外無法。何有<a 
name="0657c17" id="0657c17"></a>能見此心者。何有能念此心者。若更緣念此<a 
name="0657c18" id="0657c18"></a>心即成境界。即有能緣所緣。即是心外有智<a 
name="0657c19" id="0657c19"></a>能觀此心何名為如。又復我覓心之心體唯<a 
name="0657c20" id="0657c20"></a>是淨心。何有異法可緣可念也。但以妄想習<a 
name="0657c21" id="0657c21"></a>氣故。自生分別。分別之相有即非有。體唯淨<a 
name="0657c22" id="0657c22"></a>心。又復設使分別即知正是淨心分別也。喻<a 
name="0657c23" id="0657c23"></a>如眼見空華。聞言華是眼作有即非有唯有<a 
name="0657c24" id="0657c24"></a>自眼。聞此語已。知華本無不著於華。反更開<a 
name="0657c25" id="0657c25"></a>眼自覓己眼竟不能見。復謂種種眼根是己<a 
name="0657c26" id="0657c26"></a>家眼。何以故。以不知能覓之眼即是所覓眼<a 
name="0657c27" id="0657c27"></a>故。若能知華本無眼外無法。唯有自眼不須<a 
name="0657c28" id="0657c28"></a>更覓於眼者。即不以眼覓眼。行者亦爾。聞言<a 
name="0657c29" id="0657c29"></a>心外無法唯有一心。故即使不念外法。但以<a 
name="0658a01" id="0658a01"></a>妄想習氣故更生分別覓於淨心。是故當知。<a 
name="0658a02" id="0658a02"></a>能覓淨心者。即是淨心。設使應生分別亦即<a 
name="0658a03" id="0658a03"></a>是淨心。而淨心之體常無分別。作此解者。名<a 
name="0658a04" id="0658a04"></a>為隨順真如。亦得名為止門。久久修習無明<a 
name="0658a05" id="0658a05"></a>妄想習氣盡故。念即自息名證真如。亦無異<a 
name="0658a06" id="0658a06"></a>法來證。但如息波入水。即名此真如為大寂<a 
name="0658a07" id="0658a07"></a>靜止門。復以發心已來觀門方便及以悲願<a 
name="0658a08" id="0658a08"></a>熏習力故。即於定中興起大用。或從定起若<a 
name="0658a09" id="0658a09"></a>念若見若心若境。種種差別。即是真如用義<a 
name="0658a10" id="0658a10"></a>也。此名從止起觀。又復熾然分別而常體寂。<a 
name="0658a11" id="0658a11"></a>雖常體寂而即緣起分別。此名止觀雙行。上<a 
name="0658a12" id="0658a12"></a>來三番明止觀二門。當知觀門即能成立。三<a 
name="0658a13" id="0658a13"></a>性緣起為有。止門即能除滅。三性得入三無<a 
name="0658a14" id="0658a14"></a>性。入三無性者。謂除分別性入無相性。除依<a 
name="0658a15" id="0658a15"></a>他性入無生性。除真實性入無性性。就真實<a 
name="0658a16" id="0658a16"></a>性中所以有四番明止觀者。但此窮深之處<a 
name="0658a17" id="0658a17"></a>微妙難知。是故前示妄空非實。除妄空以明<a 
name="0658a18" id="0658a18"></a>止。即是無性性。次一顯即偽是真。息異執以<a 
name="0658a19" id="0658a19"></a>辨寂。即是無真性。是故無性性。或名無無<a 
name="0658a20" id="0658a20"></a>性。或云無真性也。第三一重止觀者。即是<a 
name="0658a21" id="0658a21"></a>根本真如三昧。最後第四一重止觀者。即是<a 
name="0658a22" id="0658a22"></a>雙現前也。又復行者。若利机深識則不須從<a 
name="0658a23" id="0658a23"></a>第一分別性修。但徑依第二依他性修。此依<a 
name="0658a24" id="0658a24"></a>他性亦得名分別性。以具有二性義也。若不<a 
name="0658a25" id="0658a25"></a>能如是者。即須次第從第一性修。然後依第<a 
name="0658a26" id="0658a26"></a>二性修。依次而進也。終不得越前二性徑依<a 
name="0658a27" id="0658a27"></a>第三性修也。又復雖是初行。不妨念念之中<a 
name="0658a28" id="0658a28"></a>三番並學資成第三番也。問曰。既言真實性<a 
name="0658a29" id="0658a29"></a>法有何可除。若可除者即非真實。答曰。執二<a 
name="0658b01" id="0658b01"></a>無以為真實性者即須除之。故曰無無性妄<a 
name="0658b02" id="0658b02"></a>智分別淨心。謂為可觀者亦須息此分別異<a 
name="0658b03" id="0658b03"></a>相。示其無別真性可得分別。故言無真性。但<a 
name="0658b04" id="0658b04"></a>除此等於真性上橫執之真。非謂除滅真如<a 
name="0658b05" id="0658b05"></a>之體。復更有譬喻。能顯三性止觀二門。今當<a 
name="0658b06" id="0658b06"></a>說之。譬如手巾本來無兔。真實性法亦復如<a 
name="0658b07" id="0658b07"></a>是。唯一淨心自性離相也。加以幻力巾似兔<a 
name="0658b08" id="0658b08"></a>現。依他性法亦復如是。妄熏真性現六道相<a 
name="0658b09" id="0658b09"></a>也。愚小無知謂兔為實。分別性法亦復如<a 
name="0658b10" id="0658b10"></a>是。意識迷妄執虛為實。是故經言。一切法如<a 
name="0658b11" id="0658b11"></a>幻。此喻三性觀門也。若知此兔依巾似有唯<a 
name="0658b12" id="0658b12"></a>虛無實。無相性智亦復如是。能知諸法依心<a 
name="0658b13" id="0658b13"></a>似有唯是虛狀。無實相性也。若知虛兔之<a 
name="0658b14" id="0658b14"></a>相唯是手巾。巾上之兔有即非有本來不生。<a 
name="0658b15" id="0658b15"></a>無生性智亦復如是。能知虛相唯是真心。心<a 
name="0658b16" id="0658b16"></a>所現相有即非有。自性無生也。若知手巾本<a 
name="0658b17" id="0658b17"></a>來是有。不將無兔以為手巾。無性性。智亦復<a 
name="0658b18" id="0658b18"></a>如是。能知淨心本性自有。不以二性之無為<a 
name="0658b19" id="0658b19"></a>真實性。此即喻三無性止門也。是故若欲捨<a 
name="0658b20" id="0658b20"></a>離世諦當修止門入三無性。若欲不壞緣起<a 
name="0658b21" id="0658b21"></a>建立世諦。當修觀門解知三性。若不修觀門<a 
name="0658b22" id="0658b22"></a>即不知世諦所以緣起。若不修止門即不知<a 
name="0658b23" id="0658b23"></a>真諦所以常寂。若不修觀門便不知真即是<a 
name="0658b24" id="0658b24"></a>俗。若不修止門即不知俗即是真。以是義故。<a 
name="0658b25" id="0658b25"></a>須依幻喻通達三性三無性。如幻喻能通達<a 
name="0658b26" id="0658b26"></a>三性三無性。其餘夢化。影像。水月。陽焰。乾<a 
name="0658b27" id="0658b27"></a>城。餓鬼等喻。但是依實起虛執虛為實者。悉<a 
name="0658b28" id="0658b28"></a>喻三性。類以可知。若直以此等諸喻依實起<a 
name="0658b29" id="0658b29"></a>虛故。偏喻依他性亦得也。但虛體是實即可<a 
name="0658c01" id="0658c01"></a>喻真實性。虛隨執轉即可喻分別性。是故此<a 
name="0658c02" id="0658c02"></a>等諸喻通譬三性。解此喻法次第無相即可<a 
name="0658c03" id="0658c03"></a>喻三無性也。又更分別夢喻以顯三性三無<a 
name="0658c04" id="0658c04"></a>性。譬如凡夫慣習諸法故即於夢中心現諸<a 
name="0658c05" id="0658c05"></a>法。依他性法亦復如是。由無始已來果時無<a 
name="0658c06" id="0658c06"></a>明及以妄想熏習真實性故。真心依熏現於<a 
name="0658c07" id="0658c07"></a>虛相果報也。彼夢裡人為睡蓋所覆故。不能<a 
name="0658c08" id="0658c08"></a>自知己身他身皆是夢心所作。即便執為實<a 
name="0658c09" id="0658c09"></a>事。是故夢裡自他種種受用得成。分別性法<a 
name="0658c10" id="0658c10"></a>亦復如是。意識為果時無明所迷。故不知自<a 
name="0658c11" id="0658c11"></a>他。咸是真心依熏所作。便即妄執為實。是<a 
name="0658c12" id="0658c12"></a>故自他種種受用得成也。是以經言。是身如<a 
name="0658c13" id="0658c13"></a>夢為虛妄見。虛者即是依他性。妄者即是分<a 
name="0658c14" id="0658c14"></a>別性。此即緣起三性為觀門也。然此夢中所<a 
name="0658c15" id="0658c15"></a>執為實者。但是夢心之相本無有實。分別性<a 
name="0658c16" id="0658c16"></a>法亦復如是。但是虛想從心所起本來無實。<a 
name="0658c17" id="0658c17"></a>即是無相性也。又彼夢中虛相。有即非有。唯<a 
name="0658c18" id="0658c18"></a>是夢心更無餘法。依他性法亦復如是。自他<a 
name="0658c19" id="0658c19"></a>虛相。有即非有。唯是本識更無餘法。即是無<a 
name="0658c20" id="0658c20"></a>生性也。又彼夢心即是本時覺心。但由睡眠<a 
name="0658c21" id="0658c21"></a>因緣故名為夢心。夢心之外無別覺心可得。<a 
name="0658c22" id="0658c22"></a>真實性法亦復如是。平等無二。但以無明染<a 
name="0658c23" id="0658c23"></a>法熏習因緣故。與染和合名為本識。然實本<a 
name="0658c24" id="0658c24"></a>識之外無別真心可得。即是無性性法。此即<a 
name="0658c25" id="0658c25"></a>除滅三性為止門也。以是喻故。三性三無性<a 
name="0658c26" id="0658c26"></a>即可顯了。此明止觀體狀中約染濁三性。以<a 
name="0658c27" id="0658c27"></a>明止觀體狀竟。次明清淨三性中止觀體狀。<a 
name="0658c28" id="0658c28"></a>就中亦有三番。一明分別性中止觀體狀。二<a 
name="0658c29" id="0658c29"></a>明依他性中止觀體狀。三明真實性中止觀體<a 
name="0659a01" id="0659a01"></a>狀。第一分別性中止觀體狀者。謂知一切諸<a 
name="0659a02" id="0659a02"></a>佛菩薩所有色身。及以音聲大悲大願。依報<a 
name="0659a03" id="0659a03"></a>眾具殊形六道變化施設。乃至金軀現滅舍<a 
name="0659a04" id="0659a04"></a>利分頒泥木彫圖表彰處所。及以經教威儀<a 
name="0659a05" id="0659a05"></a>住持等法。但能利益眾生者。當知皆由大悲<a 
name="0659a06" id="0659a06"></a>大願之熏。及以眾生机感之力。因緣具足<a 
name="0659a07" id="0659a07"></a>熏淨心。故心性依熏顯現斯事。是故唯是真<a 
name="0659a08" id="0659a08"></a>性緣起之能道理即無實也。但諸眾生有無<a 
name="0659a09" id="0659a09"></a>明妄想故。曲見不虛。行者但能觀察。知此曲<a 
name="0659a10" id="0659a10"></a>見執心。是無明妄想者即名為觀。以知此見<a 
name="0659a11" id="0659a11"></a>是迷妄故。強作心意觀知無實唯是自心所<a 
name="0659a12" id="0659a12"></a>作。如是知故實執止息即名為止。此是分別<a 
name="0659a13" id="0659a13"></a>性中從觀入止也。</p>◎<a 
name="0659a14" id="0659a14"></a><p><span class="juanname">大乘止觀法門卷第三</span></p>
<hr>【經文資訊】大正藏第 46 冊 No. 1924 大乘止觀法門<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf674.html?index=T46n1924" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T46n1924_003 by HTTrack Website Copier/3.x [XR&CO'2014], Tue, 07 Jun 2016 06:58:41 GMT -->
</html>
