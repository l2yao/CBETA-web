<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB299_015 by HTTrack Website Copier/3.x [XR&CO'2014], Tue, 07 Jun 2016 07:12:59 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1352314899&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34nB299&amp;utmp=%2Fmobile%2Findex.php%3Findex%3DJ34nB299_015&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index92ea.html?index=J34nB299_014" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第34冊<br/>No.B299 三峰藏和尚語錄 (16卷)<br/>【明 法藏說　弘儲記　後附年譜一卷．南嶽勒古一卷】<br/>第 15 卷</p>
	<a href="indexaa72-2.html?index=J34nB299_016" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B299" sutra_name="三峰藏和尚語錄" sutra_juan="[卷15]">　
<a 
name="0194c01" id="0194c01"></a><p><span class="juanname">三峰藏和尚語錄卷第十五</span></p><a 
name="0194c02" id="0194c02"></a><p style="margin-left: 4em"><span class="byline">吳虎丘山雲巖寺嗣法門人弘儲編</span></p><a 
name="0194c03" id="0194c03"></a><p style="margin-left: 2em"><span class="headname">書問</span></p><a 
name="0194c04" id="0194c04"></a><p style="margin-left: 3em"><span class="headname">答陸戩夫居士</span></p><a 
name="0194c05" id="0194c05"></a><p style="text-indent: 0em; margin-left: 0em"><span class="linehead"></span>山花野鳥為長劍風細北窗長晝眠夢到寒山入壁<a 
name="0194c06" id="0194c06"></a>後漫言毒鼓髑髏前三玄三要從古到今只得三人<a 
name="0194c07" id="0194c07"></a>自悟覺範是第二人其偈曰一句中具三玄門一玄<a 
name="0194c08" id="0194c08"></a>中具三要路細看即是陷虎機忽轟一聲塗毒鼓偷<a 
name="0194c09" id="0194c09"></a>心死盡眼麻迷石女夢中毛卓豎可見虎不陷則塗<a 
name="0194c10" id="0194c10"></a>毒不轟心不死則女毛不豎此百歲髑髏五花舞之<a 
name="0194c11" id="0194c11"></a>謂也。</p><a 
name="0194c12" id="0194c12"></a><p style="margin-left: 3em"><span class="headname">復章拙生居士</span></p><a 
name="0194c13" id="0194c13"></a><p style="text-indent: 0em; margin-left: 0em"><span class="linehead"></span>當初看話頭不曾在一話頭上收得身心世界盡及<a 
name="0194c14" id="0194c14"></a>至轉身時又不曾在一句轉語上了得身心世界盡<a 
name="0194c15" id="0194c15"></a>後來於一切事上又不曾著著令此身心世界無露<a 
name="0194c16" id="0194c16"></a>現處故於事上不盡便有剩法既有剩法便將一著<a 
name="0194c17" id="0194c17"></a>子放開了且在世法上滾去待有工夫再來整理殊<a 
name="0194c18" id="0194c18"></a>不知一著子外更無世法淫殺盜妄總是裏許底事<a 
name="0194c19" id="0194c19"></a>只要當人著著不容他兩頭有剩耳不容兩頭有剩<a 
name="0194c20" id="0194c20"></a>者一箇本分如太虛空做了一箇鐵鎚終日在手裏<a 
name="0194c21" id="0194c21"></a>輪來輪去若更有一箇太虛空來便與打破不是有<a 
name="0194c22" id="0194c22"></a>兩箇太虛空亦非不有兩箇太虛空只一箇本分塞<a 
name="0194c23" id="0194c23"></a>盡世界就事了事並不煩動心舉念也若是拈過鎚<a 
name="0194c24" id="0194c24"></a>子放出虛空更放出自己分別心簡點一簡點則絲<a 
name="0194c25" id="0194c25"></a>毫也用不著用不著則不信心生而求相應心起越<a 
name="0194c26" id="0194c26"></a>照察越不相應矣殊不知相應是心盡無法只用大<a 
name="0194c27" id="0194c27"></a>用更不起疑耳此相應不是者箇相應若此處看不<a 
name="0194c28" id="0194c28"></a>過不是退定是謗可惜許也不見圓悟大慧等聰明<a 
name="0194c29" id="0194c29"></a>人都曾犯此大病耶急須重新收拾不可在已破面<a 
name="0194c30" id="0194c30"></a>門處下手另尋一則公案須得一月半月對面拈拶<a 
name="0195a01" id="0195a01"></a>得定如圓悟大慧方得了耳切祝切祝。</p><a 
name="0195a02" id="0195a02"></a><p style="text-indent: 0em; margin-left: 0em"><span class="headname">　　　　又</span></p><a 
name="0195a03" id="0195a03"></a><p style="text-indent: 0em; margin-left: 0em"><span class="linehead"></span>當時二祖實為求法心切故斷臂師前耳而初祖忙<a 
name="0195a04" id="0195a04"></a>忙便與他印證道汝今斷臂求亦可在二祖見說便<a 
name="0195a05" id="0195a05"></a>道我心未寧乞師與安初祖曰將心來我與汝安二<a 
name="0195a06" id="0195a06"></a>祖盡其神力要覓箇自心去酬他柰何無處摸索乃<a 
name="0195a07" id="0195a07"></a>曰覓心了不可得便是抱贓自首處與汝安心便是<a 
name="0195a08" id="0195a08"></a>腦後一鎚處今居士斷臂力淺故印證之言亦輕居<a 
name="0195a09" id="0195a09"></a>士不曾真正覓心了不可得亦不曾有人與汝安心<a 
name="0195a10" id="0195a10"></a>故逢著五欲八風便搖動起來若當初覓到了不可<a 
name="0195a11" id="0195a11"></a>得處肯來自然五欲八風是你了不可得之心耳何<a 
name="0195a12" id="0195a12"></a>復求相應耶此求相應者賊也見相應見不相應者<a 
name="0195a13" id="0195a13"></a>皆賊也若道畢竟就要得箇相應則二祖覓心處早<a 
name="0195a14" id="0195a14"></a>已相應何消晚年又有調心等事哉可見參禪必要<a 
name="0195a15" id="0195a15"></a>參到大休大了再無疑處便知決不是相應上證佐<a 
name="0195a16" id="0195a16"></a>者以相應是心路所見故不如無知之心法上處處<a 
name="0195a17" id="0195a17"></a>進取進到極則處他自有一箇相應底道理與你自<a 
name="0195a18" id="0195a18"></a>肯也何須途路預先卜度作不中心行哉仁者有進<a 
name="0195a19" id="0195a19"></a>無退莫問那裏參好只是件件參去處處明去少不<a 
name="0195a20" id="0195a20"></a>得有放身大睡時節此事決不礙舉業正好參去。</p><a 
name="0195a21" id="0195a21"></a><p style="margin-left: 3em"><span class="headname">復許仲謙居士</span></p><a 
name="0195a22" id="0195a22"></a><p style="text-indent: 0em; margin-left: 0em"><span class="linehead"></span>事事捉住兩頭從中斷去如握干將剖蔥葉耳雖老<a 
name="0195a23" id="0195a23"></a>庖丁亦皆信手不費眼力習則慣熟全不以心則身<a 
name="0195a24" id="0195a24"></a>口意業皆是出身大道是業隨我轉而為道非我隨<a 
name="0195a25" id="0195a25"></a>業轉而為苦也若以靜閉一室為道如將玻璃盞澄<a 
name="0195a26" id="0195a26"></a>大江之水暫歇則月現曷能以滔天之勢興雲作雨<a 
name="0195a27" id="0195a27"></a>于忘心不知之用哉忘心者以事物上能格而直用<a 
name="0195a28" id="0195a28"></a>耳能格于前直用於後一知則不用再知不再則知<a 
name="0195a29" id="0195a29"></a>無所用知無所用故其為知也蓋天蓋地亙古亙今<a 
name="0195a30" id="0195a30"></a>不可磨滅可見知得猛省者照察心也知有喪失者<a 
name="0195b01" id="0195b01"></a>背道心也苟于無事之時泯然不用知識不妨任其<a 
name="0195b02" id="0195b02"></a>閑思亂想事到之時便直下斷去以兩頭準則無錯<a 
name="0195b03" id="0195b03"></a>謬之遺恨事去則放之而無追挽之思設有錯謬則<a 
name="0195b04" id="0195b04"></a>悔而正之不二其過或不能著著執一端而用中則<a 
name="0195b05" id="0195b05"></a>當於話頭上討箇出格久之自著著在中而有大力<a 
name="0195b06" id="0195b06"></a>用也居士但於此處研磨切勿草草放過。</p><a 
name="0195b07" id="0195b07"></a><p style="margin-left: 3em"><span class="headname">復蔡雲怡居士</span></p><a 
name="0195b08" id="0195b08"></a><p style="text-indent: 0em; margin-left: 0em"><span class="linehead"></span>正法不許斟酌計較只是理得兩頭定當便從中一<a 
name="0195b09" id="0195b09"></a>刀其餘總不管他去住以兩頭定當定無差錯也纔<a 
name="0195b10" id="0195b10"></a>轉身來又不泥者裏矣但能賓主轉換落落可觀則<a 
name="0195b11" id="0195b11"></a>事事千了百當此事貴在用上鋒利全身不露背面<a 
name="0195b12" id="0195b12"></a>此是大神通光明之藏以力在其中不是心思上底<a 
name="0195b13" id="0195b13"></a>事即用心思亦是中間不借之力不必疑也。</p><a 
name="0195b14" id="0195b14"></a><p style="margin-left: 3em"><span class="headname">復梁湛至居士</span></p><a 
name="0195b15" id="0195b15"></a><p style="text-indent: 0em; margin-left: 0em"><span class="linehead"></span>生死果何物而為其所累為我所畏哉以人心見身<a 
name="0195b16" id="0195b16"></a>故畏身有生死耳夫陰陽晝夜闔闢春秋果曾生死<a 
name="0195b17" id="0195b17"></a>乎知生死者人心耳身果何物耶人心生死不出兩<a 
name="0195b18" id="0195b18"></a>端端不起則無生端不滅則無死苟覓其心至了不<a 
name="0195b19" id="0195b19"></a>可得則本無起滅何有生死雖欲不甘休不可得矣<a 
name="0195b20" id="0195b20"></a>自既肯休則當任之如空中花不妨亂起亂滅身心<a 
name="0195b21" id="0195b21"></a>世界於我何有但憑一雙空眼抹盡山水人物古今<a 
name="0195b22" id="0195b22"></a>治亂所謂長安雖鬧我國宴然是也惟因一事當前<a 
name="0195b23" id="0195b23"></a>則端心又起須得大作用現前于起處頓了並不經<a 
name="0195b24" id="0195b24"></a>我屋裏事斯為得力侍者耳此事若在身心上著到<a 
name="0195b25" id="0195b25"></a>不但一時摸索不著而魔境萬狀古人云不疑言句<a 
name="0195b26" id="0195b26"></a>是為大病直須疑言句始得言句者識得問頭識得<a 
name="0195b27" id="0195b27"></a>答語如船子所云離鉤三寸如問佛而答麻三斤乾<a 
name="0195b28" id="0195b28"></a>矢橛如纔問便打便推折足便罵便喝不得以有言<a 
name="0195b29" id="0195b29"></a>言不得以無語語著著有函有蓋能殺能活藏盡楚<a 
name="0195b30" id="0195b30"></a>天之月騰將匣內之光斯得大用之少分矣言句既<a 
name="0195c01" id="0195c01"></a>得謂之知言知言則心不動而氣浩所以能目空定<a 
name="0195c02" id="0195c02"></a>亂也前見居士筆底依稀近之但未得一<span class="gaiji">[囗@力]<!--gaiji,,1[囗@力],2&#x361E;,3--></span>故有病<a 
name="0195c03" id="0195c03"></a>夢許多疑畏茲當乘病愈閑適謝事之時細繹祖家<a 
name="0195c04" id="0195c04"></a>言句務期了卻勿放過好時節也得來札遠心正合<a 
name="0195c05" id="0195c05"></a>佇俟面談殊為快便。</p><a 
name="0195c06" id="0195c06"></a><p style="margin-left: 3em"><span class="headname">示翁季祥居士</span></p><a 
name="0195c07" id="0195c07"></a><p style="text-indent: 0em; margin-left: 0em"><span class="linehead"></span>禪是提出教之骨髓一見便向語言文字外了卻心<a 
name="0195c08" id="0195c08"></a>地心地了則何教不盡教是懸擬禪之影響一看便<a 
name="0195c09" id="0195c09"></a>落語言文字中尋覓枝葉枝葉繁則禪愈難透所以<a 
name="0195c10" id="0195c10"></a>祖師家向人未啟口以前先翻箇獅子筋斗令人直<a 
name="0195c11" id="0195c11"></a>下透去何等痛快故睦州見雲門纔挨入門便與推<a 
name="0195c12" id="0195c12"></a>折足云秦時<span class="gaiji">[車*度]<!--gaiji,,1[車*度],2&#x2834F;,3--></span>轢鑽雲門見人問如何是佛便道乾<a 
name="0195c13" id="0195c13"></a>矢橛德山見人來便棒臨濟見人來便喝不問你根<a 
name="0195c14" id="0195c14"></a>器大小知教不知教識字不識字只要你向情識來<a 
name="0195c15" id="0195c15"></a>不得處得箇轉身吐氣法子得此法便一向不走心<a 
name="0195c16" id="0195c16"></a>意識路蓋心意識從無始迷悶以來只在兩頭語上<a 
name="0195c17" id="0195c17"></a>輪轉不是善定是惡不是凡定是佛不是生定是死<a 
name="0195c18" id="0195c18"></a>不是修證定是無修證有此兩頭心路則時時在生<a 
name="0195c19" id="0195c19"></a>死中流浪不得出離如今若得提脫者些根蔕則佛<a 
name="0195c20" id="0195c20"></a>祖頭上一例踏去討什麼生死來此便是教之骨髓<a 
name="0195c21" id="0195c21"></a>也你若未信有此且向大乘教中看得明白自然拋<a 
name="0195c22" id="0195c22"></a>卻葛藤窠臼肯心參禪矣楞嚴題曰一切事究竟堅<a 
name="0195c23" id="0195c23"></a>固可見十卷經中未嘗說道理也若說理則不究竟<a 
name="0195c24" id="0195c24"></a>不堅固矣何以故以其有心意識講說討論故故七<a 
name="0195c25" id="0195c25"></a>處徵心而覓心了不可得八還辨見而有見精隨即<a 
name="0195c26" id="0195c26"></a>云見見之時見非是見見猶離見見不能及又奪盡<a 
name="0195c27" id="0195c27"></a>無遺矣心見俱奪便說箇五陰六入十二處十八界<a 
name="0195c28" id="0195c28"></a>七大此等皆是事相每於一事相中微細披剝奪得<a 
name="0195c29" id="0195c29"></a>盡翻轉身來又與得定定當當一與一奪理路不可<a 
name="0195c30" id="0195c30"></a>得則事相不可得而不妨得得與之奪之心理難窮<a 
name="0196a01" id="0196a01"></a>如曰如來藏本妙圓心非心非空等乃至以是俱非<a 
name="0196a02" id="0196a02"></a>世出世故即如來藏元明心妙即心即空等乃至以<a 
name="0196a03" id="0196a03"></a>是俱即世出世故即如來藏妙明心元上來一非一<a 
name="0196a04" id="0196a04"></a>即如干戈對壘了無心縫又曰離即離非而即與非<a 
name="0196a05" id="0196a05"></a>皆不許又曰是即非即前則即而與非次則離即離<a 
name="0196a06" id="0196a06"></a>非再次則是非俱即你道理會得麼理會不得麼故<a 
name="0196a07" id="0196a07"></a>曰如何世間三有眾生及出世間聲聞緣覺以所知<a 
name="0196a08" id="0196a08"></a>心測度如來無上菩提用世語言入佛知見又曰汝<a 
name="0196a09" id="0196a09"></a>暫舉心塵勞先起可見心思測度皆是魔業何不因<a 
name="0196a10" id="0196a10"></a>教言可信隨即下手參禪哉大慧禪師于室中提箇<a 
name="0196a11" id="0196a11"></a>竹篦子示人曰喚著竹篦則觸不喚著竹篦則背正<a 
name="0196a12" id="0196a12"></a>向楞嚴經提出骨髓要人一擊兩段自在去耳豈不<a 
name="0196a13" id="0196a13"></a>千了萬當痛快平生居士昔從湖上受一喝之毒于<a 
name="0196a14" id="0196a14"></a>齋中受一掌之冤今日向鄧尉山前重新覓箇諦當<a 
name="0196a15" id="0196a15"></a>纔要開口我便劈頭一拄杖子及乎再問我已放下<a 
name="0196a16" id="0196a16"></a>拄杖佇思之間我又將拄杖子拗作四折置你面前<a 
name="0196a17" id="0196a17"></a>且道是教理是事理是禪道是世法你若如何若何<a 
name="0196a18" id="0196a18"></a>再與三十拄杖趁出始得。</p><a 
name="0196a19" id="0196a19"></a><p style="margin-left: 3em"><span class="headname">離心意識說示禪者</span></p><a 
name="0196a20" id="0196a20"></a><p style="text-indent: 0em; margin-left: 0em"><span class="linehead"></span>心照生明墮在明白裏正是無明生死根本也意根<a 
name="0196a21" id="0196a21"></a>把捉墮在我相裏正是無明生死根苗也五識起明<a 
name="0196a22" id="0196a22"></a>了外攬生明六識起分別內攬計著同為無明生死<a 
name="0196a23" id="0196a23"></a>枝葉也知之一字便落心意意識非縛即脫非善即<a 
name="0196a24" id="0196a24"></a>惡非凡即聖著相則結縛而凡離相則解脫而聖著<a 
name="0196a25" id="0196a25"></a>相離相是對待法兩頭語全是生死何由出離耶若<a 
name="0196a26" id="0196a26"></a>將心去離心意識則離即心意識若將心去出凡聖<a 
name="0196a27" id="0196a27"></a>路即使離得也是法塵分別影子轉走轉惡竟入無<a 
name="0196a28" id="0196a28"></a>想不入無想便落清空向清寥寥地認箇心性禪不<a 
name="0196a29" id="0196a29"></a>沒在死水則沒在軟洋子裏動輒在昭昭靈靈上著<a 
name="0196a30" id="0196a30"></a>到正是微細心意識之聖路也所以佛祖指示參禪<a 
name="0196b01" id="0196b01"></a>向上一路全不落者格子令人向離心意識處加箇<a 
name="0196b02" id="0196b02"></a>參字向出凡聖路處加箇學字于去不得處參去不<a 
name="0196b03" id="0196b03"></a>得處學去不得不明白便非心意識所到凡聖路可<a 
name="0196b04" id="0196b04"></a>通馬祖所謂無門為法門是已若向通得去處思量<a 
name="0196b05" id="0196b05"></a>得來便落理致全是生死故古人參問諸方見尊宿<a 
name="0196b06" id="0196b06"></a>示一機一境無可明白便乃盡力參求愈求愈無路<a 
name="0196b07" id="0196b07"></a>轉參轉不得故心意識忽然迸斷不墮兩頭凡聖又<a 
name="0196b08" id="0196b08"></a>在尊宿答處入他語脈便是正語得入正語則心便<a 
name="0196b09" id="0196b09"></a>光明意識便平等處處分別處處不落緣塵分別豈<a 
name="0196b10" id="0196b10"></a>凡聖偏側之謂乎豈心性道理法身昭靈之謂乎一<a 
name="0196b11" id="0196b11"></a>機一境豈是沒意味謾昧人儱侗之謂乎方知無量<a 
name="0196b12" id="0196b12"></a>劫來迷淪生死無明只在今日一句子上會得便了<a 
name="0196b13" id="0196b13"></a>卻歇卻便在一句子上過活作用以至于忘句忘法<a 
name="0196b14" id="0196b14"></a>立地成佛大哉尊宿一句便能令人離心意識參出<a 
name="0196b15" id="0196b15"></a>凡聖路學寧非真參寧非絕學哉但願信此一句頓<a 
name="0196b16" id="0196b16"></a>棄平生心意識之凡聖學路向者裏參去。</p><a 
name="0196b17" id="0196b17"></a><p style="margin-left: 3em"><span class="headname">離心意識辨示禪子</span></p><a 
name="0196b18" id="0196b18"></a><p style="text-indent: 0em; margin-left: 0em"><span class="linehead"></span>離心意識參出凡聖路學此二句是千聖不易之定<a 
name="0196b19" id="0196b19"></a>論即宗門家祖述初祖楞伽四卷之文而為曹洞家<a 
name="0196b20" id="0196b20"></a>傳嫡骨之要語也洞山問講維摩經僧曰不可以智<a 
name="0196b21" id="0196b21"></a>知不可以識識云云又曰不墮凡聖曹山曰莫行心<a 
name="0196b22" id="0196b22"></a>處路是也又損法財滅功德莫不由茲心意識此永<a 
name="0196b23" id="0196b23"></a>嘉語也將第八識一刀兩段此大慧語也若經若論<a 
name="0196b24" id="0196b24"></a>皆能言之唯歷代祖師及天下老古錐獨善用此法<a 
name="0196b25" id="0196b25"></a>之鋒捷故六祖有轉識成智之語今人惑而疑議之<a 
name="0196b26" id="0196b26"></a>不得不辨夫心者即第八識之一分有知一分無知<a 
name="0196b27" id="0196b27"></a>者是有知者靈靈不昧了了常知以知為體而湛然<a 
name="0196b28" id="0196b28"></a>者是無知者湛極無記在三性則不涉善惡之昏沉<a 
name="0196b29" id="0196b29"></a>者是意根者即七識恒恒執認八識謂自內我者是<a 
name="0196b30" id="0196b30"></a>意識者即第六識分別善惡二性分別非善惡性起<a 
name="0196c01" id="0196c01"></a>為散亂者是蓋八識以未離心體未白淨故動則為<a 
name="0196c02" id="0196c02"></a>生死不動則為生死根本在一心不生時其執認自<a 
name="0196c03" id="0196c03"></a>內我者已恒恒在中故定之不繇三觀者全是我相<a 
name="0196c04" id="0196c04"></a>此歇心之害非細也今之教家或誤以為是而喜之<a 
name="0196c05" id="0196c05"></a>不足道而吾宗門中則以此為大患故貶駁打坐為<a 
name="0196c06" id="0196c06"></a>死水此七八不相離者也六識則事事分別人皆知<a 
name="0196c07" id="0196c07"></a>非不必言矣惟一事當前靈靈之我起為分別分別<a 
name="0196c08" id="0196c08"></a>既成復執認是非之影含藏田內為種無量劫來任<a 
name="0196c09" id="0196c09"></a>運出沒了不可拔所以千方萬計立轉識成智之法<a 
name="0196c10" id="0196c10"></a>以度之最為捷徑厥後法之最捷而妙者但教人看<a 
name="0196c11" id="0196c11"></a>箇話頭纔看纔疑便頓離心意識三法如話頭云喚<a 
name="0196c12" id="0196c12"></a>著竹篦則觸不喚著竹篦則背喚不得則出凡路不<a 
name="0196c13" id="0196c13"></a>喚不得則出聖路以其參情兩不可得則凡聖路已<a 
name="0196c14" id="0196c14"></a>出也喚不得則分別之散亂六識已離喚著不得則<a 
name="0196c15" id="0196c15"></a>七識之執認已離不喚不得則靈靈之閑坐及寂寂<a 
name="0196c16" id="0196c16"></a>之沉酣已離喚著則觸不喚著則背兩路去不得兩<a 
name="0196c17" id="0196c17"></a>路罷不得則六識不能分別七識不能執認一切兩<a 
name="0196c18" id="0196c18"></a>頭語齊斷齊平為平等性之質分別不得妙在疑情<a 
name="0196c19" id="0196c19"></a>之不死則為妙觀察之質故四智之中因參話頭先<a 
name="0196c20" id="0196c20"></a>得兩種質地但猶未悟故不名轉識之智耳以第六<a 
name="0196c21" id="0196c21"></a>識分別不得翻作切要疑情以自識殺自識謂之回<a 
name="0196c22" id="0196c22"></a>光返照自六識絕則七識亦殺盡矣殺盡則前後際<a 
name="0196c23" id="0196c23"></a>斷尚不為到家若忽然頓悟則七識轉為平等性智<a 
name="0196c24" id="0196c24"></a>六識轉為妙觀察智再不落兩頭凡聖語路矣此六<a 
name="0196c25" id="0196c25"></a>七因中轉也八識五識雖曰果上圓然大圓鏡智之<a 
name="0196c26" id="0196c26"></a>因成所作智之因無一絲毫欠少了也妙矣哉離心<a 
name="0196c27" id="0196c27"></a>意識重在參字出凡聖路重在學字以話頭之學不<a 
name="0196c28" id="0196c28"></a>是有路之學話頭之參不是有路之參皆以參而絕<a 
name="0196c29" id="0196c29"></a>學而絕者也祖宗之法妙如此今人乃云那有離心<a 
name="0196c30" id="0196c30"></a>意識參出凡聖路學之理人之一動一靜妙賴於心<a 
name="0197a01" id="0197a01"></a>即使參話頭亦是心意識用事若離此如何參得禪<a 
name="0197a02" id="0197a02"></a>苦哉苦哉若果具此見解不但不曾見道抑且不識<a 
name="0197a03" id="0197a03"></a>心意識為何物又且不識話頭為何物而其自攬之<a 
name="0197a04" id="0197a04"></a>禪名亦竟不知為何物矣可怪可歎苟默而不言恐<a 
name="0197a05" id="0197a05"></a>非為法為佛祖之公願故特表而出之以示諸子。</p><a 
name="0197a06" id="0197a06"></a><p style="margin-left: 3em"><span class="headname">心經說示子方</span></p><a 
name="0197a07" id="0197a07"></a><p style="text-indent: 0em; margin-left: 0em"><span class="linehead"></span>般若波羅蜜多即此方所謂智慧是也此經六百餘<a 
name="0197a08" id="0197a08"></a>卷其間骨髓盡此一篇故謂之心此義乃諸佛眾生<a 
name="0197a09" id="0197a09"></a>有情無情之智慧中髓非經而何所以菩提薩埵大<a 
name="0197a10" id="0197a10"></a>覺之人於智慧中不以智知而以行深行到極處則<a 
name="0197a11" id="0197a11"></a>智慧之照皆施照絕之後見無可見鐵山忽倒了得<a 
name="0197a12" id="0197a12"></a>了無所了世界身心佛法世法一齊放盡得大自在<a 
name="0197a13" id="0197a13"></a>所謂行也放盡之行即自在之名狀相貌亦無著處<a 
name="0197a14" id="0197a14"></a>故曰觀自在菩薩行深般若波羅蜜多時照見五蘊<a 
name="0197a15" id="0197a15"></a>皆空也五蘊者即身心世界是內四大曰身即地水<a 
name="0197a16" id="0197a16"></a>火風堅濕煖動是外四大之界即山河大地虛空等<a 
name="0197a17" id="0197a17"></a>是總之曰色以身世相關障人真心而起領納故曰<a 
name="0197a18" id="0197a18"></a>受也纔領納便起想頭纔起想頭便心識流行識行<a 
name="0197a19" id="0197a19"></a>則分別好醜矣五種連珠串習而起障人絕照絕心<a 
name="0197a20" id="0197a20"></a>自在之玅用故一念纔動則有苦苦苦相屬厄不自<a 
name="0197a21" id="0197a21"></a>在今既絕照絕心虛靈放廓故五蘊空而度過苦厄<a 
name="0197a22" id="0197a22"></a>也到此即是廓然大悟時節自<span class="corr" title='[已&gt;己]'>己</span>了矣遂起菩薩之<a 
name="0197a23" id="0197a23"></a>心為人不覺呼未大悟之智者而告之曰舍利子凡<a 
name="0197a24" id="0197a24"></a>人所以沒溺生死苦中者只因認身界之色為有耳<a 
name="0197a25" id="0197a25"></a>或又見身界之色為無耳見有見無皆為不空吾今<a 
name="0197a26" id="0197a26"></a>于照心之量頓絕如人初睡著時不生夢想身心世<a 
name="0197a27" id="0197a27"></a>界一齊忘卻是時豈有忘卻之亡見耶正是有無雙<a 
name="0197a28" id="0197a28"></a>絕不可名言處謂之空空而此空空何嘗離有無之<a 
name="0197a29" id="0197a29"></a>色哉何嘗非有無之色哉故曰色不異空空不異色<a 
name="0197a30" id="0197a30"></a>色即是空空即是色以有無雙絕恰好有無之中超<a 
name="0197b01" id="0197b01"></a>然有無之表正是坐斷兩頭中間路竭色既如此則<a 
name="0197b02" id="0197b02"></a>受之想之行之識之皆然矣故曰受想行識亦復如<a 
name="0197b03" id="0197b03"></a>是何以故是五蘊者乃世間法出世間法也于一法<a 
name="0197b04" id="0197b04"></a>了卻便世出世法皆為空空而空空之相以坐斷兩<a 
name="0197b05" id="0197b05"></a>頭不通心路則生之與滅垢之與淨增之與減皆為<a 
name="0197b06" id="0197b06"></a>腰折到此則言語道斷心識行路俱絕矣超然於萬<a 
name="0197b07" id="0197b07"></a>法之中寥寥落落全是五蘊空時之初見故復告舍<a 
name="0197b08" id="0197b08"></a>利子曰是諸法空相不生不滅不垢不淨不增不減<a 
name="0197b09" id="0197b09"></a>蓋無生滅者度凡苦也無垢淨者度生佛也無聖增<a 
name="0197b10" id="0197b10"></a>凡減者度凡聖也上不見有諸佛下不見有眾生中<a 
name="0197b11" id="0197b11"></a>不見有自己故曰是故空中無色無受想行識既無<a 
name="0197b12" id="0197b12"></a>五蘊則六根亦本不有六根無則無外所對六塵根<a 
name="0197b13" id="0197b13"></a>塵無則無十八界分三者既無則身心世界已絕其<a 
name="0197b14" id="0197b14"></a>根源矣豈有無始一念無明之動而輪轉耶既無無<a 
name="0197b15" id="0197b15"></a>明之動根豈有盡無明之還滅故十二輪轉之三世<a 
name="0197b16" id="0197b16"></a>生滅還滅之間兩絕矣若此則緣覺之法亦空而度<a 
name="0197b17" id="0197b17"></a>之矣故曰無眼耳鼻舌身意無色聲香味觸法無眼<a 
name="0197b18" id="0197b18"></a>界乃至無意識界之凡法無無明亦無無明盡乃至<a 
name="0197b19" id="0197b19"></a>無老死亦無老死盡之緣覺法眾生以一念之起而<a 
name="0197b20" id="0197b20"></a>為苦根從苦入苦以至積集故聲聞修道諦以滅其<a 
name="0197b21" id="0197b21"></a>苦今既度苦則無苦集既無苦集則聲聞滅道之法<a 
name="0197b22" id="0197b22"></a>亦空而度之矣故曰無苦集滅道自凡夫而二乘皆<a 
name="0197b23" id="0197b23"></a>了不可得即菩薩深般若之智亦了不可得故曰無<a 
name="0197b24" id="0197b24"></a>智亦無得以無所得故故菩提薩埵依此無智無得<a 
name="0197b25" id="0197b25"></a>之甚深般若波羅蜜多得了然無心之真心自在無<a 
name="0197b26" id="0197b26"></a>罣礙也無罣礙故無恐怖無恐怖則無生死涅槃之<a 
name="0197b27" id="0197b27"></a>顛倒夢想而得究竟了辦也甚至三世諸佛亦依此<a 
name="0197b28" id="0197b28"></a>大了當處而得無上正等正覺之玅道以此觀之不<a 
name="0197b29" id="0197b29"></a>但凡夫二乘三乘了不可得即使現證此道之菩薩<a 
name="0197b30" id="0197b30"></a>亦了不可得而諸佛得阿耨菩提亦了不可得蓋以<a 
name="0197c01" id="0197c01"></a>照見五蘊皆空并照俱了故也設有菩薩諸佛之道<a 
name="0197c02" id="0197c02"></a>則苦復有根種矣詎能若是了辦耶至此則心不可<a 
name="0197c03" id="0197c03"></a>得時時掀天揭地中皆是銀山鐵壁大作大用即密<a 
name="0197c04" id="0197c04"></a>咒也然此般若可依而不可得依者放身倒處任之<a 
name="0197c05" id="0197c05"></a>運之而不墮任者也故知此般若大神而不可測識<a 
name="0197c06" id="0197c06"></a>大明而不可正覷無上而不可蓋覆無可與等等而<a 
name="0197c07" id="0197c07"></a>不可比方以故能除一切苦而真實不虛也上來一<a 
name="0197c08" id="0197c08"></a>絡索正是心識根株眾苦由之生長者故末後為汝<a 
name="0197c09" id="0197c09"></a>一齊推倒免見法師家從此躲根即說咒曰揭諦揭<a 
name="0197c10" id="0197c10"></a>諦波羅揭諦波羅僧揭諦菩提薩婆訶向者裏入祖<a 
name="0197c11" id="0197c11"></a>師禪便好力參去復說偈曰霜天月落夜初冷石室<a 
name="0197c12" id="0197c12"></a>道人身未翻一聲鐘語破空落撞倒石床腳下山。</p><a 
name="0197c13" id="0197c13"></a><p style="margin-left: 3em"><span class="headname">法華經說示禪者</span></p><a 
name="0197c14" id="0197c14"></a><p style="text-indent: 0em; margin-left: 0em"><span class="linehead"></span>達磨未來時此土座主判教皆以經序中無言說之<a 
name="0197c15" id="0197c15"></a>正宗目為序分而輕輕略過以有言說之方便目為<a 
name="0197c16" id="0197c16"></a>正宗而深深究翫相習成風今古無一人敢翻其案<a 
name="0197c17" id="0197c17"></a>者自達磨西來以直提向上為宗則有言說皆指為<a 
name="0197c18" id="0197c18"></a>外宗之教故知正宗正在經序中也何以見之如法<a 
name="0197c19" id="0197c19"></a>華經序曰入於無量義處三昧身心不動此非覓心<a 
name="0197c20" id="0197c20"></a>了不可得處乎以正不可坐定故六種震動而佛世<a 
name="0197c21" id="0197c21"></a>尊乃從不可得之體起大用現前故眉間白毫相光<a 
name="0197c22" id="0197c22"></a>東照萬八千世界極上極下世間法出世間法靡不<a 
name="0197c23" id="0197c23"></a>洞徹此非以眉為兩頭間為直指白毫非色而有光<a 
name="0197c24" id="0197c24"></a>正從動處函蓋一切首先露出些子令人疑著者乎<a 
name="0197c25" id="0197c25"></a>此與參禪從柏子青衫等大起疑情之法同也大都<a 
name="0197c26" id="0197c26"></a>無疑不問無問不答無答不悟故彌勒乃即世之子<a 
name="0197c27" id="0197c27"></a>特為之發起文殊乃大智之師特為之酬唱援古證<a 
name="0197c28" id="0197c28"></a>今直提此事所云今佛世尊欲說大法雨大法雨吹<a 
name="0197c29" id="0197c29"></a>大法螺擊大法鼓演大法義者蓋以心路所到有量<a 
name="0197c30" id="0197c30"></a>有義唯心路不可到之宗則無限量無義路此無限<a 
name="0198a01" id="0198a01"></a>量無義路之三昧竭盡四法坐斷兩頭只在動用中<a 
name="0198a02" id="0198a02"></a>指出無非放光動地故曰經序乃真正正宗分而人<a 
name="0198a03" id="0198a03"></a>所不知者也及世尊從三昧起說箇智慧門難解難<a 
name="0198a04" id="0198a04"></a>入對聲聞小機便有如許忉怛已落第二義矣乃呼<a 
name="0198a05" id="0198a05"></a>舍利弗云無量無邊未曾有法佛悉成就復曰止不<a 
name="0198a06" id="0198a06"></a>須復說言唯佛與佛乃能究盡諸法實相所謂如是<a 
name="0198a07" id="0198a07"></a>如是者也如是之法聲聞未了故舍利弗疑而請之<a 
name="0198a08" id="0198a08"></a>不過又答得兩箇止字此所謂方便之正宗已非正<a 
name="0198a09" id="0198a09"></a>宗之正宗矣方言豈得不說汝今諦聽及正言說處<a 
name="0198a10" id="0198a10"></a>又不過道箇是法非思量分別之所能解可見以一<a 
name="0198a11" id="0198a11"></a>大事因緣出世單單以一光收四花以一乘收三乘<a 
name="0198a12" id="0198a12"></a>耳蓋三乘四法止在一法一法若了則世間相本來<a 
name="0198a13" id="0198a13"></a>常住只在拈起一法處從緣薦得便無處不相應也<a 
name="0198a14" id="0198a14"></a>因設象以喻之乃以無量義處三昧為火宅以四花<a 
name="0198a15" id="0198a15"></a>為四面火以眉間為所燒之門以一光之火宅為大<a 
name="0198a16" id="0198a16"></a>車以四面火為三車以火宅嬉戲為四衢之樂盡情<a 
name="0198a17" id="0198a17"></a>拋向諸子面前而作是念我雖能于此所燒之門安<a 
name="0198a18" id="0198a18"></a>隱得出而諸子不知無求出意凡一法間便有有無<a 
name="0198a19" id="0198a19"></a>即有即無非有非無四句管攝此一宅而四面火起<a 
name="0198a20" id="0198a20"></a>也若悟得就此翻身何事不辦故曰出狹小門若不<a 
name="0198a21" id="0198a21"></a>解此門便欲離此四句則成走脫故曰我身手有力<a 
name="0198a22" id="0198a22"></a>若以几案或以衣&#x88D3;從舍出之甚不為難無如此舍<a 
name="0198a23" id="0198a23"></a>惟有一門又復狹小而諸子不識墮落火中為說苦<a 
name="0198a24" id="0198a24"></a>事猶尚東馳西走墮在兩頭乃以方便指出四火假<a 
name="0198a25" id="0198a25"></a>作三車云在門外使彼竟不知狹小之門猛然從不<a 
name="0198a26" id="0198a26"></a>知處一推便出出<span class="corr" title='[巳&gt;已]'>已</span>于四衢道中露地而坐既出空<a 
name="0198a27" id="0198a27"></a>處乃知三車非到家田地須是回入火宅全駕火宅<a 
name="0198a28" id="0198a28"></a>自在無礙方是大車作用故直示以三界萬法即佛<a 
name="0198a29" id="0198a29"></a>之受用其車高嚴交為鈴幰以純清絕點之力迅疾<a 
name="0198a30" id="0198a30"></a>馳突何法不為作用之助耶此正如拈出竹篦云喚<a 
name="0198b01" id="0198b01"></a>著則觸不喚著則背纔擬著劈脊便打不許依稀脫<a 
name="0198b02" id="0198b02"></a>去直教向佛頂上一踏全體作用所謂不以下劣小<a 
name="0198b03" id="0198b03"></a>車為賜而等與大車者也是為白毫一光函蓋直截<a 
name="0198b04" id="0198b04"></a>痛快平生即此大車豈非前之火宅乎若人會得此<a 
name="0198b05" id="0198b05"></a>車便知地獄即為淨土矣經言三千大千世界鐵圍<a 
name="0198b06" id="0198b06"></a>兩山黑闇之間謂之地獄此非以兩頭黑處為地獄<a 
name="0198b07" id="0198b07"></a>乎於其四角有四大銅狗非四句乎其中苦事非四<a 
name="0198b08" id="0198b08"></a>句之墮落者乎阿鼻言無遮豈非迷此無礙者乎故<a 
name="0198b09" id="0198b09"></a>五逆之輩臨命終時坐此本有之車以業因緣坐火<a 
name="0198b10" id="0198b10"></a>燄上左右玉女捉斧斬身已是地獄及思清涼花樹<a 
name="0198b11" id="0198b11"></a>則本心之境還作寶樹蓮花及坐蓮花又復毒蟲火<a 
name="0198b12" id="0198b12"></a>起刀劍為林矣及思城郭山林亦復如是故知地獄<a 
name="0198b13" id="0198b13"></a>黑闇即是無量義處三昧地獄即是一光火花即是<a 
name="0198b14" id="0198b14"></a>玅法四狗即是三乘無遮即是大自在快樂也苟能<a 
name="0198b15" id="0198b15"></a>直下了卻則何地獄之非淨土哉此正宗之不可不<a 
name="0198b16" id="0198b16"></a>悟也若一落言詮則差別無量三生六十劫不能得<a 
name="0198b17" id="0198b17"></a>法華之旨趣矣大眾幸各各自勉力參正宗之旨老<a 
name="0198b18" id="0198b18"></a>僧斫額。</p><a 
name="0198b19" id="0198b19"></a><p style="margin-left: 3em"><span class="headname">持準提咒說示吳闇之</span></p><a 
name="0198b20" id="0198b20"></a><p style="text-indent: 0em; margin-left: 0em"><span class="linehead"></span>一箇兇字如竹篦子話頭輥作一團大火聚燒盡身<a 
name="0198b21" id="0198b21"></a>心世界若有若無若即有即無及非有非無四句都<a 
name="0198b22" id="0198b22"></a>下口不得且又離脫此四句不得是則清淨無染禪<a 
name="0198b23" id="0198b23"></a>家謂之有體無用浸殺死水中直須死中得活方有<a 
name="0198b24" id="0198b24"></a>出頭分所以燒盡之後清淨圓滿大月輪相中復起<a 
name="0198b25" id="0198b25"></a>一◇字此字無中造始一切音聲輪都從中出正是<a 
name="0198b26" id="0198b26"></a>纔開口便打前是法身之邊此是報身之用故于◇<a 
name="0198b27" id="0198b27"></a>字中生下悉達腳踏蓮花四面之壇周行各各七步<a 
name="0198b28" id="0198b28"></a>一手指天一手指地曰天上天下唯吾獨尊總不出<a 
name="0198b29" id="0198b29"></a>◇字面目也從此擴而大之故于悉達加以寶冠著<a 
name="0198b30" id="0198b30"></a>僧伽黎四面皆正趺坐壇中四面合一之頂中分十<a 
name="0198c01" id="0198c01"></a>字縫縫中湧出一◇字放大寶光四面分照座下千<a 
name="0198c02" id="0198c02"></a>百億葉蓮中各各現出四面釋迦之相弟子圍繞分<a 
name="0198c03" id="0198c03"></a>說本身之法以上本光灌各各佛頂而諸佛放光亦<a 
name="0198c04" id="0198c04"></a>同注本佛之頂此一句中具三玄三要而賓主交互<a 
name="0198c05" id="0198c05"></a>大法已圓滿無遺矣至若每玄每要各出手眼細細<a 
name="0198c06" id="0198c06"></a>顯其作用故于舍那之身轉變準提之相其相四面<a 
name="0198c07" id="0198c07"></a>四面額中豎亞一目此正露三玄三要面目處也目<a 
name="0198c08" id="0198c08"></a>既豎亞不同凡聖二目有光無光雙雙起落密中更<a 
name="0198c09" id="0198c09"></a>密密密之旨見於說法之印交結于胸具八萬四千<a 
name="0198c10" id="0198c10"></a>微玅作用不出慈威定慧故有十六臂以表之說法<a 
name="0198c11" id="0198c11"></a>印中能以無畏施於眾生故有施無畏手能截斷一<a 
name="0198c12" id="0198c12"></a>切生死故有持金剛王手其手不墮諸數而不妨一<a 
name="0198c13" id="0198c13"></a>切數從此出算沙河洛莫不因之故有數珠手無上<a 
name="0198c14" id="0198c14"></a>佛果從此圓滿故有執果手能破壞一切萬有故有<a 
name="0198c15" id="0198c15"></a>持鉞手能挽收一切流走故有執鉤手能以三觀摧<a 
name="0198c16" id="0198c16"></a>折魔怨故有杵手能莊嚴法身及一切殊勝莊嚴求<a 
name="0198c17" id="0198c17"></a>必成就故有寶縵手其法尊勝無比表表超出故有<a 
name="0198c18" id="0198c18"></a>寶幢手因中歡喜玅好必至成果無疑故有玅花手<a 
name="0198c19" id="0198c19"></a>其法清淨澡雪故有澡罐手能縛一切流散故有索<a 
name="0198c20" id="0198c20"></a>手其法圓轉不窮樞軸常中輥輥無礙故有輪手一<a 
name="0198c21" id="0198c21"></a>音說法不屬文字如云麻三斤乾矢橛等故有音螺<a 
name="0198c22" id="0198c22"></a>手能以甘露灌諸眾生故有缾手能分事分理廣說<a 
name="0198c23" id="0198c23"></a>五時之教故有貝葉手以上十六手各秉慈威等法<a 
name="0198c24" id="0198c24"></a>于一法中幻出各各八萬四千法門如觀世音千手<a 
name="0198c25" id="0198c25"></a>無二故豎目中亦具千眼無二一首三首亦與千首<a 
name="0198c26" id="0198c26"></a>無二皆于一字種中一棒一喝一語一默流出無窮<a 
name="0198c27" id="0198c27"></a>三昧也一面既爾四面皆然然後菩薩頂上湧出◇<span class="note">(喑<span class="gaiji">[口*隆]<!--gaiji,,1[口*隆],2&#x20F90;,3--></span>)</span><a 
name="0198c28" id="0198c28"></a>字廣開毘盧閣中華嚴法界于法界中各出◇<span class="note">(吽)</span>字◇<a 
name="0198c29" id="0198c29"></a>字湧出世間出世間種種萬法萬法皆有◇<span class="note">(唵)</span>字為金<a 
name="0198c30" id="0198c30"></a>剛堅固不可破壞此字種身手印中流出之旨也次<a 
name="0199a01" id="0199a01"></a>則口中一句伽陀字字可解句句不可解處處皆顯<a 
name="0199a02" id="0199a02"></a>處處皆密凡聖字中不妨挾帶諸所祈求皆從祕密<a 
name="0199a03" id="0199a03"></a>一句禪語流出五家宗旨無量法門百千玅義靡所<a 
name="0199a04" id="0199a04"></a>不具此持咒即禪即觀即密即顯之旨也。</p><a 
name="0199a05" id="0199a05"></a><a 
name="0199a06" id="0199a06"></a><a 
name="0199a07" id="0199a07"></a><a 
name="0199a08" id="0199a08"></a><a 
name="0199a09" id="0199a09"></a><a 
name="0199a10" id="0199a10"></a><p><span class="juanname">三峰藏和尚語錄卷第十五</span></p>
<hr>【經文資訊】嘉興藏第 34 冊 No. B299 三峰藏和尚語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8af2.html?index=J34nB299" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB299_015 by HTTrack Website Copier/3.x [XR&CO'2014], Tue, 07 Jun 2016 07:12:59 GMT -->
</html>
