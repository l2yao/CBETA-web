<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J37nB392_006 by HTTrack Website Copier/3.x [XR&CO'2014], Tue, 07 Jun 2016 07:14:00 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1991067976&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ37nB392&amp;utmp=%2Fmobile%2Findex.php%3Findex%3DJ37nB392_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0d0e-2.html?index=J37nB392_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第37冊<br/>No.B392 寒松操禪師語錄 (20卷)<br/>【清 智操說　德昊編（依駒本印）】<br/>第 6 卷</p>
	<a href="indexa70a.html?index=J37nB392_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J37">
<div class="root" id="B392" sutra_name="寒松操禪師語錄" sutra_juan="[卷6]">　
<a 
name="0585b01" id="0585b01"></a><p><span class="juanname">寒松操禪師語錄卷第六</span></p><a 
name="0585b02" id="0585b02"></a><p style="margin-left: 4em"><span class="byline">嗣法門人德現編錄</span></p><a 
name="0585b03" id="0585b03"></a><p style="margin-left: 2em"><span class="headname">住常州荊谿安樂禪院語錄</span></p><a 
name="0585b04" id="0585b04"></a><p style="text-indent: 0em; margin-left: 0em"><span class="linehead"></span>師於康熙癸丑冬在衍慶寺受請上堂拈疏云行行<a 
name="0585b05" id="0585b05"></a>字挾風霜句句篇連錦繡要知錦上添花須向人前<a 
name="0585b06" id="0585b06"></a>剖露。</p><a 
name="0585b07" id="0585b07"></a><p style="text-indent: 0em; margin-left: 0em"><span class="linehead"></span>法座豁開戶牖大座當軒且道是誰行履喝一喝便<a 
name="0585b08" id="0585b08"></a>陞問獅子吼時芳草綠象王行處百花紅獅吼象行<a 
name="0585b09" id="0585b09"></a>即不問隨緣赴請事如何師云寒谷石抽雲外筍進<a 
name="0585b10" id="0585b10"></a>云謝師指示師云層崖花發劫前春僧禮拜師云窣<a 
name="0585b11" id="0585b11"></a>堵遵師建善權幽深頗洽隱山緣徵書無奈相催逼<a 
name="0585b12" id="0585b12"></a>出世何妨入市廛還有同行共步者麼喝一喝云獅<a 
name="0585b13" id="0585b13"></a>子吼時芳草綠象王行處百花鮮。</p><a 
name="0585b14" id="0585b14"></a><p style="text-indent: 0em; margin-left: 0em"><span class="linehead"></span>十二月十一進院三門二氿洄瀾萬山拱翠霧涌霞<a 
name="0585b15" id="0585b15"></a>烝龍驤虎驟門開八字迥無遮踏著便歸安樂地。</p><a 
name="0585b16" id="0585b16"></a><p style="text-indent: 0em; margin-left: 0em"><span class="linehead"></span>佛殿佛省覺義覺者是誰喝一喝便作禮。</p><a 
name="0585b17" id="0585b17"></a><p style="text-indent: 0em; margin-left: 0em"><span class="linehead"></span>韋馱童心秉赤日大願作金湯多年都借重今不再<a 
name="0585b18" id="0585b18"></a>商量。</p><a 
name="0585b19" id="0585b19"></a><p style="text-indent: 0em; margin-left: 0em"><span class="linehead"></span>伽藍虛而靈寂而玅千載叢林時刻相照。</p><a 
name="0585b20" id="0585b20"></a><p style="text-indent: 0em; margin-left: 0em"><span class="linehead"></span>方丈棒領德嶠關透雲門到來者裏好與烏藤祖師<a 
name="0585b21" id="0585b21"></a>門下令不虛行。</p><a 
name="0585b22" id="0585b22"></a><p style="text-indent: 0em; margin-left: 0em"><span class="linehead"></span>開堂拈疏衲僧家羅籠不住呼喚不回因甚被他鉤<a 
name="0585b23" id="0585b23"></a>引到此順是菩提。</p><a 
name="0585b24" id="0585b24"></a><p style="text-indent: 0em; margin-left: 0em"><span class="linehead"></span>法座情知山曲峻卻愛履平夷不識今何事朝來踄<a 
name="0585b25" id="0585b25"></a>嶮巘遂陞座。</p><a 
name="0585b26" id="0585b26"></a><p style="text-indent: 0em; margin-left: 0em"><span class="linehead"></span>拈香此一瓣香本非沉速價重娑婆爇向爐中丕贊<a 
name="0585b27" id="0585b27"></a>皇圖光揚佛日此一瓣香奉為在野在朝處處咸歌<a 
name="0585b28" id="0585b28"></a>有道同堂同社人人盡樂無為此一瓣香多年行腳<a 
name="0585b29" id="0585b29"></a>遍參二十餘人七處拈香只為臨悄三拜供養前狂<a 
name="0585b30" id="0585b30"></a>荊谿中興國山善權寺堂上洞宗正傳第二十九世<a 
name="0585c01" id="0585c01"></a>百愚斯老和尚一任熏天炙地有耳朵者辯取白椎<a 
name="0585c02" id="0585c02"></a>竟師云一即不觀觀即不一正法眼藏委在今日若<a 
name="0585c03" id="0585c03"></a>有作者好來證明問天垂寶蓋時姑置地涌金蓮作<a 
name="0585c04" id="0585c04"></a>麼生師云日裏看山非自己進云丹鳳舞時呈瑞氣<a 
name="0585c05" id="0585c05"></a>象王吼處又如何師云庭前指柏豈西來進云謝師<a 
name="0585c06" id="0585c06"></a>指示師云逢人不得錯舉問龍到水到即不論全提<a 
name="0585c07" id="0585c07"></a>祖印事如何師云機先無的旨進云寒徹一園千幹<a 
name="0585c08" id="0585c08"></a>老梅花從此更添馨師云句後莫追尋進云好向林<a 
name="0585c09" id="0585c09"></a>間伴明月撥開冰泮得珠璣師打云非公境界乃云<a 
name="0585c10" id="0585c10"></a>孤峰頂上盤結草菴未為究竟十字街頭解開布袋<a 
name="0585c11" id="0585c11"></a>轉見周遮日裏看山謾認學人自己庭前指柏休云<a 
name="0585c12" id="0585c12"></a>祖意西來當知百千法門中殊勝法門無量玅義中<a 
name="0585c13" id="0585c13"></a>真實玅義禪外無淨惟宜直下承當淨外無禪只貴<a 
name="0585c14" id="0585c14"></a>隨心具足拈拄杖云禪耶淨耶是一是二卓一卓云<a 
name="0585c15" id="0585c15"></a>逢人不得錯舉白椎下座。</p><a 
name="0585c16" id="0585c16"></a><p style="text-indent: 0em; margin-left: 0em"><span class="linehead"></span>當晚小參從上古家風超然迥異同一片閒田地慇<a 
name="0585c17" id="0585c17"></a>懃問主翁正偏兼料揀日臨光皎潔三句六相義月<a 
name="0585c18" id="0585c18"></a>上影玲瓏撩起便行者白衣堪拜相三登九到者滯<a 
name="0585c19" id="0585c19"></a>殼又迷封要得現成就日用自磨礱經行及坐臥常<a 
name="0585c20" id="0585c20"></a>在於其中雲冉冉水溶溶無背向沒西東幾度買來<a 
name="0585c21" id="0585c21"></a>還自賣為憐松竹引清風。</p><a 
name="0585c22" id="0585c22"></a><p style="text-indent: 0em; margin-left: 0em"><span class="linehead"></span>元旦上堂新歲值三寅萬物各咸新歡聲聞宇宙瑞<a 
name="0585c23" id="0585c23"></a>氣滿乾坤豎拂云惟此安樂主人不逐四時遷不從<a 
name="0585c24" id="0585c24"></a>新舊易與奪不能移其心聖凡不能混其跡從來鼻<a 
name="0585c25" id="0585c25"></a>孔自撩天到底無人識面目咄咄咄萬年童子鬢如<a 
name="0585c26" id="0585c26"></a>絲千歲老兒顏似玉。</p><a 
name="0585c27" id="0585c27"></a><p style="text-indent: 0em; margin-left: 0em"><span class="linehead"></span>浴佛上堂麻三斤乾矢橛投木桃報瓊瑤若作奇特<a 
name="0585c28" id="0585c28"></a>商量武陵春已老不作奇特商量臺榭綠陰多畢竟<a 
name="0585c29" id="0585c29"></a>如何可惜一盆湯。</p><a 
name="0585c30" id="0585c30"></a><p style="text-indent: 0em; margin-left: 0em"><span class="linehead"></span>聖節上堂景星輝彩鳳舞雲從龍兮風從虎滄溟有<a 
name="0586a01" id="0586a01"></a>口莫能宣楖栗無心猶善舉卓拄杖云大眾還會麼<a 
name="0586a02" id="0586a02"></a>聖人作而萬物睹。</p><a 
name="0586a03" id="0586a03"></a><p style="text-indent: 0em; margin-left: 0em"><span class="linehead"></span>結夏上堂年來安樂勝諸方八面薰風共一堂底事<a 
name="0586a04" id="0586a04"></a>無因費度量甚尋常木童笑指野雲忙。</p><a 
name="0586a05" id="0586a05"></a><p style="text-indent: 0em; margin-left: 0em"><span class="linehead"></span>端午上堂五月五日天中節機呈百草重重泄雄黃<a 
name="0586a06" id="0586a06"></a>不用點硃砂赤口白舌盡消滅有箇符使卻來報道<a 
name="0586a07" id="0586a07"></a>近有一等號假銀禪念念貪嗔新新倚勢占人寺業<a 
name="0586a08" id="0586a08"></a>奪人家山病入膏肓魔深譫語鍼不能救藥不能投<a 
name="0586a09" id="0586a09"></a>欲就和尚覓道真言安樂即差符使前往少林仰白<a 
name="0586a10" id="0586a10"></a>達磨撾塗毒鼓桃人握桃符艾人騎艾虎蒲劍一揮<a 
name="0586a11" id="0586a11"></a>蹤蹟無縱橫玅用絕方所翻身趁出鬼門關大地山<a 
name="0586a12" id="0586a12"></a>河無寸上假銀禪悟也否咄此番須識主中主。</p><a 
name="0586a13" id="0586a13"></a><p style="text-indent: 0em; margin-left: 0em"><span class="linehead"></span>中夏小參半夏前無角鐵牛少室眠半夏後戴鈴石<a 
name="0586a14" id="0586a14"></a>虎懸巖吼正中夏荷香一片真瀟灑滿懷傾出夜明<a 
name="0586a15" id="0586a15"></a>珠獻寶波斯難著價。</p><a 
name="0586a16" id="0586a16"></a><p style="text-indent: 0em; margin-left: 0em"><span class="linehead"></span>建盂蘭盆會示眾目連尊者遊獄救母則易識未生<a 
name="0586a17" id="0586a17"></a>前父母則難識未生前父母則易看徹父母未生前<a 
name="0586a18" id="0586a18"></a>面目則難有一丈篷可以使八面風無三尺鞭莫能<a 
name="0586a19" id="0586a19"></a>控千里馬若人看徹本來面目我當刎頸而謝之。</p><a 
name="0586a20" id="0586a20"></a><p style="text-indent: 0em; margin-left: 0em"><span class="linehead"></span>解夏上堂入夏始安禪經秋餞別筵山中九十日雲<a 
name="0586a21" id="0586a21"></a>外幾千年怪石頑能語閒花老更鮮來朝歸舊隱不<a 
name="0586a22" id="0586a22"></a>必向人傳。</p><a 
name="0586a23" id="0586a23"></a><p style="text-indent: 0em; margin-left: 0em"><span class="linehead"></span>開爐上堂拈拄杖云者火種分付來多少時也你若<a 
name="0586a24" id="0586a24"></a>觸他則燒殺你若背他則凍殺直饒不觸不背又是<a 
name="0586a25" id="0586a25"></a>臨崖看滸眼特地一場愁忽有箇漢出來道合作麼<a 
name="0586a26" id="0586a26"></a>生吹一吹云急須照顧。</p><a 
name="0586a27" id="0586a27"></a><p style="text-indent: 0em; margin-left: 0em"><span class="linehead"></span>冬至上堂豎拂云魯公臺上書的不是者箇消息慈<a 
name="0586a28" id="0586a28"></a>明堂前揭的不是者箇消息惟我安樂者裏別有一<a 
name="0586a29" id="0586a29"></a>番風致左拂云水歸大海波濤靜右拂云雲到蒼悟<a 
name="0586a30" id="0586a30"></a>氣象閒擊香几云依前日午打三更。</p><a 
name="0586b01" id="0586b01"></a><p style="text-indent: 0em; margin-left: 0em"><span class="linehead"></span>臘八說戒上堂雪山六載受盡饑寒虛消歲月卓拄<a 
name="0586b02" id="0586b02"></a>杖云劄忽睹明星拾得鼻孔失卻眼睛卓拄杖云劄<a 
name="0586b03" id="0586b03"></a>走出山來滿袖清風一場&#x61E1;<span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>卓拄杖云劄適來木<a 
name="0586b04" id="0586b04"></a>上座將釋迦老子一串穿卻汝等新戒菩薩還覺頂<a 
name="0586b05" id="0586b05"></a>門重麼卓拄杖云劄。</p><a 
name="0586b06" id="0586b06"></a><p style="text-indent: 0em; margin-left: 0em"><span class="linehead"></span>除夕小參踏翻生死關頭一任風雲變易踢碎聖凡<a 
name="0586b07" id="0586b07"></a>窠臼從他節令遷移二六時隨處作主一切處遇緣<a 
name="0586b08" id="0586b08"></a>即宗或隱而彌彰戲鬱壘於是非場裏或顯而不露<a 
name="0586b09" id="0586b09"></a>換桃符於聲色叢中撥轉機輪拈無絲之玉線迥超<a 
name="0586b10" id="0586b10"></a>事理穿沒鼻之金鍼一縱一橫徹見萬家春象一收<a 
name="0586b11" id="0586b11"></a>一放畢彰大地風光大眾正當此際還有不涉新舊<a 
name="0586b12" id="0586b12"></a>者麼滿頭白髮離巖谷半夜穿雲入市廛。</p><a 
name="0586b13" id="0586b13"></a><p style="text-indent: 0em; margin-left: 0em"><span class="linehead"></span>乙卯歲旦拈香上堂問龍樓排仗御街處處山呼祝<a 
name="0586b14" id="0586b14"></a>聖還是端拱而治還是新年佛法師云曉雲和日起<a 
name="0586b15" id="0586b15"></a>晴鶴帶霜飛進云與麼則知天知命聖與師同師云<a 
name="0586b16" id="0586b16"></a>道他拄杖年多少進云不令遍行微玅旨直教大地<a 
name="0586b17" id="0586b17"></a>布陽春師云不勞讚歎乃云龍樓排仗御街前處處<a 
name="0586b18" id="0586b18"></a>山呼祝帝乾玅協群機齊入貢從教諸道自分權此<a 
name="0586b19" id="0586b19"></a>是萬化不渝四臣不昧端拱而治不令而行秖如林<a 
name="0586b20" id="0586b20"></a>下禪和又作麼生仰祝慶遇臣僧剛五十黃河清見<a 
name="0586b21" id="0586b21"></a>萬斯年。</p><a 
name="0586b22" id="0586b22"></a><p style="text-indent: 0em; margin-left: 0em"><span class="linehead"></span>立春上堂春草醉春煙春雲靄春天春牛纔露地春<a 
name="0586b23" id="0586b23"></a>事又承肩驀豎拂云看看牛在者裏且作麼生放牧<a 
name="0586b24" id="0586b24"></a>擊香<span class="corr" title='[儿&gt;几]'>几</span>云一回入草去莫惜痛加鞭。</p><a 
name="0586b25" id="0586b25"></a><p style="text-indent: 0em; margin-left: 0em"><span class="linehead"></span>元宵罷爐上堂晴光透幕淑氣經簷十二都城錦繡<a 
name="0586b26" id="0586b26"></a>中三千世界笙歌裏明中有暗處處星橋開鐵鎖暗<a 
name="0586b27" id="0586b27"></a>中有明家家火樹合銀花直饒明暗雙彰體用俱寂<a 
name="0586b28" id="0586b28"></a>烈燄爐中撈得月大洋海底剔金燈便與麼去法堂<a 
name="0586b29" id="0586b29"></a>前何止草深一丈更須知鬧市裏辯取天子百草頭<a 
name="0586b30" id="0586b30"></a>薦取老僧當處可以圓成隨機可以解脫若還逐境<a 
name="0586c01" id="0586c01"></a>生情只得別通消息喝一喝云慇懃為解丁香結放<a 
name="0586c02" id="0586c02"></a>出枝頭自在春。</p><a 
name="0586c03" id="0586c03"></a><p style="text-indent: 0em; margin-left: 0em"><span class="linehead"></span>福嚴昊長老通嗣書至上堂秀劈嵩山玅在香飄果<a 
name="0586c04" id="0586c04"></a>熟派分洞水貴圖源遠流長信息通兮清風江上乘<a 
name="0586c05" id="0586c05"></a>時舞棹揚波梅子熟也明月村前正好垂綸擲釣作<a 
name="0586c06" id="0586c06"></a>而無作卷舒不落功勳為而無為予奪了無背觸既<a 
name="0586c07" id="0586c07"></a>是兒孫得力何妨室內不知拈拄杖召專使云歸時<a 
name="0586c08" id="0586c08"></a>傳語諸人照顧南山白額。</p><a 
name="0586c09" id="0586c09"></a><p style="text-indent: 0em; margin-left: 0em"><span class="linehead"></span>佛涅槃上堂四十九年頓說漸說李有時紅桃有時<a 
name="0586c10" id="0586c10"></a>白二月十五點胸點筋山如是峻水如是深者段風<a 
name="0586c11" id="0586c11"></a>光輝天鑑地耀古騰今阿誰欠少說甚今日則有腳<a 
name="0586c12" id="0586c12"></a>跟下好與三十棒明日則無腳跟下好與三十棒諸<a 
name="0586c13" id="0586c13"></a>人向前棒下透徹堪與佛祖為師向後棒下透徹堪<a 
name="0586c14" id="0586c14"></a>與人天為師若也未然自救不了。</p><a 
name="0586c15" id="0586c15"></a><p style="text-indent: 0em; margin-left: 0em"><span class="linehead"></span>清明上堂時節屆清明莫言無供養風和竹葉新日<a 
name="0586c16" id="0586c16"></a>煖桃花放靈雲一見<span class="corr" title='[剌&gt;刺]'>刺</span>瞎雙眸香嚴一擊頓空兩耳<a 
name="0586c17" id="0586c17"></a>諸人到此眼裏也飽耳裏也飽因甚自家鼻孔依然<a 
name="0586c18" id="0586c18"></a>摸索不著良久云只為分明極翻令所得遲。</p><a 
name="0586c19" id="0586c19"></a><p style="text-indent: 0em; margin-left: 0em"><span class="linehead"></span>佛誕日上堂四月深山花始芳佳人難禁理殘裝風<a 
name="0586c20" id="0586c20"></a>流不是言傳得堪笑遊人枉自忙。</p><a 
name="0586c21" id="0586c21"></a><p style="text-indent: 0em; margin-left: 0em"><span class="linehead"></span>結夏上堂安居之意意在息妄歸真禁足之期期在<a 
name="0586c22" id="0586c22"></a>護生進道誰知安樂者裏目前無法心外無機不動<a 
name="0586c23" id="0586c23"></a>步而廓周沙界不起念而週遍十虛有何真之可歸<a 
name="0586c24" id="0586c24"></a>有何生之可護盡無邊香水海越不可說世界都盧<a 
name="0586c25" id="0586c25"></a>是自己安居處且道誰是其人三尺龍泉光照膽萬<a 
name="0586c26" id="0586c26"></a>人叢裏奪高標。</p><a 
name="0586c27" id="0586c27"></a><p style="text-indent: 0em; margin-left: 0em"><span class="linehead"></span>閏端午上堂一年兩遇天中節競渡江頭歌不歇安<a 
name="0586c28" id="0586c28"></a>樂誰知無法說端的別榴花日照紅如血。</p><a 
name="0586c29" id="0586c29"></a><p style="text-indent: 0em; margin-left: 0em"><span class="linehead"></span>解夏上堂一夏已來佛法二字束之高閣今遇自恣<a 
name="0586c30" id="0586c30"></a>事無一向思之思之重復思之胸中要箇元字腳也<a 
name="0587a01" id="0587a01"></a>無畢竟作何計較方得解圍擊香几云莫怪空疏伏<a 
name="0587a02" id="0587a02"></a>惟珍重。</p><a 
name="0587a03" id="0587a03"></a><p style="text-indent: 0em; margin-left: 0em"><span class="linehead"></span>誕期孔文學等請上堂○玄黃未剖<span class="gaiji">[○@佛]<!--gaiji,,1[○@佛],2,3--></span>此箇先形<span class="gaiji">[○@卍]<!--gaiji,,1[○@卍],2,3--></span><a 
name="0587a04" id="0587a04"></a>黑白既分<span title="未知的文字">▆</span>箇是甚麼任他十五而志於學三十而<a 
name="0587a05" id="0587a05"></a>立四十而不惑五十而知天命自古至今自凡至聖<a 
name="0587a06" id="0587a06"></a>自緇至素總不出乎◎此箇眾中還有鑑在機先者<a 
name="0587a07" id="0587a07"></a>麼喝一喝云洎合重下註腳。</p><a 
name="0587a08" id="0587a08"></a><p style="text-indent: 0em; margin-left: 0em"><span class="linehead"></span>弁山寄菴和尚至引座上堂當前有句函蓋乾坤直<a 
name="0587a09" id="0587a09"></a>下無私高明日月一言諦當大開雲霧見青霄一著<a 
name="0587a10" id="0587a10"></a>相宜深捲洪濤歸碧海弁山和尚蓋其人也幸垂光<a 
name="0587a11" id="0587a11"></a>賁一眾同瞻願震雷音啟茲蒙昧大眾要識未生前<a 
name="0587a12" id="0587a12"></a>面目須知酬醋向當陽何故若不入水爭見長人。</p><a 
name="0587a13" id="0587a13"></a><p style="text-indent: 0em; margin-left: 0em"><span class="linehead"></span>福嚴子青長老請上堂事存函蓋合塵點劫以難窮<a 
name="0587a14" id="0587a14"></a>理應箭鋒拄河沙數而莫盡正恁麼時如何辯的君<a 
name="0587a15" id="0587a15"></a>不見大顛叟太勞生數珠提罷齒三聲又不見趙州<a 
name="0587a16" id="0587a16"></a>師少分剖常州蘇州盡道有箇般事若為傳壺中別<a 
name="0587a17" id="0587a17"></a>有一禪天詢安樂弗如此不著羊裘已五旬桐江忘<a 
name="0587a18" id="0587a18"></a>卻釣煙水。</p><a 
name="0587a19" id="0587a19"></a><p style="text-indent: 0em; margin-left: 0em"><span class="linehead"></span>闔山請上堂纔過知非又一秋只緣天放作禪流任<a 
name="0587a20" id="0587a20"></a>他日月自沉浮斜倚闌干頻發笑閒趺曲几半舒眸<a 
name="0587a21" id="0587a21"></a>那知白卻少年頭。</p><a 
name="0587a22" id="0587a22"></a><p style="text-indent: 0em; margin-left: 0em"><span class="linehead"></span>青龍北溟和尚至引座上堂秋山倒影滿江紅千里<a 
name="0587a23" id="0587a23"></a>帆隨一水通朝來共笑乾坤小響徹荊谿十二峰只<a 
name="0587a24" id="0587a24"></a>此事甚奇逢彼此而今俱五袟當門有齒不關風是<a 
name="0587a25" id="0587a25"></a>則是又古云撞著道伴交肩過一生參學事已畢是<a 
name="0587a26" id="0587a26"></a>汝諸公如何透脫下座勸請青龍和尚委曲指示。</p><a 
name="0587a27" id="0587a27"></a><p style="text-indent: 0em; margin-left: 0em"><span class="linehead"></span>誕辰眾護法請上堂多時不見木樨香誰識山中歲<a 
name="0587a28" id="0587a28"></a>月長忽報今秋逢半百看來人事總相忘大眾既然<a 
name="0587a29" id="0587a29"></a>人事相忘則心同木石既心同木石則華藏界內香<a 
name="0587a30" id="0587a30"></a>雲花雲幡幢雲音樂雲寶蓋雲盡現八萬四千諸佛<a 
name="0587b01" id="0587b01"></a>國土廣設八萬四千獅子寶座供養八萬四千諸佛<a 
name="0587b02" id="0587b02"></a>演說八萬四千玅法以至情與無情同一塵剎同一<a 
name="0587b03" id="0587b03"></a>誕生同一行願同一修持同證堅固身心共悟無生<a 
name="0587b04" id="0587b04"></a>法忍當此之時又作麼生委悉良久云青山不鎖長<a 
name="0587b05" id="0587b05"></a>飛勢滄海合知來處高。</p><a 
name="0587b06" id="0587b06"></a><p style="text-indent: 0em; margin-left: 0em"><span class="linehead"></span>開爐上堂秋盡復冬初寒光乍有無霜前同結制雪<a 
name="0587b07" id="0587b07"></a>後共開爐破衲留雲補虛窗待月糊明明西祖意洞<a 
name="0587b08" id="0587b08"></a>徹是良圖。</p><a 
name="0587b09" id="0587b09"></a><p style="text-indent: 0em; margin-left: 0em"><span class="linehead"></span>小參參禪無別訣只要生死切生死若切一信永信<a 
name="0587b10" id="0587b10"></a>不疑自疑二六時中通身話頭行住坐臥如秉吹毛<a 
name="0587b11" id="0587b11"></a>不見有第二人不見有第二念無下手處正好下手<a 
name="0587b12" id="0587b12"></a>無捱身處正好捱身如臨萬仞懸崖之上如敵萬人<a 
name="0587b13" id="0587b13"></a>白刃之中不可心生怕怖不可念起退回當知一步<a 
name="0587b14" id="0587b14"></a>失腳處即是放身捨命處昔玅喜在洋嶼庵眾不滿<a 
name="0587b15" id="0587b15"></a>五十餘人得省悟者一十三位固是師家爐鎚嚴密<a 
name="0587b16" id="0587b16"></a>亦為學者生死心真法門風彩千古一時安樂者裏<a 
name="0587b17" id="0587b17"></a>眾雖不廣建精進幢者猶勝古人多矣所以山僧不<a 
name="0587b18" id="0587b18"></a>惜手腳晝夜逼拶沒轉身處要汝轉身沒著力處要<a 
name="0587b19" id="0587b19"></a>汝著力箇箇眼如鐵彈人人面帶霜顏然猶未是就<a 
name="0587b20" id="0587b20"></a>中移步汝輩要識就中移步麼高聲云放下著。</p><a 
name="0587b21" id="0587b21"></a><p style="text-indent: 0em; margin-left: 0em"><span class="linehead"></span>因雪上堂石疊銀盤與月交光爭潔白峰排玉筍為<a 
name="0587b22" id="0587b22"></a>梅添色伴清臞直得寒山無處藏身憍邊驢子將詩<a 
name="0587b23" id="0587b23"></a>載拾得遺卻笤帚帳下羔兒對酒烹正與麼時佛法<a 
name="0587b24" id="0587b24"></a>何在喝一喝下座。</p><a 
name="0587b25" id="0587b25"></a><p style="text-indent: 0em; margin-left: 0em"><span class="linehead"></span>佛成道說戒上堂世尊於周穆王三年臘八夜睹明<a 
name="0587b26" id="0587b26"></a>星共諸眾生成等正覺安樂於康熙十四年臘八日<a 
name="0587b27" id="0587b27"></a>陞高座與諸比丘圓菩薩戒敢問諸公悟又悟箇甚<a 
name="0587b28" id="0587b28"></a>麼受實受者是誰伶俐漢子一舉便知星不待睹面<a 
name="0587b29" id="0587b29"></a>悟戒不待受而圓抉了義於微芒迥無朕兆廓大千<a 
name="0587b30" id="0587b30"></a>於方寸不涉功能汝若如是吾亦如是我不敢輕於<a 
name="0587c01" id="0587c01"></a>汝等汝等皆當作佛。</p><a 
name="0587c02" id="0587c02"></a><p style="text-indent: 0em; margin-left: 0em"><span class="linehead"></span>元旦上堂春初回凍欲去枝上惟聞鳥語報節候泄<a 
name="0587c03" id="0587c03"></a>風光相逢話更長鐘聲邃谿聲媚好箇歸元旨趣本<a 
name="0587c04" id="0587c04"></a>沒舊亦無新何須向外尋驀召眾云分明記取。</p><a 
name="0587c05" id="0587c05"></a><p style="text-indent: 0em; margin-left: 0em"><span class="linehead"></span>元宵罷爐上堂適來然燈古佛鬧鬨鬨地不覺撞開<a 
name="0587c06" id="0587c06"></a>彌勒樓閣放出藥師琉璃光佛踏折達磨脊梁築碎<a 
name="0587c07" id="0587c07"></a>誌公火爐引得蜆子和尚提金剛圈點飛龍馬走遍<a 
name="0587c08" id="0587c08"></a>天下揚聲大叫土曠人稀相逢者少且道是何消息<a 
name="0587c09" id="0587c09"></a>出門三里路別是一家風。</p><a 
name="0587c10" id="0587c10"></a><p style="text-indent: 0em; margin-left: 0em"><span class="linehead"></span>建華嚴會吳弓武居士同眾慶誕請上堂春和日暖<a 
name="0587c11" id="0587c11"></a>重重華藏莊嚴花笑鳥啼一一阿僧祗品安樂院中<a 
name="0587c12" id="0587c12"></a>一舉阿字法門其因普順十方國土其身充滿一切<a 
name="0587c13" id="0587c13"></a>世間因該果海果徹因源涉入重重融通隱隱若佛<a 
name="0587c14" id="0587c14"></a>若祖同見同生魚椎下敲出善財童子若聖若凡同<a 
name="0587c15" id="0587c15"></a>修同住句讀邊分剖無厭足王各各信解行證頭頭<a 
name="0587c16" id="0587c16"></a>理事圓融者段風光誰為證據一語了然超億劫青<a 
name="0587c17" id="0587c17"></a>山萬里展修眉。</p><a 
name="0587c18" id="0587c18"></a><p style="text-indent: 0em; margin-left: 0em"><span class="linehead"></span>建法華會上堂止止不須說我法玅難思諸憎上慢<a 
name="0587c19" id="0587c19"></a>者聞必不敬信為是說法為是不說萬籟無心聞不<a 
name="0587c20" id="0587c20"></a>得孤崖有耳謾知音若人散亂心入於塔廟中一稱<a 
name="0587c21" id="0587c21"></a>南無佛皆已成佛道潦倒瞿曇分別不少時人只見<a 
name="0587c22" id="0587c22"></a>朱門好誰識幽居價倍高咄向下文長付在來日。</p><a 
name="0587c23" id="0587c23"></a><p style="text-indent: 0em; margin-left: 0em"><span class="linehead"></span>永靜請上堂穿雲尋虎穴芒鞋拖幽蕙之香拾翠過<a 
name="0587c24" id="0587c24"></a>龍門人面帶煙霞之色當陽薦得未是全提直下知<a 
name="0587c25" id="0587c25"></a>歸不名向上驀豎拂云是伊不覺聳身虛空高七多<a 
name="0587c26" id="0587c26"></a>羅樹東涌西沒南涌北沒中涌邊沒或時現大為復<a 
name="0587c27" id="0587c27"></a>現小或時現諸佛為復現列祖所謂一毛現神變一<a 
name="0587c28" id="0587c28"></a>切佛同說盡於未來劫不得其邊際及乎安樂倒轉<a 
name="0587c29" id="0587c29"></a>拂來其大無外其小無內佛佛祖祖要且摸索頭腦<a 
name="0587c30" id="0587c30"></a>不著現前一眾還曾洞徹也未但得本不愁末。</p><a 
name="0588a01" id="0588a01"></a><p style="text-indent: 0em; margin-left: 0em"><span class="linehead"></span>結制上堂今朝十月一歲晏朔風疾解脫法門開聖<a 
name="0588a02" id="0588a02"></a>凡時畢集船來陸來遠來近來明窗下如法安排是<a 
name="0588a03" id="0588a03"></a>經是論是律是禪拄杖頭等與勘驗雙放雙收全體<a 
name="0588a04" id="0588a04"></a>全用不到大休大歇大安樂地總是半青半黃半信<a 
name="0588a05" id="0588a05"></a>不及且道誰是見義勇為者喝一喝云八萬四千非<a 
name="0588a06" id="0588a06"></a>鳳羽三十三人入虎穴。</p><a 
name="0588a07" id="0588a07"></a><p style="text-indent: 0em; margin-left: 0em"><span class="linehead"></span>月朢上堂十五日已前林光漠漠煙中澹十五日已<a 
name="0588a08" id="0588a08"></a>後山骨稜稜水外青正當十五日梅一兩花春尚小<a 
name="0588a09" id="0588a09"></a>鴈三五字日初斜惟我方外衲子不知時分之延促<a 
name="0588a10" id="0588a10"></a>不知日月之大小灰頭土面且與麼過若有不肯底<a 
name="0588a11" id="0588a11"></a>是我同參。</p><a 
name="0588a12" id="0588a12"></a><p style="text-indent: 0em; margin-left: 0em"><span class="linehead"></span>上堂法本無說隨事應機心本無形遇緣即現山僧<a 
name="0588a13" id="0588a13"></a>頃在蛟橋宜春臺上見東氿西氿交口讚歎國山荊<a 
name="0588a14" id="0588a14"></a>山鞠躬稽首自有禪道佛法以至於今未見如此之<a 
name="0588a15" id="0588a15"></a>盛者也不覺驚動山門頭兩箇大漢手舞足蹈一曰<a 
name="0588a16" id="0588a16"></a>一切法不生一切法不滅若能如是解諸佛常現前<a 
name="0588a17" id="0588a17"></a>一曰非法亦非心無心亦無法說是心法時是法非<a 
name="0588a18" id="0588a18"></a>心法彼此較計互相不已被拄杖進前約開云連朝<a 
name="0588a19" id="0588a19"></a>微雪消寒又是新正初八各須照顧本參庶免臨流<a 
name="0588a20" id="0588a20"></a>叫渴。</p><a 
name="0588a21" id="0588a21"></a><p style="text-indent: 0em; margin-left: 0em"><span class="linehead"></span>解制上堂拈拄杖云當陽徹去一切現成擒虎頭收<a 
name="0588a22" id="0588a22"></a>虎尾逍遙行鳥道擺手出玄途既然收放隨時今又<a 
name="0588a23" id="0588a23"></a>何須特地卓一卓云不因樵子徑爭到曹洪家。</p><a 
name="0588a24" id="0588a24"></a><p style="text-indent: 0em; margin-left: 0em"><span class="linehead"></span>出隊歸上堂憶自春閒買棹順流而下有孺子歌曰<a 
name="0588a25" id="0588a25"></a>艸芽隨意緣柳眼向人青及至秋後歸來行到中途<a 
name="0588a26" id="0588a26"></a>亦有孺子歌曰暑退三更雨涼生一夜風不覺搔著<a 
name="0588a27" id="0588a27"></a>安樂癢處得箇口號用作入門供養帆懸一棹飽風<a 
name="0588a28" id="0588a28"></a>清回首千山落葉深纔詠至此只見風從地起雨自<a 
name="0588a29" id="0588a29"></a>天來平地高如山谿流關似海未審諸公還曾打溼<a 
name="0588a30" id="0588a30"></a>眉毛麼忽有箇漢出來道和尚者般說話卻將官物<a 
name="0588b01" id="0588b01"></a>當人情未是西來大意山僧向他云好大哥花謝花<a 
name="0588b02" id="0588b02"></a>開渾不管從教爛卻祖師心。</p><a 
name="0588b03" id="0588b03"></a><p style="text-indent: 0em; margin-left: 0em"><span class="linehead"></span>敘謝兩序上堂久思法誨鷂過新羅罰錢出院快便<a 
name="0588b04" id="0588b04"></a>難逢踢倒淨瓶弄假成真扇索犀牛劍去久矣教是<a 
name="0588b05" id="0588b05"></a>切腳喚金作鋀玅觸宣明指鹿為馬盞子撲落地碟<a 
name="0588b06" id="0588b06"></a>子成七片<span class="gaiji">[巨*寸]<!--gaiji,,1[巨*寸],2&#x21B21;,3--></span>耐飯飽弄箸東勝神州打槌西瞿耶尼<a 
name="0588b07" id="0588b07"></a>普請判斷尿急尿床爭如安樂院中一進一退互為<a 
name="0588b08" id="0588b08"></a>主賓一舊一新交為肘臂箇箇雲龍風虎人人玉轉<a 
name="0588b09" id="0588b09"></a>珠回扶豎叢林流通正法千了百當滴水冰生汝等<a 
name="0588b10" id="0588b10"></a>還曾見麼舉頭天外看誰是我般人。</p><a 
name="0588b11" id="0588b11"></a><p style="margin-left: 2em"><span class="headname">住常州洞山善卷禮菴語錄</span></p><a 
name="0588b12" id="0588b12"></a><p style="text-indent: 0em; margin-left: 0em"><span class="linehead"></span>立柱石拈來片石固猶堅不屬陰陽造化遷拄地擎<a 
name="0588b13" id="0588b13"></a>天承此力清風高節古今傳。</p><a 
name="0588b14" id="0588b14"></a><p style="text-indent: 0em; margin-left: 0em"><span class="linehead"></span>禮菴上梁陞座拈香此一瓣香刀斧斫不開恩深父<a 
name="0588b15" id="0588b15"></a>子耳目視不及道合君臣八次拈來一爐焚卻端為<a 
name="0588b16" id="0588b16"></a>去世十周歸山五載前住善權堂上洞宗二十九世<a 
name="0588b17" id="0588b17"></a>百愚斯老和尚縱有伯牙琴應難寫心曲白椎竟乃<a 
name="0588b18" id="0588b18"></a>云當陽一著迥出尋常向上一機全超今古萬松嶺<a 
name="0588b19" id="0588b19"></a>畔從教彩結虛空九斗壇前一任風生大地長者柱<a 
name="0588b20" id="0588b20"></a>短者椽郢人不假功勳細者桁巨者棟巧手合乎至<a 
name="0588b21" id="0588b21"></a>理塔內老師安享善卷洞古菴中衲子靜看離墨峰<a 
name="0588b22" id="0588b22"></a>高同德同心同坐同行盡樂無疆之祚自西自東自<a 
name="0588b23" id="0588b23"></a>南自北咸歸有截之區弗用安排頭頭得玅何須造<a 
name="0588b24" id="0588b24"></a>作處處逢緣大眾見麼玉殿瓊樓莖草現梵音千載<a 
name="0588b25" id="0588b25"></a>祝皇恩復白椎下座。</p><a 
name="0588b26" id="0588b26"></a><p style="text-indent: 0em; margin-left: 0em"><span class="linehead"></span>結灶示眾山僧久矣覓得叫不應谷一所無陰陽地<a 
name="0588b27" id="0588b27"></a>一片五年前曾為先師造無縫塔五年後於中得構<a 
name="0588b28" id="0588b28"></a>無塵禮菴支折腳鐺進無煙火炊無米飯供養無面<a 
name="0588b29" id="0588b29"></a>目漢使一切人虛往實歸自然永絕饑虛不入諸方<a 
name="0588b30" id="0588b30"></a>五味拈火吹一吹云照顧眉毛。</p><a 
name="0588c01" id="0588c01"></a><p style="text-indent: 0em; margin-left: 0em"><span class="linehead"></span>中夏病起小參夏初為造禮菴通身骨節並作一團<a 
name="0588c02" id="0588c02"></a>勞不知饑不知總不見有身心世界縱佛祖到來亦<a 
name="0588c03" id="0588c03"></a>無啟口處及至夏中通身骨節不覺違和寒一陣熱<a 
name="0588c04" id="0588c04"></a>一陣總不見有身心世界縱佛祖到來亦覓起處不<a 
name="0588c05" id="0588c05"></a>得夏初所作與夏中不同夏中所受與夏初不別誰<a 
name="0588c06" id="0588c06"></a>知露柱患傷風卻是燈籠曾受熱。</p><a 
name="0588c07" id="0588c07"></a><p style="text-indent: 0em; margin-left: 0em"><span class="linehead"></span>禮菴落成陞座塔建三年尚未終無端魔魅肆彊風<a 
name="0588c08" id="0588c08"></a>天將魔滅風消盡還我山頭舊主翁遂屈指云辛壬<a 
name="0588c09" id="0588c09"></a>癸甲至今乙卯孟夏之廿七善卷禮菴立石登梁會<a 
name="0588c10" id="0588c10"></a>見六窗炯炯洞一色之虛明首尾功成不過兩月頓<a 
name="0588c11" id="0588c11"></a>教萬瓦鱗鱗絕三種之滲漏則從前追慕之心不待<a 
name="0588c12" id="0588c12"></a>圓而自足於中守護之願不待就而自成築室獨居<a 
name="0588c13" id="0588c13"></a>休從人覓生事死葬莫向他求只此良辰誰同結局<a 
name="0588c14" id="0588c14"></a>報德不須三寸舌為人只盡一生心。</p><a 
name="0588c15" id="0588c15"></a><p style="text-indent: 0em; margin-left: 0em"><span class="linehead"></span>中秋小參圓時不見缺缺夜弗干圓圓缺全無礙清<a 
name="0588c16" id="0588c16"></a>光遍大千遂指月云看看饒向此間悟去更要問你<a 
name="0588c17" id="0588c17"></a>諸人長沙與仰山一踏南泉拂袖便行又作麼生話<a 
name="0588c18" id="0588c18"></a>會良久云且待更深再向汝道。</p><a 
name="0588c19" id="0588c19"></a><p style="text-indent: 0em; margin-left: 0em"><span class="linehead"></span>誕辰衍慶竹浪和尚請上堂南泉道王老師自小養<a 
name="0588c20" id="0588c20"></a>一頭水牯牛擬向谿東牧不免犯他國王水草擬向<a 
name="0588c21" id="0588c21"></a>谿西牧不免犯他國王水草不如隨分納些些總不<a 
name="0588c22" id="0588c22"></a>見得師云願公可謂瞻前顧後只是不能易俗移風<a 
name="0588c23" id="0588c23"></a>較量將來猶未盡善今逢明眼宗師特為諸人拈出<a 
name="0588c24" id="0588c24"></a>善權自小養一隻虎東遊西蕩已五十年矣兩空莫<a 
name="0588c25" id="0588c25"></a>比二青難並威時則狐兔潛藏嘯時則風雲際會定<a 
name="0588c26" id="0588c26"></a>省晨昏全得渠力且道即今何在卓拄杖下座。</p><a 
name="0588c27" id="0588c27"></a><p style="text-indent: 0em; margin-left: 0em"><span class="linehead"></span>供百老和尚像陞座八坐名藍無相滿虛空九會說<a 
name="0588c28" id="0588c28"></a>法有形沒蹤蹟以其相滿虛空現光輝於日面月面<a 
name="0588c29" id="0588c29"></a>以其形沒蹤蹟顯全機於塵說剎說然此猶是老人<a 
name="0588c30" id="0588c30"></a>尋常作略須知世界未成生佛未具早已與諸公相<a 
name="0589a01" id="0589a01"></a>見了也祇如相見後又作麼生雙眸展處千山曉一<a 
name="0589a02" id="0589a02"></a>像遺時萬古傳。</p><a 
name="0589a03" id="0589a03"></a><p style="text-indent: 0em; margin-left: 0em"><span class="linehead"></span>普請栽松上堂此事如種樹相似其本欲舒其培欲<a 
name="0589a04" id="0589a04"></a>平其土欲故其築欲密然後鼓之以雷霆潤之以風<a 
name="0589a05" id="0589a05"></a>雨小根小莖小枝小葉大根大莖大枝大葉繇拱把<a 
name="0589a06" id="0589a06"></a>以至合抱繇合抱以至蔭覆人天雖然有根樹子從<a 
name="0589a07" id="0589a07"></a>汝種未審無根樹子又如何下手以钁頭築地作噓<a 
name="0589a08" id="0589a08"></a>噓聲云臨濟大師來也。</p><a 
name="0589a09" id="0589a09"></a><p style="text-indent: 0em; margin-left: 0em"><span class="linehead"></span>百老和尚十周上堂十年前去未必去家家門外長<a 
name="0589a10" id="0589a10"></a>安路十年後歸未必歸處處窟中獅子兒今既不來<a 
name="0589a11" id="0589a11"></a>昔不往白雲流水空瞻仰末後一句甚稀奇從他佛<a 
name="0589a12" id="0589a12"></a>眼莫能窺拈來覿面誰深省古渡無人霜月冷端的<a 
name="0589a13" id="0589a13"></a>而今孰可傳蘆華風靜鷺鷥眠休休休住住住一年<a 
name="0589a14" id="0589a14"></a>一度西風涼鳳棲不在梧桐樹。</p><a 
name="0589a15" id="0589a15"></a><p style="text-indent: 0em; margin-left: 0em"><span class="linehead"></span>供百老和尚牌位陞座心同虛空界示等虛空法證<a 
name="0589a16" id="0589a16"></a>得虛空時無是無非法既無是法從教南辰轉步承<a 
name="0589a17" id="0589a17"></a>茲願力而受生亦無非法何妨北斗藏身順此化儀<a 
name="0589a18" id="0589a18"></a>而趨寂是以簾垂黃閣無由正照旁臨帳合紫羅不<a 
name="0589a19" id="0589a19"></a>受森闡翠繞從上諸聖獨推此位最玄最玅非正非<a 
name="0589a20" id="0589a20"></a>偏大眾會麼善權中興第一代佛祖堂中稱獨尊。</p><a 
name="0589a21" id="0589a21"></a><p style="text-indent: 0em; margin-left: 0em"><span class="linehead"></span>上堂問不扣玄關深的旨何為句到意不到師云夜<a 
name="0589a22" id="0589a22"></a>半歸來不繫船何為意到句不到師云江村月落正<a 
name="0589a23" id="0589a23"></a>堪眠何為意句俱到師云縱然一夜風吹去何為意<a 
name="0589a24" id="0589a24"></a>句俱不到師云只在蘆花淺水邊進云四句已蒙師<a 
name="0589a25" id="0589a25"></a>指示玄關的旨幾深知師云罕逢穿耳士多遇刻舟<a 
name="0589a26" id="0589a26"></a>人乃拈拄杖云有時句到意不到居正而不稱尊有<a 
name="0589a27" id="0589a27"></a>時意到句不到垂偏而不混物有時意句俱到喝使<a 
name="0589a28" id="0589a28"></a>虛空荅響有時意句俱不到棒教山嶽崩頹卓一卓<a 
name="0589a29" id="0589a29"></a>云到此直得佛魔膽器意句全銷寶閣香殘瑤階月<a 
name="0589a30" id="0589a30"></a>冷玄關的旨誰是深知罕逢穿耳士多遇刻舟人。</p><a 
name="0589b01" id="0589b01"></a><p style="text-indent: 0em; margin-left: 0em"><span class="linehead"></span>馬撫臺送扁額入山陞座向來野跳深藏不放茶煙<a 
name="0589b02" id="0589b02"></a>出谷俗塵遠謝休教菜葉隨流何期有過量人具金<a 
name="0589b03" id="0589b03"></a>剛眼翻身一擲抹過大千以須彌山為筆滄溟水為<a 
name="0589b04" id="0589b04"></a>墨太虛空為紙上書大鑑重光四字遠遠持來高懸<a 
name="0589b05" id="0589b05"></a>禮菴祥麟彩鳳得騰翥之方渴驥怒猊奮揚威之勢<a 
name="0589b06" id="0589b06"></a>大包無外擔山之鬼無能動一微塵細入無閒吐電<a 
name="0589b07" id="0589b07"></a>之魔不敢亂其疆界百靈拱護萬福攸同覿面真機<a 
name="0589b08" id="0589b08"></a>放一線道盤屈蛟龍彰大意高蹤千古振名藍。</p><a 
name="0589b09" id="0589b09"></a><p style="text-indent: 0em; margin-left: 0em"><span class="linehead"></span>舉京口靈機大師住善權寺引座上堂三載離居兩<a 
name="0589b10" id="0589b10"></a>鬢秋歸時不見舊重樓雄圖霸業人何在敝屣浮雲<a 
name="0589b11" id="0589b11"></a>我獨留杖笠從今閒白日殿堂又得構丹丘天將祖<a 
name="0589b12" id="0589b12"></a>位摧賢哲頑石朝來亦點頭大眾當知白滿重圓之<a 
name="0589b13" id="0589b13"></a>月霜宇何高青還不翳之天丘陵自出改禾莖為栗<a 
name="0589b14" id="0589b14"></a>柄翻瓦礫作黃金由來恁麼事須得恁麼人既是恁<a 
name="0589b15" id="0589b15"></a>麼人何愁恁麼事諸公要識恁麼人麼看取新善權<a 
name="0589b16" id="0589b16"></a>分明為舉似。</p><a 
name="0589b17" id="0589b17"></a><p style="text-indent: 0em; margin-left: 0em"><span class="linehead"></span>至福嚴子青昊長老請上堂為到福嚴寺移笻出上<a 
name="0589b18" id="0589b18"></a>林山如仁者壽江似聖之清高山流水意相寄在瑤<a 
name="0589b19" id="0589b19"></a>琴橫按拂子作撫琴勢云汝等會麼但識琴中趣何<a 
name="0589b20" id="0589b20"></a>勞弦上音。</p><a 
name="0589b21" id="0589b21"></a><p style="text-indent: 0em; margin-left: 0em"><span class="linehead"></span>中秋上堂問法雷久隱祖印重提惟心淨土又作麼<a 
name="0589b22" id="0589b22"></a>生師云昨夜日輪吐桂花進云恁麼則禪月與蓮燈<a 
name="0589b23" id="0589b23"></a>並照師云今朝月窟生芝艸進云人人親證去也師<a 
name="0589b24" id="0589b24"></a>云知恩者少乃云山僧久不陞座口生白醭檀越拈<a 
name="0589b25" id="0589b25"></a>香躬請說法令見者聞者知恩報恩○於中洞徹玄<a 
name="0589b26" id="0589b26"></a>微正好修行正好供養各各親證惟心淨土大歡喜<a 
name="0589b27" id="0589b27"></a>解脫法門三十年後不得孤負靈山老衲如是憨布<a 
name="0589b28" id="0589b28"></a>袋呵呵笑云禪月輝蓮燈皎箇機關誰得曉昨夜日<a 
name="0589b29" id="0589b29"></a>輪吐桂花今朝月窟生芝艸大眾恁麼會是恰好。</p><a 
name="0589b30" id="0589b30"></a><p style="text-indent: 0em; margin-left: 0em"><span class="linehead"></span>受弁山龍華寺請辭眾上堂辛亥住善權為造先人<a 
name="0589c01" id="0589c01"></a>塔於中多障魔死生終不怯今經將十年培植心方<a 
name="0589c02" id="0589c02"></a>愜胡為弁山兄星夜飛書帖理數不能逃選邀承祖<a 
name="0589c03" id="0589c03"></a>業摩挲繞塔幢灑掃誰相接就祖而去師衷情猶不<a 
name="0589c04" id="0589c04"></a>恰守師而卻祖官差符更捷進退兩俱難法門關係<a 
name="0589c05" id="0589c05"></a>切暫假且三秋攜笻聊一涉清淨祖田園載充灑掃<a 
name="0589c06" id="0589c06"></a>職珍重爾高流光陰莫虛擲去來的是誰彼此元無<a 
name="0589c07" id="0589c07"></a>跡苕水風回夾岸青洞山雨過連天碧。</p><a 
name="0589c08" id="0589c08"></a><p style="text-indent: 0em; margin-left: 0em"><span class="linehead"></span>黎文宗徐學士徐豸史送寒松節操孝義可風禮菴<a 
name="0589c09" id="0589c09"></a>三扁額入山陞座寂寞高嵒客林深忘歲窮銀鉤來<a 
name="0589c10" id="0589c10"></a>嶺外玉箸入雲中三額時同挂千秋振古風要知端<a 
name="0589c11" id="0589c11"></a>的意夜半日輪紅。</p><a 
name="0589c12" id="0589c12"></a><p style="text-indent: 0em; margin-left: 0em"><span class="linehead"></span>誕期至弁山睿凡和尚送師前住龍華第十六位木<a 
name="0589c13" id="0589c13"></a>主入祖堂請上堂寶鏡堂前澂澂光彩祖燈室內凜<a 
name="0589c14" id="0589c14"></a>凜神威透脫玄機先後自然合序高明至理壎篪端<a 
name="0589c15" id="0589c15"></a>不越倫直下無私良由返照當陽曉示只貴知歸賴<a 
name="0589c16" id="0589c16"></a>有同門機活盤珠恢祖道謂余耳順位遵昭穆序堂<a 
name="0589c17" id="0589c17"></a>規禮菴向曰不必者漢參學十餘年依舊罔知禪道<a 
name="0589c18" id="0589c18"></a>開堂七八處未能普振真風豈期罪犯彌天何又預<a 
name="0589c19" id="0589c19"></a>居祖席正好脫除珍御著起襴衫分付烏藤趁遊芳<a 
name="0589c20" id="0589c20"></a>艸主人又謂自是善行無轍跡更須就位本天然大<a 
name="0589c21" id="0589c21"></a>眾記取者一轉語莫待二十年後方纔道箇何必。</p><a 
name="0589c22" id="0589c22"></a><p style="text-indent: 0em; margin-left: 0em"><span class="linehead"></span>誕期獅子菴大奇禪士請上堂一即六六即一眉毛<a 
name="0589c23" id="0589c23"></a>罅裏堆山岳鼻孔中藏獅子兒信得及切須疑珠圓<a 
name="0589c24" id="0589c24"></a>有腳走晶盤月午無心當桂殿疑得大悟方深掀翻<a 
name="0589c25" id="0589c25"></a>麟閣功勳泯擊碎菱華影象沉超疑悟越玄關只有<a 
name="0589c26" id="0589c26"></a>清風來几上更無片語落人間然而疑悟兩忘又作<a 
name="0589c27" id="0589c27"></a>麼生世間甲子管不得劫外風光合自由。</p><a 
name="0589c28" id="0589c28"></a><p style="text-indent: 0em; margin-left: 0em"><span class="linehead"></span>誕期德貞弟子請上堂若人生百歲不善諸佛機未<a 
name="0589c29" id="0589c29"></a>若生一日而得決了之拈拄杖云識得者箇千足萬<a 
name="0589c30" id="0589c30"></a>足後天地生而知天地之始先天地老而知天地之<a 
name="0590a01" id="0590a01"></a>終知終知始隨處作主女子身中入正定男子身中<a 
name="0590a02" id="0590a02"></a>從定出比丘身中入正定居士身中從定出諸佛身<a 
name="0590a03" id="0590a03"></a>中入正定眾生身中從定出卓拄杖云為復是定耶<a 
name="0590a04" id="0590a04"></a>非定耶禮菴六袟全得渠力。</p><a 
name="0590a05" id="0590a05"></a><p style="text-indent: 0em; margin-left: 0em"><span class="linehead"></span>誕期示應菴剖塵上座請上堂問紫金蓮捧千輪足<a 
name="0590a06" id="0590a06"></a>白玉毫揮萬德身如何是示應境師云護龍分水環<a 
name="0590a07" id="0590a07"></a>金井進云經翻畫閣香初纔定入花宮月正圓如何<a 
name="0590a08" id="0590a08"></a>是境中人師云彩鳳乘仙下碧雲進云人境<span class="corr" title='[己&gt;已]'>已</span>蒙師<a 
name="0590a09" id="0590a09"></a>指示朝來請法怎敷揚師云楖栗頭邊開正眼進云<a 
name="0590a10" id="0590a10"></a>曹溪一滴收三泖法雨千秋潤九峰師云知音之後<a 
name="0590a11" id="0590a11"></a>更誰知乃云一句當天萬機寢削護龍分水環城郭<a 
name="0590a12" id="0590a12"></a>一塵透脫千界光輝彩鳳乘仙下翠微笑他碧眼遠<a 
name="0590a13" id="0590a13"></a>涉流沙來東震旦國無法向人說將心與汝安西王<a 
name="0590a14" id="0590a14"></a>母特降瑤池慶獻桃實指東方朔<span class="corr" title='[己&gt;已]'>已</span>三偷矣說甚黃<a 
name="0590a15" id="0590a15"></a>梅逢小兒王喬引鳳簫薄彭祖而卑陳摶等虛空而<a 
name="0590a16" id="0590a16"></a>並華岳賴有禮菴<span class="gaiji">[○@●]<!--gaiji,,1[○@●],2,3--></span>明露秋光理應箭鋒事存函蓋<a 
name="0590a17" id="0590a17"></a>紅塵紫陌何妨見性明心城市山林正好入廛垂手<a 
name="0590a18" id="0590a18"></a>與一切人為師為導為岡為陵德潤群機道弘萬品<a 
name="0590a19" id="0590a19"></a>正與麼時是誰端的頻添花甲子數到劫雲初。</p><a 
name="0590a20" id="0590a20"></a><p style="text-indent: 0em; margin-left: 0em"><span class="linehead"></span>誕期靜澂含輝二禪德請上堂雲門胡餅超佛越祖<a 
name="0590a21" id="0590a21"></a>輥出雪峰毬打動禾山鼓方壺圜嶠蓬萊洞府漢鍾<a 
name="0590a22" id="0590a22"></a>離張果老領著一斑仙人聳身起舞有唱道一聲野<a 
name="0590a23" id="0590a23"></a>鶴仙濤起白晝天風送寶花有唱道不因海頌潮生<a 
name="0590a24" id="0590a24"></a>日爭見山歌耳順年有唱道佛儒自是元同轍釋道<a 
name="0590a25" id="0590a25"></a>從來共一家喝一喝云被禮菴一喝各各騰雲駕霧<a 
name="0590a26" id="0590a26"></a>去也諸公於此洞徹揣虛空出骨捏蒺藜成灰前際<a 
name="0590a27" id="0590a27"></a>後際不相踰越任是謝三郎只在漁船王老師解打<a 
name="0590a28" id="0590a28"></a>破鼓和泥合水要覓他本命元辰日子了不可得且<a 
name="0590a29" id="0590a29"></a>道他具甚長處有名閒富貴無事小神仙。</p><a 
name="0590a30" id="0590a30"></a><p style="text-indent: 0em; margin-left: 0em"><span class="linehead"></span>誕辰眾請上堂智度菩薩母方便以為父一切大導<a 
name="0590b01" id="0590b01"></a>師無不由是生遂屈指云天啟丙寅是此日康熙乙<a 
name="0590b02" id="0590b02"></a>丑是此日數到盡未來際亦是此日天啟丙寅是此<a 
name="0590b03" id="0590b03"></a>人康熙乙丑是此人數到盡未來際亦是此人諸公<a 
name="0590b04" id="0590b04"></a>還識此人麼良久云生來慎厥初守正以自全貧賤<a 
name="0590b05" id="0590b05"></a>不改樂富貴不違天逃禪不學佛好道不求仙六旬<a 
name="0590b06" id="0590b06"></a>披一衲渾忘涉世緣。</p><a 
name="0590b07" id="0590b07"></a><p style="text-indent: 0em; margin-left: 0em"><span class="linehead"></span>無相修道人請上堂聞聲悟道接響承虛見色明心<a 
name="0590b08" id="0590b08"></a>倚艸附木談玄談玅轉見淆訛問主問賓自生分別<a 
name="0590b09" id="0590b09"></a>者片田地分付來多少時也天是天地是地山是山<a 
name="0590b10" id="0590b10"></a>水是水一念不落諸緣證取自家境界諸公會麼不<a 
name="0590b11" id="0590b11"></a>起纖毫修學心無相光中常自在。</p><a 
name="0590b12" id="0590b12"></a><p style="text-indent: 0em; margin-left: 0em"><span class="linehead"></span>百老和尚二十周上堂二十周前濟濟英賢他方此<a 
name="0590b13" id="0590b13"></a>土一會儼然二十周後茫茫宇宙日往月來幾人知<a 
name="0590b14" id="0590b14"></a>有二十周時墓木拱矣雙徑深矣棄其本者榮華稿<a 
name="0590b15" id="0590b15"></a>矣適有僧問老師去世廿周從無來者孝思何在禮<a 
name="0590b16" id="0590b16"></a>菴答云貴人多忘大眾會麼知我者其惟春秋乎。</p><a 
name="0590b17" id="0590b17"></a><p style="text-indent: 0em; margin-left: 0em"><span class="linehead"></span>編梓百老和尚全錄入楞嚴大藏上堂示寂廣陵廿<a 
name="0590b18" id="0590b18"></a>二年人求法錄渴如然禮菴守塔因編次隆福剞犁<a 
name="0590b19" id="0590b19"></a>結勝緣練水月高樛木月雲門煙接弁山煙明同佛<a 
name="0590b20" id="0590b20"></a>日千秋麗藏入楞嚴萬古傳識聖諦悟真詮法檀九<a 
name="0590b21" id="0590b21"></a>會利人天師真欲寫知何處一塔干霄鎮善權。</p><a 
name="0590b22" id="0590b22"></a><p style="text-indent: 0em; margin-left: 0em"><span class="linehead"></span>再受白雲香爐寺請辭眾上堂我年二九立志遍參<a 
name="0590b23" id="0590b23"></a>後到弁山被老人痛棒前得七珍八寶一時瓦解冰<a 
name="0590b24" id="0590b24"></a>消隨住一十三年自是龍宮虎穴任意逍遙赴善權<a 
name="0590b25" id="0590b25"></a>建法塔築室獨居十有六載今來六十有一猶在禮<a 
name="0590b26" id="0590b26"></a>菴塔上砌石栽培钁頭钁底不曾遇著一箇半個如<a 
name="0590b27" id="0590b27"></a>獅子兒吒呀地哮吼一聲壁立千仞直得玄沙船子<a 
name="0590b28" id="0590b28"></a>罷釣收綸寒山拾得呵呵大笑且道笑箇什麼兒孫<a 
name="0590b29" id="0590b29"></a>各自成家業若個慇懃問歲寒。</p><a 
name="0590b30" id="0590b30"></a><p><span class="juanname">寒松操禪師語錄卷第六</span></p>
<hr>【經文資訊】嘉興藏第 37 冊 No. B392 寒松操禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexce5f.html?index=J37nB392" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J37nB392_006 by HTTrack Website Copier/3.x [XR&CO'2014], Tue, 07 Jun 2016 07:14:01 GMT -->
</html>
