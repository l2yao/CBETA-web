<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T52n2103_002 by HTTrack Website Copier/3.x [XR&CO'2014], Tue, 07 Jun 2016 07:00:39 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1964516013&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT52n2103&amp;utmp=%2Fmobile%2Findex.php%3Findex%3DT52n2103_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0228.html?index=T52n2103_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第52冊<br/>No.2103 廣弘明集 (30卷)<br/>【唐 道宣撰】<br/>第 2 卷</p>
	<a href="index5db4-2.html?index=T52n2103_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T52">
<div class="root" id="2103" sutra_name="廣弘明集" sutra_juan="[卷2]">　
<a 
name="0101a06" id="0101a06"></a><a 
name="0101a07" id="0101a07"></a><a 
name="0101a08" id="0101a08"></a><p><span class="juanname">廣弘明集卷第二</span></p><a 
name="0101a09" id="0101a09"></a><a 
name="0101a10" id="0101a10"></a><p style="margin-left: 4em"><span class="byline">大唐西明寺沙門釋道宣撰</span></p><a 
name="0101a11" id="0101a11"></a><p style="margin-left: 3em"><span class="headname">歸正篇第一之二</span></p><a 
name="0101a12" id="0101a12"></a><ul><li>元魏書釋老志<span class="byline">　齊著作魏收</span></li><a 
name="0101a13" id="0101a13"></a><li>高齊書述佛志<span class="byline">　隋著作王邵</span></li></ul><a 
name="0101a14" id="0101a14"></a><p style="margin-left: 4em"><span class="headname">魏書釋老志</span></p><p style="margin-left: 4em"><span class="byline">齊著作魏收</span></p><a 
name="0101a15" id="0101a15"></a><p style="text-indent: 0em; margin-left: 0em"><span class="linehead"></span>大人有作司牧生民。結繩以往書契所紀。羲<a 
name="0101a16" id="0101a16"></a>軒已還至於三代。墳典之&#x8FF9;為秦所焚。漢採<a 
name="0101a17" id="0101a17"></a>遺籍復若山丘。固使六家七略班馬區異。釋<a 
name="0101a18" id="0101a18"></a>氏之學聞於前漢武帝。元狩中霍去病獲<a 
name="0101a19" id="0101a19"></a>昆邪王及金人率長丈餘。帝以為大神。列<a 
name="0101a20" id="0101a20"></a>於甘泉宮。燒香禮拜。此則佛道流通之漸也。<a 
name="0101a21" id="0101a21"></a>及開西域。遣張騫使大夏。還云。身毒天竺<a 
name="0101a22" id="0101a22"></a>國有浮圖之教。哀帝元壽中景憲受大月氏<a 
name="0101a23" id="0101a23"></a>王口授浮圖經。</p><a 
name="0101a24" id="0101a24"></a><p style="text-indent: 0em; margin-left: 0em"><span class="linehead"></span>後漢明帝夢金人。項有日光飛行殿庭。傅毅<a 
name="0101a25" id="0101a25"></a>始以佛對帝。遣郎中蔡愔博士秦景等。使於<a 
name="0101a26" id="0101a26"></a>天竺寫浮圖遺範。仍與沙門迦攝摩滕竺法<a 
name="0101a27" id="0101a27"></a>蘭還雒陽。又得經四十二章及釋迦立像。帝<a 
name="0101a28" id="0101a28"></a>令畫工圖之。置清涼臺及顯節陵上。緘經於<a 
name="0101a29" id="0101a29"></a>蘭臺石室浮圖。或言佛陀。聲相轉也。譯云淨<a 
name="0101b01" id="0101b01"></a>覺。言滅穢成明道為聖悟也。凡其經旨。大抵<a 
name="0101b02" id="0101b02"></a>言生生之類皆因行業而起。有過去當今未<a 
name="0101b03" id="0101b03"></a>來。歷三世識神常不滅也。凡為善惡必有報<a 
name="0101b04" id="0101b04"></a>應。漸積勝業陶冶&#x9E81;鄙。經無數劫藻練神明。<a 
name="0101b05" id="0101b05"></a>乃致無生而得佛道也。其間階次心行等級<a 
name="0101b06" id="0101b06"></a>非一。皆緣淺以至深。藉微而為著。率在於積<a 
name="0101b07" id="0101b07"></a>仁順蠲嗜慾。習虛靜而成通照也。故其始修<a 
name="0101b08" id="0101b08"></a>心則依佛法僧。謂之三歸。若君子之三異<a 
name="0101b09" id="0101b09"></a>也。又有五戒。去殺盜婬妄言飲酒。大意與仁<a 
name="0101b10" id="0101b10"></a>義禮信智同。云奉持之則生天人勝處。虧犯<a 
name="0101b11" id="0101b11"></a>則墜鬼畜諸苦。又善惡生處凡有六道焉。</p><a 
name="0101b12" id="0101b12"></a><p style="text-indent: 0em; margin-left: 0em"><span class="linehead"></span>諸服其道者。則剃落鬚髮釋累辭家。結師資<a 
name="0101b13" id="0101b13"></a>遵律度相與和居。治心修淨行乞以自給。謂<a 
name="0101b14" id="0101b14"></a>之沙門。或曰桑門。亦聲相近也。其根業各差。<a 
name="0101b15" id="0101b15"></a>謂之三乘。聲聞緣覺及以大乘。取其可乘運<a 
name="0101b16" id="0101b16"></a>以至道為名也。上根者修六度進萬行。拯<a 
name="0101b17" id="0101b17"></a>度億流彌歷長遠。登覺境而號為佛也。本號<a 
name="0101b18" id="0101b18"></a>釋迦文。此譯能仁。謂德充道備戡濟萬物也。<a 
name="0101b19" id="0101b19"></a>降於天竺迦維羅衛國王之子。生於四月八<a 
name="0101b20" id="0101b20"></a>日夜。從母右&#x8107;而出。姿相超異者三十二種。<a 
name="0101b21" id="0101b21"></a>天降嘉瑞亦三十二而應之。以二月十五日<a 
name="0101b22" id="0101b22"></a>而入涅槃。此云滅度。或言常樂我淨。明無遷<a 
name="0101b23" id="0101b23"></a>謝及諸苦累也。又云。諸佛有二義。一者真實。<a 
name="0101b24" id="0101b24"></a>謂至極之體妙絕拘累。不得以方處期。不可<a 
name="0101b25" id="0101b25"></a>以形量限。有感斯應。體常湛然。二權應者。謂<a 
name="0101b26" id="0101b26"></a>和光六道同塵萬類。生滅隨時脩短應物。形<a 
name="0101b27" id="0101b27"></a>由感生體非實有。權形雖謝真體不遷。但時<a 
name="0101b28" id="0101b28"></a>無妙感。故莫得常見耳。斯則明佛生非實生<a 
name="0101b29" id="0101b29"></a>滅非實滅也。佛既謝往。香木焚屍靈骨分碎。<a 
name="0101c01" id="0101c01"></a>大小如粒。擊之不壞。焚亦不燋。而有光明神<a 
name="0101c02" id="0101c02"></a>驗。謂之舍利。弟子收奉竭香花致敬慕建宮<a 
name="0101c03" id="0101c03"></a>宇。謂之為塔。猶宗廟也。故時稱為塔廟者是<a 
name="0101c04" id="0101c04"></a>矣。於後百年。有王阿育者。以神力分佛舍<a 
name="0101c05" id="0101c05"></a>利。役諸鬼神造八萬四千塔。布於世界。皆同<a 
name="0101c06" id="0101c06"></a>日而就。今雒陽彭城姑臧臨淄。皆有阿育王<a 
name="0101c07" id="0101c07"></a>寺。蓋承其遺&#x8FF9;焉。而影&#x8FF9;爪齒留於天竺。中<a 
name="0101c08" id="0101c08"></a>途來往者。咸言見之。初說教法後皆著錄。綜<a 
name="0101c09" id="0101c09"></a>覈深致無所漏失。故三藏十二部經。如九流<a 
name="0101c10" id="0101c10"></a>之異。統其大歸終以三乘為本。後有羅漢菩<a 
name="0101c11" id="0101c11"></a>薩。相繼著論贊明經義。以破外道。皆傍諸藏<a 
name="0101c12" id="0101c12"></a>部大義。假立外問而以內法釋之。傳於中國<a 
name="0101c13" id="0101c13"></a>漸流廣矣。漢初沙門皆衣赤布。後乃易以雜<a 
name="0101c14" id="0101c14"></a>色。至於微言隱義。未之詳究。有沙門常山衛<a 
name="0101c15" id="0101c15"></a>道安。性聰敏。日誦萬餘言研求幽旨。慨無<a 
name="0101c16" id="0101c16"></a>師匠。獨坐靜室十有二年。覃思搆精神悟妙<a 
name="0101c17" id="0101c17"></a>賾。以前出經多有舛駁。乃正其乖謬。爾後沙<a 
name="0101c18" id="0101c18"></a>門傳法大著中原。</p><a 
name="0101c19" id="0101c19"></a><p style="text-indent: 0em; margin-left: 0em"><span class="linehead"></span>魏先建國出於玄朔。風俗淳一與西域殊絕。<a 
name="0101c20" id="0101c20"></a>故浮圖聲教未之得聞。及神元與魏晉通聘。<a 
name="0101c21" id="0101c21"></a>文帝在洛陽。昭成在襄國。備究南夏佛法之<a 
name="0101c22" id="0101c22"></a>事。太祖平中山。經郡國見沙門皆致敬。禁軍<a 
name="0101c23" id="0101c23"></a>旅無有所犯。有沙門僧朗。與其徒隱于泰山。<a 
name="0101c24" id="0101c24"></a>帝致書以繒素氈罽&#x9262;錫為禮。今猶號朗<a 
name="0101c25" id="0101c25"></a>公谷焉。天興元年下詔曰。夫佛法之興其來<a 
name="0101c26" id="0101c26"></a>遠矣。濟益之功冥及存沒。神蹤遺法信可依<a 
name="0101c27" id="0101c27"></a>憑。其&#x52C5;有司。於京城建飾容範修整宮舍。令<a 
name="0101c28" id="0101c28"></a>信向之徒有所居止。是歲作五級佛圖耆闍<a 
name="0101c29" id="0101c29"></a>崛山及須彌山殿。加以繢飾別搆講堂禪房<a 
name="0102a01" id="0102a01"></a>及沙門座。莫不嚴具焉。</p><a 
name="0102a02" id="0102a02"></a><p style="text-indent: 0em; margin-left: 0em"><span class="linehead"></span>太宗踐位。亦遵先業。京邑四方建立圖像。仍<a 
name="0102a03" id="0102a03"></a>令沙門敷導民俗。皇始中趙郡沙門法果。戒<a 
name="0102a04" id="0102a04"></a>行精至開演法籍。太祖詔徵以為沙門統綰<a 
name="0102a05" id="0102a05"></a>攝僧徒。言多允愜供施甚厚。太宗崇敬彌加<a 
name="0102a06" id="0102a06"></a>於前。永興中前後授以輔國宜城子忠信侯<a 
name="0102a07" id="0102a07"></a>安城公之號。皆固辭。帝常親幸其居。以門狹<a 
name="0102a08" id="0102a08"></a>小不容輿輦。更廣大之。年八十餘。太常中<a 
name="0102a09" id="0102a09"></a>卒。帝三臨其喪。追贈老壽將軍趙胡靈公。初<a 
name="0102a10" id="0102a10"></a>果年四十始為沙門。有子曰猛。詔令襲果所<a 
name="0102a11" id="0102a11"></a>加爵<span class="note">(云云所述沙門等文多不載)</span>。</p><a 
name="0102a12" id="0102a12"></a><p style="text-indent: 0em; margin-left: 0em"><span class="linehead"></span>世祖燾即位。亦遵太祖太宗之業。每引高德<a 
name="0102a13" id="0102a13"></a>沙門與共談論。四月八日輿諸佛像行於廣<a 
name="0102a14" id="0102a14"></a>衢。帝親御門樓臨觀散花以致禮敬。世祖平<a 
name="0102a15" id="0102a15"></a>赫連昌。得沙門惠始。本張氏。清河人。聞羅什<a 
name="0102a16" id="0102a16"></a>出經。詣長安見之觀習禪定。於白渠北。晝則<a 
name="0102a17" id="0102a17"></a>入城聽講。夕還處靜三輔。有識者多宗之。劉<a 
name="0102a18" id="0102a18"></a>裕滅姚泓。留子義真鎮長安。真及僚佐皆敬<a 
name="0102a19" id="0102a19"></a>重焉。後義真之去長安也。赫連屈局追敗<a 
name="0102a20" id="0102a20"></a>之。道俗少長咸見坑戮。惠始身被白刃而體<a 
name="0102a21" id="0102a21"></a>不傷。屈局大怒召始於前。以所佩寶劍自擊<a 
name="0102a22" id="0102a22"></a>之。又不能害。乃懼而謝罪。後至京都多所訓<a 
name="0102a23" id="0102a23"></a>導。人莫測其&#x8FF9;。世祖重之。每加禮敬。自初習<a 
name="0102a24" id="0102a24"></a>禪至於沒世。五十餘年。未嘗寢臥。跣行泥塵<a 
name="0102a25" id="0102a25"></a>初不污足。色愈鮮白。世號白&#x811A;阿練。自知<a 
name="0102a26" id="0102a26"></a>終期齋潔端坐。僧徒滿側。凝泊而絕。停屍<a 
name="0102a27" id="0102a27"></a>十日。容色如一。死十餘年開殯改葬。初不傾<a 
name="0102a28" id="0102a28"></a>壞。舉世異之。送葬者六千餘人。莫不感慟。中<a 
name="0102a29" id="0102a29"></a>書監高允為傳頌其德&#x8FF9;。&#x51A1;上立石精舍。圖<a 
name="0102b01" id="0102b01"></a>像焉存。</p><a 
name="0102b02" id="0102b02"></a><p style="text-indent: 0em; margin-left: 0em"><span class="linehead"></span>世祖雅好莊老。諷味晨夕。而富於春秋。銳志<a 
name="0102b03" id="0102b03"></a>武功。雖歸宗佛法敬重沙門。而未覽經教深<a 
name="0102b04" id="0102b04"></a>求緣報之旨。及得寇謙之道以清靜無為有<a 
name="0102b05" id="0102b05"></a>仙化之證。遂信行其術。司徒崔浩奉謙之道。<a 
name="0102b06" id="0102b06"></a>尤不信佛。與帝言數加誹毀。謂虛誕為世<a 
name="0102b07" id="0102b07"></a>費。帝以其辯博頗信之。會蓋吳反於杏城。<a 
name="0102b08" id="0102b08"></a>關中騷擾。帝西伐至長安入寺中觀焉。沙門<a 
name="0102b09" id="0102b09"></a>飲從官酒。入其便室見有財產弓矢及牧守<a 
name="0102b10" id="0102b10"></a>富人所寄藏物。蓋以萬計。帝先忿沙門非法。<a 
name="0102b11" id="0102b11"></a>浩時從行。因進其說下詔誅長安沙門。焚破<a 
name="0102b12" id="0102b12"></a>佛像。&#x52C5;留臺下。四方一依長安行事。又詔曰。<a 
name="0102b13" id="0102b13"></a>彼沙門者假西戎虛誕妄生妖<span class="gaiji">孽<!--gaiji,孽,1[薛/女],2&#x3738;,3--></span>。非所以齊<a 
name="0102b14" id="0102b14"></a>一政化布淳德於天下也。自王公已下有私<a 
name="0102b15" id="0102b15"></a>養沙門者。皆送過期不出沙門。身死容者誅<a 
name="0102b16" id="0102b16"></a>一門。時恭宗為太子監國。素敬佛道。頻表<a 
name="0102b17" id="0102b17"></a>陳刑殺之濫又非圖像之罪。再三帝不許。乃<a 
name="0102b18" id="0102b18"></a>下詔曰。昔後漢荒君。信惑邪偽妄假睡夢。信<a 
name="0102b19" id="0102b19"></a>胡妖鬼以亂天常。自古九州無此也。誇誕大<a 
name="0102b20" id="0102b20"></a>言不本人情。叔季之世。闇君亂主莫不眩焉。<a 
name="0102b21" id="0102b21"></a>由是政教不行。禮義大壞。鬼道熾盛。視王者<a 
name="0102b22" id="0102b22"></a>之法蔑如也。自此已來繼代禍亂天罰極行<a 
name="0102b23" id="0102b23"></a>生民死盡。五服之內鞠為丘墟。千里蕭條不<a 
name="0102b24" id="0102b24"></a>見人跡。皆由於此。朕承天緒屬。當窮運之弊。<a 
name="0102b25" id="0102b25"></a>欲除偽定真。復羲農之政其一切蕩除胡神<a 
name="0102b26" id="0102b26"></a>滅其蹤&#x8FF9;。庶無謝於風氏矣。自今已後敢有<a 
name="0102b27" id="0102b27"></a>事胡神。及造其形像泥人銅人者門誅。雖言<a 
name="0102b28" id="0102b28"></a>胡神問今胡人若有若無皆是前代漢人無賴<a 
name="0102b29" id="0102b29"></a>子弟劉元真呂伯強之徒接乞胡之誕言。用<a 
name="0102c01" id="0102c01"></a>老莊之虛假。附而益之。皆非真實。至使王法<a 
name="0102c02" id="0102c02"></a>廢而不行。蓋大姦之魁也。世有非常之人。能<a 
name="0102c03" id="0102c03"></a>行非常之事。非朕孰能去此歷代之偽物。有<a 
name="0102c04" id="0102c04"></a>司宣告。在所諸有佛圖形像及胡經皆擊破<a 
name="0102c05" id="0102c05"></a>焚除。沙門無少長悉坑之。是歲真君七年三<a 
name="0102c06" id="0102c06"></a>月也。恭宗言雖不用。然猶緩宣詔書。遠近豫<a 
name="0102c07" id="0102c07"></a>知各得為計。京邑四方沙門多亡匿而免者。<a 
name="0102c08" id="0102c08"></a>其金銀寶像經論。大得祕藏。至於土木寺塔<a 
name="0102c09" id="0102c09"></a>聲教所及。皆畢除毀。</p><a 
name="0102c10" id="0102c10"></a><p style="text-indent: 0em; margin-left: 0em"><span class="linehead"></span>集論者曰。帝本戎馬之鄉。素絕文義之&#x8FF9;。既<a 
name="0102c11" id="0102c11"></a>參軍事所往誅殄。惟斯為政餘無涉言。故殺<a 
name="0102c12" id="0102c12"></a>史官恥述過也。屬崔浩密構莫識佞辯。遂行<a 
name="0102c13" id="0102c13"></a>誅除。時以為一代之快意也。不久癘及。追<a 
name="0102c14" id="0102c14"></a>悔無由。視崔浩若仇讎。淫刑酷毒為天下同<a 
name="0102c15" id="0102c15"></a>笑也。</p><a 
name="0102c16" id="0102c16"></a><p style="text-indent: 0em; margin-left: 0em"><span class="linehead"></span>初浩與寇謙同從。苦與浩爭浩不從。謙<a 
name="0102c17" id="0102c17"></a>曰。卿今促年壽滅門戶矣。至真君十一年。<a 
name="0102c18" id="0102c18"></a>浩誅備五刑。時年七十。帝頗悔之。然業已<a 
name="0102c19" id="0102c19"></a>行難中修復。恭宗潛欲興之。未敢言也。時法<a 
name="0102c20" id="0102c20"></a>令寬弛。存信之家奉事沙門。竊法服講誦者<a 
name="0102c21" id="0102c21"></a>殷矣。至十三年二月因癘而崩。子晃讒死。而<a 
name="0102c22" id="0102c22"></a>孫立焉。</p><a 
name="0102c23" id="0102c23"></a><p style="text-indent: 0em; margin-left: 0em"><span class="linehead"></span>檢別傳。浩非毀佛法。宗尚天師寇謙之。學仙<a 
name="0102c24" id="0102c24"></a>道也。妻郭氏敬信釋典。誦金剛般若。浩<a 
name="0102c25" id="0102c25"></a>取焚之。捐灰於廁。及幽執檻車送于城南。使<a 
name="0102c26" id="0102c26"></a>衛士十人行溲其上。呼聲嗷嗷聞于行路。浩<a 
name="0102c27" id="0102c27"></a>曰。斯吾投經之現報也。初浩得肆其佞。誅<a 
name="0102c28" id="0102c28"></a>夷釋門。深文加謗昌言下詔。以為妖鬼之大<a 
name="0102c29" id="0102c29"></a>魁也。帝未委之。可謂非常之人。能行非常之<a 
name="0103a01" id="0103a01"></a>事。信矣。浩門既誅。清河崔氏無遠近。及范陽<a 
name="0103a02" id="0103a02"></a>盧氏。太原郭氏河東柳氏。皆浩之親姻也。盡<a 
name="0103a03" id="0103a03"></a>夷其族。詩云。讒人罔極。交亂四國。驗矣。集<a 
name="0103a04" id="0103a04"></a>論者曰。自古三公之加刑者。斯最酷也。豈非<a 
name="0103a05" id="0103a05"></a>恨其飾詐邪佞濫毒仁祠致癘及躬無由自免<a 
name="0103a06" id="0103a06"></a>顯戮讒構密悔前<span class="gaiji">愆<!--gaiji,愆,1[保/言],2,3--></span>。剋己復禮固難則矣。不<a 
name="0103a07" id="0103a07"></a>自責於闇惑。方乃作虐尤人。終非靜過。畢為<a 
name="0103a08" id="0103a08"></a>噬臍者所及。昔龍逢之遭夏桀。比于之剖殷<a 
name="0103a09" id="0103a09"></a>辛。炮烙以樹嚴刑。酒池以悅臣妾。時人豈<a 
name="0103a10" id="0103a10"></a>謂為正化也。縱而飾非褒而唱善。及後南巢<a 
name="0103a11" id="0103a11"></a>被放白旗懸首。無有代者身自當之。國除身<a 
name="0103a12" id="0103a12"></a>喪無所追收。禍不旋踵自貽伊戚。<span class="gaiji">沿<!--gaiji,沿,1[泳-永+公],2&#x3CC2;,3--></span>斯已<a 
name="0103a13" id="0103a13"></a>後。代代率然禪讓之道。魏文開其實錄。覈於<a 
name="0103a14" id="0103a14"></a>終古。堯舜其猶病諸。故佛經曰。二儀尚殞。國<a 
name="0103a15" id="0103a15"></a>有何常。斯至言也。世祖若能撫躬反問本&#x96B7;<a 
name="0103a16" id="0103a16"></a>幽都禮義之所不行慈濟。由來莫識。不知昔<a 
name="0103a17" id="0103a17"></a>乘何業奄有中原。如何恣此昏凶。行茲傲虐。<a 
name="0103a18" id="0103a18"></a>事不可也。用此自勵追悔絕乎。</p><a 
name="0103a19" id="0103a19"></a><p style="text-indent: 0em; margin-left: 0em"><span class="linehead"></span>時有沙門玄高者。空門之秀傑也。通靈感眾。<a 
name="0103a20" id="0103a20"></a>道王河西涼平。東歸太武信重。為太子晃之<a 
name="0103a21" id="0103a21"></a>師也。晃孝敬自天崇仰佛法。崔寇得倖於帝。<a 
name="0103a22" id="0103a22"></a>恐晃攝政或見危逐。密讒於帝謂有異圖可<a 
name="0103a23" id="0103a23"></a>不先慮。帝乃信之。便幽太子於深宮。帝夢其<a 
name="0103a24" id="0103a24"></a>祖父執劍怒曰。太子仁孝忠誠允著。如何信<a 
name="0103a25" id="0103a25"></a>讒。帝寤集朝臣以述之。諸雄伯曰。太子無事。<a 
name="0103a26" id="0103a26"></a>枉見幽辱。帝又信之。以真君五年正月。下<a 
name="0103a27" id="0103a27"></a>詔曰。朕承祖宗重光之緒。思闡鴻業恢隆萬<a 
name="0103a28" id="0103a28"></a>代。武功雖昭而文教未暢。非所以崇太平之<a 
name="0103a29" id="0103a29"></a>治也。今域內安逸百姓富昌。宜定制度為萬<a 
name="0103b01" id="0103b01"></a>世之法。夫陰陽有往復。四時有代序。授子任<a 
name="0103b02" id="0103b02"></a>賢安全相付。所以休息疲勞式固長久。古今<a 
name="0103b03" id="0103b03"></a>不易之令典也。可令皇太子嗣理萬機總統<a 
name="0103b04" id="0103b04"></a>百揆。更舉賢良以備列職。擇人授任而黜陟<a 
name="0103b05" id="0103b05"></a>之。其朝士庶民。皆稱臣於太子。云云。崔浩又<a 
name="0103b06" id="0103b06"></a>譖云。太子前事實有謀心。但結高公道術。故<a 
name="0103b07" id="0103b07"></a>令先帝降夢。如此物論事&#x8FF9;難明。若不早除<a 
name="0103b08" id="0103b08"></a>必為巨害。帝又納之。即幽太子死之。又收高<a 
name="0103b09" id="0103b09"></a>於平城南縊之。即宋元嘉二十一年也。爾夜<a 
name="0103b10" id="0103b10"></a>門人莫知其死。忽有光明繞塔入房。有聲曰。<a 
name="0103b11" id="0103b11"></a>吾已逝矣。弟子等奔赴屍所。請告遺訣。高<a 
name="0103b12" id="0103b12"></a>&#x8E77;然起坐曰。大法應化隨緣盛衰。盛衰在&#x8FF9;<a 
name="0103b13" id="0103b13"></a>理恒湛然。但念汝等不久復當如我耳。汝等<a 
name="0103b14" id="0103b14"></a>死後法當復興。善自修心無令後悔。言已便<a 
name="0103b15" id="0103b15"></a>臥而絕。崔浩讒辭既深。能令父猜其子。乃至<a 
name="0103b16" id="0103b16"></a>幽死。況沙門乎。</p><a 
name="0103b17" id="0103b17"></a><p style="text-indent: 0em; margin-left: 0em"><span class="linehead"></span>太武以真君十三年二月五日崩。太子先已<a 
name="0103b18" id="0103b18"></a>幽死。吳王以九日即位。改元永平。十月一日<a 
name="0103b19" id="0103b19"></a>吳王又崩。帝孫諱濬即位。改元興安。是為文<a 
name="0103b20" id="0103b20"></a>成帝也。廟號高宗。然佛教遠大光明四海。此<a 
name="0103b21" id="0103b21"></a>洲萬國無王不奉。魏北雖除南宋彌盛。稱<a 
name="0103b22" id="0103b22"></a>為真君明主。不亦惑乎。猜子而信賊臣。孰可<a 
name="0103b23" id="0103b23"></a>悼乎。感癘而自嬰禍。斯酷甚乎。民思返政。<a 
name="0103b24" id="0103b24"></a>存立非一。</p><a 
name="0103b25" id="0103b25"></a><p style="text-indent: 0em; margin-left: 0em"><span class="linehead"></span>興安元年高宗踐極。下詔曰。夫為帝王者。必<a 
name="0103b26" id="0103b26"></a>祇奉明靈顯彰仁道。其能惠著生民濟益群<a 
name="0103b27" id="0103b27"></a>品者。雖存往古猶序其風烈。是以春秋嘉崇<a 
name="0103b28" id="0103b28"></a>明之禮。祭典載功施之族。況釋教如來功濟<a 
name="0103b29" id="0103b29"></a>大千惠流塵境。尋生死者歎其達觀。覽文義<a 
name="0103c01" id="0103c01"></a>者貴其妙門。助王政之禁律。益仁智之善性。<a 
name="0103c02" id="0103c02"></a>排撥群邪。開演正覺。故前代已來莫不崇尚。<a 
name="0103c03" id="0103c03"></a>亦我國家常所尊事也。世祖太武皇帝。開廣<a 
name="0103c04" id="0103c04"></a>邊荒德澤遐被。沙門道士善行純誠。如惠始<a 
name="0103c05" id="0103c05"></a>之倫無遠不至。風義相感往往如林。夫山海<a 
name="0103c06" id="0103c06"></a>之深怪物多有。姦婬之儔得容假託。諸寺之<a 
name="0103c07" id="0103c07"></a>中致有兇黨。是以先朝因其瑕釁戮其有罪。<a 
name="0103c08" id="0103c08"></a>有司失旨一切禁斷。景穆皇帝每為慨然。值<a 
name="0103c09" id="0103c09"></a>軍國多事。未遑修復。朕承鴻緒君臨萬邦。思<a 
name="0103c10" id="0103c10"></a>述先志以隆斯道。今制諸州城郡縣。於眾居<a 
name="0103c11" id="0103c11"></a>之所。各聽建佛圖一區。任其財用不制會限。<a 
name="0103c12" id="0103c12"></a>其有好樂道法欲為沙門。不問長幼。出於良<a 
name="0103c13" id="0103c13"></a>家性行素篤。鄉里所明者聽出家。率大州五<a 
name="0103c14" id="0103c14"></a>十。小州三十人。足以化惡就善播揚道教<a 
name="0103c15" id="0103c15"></a>也。於即天下承風朝不及夕往時所毀圖寺。<a 
name="0103c16" id="0103c16"></a>並還修復。佛像經論皆得顯出。于時罽賓王<a 
name="0103c17" id="0103c17"></a>種沙門師賢者。東遊涼城。又遊京下。值罷<a 
name="0103c18" id="0103c18"></a>佛法。權假醫術而守道不改。於修復日即為<a 
name="0103c19" id="0103c19"></a>沙門。同輩五人。帝親為下髮。賢為僧統。云<a 
name="0103c20" id="0103c20"></a>云。</p><a 
name="0103c21" id="0103c21"></a><p style="text-indent: 0em; margin-left: 0em"><span class="linehead"></span>興光元年&#x52C5;有司。於五級大寺。為太祖已下<a 
name="0103c22" id="0103c22"></a>五帝。鑄釋迦文像五軀。各長一丈六尺。用<a 
name="0103c23" id="0103c23"></a>赤金二十五萬斤。</p><a 
name="0103c24" id="0103c24"></a><p style="text-indent: 0em; margin-left: 0em"><span class="linehead"></span>沙門曇曜帝禮為師。請帝於京西武州西山<a 
name="0103c25" id="0103c25"></a>石壁。開窟五所鐫佛像各一。高者七十尺。次<a 
name="0103c26" id="0103c26"></a>六十尺。彫飾奇偉冠於萬代。今時見者傳云。<a 
name="0103c27" id="0103c27"></a>谷深三十里。東為僧寺。名曰靈巖。西頭尼寺。<a 
name="0103c28" id="0103c28"></a>各鑿石為龕。容千人。已還者相次櫛比。石<a 
name="0103c29" id="0103c29"></a>崖中七里極高峻。佛龕相連餘處。時有斷續。<a 
name="0104a01" id="0104a01"></a>佛像數量孰測其計。有一道人。年八十。禮像<a 
name="0104a02" id="0104a02"></a>為業。一像一拜至于中龕而死。尸殭伏地。<a 
name="0104a03" id="0104a03"></a>以石封之。今見存焉。莫測時代。在朔州東三<a 
name="0104a04" id="0104a04"></a>百里恒安鎮西二十餘里。往往來者述之。誠<a 
name="0104a05" id="0104a05"></a>不思議之福事也。</p><a 
name="0104a06" id="0104a06"></a><p style="text-indent: 0em; margin-left: 0em"><span class="linehead"></span>皇興元年高祖孝文誕載。於恒安北臺起永<a 
name="0104a07" id="0104a07"></a>寧寺七級佛圖。高三百餘尺。基架博敝。為天<a 
name="0104a08" id="0104a08"></a>下第一。又於天宮寺。造釋迦文像。高四十三<a 
name="0104a09" id="0104a09"></a>尺。用赤金十萬斤黃金六百斤。又搆三級石<a 
name="0104a10" id="0104a10"></a>佛圖高十丈。榱棟楣楹上下重結。大小皆石。<a 
name="0104a11" id="0104a11"></a>鎮固巧密為京華壯觀。</p><a 
name="0104a12" id="0104a12"></a><p style="text-indent: 0em; margin-left: 0em"><span class="linehead"></span>延興元年顯祖獻文禪位於太子僧蓋一名<a 
name="0104a13" id="0104a13"></a>宏。即孝文也。年五歲聰聖玄覽。窮神知幾。<a 
name="0104a14" id="0104a14"></a>既初踐位。顯祖移御北苑崇光宮統習玄籍。<a 
name="0104a15" id="0104a15"></a>建鹿野佛圖於苑中之西山。去崇光右十里<a 
name="0104a16" id="0104a16"></a>巖房禪室。禪僧居之。</p><a 
name="0104a17" id="0104a17"></a><p style="text-indent: 0em; margin-left: 0em"><span class="linehead"></span>承明元年顯祖大上皇崩。造建明寺。爾後建<a 
name="0104a18" id="0104a18"></a>福度僧立寺非一。</p><a 
name="0104a19" id="0104a19"></a><p style="text-indent: 0em; margin-left: 0em"><span class="linehead"></span>太和十六年下詔。每年四月八日七月十五<a 
name="0104a20" id="0104a20"></a>日。聽大州一百人為僧尼。中州五十下州二<a 
name="0104a21" id="0104a21"></a>十人。著令以為常准。太和十九年常幸徐州<a 
name="0104a22" id="0104a22"></a>白塔寺。顧諸王侍臣曰。此寺近有名僧嵩法<a 
name="0104a23" id="0104a23"></a>師者。受成實論於羅什。後授淵法師。淵又授<a 
name="0104a24" id="0104a24"></a>登紀二法師。朕每翫成實。可以釋人深情。故<a 
name="0104a25" id="0104a25"></a>至此寺。道登雅有義業。高祖眷賞恒侍講論<a 
name="0104a26" id="0104a26"></a>於禁內。及卒帝悼惜。施帛千匹。說一切僧齋<a 
name="0104a27" id="0104a27"></a>京城七日行道。下詔曰。朕師登法師奄至<a 
name="0104a28" id="0104a28"></a>徂。背痛怛摧慟不能已。已比藥治。慎喪未<a 
name="0104a29" id="0104a29"></a>容即赴。便准師義哭諸門外。緇素榮之。西域<a 
name="0104b01" id="0104b01"></a>沙門跋陀者。有深道業。帝所敬重。詔於少室<a 
name="0104b02" id="0104b02"></a>山陰立少林寺。以居之。公給衣供。</p><a 
name="0104b03" id="0104b03"></a><p style="text-indent: 0em; margin-left: 0em"><span class="linehead"></span>二十一年五月詔曰。羅什法師可謂神出五<a 
name="0104b04" id="0104b04"></a>才志入四行者也。今常住寺猶有遺蹤。欽悅<a 
name="0104b05" id="0104b05"></a>循跡情深遐邇。可於舊堂所為建三級佛圖。<a 
name="0104b06" id="0104b06"></a>又見逼昏虐為道珍軀。既暫同俗禮。應有子<a 
name="0104b07" id="0104b07"></a>胤。可推訪以聞當加敘接。先是立監福曹。又<a 
name="0104b08" id="0104b08"></a>改為昭玄。備有官屬以斷僧務。即如今同文<a 
name="0104b09" id="0104b09"></a>寺崇玄署是也。高祖時知名沙門有道順慧<a 
name="0104b10" id="0104b10"></a>覺僧意慧紀僧範道辯慧度智誕僧顯僧義僧<a 
name="0104b11" id="0104b11"></a>利。並以義行重焉。</p><a 
name="0104b12" id="0104b12"></a><p style="text-indent: 0em; margin-left: 0em"><span class="linehead"></span>有魏孝文聖天子也。五歲受禪十歲服冕。太<a 
name="0104b13" id="0104b13"></a>和十八年遷都於洛。二十年改姓為元氏。文<a 
name="0104b14" id="0104b14"></a>章百篇冠絕終古。初登詔誥假手有司。太和<a 
name="0104b15" id="0104b15"></a>已後並自運筆。前後諸帝不能及之。如僧行<a 
name="0104b16" id="0104b16"></a>篇所下詔也。</p><a 
name="0104b17" id="0104b17"></a><p style="text-indent: 0em; margin-left: 0em"><span class="linehead"></span>世宗即位。下詔曰。緇素既殊法律亦異。故道<a 
name="0104b18" id="0104b18"></a>教彰於互顯。禁勸各有所宜。其僧犯殺人已<a 
name="0104b19" id="0104b19"></a>上罪者。依俗格斷。餘犯悉付昭玄。以內律僧<a 
name="0104b20" id="0104b20"></a>制判之。</p><a 
name="0104b21" id="0104b21"></a><p style="text-indent: 0em; margin-left: 0em"><span class="linehead"></span>熙平元年詔遣沙門慧生。使西域採經律涉<a 
name="0104b22" id="0104b22"></a>七載。正光三年冬還。所獲經論一百七十部。<a 
name="0104b23" id="0104b23"></a>景明初世宗詔大長秋卿。准代京靈巖寺石<a 
name="0104b24" id="0104b24"></a>窟。於洛南伊闕山為高祖文昭皇太后營石<a 
name="0104b25" id="0104b25"></a>窟二所。去地三百一十尺。後以斬山太高費<a 
name="0104b26" id="0104b26"></a>功難就。奏移就下平。去地一百尺。南北一百<a 
name="0104b27" id="0104b27"></a>四十尺。永平中為世宗造石窟一凡三所。從<a 
name="0104b28" id="0104b28"></a>景明元年至正光四年二十四載方成。用功<a 
name="0104b29" id="0104b29"></a>八十萬二千三百六十六。</p><a 
name="0104c01" id="0104c01"></a><p style="text-indent: 0em; margin-left: 0em"><span class="linehead"></span>肅宗熙平中於城內起永寧寺。靈太后親率<a 
name="0104c02" id="0104c02"></a>百僚。表基立剎。塔有九層。高四十餘丈。費用<a 
name="0104c03" id="0104c03"></a>不可勝計。景明寺塔亦其亞也。爾後官私寺<a 
name="0104c04" id="0104c04"></a>塔其數甚眾。神龜元年司空尚書令任城王<a 
name="0104c05" id="0104c05"></a>澄。奏寺塔漸多坊民居事。略云。如來闡教<a 
name="0104c06" id="0104c06"></a>多約山林。今此僧徒戀眷城市。豈湫隘是經<a 
name="0104c07" id="0104c07"></a>行所宜。浮諠是栖禪之地。當由利引其心莫<a 
name="0104c08" id="0104c08"></a>能自止。且住者既失其真。造者或損其福。乃<a 
name="0104c09" id="0104c09"></a>釋氏之糟糠。法門之社鼠。內戒所不容。王典<a 
name="0104c10" id="0104c10"></a>所宜棄矣。奏可。未幾天下喪亂。加以河陰之<a 
name="0104c11" id="0104c11"></a>禍。朝士死者復捨其家為寺。禁令不復行焉。<a 
name="0104c12" id="0104c12"></a>興和二年詔以鄴城舊宮為天平寺。世宗已<a 
name="0104c13" id="0104c13"></a>來至武定末。沙門知名者有慧猛慧辯慧深<a 
name="0104c14" id="0104c14"></a>僧暹道銀僧獻道睎僧深慧光慧顒法榮道<a 
name="0104c15" id="0104c15"></a>長。並見重道俗。自魏有天下至於禪讓。佛經<a 
name="0104c16" id="0104c16"></a>流通大集中國。凡四百一十五部。合一千九<a 
name="0104c17" id="0104c17"></a>百一十九卷。正光已後天下多虞。王役尤甚。<a 
name="0104c18" id="0104c18"></a>於是所在編戶相從入道。假慕沙門實避調<a 
name="0104c19" id="0104c19"></a>役。猥濫之極。自中國有佛法。未之有也。略計<a 
name="0104c20" id="0104c20"></a>僧尼。二百餘萬。其寺三萬有餘。流弊不歸一<a 
name="0104c21" id="0104c21"></a>至於此。識者所以太息矣。</p><a 
name="0104c22" id="0104c22"></a><p style="text-indent: 0em; margin-left: 0em"><span class="linehead"></span>道家之原出於老子。其自言也。先天地生以<a 
name="0104c23" id="0104c23"></a>資萬類。上處玉京為神王之宗。下在紫微為<a 
name="0104c24" id="0104c24"></a>飛仙之主。千變萬化有德不德。隨感應物厥<a 
name="0104c25" id="0104c25"></a>&#x8FF9;無常。授軒轅於峨嵋。教帝嚳於牧德。大<a 
name="0104c26" id="0104c26"></a>禹聞長生之決。尹喜受道德之旨。至於丹書<a 
name="0104c27" id="0104c27"></a>紫字。昇玄飛步之經玉石金光。妙有靈洞之<a 
name="0104c28" id="0104c28"></a>說。不可勝紀。其為教也。咸蠲去邪累澡雪心<a 
name="0104c29" id="0104c29"></a>神。積行樹功累德增善。乃至白日昇天長生<a 
name="0105a01" id="0105a01"></a>世上。是以秦皇漢武甘心不息。勞心竭事所<a 
name="0105a02" id="0105a02"></a>在追求。終莫之致。退恨於後。故有欒大徐氏<a 
name="0105a03" id="0105a03"></a>之誅。然其道惑人&#x52B9;學非一。靈帝置華蓋於<a 
name="0105a04" id="0105a04"></a>濯龍。設壇場而為禮。及張陵受道於鵠鳴。因<a 
name="0105a05" id="0105a05"></a>傳天宮章本千有二百。弟子相授其事大行。<a 
name="0105a06" id="0105a06"></a>齋祠跪拜各有成法。於是三元九府百二十<a 
name="0105a07" id="0105a07"></a>官。一切諸神咸所統攝。又稱劫數頗竊佛經。<a 
name="0105a08" id="0105a08"></a>及其劫終。稱天地俱壞。其書多有禁祕。非其<a 
name="0105a09" id="0105a09"></a>徒不得輒觀。至於化金銷玉行符&#x52C5;水奇方<a 
name="0105a10" id="0105a10"></a>妙術萬等千條。上云羽化飛天。次稱消災滅<a 
name="0105a11" id="0105a11"></a>禍。故好異者往往而尊事之。初文帝入賓於<a 
name="0105a12" id="0105a12"></a>晉。從者云。登仙伊闕。太祖好老子之言。誦詠<a 
name="0105a13" id="0105a13"></a>不倦。天興中儀曹郎董謐。上服食仙經數十<a 
name="0105a14" id="0105a14"></a>篇。乃置仙人博士。立仙坊煮練百藥。封西<a 
name="0105a15" id="0105a15"></a>山以供其薪蒸。令死罪者服之。多死無驗。太<a 
name="0105a16" id="0105a16"></a>祖猶特修焉。太醫周澹苦其煎採之役。欲廢<a 
name="0105a17" id="0105a17"></a>其事。陰令妻貨仙人博士張曜妾得曜隱罪。<a 
name="0105a18" id="0105a18"></a>曜懼死。因請自辟穀。太祖許之。給曜資用。為<a 
name="0105a19" id="0105a19"></a>造靜堂於苑中。給洒掃民二家。而練藥之<a 
name="0105a20" id="0105a20"></a>官仍為不息。久之太祖意少懈乃止。</p><a 
name="0105a21" id="0105a21"></a><p style="text-indent: 0em; margin-left: 0em"><span class="linehead"></span>世祖時道士寇謙之字輔真。南雍州刺史讚<a 
name="0105a22" id="0105a22"></a>之弟也。早好仙道修張魯之術。服食餌藥<a 
name="0105a23" id="0105a23"></a>歷年無&#x52B9;。有仙人成公興。備作謙家。後謙之<a 
name="0105a24" id="0105a24"></a>算七曜。惘然不了。興曰。何為不釋。謙之曰。<a 
name="0105a25" id="0105a25"></a>我學算累年。延算周體不合。興令依言布<a 
name="0105a26" id="0105a26"></a>之。俄爾便決。謙歎伏欲師事。興固辭求為<a 
name="0105a27" id="0105a27"></a>謙之弟子。未幾興入華山居石室。興採藥與<a 
name="0105a28" id="0105a28"></a>謙服。不復飢。又共入嵩高山石室曰當有人<a 
name="0105a29" id="0105a29"></a>將藥來。得但食莫疑。尋有人將藥至。皆是毒<a 
name="0105b01" id="0105b01"></a>蠱臭物。謙之懼走。興還具問。便歎息曰。先生<a 
name="0105b02" id="0105b02"></a>未仙。止可為帝王師耳。興事謙七年。便曰。<a 
name="0105b03" id="0105b03"></a>不得久留。明中應去。至期果卒。見兩童子一<a 
name="0105b04" id="0105b04"></a>持法服一持錫杖及&#x9262;至興屍所。興欻然而<a 
name="0105b05" id="0105b05"></a>起。著衣持&#x9262;執杖而去。</p><a 
name="0105b06" id="0105b06"></a><p style="text-indent: 0em; margin-left: 0em"><span class="linehead"></span>謙之守志嵩岳。以神瑞二年十月。遇大神乘<a 
name="0105b07" id="0105b07"></a>雲駕龍導從百靈集於山頂。稱太上老君。謂<a 
name="0105b08" id="0105b08"></a>謙之曰。自天師張陵去世已來。地上曠職。上<a 
name="0105b09" id="0105b09"></a>谷寇謙之文身直理。吾故授汝天師之位。賜<a 
name="0105b10" id="0105b10"></a>汝雲中新科二十卷。自開闢已來不傳於世<a 
name="0105b11" id="0105b11"></a>汝宣吾新科清整道教除去三張偽法租米錢<a 
name="0105b12" id="0105b12"></a>稅及男女合氣之術。大道清虛寧有斯事。專<a 
name="0105b13" id="0105b13"></a>以禮度為首。加之以服食閉練。使玉女九<a 
name="0105b14" id="0105b14"></a>疑十二人授謙導引口訣。遂得辟穀氣盛。顏<a 
name="0105b15" id="0105b15"></a>色鮮麗。弟子十餘人。皆得其術。</p><a 
name="0105b16" id="0105b16"></a><p style="text-indent: 0em; margin-left: 0em"><span class="linehead"></span>太常八年十月有牧土上師李普文。來嵩岳<a 
name="0105b17" id="0105b17"></a>云。老君之玄孫也。昔居代郡桑乾。漢武時<a 
name="0105b18" id="0105b18"></a>得道為牧土宮主。領治三十六土人鬼之政。<a 
name="0105b19" id="0105b19"></a>地方十八萬里。其中為方萬里者。有三百六<a 
name="0105b20" id="0105b20"></a>十方。遣弟子云。嵩岳所統廣漢方萬里以授<a 
name="0105b21" id="0105b21"></a>謙之。作誥云云。</p><a 
name="0105b22" id="0105b22"></a><p style="text-indent: 0em; margin-left: 0em"><span class="linehead"></span>錄圖六十卷。真經付汝。輔佐北方泰平真君<a 
name="0105b23" id="0105b23"></a>出天宮靜輪之法。能興造克就則超登真仙<a 
name="0105b24" id="0105b24"></a>矣。</p><a 
name="0105b25" id="0105b25"></a><p style="text-indent: 0em; margin-left: 0em"><span class="linehead"></span>又云。地上生民末劫垂及。行教甚難。男女立<a 
name="0105b26" id="0105b26"></a>壇宇朝夕禮拜云云。</p><a 
name="0105b27" id="0105b27"></a><p style="text-indent: 0em; margin-left: 0em"><span class="linehead"></span>又云。二儀之間有三十六天。天別三十六宮。<a 
name="0105b28" id="0105b28"></a>宮有一主。其赤松王喬韓終張安世劉根張<a 
name="0105b29" id="0105b29"></a>陵。近世仙者。並為翼從。命謙之與群仙為<a 
name="0105c01" id="0105c01"></a>友。</p><a 
name="0105c02" id="0105c02"></a><p style="text-indent: 0em; margin-left: 0em"><span class="linehead"></span>又云。佛者昔於西胡得道。在三十二天為延<a 
name="0105c03" id="0105c03"></a>真宮主。勇猛苦教。故其弟子皆&#x9AE0;形染衣。<a 
name="0105c04" id="0105c04"></a>斷絕人道。天上衣服悉然。始光年中初奉其<a 
name="0105c05" id="0105c05"></a>書。獻之世祖。乃令謙之止於張曜辟穀之所<a 
name="0105c06" id="0105c06"></a>供其食物。朝野聞之若存若亡。未全信也。崔<a 
name="0105c07" id="0105c07"></a>浩獨異其言。因師事之。受其法術。上疏贊明<a 
name="0105c08" id="0105c08"></a>其事曰。臣聞聖王受命則有天應。而河洛圖<a 
name="0105c09" id="0105c09"></a>書。寄言於蟲獸之文。未若今日人神接對手<a 
name="0105c10" id="0105c10"></a>筆。粲然辭旨深妙。自古無此。昔漢高英聖。四<a 
name="0105c11" id="0105c11"></a>皓猶或恥之。不為屈節。今清德隱仙。不召自<a 
name="0105c12" id="0105c12"></a>至。斯誠陛下侔蹤軒黃應天之符也。豈可以<a 
name="0105c13" id="0105c13"></a>世俗常談而忽上靈之命。臣竊懼之。世祖欣<a 
name="0105c14" id="0105c14"></a>然<span class="note">(時年九歲)</span>乃使謁者奉玉帛牲牢祭嵩岳。迎致<a 
name="0105c15" id="0105c15"></a>其餘弟子在山中者。於是崇奉天師。立道壇<a 
name="0105c16" id="0105c16"></a>顯揚新法。布告天下道業大行。浩事天師甚<a 
name="0105c17" id="0105c17"></a>謹拜禮。人或譏之。</p><a 
name="0105c18" id="0105c18"></a><p style="text-indent: 0em; margin-left: 0em"><span class="linehead"></span>于時中岳道士三十餘人。至起天師道場京<a 
name="0105c19" id="0105c19"></a>之東南。重壇五層。依新經制度。給道士百二<a 
name="0105c20" id="0105c20"></a>十人衣食。齋肅祈請六時。月設&#x53A8;會數千<a 
name="0105c21" id="0105c21"></a>人。</p><a 
name="0105c22" id="0105c22"></a><p style="text-indent: 0em; margin-left: 0em"><span class="linehead"></span>謙之奏曰。陛下以真君御世。建靜輪天宮。開<a 
name="0105c23" id="0105c23"></a>古未有。應登受符書以彰聖德。世祖從之。至<a 
name="0105c24" id="0105c24"></a>道壇受符錄。備法駕旗幟盡青。以從道家之<a 
name="0105c25" id="0105c25"></a>色也。自後諸帝即位皆如之。恭宗見謙之奏<a 
name="0105c26" id="0105c26"></a>造靜輪天宮必令高不聞雞犬聲與上天神交<a 
name="0105c27" id="0105c27"></a>接。功役萬計經年不成。乃言於世祖曰。人天<a 
name="0105c28" id="0105c28"></a>道殊卑高定分。今謙之欲要以無成之期說<a 
name="0105c29" id="0105c29"></a>不然之事。財力費損百姓疲勞。無乃不可乎。<a 
name="0106a01" id="0106a01"></a>必如其言。未若因東山萬仞之崖為功差易。<a 
name="0106a02" id="0106a02"></a>帝深然之。但為崔浩贊成難違其意。沈吟<a 
name="0106a03" id="0106a03"></a>久之曰。吾亦知其無成事。既爾何惜五三百<a 
name="0106a04" id="0106a04"></a>功。真君九年謙之卒。葬以道士之禮。諸弟<a 
name="0106a05" id="0106a05"></a>子以為屍解變化而去。靜輪天宮竟不成便<a 
name="0106a06" id="0106a06"></a>止。</p><a 
name="0106a07" id="0106a07"></a><p style="text-indent: 0em; margin-left: 0em"><span class="linehead"></span>時京兆韋文秀隱中岳。世祖徵問方士金丹<a 
name="0106a08" id="0106a08"></a>事。對曰。神通幽昧變化難測。可以闇遇。難以<a 
name="0106a09" id="0106a09"></a>預期。臣昔受於先師。未之為也。世祖重其豪<a 
name="0106a10" id="0106a10"></a>族溫雅。遣與尚書崔賾詣王屋山。合丹竟<a 
name="0106a11" id="0106a11"></a>不成。</p><a 
name="0106a12" id="0106a12"></a><p style="text-indent: 0em; margin-left: 0em"><span class="linehead"></span>時方士至者。前後數十人。歷出名行。河東<a 
name="0106a13" id="0106a13"></a>祁纖好相人。世祖賢之。拜纖上大夫。</p><a 
name="0106a14" id="0106a14"></a><p style="text-indent: 0em; margin-left: 0em"><span class="linehead"></span>&#x9834;陽絳略聞喜吳劭導引養精。年百餘歲神<a 
name="0106a15" id="0106a15"></a>氣不衰。恒農閻平仙博覽百家不能達意。然<a 
name="0106a16" id="0106a16"></a>辭對可錄。帝授宮固辭。扶風魯祈遭赫連虐。<a 
name="0106a17" id="0106a17"></a>避地寒山教授數百人。好方術少嗜慾。</p><a 
name="0106a18" id="0106a18"></a><p style="text-indent: 0em; margin-left: 0em"><span class="linehead"></span>河東羅崇之餌松脂不食五穀。云受道中條<a 
name="0106a19" id="0106a19"></a>山。有穴通崑崙蓬萊。得見仙人往來。帝令<a 
name="0106a20" id="0106a20"></a>還鄉立壇祈請。詔河東給所須。崇入穴百步。<a 
name="0106a21" id="0106a21"></a>遂窮召還。有司以誣罔不道。奏罪之。世祖赦<a 
name="0106a22" id="0106a22"></a>之。以開待賢之意。</p><a 
name="0106a23" id="0106a23"></a><p style="text-indent: 0em; margin-left: 0em"><span class="linehead"></span>東萊王道翼隱韓信山四十餘年。斷粟食麥<a 
name="0106a24" id="0106a24"></a>通經章符錄不交時俗。顯祖令青州刺史召<a 
name="0106a25" id="0106a25"></a>赴都。仍守本操。遂令僧曹給衣食終身。太和<a 
name="0106a26" id="0106a26"></a>十五年。詔曰。夫至道無形虛寂為主。自有漢<a 
name="0106a27" id="0106a27"></a>已後置立壇祠。先朝以其至順可歸。為立寺<a 
name="0106a28" id="0106a28"></a>宇。昔京城之內居舍尚希。今者里宅櫛比<a 
name="0106a29" id="0106a29"></a>人神猥湊。非所以祇崇至法清敬神道。可移<a 
name="0106b01" id="0106b01"></a>於都南桑乾之陰岳山之陽。永置其所給戶<a 
name="0106b02" id="0106b02"></a>五十。以供齋祀之用。仍名為崇虛寺。可召<a 
name="0106b03" id="0106b03"></a>諸州隱士。員滿九十人。遷洛移鄴。踵如故<a 
name="0106b04" id="0106b04"></a>事。其道壇在南郊。方二百步。以正月七日九<a 
name="0106b05" id="0106b05"></a>月七日十月五日。壇主道士歌人一百六十<a 
name="0106b06" id="0106b06"></a>人以行拜祠之禮。諸道士罕能精至。又無<a 
name="0106b07" id="0106b07"></a>才術可高。武定六年有司執罷之。河東張遠<a 
name="0106b08" id="0106b08"></a>遊河間趙靜通等齊文襄王。別置館京師。重<a 
name="0106b09" id="0106b09"></a>其道術而禮接焉。</p><a 
name="0106b10" id="0106b10"></a><p style="text-indent: 0em; margin-left: 0em"><span class="linehead"></span>余檢天師寇謙之敘陳太上老君所言。同夫<a 
name="0106b11" id="0106b11"></a>蓬萊之居海下。崑崙之飛浮天上也。</p><a 
name="0106b12" id="0106b12"></a><p style="text-indent: 0em; margin-left: 0em"><span class="linehead"></span>又云。三十六土萬里。為方三百六十等。何異<a 
name="0106b13" id="0106b13"></a>張角之三十六方乎。案後漢皇甫嵩傳云。鉅<a 
name="0106b14" id="0106b14"></a>鹿張角自稱大賢郎。師奉事黃老。行張陵之<a 
name="0106b15" id="0106b15"></a>術。用符水&#x546A;法。以治百病。遣弟子八人使於<a 
name="0106b16" id="0106b16"></a>四方行化道法。轉相誑惑。十餘年間眾數十<a 
name="0106b17" id="0106b17"></a>萬。自青徐幽冀荊楊兗豫八州之民莫不必<a 
name="0106b18" id="0106b18"></a>應。遂置三十六方。方猶將軍之號也。大方萬<a 
name="0106b19" id="0106b19"></a>餘人。小方六千人。訛言蒼天死黃天當立。歲<a 
name="0106b20" id="0106b20"></a>在甲子。天下大吉。以白土書京邑寺門。作甲<a 
name="0106b21" id="0106b21"></a>子字。中平元年三月五日內外俱起。皆著道<a 
name="0106b22" id="0106b22"></a>士黃服戴黃巾。或殺人祠天。于時賊徒數十<a 
name="0106b23" id="0106b23"></a>萬眾。初起穎川作亂天下。並為皇甫嵩討滅。<a 
name="0106b24" id="0106b24"></a>餘熸不滅。今猶服之。</p><a 
name="0106b25" id="0106b25"></a><p style="margin-left: 4em"><span class="headname">齊書述佛志</span></p><p style="margin-left: 4em"><span class="byline">著作王劭</span></p><a 
name="0106b26" id="0106b26"></a><p style="text-indent: 0em; margin-left: 0em"><span class="linehead"></span>劭曰。釋氏非管窺所及。率爾妄言之。又引列<a 
name="0106b27" id="0106b27"></a>御寇書。述商太宰問孔子聖人事。又黃帝夢<a 
name="0106b28" id="0106b28"></a>遊華胥氏之國。華胥氏之國。在佛神遊而已。<a 
name="0106b29" id="0106b29"></a>此之所言髣&#x9AF4;於佛。石符姚世經譯遂廣。蓋<a 
name="0106c01" id="0106c01"></a>欲柔伏人心。故多寓言以方便。不知是何神<a 
name="0106c02" id="0106c02"></a>怪浩蕩之甚乎。其說人身善惡世事因緣。以<a 
name="0106c03" id="0106c03"></a>慈悲喜捨常樂我淨。書辯至精明如日月。非<a 
name="0106c04" id="0106c04"></a>正覺孰能證之。凡在順首莫不歸命。達人則<a 
name="0106c05" id="0106c05"></a>慎其身口修其慧定。平等解脫究竟菩提。及<a 
name="0106c06" id="0106c06"></a>僻者為之不能通理。徒務費竭財力功利煩<a 
name="0106c07" id="0106c07"></a>濁。猶六經皆有所失。未之深也已矣。</p><a 
name="0106c08" id="0106c08"></a><p><span class="juanname">廣弘明集卷第二</span></p>
<hr>【經文資訊】大正藏第 52 冊 No. 2103 廣弘明集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3269.html?index=T52n2103" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T52n2103_002 by HTTrack Website Copier/3.x [XR&CO'2014], Tue, 07 Jun 2016 07:00:39 GMT -->
</html>
