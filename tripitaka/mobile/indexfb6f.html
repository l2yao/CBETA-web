<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T12n0360_001 by HTTrack Website Copier/3.x [XR&CO'2014], Tue, 07 Jun 2016 06:47:02 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=656863855&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT12n0360&amp;utmp=%2Fmobile%2Findex.php%3Findex%3DT12n0360_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第12冊<br/>No.360 佛說無量壽經 (2卷)<br/>【曹魏 康僧鎧譯】<br/>第 1 卷</p>
	<a href="index0cc9.html?index=T12n0360_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T12">
<div class="root" id="0360" sutra_name="佛說無量壽經" sutra_juan="[卷1]">　
<a 
name="0265c01" id="0265c01"></a><a 
name="0265c02" id="0265c02"></a><p style="margin-left: 2em"><span class="juannum">No. 360 [Nos. 361-364]</span></p><a 
name="0265c03" id="0265c03"></a><p><span class="juanname">佛說無量壽經卷上</span></p><a 
name="0265c04" id="0265c04"></a><a 
name="0265c05" id="0265c05"></a><p style="margin-left: 4em"><span class="byline">曹魏天竺三藏康僧鎧譯</span></p><a 
name="0265c06" id="0265c06"></a><p style="text-indent: 0em; margin-left: 0em"><span class="linehead"></span>我聞如是：</p><p style="text-indent: 0em; margin-left: 0em"><span class="linehead"></span>一時佛住王舍城耆闍崛山中，<a 
name="0265c07" id="0265c07"></a>與大比丘眾萬二千人俱，一切大聖神通已<a 
name="0265c08" id="0265c08"></a>達，其名曰：尊者了本際、尊者正願、尊者正<a 
name="0265c09" id="0265c09"></a>語、尊者大號、尊者仁賢、尊者離垢、尊者名<a 
name="0265c10" id="0265c10"></a>聞、尊者善實、尊者具足、尊者牛王、尊者優樓<a 
name="0265c11" id="0265c11"></a>頻<span class="gaiji">蠡<!--gaiji,蠡,1[彖/虫],2&#x45CD;,3--></span>迦葉、尊者伽耶迦葉、尊者那提迦葉、<a 
name="0265c12" id="0265c12"></a>尊者摩訶迦葉、尊者舍利弗、尊者大目揵連、<a 
name="0265c13" id="0265c13"></a>尊者劫賓那、尊者大住、尊者大淨志、尊者摩<a 
name="0265c14" id="0265c14"></a>訶周那、尊者滿願子、尊者離障閡、尊者<a 
name="0265c15" id="0265c15"></a>流灌、尊者堅伏、尊者面王、尊者果乘、尊<a 
name="0265c16" id="0265c16"></a>者仁性、尊者喜樂、尊者善來、尊者羅云、尊<a 
name="0265c17" id="0265c17"></a>者阿難，皆如斯等上首者也。</p><p style="text-indent: 0em; margin-left: 0em"><span class="linehead"></span>又與大乘眾菩<a 
name="0265c18" id="0265c18"></a>薩俱，普賢菩薩、妙德菩薩、慈氏菩薩等，此<a 
name="0265c19" id="0265c19"></a>賢劫中一切菩薩。</p><p style="text-indent: 0em; margin-left: 0em"><span class="linehead"></span>又賢護等十六正士：善思<a 
name="0265c20" id="0265c20"></a>議菩薩、信慧菩薩、空無菩薩、神通華菩薩、<a 
name="0265c21" id="0265c21"></a>光英菩薩、慧上菩薩、智幢菩薩、寂根菩薩、<a 
name="0265c22" id="0265c22"></a>願慧菩薩、香象菩薩、寶英菩薩、中住菩薩、<a 
name="0265c23" id="0265c23"></a>制行菩薩、解脫菩薩，皆遵普賢大士之<a 
name="0265c24" id="0265c24"></a>德，具諸菩薩無量行願，安住一切功德之<a 
name="0265c25" id="0265c25"></a>法，遊步十方，行權方便，入佛法藏，究竟彼<a 
name="0265c26" id="0265c26"></a>岸，於無量世界現成等覺。</p><p style="text-indent: 0em; margin-left: 0em"><span class="linehead"></span>處兜率天<a 
name="0265c27" id="0265c27"></a>弘宣正法，捨彼天宮降神母胎，從右&#x8107;<a 
name="0265c28" id="0265c28"></a>生，現行七步。光明顯曜，普照十方無量佛<a 
name="0265c29" id="0265c29"></a>土，六種振動，舉聲自稱：「吾當於世為無<a 
name="0266a01" id="0266a01"></a>上尊，釋梵奉侍，天、人歸仰。」示現算計、文藝、<a 
name="0266a02" id="0266a02"></a>射御，博綜道術，貫練群籍，遊於後園講<a 
name="0266a03" id="0266a03"></a>武試藝。現處宮中色味之間，見老、病、死，<a 
name="0266a04" id="0266a04"></a>悟世非常，棄國財位，入山學道，服乘、白<a 
name="0266a05" id="0266a05"></a>馬、寶冠、瓔珞，遣之令還。捨珍妙衣而著法<a 
name="0266a06" id="0266a06"></a>服，剃除鬚髮，端坐樹下。勤苦六年，行如所<a 
name="0266a07" id="0266a07"></a>應。現五濁剎隨順群生，示有塵垢沐浴<a 
name="0266a08" id="0266a08"></a>金流。天按樹枝得攀出池，靈禽翼從往詣<a 
name="0266a09" id="0266a09"></a>道場，吉祥感徵表章功祚。哀受施草，敷佛<a 
name="0266a10" id="0266a10"></a>樹下，加趺而坐，奮大光明使魔知之。魔<a 
name="0266a11" id="0266a11"></a>率官屬而來逼試，制以智力皆令降伏，得<a 
name="0266a12" id="0266a12"></a>微妙法成最正覺。釋梵祈勸請轉法輪，以<a 
name="0266a13" id="0266a13"></a>佛遊步、佛吼而吼，扣法鼓、吹法螺、執法<a 
name="0266a14" id="0266a14"></a>劍、建法幢、震法雷、曜法電、澍法雨、演<a 
name="0266a15" id="0266a15"></a>法施，常以法音覺諸世間，光明普照無<a 
name="0266a16" id="0266a16"></a>量佛土。一切世界六種震動，總攝魔界、動<a 
name="0266a17" id="0266a17"></a>魔宮殿，眾魔懾怖莫不歸伏。摑裂邪網，<a 
name="0266a18" id="0266a18"></a>消滅諸見，散諸塵勞，壞諸欲塹。嚴護<a 
name="0266a19" id="0266a19"></a>法城，開闡法門；洗濯垢污，顯明清白；光<a 
name="0266a20" id="0266a20"></a>融佛法，宣流正化。入國分衛獲諸豐&#x994D;，<a 
name="0266a21" id="0266a21"></a>貯功德、示福田、欲宣法、現欣笑，以諸<a 
name="0266a22" id="0266a22"></a>法藥救療三苦。顯現道意無量功德，授菩<a 
name="0266a23" id="0266a23"></a>薩記成等正覺，示現滅度拯濟無極。消<a 
name="0266a24" id="0266a24"></a>除諸漏，殖眾德本，具足功德微妙難量。<a 
name="0266a25" id="0266a25"></a>遊諸佛國，普現道教，其所修行清淨無穢。</p><a 
name="0266a26" id="0266a26"></a><p style="text-indent: 0em; margin-left: 0em"><span class="linehead"></span>譬如幻師現眾異像，為男、為女無所不<a 
name="0266a27" id="0266a27"></a>變，本學明了在意所為。此諸菩薩亦復如<a 
name="0266a28" id="0266a28"></a>是，學一切法貫綜縷練，所住安諦靡不<a 
name="0266a29" id="0266a29"></a>感化，無數佛土皆悉普現，未曾慢恣、愍<a 
name="0266b01" id="0266b01"></a>傷眾生。如是之法一切具足，菩薩經典究<a 
name="0266b02" id="0266b02"></a>暢要妙，名稱普至導御十方，無量諸佛咸<a 
name="0266b03" id="0266b03"></a>共護念。佛所住者皆已得住、大聖所立而皆<a 
name="0266b04" id="0266b04"></a>已立，如來導化各能宣布，為諸菩薩而作<a 
name="0266b05" id="0266b05"></a>大師。以甚深禪慧開導眾人，通諸法性，<a 
name="0266b06" id="0266b06"></a>達眾生相，明了諸國，供養諸佛。化現其身<a 
name="0266b07" id="0266b07"></a>猶如電光，善學無畏曉了幻法。壞裂魔<a 
name="0266b08" id="0266b08"></a>網，解諸纏縛。超越聲聞、緣覺之地，得空<a 
name="0266b09" id="0266b09"></a>無相、無願三昧。善立方便，顯示三乘。於此<a 
name="0266b10" id="0266b10"></a>中下而現滅度，亦無所作、亦無所有，不<a 
name="0266b11" id="0266b11"></a>起、不滅得平等法。具足成就無量總持百千<a 
name="0266b12" id="0266b12"></a>三昧，諸根智慧廣普寂定，深入菩薩法藏，<a 
name="0266b13" id="0266b13"></a>得佛華嚴三昧。宣揚演說一切經典，住深<a 
name="0266b14" id="0266b14"></a>定門，悉&#x89A9;現在無量諸佛，一念之頃無不<a 
name="0266b15" id="0266b15"></a>周遍。濟諸劇難諸閑不閑，分別顯示真實<a 
name="0266b16" id="0266b16"></a>之際，得諸如來辯才之智。入眾言音，開化<a 
name="0266b17" id="0266b17"></a>一切，超過世間諸所有法。心常諦住度世<a 
name="0266b18" id="0266b18"></a>之道，於一切萬物隨意自在。為眾生類<a 
name="0266b19" id="0266b19"></a>作不請之友，荷負群生為之重任。受持<a 
name="0266b20" id="0266b20"></a>如來甚深法藏，護佛種性常使不絕。興大<a 
name="0266b21" id="0266b21"></a>悲、愍眾生，演慈辯、授法眼、杜三趣、開善<a 
name="0266b22" id="0266b22"></a>門，以不請之法施諸黎庶，猶如孝子<a 
name="0266b23" id="0266b23"></a>愛敬父母。於諸眾生視之若己，一切善<a 
name="0266b24" id="0266b24"></a>本皆度彼岸，悉獲諸佛無量功德，智慧聖<a 
name="0266b25" id="0266b25"></a>明不可思議。</p><p style="text-indent: 0em; margin-left: 0em"><span class="linehead"></span>如是菩薩無量大士不可<a 
name="0266b26" id="0266b26"></a>稱計，一時來會。</p><a 
name="0266b27" id="0266b27"></a><p style="text-indent: 0em; margin-left: 0em"><span class="linehead"></span>爾時，世尊諸根悅豫，姿色清淨，光顏巍巍。</p><a 
name="0266b28" id="0266b28"></a><p style="text-indent: 0em; margin-left: 0em"><span class="linehead"></span>尊者阿難承佛聖旨，即從座起，偏袒右肩，<a 
name="0266b29" id="0266b29"></a>長跪合掌而白佛言：「今日世尊諸根悅豫，<a 
name="0266c01" id="0266c01"></a>姿色清淨，光顏巍巍，如明鏡淨影暢表裏，<a 
name="0266c02" id="0266c02"></a>威容顯耀超絕無量，未曾瞻&#x89A9;殊妙如今。<a 
name="0266c03" id="0266c03"></a>唯然，大聖！我心念言：『今日世尊住奇特法、<a 
name="0266c04" id="0266c04"></a>今日世雄住佛所住、今日世眼住導師行、<a 
name="0266c05" id="0266c05"></a>今日世英住最勝道、今日天尊行如來德。<a 
name="0266c06" id="0266c06"></a>去來現在佛佛相念，得無今佛念諸佛耶？<a 
name="0266c07" id="0266c07"></a>何故威神光光乃爾？』」</p><p style="text-indent: 0em; margin-left: 0em"><span class="linehead"></span>於是世尊告阿難曰：<a 
name="0266c08" id="0266c08"></a>「云何，阿難！諸天教汝來問佛耶？自以慧見<a 
name="0266c09" id="0266c09"></a>問威顏乎？」</p><p style="text-indent: 0em; margin-left: 0em"><span class="linehead"></span>阿難白佛：「無有諸天來教我<a 
name="0266c10" id="0266c10"></a>者，自以所見問斯義耳。」</p><p style="text-indent: 0em; margin-left: 0em"><span class="linehead"></span>佛言：「善哉，阿難！<a 
name="0266c11" id="0266c11"></a>所問甚快。發深智慧真妙辯才，愍念眾生<a 
name="0266c12" id="0266c12"></a>問斯慧義。如來以無盡大悲矜哀三界，所<a 
name="0266c13" id="0266c13"></a>以出興於世，光闡道教，普令群萌獲真法<a 
name="0266c14" id="0266c14"></a>利。無量億劫難值難見，猶靈瑞華時時乃<a 
name="0266c15" id="0266c15"></a>出。今所問者多所饒益，開化一切諸天人<a 
name="0266c16" id="0266c16"></a>民。</p><p style="text-indent: 0em; margin-left: 0em"><span class="linehead"></span>「阿難！當知如來正覺其智難量，多所導<a 
name="0266c17" id="0266c17"></a>御，慧見無礙，無能遏絕。以一&#x55B0;之力，能<a 
name="0266c18" id="0266c18"></a>住壽命億百千劫無數無量，復過於此。諸<a 
name="0266c19" id="0266c19"></a>根悅豫不以毀損，姿色不變光顏無異。所<a 
name="0266c20" id="0266c20"></a>以者何？如來定慧究暢無極，於一切法而<a 
name="0266c21" id="0266c21"></a>得自在。</p><p style="text-indent: 0em; margin-left: 0em"><span class="linehead"></span>「阿難諦聽，今為汝說。」</p><p style="text-indent: 0em; margin-left: 0em"><span class="linehead"></span>對曰：「唯然，願<a 
name="0266c22" id="0266c22"></a>樂欲聞。」</p><a 
name="0266c23" id="0266c23"></a><p style="text-indent: 0em; margin-left: 0em"><span class="linehead"></span>佛告阿難：「乃往過去久遠無量不可思議無<a 
name="0266c24" id="0266c24"></a>央數劫，錠光如來興出於世，教化度脫無<a 
name="0266c25" id="0266c25"></a>量眾生，皆令得道乃取滅度。次有如來名<a 
name="0266c26" id="0266c26"></a>曰光遠、次名月光、次名栴檀香、次名善<a 
name="0266c27" id="0266c27"></a>山王、次名須彌天冠、次名須彌等曜、次名<a 
name="0266c28" id="0266c28"></a>月色、次名正念、次名離垢、次名無著、次<a 
name="0266c29" id="0266c29"></a>名龍天、次名夜光、次名安明頂、次名不<a 
name="0267a01" id="0267a01"></a>動地、次名琉璃妙華、次名琉璃金色、次名<a 
name="0267a02" id="0267a02"></a>金藏、次名炎光、次名炎根、次名地種、次<a 
name="0267a03" id="0267a03"></a>名月像、次名日音、次名解脫華、次名莊<a 
name="0267a04" id="0267a04"></a>嚴光明、次名海覺神通、次名水光、次名大<a 
name="0267a05" id="0267a05"></a>香、次名離塵垢、次名捨厭意、次名寶炎、<a 
name="0267a06" id="0267a06"></a>次名妙頂、次名勇立、次名功德持慧、次<a 
name="0267a07" id="0267a07"></a>名蔽日月光、次名日月琉璃光、次名無上<a 
name="0267a08" id="0267a08"></a>琉璃光、次名最上首、次名菩提華、次名月<a 
name="0267a09" id="0267a09"></a>明、次名日光、次名華色王、次名水月光、<a 
name="0267a10" id="0267a10"></a>次名除癡冥、次名度蓋行、次名淨信、次<a 
name="0267a11" id="0267a11"></a>名善宿、次名威神、次名法慧、次名鸞音、<a 
name="0267a12" id="0267a12"></a>次名師子音、次名龍音、次名處世，如此<a 
name="0267a13" id="0267a13"></a>諸佛皆悉已過。</p><a 
name="0267a14" id="0267a14"></a><p style="text-indent: 0em; margin-left: 0em"><span class="linehead"></span>「爾時，次有佛名世自在王如來、應供、等正<a 
name="0267a15" id="0267a15"></a>覺、明行足、善逝、世間解、無上士、調御丈夫、天人<a 
name="0267a16" id="0267a16"></a>師、佛、世尊。時有國王，聞佛說法心懷悅豫，<a 
name="0267a17" id="0267a17"></a>尋發無上正真道意，棄國、捐王，行作沙門，<a 
name="0267a18" id="0267a18"></a>號曰法藏，高才勇哲與世超異。詣世自在<a 
name="0267a19" id="0267a19"></a>王如來所，稽首佛足，右遶三匝，長跪合掌以<a 
name="0267a20" id="0267a20"></a>頌讚曰：</p><a 
name="0267a21" id="0267a21"></a><p><span class="lg">「『光顏巍巍，　　威神無極，　　如是炎明，<a 
name="0267a22" id="0267a22"></a><br>　　無與等者。　　日月摩尼，　　珠光炎耀，<a 
name="0267a23" id="0267a23"></a><br>　　皆悉隱蔽，　　猶如聚墨。　　如來容顏，<a 
name="0267a24" id="0267a24"></a><br>　　超世無倫，　　正覺大音，　　響流十方。<a 
name="0267a25" id="0267a25"></a><br>　　戒聞精進，　　三昧智慧，　　威德無侶，<a 
name="0267a26" id="0267a26"></a><br>　　殊勝希有。　　深諦善念，　　諸佛法海，<a 
name="0267a27" id="0267a27"></a><br>　　窮深盡奧，　　究其崖底。　　無明、欲、怒，<a 
name="0267a28" id="0267a28"></a><br>　　世尊永無，　　人雄師子，　　神德無量。<a 
name="0267a29" id="0267a29"></a><br>　　功德廣大，　　智慧深妙，　　光明威相，<a 
name="0267b01" id="0267b01"></a><br>　　震動大千。　　願我作佛，　　齊聖法王，<a 
name="0267b02" id="0267b02"></a><br>　　過度生死，　　靡不解脫。　　布施、調意、<a 
name="0267b03" id="0267b03"></a><br>　　戒、忍、精進，　　如是三昧，　　智慧為上。<a 
name="0267b04" id="0267b04"></a><br>　　吾誓得佛，　　普行此願，　　一切恐懼，<a 
name="0267b05" id="0267b05"></a><br>　　為作大安。　　假令有佛，　　百千億萬，<a 
name="0267b06" id="0267b06"></a><br>　　無量大聖，　　數如恒沙，　　供養一切，<a 
name="0267b07" id="0267b07"></a><br>　　斯等諸佛，　　不如求道，　　堅正不&#x5374;。<a 
name="0267b08" id="0267b08"></a><br>　　譬如恒沙，　　諸佛世界，　　復不可計，<a 
name="0267b09" id="0267b09"></a><br>　　無數剎土，　　光明悉照，　　遍此諸國，<a 
name="0267b10" id="0267b10"></a><br>　　如是精進，　　威神難量。　　令我作佛，<a 
name="0267b11" id="0267b11"></a><br>　　國土第一，　　其眾奇妙，　　道場超絕。<a 
name="0267b12" id="0267b12"></a><br>　　國如泥洹，　　而無等雙，　　我當愍哀，<a 
name="0267b13" id="0267b13"></a><br>　　度脫一切。　　十方來生，　　心悅清淨，<a 
name="0267b14" id="0267b14"></a><br>　　已到我國，　　快樂安隱。　　幸佛信明，<a 
name="0267b15" id="0267b15"></a><br>　　是我真證，　　發願於彼，　　力精所欲。<a 
name="0267b16" id="0267b16"></a><br>　　十方世尊，　　智慧無礙，　　常令此尊，<a 
name="0267b17" id="0267b17"></a><br>　　知我心行。　　假令身止，　　諸苦毒中，<a 
name="0267b18" id="0267b18"></a><br>　　我行精進，　　忍終不悔。』」</span></p><a 
name="0267b19" id="0267b19"></a><p style="text-indent: 0em; margin-left: 0em"><span class="linehead"></span>佛告阿難：「法藏比丘說此頌已而白佛<a 
name="0267b20" id="0267b20"></a>言：『唯然，世尊！我發無上正覺之心，願佛為<a 
name="0267b21" id="0267b21"></a>我廣宣經法，我當修行，攝取佛國清淨莊<a 
name="0267b22" id="0267b22"></a>嚴無量妙土，令我於世速成正覺，拔諸生<a 
name="0267b23" id="0267b23"></a>死勤苦之本。』」</p><p style="text-indent: 0em; margin-left: 0em"><span class="linehead"></span>佛語阿難：「時世自在王佛<a 
name="0267b24" id="0267b24"></a>告法藏比丘：『如所修行莊嚴佛土，汝自<a 
name="0267b25" id="0267b25"></a>當知。』</p><p style="text-indent: 0em; margin-left: 0em"><span class="linehead"></span>「比丘白佛：『斯義弘深，非我境界。唯願<a 
name="0267b26" id="0267b26"></a>世尊廣為敷演諸佛如來淨土之行。我聞此<a 
name="0267b27" id="0267b27"></a>已，當如說修行成滿所願。』</p><p style="text-indent: 0em; margin-left: 0em"><span class="linehead"></span>「爾時，世自在王<a 
name="0267b28" id="0267b28"></a>佛知其高明志願深廣，即為法藏比丘而<a 
name="0267b29" id="0267b29"></a>說經言：『譬如大海，一人斗量，經歷劫數<a 
name="0267c01" id="0267c01"></a>尚可窮底，得其妙寶。人有至心，精進求道<a 
name="0267c02" id="0267c02"></a>不止，會當剋果，何願不得？』</p><a 
name="0267c03" id="0267c03"></a><p style="text-indent: 0em; margin-left: 0em"><span class="linehead"></span>「於是，世自在王佛即為廣說二百一十億諸<a 
name="0267c04" id="0267c04"></a>佛剎土天人之善惡、國土之粗妙，應其心<a 
name="0267c05" id="0267c05"></a>願悉現與之。</p><p style="text-indent: 0em; margin-left: 0em"><span class="linehead"></span>「時彼比丘聞佛所說嚴淨國<a 
name="0267c06" id="0267c06"></a>土，皆悉&#x89A9;見。超發無上殊勝之願，其心寂<a 
name="0267c07" id="0267c07"></a>靜，志無所著，一切世間無能及者。具足五<a 
name="0267c08" id="0267c08"></a>劫，思惟攝取莊嚴佛國清淨之行。」</p><p style="text-indent: 0em; margin-left: 0em"><span class="linehead"></span>阿難白<a 
name="0267c09" id="0267c09"></a>佛：「彼佛國土壽量幾何？」</p><p style="text-indent: 0em; margin-left: 0em"><span class="linehead"></span>佛言：「其佛壽命四十<a 
name="0267c10" id="0267c10"></a>二劫。</p><p style="text-indent: 0em; margin-left: 0em"><span class="linehead"></span>「時法藏比丘攝取二百一十億諸佛妙<a 
name="0267c11" id="0267c11"></a>土清淨之行。如是修已，詣彼佛所，稽首禮<a 
name="0267c12" id="0267c12"></a>足，遶佛三匝，合掌而住，白言：『世尊！我已攝<a 
name="0267c13" id="0267c13"></a>取莊嚴佛土清淨之行。』</p><p style="text-indent: 0em; margin-left: 0em"><span class="linehead"></span>「佛告比丘：『汝今可說，<a 
name="0267c14" id="0267c14"></a>宜知是時。發起悅可一切大眾。菩薩聞已，<a 
name="0267c15" id="0267c15"></a>修行此法，緣致滿足無量大願。』</p><p style="text-indent: 0em; margin-left: 0em"><span class="linehead"></span>「比丘白佛：<a 
name="0267c16" id="0267c16"></a>『唯垂聽察，如我所願，當具說之。</p><a 
name="0267c17" id="0267c17"></a><p style="text-indent: 0em; margin-left: 0em"><span class="linehead"></span>「『設我得佛，國有地獄、餓鬼、畜生者，不取正<a 
name="0267c18" id="0267c18"></a>覺。</p><a 
name="0267c19" id="0267c19"></a><p style="text-indent: 0em; margin-left: 0em"><span class="linehead"></span>「『設我得佛，國中人天壽終之後復更三<a 
name="0267c20" id="0267c20"></a>惡道者，不取正覺。</p><a 
name="0267c21" id="0267c21"></a><p style="text-indent: 0em; margin-left: 0em"><span class="linehead"></span>「『設我得佛，國中人天不悉真金色者，不取<a 
name="0267c22" id="0267c22"></a>正覺。</p><a 
name="0267c23" id="0267c23"></a><p style="text-indent: 0em; margin-left: 0em"><span class="linehead"></span>「『設我得佛，國中人天形色不同有好醜者，<a 
name="0267c24" id="0267c24"></a>不取正覺。</p><a 
name="0267c25" id="0267c25"></a><p style="text-indent: 0em; margin-left: 0em"><span class="linehead"></span>「『設我得佛，國中人天不悉識宿命，下至<a 
name="0267c26" id="0267c26"></a>知百千億那由他諸劫事者，不取正覺。</p><a 
name="0267c27" id="0267c27"></a><p style="text-indent: 0em; margin-left: 0em"><span class="linehead"></span>「『設我得佛，國中人天不得天眼，下至見<a 
name="0267c28" id="0267c28"></a>百千億那由他諸佛國者，不取正覺。</p><a 
name="0267c29" id="0267c29"></a><p style="text-indent: 0em; margin-left: 0em"><span class="linehead"></span>「『設我得佛，國中人天不得天耳，下至聞<a 
name="0268a01" id="0268a01"></a>百千億那由他諸佛所說不悉受持者，不<a 
name="0268a02" id="0268a02"></a>取正覺。</p><a 
name="0268a03" id="0268a03"></a><p style="text-indent: 0em; margin-left: 0em"><span class="linehead"></span>「『設我得佛，國中人天不得見他心智，下至<a 
name="0268a04" id="0268a04"></a>知百千億那由他諸佛國中眾生心念者，不<a 
name="0268a05" id="0268a05"></a>取正覺。</p><a 
name="0268a06" id="0268a06"></a><p style="text-indent: 0em; margin-left: 0em"><span class="linehead"></span>「『設我得佛，國中人天不得神足於一念<a 
name="0268a07" id="0268a07"></a>頃，下至不能超過百千億那由他諸佛國<a 
name="0268a08" id="0268a08"></a>者，不取正覺。</p><a 
name="0268a09" id="0268a09"></a><p style="text-indent: 0em; margin-left: 0em"><span class="linehead"></span>「『設我得佛，國中人天若起想念貪計身者，<a 
name="0268a10" id="0268a10"></a>不取正覺。</p><a 
name="0268a11" id="0268a11"></a><p style="text-indent: 0em; margin-left: 0em"><span class="linehead"></span>「『設我得佛，國中人天不住定聚必至滅<a 
name="0268a12" id="0268a12"></a>度者，不取正覺。</p><a 
name="0268a13" id="0268a13"></a><p style="text-indent: 0em; margin-left: 0em"><span class="linehead"></span>「『設我得佛，光明有能限量，下至不照百<a 
name="0268a14" id="0268a14"></a>千億那由他諸佛國者，不取正覺。</p><a 
name="0268a15" id="0268a15"></a><p style="text-indent: 0em; margin-left: 0em"><span class="linehead"></span>「『設我得佛，壽命有能限量，下至百千億那<a 
name="0268a16" id="0268a16"></a>由他劫者，不取正覺。</p><a 
name="0268a17" id="0268a17"></a><p style="text-indent: 0em; margin-left: 0em"><span class="linehead"></span>「『設我得佛，國中聲聞有能計量，乃至三千<a 
name="0268a18" id="0268a18"></a>大千世界眾生緣覺於百千劫悉共計挍<a 
name="0268a19" id="0268a19"></a>知其數者，不取正覺。</p><a 
name="0268a20" id="0268a20"></a><p style="text-indent: 0em; margin-left: 0em"><span class="linehead"></span>「『設我得佛，國中人天壽命無能限量——除其<a 
name="0268a21" id="0268a21"></a>本願脩短自在——若不爾者，不取正覺。</p><a 
name="0268a22" id="0268a22"></a><p style="text-indent: 0em; margin-left: 0em"><span class="linehead"></span>「『設我得佛，國中人天乃至聞有不善名者，<a 
name="0268a23" id="0268a23"></a>不取正覺。</p><a 
name="0268a24" id="0268a24"></a><p style="text-indent: 0em; margin-left: 0em"><span class="linehead"></span>「『設我得佛，十方世界無量諸佛不悉諮嗟<a 
name="0268a25" id="0268a25"></a>稱我名者，不取正覺。</p><a 
name="0268a26" id="0268a26"></a><p style="text-indent: 0em; margin-left: 0em"><span class="linehead"></span>「『設我得佛，十方眾生至心信樂欲生我國，<a 
name="0268a27" id="0268a27"></a>乃至十念，若不生者，不取正覺，唯除五逆、<a 
name="0268a28" id="0268a28"></a>誹謗正法。</p><a 
name="0268a29" id="0268a29"></a><p style="text-indent: 0em; margin-left: 0em"><span class="linehead"></span>「『設我得佛，十方眾生發菩提心修諸功德，<a 
name="0268b01" id="0268b01"></a>至心發願欲生我國，臨壽終時，假令不與<a 
name="0268b02" id="0268b02"></a>大眾圍遶現其人前者，不取正覺。</p><a 
name="0268b03" id="0268b03"></a><p style="text-indent: 0em; margin-left: 0em"><span class="linehead"></span>「『設我得佛，十方眾生聞我名號、係念我國，<a 
name="0268b04" id="0268b04"></a>殖諸德本、至心迴向欲生我國，不果遂<a 
name="0268b05" id="0268b05"></a>者，不取正覺。</p><a 
name="0268b06" id="0268b06"></a><p style="text-indent: 0em; margin-left: 0em"><span class="linehead"></span>「『設我得佛，國中人天不悉成滿三十二大人<a 
name="0268b07" id="0268b07"></a>相者，不取正覺。</p><a 
name="0268b08" id="0268b08"></a><p style="text-indent: 0em; margin-left: 0em"><span class="linehead"></span>「『設我得佛，他方佛土諸菩薩眾來生我國，究<a 
name="0268b09" id="0268b09"></a>竟必至一生補處——除其本願自在所化，為<a 
name="0268b10" id="0268b10"></a>眾生故，被弘誓鎧，積累德本度脫一切；遊<a 
name="0268b11" id="0268b11"></a>諸佛國修菩薩行，供養十方諸佛如來；開<a 
name="0268b12" id="0268b12"></a>化恒沙無量眾生，使立無上正真之道；超<a 
name="0268b13" id="0268b13"></a>出常倫諸地之行，現前修習普賢之德——若不<a 
name="0268b14" id="0268b14"></a>爾者，不取正覺。</p><a 
name="0268b15" id="0268b15"></a><p style="text-indent: 0em; margin-left: 0em"><span class="linehead"></span>「『設我得佛，國中菩薩承佛神力供養諸佛，<a 
name="0268b16" id="0268b16"></a>一食之頃不能遍至無量無數億那由他<a 
name="0268b17" id="0268b17"></a>諸佛國者，不取正覺。</p><a 
name="0268b18" id="0268b18"></a><p style="text-indent: 0em; margin-left: 0em"><span class="linehead"></span>「『設我得佛，國中菩薩在諸佛前現其德本，<a 
name="0268b19" id="0268b19"></a>諸所求欲供養之具若不如意者，不取<a 
name="0268b20" id="0268b20"></a>正覺。</p><a 
name="0268b21" id="0268b21"></a><p style="text-indent: 0em; margin-left: 0em"><span class="linehead"></span>「『設我得佛，國中菩薩不能演說一切智者，<a 
name="0268b22" id="0268b22"></a>不取正覺。</p><a 
name="0268b23" id="0268b23"></a><p style="text-indent: 0em; margin-left: 0em"><span class="linehead"></span>「『設我得佛，國中菩薩不得金剛那羅延身<a 
name="0268b24" id="0268b24"></a>者，不取正覺。</p><a 
name="0268b25" id="0268b25"></a><p style="text-indent: 0em; margin-left: 0em"><span class="linehead"></span>「『設我得佛，國中人、天、一切萬物嚴淨光麗，<a 
name="0268b26" id="0268b26"></a>形色殊特，窮微極妙，無能稱量。其諸眾生乃<a 
name="0268b27" id="0268b27"></a>至逮得天眼，有能明了辨其名數者，不<a 
name="0268b28" id="0268b28"></a>取正覺。</p><a 
name="0268b29" id="0268b29"></a><p style="text-indent: 0em; margin-left: 0em"><span class="linehead"></span>「『設我得佛，國中菩薩乃至少功德者，不能<a 
name="0268c01" id="0268c01"></a>知見其道場樹無量光色高四百萬里者，<a 
name="0268c02" id="0268c02"></a>不取正覺。</p><a 
name="0268c03" id="0268c03"></a><p style="text-indent: 0em; margin-left: 0em"><span class="linehead"></span>「『設我得佛，國中菩薩若受讀經法，諷誦持<a 
name="0268c04" id="0268c04"></a>說而不得辯才智慧者，不取正覺。</p><a 
name="0268c05" id="0268c05"></a><p style="text-indent: 0em; margin-left: 0em"><span class="linehead"></span>「『設我得佛，國中菩薩智慧辯才若可限量<a 
name="0268c06" id="0268c06"></a>者，不取正覺。</p><a 
name="0268c07" id="0268c07"></a><p style="text-indent: 0em; margin-left: 0em"><span class="linehead"></span>「『設我得佛，國土清淨，皆悉照見十方一切<a 
name="0268c08" id="0268c08"></a>無量無數不可思議諸佛世界，猶如明鏡&#x89A9;<a 
name="0268c09" id="0268c09"></a>其面像；若不爾者，不取正覺。</p><a 
name="0268c10" id="0268c10"></a><p style="text-indent: 0em; margin-left: 0em"><span class="linehead"></span>「『設我得佛，自地以上至于虛空，宮殿、樓觀、<a 
name="0268c11" id="0268c11"></a>池流、華樹——國土所有一切萬物——皆以無量<a 
name="0268c12" id="0268c12"></a>雜寶百千種香而共合成，嚴飾奇妙超諸人<a 
name="0268c13" id="0268c13"></a>天，其香普薰十方世界，菩薩聞者皆修佛<a 
name="0268c14" id="0268c14"></a>行；若不爾者，不取正覺。</p><a 
name="0268c15" id="0268c15"></a><p style="text-indent: 0em; margin-left: 0em"><span class="linehead"></span>「『設我得佛，十方無量不可思議諸佛世界眾<a 
name="0268c16" id="0268c16"></a>生之類，蒙我光明觸其體者，身心柔軟<a 
name="0268c17" id="0268c17"></a>超過人天；若不爾者，不取正覺。</p><a 
name="0268c18" id="0268c18"></a><p style="text-indent: 0em; margin-left: 0em"><span class="linehead"></span>「『設我得佛，十方無量不可思議諸佛世界眾<a 
name="0268c19" id="0268c19"></a>生之類，聞我名字不得菩薩無生法忍、諸<a 
name="0268c20" id="0268c20"></a>深總持者，不取正覺。</p><a 
name="0268c21" id="0268c21"></a><p style="text-indent: 0em; margin-left: 0em"><span class="linehead"></span>「『設我得佛，十方無量不可思議諸佛世界，其<a 
name="0268c22" id="0268c22"></a>有女人聞我名字，歡喜信樂，發菩提心，厭<a 
name="0268c23" id="0268c23"></a>惡女身，壽終之後復為女像者，不取正<a 
name="0268c24" id="0268c24"></a>覺。</p><a 
name="0268c25" id="0268c25"></a><p style="text-indent: 0em; margin-left: 0em"><span class="linehead"></span>「『設我得佛，十方無量不可思議諸佛世界，諸<a 
name="0268c26" id="0268c26"></a>菩薩眾聞我名字，壽終之後常修梵行至<a 
name="0268c27" id="0268c27"></a>成佛道；若不爾者，不取正覺。</p><a 
name="0268c28" id="0268c28"></a><p style="text-indent: 0em; margin-left: 0em"><span class="linehead"></span>「『設我得佛，十方無量不可思議諸佛世界，諸<a 
name="0268c29" id="0268c29"></a>天人民聞我名字，五體投地稽首作禮，歡喜<a 
name="0269a01" id="0269a01"></a>信樂修菩薩行，諸天世人莫不致敬；若不<a 
name="0269a02" id="0269a02"></a>爾者，不取正覺。</p><a 
name="0269a03" id="0269a03"></a><p style="text-indent: 0em; margin-left: 0em"><span class="linehead"></span>「『設我得佛，國中人天欲得衣服隨念即至，<a 
name="0269a04" id="0269a04"></a>如佛所讚應法妙服自然在身；若有裁縫、<a 
name="0269a05" id="0269a05"></a>染治、浣濯者，不取正覺。</p><a 
name="0269a06" id="0269a06"></a><p style="text-indent: 0em; margin-left: 0em"><span class="linehead"></span>「『設我得佛，國中人天所受快樂不如漏盡<a 
name="0269a07" id="0269a07"></a>比丘者，不取正覺。</p><a 
name="0269a08" id="0269a08"></a><p style="text-indent: 0em; margin-left: 0em"><span class="linehead"></span>「『設我得佛，國中菩薩隨意欲見十方無量<a 
name="0269a09" id="0269a09"></a>嚴淨佛土，應時如願，於寶樹中皆悉照見，<a 
name="0269a10" id="0269a10"></a>猶如明鏡&#x89A9;其面像；若不爾者，不取正<a 
name="0269a11" id="0269a11"></a>覺。</p><a 
name="0269a12" id="0269a12"></a><p style="text-indent: 0em; margin-left: 0em"><span class="linehead"></span>「『設我得佛，他方國土諸菩薩眾聞我名字，<a 
name="0269a13" id="0269a13"></a>至于得佛，諸根缺陋不具足者，不取正<a 
name="0269a14" id="0269a14"></a>覺。</p><a 
name="0269a15" id="0269a15"></a><p style="text-indent: 0em; margin-left: 0em"><span class="linehead"></span>「『設我得佛，他方國土諸菩薩眾聞我名字，<a 
name="0269a16" id="0269a16"></a>皆悉逮得清淨解脫三昧，住是三昧一發意<a 
name="0269a17" id="0269a17"></a>頃，供養無量不可思議諸佛世尊而不失<a 
name="0269a18" id="0269a18"></a>定意；若不爾者，不取正覺。</p><a 
name="0269a19" id="0269a19"></a><p style="text-indent: 0em; margin-left: 0em"><span class="linehead"></span>「『設我得佛，他方國土諸菩薩眾聞我名字，<a 
name="0269a20" id="0269a20"></a>壽終之後生尊貴家；若不爾者，不取正<a 
name="0269a21" id="0269a21"></a>覺。</p><a 
name="0269a22" id="0269a22"></a><p style="text-indent: 0em; margin-left: 0em"><span class="linehead"></span>「『設我得佛，他方國土諸菩薩眾聞我名字，<a 
name="0269a23" id="0269a23"></a>歡喜踊躍，修菩薩行，具足德本；若不爾者，<a 
name="0269a24" id="0269a24"></a>不取正覺。</p><a 
name="0269a25" id="0269a25"></a><p style="text-indent: 0em; margin-left: 0em"><span class="linehead"></span>「『設我得佛，他方國土諸菩薩眾聞我名字，<a 
name="0269a26" id="0269a26"></a>皆悉逮得普等三昧，住是三昧至于成佛，<a 
name="0269a27" id="0269a27"></a>常見無量不可思議一切如來；若不爾者，<a 
name="0269a28" id="0269a28"></a>不取正覺。</p><a 
name="0269a29" id="0269a29"></a><p style="text-indent: 0em; margin-left: 0em"><span class="linehead"></span>「『設我得佛，國中菩薩隨其志願，所欲聞法<a 
name="0269b01" id="0269b01"></a>自然得聞；若不爾者，不取正覺。</p><a 
name="0269b02" id="0269b02"></a><p style="text-indent: 0em; margin-left: 0em"><span class="linehead"></span>「『設我得佛，他方國土諸菩薩眾聞我名字，<a 
name="0269b03" id="0269b03"></a>不即得至不退轉者，不取正覺。</p><a 
name="0269b04" id="0269b04"></a><p style="text-indent: 0em; margin-left: 0em"><span class="linehead"></span>「『設我得佛，他方國土諸菩薩眾聞我名字，<a 
name="0269b05" id="0269b05"></a>不即得至第一、第二、第三法忍，於諸佛<a 
name="0269b06" id="0269b06"></a>法不能即得不退轉者，不取正覺。』」</p><a 
name="0269b07" id="0269b07"></a><p style="text-indent: 0em; margin-left: 0em"><span class="linehead"></span>佛告阿難：「爾時，法藏比丘說此願已，而說<a 
name="0269b08" id="0269b08"></a>頌曰：</p><a 
name="0269b09" id="0269b09"></a><p><span class="lg">「『我建超世願，　　必至無上道，<a 
name="0269b10" id="0269b10"></a><br>　　斯願不滿足，　　誓不成等覺。<a 
name="0269b11" id="0269b11"></a><br>　　我於無量劫，　　不為大施主，<a 
name="0269b12" id="0269b12"></a><br>　　普濟諸貧苦，　　誓不成等覺。<a 
name="0269b13" id="0269b13"></a><br>　　我至成佛道，　　名聲超十方，<a 
name="0269b14" id="0269b14"></a><br>　　究竟靡不聞，　　誓不成等覺。<a 
name="0269b15" id="0269b15"></a><br>　　離欲深正念，　　淨慧修梵行，<a 
name="0269b16" id="0269b16"></a><br>　　志求無上道，　　為諸天人師。<a 
name="0269b17" id="0269b17"></a><br>　　神力演大光，　　普照無際土，<a 
name="0269b18" id="0269b18"></a><br>　　消除三垢冥，　　明濟眾厄難。<a 
name="0269b19" id="0269b19"></a><br>　　開彼智慧眼，　　滅此昏盲闇，<a 
name="0269b20" id="0269b20"></a><br>　　閉塞諸惡道，　　通達善趣門。<a 
name="0269b21" id="0269b21"></a><br>　　功祚成滿足，　　威曜朗十方，<a 
name="0269b22" id="0269b22"></a><br>　　日月戢重暉，　　天光隱不現。<a 
name="0269b23" id="0269b23"></a><br>　　為眾開法藏，　　廣施功德寶，<a 
name="0269b24" id="0269b24"></a><br>　　常於大眾中，　　說法師子吼。<a 
name="0269b25" id="0269b25"></a><br>　　供養一切佛，　　具足眾德本，<a 
name="0269b26" id="0269b26"></a><br>　　願慧悉成滿，　　得為三界雄。<a 
name="0269b27" id="0269b27"></a><br>　　如佛無量智，　　通達靡不遍，<a 
name="0269b28" id="0269b28"></a><br>　　願我功德力，　　等此最勝尊。<a 
name="0269b29" id="0269b29"></a><br>　　斯願若剋果，　　大千應感動，<a 
name="0269c01" id="0269c01"></a><br>　　虛空諸天人，　　當雨珍妙華。』」</span></p><a 
name="0269c02" id="0269c02"></a><p style="text-indent: 0em; margin-left: 0em"><span class="linehead"></span>佛語阿難：「法藏比丘說此頌已，應時普地<a 
name="0269c03" id="0269c03"></a>六種震動，天雨妙華以散其上，自然音樂<a 
name="0269c04" id="0269c04"></a>空中讚言：『決定必成無上正覺。』於是法藏<a 
name="0269c05" id="0269c05"></a>比丘具足修滿如是大願，誠諦不虛，超出<a 
name="0269c06" id="0269c06"></a>世間深樂寂滅。</p><p style="text-indent: 0em; margin-left: 0em"><span class="linehead"></span>「阿難！法藏比丘於彼佛<a 
name="0269c07" id="0269c07"></a>所諸天、魔、梵、龍神八部大眾之中發斯弘誓，<a 
name="0269c08" id="0269c08"></a>建此願已，一向專志莊嚴妙土。所修佛國<a 
name="0269c09" id="0269c09"></a>開廓廣大，超勝獨妙，建立常然，無衰、無變。<a 
name="0269c10" id="0269c10"></a>於不可思議兆載永劫積殖菩薩無量德<a 
name="0269c11" id="0269c11"></a>行，不生欲覺、瞋覺、害覺，不起欲想、瞋想、害<a 
name="0269c12" id="0269c12"></a>想，不著色、聲、香、味、觸之法。忍力成就，不計<a 
name="0269c13" id="0269c13"></a>眾苦。少欲知足，無染恚癡，三昧常寂，智慧無<a 
name="0269c14" id="0269c14"></a>礙。無有虛偽諂曲之心，和顏軟語先意承<a 
name="0269c15" id="0269c15"></a>問，勇猛精進志願無惓，專求清白之法。<a 
name="0269c16" id="0269c16"></a>以慧利群生，恭敬三寶，奉事師長；以大<a 
name="0269c17" id="0269c17"></a>莊嚴具足眾行，令諸眾生功德成就。住空、<a 
name="0269c18" id="0269c18"></a>無相、無願之法，無作、無起，觀法如化。遠<a 
name="0269c19" id="0269c19"></a>離&#x9E81;言、自害、害彼、彼此俱害，修習善語，自利、<a 
name="0269c20" id="0269c20"></a>利人、彼我兼利。棄國、捐王，絕去財色。自<a 
name="0269c21" id="0269c21"></a>行六波羅蜜，教人令行。</p><p style="text-indent: 0em; margin-left: 0em"><span class="linehead"></span>「無央數劫積功累<a 
name="0269c22" id="0269c22"></a>德，隨其生處在意所欲，無量寶藏自然發<a 
name="0269c23" id="0269c23"></a>應，教化安立無數眾生。住於無上正真之<a 
name="0269c24" id="0269c24"></a>道，或為長者、居士、豪姓、尊貴，或為剎利國<a 
name="0269c25" id="0269c25"></a>君、轉輪聖帝，或為六欲天主乃至梵王。常以<a 
name="0269c26" id="0269c26"></a>四事供養恭敬一切諸佛，如是功德不可<a 
name="0269c27" id="0269c27"></a>稱說。口氣香潔如優&#x9262;羅華，身諸毛孔出<a 
name="0269c28" id="0269c28"></a>栴檀香，其香普熏無量世界；容色端正，相<a 
name="0269c29" id="0269c29"></a>好殊妙，其手常出無盡之寶，衣服、飲食珍妙<a 
name="0270a01" id="0270a01"></a>華香，諸蓋幢幡莊嚴之具。如是等事超諸<a 
name="0270a02" id="0270a02"></a>人天，於一切法而得自在。」</p><p style="text-indent: 0em; margin-left: 0em"><span class="linehead"></span>阿難白佛：「法<a 
name="0270a03" id="0270a03"></a>藏菩薩為已成佛而取滅度、為未成佛？為<a 
name="0270a04" id="0270a04"></a>今現在？」</p><p style="text-indent: 0em; margin-left: 0em"><span class="linehead"></span>佛告阿難：「法藏菩薩今已成佛，現<a 
name="0270a05" id="0270a05"></a>在西方，去此十萬億剎，其佛世界名曰安<a 
name="0270a06" id="0270a06"></a>樂。」</p><p style="text-indent: 0em; margin-left: 0em"><span class="linehead"></span>阿難又問：「其佛成道已來為經幾時？」</p><p style="text-indent: 0em; margin-left: 0em"><span class="linehead"></span>佛<a 
name="0270a07" id="0270a07"></a>言：「成佛已來凡歷十劫。其佛國土自然七<a 
name="0270a08" id="0270a08"></a>寶——金、銀、琉璃、珊瑚、琥珀、車<span class="gaiji">璩<!--gaiji,璩,1[(王*巨)/木],2&#x249B2;,3--></span>、瑪瑙——合成為<a 
name="0270a09" id="0270a09"></a>地，恢廓曠蕩不可限極。悉相雜廁，轉相<a 
name="0270a10" id="0270a10"></a>入間，光赫焜耀，微妙奇麗，清淨莊嚴超踰<a 
name="0270a11" id="0270a11"></a>十方一切世界眾寶中精，其寶猶如第六<a 
name="0270a12" id="0270a12"></a>天寶。又其國土無須彌山及金剛圍一切諸<a 
name="0270a13" id="0270a13"></a>山，亦無大海、小海、溪渠、井谷。佛神力故，欲見<a 
name="0270a14" id="0270a14"></a>則見。亦無地獄、餓鬼、畜生諸難之趣。亦無<a 
name="0270a15" id="0270a15"></a>四時——春、秋、冬、夏——不寒、不熱，常和調適。」</p><p style="text-indent: 0em; margin-left: 0em"><span class="linehead"></span>爾時，阿<a 
name="0270a16" id="0270a16"></a>難白佛言：「世尊！若彼國土無須彌山，其四<a 
name="0270a17" id="0270a17"></a>天王及忉利天依何而住？」</p><p style="text-indent: 0em; margin-left: 0em"><span class="linehead"></span>佛語阿難：「第三<a 
name="0270a18" id="0270a18"></a>炎天乃至色究竟天皆依何住？」</p><p style="text-indent: 0em; margin-left: 0em"><span class="linehead"></span>阿難白佛：<a 
name="0270a19" id="0270a19"></a>「行業果報不可思議。」</p><p style="text-indent: 0em; margin-left: 0em"><span class="linehead"></span>佛語阿難：「行業果報不<a 
name="0270a20" id="0270a20"></a>可思議，諸佛世界亦不可思議。其諸眾生功<a 
name="0270a21" id="0270a21"></a>德善力住行業之地，故能爾耳。」</p><p style="text-indent: 0em; margin-left: 0em"><span class="linehead"></span>阿難白佛：<a 
name="0270a22" id="0270a22"></a>「我不疑此法，但為將來眾生欲除其疑惑，<a 
name="0270a23" id="0270a23"></a>故問斯義。」</p><p style="text-indent: 0em; margin-left: 0em"><span class="linehead"></span>佛告阿難：「無量壽佛威神光明<a 
name="0270a24" id="0270a24"></a>最尊第一，諸佛光明所不能及。或有佛<a 
name="0270a25" id="0270a25"></a>光照百佛世界、或千佛世界，取要言之，乃<a 
name="0270a26" id="0270a26"></a>照東方恒沙佛剎，南、西、北方四維，上、下亦復如<a 
name="0270a27" id="0270a27"></a>是。或有佛光照于七尺，或照一由旬，二、<a 
name="0270a28" id="0270a28"></a>三、四、五由旬，如是轉倍乃至照一佛剎。是<a 
name="0270a29" id="0270a29"></a>故，無量壽佛號無量光佛、無邊光佛、無礙光<a 
name="0270b01" id="0270b01"></a>佛、無對光佛、炎王光佛、清淨光佛、歡喜光<a 
name="0270b02" id="0270b02"></a>佛、智慧光佛、不斷光佛、難思光佛、無稱光<a 
name="0270b03" id="0270b03"></a>佛、超日月光佛。</p><p style="text-indent: 0em; margin-left: 0em"><span class="linehead"></span>「其有眾生遇斯光者，三垢<a 
name="0270b04" id="0270b04"></a>消滅，身意柔軟，歡喜踊躍，善心生焉。若在三<a 
name="0270b05" id="0270b05"></a>塗勤苦之處，見此光明，皆得休息，無復苦<a 
name="0270b06" id="0270b06"></a>惱；壽終之後皆蒙解脫。</p><p style="text-indent: 0em; margin-left: 0em"><span class="linehead"></span>「無量壽佛光明顯赫<a 
name="0270b07" id="0270b07"></a>照曜十方諸佛國土，莫不聞知。不但我<a 
name="0270b08" id="0270b08"></a>今稱其光明，一切諸佛、聲聞、緣覺、諸菩薩眾<a 
name="0270b09" id="0270b09"></a>咸共歎譽，亦復如是。若有眾生聞其光明<a 
name="0270b10" id="0270b10"></a>威神功德，日夜稱說至心不斷，隨意所願得<a 
name="0270b11" id="0270b11"></a>生其國，為諸菩薩、聲聞大眾所共歎譽<a 
name="0270b12" id="0270b12"></a>稱其功德；至其然後得佛道時，普為十方<a 
name="0270b13" id="0270b13"></a>諸佛菩薩歎其光明亦如今也。」</p><p style="text-indent: 0em; margin-left: 0em"><span class="linehead"></span>佛言：「我說<a 
name="0270b14" id="0270b14"></a>無量壽佛光明威神巍巍殊妙，晝夜一劫尚<a 
name="0270b15" id="0270b15"></a>不能盡。」</p><a 
name="0270b16" id="0270b16"></a><p style="text-indent: 0em; margin-left: 0em"><span class="linehead"></span>佛語阿難：「無量壽佛壽命長久不可稱計，<a 
name="0270b17" id="0270b17"></a>汝寧知乎？假使十方世界無量眾生皆得人<a 
name="0270b18" id="0270b18"></a>身，悉令成就聲聞、緣覺，都共集會禪思一心，<a 
name="0270b19" id="0270b19"></a>竭其智力於百千萬劫悉共推算，計其壽<a 
name="0270b20" id="0270b20"></a>命長遠劫數，不能窮盡知其限極。聲聞、菩<a 
name="0270b21" id="0270b21"></a>薩、天、人之眾，壽命長短亦復如是，非算數<a 
name="0270b22" id="0270b22"></a>譬喻所能知也。又聲聞、菩薩其數難量不<a 
name="0270b23" id="0270b23"></a>可稱說，神智洞達威力自在，能於掌中持<a 
name="0270b24" id="0270b24"></a>一切世界。」</p><p style="text-indent: 0em; margin-left: 0em"><span class="linehead"></span>佛語阿難：「彼佛初會，聲聞眾數不<a 
name="0270b25" id="0270b25"></a>可稱計，菩薩亦然。能如大目揵連百<a 
name="0270b26" id="0270b26"></a>千萬億無量無數，於阿僧祇那由他劫乃至<a 
name="0270b27" id="0270b27"></a>滅度悉共計挍，不能究了多少之數。譬<a 
name="0270b28" id="0270b28"></a>如大海深廣無量，假使有人析其一毛以<a 
name="0270b29" id="0270b29"></a>為百分，以一分毛沾取一渧。於意云何？其<a 
name="0270c01" id="0270c01"></a>所渧者於彼大海，何所為多？」</p><p style="text-indent: 0em; margin-left: 0em"><span class="linehead"></span>阿難白佛：「彼<a 
name="0270c02" id="0270c02"></a>所渧水比於大海多少之量，非巧歷算數、言<a 
name="0270c03" id="0270c03"></a>辭譬類所能知也。」</p><p style="text-indent: 0em; margin-left: 0em"><span class="linehead"></span>佛語阿難：「如目連等於<a 
name="0270c04" id="0270c04"></a>百千萬億那由他劫計彼初會聲聞菩薩，所<a 
name="0270c05" id="0270c05"></a>知數者猶如一渧，其所不知如大海水。</p><p style="text-indent: 0em; margin-left: 0em"><span class="linehead"></span>「又<a 
name="0270c06" id="0270c06"></a>其國土，七寶諸樹周滿世界——金樹、銀樹、琉<a 
name="0270c07" id="0270c07"></a>璃樹、頗梨樹、珊瑚樹、瑪瑙樹、車<span class="gaiji">璩<!--gaiji,璩,1[(王*巨)/木],2&#x249B2;,3--></span>樹——<a 
name="0270c08" id="0270c08"></a>或有二寶、三寶乃至七寶轉共合成。或有金<a 
name="0270c09" id="0270c09"></a>樹，銀葉、華、果；或有銀樹，金葉、華、果；或琉璃<a 
name="0270c10" id="0270c10"></a>樹，玻梨為葉，華、果亦然；或水精樹，琉璃<a 
name="0270c11" id="0270c11"></a>為葉，華、果亦然；或珊瑚樹，瑪瑙為葉，華、果<a 
name="0270c12" id="0270c12"></a>亦然；或瑪瑙樹，琉璃為葉，華、果亦然；或車<a 
name="0270c13" id="0270c13"></a><span class="gaiji">璩<!--gaiji,璩,1[(王*巨)/木],2&#x249B2;,3--></span>樹，眾寶為葉，華、果亦然。或有寶樹，紫金<a 
name="0270c14" id="0270c14"></a>為本、白銀為莖、琉璃為枝、水精為條、珊<a 
name="0270c15" id="0270c15"></a>瑚為葉、瑪瑙為華、車<span class="gaiji">璩<!--gaiji,璩,1[(王*巨)/木],2&#x249B2;,3--></span>為實；或有寶樹，<a 
name="0270c16" id="0270c16"></a>白銀為本、琉璃為莖、水精為枝、珊瑚為條、<a 
name="0270c17" id="0270c17"></a>瑪瑙為葉、車<span class="gaiji">璩<!--gaiji,璩,1[(王*巨)/木],2&#x249B2;,3--></span>為華、紫金為實；或有寶樹，<a 
name="0270c18" id="0270c18"></a>琉璃為本、水精為莖、珊瑚為枝、瑪瑙為條、<a 
name="0270c19" id="0270c19"></a>車<span class="gaiji">璩<!--gaiji,璩,1[(王*巨)/木],2&#x249B2;,3--></span>為葉、紫金為華、白銀為實；或有寶<a 
name="0270c20" id="0270c20"></a>樹，水精為本、珊瑚為莖、瑪瑙為枝、車<span class="gaiji">璩<!--gaiji,璩,1[(王*巨)/木],2&#x249B2;,3--></span><a 
name="0270c21" id="0270c21"></a>為條、紫金為葉、白銀為華、琉璃為實；或<a 
name="0270c22" id="0270c22"></a>有寶樹，珊瑚為本、瑪瑙為莖、車<span class="gaiji">璩<!--gaiji,璩,1[(王*巨)/木],2&#x249B2;,3--></span>為枝、紫<a 
name="0270c23" id="0270c23"></a>金為條、白銀為葉、琉璃為華、水精為實；<a 
name="0270c24" id="0270c24"></a>或有寶樹，瑪瑙為本、車<span class="gaiji">璩<!--gaiji,璩,1[(王*巨)/木],2&#x249B2;,3--></span>為莖、紫金為枝、<a 
name="0270c25" id="0270c25"></a>白銀為條、琉璃為葉、水精為華、珊瑚為<a 
name="0270c26" id="0270c26"></a>實；或有寶樹，車<span class="gaiji">璩<!--gaiji,璩,1[(王*巨)/木],2&#x249B2;,3--></span>為本、紫金為莖、白銀為<a 
name="0270c27" id="0270c27"></a>枝、琉璃為條、水精為葉、珊瑚為華、瑪瑙<a 
name="0270c28" id="0270c28"></a>為實。行行相值、莖莖相望、枝枝相準、葉葉<a 
name="0270c29" id="0270c29"></a>相向、華華相順、實實相當，榮色光曜不可<a 
name="0271a01" id="0271a01"></a>勝視。清風時發，出五音聲，微妙宮商自然相<a 
name="0271a02" id="0271a02"></a>和。</p><p style="text-indent: 0em; margin-left: 0em"><span class="linehead"></span>「又無量壽佛其道場樹，高四百萬里，其<a 
name="0271a03" id="0271a03"></a>本周圍五千由旬，枝葉四布二十萬里。一切<a 
name="0271a04" id="0271a04"></a>眾寶自然合成，以月光摩尼持海輪寶——眾寶<a 
name="0271a05" id="0271a05"></a>之王——而莊嚴之。周匝條間垂寶瓔珞，百千<a 
name="0271a06" id="0271a06"></a>萬色種種異變，無量光炎照曜無極。珍妙<a 
name="0271a07" id="0271a07"></a>寶網羅覆其上，一切莊嚴隨應而現。微風徐<a 
name="0271a08" id="0271a08"></a>動出妙法音，普流十方一切佛國。其<a 
name="0271a09" id="0271a09"></a>聞音者得深法忍，住不退轉至成佛道，<a 
name="0271a10" id="0271a10"></a>不遭苦患；目&#x89A9;其色、耳聞其音、鼻知其<a 
name="0271a11" id="0271a11"></a>香、舌&#x751E;其味、身觸其光、心以法緣，一切<a 
name="0271a12" id="0271a12"></a>皆得甚深法忍，住不退轉至成佛道，六根<a 
name="0271a13" id="0271a13"></a>清徹無諸惱患。</p><p style="text-indent: 0em; margin-left: 0em"><span class="linehead"></span>「阿難！若彼國人天見此<a 
name="0271a14" id="0271a14"></a>樹者，得三法忍：一者、音響忍，二者、柔順忍，<a 
name="0271a15" id="0271a15"></a>三者、無生法忍。此皆無量壽佛威神力故、本<a 
name="0271a16" id="0271a16"></a>願力故、滿足願故、明了願故、堅固願故、究<a 
name="0271a17" id="0271a17"></a>竟願故。」</p><a 
name="0271a18" id="0271a18"></a><p style="text-indent: 0em; margin-left: 0em"><span class="linehead"></span>佛告阿難：「世間帝王有百千音樂，自轉輪<a 
name="0271a19" id="0271a19"></a>聖王乃至第六天上，伎樂音聲展轉相勝千<a 
name="0271a20" id="0271a20"></a>億萬倍；第六天上萬種樂音，不如無量壽<a 
name="0271a21" id="0271a21"></a>國諸七寶樹一種音聲千億倍也。亦有自<a 
name="0271a22" id="0271a22"></a>然萬種伎樂，又其樂聲無非法音，清暢<a 
name="0271a23" id="0271a23"></a>哀亮，微妙和雅，十方世界音聲之中最為第<a 
name="0271a24" id="0271a24"></a>一。</p><a 
name="0271a25" id="0271a25"></a><p style="text-indent: 0em; margin-left: 0em"><span class="linehead"></span>「又，講堂、精舍、宮殿、樓觀皆七寶莊嚴，自然化<a 
name="0271a26" id="0271a26"></a>成，復以真珠、明月摩尼眾寶以為交露，覆<a 
name="0271a27" id="0271a27"></a>蓋其上。內、外、左、右有諸浴池，或十由旬，或<a 
name="0271a28" id="0271a28"></a>二十、三十，乃至百千由旬，縱廣深淺各皆<a 
name="0271a29" id="0271a29"></a>一等，八功德水湛然盈滿，清淨香潔味如甘<a 
name="0271b01" id="0271b01"></a>露。黃金池者底白銀沙，白銀池者底黃金沙，<a 
name="0271b02" id="0271b02"></a>水精池者底琉璃沙，琉璃池者底水精沙，珊<a 
name="0271b03" id="0271b03"></a>瑚池者底琥珀沙，琥珀池者底珊瑚沙，車<span class="gaiji">璩<!--gaiji,璩,1[(王*巨)/木],2&#x249B2;,3--></span><a 
name="0271b04" id="0271b04"></a>池者底瑪瑙沙，瑪瑙池者底車<span class="gaiji">璩<!--gaiji,璩,1[(王*巨)/木],2&#x249B2;,3--></span>沙，白玉<a 
name="0271b05" id="0271b05"></a>池者底紫金沙，紫金池者底白玉沙，或二<a 
name="0271b06" id="0271b06"></a>寶、三寶乃至七寶轉共合成。其池岸上有栴<a 
name="0271b07" id="0271b07"></a>檀樹，華葉垂布，香氣普熏。天優&#x9262;羅華、<a 
name="0271b08" id="0271b08"></a>&#x9262;曇摩華、拘物頭華、分陀利華，雜色光<a 
name="0271b09" id="0271b09"></a>茂彌覆水上。</p><p style="text-indent: 0em; margin-left: 0em"><span class="linehead"></span>「彼諸菩薩及聲聞眾若入寶<a 
name="0271b10" id="0271b10"></a>池，意欲令水沒足，水即沒足；欲令至膝，<a 
name="0271b11" id="0271b11"></a>即至于膝；欲令至腰，水即至腰；欲令至<a 
name="0271b12" id="0271b12"></a>頸，水即至頸；欲令灌身，自然灌身；欲令<a 
name="0271b13" id="0271b13"></a>還復，水輒還復。調和冷煖自然隨意，開神<a 
name="0271b14" id="0271b14"></a>悅體蕩除心垢，清明澄潔淨若無形。寶<a 
name="0271b15" id="0271b15"></a>沙映徹無深不照，微瀾迴流轉相灌注，安詳<a 
name="0271b16" id="0271b16"></a>徐逝不遲不疾。波揚無量自然妙聲，隨其<a 
name="0271b17" id="0271b17"></a>所應莫不聞者，或聞佛聲，或聞法聲，或<a 
name="0271b18" id="0271b18"></a>聞僧聲，或寂靜聲、空無我聲、大慈悲聲、波<a 
name="0271b19" id="0271b19"></a>羅蜜聲，或十力無畏不共法聲、諸通慧聲、<a 
name="0271b20" id="0271b20"></a>無所作聲、不起滅聲、無生忍聲，乃至甘露<a 
name="0271b21" id="0271b21"></a>灌頂眾妙法聲。如是等聲，稱其所聞歡喜<a 
name="0271b22" id="0271b22"></a>無量，隨順清淨離欲寂滅真實之義、隨順三<a 
name="0271b23" id="0271b23"></a>寶力無所畏不共之法、隨順通慧菩薩聲聞<a 
name="0271b24" id="0271b24"></a>所行之道。無有三塗苦難之名，但有自然<a 
name="0271b25" id="0271b25"></a>快樂之音，是故其國名曰極樂。</p><p style="text-indent: 0em; margin-left: 0em"><span class="linehead"></span>「阿難！彼<a 
name="0271b26" id="0271b26"></a>佛國土諸往生者，具足如是清淨色身、諸妙<a 
name="0271b27" id="0271b27"></a>音聲、神通功德，所處宮殿、衣服、飲食、眾妙華<a 
name="0271b28" id="0271b28"></a>香莊嚴之具，猶第六天自然之物。若欲食<a 
name="0271b29" id="0271b29"></a>時，七寶應器自然在前，金、銀、琉璃、車<span class="gaiji">璩<!--gaiji,璩,1[(王*巨)/木],2&#x249B2;,3--></span>、瑪<a 
name="0271c01" id="0271c01"></a>瑙、珊瑚、虎珀、明月真珠如是眾&#x9262;隨意而<a 
name="0271c02" id="0271c02"></a>至，百味飲食自然盈滿。雖有此食實無食<a 
name="0271c03" id="0271c03"></a>者，但見色、聞香，意以為食，自然飽足，身心<a 
name="0271c04" id="0271c04"></a>柔軟，無所味著。事已化去，時至復現。</p><p style="text-indent: 0em; margin-left: 0em"><span class="linehead"></span>「彼佛國<a 
name="0271c05" id="0271c05"></a>土清淨安隱，微妙快樂，次於無為泥洹之道。<a 
name="0271c06" id="0271c06"></a>其諸聲聞、菩薩、人、天，智慧高明，神通洞達。<a 
name="0271c07" id="0271c07"></a>咸同一類，形無異狀，但因順餘方，故有人、<a 
name="0271c08" id="0271c08"></a>天之名。顏貌端正，超世希有，容色微妙，非天、<a 
name="0271c09" id="0271c09"></a>非人，皆受自然虛無之身、無極之體。」</p><a 
name="0271c10" id="0271c10"></a><p style="text-indent: 0em; margin-left: 0em"><span class="linehead"></span>佛告阿難：「譬如世間貧窮乞人在帝王邊，<a 
name="0271c11" id="0271c11"></a>形貌容狀寧可類乎？」</p><p style="text-indent: 0em; margin-left: 0em"><span class="linehead"></span>阿難白佛：「假令此人<a 
name="0271c12" id="0271c12"></a>在帝王邊，羸陋醜惡無以為喻，百千萬億<a 
name="0271c13" id="0271c13"></a>不可計倍。所以然者？貧窮乞人底極廝下，<a 
name="0271c14" id="0271c14"></a>衣不蔽形，食趣支命，飢寒困苦，人理殆盡。<a 
name="0271c15" id="0271c15"></a>皆坐前世不殖德本，積財不施、富有益<a 
name="0271c16" id="0271c16"></a>慳，但欲唐得、貪求無厭，不信修善、犯惡<a 
name="0271c17" id="0271c17"></a>山積。如是壽終，財寶消散，苦身積聚為之<a 
name="0271c18" id="0271c18"></a>憂惱，於己無益，徒為他有。無善可怙，無德<a 
name="0271c19" id="0271c19"></a>可恃，是故，死墮惡趣，受此長苦。罪畢得出<a 
name="0271c20" id="0271c20"></a>生為下賤，愚鄙斯極示同人類。所以世間<a 
name="0271c21" id="0271c21"></a>帝王人中獨尊，皆由宿世積德所致，慈惠<a 
name="0271c22" id="0271c22"></a>博施，仁愛兼濟，履信修善，無所違諍。是以<a 
name="0271c23" id="0271c23"></a>壽終，福應得昇善道，上生天上享茲福<a 
name="0271c24" id="0271c24"></a>樂。積善餘慶今得為人，遇生王家自然<a 
name="0271c25" id="0271c25"></a>尊貴，儀容端正眾所敬事，妙衣珍膳隨心<a 
name="0271c26" id="0271c26"></a>服御。宿福所追，故能致此。」</p><a 
name="0271c27" id="0271c27"></a><p style="text-indent: 0em; margin-left: 0em"><span class="linehead"></span>佛告阿難：「汝言是也。計如帝王，雖人中尊<a 
name="0271c28" id="0271c28"></a>貴，形色端正，比之轉輪聖王，甚為鄙陋，猶<a 
name="0271c29" id="0271c29"></a>彼乞人在帝王邊。轉輪聖王威相殊妙天下<a 
name="0272a01" id="0272a01"></a>第一，比忉利天王，又復醜惡不得相喻<a 
name="0272a02" id="0272a02"></a>萬億倍也。假令天帝比第六天王，百千億倍<a 
name="0272a03" id="0272a03"></a>不相類也。設第六天王比無量壽佛國菩<a 
name="0272a04" id="0272a04"></a>薩、聲聞，光顏容色不相及逮，百千萬億不可<a 
name="0272a05" id="0272a05"></a>計倍。」</p><a 
name="0272a06" id="0272a06"></a><p style="text-indent: 0em; margin-left: 0em"><span class="linehead"></span>佛告阿難：「無量壽國其諸天人，衣服、飲食、華<a 
name="0272a07" id="0272a07"></a>香、瓔珞、諸蓋幢幡、微妙音聲，所居舍宅、宮<a 
name="0272a08" id="0272a08"></a>殿、樓閣，稱其形色、高下、大小，或一寶、二寶，<a 
name="0272a09" id="0272a09"></a>乃至無量眾寶，隨意所欲，應念即至。又，以<a 
name="0272a10" id="0272a10"></a>眾寶妙衣遍布其地，一切人天踐之而行。<a 
name="0272a11" id="0272a11"></a>無量寶網彌覆佛上，皆以金縷、真珠、百千<a 
name="0272a12" id="0272a12"></a>雜寶、奇妙珍異莊嚴絞飾，周匝四面垂以<a 
name="0272a13" id="0272a13"></a>寶鈴，光色晃曜盡極嚴麗。自然德風徐起<a 
name="0272a14" id="0272a14"></a>微動，其風調和，不寒、不暑；溫涼柔軟，不遲、<a 
name="0272a15" id="0272a15"></a>不疾；吹諸羅網及眾寶樹，演發無量微妙<a 
name="0272a16" id="0272a16"></a>法音，流布萬種溫雅德香。其有聞者，塵勞<a 
name="0272a17" id="0272a17"></a>垢習自然不起，風觸其身皆得快樂，譬如<a 
name="0272a18" id="0272a18"></a>比丘得滅盡三昧。</p><p style="text-indent: 0em; margin-left: 0em"><span class="linehead"></span>「又，風吹散華遍滿佛土，<a 
name="0272a19" id="0272a19"></a>隨色次第而不雜亂，柔軟光澤馨香芬烈，<a 
name="0272a20" id="0272a20"></a>足履其上陷下四寸，隨舉足已還復如<a 
name="0272a21" id="0272a21"></a>故。華用已訖地輒開裂，以次化沒清淨無<a 
name="0272a22" id="0272a22"></a>遺，隨其時節風吹散華，如是六反。</p><p style="text-indent: 0em; margin-left: 0em"><span class="linehead"></span>「又眾<a 
name="0272a23" id="0272a23"></a>寶蓮華周滿世界，一一寶華百千億葉，其<a 
name="0272a24" id="0272a24"></a>葉光明無量種色，青色青光、白色白光、玄<a 
name="0272a25" id="0272a25"></a>黃、朱紫光色亦然，煒燁煥爛，明曜日月。<a 
name="0272a26" id="0272a26"></a>一一華中出三十六百千億光；一一光中<a 
name="0272a27" id="0272a27"></a>出三十六百千億佛，身色紫金，相好殊特；<a 
name="0272a28" id="0272a28"></a>一一諸佛又放百千光明，普為十方說微<a 
name="0272a29" id="0272a29"></a>妙法；如是諸佛各各安立無量眾生於佛<a 
name="0272b01" id="0272b01"></a>正道。」</p><a 
name="0272b02" id="0272b02"></a><p><span class="juanname">無量壽經卷上</span></p>
<hr>【經文資訊】大正藏第 12 冊 No. 0360 佛說無量壽經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安、廖予慈大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index12fc.html?index=T12n0360" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T12n0360_001 by HTTrack Website Copier/3.x [XR&CO'2014], Tue, 07 Jun 2016 06:47:02 GMT -->
</html>
