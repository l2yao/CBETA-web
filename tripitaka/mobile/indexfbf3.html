<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T52n2115_016 by HTTrack Website Copier/3.x [XR&CO'2014], Tue, 07 Jun 2016 07:00:45 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1482320104&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT52n2115&amp;utmp=%2Fmobile%2Findex.php%3Findex%3DT52n2115_016&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexf977.html?index=T52n2115_015" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第52冊<br/>No.2115 鐔津文集 (19卷)<br/>【宋 契嵩撰】<br/>第 16 卷</p>
	<a href="indexd4be.html?index=T52n2115_017" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T52">
<div class="root" id="2115" sutra_name="鐔津文集" sutra_juan="[卷16]">　
<a 
name="0732c11" id="0732c11"></a><a 
name="0732c12" id="0732c12"></a><a 
name="0732c13" id="0732c13"></a><p><span class="juanname">鐔津文集卷第十六</span></p><a 
name="0732c14" id="0732c14"></a><a 
name="0732c15" id="0732c15"></a><p style="margin-left: 4em"><span class="byline">藤州鐔津東山沙門契嵩撰</span></p><a 
name="0732c16" id="0732c16"></a><p style="margin-left: 3em"><span class="headname">非韓下</span></p><a 
name="0732c17" id="0732c17"></a><p style="margin-left: 4em"><span class="headname">第十四</span></p><a 
name="0732c18" id="0732c18"></a><p style="text-indent: 0em; margin-left: 0em"><span class="linehead"></span>韓子為贈絳州刺史馬彙之行狀曰。司徒公<a 
name="0732c19" id="0732c19"></a>之薨也。刺臂血書佛經千餘言。期以報德。又<a 
name="0732c20" id="0732c20"></a>曰。其居喪有過人行。又曰。愈既世通家詳聞<a 
name="0732c21" id="0732c21"></a>其世系事業。從少府請。掇其大者為行狀。託<a 
name="0732c22" id="0732c22"></a>立言之君子而圖其不朽焉。馬彙者蓋北平<a 
name="0732c23" id="0732c23"></a>郡王司徒馬遂之長子也。司徒公之薨者。乃<a 
name="0732c24" id="0732c24"></a>其在父之喪也。刺臂出血書佛經者。在韓子<a 
name="0732c25" id="0732c25"></a>當辯。乃從而稱之。韓子殆始識知乎佛經歟。<a 
name="0732c26" id="0732c26"></a>夫父母之德昊天罔極。而孰可報之。今曰期<a 
name="0732c27" id="0732c27"></a>以報德。韓子其乃知佛之法有所至乎。曰其<a 
name="0732c28" id="0732c28"></a>居喪有過人行。是亦高其能行佛之事也。曰<a 
name="0732c29" id="0732c29"></a>掇其大者以為行狀託立言之君子而圖其不<a 
name="0733a01" id="0733a01"></a>朽焉者。韓子亦欲人皆勸而從事于佛乎。吾<a 
name="0733a02" id="0733a02"></a>考韓子為行狀時。其年已三十四五。立朝近<a 
name="0733a03" id="0733a03"></a>作博士御史矣。韓子自謂。素讀書著文。其楊<a 
name="0733a04" id="0733a04"></a>墨釋老之學無所入其心。至此乃善彙為佛<a 
name="0733a05" id="0733a05"></a>氏之事。豈韓子既壯。精神明盛。始見道理。<a 
name="0733a06" id="0733a06"></a>迺覺佛說之為至耶。其後之雖稍辯佛<span class="note">(如辨佛骨事也)</span><a 
name="0733a07" id="0733a07"></a>將外專儒以護其名。而內終默重其道妙乎。<a 
name="0733a08" id="0733a08"></a>不然何徹至老以道理與大顛相善之殷勤而<a 
name="0733a09" id="0733a09"></a>如彼也。夫佛乃人之至大者也。其可毀乎毀<a 
name="0733a10" id="0733a10"></a>之適足以自損。於佛何所傷也。雖然原道先<a 
name="0733a11" id="0733a11"></a>擯佛。何其太過。而行狀推佛。何其專也歟。韓<a 
name="0733a12" id="0733a12"></a>子固亦不恒其德矣<span class="note">(注韓子為進學解。謂其陽斥佛老矣故其作原道最在前)</span>。</p><a 
name="0733a13" id="0733a13"></a><p style="margin-left: 4em"><span class="headname">第十五</span></p><a 
name="0733a14" id="0733a14"></a><p style="text-indent: 0em; margin-left: 0em"><span class="linehead"></span>余讀唐書見其為韓子與李紳爭臺參移牒往<a 
name="0733a15" id="0733a15"></a>來論臺府事體。而見愈之性愎訐言詞不遜<a 
name="0733a16" id="0733a16"></a>大喧物論。及視韓子論京尹不臺參答友人<a 
name="0733a17" id="0733a17"></a>書而其氣躁言厲爭之也。噫韓李皆唐之名<a 
name="0733a18" id="0733a18"></a>臣。何其行事之際乃若此。唐之典故御史臺<a 
name="0733a19" id="0733a19"></a>則掌持邦國刑憲典章。以肅正其朝廷也。京<a 
name="0733a20" id="0733a20"></a>兆府雖所管神州畿縣。其實乃一大州牧之<a 
name="0733a21" id="0733a21"></a>事體耳。以其臺府較則臺重於府矣。韓乃兼<a 
name="0733a22" id="0733a22"></a>御史大夫。李正中丞。然大夫固高於中丞而<a 
name="0733a23" id="0733a23"></a>韓李互有其輕重也。此所以發其諍端矣。韓<a 
name="0733a24" id="0733a24"></a>子見幾初當避而讓之可也。不然姑從朝廷<a 
name="0733a25" id="0733a25"></a>之舊儀。何乃使之輒爭。春秋時滕侯薛侯朝<a 
name="0733a26" id="0733a26"></a>魯而爭長。孔子惡其無禮書之。遺左丘明而<a 
name="0733a27" id="0733a27"></a>發其微旨。聖人豈不因前而戒後乎。紳愈縱<a 
name="0733a28" id="0733a28"></a>不能見幾稍悟。豈不念春秋之法而懼之耶。<a 
name="0733a29" id="0733a29"></a>然李氏吾不論也。韓子自謂專儒。毅然欲為<a 
name="0733b01" id="0733b01"></a>聖人之徒。是亦知儒有爵位相先者。久相待<a 
name="0733b02" id="0733b02"></a>遠相致者。在醜夷不爭者。又曰。君子矜而不<a 
name="0733b03" id="0733b03"></a>爭者。韓子與公垂平生相善。始公垂舉進士<a 
name="0733b04" id="0733b04"></a>時。韓子乃以書稱其才而薦諸陸員外者。及<a 
name="0733b05" id="0733b05"></a>此正可推讓以顧前好乃反爭之。喧譁于朝<a 
name="0733b06" id="0733b06"></a>廷。而韓子儒之行何有。故舊之道安在。使<a 
name="0733b07" id="0733b07"></a>後學當何以取法。假令朝廷優於韓子。詔獨<a 
name="0733b08" id="0733b08"></a>免其臺參。韓子自當以不敢虧朝廷之令式。<a 
name="0733b09" id="0733b09"></a>固宜讓第恭其禮貌日趨於臺參。彼李紳識<a 
name="0733b10" id="0733b10"></a>者。豈不媿且伏也。彼欲嫁禍于二人者。豈不<a 
name="0733b11" id="0733b11"></a>沮其姦計而自悔。豈不歸厚德稱長者於韓<a 
name="0733b12" id="0733b12"></a>子耶。是豈獨當時感媿乎逢吉而已矣。亦垂<a 
name="0733b13" id="0733b13"></a>于後世士大夫之法也。惜乎不能行諸以成<a 
name="0733b14" id="0733b14"></a>就其德。豈韓子力不足而識不至耶。昔廉頗<a 
name="0733b15" id="0733b15"></a>不伏其位。居藺相如之下。宣言欲辱之。而相<a 
name="0733b16" id="0733b16"></a>如至每朝時嘗稱疾。不欲與頗爭列。余嘗愛<a 
name="0733b17" id="0733b17"></a>相如有器識臨事守大體。太史公謂退讓頗<a 
name="0733b18" id="0733b18"></a>名重丘山。宜其有重名也。較此其賢於韓子<a 
name="0733b19" id="0733b19"></a>遠矣。漢孝景之時。竇嬰與田蚡交毀而相爭<a 
name="0733b20" id="0733b20"></a>朝。既出而武安侯怒御史大夫韓安國不專<a 
name="0733b21" id="0733b21"></a>助己。安國因責蚡曰。夫魏其毀君。君當免冠<a 
name="0733b22" id="0733b22"></a>解印綬而歸可。曰臣幸得待罪。固非其任。魏<a 
name="0733b23" id="0733b23"></a>其言皆是也。如此則上必多君有讓德。今人<a 
name="0733b24" id="0733b24"></a>毀君。君亦毀之。譬如賈&#x7AEA;女子爭言。何其無<a 
name="0733b25" id="0733b25"></a>大體也。韓子當時雖幸無御史之責。今其垂<a 
name="0733b26" id="0733b26"></a>之史書而取笑萬世之識者。其又甚於安國<a 
name="0733b27" id="0733b27"></a>之讓也。慎之哉。慎之哉。</p><a 
name="0733b28" id="0733b28"></a><p style="margin-left: 4em"><span class="headname">第十六</span></p><a 
name="0733b29" id="0733b29"></a><p style="text-indent: 0em; margin-left: 0em"><span class="linehead"></span>韓子為鱷魚文與魚。而告之世。謂鱷魚因之<a 
name="0733c01" id="0733c01"></a>而逝。吾以為不然。鱷魚乃昆蟲無知之物者<a 
name="0733c02" id="0733c02"></a>也。豈能辨韓子之文耶。然使韓子有誠必能<a 
name="0733c03" id="0733c03"></a>感動於物以誠即已。何必文乎。文者聖人所<a 
name="0733c04" id="0733c04"></a>以待人者也。遺蟲魚以文。不亦賤乎。人哉文<a 
name="0733c05" id="0733c05"></a>之。其人猶有所不知況昆蟲歟。謂鱷魚去之。<a 
name="0733c06" id="0733c06"></a>吾恐其未然。唐書雖稱之。亦史氏之不辨也。</p><a 
name="0733c07" id="0733c07"></a><p style="margin-left: 4em"><span class="headname">第十七</span></p><a 
name="0733c08" id="0733c08"></a><p style="text-indent: 0em; margin-left: 0em"><span class="linehead"></span>韓子與孟簡尚書書曰。來示云。有人傳愈近<a 
name="0733c09" id="0733c09"></a>少奉釋氏者。傳者之妄也。潮州時有一老僧<a 
name="0733c10" id="0733c10"></a>號大顛。頗聰明識道理實能外形骸以理自<a 
name="0733c11" id="0733c11"></a>勝。不為事物侵亂。要自以為難得。因與往<a 
name="0733c12" id="0733c12"></a>來。及祭神至海上。遂造其廬。及來袁州留衣<a 
name="0733c13" id="0733c13"></a>與之別。乃人之情。非崇信其法求福田利益<a 
name="0733c14" id="0733c14"></a>也。噫韓子雖強為之言務欲自掩。豈覺其言<a 
name="0733c15" id="0733c15"></a>愈多而其&#x8FF9;愈見。韓子謂大顛實能外形骸<a 
name="0733c16" id="0733c16"></a>而以理自勝不為事物侵亂也者。韓子雖謂<a 
name="0733c17" id="0733c17"></a>人情且爾。亦何免己信其法也矣。夫佛教至<a 
name="0733c18" id="0733c18"></a>論乎福田利益者。正以順理為福。得性如法<a 
name="0733c19" id="0733c19"></a>不為外物所惑。為最利益也。韓子與大顛游。<a 
name="0733c20" id="0733c20"></a>其預談理論性。已廁其福田利益矣。韓子何<a 
name="0733c21" id="0733c21"></a>不思以為感。乃復云云。吾少時讀大顛禪師<a 
name="0733c22" id="0733c22"></a>書見其謂。韓子嘗問大顛曰。云何為道。大<a 
name="0733c23" id="0733c23"></a>顛即默然良久。韓子未及諭旨。其弟子三平<a 
name="0733c24" id="0733c24"></a>者遂擊其床大顛顧謂三平何為。三平曰。先<a 
name="0733c25" id="0733c25"></a>以定動後以智拔。韓子即曰。愈雖問道於師。<a 
name="0733c26" id="0733c26"></a>乃在此上人處得入。遂拜之。以斯驗韓子所<a 
name="0733c27" id="0733c27"></a>謂以理自勝者是也。韓子雖巧說多端欲護<a 
name="0733c28" id="0733c28"></a>其儒名。亦何以逃識者之所見笑耶。大凡事<a 
name="0733c29" id="0733c29"></a>不知即已。不信即休。烏有知其道之如此。信<a 
name="0734a01" id="0734a01"></a>其徒之如是。而反排其師忍毀其法。君子處<a 
name="0734a02" id="0734a02"></a>心豈當然乎。大顛者佛之弟子也。佛者大顛<a 
name="0734a03" id="0734a03"></a>之師也。夫弟子之道。固從其師之所得也。<a 
name="0734a04" id="0734a04"></a>韓子善其弟子之道。而必斥其師。猶重人子<a 
name="0734a05" id="0734a05"></a>孫之義方而輕其祖禰。孰謂韓子知禮乎。又<a 
name="0734a06" id="0734a06"></a>曰。積善積惡殃慶各自以其類至。何有去聖<a 
name="0734a07" id="0734a07"></a>人之道。捨先王之法。而從夷狄之教以求福<a 
name="0734a08" id="0734a08"></a>利也。此韓子未之思也。夫聖人之道善而已<a 
name="0734a09" id="0734a09"></a>矣。先王之法治而已矣。佛以五戒勸世。豈欲<a 
name="0734a10" id="0734a10"></a>其亂耶。佛以十善導人。豈欲其惡乎。書曰。為<a 
name="0734a11" id="0734a11"></a>善不同。同歸于治。是豈不然哉。若其教人<a 
name="0734a12" id="0734a12"></a>解情妄捐身世。修潔乎神明。此乃吾佛大聖<a 
name="0734a13" id="0734a13"></a>人之大觀。治其大患以神道設教者也。其為<a 
name="0734a14" id="0734a14"></a>善抑又至矣深矣。廣大悉備矣。不可以世道<a 
name="0734a15" id="0734a15"></a>輒較也。孔子曰。君子之於天下也。無適也無<a 
name="0734a16" id="0734a16"></a>莫也。義之與比。義也者理也。謂君子理當<a 
name="0734a17" id="0734a17"></a>即與不專此不蔑彼。韓子徒見佛教之&#x8FF9;。不<a 
name="0734a18" id="0734a18"></a>睹乎佛教聖人之所以為教之理。宜其苟排<a 
name="0734a19" id="0734a19"></a>佛老也。文中子曰。觀極讜議知佛教可以一<a 
name="0734a20" id="0734a20"></a>矣。此固韓子之不知也。又曰。且彼佛者果<a 
name="0734a21" id="0734a21"></a>何人哉。其行事類君子耶小人耶。若君子也。<a 
name="0734a22" id="0734a22"></a>必不妄加禍於守道之人。如小人也。其身已<a 
name="0734a23" id="0734a23"></a>死其鬼不靈云云。此乃韓子疑之之甚也。既<a 
name="0734a24" id="0734a24"></a>未決其類君子小人。烏可輒便毀佛耶。其閭<a 
name="0734a25" id="0734a25"></a>巷凡庸之人最為無識。欲相詬辱也。猶知先<a 
name="0734a26" id="0734a26"></a>探彼所短果可罵者。乃始罵而揚之。今韓子<a 
name="0734a27" id="0734a27"></a>疑佛。未辨其類。君子之長小人之短。便酷詆<a 
name="0734a28" id="0734a28"></a>之。不亦暴而妄乎哉。幾不若彼閭巷之人<a 
name="0734a29" id="0734a29"></a>為意之審也。謂佛為大聖人。猶不足以盡佛。<a 
name="0734b01" id="0734b01"></a>況君子小人耶。雖古今愚鄙之人。皆知佛非<a 
name="0734b02" id="0734b02"></a>可類夫君子小人。而韓子獨以君子小人類<a 
name="0734b03" id="0734b03"></a>佛。又況疑之而自不決乎。誠可笑也。又曰。<a 
name="0734b04" id="0734b04"></a>天地神祇昭布森列。非可誣也。又肯令其鬼<a 
name="0734b05" id="0734b05"></a>行胸臆作威福於其間哉。夫天地神祇誠不<a 
name="0734b06" id="0734b06"></a>可誣。固如韓子之言。但其欲賴天地神祇不<a 
name="0734b07" id="0734b07"></a>令鬼作威福。此又韓子識理不至也。苟自知<a 
name="0734b08" id="0734b08"></a>其所知詣理。理當斥斥之。理不當斥則不斥。<a 
name="0734b09" id="0734b09"></a>知明則不待外助。理當則天地自順。吾輩於<a 
name="0734b10" id="0734b10"></a>事是非抑揚。特資此矣。不類韓子外引神祇<a 
name="0734b11" id="0734b11"></a>以為&#x546A;矢而賴之也。易曰。先天而天弗違。後<a 
name="0734b12" id="0734b12"></a>天而奉天時。天且弗違。況於人乎。況於鬼神<a 
name="0734b13" id="0734b13"></a>乎。韓子之徒。何嘗彷<span class="corr" title='[佛&gt;彿]'>彿</span>見乎聖人之心耶。劉<a 
name="0734b14" id="0734b14"></a>昀唐書謂。韓輩抵排佛老於道未弘誠不私<a 
name="0734b15" id="0734b15"></a>也。史臣之是非不謬也矣。</p><a 
name="0734b16" id="0734b16"></a><p style="margin-left: 4em"><span class="headname">第十八</span></p><a 
name="0734b17" id="0734b17"></a><p style="text-indent: 0em; margin-left: 0em"><span class="linehead"></span>昔陽城以處士被詔遷諫議大夫。久之其諫<a 
name="0734b18" id="0734b18"></a>爭未見。眾皆以虛名譏城。謂其忝也。而韓<a 
name="0734b19" id="0734b19"></a>子遂作諫臣論非之。其意亦以城既處諫官。<a 
name="0734b20" id="0734b20"></a>而使天下不聞其諫爭之言。豈有道之士所<a 
name="0734b21" id="0734b21"></a>為乎。逮城出守道州。以善政聞。而韓子為序<a 
name="0734b22" id="0734b22"></a>送太學生何堅還城之州。又特賢城所治為<a 
name="0734b23" id="0734b23"></a>有道之國。特比漢之黃<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>為&#x9834;川時。感鳳鳥<a 
name="0734b24" id="0734b24"></a>集鳴之賀。余小時視此二說。怪韓子議論不<a 
name="0734b25" id="0734b25"></a>定。而是非相反。夫是必是之。非必非之。何其<a 
name="0734b26" id="0734b26"></a>前後混惑如此。古今所論。謂聖賢正以其能<a 
name="0734b27" id="0734b27"></a>知人於未名之間。見事於未然之時也。昔王<a 
name="0734b28" id="0734b28"></a><span class="gaiji">濬<!--gaiji,濬,1[泳-永+(虍-七+(一/八/八/目))],2&#x24039;,3--></span>有大志。其未效之時。人皆笑之。唯羊叔<a 
name="0734b29" id="0734b29"></a>子謂其必堪大事。而善待之。而<span class="gaiji">濬<!--gaiji,濬,1[泳-永+(虍-七+(一/八/八/目))],2&#x24039;,3--></span>果立功於<a 
name="0734c01" id="0734c01"></a>晉。唐征淮西之時。李光顏初碌碌於行伍。人<a 
name="0734c02" id="0734c02"></a>未之識。獨裴中立稱其才於憲宗。不數日奏<a 
name="0734c03" id="0734c03"></a>光顏能大破賊兵。晉時戴睎少有才惠。人皆<a 
name="0734c04" id="0734c04"></a>許以有遠政。唯嵇侍中謂其必不成器。其後<a 
name="0734c05" id="0734c05"></a>睎果以無行被斥。故唐晉書稱其知人。而稽<a 
name="0734c06" id="0734c06"></a>羊裴晉公三君子之美。灼灼然照萬世矣。韓<a 
name="0734c07" id="0734c07"></a>子賢者。其識鑒人物固宜如此也。使賢城果<a 
name="0734c08" id="0734c08"></a>賢。方其諫爭未有所聞之時。韓子當推之以<a 
name="0734c09" id="0734c09"></a>質眾人之相譏。豈前既不賢。其後因時之所<a 
name="0734c10" id="0734c10"></a>美。而隨又賢之。若是則韓子稱其有道無道。<a 
name="0734c11" id="0734c11"></a>是皆因人乃爾。豈韓子能自知之耶。余視唐<a 
name="0734c12" id="0734c12"></a>書。見陽子素君子人也。非其賢為太守而不<a 
name="0734c13" id="0734c13"></a>賢於諫官。乃韓子自不知陽耳。韓子謂。亢宗<a 
name="0734c14" id="0734c14"></a>居諫官之職。而欲守處士之志。乃引易蠱之<a 
name="0734c15" id="0734c15"></a>上九與蹇之六二交辭。以折其行事。此陽氏<a 
name="0734c16" id="0734c16"></a>居官。自有王臣謇謇之意。而韓子不見。按唐<a 
name="0734c17" id="0734c17"></a>書。正<span class="note">(避後諱)</span>元之初。諫官紛紛競言。事細碎者<a 
name="0734c18" id="0734c18"></a>無不聞達。天子益厭苦之。然當此亢宗自山<a 
name="0734c19" id="0734c19"></a>林以有道詔為諫列。固宜相時而發。烏可如<a 
name="0734c20" id="0734c20"></a>他諫臣齗齗遽騁口舌以重人主厭惡。詳亢<a 
name="0734c21" id="0734c21"></a>宗在官而人不見其諫爭者。非不言也。蓋用<a 
name="0734c22" id="0734c22"></a>禮五諫之義。而其所發微直自有次序。不可<a 
name="0734c23" id="0734c23"></a>得而輒見。其五諫也者。曰諷。曰順。曰闚。曰<a 
name="0734c24" id="0734c24"></a>指。曰陷也。諷諫者。謂知禍患之萌而諷告之<a 
name="0734c25" id="0734c25"></a>也。順諫者。謂出詞遜順不逆君心。闚諫者。謂<a 
name="0734c26" id="0734c26"></a>視君顏色而諫。指諫者。謂質指其事而諫。陷<a 
name="0734c27" id="0734c27"></a>諫者。謂言國之害而忘生為君也。然其事未<a 
name="0734c28" id="0734c28"></a>至亡國大害於政。則未可以指陷也。指陷謂<a 
name="0734c29" id="0734c29"></a>言直而氣厲。激怒於人主。失身多而濟事少<a 
name="0735a01" id="0735a01"></a>也。魏文正曰。臣願陛下使臣為良臣。勿使臣<a 
name="0735a02" id="0735a02"></a>為忠臣。忠臣縱殺身有直諫之名。而不益其<a 
name="0735a03" id="0735a03"></a>事。更彰君之惡。若是則諷諫果優隱於直諫。<a 
name="0735a04" id="0735a04"></a>直諫豈不為不得已而用之耶。故古之聖賢<a 
name="0735a05" id="0735a05"></a>多尚諷諫。孔子曰。吾從其諷諫乎。禮曰。為人<a 
name="0735a06" id="0735a06"></a>臣之禮不顯諫。又曰。事君欲諫而不欲陳。此<a 
name="0735a07" id="0735a07"></a>豈不然乎。陽子蓋如此之謂也。及裴延齡輩<a 
name="0735a08" id="0735a08"></a>用事。邪人為黨。傾覆宰相。大害國政。亢宗不<a 
name="0735a09" id="0735a09"></a>得已。遂與王仲舒伏閣下。一疏論其姦邪。天<a 
name="0735a10" id="0735a10"></a>子果怒欲加罪誅城。會順宗適在東宮。解救<a 
name="0735a11" id="0735a11"></a>僅免。然城諫爭法。經緊緩乃隨其事宜。始城<a 
name="0735a12" id="0735a12"></a>與其二弟日夕痛飲。客苟有造城欲問其所<a 
name="0735a13" id="0735a13"></a>以。城知其意即坐客強之以酒醉客。欲其不<a 
name="0735a14" id="0735a14"></a>暇發語。此足見陽子居官其意有在。雖尋常<a 
name="0735a15" id="0735a15"></a>之士。亦可以揣知陽子之意。韓子何其特昧<a 
name="0735a16" id="0735a16"></a>而遽作論譊譊。輒引尚書君陳之詞而曰。若<a 
name="0735a17" id="0735a17"></a>書所謂則大臣宰相之事。非陽子之所宜行<a 
name="0735a18" id="0735a18"></a>也。是又韓子不知經也。若君陳曰。爾有嘉謨<a 
name="0735a19" id="0735a19"></a>嘉猷則入告爾后于內。爾乃順之于外。曰斯<a 
name="0735a20" id="0735a20"></a>謨斯猷維我后之德也。嗚呼臣人咸若時惟<a 
name="0735a21" id="0735a21"></a>良顯哉。其所以嗚呼也者。蓋慨嘆凡臣於人<a 
name="0735a22" id="0735a22"></a>者咸皆順行此入告順外之道。豈不為良臣<a 
name="0735a23" id="0735a23"></a>大能昭顯其君之德也。孔安國傳之亦然也。<a 
name="0735a24" id="0735a24"></a>如此則入則諫其君。出不使外人知者。何獨<a 
name="0735a25" id="0735a25"></a>在大臣宰相者乃得行之耶。陽子立朝為諫<a 
name="0735a26" id="0735a26"></a>議大夫。其位豈甚下。其官豈甚小。入則諫出<a 
name="0735a27" id="0735a27"></a>則不使人知。豈不宜其所行。孰謂不可耶。夫<a 
name="0735a28" id="0735a28"></a>諫爭自古罕有得其所者。漢之善諫者袁盎<a 
name="0735a29" id="0735a29"></a>汲黯。而言事尚忤觸人主所不陷其身者。賴<a 
name="0735b01" id="0735b01"></a>文武賢主而納諫。其後薛廣德朱雲劉輔輩。<a 
name="0735b02" id="0735b02"></a>激怒天子又其甚矣。方陽氏之諫爭。師經有<a 
name="0735b03" id="0735b03"></a>法。在韓子固當推之以教後世可也。更沮之。<a 
name="0735b04" id="0735b04"></a>謬論如此。不亦易乎。</p><a 
name="0735b05" id="0735b05"></a><p style="margin-left: 4em"><span class="headname">第十九</span></p><a 
name="0735b06" id="0735b06"></a><p style="text-indent: 0em; margin-left: 0em"><span class="linehead"></span>韓子讀墨謂。孔子必用墨子。墨子必用孔子。<a 
name="0735b07" id="0735b07"></a>不相用不足為孔墨。及與孟簡書。乃曰。二帝<a 
name="0735b08" id="0735b08"></a>三王群聖之道大壞。後之學者無所尋逐。以<a 
name="0735b09" id="0735b09"></a>至於今泯泯也。其禍出於楊墨肆行而莫之<a 
name="0735b10" id="0735b10"></a>禁故也。韓子何其言之反覆如此。惑人而無<a 
name="0735b11" id="0735b11"></a>準也。</p><a 
name="0735b12" id="0735b12"></a><p style="margin-left: 4em"><span class="headname">第二十</span></p><a 
name="0735b13" id="0735b13"></a><p style="text-indent: 0em; margin-left: 0em"><span class="linehead"></span>韓子序送高閒曰。今閒師浮屠氏。一死生解<a 
name="0735b14" id="0735b14"></a>外繆。是其為心。必泊然無所起。其於世必淡<a 
name="0735b15" id="0735b15"></a>然無所嗜。韓子為此說。似知佛之法真奧有<a 
name="0735b16" id="0735b16"></a>益人之性命焉。夫一死生者。謂死猶生也。生<a 
name="0735b17" id="0735b17"></a>猶死也。在理若無其生死者也。既見其理不<a 
name="0735b18" id="0735b18"></a>死不生。則其人不貪生不惡死也。夫解外謬<a 
name="0735b19" id="0735b19"></a>者。自其性理之外男女情污嗜欲淫惑百端。<a 
name="0735b20" id="0735b20"></a>皆其謬妄也。繆妄已釋。死生既齊。故其人之<a 
name="0735b21" id="0735b21"></a>性命。乃潔靜而得其至正者也。老子曰。清<a 
name="0735b22" id="0735b22"></a>靜為天下正。斯言似之。夫性命既正。豈必在<a 
name="0735b23" id="0735b23"></a>閑輩待其死而更生為聖神為大至人耶。即<a 
name="0735b24" id="0735b24"></a>當世自真可為正人為至行既賢益賢不善必<a 
name="0735b25" id="0735b25"></a>善。而韓子不須與閑之言。其原道乃曰。絕爾<a 
name="0735b26" id="0735b26"></a>相生養之道。以求其所謂清靜寂滅也。夫清<a 
name="0735b27" id="0735b27"></a>靜寂滅者。正謂導人齊死生解外繆妄情著<a 
name="0735b28" id="0735b28"></a>之累耳。以全夫性命之正者也。韓子為書。不<a 
name="0735b29" id="0735b29"></a>復顧前後。乃遽作原道。而後生末學心不通<a 
name="0735c01" id="0735c01"></a>理。視之以謂韓子之意止乎是也。遂循手&#x8FF9;<a 
name="0735c02" id="0735c02"></a>以至終身。昧其性命而斐然傲佛。不識韓子<a 
name="0735c03" id="0735c03"></a>為言之不思也。就使從閑而言自閑釋氏之<a 
name="0735c04" id="0735c04"></a>所由。非欲推其道為益於世。意苟有益於世<a 
name="0735c05" id="0735c05"></a>而君子何不稱之。孔子曰。大人不倡游言。蓋<a 
name="0735c06" id="0735c06"></a>言無益於用而不言也。謂韓子聖賢之徒。安<a 
name="0735c07" id="0735c07"></a>得為無益之言耶。將韓子雖謂文人於道尚<a 
name="0735c08" id="0735c08"></a>果有所未至乎。吾不知也。</p><a 
name="0735c09" id="0735c09"></a><p style="margin-left: 4em"><span class="headname">第二十一</span></p><a 
name="0735c10" id="0735c10"></a><p style="text-indent: 0em; margin-left: 0em"><span class="linehead"></span>唐人余知古與歐陽生論文書。謂近世韓子<a 
name="0735c11" id="0735c11"></a>作原道。則崔豹答牛享書。作諱辯則張昭論<a 
name="0735c12" id="0735c12"></a>舊名。作毛&#x9834;傳。則袁淑大蘭王九錫。作送<a 
name="0735c13" id="0735c13"></a>窮文。則楊雄逐貧賦。作論佛骨表則劉晝諍<a 
name="0735c14" id="0735c14"></a>齊王疏。雖依倚若此愚未功過。然余生論不<a 
name="0735c15" id="0735c15"></a>足校其是否。其送窮文謂窮有鬼。窮鬼蓋委<a 
name="0735c16" id="0735c16"></a>巷無稽自諛。韓子為文。此縱然如其鬼相睹<a 
name="0735c17" id="0735c17"></a>何其怪乎。韓遂託斯以自諭。何取諭之不祥<a 
name="0735c18" id="0735c18"></a>也。若韓子之智知學文<span class="note">(知或之字)</span>與其文乃資鬼而<a 
name="0735c19" id="0735c19"></a>為之。韓子豈自謂誠明人乎。君子之言法言<a 
name="0735c20" id="0735c20"></a>也。謂可以教人而君子乃言也。不可以教人<a 
name="0735c21" id="0735c21"></a>君子不言也。故孔子曰。大人不倡游言。韓子<a 
name="0735c22" id="0735c22"></a>如此何以教人耶。語曰。君子固窮。小人窮斯<a 
name="0735c23" id="0735c23"></a>濫矣。韓子果窮尤宜以君子固守。烏可輒取<a 
name="0735c24" id="0735c24"></a>陋巷鄙語文以為戲耳。</p><a 
name="0735c25" id="0735c25"></a><p style="margin-left: 4em"><span class="headname">第二十二</span></p><a 
name="0735c26" id="0735c26"></a><p style="text-indent: 0em; margin-left: 0em"><span class="linehead"></span>韓子為歐陽詹哀辭。謂詹事父母盡孝道。仁<a 
name="0735c27" id="0735c27"></a>於妻子。又曰。其於慈孝最隆也。而唐人黃璞<a 
name="0735c28" id="0735c28"></a>傳詹。謂其以倡婦一動<span class="note">(一作慟字)</span>而死。而譏詹不<a 
name="0735c29" id="0735c29"></a>孝。乃引孟簡哭詹詩曰。後生莫沈迷。沈迷喪<a 
name="0736a01" id="0736a01"></a>其真。璞詹之鄉人也。評詹固宜詳矣。檀弓<a 
name="0736a02" id="0736a02"></a>曰。文伯之喪。敬姜據床而不哭。以文伯多得<a 
name="0736a03" id="0736a03"></a>內人之情。而嫌其曠禮也。況以婦人之死而<a 
name="0736a04" id="0736a04"></a>遺其親之恨者也。韓子稱詹之孝隆。不亦以<a 
name="0736a05" id="0736a05"></a>私其黨而自欺乎。不亦不及敬姜之知禮乎<a 
name="0736a06" id="0736a06"></a><span class="note">(注詹之所以死者亦見於太平廣記)</span>。</p><a 
name="0736a07" id="0736a07"></a><p style="margin-left: 4em"><span class="headname">第二十三</span></p><a 
name="0736a08" id="0736a08"></a><p style="text-indent: 0em; margin-left: 0em"><span class="linehead"></span>韓子為羅池廟碑。而唐史非之。宜非也。其事<a 
name="0736a09" id="0736a09"></a>神在韓子當辯。乃從神之而張其說。何其好<a 
name="0736a10" id="0736a10"></a>怪也。語曰。子不語怪力亂神。而韓子乃爾。豈<a 
name="0736a11" id="0736a11"></a>不與孔子相悖耶。</p><a 
name="0736a12" id="0736a12"></a><p style="margin-left: 4em"><span class="headname">第二十四</span></p><a 
name="0736a13" id="0736a13"></a><p style="text-indent: 0em; margin-left: 0em"><span class="linehead"></span>韓子為毛&#x9834;傳。而史非之。書曰。德盛不狎侮。<a 
name="0736a14" id="0736a14"></a>又曰。玩人喪德。玩物喪志。韓子非侮乎玩耶。<a 
name="0736a15" id="0736a15"></a>謂其德乎哉。</p><a 
name="0736a16" id="0736a16"></a><p style="margin-left: 4em"><span class="headname">第二十五</span></p><a 
name="0736a17" id="0736a17"></a><p style="text-indent: 0em; margin-left: 0em"><span class="linehead"></span>韓子論佛骨表。以古之帝王運祚興亡其年<a 
name="0736a18" id="0736a18"></a>壽長短校之。謂無佛時其壽祚自長。事佛則<a 
name="0736a19" id="0736a19"></a>乃短。指梁武侯景之事。謂其事佛求福。迺<a 
name="0736a20" id="0736a20"></a>更得禍。以激動其君也。當南北朝時。獨梁居<a 
name="0736a21" id="0736a21"></a>江表垂五十年時稍小康。天子壽八十六歲。<a 
name="0736a22" id="0736a22"></a>其為福亦至矣。春秋時。殺其君者謂有三十<a 
name="0736a23" id="0736a23"></a>六。彼君豈皆禍生於事佛乎。韓子不顧其福<a 
name="0736a24" id="0736a24"></a>而專以禍而誣佛。何其言之不公也。自古亂<a 
name="0736a25" id="0736a25"></a>臣竊發。雖天地神祇而無如之何。豈梁必免<a 
name="0736a26" id="0736a26"></a>耶。此韓子未識乎福之所以然也。夫禍福報<a 
name="0736a27" id="0736a27"></a>應者。善惡為之根本也。佛之所以教人修福<a 
name="0736a28" id="0736a28"></a>其正欲天下以心為善。而不欲其為惡也。猶<a 
name="0736a29" id="0736a29"></a>曾子曰人之好善福雖未至去禍遠矣。人之<a 
name="0736b01" id="0736b01"></a>為惡。凶雖未至去禍近矣。佛之意正爾。但以<a 
name="0736b02" id="0736b02"></a>三世而校其報施者。曾氏差不及佛言之遠<a 
name="0736b03" id="0736b03"></a>也。故其禍福之來。自有前有後。未可以一<a 
name="0736b04" id="0736b04"></a>世求。苟以其壽祚之短謂事佛無效。欲人不<a 
name="0736b05" id="0736b05"></a>必以佛法為則。洪範以五福皇極教人。合極<a 
name="0736b06" id="0736b06"></a>則福而壽。反極則禍而凶短折。如漢之文景<a 
name="0736b07" id="0736b07"></a>最為有王之道。何則孝文為天子纔二十三<a 
name="0736b08" id="0736b08"></a>載。年四十七而死。孝景即位方十六載。年四<a 
name="0736b09" id="0736b09"></a>十八而死。其曆數也。皆未及一世。其壽考也。<a 
name="0736b10" id="0736b10"></a>皆未及下壽。豈謂孔子所說無驗而即不從<a 
name="0736b11" id="0736b11"></a>其教耶。嗚呼聖人為教設法。皆欲世之為善<a 
name="0736b12" id="0736b12"></a>而不為亂。未必在其壽祚之短長也。韓子謂。<a 
name="0736b13" id="0736b13"></a>假如其身至今尚在。奉國命來朝。陛下接之<a 
name="0736b14" id="0736b14"></a>不過宣政一見禮賓一設賜衣一襲。衛而出<a 
name="0736b15" id="0736b15"></a>境不令惑眾也。況其身死已久。枯朽之骨凶<a 
name="0736b16" id="0736b16"></a>穢之餘。豈可直入宮禁云云。此韓子蔑佛之<a 
name="0736b17" id="0736b17"></a>太過也。佛雖非出於諸夏。然其神靈叡智。亦<a 
name="0736b18" id="0736b18"></a>真古之聖人也。又安可概論其舍利與凡穢<a 
name="0736b19" id="0736b19"></a>之骨同校也。雖中國之聖人如五帝三皇者。<a 
name="0736b20" id="0736b20"></a>孰有更千歲而其骨不朽。況復其神奇殊異。<a 
name="0736b21" id="0736b21"></a>有以與世為祥為福耶。此韓子亦宜稍思而<a 
name="0736b22" id="0736b22"></a>公論也。昔有函孔子之履與王莽之首骨者。<a 
name="0736b23" id="0736b23"></a>累世傳之。至晉泰熙之五載。因武庫火遂燔<a 
name="0736b24" id="0736b24"></a>之。夫大善者莫若乎孔子之聖人也。大惡者<a 
name="0736b25" id="0736b25"></a>莫若乎王莽之不肖也。前世存其&#x8FF9;而傳之。<a 
name="0736b26" id="0736b26"></a>蓋示不忘其大善也。留誡其大惡也。古今崇<a 
name="0736b27" id="0736b27"></a>佛靈骨者。其意蓋亦慕乎大善也。若前所謂<a 
name="0736b28" id="0736b28"></a>不過禮賓一設者。是乃示其不知禮而待人<a 
name="0736b29" id="0736b29"></a>無品也。借令佛非聖人。固亦異乎異域之眾<a 
name="0736c01" id="0736c01"></a>人者。安可止以一衣一食而禮之也。昔季札<a 
name="0736c02" id="0736c02"></a>由余入中國。而中國者以賢人之禮禮之。彼<a 
name="0736c03" id="0736c03"></a>季札由余第世之人耳。未必如佛神靈而不<a 
name="0736c04" id="0736c04"></a>測者也。至使其君待佛。而不若乎季札由余<a 
name="0736c05" id="0736c05"></a>者也。孔子曰。事君欲諫不欲陳。謂不可揚君<a 
name="0736c06" id="0736c06"></a>之過于外也。假或唐之天子以佛而為惡也。<a 
name="0736c07" id="0736c07"></a>韓子乃當婉辭而密諫。況其君未果為惡。烏<a 
name="0736c08" id="0736c08"></a>得訐激而暴揚其事乎。昔魏徵能諫。不能忘<a 
name="0736c09" id="0736c09"></a>其言。書之以示史官。而識者少之。馬周垂死<a 
name="0736c10" id="0736c10"></a>命焚其表草。曰管晏彰君之過。以求身後之<a 
name="0736c11" id="0736c11"></a>名。吾弗為也。而君子賢之。若韓子之諫比魏<a 
name="0736c12" id="0736c12"></a>徵。則未必為當留其表。使世得以傳其為謬。<a 
name="0736c13" id="0736c13"></a>固又過於徵也。而全君之美。不及馬周之賢<a 
name="0736c14" id="0736c14"></a>遠矣。又況君之所為未至為惡。而暴表論之。<a 
name="0736c15" id="0736c15"></a>乃見斥流放抑留其說以自影其識智膚淺。<a 
name="0736c16" id="0736c16"></a>播極醜于後世也。嗚呼。</p><a 
name="0736c17" id="0736c17"></a><p style="margin-left: 4em"><span class="headname">第二十六</span></p><a 
name="0736c18" id="0736c18"></a><p style="text-indent: 0em; margin-left: 0em"><span class="linehead"></span>韓子上于&#x9814;書。稱&#x9814;若有聖賢之言行。乃曰。<a 
name="0736c19" id="0736c19"></a>信乎其有德且有言也。乃引楊子雲言曰。商<a 
name="0736c20" id="0736c20"></a>書灝灝爾。周書噩噩爾。信乎其能灝灝而且<a 
name="0736c21" id="0736c21"></a>噩噩也。然與&#x9814;列傳相反。不亦諛乎。</p><a 
name="0736c22" id="0736c22"></a><p style="margin-left: 4em"><span class="headname">第二十七</span></p><a 
name="0736c23" id="0736c23"></a><p style="text-indent: 0em; margin-left: 0em"><span class="linehead"></span>韓子斥潮州。其女拏從之。商南層&#x5CEF;驛遂死。<a 
name="0736c24" id="0736c24"></a>其後移葬。韓子銘其壙。恨其路死。遂至罵佛。<a 
name="0736c25" id="0736c25"></a>因曰。愈之少為秋官言。佛夷鬼其法亂治。梁<a 
name="0736c26" id="0736c26"></a>武事之。卒有侯景之敗。可一掃刮絕去。不宜<a 
name="0736c27" id="0736c27"></a>瀾漫。夫華夏有佛。古今賢愚雖匹夫匹婦莫<a 
name="0736c28" id="0736c28"></a>不皆知佛非鬼。知其法不教人為凶惡以亂<a 
name="0736c29" id="0736c29"></a>政治。而韓子獨以為鬼亂治。韓女自斃。何關<a 
name="0737a01" id="0737a01"></a>乎佛。而韓子情泥私其女。至乃戾古今天下<a 
name="0737a02" id="0737a02"></a>之人。褻酷乎不測之聖人。誣毀其法尤甚。列<a 
name="0737a03" id="0737a03"></a>子謂。西方之人有聖者焉不治而不亂。不言<a 
name="0737a04" id="0737a04"></a>而自信。不化而自行。蕩蕩乎民無能名焉。非<a 
name="0737a05" id="0737a05"></a>此謂三王五帝三皇之言聖者也。宋文帝謂<a 
name="0737a06" id="0737a06"></a>其群臣何尚之等曰。佛制五戒十善。若使天<a 
name="0737a07" id="0737a07"></a>下皆遵此化。朕則垂致太平。韓子叢蔽而固<a 
name="0737a08" id="0737a08"></a>不省此言也。又其作詩送澄觀而名之。詞意<a 
name="0737a09" id="0737a09"></a>忽慢如規誨俗子小生。然澄觀者似是乎清<a 
name="0737a10" id="0737a10"></a>涼國師。觀公謂詩詞有云。皆言澄觀雖僧徒。<a 
name="0737a11" id="0737a11"></a>公才吏用當今無。又云。借問經營本何人。<a 
name="0737a12" id="0737a12"></a>道人澄觀名籍籍。或云。別自一澄觀者。夫僧<a 
name="0737a13" id="0737a13"></a>儒於其教名以道德。道德尊故有天子而不<a 
name="0737a14" id="0737a14"></a>名高僧。唐之太宗以公稱玄奘是也。傳曰。盛<a 
name="0737a15" id="0737a15"></a>德之士不名。太宗豈用此法耶。然春秋書名。<a 
name="0737a16" id="0737a16"></a>非善之之意也。既贈之詩。特名呼而規刺之。<a 
name="0737a17" id="0737a17"></a>豈其宜乎。縱非清涼國師已不當然。果在觀<a 
name="0737a18" id="0737a18"></a>公益不可也。若觀法師者。自唐之代宗延禮<a 
name="0737a19" id="0737a19"></a>問道。至乎文宗乃為其七朝帝者之師。其道<a 
name="0737a20" id="0737a20"></a>德尊妙學識該通內外。壽百有餘歲。當其盛<a 
name="0737a21" id="0737a21"></a>化之時。料韓氏方後生小官。豈敢以此詩贈<a 
name="0737a22" id="0737a22"></a>之。是必韓子以觀公道望尊大。當佛教之徒<a 
name="0737a23" id="0737a23"></a>冠首假之為詩示其輕慢。卑抑佛法之意氣。<a 
name="0737a24" id="0737a24"></a>而惑學者趨尚之志耳。非真贈觀者也。韓子<a 
name="0737a25" id="0737a25"></a>雖漫然不顧道理可否橫斥於佛。殊不知并<a 
name="0737a26" id="0737a26"></a>其君與其本朝祖宗而辱之也。禮不敢齒君<a 
name="0737a27" id="0737a27"></a>輅。馬蹴其芻有罰。見君之几杖則起。過君<a 
name="0737a28" id="0737a28"></a>之車乘即下。尊敬其君故也。適韓子乃特慢<a 
name="0737a29" id="0737a29"></a>忽其君之師。天子嘗所禮貌之者。其於禮義<a 
name="0737b01" id="0737b01"></a>何若也。如德宗皇帝誕聖節賜輩延之內殿<a 
name="0737b02" id="0737b02"></a>談法廣敷新經。帝時默湛海印朗然大覺。誡<a 
name="0737b03" id="0737b03"></a>於群臣曰。朕之師。言雅而簡。詞典而富。扇真<a 
name="0737b04" id="0737b04"></a>風於第一義天。能以聖法清涼朕心。仍以清<a 
name="0737b05" id="0737b05"></a>涼賜為國師之號。然法師道德位貌若此尊<a 
name="0737b06" id="0737b06"></a>嚴。可侮而失禮君師之德義乎。不唯無禮其<a 
name="0737b07" id="0737b07"></a>君師與朝廷。抑又發乎後生小子輕薄之心。<a 
name="0737b08" id="0737b08"></a>吾知而今而後天下不遵禮義。忽慢道德之<a 
name="0737b09" id="0737b09"></a>士。其輕薄之風自韓子始也。</p><a 
name="0737b10" id="0737b10"></a><p style="margin-left: 4em"><span class="headname">第二十八</span></p><a 
name="0737b11" id="0737b11"></a><p style="text-indent: 0em; margin-left: 0em"><span class="linehead"></span>韓子答崔立之書曰。僕見險不能止。動不得<a 
name="0737b12" id="0737b12"></a>時顛頓狼狽。失其所操持。困不知變。以辱<a 
name="0737b13" id="0737b13"></a>於再三君子小人之所憫笑。以至云若都不<a 
name="0737b14" id="0737b14"></a>可得。猶將耕於寬閑之野。釣於寂寞之濱。求<a 
name="0737b15" id="0737b15"></a>國家之遺事。考賢人哲士之終始。作唐之一<a 
name="0737b16" id="0737b16"></a>經。垂之於無窮。誅姦諛於既死。發潛德之幽<a 
name="0737b17" id="0737b17"></a>光。吁韓子所謂作唐之一經過也。古之立書<a 
name="0737b18" id="0737b18"></a>立言者。雖一辭一句必始後世學者資以為<a 
name="0737b19" id="0737b19"></a>法。其言不中則誤其學者。周書。武成出於孔<a 
name="0737b20" id="0737b20"></a>子之筆序而定之。其曰。血流漂杵。孟軻猶不<a 
name="0737b21" id="0737b21"></a>取而非之。謂其不當言而言之過也。夫孔子<a 
name="0737b22" id="0737b22"></a>作春秋六藝之文。尚不自謂為之經。稱經特<a 
name="0737b23" id="0737b23"></a>後儒尊先聖之所作云爾。昔楊雄作太玄經。<a 
name="0737b24" id="0737b24"></a>以準易故也。而漢諸儒非之。比之吳楚<span class="corr" title='[僣&gt;僭]'>僭</span>號<a 
name="0737b25" id="0737b25"></a>稱王者也。今韓子輒言作經。何其易也。使韓<a 
name="0737b26" id="0737b26"></a>子德如仲尼而果成其書。猶宜待他輩。或後<a 
name="0737b27" id="0737b27"></a>世尊之為經。安得預自稱之。雖其未成比之<a 
name="0737b28" id="0737b28"></a>楊雄。亦以過<span class="corr" title='[僣&gt;僭]'>僭</span>矣。其曰誅姦諛於既死發潛<a 
name="0737b29" id="0737b29"></a>德之幽光者。此乃善善惡惡褒貶之意。蓋韓<a 
name="0737c01" id="0737c01"></a>子銳志欲為之史耳。及視其外集答劉秀才<a 
name="0737c02" id="0737c02"></a>論史書。乃反怯而不敢為而曰。夫為史者。不<a 
name="0737c03" id="0737c03"></a>有人禍必有天刑。乃引孔子聖人作春秋辱<a 
name="0737c04" id="0737c04"></a>於魯衛陳宋齊楚。卒不遇而死。齊太史兄弟<a 
name="0737c05" id="0737c05"></a>幾盡。左丘明紀春秋時事以失明。司馬遷作<a 
name="0737c06" id="0737c06"></a>史刑誅。班固瘦死。陳壽起又廢卒亦無所至。<a 
name="0737c07" id="0737c07"></a>王隱謗退死於家。習鑿齒無一足。崔浩范曄<a 
name="0737c08" id="0737c08"></a>亦族誅。魏收天絕。宋孝王誅死。足下所稱吳<a 
name="0737c09" id="0737c09"></a>競亦不聞身貴而後有聞也<span class="note">(一本止略引司馬遷范曄左丘明等三人)</span>然<a 
name="0737c10" id="0737c10"></a>以此為尤。韓子何其勇於空言而怯於果作<a 
name="0737c11" id="0737c11"></a>可笑也。誠前所謂顛頓狼狽失其所操持。而<a 
name="0737c12" id="0737c12"></a>發斯狂妄耶。</p><a 
name="0737c13" id="0737c13"></a><p style="margin-left: 4em"><span class="headname">第二十九</span></p><a 
name="0737c14" id="0737c14"></a><p style="text-indent: 0em; margin-left: 0em"><span class="linehead"></span>韓子謫潮陽。與方士毛于姬遇。遂作毛仙翁<a 
name="0737c15" id="0737c15"></a>十八兄序謂。于姬者察乎言。不由乎孔聖道。<a 
name="0737c16" id="0737c16"></a>不猶乎老莊教。而以惠性知人爵祿厚薄壽<a 
name="0737c17" id="0737c17"></a>命長短。發言如駛駟。信乎異人也。然兄言<a 
name="0737c18" id="0737c18"></a>果有徵以至云。即掃廳屋候兄一日歡笑。韓<a 
name="0737c19" id="0737c19"></a>子乃信其說。謂果若如兄言。即掃廳屋候兄<a 
name="0737c20" id="0737c20"></a>者。即以兄事之。自列於門人也。當此韓子何<a 
name="0737c21" id="0737c21"></a>其不知命而易動如此也。縱于姬之言果驗<a 
name="0737c22" id="0737c22"></a>如神。在眾人當聽而奇之。韓子自謂專儒頡<a 
name="0737c23" id="0737c23"></a>頏為聖賢之士。固宜守聖人之道也。語曰。智<a 
name="0737c24" id="0737c24"></a>者不惑仁者不憂勇者不懼。此謂君子。明故<a 
name="0737c25" id="0737c25"></a>不惑。知命故不憂。勇於義故不懼。子夏曰。死<a 
name="0737c26" id="0737c26"></a>生有命富貴在天。孔子曰。不知命無以為君<a 
name="0737c27" id="0737c27"></a>子也。蓋亦皆推乎聖人性命之道。無俟於苟<a 
name="0737c28" id="0737c28"></a>也。烏得不顧此而輒如眾人惑於毛生乎。韓<a 
name="0737c29" id="0737c29"></a>子自顧為學聖賢之儒如何耶。苟其道不至。<a 
name="0738a01" id="0738a01"></a>安可以學聖賢自負乎。韓子前作謝自然詩<a 
name="0738a02" id="0738a02"></a>而譏斥神仙異端者。語句尤厲。今方降為郡<a 
name="0738a03" id="0738a03"></a>乃自衰變動尤惑。兄事仙翁異人。帖帖然願<a 
name="0738a04" id="0738a04"></a>欲伏為其門人。掃洒廳宇以候之。憑其言而<a 
name="0738a05" id="0738a05"></a>望脫去遷謫。以酬其待用之志也。中庸曰。素<a 
name="0738a06" id="0738a06"></a>患難行乎患難。素夷狄行乎夷狄。韓子於聖<a 
name="0738a07" id="0738a07"></a>人中庸。得無愧乎。</p><a 
name="0738a08" id="0738a08"></a><p style="margin-left: 4em"><span class="headname">第三十</span></p><a 
name="0738a09" id="0738a09"></a><p style="text-indent: 0em; margin-left: 0em"><span class="linehead"></span>余觀韓子之書。見其不至若前之評者多矣。<a 
name="0738a10" id="0738a10"></a>始欲悉取而辯之。近聞蜀人有為書而非韓<a 
name="0738a11" id="0738a11"></a>子者。方傳諸京師。所非謂有百端。雖未&#x89A9;乎<a 
name="0738a12" id="0738a12"></a>蜀人之書。吾益言之。恐與其相重姑已。劉昀<a 
name="0738a13" id="0738a13"></a>唐書謂。韓子其性。偏辟剛訐。又曰。於道不<a 
name="0738a14" id="0738a14"></a>弘。吾考其書驗其所為誠然耳。欲韓如古之<a 
name="0738a15" id="0738a15"></a>聖賢從容中道。固其不逮也。宜乎識者謂韓<a 
name="0738a16" id="0738a16"></a>子第文詞人耳。夫文者所以傳道也。道不至<a 
name="0738a17" id="0738a17"></a>雖甚文奚用。若韓子議論如此。其道可謂至<a 
name="0738a18" id="0738a18"></a>乎。而學者不復考之道理中否。乃斐然徒效<a 
name="0738a19" id="0738a19"></a>其文而譏沮佛教聖人。大酷。吾&#x751E;不平。比欲<a 
name="0738a20" id="0738a20"></a>從聖賢之大公者。辯而裁之。以正夫天下之<a 
name="0738a21" id="0738a21"></a>苟毀者。而志未果。然今吾年已五十者。且&#x96A3;<a 
name="0738a22" id="0738a22"></a>於死矣。是終不能爾也。吾之徒或萬一有賢<a 
name="0738a23" id="0738a23"></a>者。當今天子明聖朝廷至公。異日必提吾書<a 
name="0738a24" id="0738a24"></a>貢而辯之。其亦不忝爾從事於吾道也矣。</p><a 
name="0738a25" id="0738a25"></a><p><span class="juanname">鐔津文集卷第十六</span></p>
<hr>【經文資訊】大正藏第 52 冊 No. 2115 鐔津文集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0f9a.html?index=T52n2115" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T52n2115_016 by HTTrack Website Copier/3.x [XR&CO'2014], Tue, 07 Jun 2016 07:00:45 GMT -->
</html>
