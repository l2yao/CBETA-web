<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X72n1437_015 by HTTrack Website Copier/3.x [XR&CO'2014], Tue, 07 Jun 2016 07:41:27 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1013456859&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX72n1437&amp;utmp=%2Fmobile%2Findex.php%3Findex%3DX72n1437_015&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4d5e-2.html?index=X72n1437_014" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第72冊<br/>No.1437 永覺元賢禪師廣錄 (30卷)<br/>【(嗣法)道霈重編】<br/>第 15 卷</p>
	<a href="index0218-2.html?index=X72n1437_016" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X72">
<div class="root" id="1437" sutra_name="永覺元賢禪師廣錄" sutra_juan="[卷15]">　
<a 
name="0467a20" id="0467a20"></a><a 
name="0467a21" id="0467a21"></a><a 
name="0467a22" id="0467a22"></a><p><span class="juanname">永覺和尚廣錄卷第十五</span></p><a 
name="0467a23" id="0467a23"></a><a 
name="0467a24" id="0467a24"></a><p style="margin-left: 4em"><span class="byline">嗣法弟子　道霈　重編</span></p><a 
name="0467b01" id="0467b01"></a><p style="margin-left: 2em"><span class="headname">記</span></p><a 
name="0467b02" id="0467b02"></a><p style="margin-left: 3em"><span class="headname">請方冊藏經記</span></p><a 
name="0467b03" id="0467b03"></a><p style="text-indent: 0em; margin-left: 0em"><span class="linehead"></span>諸佛慧命。非文字也。然托之文字以傳。故善讀者。化<a 
name="0467b04" id="0467b04"></a>文字為慧命。不善讀者。化慧命為文字。雖曰化慧命<a 
name="0467b05" id="0467b05"></a>為文字。而文字之存。即慧命之存。如春在花。花未殘<a 
name="0467b06" id="0467b06"></a>則春為未殘耳。震旦以文字寄慧命者三藏也。六朝<a 
name="0467b07" id="0467b07"></a>以前。諸經始至。唯唐為最盛。至宋而<span class="gaiji">寢<!--gaiji,寢,1[寢-(宋-木)+穴],2&#x25A0A;,3--></span>衰。即譯經之<a 
name="0467b08" id="0467b08"></a>局。僅一開而不能再。至元則譯經之局弗開。然藏板<a 
name="0467b09" id="0467b09"></a>流通。尚不下二十餘副。至今日則前板散失。視元<span class="corr" title='[巳&gt;已]'>已</span><a 
name="0467b10" id="0467b10"></a>少十之九。僅有南北二藏而<span class="corr" title='[巳&gt;已]'>已</span>。南板歷年既久。字畫<a 
name="0467b11" id="0467b11"></a><span class="gaiji">寢<!--gaiji,寢,1[寢-(宋-木)+穴],2&#x25A0A;,3--></span>沒。且舛&#x8B4C;甚焉。北板雖善於南。而藏之禁中。非奉<a 
name="0467b12" id="0467b12"></a>明旨。誰敢問之。夫僅僅千載之間。而盛衰相懸若此。<a 
name="0467b13" id="0467b13"></a>使再傳數百年之後。則二板之存。果可保乎。二板既<a 
name="0467b14" id="0467b14"></a>不可保。有再刻藏如　高祖　成祖者乎。　二祖不<a 
name="0467b15" id="0467b15"></a>再出。則慧命無所寄矣。誠思及此。則大法垂滅。<span class="corr" title='[巳&gt;已]'>已</span>若<a 
name="0467b16" id="0467b16"></a>日之墜西。歲之臨暮。欲延慧命以待將來者。可無數<a 
name="0467b17" id="0467b17"></a>百年之遠慮哉。嘉靖間。袁汾湖&#x751E;憂之。而力不能舉。<a 
name="0467b18" id="0467b18"></a>萬曆間。紫&#x6822;老人痛劇於衷。乃與諸宰官。往復較量。<a 
name="0467b19" id="0467b19"></a>易梵帙以方冊。以其價廉而功省。易為流通。使寒<span class="gaiji">邦<!--gaiji,邦,1[邱-丘+(看-目)],2,3--></span><a 
name="0467b20" id="0467b20"></a>僻邑。皆得窺佛祖之秘謀。甚善也。第惜當日任事者。<a 
name="0467b21" id="0467b21"></a>唯法本道開二師而<span class="corr" title='[巳&gt;已]'>已</span>。法本早<span class="corr" title='[巳&gt;已]'>已</span>作古。道開亦以病<a 
name="0467b22" id="0467b22"></a>隱去。老人且以妖書之&#x65E4;。竟至長逝。而刻藏之緣。遂<a 
name="0467b23" id="0467b23"></a>乃中阻。後雖有繼之者。率不得其人。唯賴金壇諸金<a 
name="0467b24" id="0467b24"></a>湯。稍續刻之。然僅及十之六七。又不知完局當在何<a 
name="0467c01" id="0467c01"></a>時也。吾觀紫&#x6822;之悲心熱腸。如惜命根。如捄頭然。而<a 
name="0467c02" id="0467c02"></a>後人乃若秦人視越人之肥瘠。非徒無益。且因以為<a 
name="0467c03" id="0467c03"></a>利焉。人品之相懸。何至此乎。崇禎戊辰之春。秀實居<a 
name="0467c04" id="0467c04"></a>士來荷山。談及方冊藏經。欣然願請之。余乃以六月<a 
name="0467c05" id="0467c05"></a>八日。冒暑踰嶺。七月朔抵<span class="gaiji">檇<!--gaiji,檇,1[木*嶲],2&#x3C0E;,3--></span>李楞嚴寺。以暑毒抱病<a 
name="0467c06" id="0467c06"></a>甚劇。半月而病差。請經以歸。至錢塘值海潮之變。水<a 
name="0467c07" id="0467c07"></a>陸居民。滔沒者以萬計。而余舟獨脫於險。則藏經之<a 
name="0467c08" id="0467c08"></a>力也。然帆落水。而舟幾覆者亦三矣。舟至清湖。山溪<a 
name="0467c09" id="0467c09"></a>亦湧漲。平陸成江者七日。及水落。則路崩橋折。涉者<a 
name="0467c10" id="0467c10"></a>往往遭溺。至八月十七日。始還富沙。居士一見喜甚。<a 
name="0467c11" id="0467c11"></a>而不能言。&#x8462;余未歸前數日。有傳余病劇者。又聞浙<a 
name="0467c12" id="0467c12"></a>中大水之災滔沒甚眾。故居士一見。如隔世再逢。喜<a 
name="0467c13" id="0467c13"></a>可知也。嗚呼斯藏詎可容易哉。紫&#x6822;如申包胥號泣<a 
name="0467c14" id="0467c14"></a>秦廷。苦心血淚。積數十年之久。始克就此。而居士慷<a 
name="0467c15" id="0467c15"></a>慨揮金。余則出萬死一生。以獲斯藏。斯藏詎可容易<a 
name="0467c16" id="0467c16"></a>哉。後之觀斯藏者。倘能由誦讀而精義。由精義而入<a 
name="0467c17" id="0467c17"></a>神。由入神而致用。庶幾不負刻者請者之勤勞。而諸<a 
name="0467c18" id="0467c18"></a>佛慧命。且藉是而輝映於不窮耳。是為記。</p><a 
name="0467c19" id="0467c19"></a><p style="margin-left: 3em"><span class="headname">重修聖泉巖記</span></p><a 
name="0467c20" id="0467c20"></a><p style="text-indent: 0em; margin-left: 0em"><span class="linehead"></span>潭邑之南鮮巨剎。剎之著者唯聖泉。乃唐劉大師卓<a 
name="0467c21" id="0467c21"></a>錫處也。大師&#x751E;遊此山。以錫卓石。泉隨錫涌。鄉人異<a 
name="0467c22" id="0467c22"></a>之。遂為立菴。嗣是代有興廢。邈不可稽。勝國之季。僧<a 
name="0467c23" id="0467c23"></a>普德拓而大之。稍如叢林之制。立田百&#x7552;有奇。迨國<a 
name="0467c24" id="0467c24"></a>朝正德間。斗峰僧道旵來主院事。適縣奉部檄。取田<a 
name="0468a01" id="0468a01"></a>入官。而存者無幾矣。續有徒德勝繼之。遂克大振其<a 
name="0468a02" id="0468a02"></a>業。重創大殿禪堂丈室三門。視舊制倍之。時當嘉靖<a 
name="0468a03" id="0468a03"></a>七年也。至三十年。建橋九間於山之麓。復甃石路。自<a 
name="0468a04" id="0468a04"></a>橋直抵於庵。其衣&#x9262;之餘。仍立田以充香膳。勝公沒。<a 
name="0468a05" id="0468a05"></a>甲乙住持。內外恒數百指。至天啟初。屋復老朽。眾僧<a 
name="0468a06" id="0468a06"></a>欣然。各殫其力。若大殿。若禪堂。若丈室。皆更新之。功<a 
name="0468a07" id="0468a07"></a>告畢。是為崇禎元年。茲夏以河伯之患。橋為崩塌。眾<a 
name="0468a08" id="0468a08"></a>復建之。如勝公之舊。時僧益眾食益繁。田之入者弗<a 
name="0468a09" id="0468a09"></a>給。乃共增立。至若干畝。嗚呼盛衰何常。要在得人。勝<a 
name="0468a10" id="0468a10"></a>公之後。亦可謂有人矣。朽者新之。闕者補之。予於後<a 
name="0468a11" id="0468a11"></a>人何誅。雖然。梵剎之建立。詎可以創修當佛事哉。予<a 
name="0468a12" id="0468a12"></a>束髮遊其地。知聖泉稔矣。所居霜顱螺頂。楚楚令儀。<a 
name="0468a13" id="0468a13"></a>視諸剎為獨勝。今復遊此。則見其朱楹&#x7575;棟。掩映岩<a 
name="0468a14" id="0468a14"></a>巒。綠&#x758E;青瑣。吞吐雲月。其超軼前規。為何如也。然諸<a 
name="0468a15" id="0468a15"></a>君亦頗憶前人之事否。予聞。昔嘉靖間。禪堂如斗。聚<a 
name="0468a16" id="0468a16"></a>十數衲。修圓覺觀。於時金峰禪師為座元。天真禪師<a 
name="0468a17" id="0468a17"></a>為西堂。&#x5C05;期三載。多獲現證。非汝岩中之故事乎。萬<a 
name="0468a18" id="0468a18"></a>曆初。雲陽禪師。以居士服。來聽楞嚴。遂從剃落。卒為<a 
name="0468a19" id="0468a19"></a>大善知識。非汝岩中之故事乎。令範不遠。良導有方。<a 
name="0468a20" id="0468a20"></a>顧力行何如耳。今諸君丁此日中之運。乘此希遘之<a 
name="0468a21" id="0468a21"></a>緣。請毋自限。各著祖鞭。則般若之門可入。光明之殿<a 
name="0468a22" id="0468a22"></a>可遊。庶幾不令金&#x5CEF;諸老。擅美於前也。區區修創云<a 
name="0468a23" id="0468a23"></a>乎哉。是為記。</p><a 
name="0468a24" id="0468a24"></a><p style="margin-left: 3em"><span class="headname">荷山菴記</span></p><a 
name="0468b01" id="0468b01"></a><p style="text-indent: 0em; margin-left: 0em"><span class="linehead"></span>荷山古剎也。弘治間為祝融氏所廢。厥後金地。鞠為<a 
name="0468b02" id="0468b02"></a>茂草。福產沒於豪右。&#x8462;有年矣。逮天啟初。里人見泉<a 
name="0468b03" id="0468b03"></a>徐居士及厥嗣柞等。咸歸心佛乘。矢志淨<span class="gaiji">邦<!--gaiji,邦,1[邱-丘+(看-目)],2,3--></span>。徘徊舊<a 
name="0468b04" id="0468b04"></a>址。不覺愴然。乃贖其地而重創之。由是寶殿聳空。危<a 
name="0468b05" id="0468b05"></a>樓礙日。禪房映月。丈室雨花。金軀晃耀於中天。香霧<a 
name="0468b06" id="0468b06"></a>氤氳於法界。且贖山以廣樵<span class="corr" title='[釆&gt;采]'>采</span>之地。立田以充香膳<a 
name="0468b07" id="0468b07"></a>之需。法物供器。無不畢備。經始於天啟壬戌。畢功於<a 
name="0468b08" id="0468b08"></a>崇禎戊辰。功甫畢。見泉公。遂及大故。諸子懼歲月迅<a 
name="0468b09" id="0468b09"></a>馳。人心叵測。謀貞之石以垂有永。乃徵記於余。余惟。<a 
name="0468b10" id="0468b10"></a>建安古稱法窟。勝剎相望。然皆集眾緣以奏績。未有<a 
name="0468b11" id="0468b11"></a>獨任而獨成者。今公介然其力。化棘林為寶坊。現聖<a 
name="0468b12" id="0468b12"></a>像於幽谷。其施可謂鉅。其功可謂宏矣。嗚呼施者固<a 
name="0468b13" id="0468b13"></a>難。受者不易。後之居此食此。亦思何以報德乎。若能<a 
name="0468b14" id="0468b14"></a>體公之心。而不愧佛之教。遵佛之教。而不負公之心。<a 
name="0468b15" id="0468b15"></a>則公於僧為金城。僧於公為法筏。詎弗休歟。其或濫<a 
name="0468b16" id="0468b16"></a>竽緇侶。不循清檢。&#x8657;&#x8827;施利。罔念前功。則滴水粒米。<a 
name="0468b17" id="0468b17"></a>何非鐵丸銅汁哉。法戒凜然。聖言不妄。凡我後人。確<a 
name="0468b18" id="0468b18"></a>宜自律。是為記。</p><a 
name="0468b19" id="0468b19"></a><p style="margin-left: 3em"><span class="headname">重建龍頭庵記</span></p><a 
name="0468b20" id="0468b20"></a><p style="text-indent: 0em; margin-left: 0em"><span class="linehead"></span>東峰之東有山。矯首雲端。如躍如飛者。龍頭山也。山<a 
name="0468b21" id="0468b21"></a>之上。土演而沃。林蒼而密。中有朱楹&#x7575;棟。崢嶸于晴<a 
name="0468b22" id="0468b22"></a>嵐夕暉之間者。龍頭庵也。庵之立。不知昉於何年。至<a 
name="0468b23" id="0468b23"></a>國朝<span class="corr" title='[巳&gt;已]'>已</span>湮沒於荒草&#x51C9;煙。無可復識。嘉靖<span class="corr" title='[已&gt;己]'>己</span>亥。江右<a 
name="0468b24" id="0468b24"></a>僧德讓。尋挂錫之地。得牧者指之。因獲遺址。檀越江<a 
name="0468c01" id="0468c01"></a>君等遂施其地。乃結茆以居。凡數載。適江坑仙庵既<a 
name="0468c02" id="0468c02"></a>廢。眾檀議移舊殿於此。續創兩廊三門。僅成蘭若。仍<a 
name="0468c03" id="0468c03"></a>化立田若干。以為香燈之需。無何讓公遷化。諸檀請<a 
name="0468c04" id="0468c04"></a>斗峰僧德日。繼治其業。日公德風四被。善緣日集。思<a 
name="0468c05" id="0468c05"></a>成廣大之規。乃請本師天真和尚主緣。吏部李公默<a 
name="0468c06" id="0468c06"></a>為之外護。不期年而大殿禪堂兩廊三門。皆更新之。<a 
name="0468c07" id="0468c07"></a>時當嘉靖庚戌也。及日公示寂。厥嗣弗守其業。至萬<a 
name="0468c08" id="0468c08"></a>曆丙子。乃請僧明嵩居之。嵩公當衰否之餘。極力砥<a 
name="0468c09" id="0468c09"></a>礪。備&#x751E;辛苦。復得徒真玉輔之。遂克大振其業。於萬<a 
name="0468c10" id="0468c10"></a>曆壬寅。改創方丈齋堂及雲廚庫司等。仍增立山林<a 
name="0468c11" id="0468c11"></a>田產凡若干。由是棟宇之宏麗。香積之富饒。推為一<a 
name="0468c12" id="0468c12"></a>方法苑之冠。繼而玉公以中年遽沒。幸有孫性乘。能<a 
name="0468c13" id="0468c13"></a>世之故。如日之升。方進而未<span class="corr" title='[巳&gt;已]'>已</span>也。今嵩公年<span class="corr" title='[巳&gt;已]'>已</span>八十<a 
name="0468c14" id="0468c14"></a>有四。而精力之爽健。不減少壯。脊梁如鐵。雙瞳如漆。<a 
name="0468c15" id="0468c15"></a>蒞眾以嚴。律<span class="corr" title='[已&gt;己]'>己</span>以約。至于好善樂施。尤其天性。&#x8462;亦<a 
name="0468c16" id="0468c16"></a>僧中之傑然者也。茲公懼木末之光未能有幾。而興<a 
name="0468c17" id="0468c17"></a>替之本末。創守之艱難。不可以無紀也。乃請余。為述<a 
name="0468c18" id="0468c18"></a>其略。用以永垂來鑑云。</p><a 
name="0468c19" id="0468c19"></a><p style="margin-left: 3em"><span class="headname">重建黃梅山靈源庵記</span></p><a 
name="0468c20" id="0468c20"></a><p style="text-indent: 0em; margin-left: 0em"><span class="linehead"></span>建州出東郊。&#x9061;流而上。幾五十里為南源。源之窮有<a 
name="0468c21" id="0468c21"></a>山。巋然出雲者。黃梅山也。中建庵曰靈源。自唐僖宗<a 
name="0468c22" id="0468c22"></a>乾符二年乙未。杭沙門淨海。始卜築于茲。海實出于<a 
name="0468c23" id="0468c23"></a>黃梅五祖之嗣。故以黃梅名山。志不忘所自云。厥後<a 
name="0468c24" id="0468c24"></a>歷宋歷元。歲久傾<span class="corr" title='[[土*已]&gt;圮]'>圮</span>。迨國朝洪武五年壬子。比丘覺<a 
name="0469a01" id="0469a01"></a>明。復募眾建菴以居。正德元年。僧慧海。別搆丈室三<a 
name="0469a02" id="0469a02"></a>間。嘉靖己亥。郡主錢公。召僧圓淨住持。以本境五里<a 
name="0469a03" id="0469a03"></a>四水歸流之地。悉給本菴焚修。至萬曆某年。屬前僧<a 
name="0469a04" id="0469a04"></a>遷化。里中耆德。僉請僧真能主之。能斗峰天真禪師<a 
name="0469a05" id="0469a05"></a>之五世孫也。儉朴精勤。垂二十秋。遂克大振其業。及<a 
name="0469a06" id="0469a06"></a>見棟宇將撓。勢難久仍。乃鳩工聚材。革而新之。中為<a 
name="0469a07" id="0469a07"></a>大殿。前為三門。左為香積。右為客寮。或爽而為樓。或<a 
name="0469a08" id="0469a08"></a>密而為室。唯丈室三間。尚存慧海之舊。經始于天啟<a 
name="0469a09" id="0469a09"></a>某年某月某日。告成于某年某月某日。是役也。不咨<a 
name="0469a10" id="0469a10"></a>眾謀。不藉&#x7FA3;力。獨取辦于一<span class="corr" title='[已&gt;己]'>己</span>。而規制之<span class="gaiji">恢<!--gaiji,恢,1[懨-猒+火],2,3--></span>宏。視昔<a 
name="0469a11" id="0469a11"></a>大有逕庭。亦可謂難矣。丁卯之冬。余應大雲之請。道<a 
name="0469a12" id="0469a12"></a>過黃梅。住僧固請。為紀其事。余惟。黃梅之居高且廣<a 
name="0469a13" id="0469a13"></a>矣。黃梅之產富且腴矣。師之所遺。弟之所受。止于此<a 
name="0469a14" id="0469a14"></a>而<span class="corr" title='[巳&gt;已]'>已</span>耶。昔者黃梅五祖。以金剛圈。籠<span class="gaiji">罩<!--gaiji,罩,1[(ㄇ@人)/卓],2,3--></span>天下。末後唯<a 
name="0469a15" id="0469a15"></a>一盧行者。能奪其圈而用之。至于今是賴爾。後人若<a 
name="0469a16" id="0469a16"></a>能于盧行者用處。鑽研得入。則黃梅一&#x8109;。庶幾不墜。<a 
name="0469a17" id="0469a17"></a>而今日重建之功。亦庶幾不唐捐云。</p><a 
name="0469a18" id="0469a18"></a><p style="margin-left: 3em"><span class="headname">淨名菴記</span></p><a 
name="0469a19" id="0469a19"></a><p style="text-indent: 0em; margin-left: 0em"><span class="linehead"></span>楚石居士。家居錦江之上。讀孔氏之書。修孔氏之業。<a 
name="0469a20" id="0469a20"></a>行將曳履文石。讀秘木天者也。乃其風致凝遠。迥然<a 
name="0469a21" id="0469a21"></a>有出塵之趣。早歲築庵於巴嶺之陽。路轉山&#x5EFB;。谷深<a 
name="0469a22" id="0469a22"></a>雲密。居士時避囂息影。其中同二三緇流。或禪或誦。<a 
name="0469a23" id="0469a23"></a>作出世行持。聞谷大師至潭。乃為命名曰淨名。因為<a 
name="0469a24" id="0469a24"></a>之記。居士來鼓山。出此記示余。余讀大師記。其喫緊<a 
name="0469b01" id="0469b01"></a>處。欲渠學居士行。具菩薩心。深入不二法門。以臻于<a 
name="0469b02" id="0469b02"></a>不思議之本。今試思。居士行從何處學。菩薩心從何<a 
name="0469b03" id="0469b03"></a>處具。不二法門從何處入。要之欲學居士行。必先具<a 
name="0469b04" id="0469b04"></a>菩薩心。欲具菩薩心。必先入不二門。能入不二門。則<a 
name="0469b05" id="0469b05"></a>橫心所發。無非菩薩之心。橫身所作。無非菩薩之行。<a 
name="0469b06" id="0469b06"></a>即極之。至于借座燈王。取飯香積。種種不思議事。又<a 
name="0469b07" id="0469b07"></a>孰有出此不二者乎。然此不二門。畢竟從何處入。咄。</p><a 
name="0469b08" id="0469b08"></a><p style="margin-left: 3em"><span class="headname">重興開元寺尊勝閣記</span></p><a 
name="0469b09" id="0469b09"></a><p style="text-indent: 0em; margin-left: 0em"><span class="linehead"></span>開元之有尊勝。&#x8462;昉于黃氏之桑蓮云。按志。唐垂拱<a 
name="0469b10" id="0469b10"></a>二年。州長者黃守恭。晝夢僧乞其地為寺。守恭曰。必<a 
name="0469b11" id="0469b11"></a>須樹產白蓮乃可。僧喜謝忽失所在。見千手眼菩薩<a 
name="0469b12" id="0469b12"></a>騰空而去。越二日園中桑果產白蓮。守恭即產蓮處。<a 
name="0469b13" id="0469b13"></a>建尊勝院。延匡護大師居之。有司以瑞聞。&#x52D1;建蓮華<a 
name="0469b14" id="0469b14"></a>寺。後寺號屢更。至開元二十六年。始易今名。寺之居<a 
name="0469b15" id="0469b15"></a>廣。至一百二十院。而尊勝其肇基也。&#x7188;寧間。僧本觀<a 
name="0469b16" id="0469b16"></a>建大悲閣於其中。紹與中災。後更主者六。草創卑陋<a 
name="0469b17" id="0469b17"></a>不稱。至慶元四年。僧法暄改作新殿。郡縉紳梁克俊<a 
name="0469b18" id="0469b18"></a>李&#x8A26;實合贊之。至正丁酉災。戊戌僧法持重建。嘉靖<a 
name="0469b19" id="0469b19"></a>間廢。盡為告給者所有矣。崇禎五年壬申。寺僧戒煌。<a 
name="0469b20" id="0469b20"></a>思本源之地不可不復。乃捐衣&#x9262;。贖其故地。郡<span class="corr" title='[剌&gt;刺]'>刺</span>史<a 
name="0469b21" id="0469b21"></a>叔闇陳公為主緣。繇是眾緣輻輳。更創傑閣。上奉西<a 
name="0469b22" id="0469b22"></a>方三大聖。而環周小屋。以便居守。越乙亥冬。始告成。<a 
name="0469b23" id="0469b23"></a>規制弘敞。丹&#x8267;輝煌。尊勝之舊。復聳拔于雲中矣。余<a 
name="0469b24" id="0469b24"></a>以是冬。開法紫雲。乃登閣問故。憑弔之餘。不能無遐<a 
name="0469c01" id="0469c01"></a>思焉。昔匡護大師。每夏講上生經。&#x8F19;致千人。非尊勝<a 
name="0469c02" id="0469c02"></a>始祖乎。慎公法嗣慈明見夢羅山為禪者師。非尊勝<a 
name="0469c03" id="0469c03"></a>十世孫乎。至于禪教律三宗。如麟如鳳。出于世瑞者。<a 
name="0469c04" id="0469c04"></a>不下二三十人。非尊勝之毓其秀。發其源乎。是尊勝<a 
name="0469c05" id="0469c05"></a>者於周為<span class="gaiji">漦<!--gaiji,漦,1[漦-未+牙],2&#x23EB6;,3--></span>。於漢為沛。夢觀氏其知言哉。然今日之<a 
name="0469c06" id="0469c06"></a>尊勝。地如故也。閣如故也。圓頂方袍亦如故也。觀者<a 
name="0469c07" id="0469c07"></a>猶以今古不相及為恨。其故何哉。抑余聞之故老。云<a 
name="0469c08" id="0469c08"></a>昔尊勝興而寺繇之以興。尊勝替而寺繇之以替。是<a 
name="0469c09" id="0469c09"></a>尊勝乃一寺之權輿也。今尊勝復矣。英衲之鵲起。法<a 
name="0469c10" id="0469c10"></a>音之雷震。可計日以待也。諸君其勉之。以應斯會。因<a 
name="0469c11" id="0469c11"></a>援筆而為之記。</p><a 
name="0469c12" id="0469c12"></a><p style="margin-left: 3em"><span class="headname">翠雲菴記</span></p><a 
name="0469c13" id="0469c13"></a><p style="text-indent: 0em; margin-left: 0em"><span class="linehead"></span>余居真寂兩載。多見敝惡之輩。冒據師席。浩浩說禪。<a 
name="0469c14" id="0469c14"></a>學者承風。如狂如醉。真所謂<span class="gaiji">&#x7986;<!--gaiji,裨,1[示*卑],2&#x7986;,3--></span>販如來者也。余乃思<a 
name="0469c15" id="0469c15"></a>為自逸之計。一以懲禪學之敝。一亦&#x803B;與此輩同稱<a 
name="0469c16" id="0469c16"></a>知識也。因來餘杭之西舍。得片地可居。乃黃氏山也。<a 
name="0469c17" id="0469c17"></a>及詢之黃氏。則皆醇醇儒生。有長者風。遂樂捐其地<a 
name="0469c18" id="0469c18"></a>五&#x7546;。乃卜日闢土為基。陶土為瓦。鳩工聚材。首事於<a 
name="0469c19" id="0469c19"></a>戊寅之八月。落成於明秋之九月。及辛巳歲當大祲。<a 
name="0469c20" id="0469c20"></a>菴中數十人。分衛實難。適建州有書來請。遂移錫返<a 
name="0469c21" id="0469c21"></a>閩。而茲室則付之智慈。以奉香火。有術者告余曰。茲<a 
name="0469c22" id="0469c22"></a>地不可居。余曰。何也。術者曰。凡居者宜向南。今向北。<a 
name="0469c23" id="0469c23"></a>則無光明發越之意。凡居者宜有對。今無對。則無知<a 
name="0469c24" id="0469c24"></a>遇接引之人。以是二者不宜居。余曰。誠如子言。但顧<a 
name="0470a01" id="0470a01"></a>居者為何人耳。功名之士。志在功名。則必重知遇希<a 
name="0470a02" id="0470a02"></a>發越。若緇衣禪侶。棄俗入山。甘守寒寂。又何取於此。<a 
name="0470a03" id="0470a03"></a>今居此者。但能<span class="gaiji">&#x7070;<!--gaiji,灰,1[厂@火],2&#x7070;,3--></span>頭土面。分衛自給。寧求向晦。毋求<a 
name="0470a04" id="0470a04"></a>向明。寧求自立。毋求世寵。則于斯道。其或庶幾。因為<a 
name="0470a05" id="0470a05"></a>之記。用以垂誡來者云。</p><a 
name="0470a06" id="0470a06"></a><p style="margin-left: 3em"><span class="headname">重建鼓山湧泉禪寺記</span></p><a 
name="0470a07" id="0470a07"></a><p style="text-indent: 0em; margin-left: 0em"><span class="linehead"></span>天下之事。佹興佹廢。若靡有常。然亦若有常。而不可<a 
name="0470a08" id="0470a08"></a>強者。則時焉耳。時之未至。雖巨力任之而弗就。時之<a 
name="0470a09" id="0470a09"></a>既至。雖綿力舉之而克成。吾於湧泉之事見焉。自湧<a 
name="0470a10" id="0470a10"></a>泉之廢於嘉靖壬寅也。僧之欲力起其廢者。不一其<a 
name="0470a11" id="0470a11"></a>人。需之至九十載。不一其時。而卒莫底績。至遠延博<a 
name="0470a12" id="0470a12"></a>山父子主其席。彼望重一時。僧眾樂歸。諸檀樂護。則<a 
name="0470a13" id="0470a13"></a>茲寺之復。宜同插草而竟。以博山任重辭去。此豈非<a 
name="0470a14" id="0470a14"></a>時之未至。雖巨力任之。而弗就者乎。余之來茲山也。<a 
name="0470a15" id="0470a15"></a>在崇禎之甲戌。其時寺中猶半草&#x83BE;。有大殿巋然中<a 
name="0470a16" id="0470a16"></a>立者。宮保曹公學佺。重闢草所建也。殿之傍為齋堂。<a 
name="0470a17" id="0470a17"></a>堂之後為客寮。為香積。為庫司。則皆眾僧建之。以延<a 
name="0470a18" id="0470a18"></a>博山者。殿之後為法堂。堂之右為方丈。則僧弘曉之<a 
name="0470a19" id="0470a19"></a>力也。方丈之前為禪堂。乃以西菴改為之。狹陋不足<a 
name="0470a20" id="0470a20"></a>以居廣眾。余時徘徊四顧。凜然有弗勝之懼。是冬兵<a 
name="0470a21" id="0470a21"></a>憲林公弘衍。為建鐘鼓二樓。明年曹公復為建天王<a 
name="0470a22" id="0470a22"></a>殿。丙子秋。為建藏經堂於法堂之東。丁丑春。余以聞<a 
name="0470a23" id="0470a23"></a>谷大師歿。千里赴弔。遂留居真寂。凡五載而後歸。歸<a 
name="0470a24" id="0470a24"></a>則見大殿為海風所劫。兩角<span class="corr" title='[巳&gt;已]'>已</span>崩。淋漓滿地。雖佛像<a 
name="0470b01" id="0470b01"></a>如生。而金碧亦且剝落矣。乃謀再造。即命石工。甃殿<a 
name="0470b02" id="0470b02"></a>前月臺及大庭石。明年癸未。求木於建州。冬乃鳩工<a 
name="0470b03" id="0470b03"></a>造殿。復移正天王殿。而益其傍。為十方堂。甲申夏。於<a 
name="0470b04" id="0470b04"></a>大殿左右。各翼以游廊。而上達於法堂。廊之西為禪<a 
name="0470b05" id="0470b05"></a>堂。大中丞邵公捷春之所建也。堂之前為梵行堂。乃<a 
name="0470b06" id="0470b06"></a>改舊禪堂而廣之。用居行僧。梵行之西為圊為湢。凡<a 
name="0470b07" id="0470b07"></a>十二間。冬復建伽藍閩王二祠於殿之左廡。建祖師<a 
name="0470b08" id="0470b08"></a>壽昌二祠於殿之右廡。乙酉夏。改齋堂南向。齋堂之<a 
name="0470b09" id="0470b09"></a>前為白雲堂。以待賓客。白雲之東。為小客寮。即移昔<a 
name="0470b10" id="0470b10"></a>之客寮於此也。齋堂之東。為香積者六間。丁亥塑三<a 
name="0470b11" id="0470b11"></a>寶天王諸大像。庚寅建淨業堂於白雲堂之前。建華<a 
name="0470b12" id="0470b12"></a>嚴堂於梵行堂之前。建碓磨坊於寺之東臂。至是而<a 
name="0470b13" id="0470b13"></a>寺之廢無弗舉者。是役也。前後凡十五載。而功始竣。<a 
name="0470b14" id="0470b14"></a>是皆龍天之默廕。檀那之樂輸。僧行之勤勞。而余實<a 
name="0470b15" id="0470b15"></a>尸居丈室。說顢頇佛性。證瞌睡三昧而<span class="corr" title='[巳&gt;已]'>已</span>。初不知其<a 
name="0470b16" id="0470b16"></a>何以至此也。此豈非時之既至。雖綿力舉之。而克成<a 
name="0470b17" id="0470b17"></a>者乎。是知。天下之事。功不可以倖成。勢不可以力爭。<a 
name="0470b18" id="0470b18"></a>大易為五經之源。而吉凶悔吝。惟時是趣。孔子為諸<a 
name="0470b19" id="0470b19"></a>聖之尊。而仕止久速。惟時是律。時乎時乎。其可違之<a 
name="0470b20" id="0470b20"></a>以自立乎。寺既成。例當有記。乃為紀其歲月。用貞之<a 
name="0470b21" id="0470b21"></a>石云。</p><a 
name="0470b22" id="0470b22"></a><p style="margin-left: 3em"><span class="headname">重建寶善禪院記</span></p><a 
name="0470b23" id="0470b23"></a><p style="text-indent: 0em; margin-left: 0em"><span class="linehead"></span>萬曆間。聞谷大師。佩雲棲法印。唱道苕溪。重建真寂<a 
name="0470b24" id="0470b24"></a>禪院。僧俗歸向者如雲。歲在戊午。院事甫畢。大師單<a 
name="0470c01" id="0470c01"></a>瓢踰嶺。掛錫建州崇聖荒寺。分衛而食。久之人漸知。<a 
name="0470c02" id="0470c02"></a>親覲者漸眾。居三載。真寂數來請。始言歸。建諸弟子<a 
name="0470c03" id="0470c03"></a>如失乳兒。慕之弗置。厥嗣心石師乃與眾謀。欲請大<a 
name="0470c04" id="0470c04"></a>師再至。立一剎以慰眾望。卜得&#x5292;之寶善。寶善雖&#x5292;<a 
name="0470c05" id="0470c05"></a>屬。而去建為近。僅四十里而遙。故建人樂成之。實天<a 
name="0470c06" id="0470c06"></a>啟改元辛酉歲也。此菴屋老而隘。居僅數人。心石師<a 
name="0470c07" id="0470c07"></a>慮無以容廣眾。遂建閣五間於大殿之後。明年郡中<a 
name="0470c08" id="0470c08"></a>諸縉紳及諸善友僉議。遣使迎大師弗得允。凡七往<a 
name="0470c09" id="0470c09"></a>返。屆天啟丁卯之秋。方再至。冬十月鳩工聚材。舉菴<a 
name="0470c10" id="0470c10"></a>一新之。中為佛殿。左為齋堂。右為禪堂。旁周小屋。為<a 
name="0470c11" id="0470c11"></a>庫司。為客寮。為倉。為庖。為湢。皆具。明年既落成。大師<a 
name="0470c12" id="0470c12"></a>遂返錫。崇禎庚午。大師有黃安之行。心石師復就楚<a 
name="0470c13" id="0470c13"></a>迎至。至則四方禪衲。無不腰包而赴。心石師謂。禪衲<a 
name="0470c14" id="0470c14"></a>既集。典籍不可不備。遂取大藏於金陵。因於齋堂後。<a 
name="0470c15" id="0470c15"></a>建閣五間以藏之。又以方丈狹隘。迫近客寮。仍別建<a 
name="0470c16" id="0470c16"></a>閣三間於禪堂之後。至是寶善之規模。稱大備矣。乙<a 
name="0470c17" id="0470c17"></a>亥春。大師復歸浙。明年冬十二月告寂。丁丑春。予赴<a 
name="0470c18" id="0470c18"></a>弔真寂。諸縉紳遂命予繼其席。予居真寂五載。辛巳<a 
name="0470c19" id="0470c19"></a>秋乃謝院事。復歸閩寓寶善。心石師謂予曰。寶善之<a 
name="0470c20" id="0470c20"></a>事既竣。而尚有待者。以片石未立也。堅拮据斯役。計<a 
name="0470c21" id="0470c21"></a>歷二十餘載。先師既<span class="corr" title='[巳&gt;已]'>已</span>西逝。同事諸君。亦半化為異<a 
name="0470c22" id="0470c22"></a>物。釋今弗紀。後將何知。今菴事之顛末。惟師為最悉。<a 
name="0470c23" id="0470c23"></a>先師之交。惟師為最深。師殆不可吝一言也。予承命<a 
name="0470c24" id="0470c24"></a>唯唯。不敢以不文辭。遂援筆記之。</p><a 
name="0471a01" id="0471a01"></a><p style="margin-left: 3em"><span class="headname">重建定光巖記</span></p><a 
name="0471a02" id="0471a02"></a><p style="text-indent: 0em; margin-left: 0em"><span class="linehead"></span>建州南四十里。為南雅口。復入山五里。為定光巖。巖<a 
name="0471a03" id="0471a03"></a>中祀定光大師。故以為名。定光大師者。即傳燈所載<a 
name="0471a04" id="0471a04"></a>南安巖主。雲門法孫也。原由古聖應現。故靈應特著。<a 
name="0471a05" id="0471a05"></a>里人多祀之。災患必禱焉。此巖志所弗載。不知昉於<a 
name="0471a06" id="0471a06"></a>何代。年歲<span class="corr" title='[巳&gt;已]'>已</span>久。而田業散失。僧行逃亡。棟宇頹敗。香<a 
name="0471a07" id="0471a07"></a>火闇如。往來禪衲。足跡之所弗及。至崇禎初。杭州聞<a 
name="0471a08" id="0471a08"></a>谷大師。遊錫至建。里中桂峰居士。同諸善友。贖寶善<a 
name="0471a09" id="0471a09"></a>菴。以為大師駐錫之地。居士復首為經理院事。既而<a 
name="0471a10" id="0471a10"></a>禪衲輳集。屋無所容。居士乃贖是巖。而重建之。以為<a 
name="0471a11" id="0471a11"></a>禪衲掛搭之所。歲在崇禎之辛未也。凡三載而功告<a 
name="0471a12" id="0471a12"></a>竣。復立焚修之田若干畝。至是命予。為紀其事。余惟<a 
name="0471a13" id="0471a13"></a>昔辛酉之秋。曾寓此巖者兩月。時居士初贖此巖。<span class="corr" title='[巳&gt;已]'>已</span><a 
name="0471a14" id="0471a14"></a>發重建之願。及丙戌之春。余來建州。居土復延至巖。<a 
name="0471a15" id="0471a15"></a>則璇宮花宇。煥然一新。是居士之宿願。無不畢酬耳。<a 
name="0471a16" id="0471a16"></a>余故為詳其始末。貞之於石。然憶昔別居士時。居士<a 
name="0471a17" id="0471a17"></a>向余請偈。余說偈曰。波斯閉眼嚼生鐵。十界聖凡都<a 
name="0471a18" id="0471a18"></a>撲滅。忽然嚼破血淋漓。啞子吞聲向誰說。計今<span class="corr" title='[巳&gt;已]'>已</span>二<a 
name="0471a19" id="0471a19"></a>十七年矣。未審。居士此鐵曾嚼破也未。今因記其事。<a 
name="0471a20" id="0471a20"></a>而併及之。不獨為居士著鞭。亦使後之人。不敢謂定<a 
name="0471a21" id="0471a21"></a>光巖頭。全無佛法也。是為記。</p><a 
name="0471a22" id="0471a22"></a><p style="margin-left: 3em"><span class="headname">寶善庵舍利塔記</span></p><a 
name="0471a23" id="0471a23"></a><p style="text-indent: 0em; margin-left: 0em"><span class="linehead"></span>世間分段之身。如泡沫風燈。最不可久。一旦氣盡。則<a 
name="0471a24" id="0471a24"></a>敗不旋踵。惟至人之身則不然。能以形玅於神。氣化<a 
name="0471b01" id="0471b01"></a>於道。雖器界之麤。猶頓變為金剛寶地。況根身乎。昔<a 
name="0471b02" id="0471b02"></a>者世尊示滅雙林。茶毗之後。所稱三十二相八十種<a 
name="0471b03" id="0471b03"></a>好者。悉化而為舍利。圓瑩皎潔。世所希覯。時天宮海<a 
name="0471b04" id="0471b04"></a>藏。以及五天諸國。無不競取供養。&#x8462;是世尊悲願所<a 
name="0471b05" id="0471b05"></a>遺。永為世間福田也。自漢以來。其轉流而至此方者。<a 
name="0471b06" id="0471b06"></a>則如浙東之鄮山。廬山之金輪峰是也。宋皇祐元年<a 
name="0471b07" id="0471b07"></a>曹后命中官。建塔於汴之通許縣洪福寺。盡取宮中<a 
name="0471b08" id="0471b08"></a>所奉舍利。藏於塔之第四層。後歲久塔<span class="corr" title='[[土*已]&gt;圮]'>圮</span>。至崇禎甲<a 
name="0471b09" id="0471b09"></a>戌。流&#x5BBC;侵境。縣官取其磚修城。得一石匣於瓦礫堆<a 
name="0471b10" id="0471b10"></a>中。啟之。中有水晶瓶七。俱貯舍利。銀瓶一貯佛骨一<a 
name="0471b11" id="0471b11"></a>節。中有舍利。如黍者甚眾。銀匣一貯金佛像二尊。考<a 
name="0471b12" id="0471b12"></a>之舊<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。始知其由。時戎事孔棘。弗及謀所以藏之者。<a 
name="0471b13" id="0471b13"></a>遂各持散。宜興曹安祖兵憲得其一。持歸擬建塔於<a 
name="0471b14" id="0471b14"></a>南嶽寺。以病弗果。臨易簀。託之嘉興曹石倉侍御。戊<a 
name="0471b15" id="0471b15"></a>寅之秋。侍御公延予至天寧。未幾歸。以舍利相囑。予<a 
name="0471b16" id="0471b16"></a>辛巳奉以歸閩。至建州。乃置於寶善庵。是冬僧大堅。<a 
name="0471b17" id="0471b17"></a>始闢塔基於庵之西塢。癸未建塔殿。丙戌僧性&#x6F16;。乃<a 
name="0471b18" id="0471b18"></a>募銅範塔。琢石為座。以事勢牴牾。工未竣。而性&#x6F16;<span class="corr" title='[巳&gt;已]'>已</span><a 
name="0471b19" id="0471b19"></a>化為異物。至藻鑑長老來主方丈。方畢其事。以壬辰<a 
name="0471b20" id="0471b20"></a>八月十七日。奉舍利入塔。夫自戊寅受囑以來。無日<a 
name="0471b21" id="0471b21"></a>不思為舍利計。而淹蹇至今。凡一十五載。其成之不<a 
name="0471b22" id="0471b22"></a>亦難乎。然當此乾坤鼎革之會。羽檄旁午之秋。閭里<a 
name="0471b23" id="0471b23"></a>十室九空。生民半登鬼錄。一飯之頃。尚難苟安。誰能<a 
name="0471b24" id="0471b24"></a>營及不急之務。其成之難。不亦宜乎。獨幸得寶善一<a 
name="0471c01" id="0471c01"></a>剎。安堵如故。僧行猶能致力於此。於此塔偏成於大<a 
name="0471c02" id="0471c02"></a>亂之中。如梅&#x8602;破雪而開。菡萏從火中現。是豈人力<a 
name="0471c03" id="0471c03"></a>之所能及哉。良以。世尊悲願所持。龍天呵護之功也。<a 
name="0471c04" id="0471c04"></a>抑予於茲尤有厚幸焉。憶昔丙戌之秋。予在寶善藏<a 
name="0471c05" id="0471c05"></a>經閣上。見舍利瓶中。現柱一根。其長與瓶齊。既而柱<a 
name="0471c06" id="0471c06"></a>沒。復現護法神像。約高一寸二分。初不曉其何意。即<a 
name="0471c07" id="0471c07"></a>今日觀之。建州法門凋敝極矣。而此塔之成。適當其<a 
name="0471c08" id="0471c08"></a>時。是知。此塔必為法門中之砥柱也。必能擁護法門。<a 
name="0471c09" id="0471c09"></a>使不滅也。他日再興之兆。不於此而可卜哉。故併記<a 
name="0471c10" id="0471c10"></a>之。以為他日左<span class="corr" title='[&#x52B5;&gt;券]'>券</span>。</p><a 
name="0471c11" id="0471c11"></a><p style="margin-left: 3em"><span class="headname">沈槐庭居士歸西記</span></p><a 
name="0471c12" id="0471c12"></a><p style="text-indent: 0em; margin-left: 0em"><span class="linehead"></span>潭州之東。有槐庭居士沈公。柔善而寡力。且少未&#x751E;<a 
name="0471c13" id="0471c13"></a>習儒。故不能窮梵經譚諦理。人多以其弱而少智忽<a 
name="0471c14" id="0471c14"></a>之。一日從余學佛。問進修之法。余曰。察公賦質。惟修<a 
name="0471c15" id="0471c15"></a>念佛三昧。必得實效。公問。別有法過於此否。余曰。藥<a 
name="0471c16" id="0471c16"></a>陳萬品。治病為先。若藥病不相應。雖日投之參蓍。何<a 
name="0471c17" id="0471c17"></a>益乎。公唯唯。遂決志淨土。持佛弗怠。時有黃口禪和。<a 
name="0471c18" id="0471c18"></a>播弄唇舌。多有為所惑亂者。惟公確守弗易。且曰。說<a 
name="0471c19" id="0471c19"></a>食豈能飽耶。後二十年。丁丑春。余居杭州真寂。聞公<a 
name="0471c20" id="0471c20"></a>於舊冬十二月得病。自擇日曰。廿六日吉。吾其行矣。<a 
name="0471c21" id="0471c21"></a>是日辰刻。本立上人來問疾。公一見笑曰。望師久矣。<a 
name="0471c22" id="0471c22"></a>將何以助吾行乎。本立曰。廿年來用的工夫。全在今<a 
name="0471c23" id="0471c23"></a>日。公還受用得否。公舉起數珠云。正好著力。遂呼諸<a 
name="0471c24" id="0471c24"></a>子。掖出正<span class="gaiji">寢<!--gaiji,寢,1[寢-(宋-木)+穴],2&#x25A0A;,3--></span>。設香案佛像。挺然危坐。時諸親友皆來<a 
name="0472a01" id="0472a01"></a>會。達宇居士呼曰。槐庭生死關頭。切不可為恩愛所<a 
name="0472a02" id="0472a02"></a>縛。公曰。屢蒙究竟。今得受用。但無以報道愛。遂舉手<a 
name="0472a03" id="0472a03"></a>謝之。光宇居士忽作吁聲。公顧曰。嗄。諸子潸然下淚。<a 
name="0472a04" id="0472a04"></a>公叱之。遂屏退妻子。但&#x63D1;數珠念佛。自辰至午。諸親<a 
name="0472a05" id="0472a05"></a>友皆環遶念佛。有聞天樂聲者。忽曰時至矣。吾行也。<a 
name="0472a06" id="0472a06"></a>乃舉手當&#x80F7;。別眾長往。移時頂門如炙。停龕三日。顏<a 
name="0472a07" id="0472a07"></a>色如生。合邑縉紳士庶。罔不囋嘆希有。邑侯沈公特<a 
name="0472a08" id="0472a08"></a>旌之。余惟。世之英雄豪傑。有力而多智者。其進修此<a 
name="0472a09" id="0472a09"></a>道。非疲精于末路。則分志于他岐。能精修不倦。用志<a 
name="0472a10" id="0472a10"></a>不分。直往蓮<span class="gaiji">邦<!--gaiji,邦,1[邱-丘+(看-目)],2,3--></span>。如公者能有幾乎。乃公竟以弱而少<a 
name="0472a11" id="0472a11"></a>智得之。然則謂公為弱而少智可乎。是世之稱大力<a 
name="0472a12" id="0472a12"></a>量大智慧者。亦莫有公若也。余恐其事久而湮沒。故<a 
name="0472a13" id="0472a13"></a>詳記之。以傳諸後云。</p><a 
name="0472a14" id="0472a14"></a><p style="margin-left: 3em"><span class="headname">無明和尚行業記<span class="note">(有引)</span></span></p><a 
name="0472a15" id="0472a15"></a><p style="text-indent: 0em; margin-left: 1em"><span class="linehead"></span>某於萬曆丁巳秋九月。懷香入方丈。請行實。先師<a 
name="0472a16" id="0472a16"></a>為手述一篇。凡六百餘言。明年春先師遷化。某因<a 
name="0472a17" id="0472a17"></a>作行業<span class="gaiji">鶴<!--gaiji,鶴,1[鴳-女+隹],2,3--></span>林二記。時忌者紛然。遂不敢出。本立上<a 
name="0472a18" id="0472a18"></a>人得而藏之。後執事者。請塔銘於憨山大師。述先<a 
name="0472a19" id="0472a19"></a>師入道機緣。率多失實。<span class="gaiji">胸<!--gaiji,胸,1[(曷-曰)/月],2,3--></span>中殊芥蔕。今夏來劍州<a 
name="0472a20" id="0472a20"></a>寶善。本立上人以舊稿至。某讀之潸然。乃再定而<a 
name="0472a21" id="0472a21"></a>行之。夫此稿藏之笥中。<span class="corr" title='[巳&gt;已]'>已</span>二十七年。行之乃在今<a 
name="0472a22" id="0472a22"></a>日。豈真果不容掩耶。抑斯文顯晦。亦自有時也。崇<a 
name="0472a23" id="0472a23"></a>禎癸未秋八月中秋日。識於寶善丈室。</p><a 
name="0472a24" id="0472a24"></a><p style="text-indent: 0em; margin-left: 0em"><span class="linehead"></span>師諱慧經。字無明。撫州崇仁裴氏子。生而&#x9834;異。智種<a 
name="0472b01" id="0472b01"></a>夙彰。九歲入鄉校。問其師曰。浩然之氣。是箇甚麼。師<a 
name="0472b02" id="0472b02"></a>無以應。年十八遊上清。慨然有天際真人之想。遂棄<a 
name="0472b03" id="0472b03"></a>筆硯欲卜隱。而未果。年二十一。寓新城之洵溪。偶過<a 
name="0472b04" id="0472b04"></a>居士舍。見案頭有金剛經。閱之如獲故物。&#x8F19;踴躍不<a 
name="0472b05" id="0472b05"></a>自禁。士曰。汝見甚麼道理乃爾。師曰。吾見其功德。果<a 
name="0472b06" id="0472b06"></a>如&#x8657;空不可量。士大驚曰。子若出家。必為天人師。師<a 
name="0472b07" id="0472b07"></a>於是日即斷葷酒。決出世志。時邑有蘊空忠禪師。佩<a 
name="0472b08" id="0472b08"></a>小山老人密印。隱於廩山。師往從之。執侍三載。柔退<a 
name="0472b09" id="0472b09"></a>緘默。喜怒不形。&#x751E;疑金剛經四句偈。一日見傅大士<a 
name="0472b10" id="0472b10"></a>頌。曰若論四句偈。應當不離身。忽覺身心蕩然。因述<a 
name="0472b11" id="0472b11"></a>偈。有本來無一字。&#x5FA7;界放光明之句。後益披尋梵典。<a 
name="0472b12" id="0472b12"></a>默符心得。自謂泰然矣。一日與諸兄弟。論金剛經義<a 
name="0472b13" id="0472b13"></a>甚快。廩山聞之曰。宗眼不明。非為究竟。師遽問。如何<a 
name="0472b14" id="0472b14"></a>是宗眼。山拂衣而起。心甚疑之。繼得五燈會元讀之。<a 
name="0472b15" id="0472b15"></a>見諸祖悟門。茫然自失。思前所得。總皆不似。乃請益<a 
name="0472b16" id="0472b16"></a>於山。山曰。老僧實不知。汝但自看取。由是愈增迷悶<a 
name="0472b17" id="0472b17"></a>晝夜兀兀然。若無聞見者。眾咸謂師患癡矣。凡八閱<a 
name="0472b18" id="0472b18"></a>月。一日見僧問興善寬曰。如何是道。寬曰。大好山。疑<a 
name="0472b19" id="0472b19"></a>情益急。忽豁然朗悟。如夢初醒。信口占偈曰。欲參無<a 
name="0472b20" id="0472b20"></a>上菩提道。急急疏通大好山。知道始知山不好。翻身<a 
name="0472b21" id="0472b21"></a>跳出祖師關。入方丈通所悟。山曰。悟即不無。&#x5374;要受<a 
name="0472b22" id="0472b22"></a>用得著。不然。恐祇是汞銀禪也。時年二十有四。是冬<a 
name="0472b23" id="0472b23"></a>辭廩山。結茅於&#x5CE9;峰。茲山林巒幽險。虎豹縱橫。人跡<a 
name="0472b24" id="0472b24"></a>罕至。師孑然獨居。形影相弔。食弗充。則雜樹葉野菜<a 
name="0472c01" id="0472c01"></a>啖之。&#x751E;大雪封路。竟絕食者數日。一夕山境喧甚。聲<a 
name="0472c02" id="0472c02"></a>若崖崩。林谷震動。俄若眾馬爭馳。直抵庵後。師不覺<a 
name="0472c03" id="0472c03"></a>驚起。因憶廩山之囑。乃曰。小境尚動。況生死乎。即起<a 
name="0472c04" id="0472c04"></a>然燈。信手抽會元一卷閱之。正值珪禪師為嶽神受<a 
name="0472c05" id="0472c05"></a>戒章。珪謂嶽神曰。汝能害空與汝乎。忽廓然無畏。山<a 
name="0472c06" id="0472c06"></a>境遂寂。乃曰。聖人無死地。今日果然。述偈呈廩山。曰<a 
name="0472c07" id="0472c07"></a>透徹乾坤向上關。眉毛不與眼相參。聖凡生死俱拋<a 
name="0472c08" id="0472c08"></a>&#x5374;。管甚前三與後三。廩山曰。此子見地超曠。他日弘<a 
name="0472c09" id="0472c09"></a>揚佛祖之道。吾不如也。向未薙髮或勸之。師曰。待具<a 
name="0472c10" id="0472c10"></a>僧相乃爾。至是始請廩山。到&#x5CE9;&#x5CEF;薙落受具。師生而<a 
name="0472c11" id="0472c11"></a>孱弱。如不勝衣。及住山日。慕百丈之風。不顧形骸。極<a 
name="0472c12" id="0472c12"></a>力砥礪。晝則鑿山開田。不憚勞苦。夜則柴門不掩。獨<a 
name="0472c13" id="0472c13"></a>行岡上。迄五鼓始息。率以為常。至萬曆戊戌歲。眾鄉<a 
name="0472c14" id="0472c14"></a>紳請師住寶方。時師年五十有一也。師自住&#x5CE9;&#x5CEF;。足<a 
name="0472c15" id="0472c15"></a>不下山者。二十八載。至是因應寶方之請。乃先到廩<a 
name="0472c16" id="0472c16"></a>山掃塔。始入院。師之住寶方也。雖臨廣眾。不以師道<a 
name="0472c17" id="0472c17"></a>自居。日率眾開田。齋甫畢。<span class="corr" title='[巳&gt;已]'>已</span>荷<span class="corr" title='[[钁-(目*目)+賏]&gt;钁]'>钁</span>先之矣。時有志於<a 
name="0472c18" id="0472c18"></a>禪者日漸集。庚子春。師自以未及&#x5FA7;參為歉。乃西登<a 
name="0472c19" id="0472c19"></a>匡廬。&#x9061;流上武昌。歷荊襄。復北走中原。訪無言宗主<a 
name="0472c20" id="0472c20"></a>於少林。主大賞識之。遂留過夏。每見當道撝謙推譽。<a 
name="0472c21" id="0472c21"></a>故兵道劉公以煥。司理熊公尚文等。爭延禮之。尋歸。<a 
name="0472c22" id="0472c22"></a>明年復東遊兩浙。泛三吳。乃北渡江。抵五臺。訪瑞&#x5CEF;<a 
name="0472c23" id="0472c23"></a>老人於宰殺溝。師問曰。某甲數千里來。特請和尚決<a 
name="0472c24" id="0472c24"></a>疑。峰曰。疑箇甚麼。師曰。臨濟道。佛法無多子。畢竟是<a 
name="0473a01" id="0473a01"></a>箇甚麼。峰曰。向汝道。無多子。又問甚麼。師曰。玄沙謂<a 
name="0473a02" id="0473a02"></a>靈雲。敢保老兄未徹在。何處是他未徹處。峰曰。大抵<a 
name="0473a03" id="0473a03"></a>玄沙亦未徹在。師曰。趙州勘破婆子。那裏是勘破處。<a 
name="0473a04" id="0473a04"></a>峰曰。&#x5374;是婆子勘破趙州。師曰。雖然如是。請和尚頌<a 
name="0473a05" id="0473a05"></a>出。峰曰。知是般事便休。師即禮拜。後峰轉詰師頌。頌<a 
name="0473a06" id="0473a06"></a>臨濟曰。醍醐上味出乎乳。滴水攙中總不成。三十棒<a 
name="0473a07" id="0473a07"></a>頭開正眼。何曾傳得祖師心。頌靈雲曰。敢保老兄未<a 
name="0473a08" id="0473a08"></a>徹。一隊閒神野鬼。不是焦面王來。受陷遭坑幾許。頌<a 
name="0473a09" id="0473a09"></a>趙州曰。暗藏春色。明露秋光。有眼莫鑑。縱智難量。到<a 
name="0473a10" id="0473a10"></a>家不上長安路。一任風花雪月揚。峰大賞之。賓主相<a 
name="0473a11" id="0473a11"></a>得。有如舊識。居久之。下臺山入燕都。講肆宗席。靡不<a 
name="0473a12" id="0473a12"></a>&#x5FA7;歷。時達觀禪師寓西山。師往訪之。中途遇一僧。舉<a 
name="0473a13" id="0473a13"></a>觀乾屎橛頌。師遽返曰。<span class="corr" title='[巳&gt;已]'>已</span>相見了也。至是。師之心亦<a 
name="0473a14" id="0473a14"></a>倦遊矣。乃旋寶方。癸卯始開堂。時眾謂師必嗣少林<a 
name="0473a15" id="0473a15"></a>或臺山。及片香拈出。乃嗣廩山。眾心大服。時舉弟子<a 
name="0473a16" id="0473a16"></a>元來。為第一座。師資雅合。玄唱玄提。四方聞風而至<a 
name="0473a17" id="0473a17"></a>者。絡繹於道。挂搭常數千指。乙巳重建寶方。戊申春。<a 
name="0473a18" id="0473a18"></a>建陽傅震南<span class="corr" title='[剌&gt;刺]'>刺</span>史。及趙湛&#x8657;文學等。請師就董巖。開<a 
name="0473a19" id="0473a19"></a>堂結制。聽法者幾二千人。冬回寶方。明年春遷壽昌。<a 
name="0473a20" id="0473a20"></a>壽昌故西竺來禪師道場也。來臨滅遺讖云。壽昌好<a 
name="0473a21" id="0473a21"></a>牧牛。西竺再來遊。至是荊榛滿目。敗屋數椽而<span class="corr" title='[巳&gt;已]'>已</span>。及<a 
name="0473a22" id="0473a22"></a>眾請師至。適與來同鄉。且同姓。人咸謂師為西竺再<a 
name="0473a23" id="0473a23"></a>來云。師居敗屋。日中率眾開田。一如寶方。未&#x751E;少倦。<a 
name="0473a24" id="0473a24"></a>數載之間。重建一新。莊嚴偉麗。甲於江右。叢林所宜<a 
name="0473b01" id="0473b01"></a>有者。悉備焉。仍別創菴二十餘所。以居廣眾。丁巳&#x81C8;<a 
name="0473b02" id="0473b02"></a>月七日晚。自田中歸。忽謂眾曰。田中之事。汝等善為<a 
name="0473b03" id="0473b03"></a>之。老僧不復砌石也。眾愕然。十八日示微恙。除夕猶<a 
name="0473b04" id="0473b04"></a>上堂。元旦猶上殿祝　聖。初三日病甚。醫者來。師曰。<a 
name="0473b05" id="0473b05"></a>吾非病。會當行也。初八日遂禁藥食。作兩剎遺囑。十<a 
name="0473b06" id="0473b06"></a>五日陞座辭眾。因作別諸外護書。數日之間。問疾者<a 
name="0473b07" id="0473b07"></a>雲至。師諄諄勸勉。略無倦色。十六日分付茶毗。眾請<a 
name="0473b08" id="0473b08"></a>留全身。不許。十七日未刻。自取水<span class="gaiji">[口*敕]<!--gaiji,,1[口*敕],2&#x20EF3;,3--></span>口。洗面拭身。索<a 
name="0473b09" id="0473b09"></a>筆大書曰。今日分明指示。擲筆而化。茶毗火光五色。<a 
name="0473b10" id="0473b10"></a>頂骨及諸齒俱不壞。師天性朴茂。操行端方。著於容<a 
name="0473b11" id="0473b11"></a>則端嚴。發於聲則侃直。雖不修邊幅。而望之者起敬。<a 
name="0473b12" id="0473b12"></a>雖不事逢迎。而見之者心服。其自奉甚薄。人多有不<a 
name="0473b13" id="0473b13"></a>堪者。師笑曰。丈夫踐履佛祖之道。可被三寸舌根轉<a 
name="0473b14" id="0473b14"></a>將去耶。歷主三剎。皆不發化主。不扳外緣。任其自至。<a 
name="0473b15" id="0473b15"></a>叢林之事。動多獨斷。而暗合前規。雖有時事當煩劇。<a 
name="0473b16" id="0473b16"></a>精疲力竭。而胸次悠然。如不事事者。四十餘年鋤犁<a 
name="0473b17" id="0473b17"></a>弗釋。年迨七旬。尚混勞侶。必先出後歸。未&#x751E;有一息<a 
name="0473b18" id="0473b18"></a>苟安之意。三剎歲入。可供三百眾。皆師血汗之力也。<a 
name="0473b19" id="0473b19"></a>學者來弗拒去弗追。病者必親調藥食。遷化者必躬<a 
name="0473b20" id="0473b20"></a>負薪茶毗之。其施教也。縱奪無方。激栽多術。賢愚咸<a 
name="0473b21" id="0473b21"></a>獲其益。室中參請。則單提祖令。橫掃異蹤。屹然如銀<a 
name="0473b22" id="0473b22"></a>山鐵壁。學者多望崖而退。故說法四十餘年。未&#x751E;輕<a 
name="0473b23" id="0473b23"></a>有印可。生平偈頌。隨叩而應。不落思議。雖色澤未敷。<a 
name="0473b24" id="0473b24"></a>而識者爭寶之。鄧潛谷徵君。見師山居偈。擊節嘆賞<a 
name="0473c01" id="0473c01"></a>曰。何期。瀕老得飲醍醐。湯海若祠部。見師答問。即命<a 
name="0473c02" id="0473c02"></a>工鐫行。稱為能道人再至。由是一時縉紳先生。翕然<a 
name="0473c03" id="0473c03"></a>歸仰。　益王嚮師道風。亦屢遣存問。師降誕於嘉靖<a 
name="0473c04" id="0473c04"></a>戊申三月念五日辰時。示寂於萬曆戊午正月十七<a 
name="0473c05" id="0473c05"></a>日未時。世壽七十有一。僧&#x81C8;四十有六。是冬建塔於<a 
name="0473c06" id="0473c06"></a>本寺方丈。門弟子千有餘人。惟元來開法於博山。語<a 
name="0473c07" id="0473c07"></a>錄二卷。甚行於世。竊惟。　明興以來。知解教戒之學。<a 
name="0473c08" id="0473c08"></a>幾&#x5FA7;寰海。而西來一&#x8109;。至有老死而不聞其名者。吾<a 
name="0473c09" id="0473c09"></a>師挺生茲會。紹前緒於既墜。破久暗而重輝。法眼圓<a 
name="0473c10" id="0473c10"></a>明。機辨自在。師於法門。有再造之功焉。且其孤風峻<a 
name="0473c11" id="0473c11"></a>節。若雪中&#x5CE9;眉。其強忍精進。若乾行弗息。上下千載。<a 
name="0473c12" id="0473c12"></a>寥寥罕儷。大智之後一人而<span class="corr" title='[巳&gt;已]'>已</span>。今師<span class="gaiji">鶴<!--gaiji,鶴,1[鴳-女+隹],2,3--></span>樹譚終。芳躅<a 
name="0473c13" id="0473c13"></a>日遠。後學罔聞。何由私淑。況西來慧命。僅此一&#x7DAB;。可<a 
name="0473c14" id="0473c14"></a>令其湮沒不傳乎。用是。不揣庸鄙。述其梗概。非敢阿<a 
name="0473c15" id="0473c15"></a>其所好也。是為記。</p><a 
name="0473c16" id="0473c16"></a><p style="margin-left: 3em"><span class="headname">無明和尚<span class="gaiji">鶴<!--gaiji,鶴,1[鴳-女+隹],2,3--></span>林記</span></p><a 
name="0473c17" id="0473c17"></a><p style="text-indent: 0em; margin-left: 0em"><span class="linehead"></span>萬曆丁巳&#x81C8;月七日晚。師自田中歸。謂眾曰。田中之<a 
name="0473c18" id="0473c18"></a>事。汝等善為之。老僧不復能砌石也。眾愕然。十八日<a 
name="0473c19" id="0473c19"></a>示微恙。身熱而痰甚。除夕例當上堂。眾以師弗安。不<a 
name="0473c20" id="0473c20"></a>敢請。師自命侍者挂牌。某驚趨入方丈曰。和尚弗安。<a 
name="0473c21" id="0473c21"></a>大眾不敢煩起居。師曰。有始者必有終。子知之乎。上<a 
name="0473c22" id="0473c22"></a>堂曰。今年只有茲時在。請問諸人知也無。那事未&#x751E;<a 
name="0473c23" id="0473c23"></a>親磕著。切須綿密作工夫。從上諸祖。莫不如是。昔歸<a 
name="0473c24" id="0473c24"></a>宗會下有僧。夜大&#x544C;曰。我大悟也。次日歸宗上堂曰。<a 
name="0474a01" id="0474a01"></a>昨夜大悟僧出來道看。僧出曰。師姑原是女人做。歸<a 
name="0474a02" id="0474a02"></a>宗遂休去。若論歸宗。乃馬祖下八十餘員善知識之<a 
name="0474a03" id="0474a03"></a>一也。此僧若不的的當當。到這般田地。怎肯許他。大<a 
name="0474a04" id="0474a04"></a>眾且把這公案。左看右看。反覆細看。是箇甚麼道理。<a 
name="0474a05" id="0474a05"></a>還有佛法也無。還有宗乘也無。且喜沒交涉。此是老<a 
name="0474a06" id="0474a06"></a>僧最後分付。大眾切宜珍重。戊午元旦。猶上殿祝<br><a 
name="0474a07" id="0474a07"></a>聖。初三日有以藥進者。師笑曰。老僧非病。會當行矣。<a 
name="0474a08" id="0474a08"></a>至八日遂止藥食。唯飲沸湯。醫者曰。和尚&#x8109;絕。<span class="corr" title='[巳&gt;已]'>已</span>數<a 
name="0474a09" id="0474a09"></a>日矣。而精神&#x70F1;&#x70F1;如無恙。殆未可以常情測也。十二<a 
name="0474a10" id="0474a10"></a>日作寶方遺囑。答董巖書曰。山野自戊申歲。領潭城<a 
name="0474a11" id="0474a11"></a>緇素惠愛。感荷不勝。今復叨錫雅召。區區薄德。不遑<a 
name="0474a12" id="0474a12"></a>趨命。&#x8462;佛祖利生。總為那邊事。故興陽剖。在大陽不<a 
name="0474a13" id="0474a13"></a>安。大陽躬勘問曰。是身如泡幻。泡幻中成辦。若無箇<a 
name="0474a14" id="0474a14"></a>泡幻。大事無由辦。若要大事辦。識取箇泡幻。剖曰。此<a 
name="0474a15" id="0474a15"></a>即這邊事。陽曰。那邊事作麼生。剖曰。匝地紅輪秀。海<a 
name="0474a16" id="0474a16"></a>底不栽花。陽曰。且喜汝惺惺耶。剖咄曰。將謂我忘&#x5374;。<a 
name="0474a17" id="0474a17"></a>竟爾趨寂。居士等若於茲舉。叩<span class="corr" title='[已&gt;己]'>己</span>真參。到海底不栽<a 
name="0474a18" id="0474a18"></a>花境界。即與那邊相應。庶不辜垂愛之至矣。十三日<a 
name="0474a19" id="0474a19"></a>作壽昌遺囑。仍書偈令送博山。偈曰。吾道五十年大<a 
name="0474a20" id="0474a20"></a>闡。不合元來亂統之。分付諸方為痛責。相逢復爾重<a 
name="0474a21" id="0474a21"></a>加錐。十五日身不復熱。痰亦不作。猶起示眾曰。人生<a 
name="0474a22" id="0474a22"></a>有受非償。莫為老病死慌。&#x54B2;破無生法忍。自然業識<a 
name="0474a23" id="0474a23"></a>消亡。一時雲淨常光發。佛祖皆安此道場。故云。我今<a 
name="0474a24" id="0474a24"></a>安住常寂滅光。名大涅槃。縱佛祖曲示玄妙。差別門<a 
name="0474b01" id="0474b01"></a>庭。七方八便。總不出大寂滅光而<span class="corr" title='[巳&gt;已]'>已</span>。下座。復作別諸<a 
name="0474b02" id="0474b02"></a>檀護書。十六日分付茶毗禮。大眾請留全身不許。時<a 
name="0474b03" id="0474b03"></a>有僧請偈。書曰。不成句。豈為法。天地非似。佛祖難合。<a 
name="0474b04" id="0474b04"></a>十七日覺背痛。僧有為師拊背者。泣曰。某甲緣淺。不<a 
name="0474b05" id="0474b05"></a>得久事和尚。師咄曰。獃子。汝但勤護正念。即為承事<a 
name="0474b06" id="0474b06"></a>老僧。亦為承事恒沙諸佛。何用作兒女態耶。旋取水。<a 
name="0474b07" id="0474b07"></a>自<span class="gaiji">[口*敕]<!--gaiji,,1[口*敕],2&#x20EF3;,3--></span>口洗面拭身曰。去後不必再浴。徒費常住薪水。<a 
name="0474b08" id="0474b08"></a>未刻趺坐索筆。題曰。今日分明指示。擲筆而化。茶毗<a 
name="0474b09" id="0474b09"></a>火光五色。頂骨及諸齒俱不壞。初師之示疾也。日猶<a 
name="0474b10" id="0474b10"></a>強起。不食者凡十餘日。而所作遺囑及諸書。悉手書<a 
name="0474b11" id="0474b11"></a>之。問疾者屢滿門外。侍者多止之。師不許。悉召見。諄<a 
name="0474b12" id="0474b12"></a>諄勸勉。唯以真參實悟為期。或求法語。或求偈頌。或<a 
name="0474b13" id="0474b13"></a>請益公案。其應如響。無有倦色。及臨終手作數字。筆<a 
name="0474b14" id="0474b14"></a>力遒勁。勢欲飛舞。猶為特異云。嗚呼某自戊申謁師<a 
name="0474b15" id="0474b15"></a>於董巖。於茲十年所矣。深&#x898A;塵網。未及頓出。去歲始<a 
name="0474b16" id="0474b16"></a>依座下。未周一白。遂有<span class="gaiji">鶴<!--gaiji,鶴,1[鴳-女+隹],2,3--></span>林之悲。障深緣淺。嗚呼痛<a 
name="0474b17" id="0474b17"></a>哉。然涅槃一會。親瞻勝瑞。始知大善知識。生死關頭<a 
name="0474b18" id="0474b18"></a>灑落自在如此。則又未可謂不幸也。焚香掃素。謹記<a 
name="0474b19" id="0474b19"></a>之以傳諸後。</p><a 
name="0474b20" id="0474b20"></a><a 
name="0474b21" id="0474b21"></a><p><span class="juanname">永覺和尚廣錄卷第十五</span></p>
<hr>【經文資訊】卍新續藏第 72 冊 No. 1437 永覺元賢禪師廣錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4c3e.html?index=X72n1437" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X72n1437_015 by HTTrack Website Copier/3.x [XR&CO'2014], Tue, 07 Jun 2016 07:41:27 GMT -->
</html>
