<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X73n1456_030 by HTTrack Website Copier/3.x [XR&CO'2014], Tue, 07 Jun 2016 07:41:38 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=288104589&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX73n1456&amp;utmp=%2Fmobile%2Findex.php%3Findex%3DX73n1456_030&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index827f.html?index=X73n1456_029" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第73冊<br/>No.1456 憨山老人夢遊集 (52卷)<br/>【(侍者)福善日錄 (門人)通炯編輯】<br/>第 30 卷</p>
	<a href="index61b3-2.html?index=X73n1456_031" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X73">
<div class="root" id="1456" sutra_name="憨山老人夢遊集" sutra_juan="[卷30]">　
<a 
name="0672a13" id="0672a13"></a><a 
name="0672a14" id="0672a14"></a><a 
name="0672a15" id="0672a15"></a><p><span class="juanname">憨山老人夢遊集卷第三十</span></p><a 
name="0672a16" id="0672a16"></a><a 
name="0672a17" id="0672a17"></a><p style="margin-left: 4em"><span class="byline">侍　者　　福　善　日錄</span></p><a 
name="0672a18" id="0672a18"></a><p style="margin-left: 4em"><span class="byline">門　人　　通　炯　編輯</span></p><a 
name="0672a19" id="0672a19"></a><p style="margin-left: 4em"><span class="byline">嶺南弟子　劉起相　重較</span></p><a 
name="0672a20" id="0672a20"></a><p style="margin-left: 2em"><span class="headname">傳</span></p><a 
name="0672a21" id="0672a21"></a><p style="margin-left: 3em"><span class="headname">南京僧錄司左覺義兼大報恩寺住持高祖<a 
name="0672a22" id="0672a22"></a>西林翁大和尚傳</span></p><a 
name="0672a23" id="0672a23"></a><p style="text-indent: 0em; margin-left: 0em"><span class="linehead"></span>祖翁諱永寧。別號西林。六合縣郭氏子。幼出家。禮報<a 
name="0672a24" id="0672a24"></a>恩無瑕玉公為師。翁生性耿介持重。言動不妄。少即<a 
name="0672b01" id="0672b01"></a>為眾所推。年二十。即持金剛經。至老不輟。　武宗駕<a 
name="0672b02" id="0672b02"></a>幸南都。　駐蹕本寺。大宗伯慮僧無可承旨者。遴選<a 
name="0672b03" id="0672b03"></a>皆不稱。先是翁與僧名惠遠者。號東林。相與莫逆。兩<a 
name="0672b04" id="0672b04"></a>人狀貌魁偉。喬白巖為大司馬。久與翁善。遂舉兩人。<a 
name="0672b05" id="0672b05"></a>宗伯大喜。即以遠為僧錄右覺義。以翁為本寺提點。<a 
name="0672b06" id="0672b06"></a>及　上駕駐寺。明日登大殿禮佛畢。百官朝罷。　上<a 
name="0672b07" id="0672b07"></a>諭作誦經佛事。命呈疏草。宗伯議須翰林。祖翁曰。佛<a 
name="0672b08" id="0672b08"></a>疏別有體制。須僧家當行可耳。即舉遠公。具疏草呈。<a 
name="0672b09" id="0672b09"></a>　上覽之喜曰。朕家有此僧耶。宗伯即以僧錄印。付<a 
name="0672b10" id="0672b10"></a>遠掌。便行事也。　上至塔殿。見地下一孔。問執殿役<a 
name="0672b11" id="0672b11"></a>僧曰。此何物。應曰金井。　上不懌。祖翁跪奏曰。此氣<a 
name="0672b12" id="0672b12"></a>眼。　上曰。何用。祖翁曰。有佛舍利藏於塔下。留此以<a 
name="0672b13" id="0672b13"></a>通氣耳。　上意解。做道場七日。其主壇場法事。皆遠<a 
name="0672b14" id="0672b14"></a>公。其承　旨內外一切事宜。皆祖翁。至　上駕行。竟<a 
name="0672b15" id="0672b15"></a>無一缺。繇是宗伯甚重之。嘉靖十年。眾舉為本寺住<a 
name="0672b16" id="0672b16"></a>持。綜理山門事。二十年。陞僧錄右覺義。又五年。陞左<a 
name="0672b17" id="0672b17"></a>覺義。先是江南佛法未大行。翁雖居官秩。切以法門<a 
name="0672b18" id="0672b18"></a>為憂。每見僧徒見輕於士林。歎曰。為僧不學。故取辱<a 
name="0672b19" id="0672b19"></a>名教。玷污法門耳。初請先師雲谷和尚。住三藏殿。教<a 
name="0672b20" id="0672b20"></a>諸習禪者。於是始知有禪宗。數年先師去隱棲霞。適<a 
name="0672b21" id="0672b21"></a>守愚先師南來。五臺陸公為祠部主政。謂祖翁曰。頃<a 
name="0672b22" id="0672b22"></a>見高僧守愚法師。講演甚明。當請至寺。教習僧徒。翁<a 
name="0672b23" id="0672b23"></a>即禮請先師。居三藏殿。設常住供贍。選僧數十眾。日<a 
name="0672b24" id="0672b24"></a>親領往聽講。從此始知向佛法。雲谷先師居棲霞。陸<a 
name="0672c01" id="0672c01"></a>公遊攝山。見而雅重之。即欲重興。請師為住持。師堅<a 
name="0672c02" id="0672c02"></a>辭不可。乃屬祖翁舉嵩山善公為棲霞住持。由是重<a 
name="0672c03" id="0672c03"></a>興道場。復寺業。開法社。為接待叢林。自是禪道佛法<a 
name="0672c04" id="0672c04"></a>乃大行。方知有十方接待。皆吾祖翁力興起也。先是<a 
name="0672c05" id="0672c05"></a>僧多習俗。不能對士君子一語。翁居常謂僧徒。以禪<a 
name="0672c06" id="0672c06"></a>教為本業。然欲通文義。識忠孝大節。須先從儒入。乃<a 
name="0672c07" id="0672c07"></a>延儒師。教某等十餘人。讀五經四書子史。某所以麤<a 
name="0672c08" id="0672c08"></a>知讀書文義。及披剃。即知聽講習禪。即雪浪中興一<a 
name="0672c09" id="0672c09"></a>代教法。皆翁慈心攝持教養之力也。翁掌僧錄印二<a 
name="0672c10" id="0672c10"></a>十五年。諸山一體奉法惟謹。山門事務。一草一葉。不<a 
name="0672c11" id="0672c11"></a>敢輕棄。視常住如眼睛。故山門興而法運昌也。每率<a 
name="0672c12" id="0672c12"></a>眾僧上殿祝延　聖壽。見僧有懶墮不至者。翁切責<a 
name="0672c13" id="0672c13"></a>之曰。此殿乃天宮淨土。爾等懶慢如此。他日求一瞻<a 
name="0672c14" id="0672c14"></a>禮。不可得也。翁於嘉靖四十三年臘月除日。集諸子<a 
name="0672c15" id="0672c15"></a>孫。敘生平行履。因屬後事。乃撫某背囑之曰。吾年八<a 
name="0672c16" id="0672c16"></a>十有三。當行矣。門庭多故。一日無老人。則支持甚難。<a 
name="0672c17" id="0672c17"></a>此兒雖年少。饒有識量。我身後。汝等一門大小。凡有<a 
name="0672c18" id="0672c18"></a>事。當立我像前。聽此兒主張。庶幾可保無虞耳。少祖<a 
name="0672c19" id="0672c19"></a>艮山厚公以下。皆唯唯受命。明年正月七日。翁具袈<a 
name="0672c20" id="0672c20"></a>裟巡寮。遍謝合寺耆舊。十日持僧錄印。謁禮部大宗<a 
name="0672c21" id="0672c21"></a>伯。請以老辭。大宗伯慰留不允。翁歸即封其印。明日<a 
name="0672c22" id="0672c22"></a>示微疾。請醫進藥。翁曰。吾<span class="corr" title='[巳&gt;已]'>已</span>矣。竟不藥。某侍翁病中。<a 
name="0672c23" id="0672c23"></a>聞誦金剛經不絕。至十五中夜。令舉眾大小圍遶念<a 
name="0672c24" id="0672c24"></a>佛。某扶翁坐懷中。寂然而逝。十四年正月十六日也。<a 
name="0673a01" id="0673a01"></a>翁素無蓄積。簡篋不滿三十金。喪禮葬送。約費三百<a 
name="0673a02" id="0673a02"></a>餘金。皆借貸。既葬。合房舉無所措。少祖憂之。乃集大<a 
name="0673a03" id="0673a03"></a>小於祖翁像前。議無所出。於是某立主張。將翁所遺<a 
name="0673a04" id="0673a04"></a>衣&#x9262;什物。凡可值者計之。盡估以償貸者。儻不足。當<a 
name="0673a05" id="0673a05"></a>以田變價。盡償之。苟無負累。則衣食易為耳。眾如議。<a 
name="0673a06" id="0673a06"></a>乃設齋。盡集諸貸主。各執券。照子母分給。所負貸券。<a 
name="0673a07" id="0673a07"></a>一夕盡焚。於是率保其房門。子孫不散。少祖始稱翁<a 
name="0673a08" id="0673a08"></a>為知人。是年二月方丈<span class="gaiji">燬<!--gaiji,燬,1[(燬-臼+白)-土+工],2,3--></span>。明年二月十五日。大殿災。<a 
name="0673a09" id="0673a09"></a>奉　旨以本寺官住頭首執事。下法司者十五人。以<a 
name="0673a10" id="0673a10"></a>本寺為朝廷家佛堂。凡物皆出　內帑。事干重典。法<a 
name="0673a11" id="0673a11"></a>當論死。合寺僧懼。盡逃去。某獨身往法司。看管鹽菜<a 
name="0673a12" id="0673a12"></a>饘粥。荷擔往來。於中多方調護。設法解救。竟末減坐。<a 
name="0673a13" id="0673a13"></a>罰囚糧。於是合寺安堵。皆感誦翁為知人。翁生於成<a 
name="0673a14" id="0673a14"></a>化癸卯。世壽八十有三。今西林庵。乃存日所修退居<a 
name="0673a15" id="0673a15"></a>也。全身葬於智安寺。某年十二。蒙翁度脫出家。乃命<a 
name="0673a16" id="0673a16"></a>以梅齋俊公為師。教習經書。十九披剃。侍翁十年。行<a 
name="0673a17" id="0673a17"></a>事微細。多不能記憶。但見逐日侵晨持誦。回向西方。<a 
name="0673a18" id="0673a18"></a>未嘗少廢。每隨行履。見其端莊挺特。足不挽衣。鐵面<a 
name="0673a19" id="0673a19"></a>威嚴。未見輕一啟齒笑容。奉雲谷守愚二先師。如對<a 
name="0673a20" id="0673a20"></a>大賓。至敬盡禮。即諸山尋常僧來謁。不整衣冠不見。<a 
name="0673a21" id="0673a21"></a>其撫某等讀書。如慈母之嬰兒也。懷感祖恩。五十餘<a 
name="0673a22" id="0673a22"></a>年。向在東海記翁行實甚詳。因被難失草。今老矣。忘<a 
name="0673a23" id="0673a23"></a>者十九。切念後之子孫。不知先人所自。記其大略。以<a 
name="0673a24" id="0673a24"></a>詔後裔。庶先德典刑。世世如在也。</p><a 
name="0673b01" id="0673b01"></a><p style="text-indent: 0em; margin-left: 0em"><span class="linehead"></span>贊曰。天道循環。與時升降。而法道亦然。故道將興也。<a 
name="0673b02" id="0673b02"></a>必應真乘時以啟之。非偶然也。觀江南佛法草昧。如<a 
name="0673b03" id="0673b03"></a>舍利未湧出時。今則法雨充滿。洋洋佛國之風。孰致<a 
name="0673b04" id="0673b04"></a>之耶。吾翁雖非任道。而道實因之。詎非功侔作者耶。</p><a 
name="0673b05" id="0673b05"></a><p style="margin-left: 3em"><span class="headname">雲谷先大師傳</span></p><a 
name="0673b06" id="0673b06"></a><p style="text-indent: 0em; margin-left: 0em"><span class="linehead"></span>師諱法會。別號雲谷。嘉善胥山懷氏子。生於弘治庚<a 
name="0673b07" id="0673b07"></a>申。幼志出世。投邑大雲寺某公為師。初習瑜伽。師每<a 
name="0673b08" id="0673b08"></a>思曰。出家以生死大事為切。何以碌碌衣食計為。年<a 
name="0673b09" id="0673b09"></a>十九。即決志操方。尋登壇受具。聞天台小止觀法門。<a 
name="0673b10" id="0673b10"></a>專精修習。法舟濟禪師。續徑山之道。掩關於郡之天<a 
name="0673b11" id="0673b11"></a>寧。師往參扣。呈其所修。舟曰。止觀之要。不依身心氣<a 
name="0673b12" id="0673b12"></a>息。內外脫然。子之所修。流於下乘。豈西來的意耶。學<a 
name="0673b13" id="0673b13"></a>道必以悟心為主。師悲仰請益。舟授以念佛審實話<a 
name="0673b14" id="0673b14"></a>頭。直令重下疑情。師依教日夜參究。寢食俱廢。一日<a 
name="0673b15" id="0673b15"></a>受食。食盡亦不自知。碗忽墮地。猛然有省。恍如夢覺。<a 
name="0673b16" id="0673b16"></a>復請益舟。乃蒙印可。閱宗鏡錄。大悟唯心之旨。從此<a 
name="0673b17" id="0673b17"></a>一切經教。及諸祖公案。了然如&#x89A9;家中故物。於是韜<a 
name="0673b18" id="0673b18"></a>晦叢林。陸沉賤役。一日閱鐔津集。見明教大師護法<a 
name="0673b19" id="0673b19"></a>深心。初禮觀音大士。日夜稱名十萬聲。師願&#x52B9;其行。<a 
name="0673b20" id="0673b20"></a>遂頂戴觀音大士像。通宵不寐。禮拜經行。終身不懈。<a 
name="0673b21" id="0673b21"></a>時江南佛法禪道。絕然無聞。師初至金陵。寓天界毗<a 
name="0673b22" id="0673b22"></a>盧閣下行道。見者稱異。魏國先王聞之。乃請於西園<a 
name="0673b23" id="0673b23"></a>叢桂庵供養。師住此入定三日夜。居無何。予先太師<a 
name="0673b24" id="0673b24"></a>祖西林翁。掌僧錄。兼報恩住持。往謁師。即請住本寺<a 
name="0673c01" id="0673c01"></a>之三藏殿。師危坐一龕。絕無將迎。足不越閫者三年。<a 
name="0673c02" id="0673c02"></a>人無知者。偶有權貴人遊至。見師端坐。以為無禮。謾<a 
name="0673c03" id="0673c03"></a>辱之。師拽杖之攝山棲霞。棲霞乃梁朝開山。武帝鑿<a 
name="0673c04" id="0673c04"></a>千佛嶺。累朝賜供贍田地。道場荒廢。殿堂為虎狼巢。<a 
name="0673c05" id="0673c05"></a>師愛其幽深。遂誅茅於千佛嶺下。影不出山。時有盜<a 
name="0673c06" id="0673c06"></a>侵師。竊去所有。夜行至天明。尚不離菴。人獲之。送至<a 
name="0673c07" id="0673c07"></a>師。師食以飲食。盡與所有持去。由是聞者感化。太宰<a 
name="0673c08" id="0673c08"></a>五臺陸公。初仕為祠部主政。訪古道場。偶遊棲霞。見<a 
name="0673c09" id="0673c09"></a>師氣宇不凡。雅重之。信宿山中。欲重興其寺。請師為<a 
name="0673c10" id="0673c10"></a>住持。師堅辭。舉嵩山善公以應命。善公盡復寺故業。<a 
name="0673c11" id="0673c11"></a>斥豪民占據第宅。為方丈。建禪堂。開講席。納四來。江<a 
name="0673c12" id="0673c12"></a>南叢林肇於此。師之力也。道場既開。往來者眾。師乃<a 
name="0673c13" id="0673c13"></a>移居於山之最深處。曰天開巖。弔影如初。一時宰官<a 
name="0673c14" id="0673c14"></a>居士。因陸公開導。多知有禪道。聞師之風。往往造謁。<a 
name="0673c15" id="0673c15"></a>凡參請者。一見。師即問曰。日用事如何。不論貴賤僧<a 
name="0673c16" id="0673c16"></a>俗。入室必擲蒲團於地。令其端坐。返觀自<span class="corr" title='[已&gt;己]'>己</span>本來面<a 
name="0673c17" id="0673c17"></a>目。甚至終日竟夜無一語。臨別必叮嚀曰。無空過日。<a 
name="0673c18" id="0673c18"></a>再見。必問別後用心功夫。難易若何。故荒唐者。茫無<a 
name="0673c19" id="0673c19"></a>以應。以慈愈切而嚴益重。雖無門庭設施。見者望崖<a 
name="0673c20" id="0673c20"></a>不寒而慄。然師一以等心相攝。從來接人軟語低聲。<a 
name="0673c21" id="0673c21"></a>一味平懷。未常有辭色。士大夫歸依者日益眾。即不<a 
name="0673c22" id="0673c22"></a>能入山。有請見者。師以化導為心。亦就見。歲一往來<a 
name="0673c23" id="0673c23"></a>城中。必主於回光寺。每至則在家二眾。歸之如遶華<a 
name="0673c24" id="0673c24"></a>座。師一視如幻化人。曾無一念分別心。故親近者。如<a 
name="0674a01" id="0674a01"></a>嬰兒之傍慈母也。出城多主於普德。臞<span class="gaiji">鶴<!--gaiji,鶴,1[鴳-女+隹],2,3--></span>悅公實稟<a 
name="0674a02" id="0674a02"></a>其教。先太師翁。每延入丈室。動經旬月。予童子時。即<a 
name="0674a03" id="0674a03"></a>親近執侍。辱師器之。訓誨不倦。予年十九。有不欲出<a 
name="0674a04" id="0674a04"></a>家意。師知之問曰。汝何背初心耶。予曰。第厭其俗耳。<a 
name="0674a05" id="0674a05"></a>師曰。汝知厭俗。何不學高僧。古之高僧。天子不以臣<a 
name="0674a06" id="0674a06"></a>禮待之。父母不以子禮畜之。天龍恭敬。不以為喜。當<a 
name="0674a07" id="0674a07"></a>取傳燈錄。高僧傳讀之。則知之矣。予即簡書笥。得中<a 
name="0674a08" id="0674a08"></a>峰廣錄一部。持白師。師曰。熟味此。即知僧之為貴也。<a 
name="0674a09" id="0674a09"></a>予由是決志薙染。實蒙師之開發。乃嘉靖甲子歲也。<a 
name="0674a10" id="0674a10"></a>丙寅冬。師愍禪道絕響。乃集五十三人。結坐禪期於<a 
name="0674a11" id="0674a11"></a>天界。師力拔予入眾同參。指示向上一路。教以念佛<a 
name="0674a12" id="0674a12"></a>審實話頭。是時始知有宗門事。比南都諸剎。從禪者<a 
name="0674a13" id="0674a13"></a>四五人耳。師垂老。悲心益切。雖最小沙彌。一以慈眼<a 
name="0674a14" id="0674a14"></a>視之。遇之以禮。凡動靜威儀。無不耳提面命。循循善<a 
name="0674a15" id="0674a15"></a>誘。見者人人以為親<span class="corr" title='[已&gt;己]'>己</span>。然護法心深。不輕初學。不慢<a 
name="0674a16" id="0674a16"></a>毀戒。諸山僧多不律。凡有千法紀者。師一聞之。不待<a 
name="0674a17" id="0674a17"></a>求而往救。必懇懇當事。佛法付囑王臣為外護。惟在<a 
name="0674a18" id="0674a18"></a>仰體佛心。辱僧即辱佛也。聞者莫不改容釋然。必至<a 
name="0674a19" id="0674a19"></a>解脫而後<span class="corr" title='[巳&gt;已]'>已</span>。然竟罔聞於人者。故聽者。亦未嘗以多<a 
name="0674a20" id="0674a20"></a>事為煩。久久。皆知出於無緣慈也。了凡袁公未第時。<a 
name="0674a21" id="0674a21"></a>參師於山中。相對默坐三日夜。師示之以唯心立命<a 
name="0674a22" id="0674a22"></a>之旨。公奉教事。詳省身錄。由是師道日益重。隆慶辛<a 
name="0674a23" id="0674a23"></a>未。予辭師北遊。師誡之曰。古人行&#x811A;。單為求明<span class="corr" title='[已&gt;己]'>己</span>躬<a 
name="0674a24" id="0674a24"></a>下事。爾當思他日將何以見父母師友。慎毋&#x8657;費草<a 
name="0674b01" id="0674b01"></a>鞋錢也。予涕泣禮別。壬申春。嘉禾吏部尚書默泉吳<a 
name="0674b02" id="0674b02"></a>公。刑部尚書旦泉鄭公。平湖太僕五臺陸公。與弟雲<a 
name="0674b03" id="0674b03"></a>臺。同請師故山。諸公時時入室問道。每見必炷香請<a 
name="0674b04" id="0674b04"></a>益。執弟子禮。達觀可禪師。常同尚書平泉陸公。中書<a 
name="0674b05" id="0674b05"></a>思菴徐公。謁師扣華嚴宗旨。師為發揮四法界圓融<a 
name="0674b06" id="0674b06"></a>之妙。皆歎未曾有。師尋常示人。特揭唯心淨土法門。<a 
name="0674b07" id="0674b07"></a>生平任緣。未常樹立門庭。諸山但有禪講道場。必請<a 
name="0674b08" id="0674b08"></a>坐方丈。至則舉揚百丈規矩。務明先德典刑。不少假<a 
name="0674b09" id="0674b09"></a>借。居恒安重寡言。出語如空谷音。定力攝持。住山清<a 
name="0674b10" id="0674b10"></a>修。四十餘年如一日。&#x8107;不至席。終身禮誦。未嘗輟一<a 
name="0674b11" id="0674b11"></a>夕。當江南禪道草昧之時。出入多口之地。始終無議<a 
name="0674b12" id="0674b12"></a>之者。其操行可知<span class="corr" title='[巳&gt;已]'>已</span>。師居鄉三載。所蒙化千萬計。一<a 
name="0674b13" id="0674b13"></a>夜四鄉之人。見師庵中大火發。及明趨視。師<span class="corr" title='[巳&gt;已]'>已</span>寂然<a 
name="0674b14" id="0674b14"></a>而逝矣。萬曆三年乙亥正月初五日也。師生於弘治<a 
name="0674b15" id="0674b15"></a>庚申。世壽七十有五。僧臘五十。弟子真印等茶毗葬<a 
name="0674b16" id="0674b16"></a>於寺右。予自離師。遍歷諸方。所參知識。未見操履平<a 
name="0674b17" id="0674b17"></a>實。真慈安詳之若師者。每一興想。師之音聲色相。昭<a 
name="0674b18" id="0674b18"></a>然心目。以感法乳之深。故至老而不能忘也。師之發<a 
name="0674b19" id="0674b19"></a>跡入道因緣。&#x8462;常親蒙開示。第末後一著。未知所歸。<a 
name="0674b20" id="0674b20"></a>前丁巳歲。東遊。赴沈定凡居士齋。禮師塔於棲真。乃<a 
name="0674b21" id="0674b21"></a>募建塔亭。置供贍田。少盡一念。見了凡先生銘未悉。<a 
name="0674b22" id="0674b22"></a>乃&#x69E9;述見聞行履為之傳。以示來者。師為中興禪道<a 
name="0674b23" id="0674b23"></a>之祖。惜機語失錄。無以發揚秘妙耳。</p><a 
name="0674b24" id="0674b24"></a><p style="text-indent: 0em; margin-left: 0em"><span class="linehead"></span>釋德清曰。達摩單傳之道。五宗而下。至我　明徑山<a 
name="0674c01" id="0674c01"></a>之後。獅絃將絕響矣。唯我大師。從法舟禪師。續如線<a 
name="0674c02" id="0674c02"></a>之&#x8109;。雖未大建法幢。然當大法草昧之時。挺然力振<a 
name="0674c03" id="0674c03"></a>其道。使人知有向上事。其於見地穩密。操履平實。動<a 
name="0674c04" id="0674c04"></a>靜不忘規矩。猶存百丈之典刑。遍閱諸方。縱有作者。<a 
name="0674c05" id="0674c05"></a>無以越之。豈非一代人天師表歟。清愧鈍根下劣。不<a 
name="0674c06" id="0674c06"></a>能克紹家聲。有負明教。至若荷法之心。未敢忘於一<a 
name="0674c07" id="0674c07"></a>息也。敬述師生平之&#x69E9;。後之觀者。當有以見古人云。</p><a 
name="0674c08" id="0674c08"></a><p style="margin-left: 3em"><span class="headname">&#x52C5;建五臺山大護國聖光寺妙峰登禪師傳</span></p><a 
name="0674c09" id="0674c09"></a><p style="text-indent: 0em; margin-left: 0em"><span class="linehead"></span>師諱福登。別號妙峰。山西平陽人。姓續氏。春秋續鞠<a 
name="0674c10" id="0674c10"></a>居之後也。師生方七歲。父母值凶歲。亡無殮具。薦蓆<a 
name="0674c11" id="0674c11"></a>而<span class="corr" title='[巳&gt;已]'>已</span>。師失怙恃。年十二投近寺僧出家。不得善視。年<a 
name="0674c12" id="0674c12"></a>十八遂逃。<span class="gaiji">攜<!--gaiji,攜,1[打-丁+嶲],2&#x22E42;,3--></span>一瓢至蒲&#x5742;郡東山。有文昌閣萬固寺<a 
name="0674c13" id="0674c13"></a>僧。朗公居之。師至日乞於市。暮宿於閣。朗公憐之。居<a 
name="0674c14" id="0674c14"></a>無何。山陰王出遊。見師奇之。謂朗公曰。當善視此子。<a 
name="0674c15" id="0674c15"></a>他日必成大器。公遂留為弟子。居頃之。值地夜大震。<a 
name="0674c16" id="0674c16"></a>民居盡塌。師被壓。將為必死。朗公亟搜之。幸無恙。王<a 
name="0674c17" id="0674c17"></a>因謂師曰。子臨大難不死。此非尋常。何不痛念生死<a 
name="0674c18" id="0674c18"></a>大事乎。師時年二十二。即奮志遠遊。王曰未可。姑就<a 
name="0674c19" id="0674c19"></a>中條山之棲岩寺。修蘭若。令師閉關。師請益近之法<a 
name="0674c20" id="0674c20"></a>師。示以法界觀。於關中依習禪觀。日夜鵠立者三年。<a 
name="0674c21" id="0674c21"></a>心有開悟。乃作偈呈王。王見之曰。此子見處早如此。<a 
name="0674c22" id="0674c22"></a>不折之。他日必狂。因取敝履。割底封寄之。乃書一偈<a 
name="0674c23" id="0674c23"></a>曰。者片臭鞋底。封將寄與爾。並不為別事。專打作詩<a 
name="0674c24" id="0674c24"></a>嘴。師見之。對佛作禮。以線繫於項上。自此絕無一言<a 
name="0675a01" id="0675a01"></a>矣。三年破關往見王。則具大人相。王甚喜。乃曰。子雖<a 
name="0675a02" id="0675a02"></a>知本分事。但未聞佛法。恐墮邪見。介休山中。有講楞<a 
name="0675a03" id="0675a03"></a>嚴經者。促師往聽。授具戒。師年二十七。王謂師曰。子<a 
name="0675a04" id="0675a04"></a>為僧。未出山門。如井蛙耳。南方多知識。子當往參。他<a 
name="0675a05" id="0675a05"></a>日歸來。可當老夫行&#x811A;也。乃親為師緝理操方具。解<a 
name="0675a06" id="0675a06"></a>自著絨衣襪。外裰以藍縷。手授之曰。此防寒也。師受<a 
name="0675a07" id="0675a07"></a>教。即單瓢隻杖南詢。遍參知識。至南海禮普陀。回寧<a 
name="0675a08" id="0675a08"></a>波。染時症。病幾死。旅宿。求滴水不可得。乃探手。就浴<a 
name="0675a09" id="0675a09"></a>盆掬水飲之甚甘。詰朝視之極穢濁。遂大嘔吐。忽自<a 
name="0675a10" id="0675a10"></a>覺曰。飲之甚甘。視之甚濁。淨穢由心耳。即通身大汗。<a 
name="0675a11" id="0675a11"></a>病乃痊。而遍體疥腫。至南都。時隆慶元年冬月也。適<a 
name="0675a12" id="0675a12"></a>先大師講法華經於天界。予居副講。師執淨頭役。予<a 
name="0675a13" id="0675a13"></a>每早起。見廁潔。即知行者為非常人。宵偵之。見師執<a 
name="0675a14" id="0675a14"></a>燈灑掃。洗籌杖。近窺之。乃一黃病頭陀耳。心異之。久<a 
name="0675a15" id="0675a15"></a>之師病。臥於客寮。予往視。則瘡腫遍身。手不能舉。因<a 
name="0675a16" id="0675a16"></a>問師安否。師曰。業障。身病<span class="corr" title='[巳&gt;已]'>已</span>難當。饞病更難治。予曰。<a 
name="0675a17" id="0675a17"></a>何謂也。師曰。但見行齋饅頭。恨不都放下。予心知為<a 
name="0675a18" id="0675a18"></a>有道者。明日袖餅果往候。以手投師。欣然咽之大快。<a 
name="0675a19" id="0675a19"></a>予笑曰。此真道人也。因坐談。師曰。每聞師講。心開意<a 
name="0675a20" id="0675a20"></a>解。英年妙悟如此。予曰。此非本分事。志將從師遠遊。<a 
name="0675a21" id="0675a21"></a>參究向上一著耳。不旬日。&#x8994;師不得。知潛行。恐以予<a 
name="0675a22" id="0675a22"></a>為累也。師歸。王見甚喜。且詢所見法門人物。師述先<a 
name="0675a23" id="0675a23"></a>德知識。在初學。則以予為一人。王繇是亦念之。師既<a 
name="0675a24" id="0675a24"></a>歸。無意人閒世。乃於中條最深處。誅茅弔影以居。辟<a 
name="0675b01" id="0675b01"></a>穀飲水三年。大有發悟。即以宗鏡印心。深人唯心之<a 
name="0675b02" id="0675b02"></a>旨。王日重三寶。於南山建梵宇成。延師居之。且欲求<a 
name="0675b03" id="0675b03"></a>北藏經於　大內。促師親往。師居山日久。髮長未剪。<a 
name="0675b04" id="0675b04"></a>乃隨宦遊者至京師。時予<span class="corr" title='[巳&gt;已]'>已</span>乞食長安。師於馬上。偶<a 
name="0675b05" id="0675b05"></a>識予於燕市。舍館定。乃物色於西山。一見曰。識得麼。<a 
name="0675b06" id="0675b06"></a>予熟視之。見雙瞳炯炯。忽憶為天界病行者也。曰識<a 
name="0675b07" id="0675b07"></a>得。師曰。改頭換面也。予曰。本來面目自在。師笑而作<a 
name="0675b08" id="0675b08"></a>禮。齋罷別去。明日往候。連床夜談。具述求藏因緣。予<a 
name="0675b09" id="0675b09"></a>曰。自別師。無日不念。今特相尋。適來觀光上國。以了<a 
name="0675b10" id="0675b10"></a>他日妄想耳。師曰。儻不棄。某當為師前驅打狗耳。即<a 
name="0675b11" id="0675b11"></a>別。隆慶壬申冬月也。明年春三月。予遊五臺。志居之。<a 
name="0675b12" id="0675b12"></a>以不禁冰雪。復回都門行乞。左司馬伯玉汪公語予<a 
name="0675b13" id="0675b13"></a>曰。法門寥落。大自可悲。觀公骨氣。異日當為人天師。<a 
name="0675b14" id="0675b14"></a>幸無浪遊。小子視方今無可為公師者。捨妙峰公無<a 
name="0675b15" id="0675b15"></a>友矣。予曰。夙有盟。公曰。果同行。小子當為津之。是年<a 
name="0675b16" id="0675b16"></a>秋。師造藏完。<span class="corr" title='[巳&gt;已]'>已</span>束裝。予適至。師即命登車。未一言。遂<a 
name="0675b17" id="0675b17"></a>同行。及至蒲。王見甚歡。安藏畢。乃留結冬。萬曆元年<a 
name="0675b18" id="0675b18"></a>癸酉也。師居常以二親魂未妥。欲改葬山。因國主分<a 
name="0675b19" id="0675b19"></a>守查公。平陽太守順庵胡公。各助葬。明年甲戌春正<a 
name="0675b20" id="0675b20"></a>月。予同師結隱五臺。東行便道過里。合葬二親。予為<a 
name="0675b21" id="0675b21"></a>卜城東高敝地葬之。作墓誌銘。事畢。遂至臺山。卜居<a 
name="0675b22" id="0675b22"></a>北臺之龍門。冰雪堆中。得老屋數椽。共棲之。越三年。<a 
name="0675b23" id="0675b23"></a>予恒思無以報二親。乃發願<span class="corr" title='[剌&gt;刺]'>刺</span>血泥金書華嚴經。師<a 
name="0675b24" id="0675b24"></a>亦<span class="corr" title='[剌&gt;刺]'>刺</span>舌血。硃書各一部。經將完。師欲建無遮大會。遂<a 
name="0675c01" id="0675c01"></a>下山募資具。期年緣畢集。欲演大華嚴。擬萬曆九年<a 
name="0675c02" id="0675c02"></a>辛巳冬日開啟。先是　慈聖聖母。為薦　先帝。保<a 
name="0675c03" id="0675c03"></a>　聖躬。修五臺塔院寺。舍利塔。時工將竣。求　皇儲遣<a 
name="0675c04" id="0675c04"></a>官於五臺。時會方集於新寺。予與師議曰。吾徒凡所<a 
name="0675c05" id="0675c05"></a>作為。無非為　國報本也。宜將一切盡歸之。實方外<a 
name="0675c06" id="0675c06"></a>臣子一念之忠耳。師然之。以是年冬十一月啟會。明<a 
name="0675c07" id="0675c07"></a>年壬午春三月圓滿。期百二十日。九邊八省。緇白赴<a 
name="0675c08" id="0675c08"></a>會者。道路不絕。每食不減數千人。會罷。將所餘金穀。<a 
name="0675c09" id="0675c09"></a>封付常住。與師一&#x9262;飄然長別矣。予東蹈海土。師往<a 
name="0675c10" id="0675c10"></a>蘆芽結庵以居。期年　聖母以求儲因緣。訪予二人。<a 
name="0675c11" id="0675c11"></a>獨得師。就蘆芽　賜建華嚴寺。頃成一大道場。於山<a 
name="0675c12" id="0675c12"></a>頂造萬佛鐵塔一座。高七級。初蒲&#x5742;萬固寺為師故<a 
name="0675c13" id="0675c13"></a>山。有唐聖僧舍利塔十三級。高三百尺。及大佛殿。皆<a 
name="0675c14" id="0675c14"></a>傾<span class="corr" title='[[土*已]&gt;圮]'>圮</span>。鄉大司馬見川王公。議重修。延師居三年。塔殿<a 
name="0675c15" id="0675c15"></a>鼎新。頃之三原大中丞。廓菴李公。請建渭河橋梁。師<a 
name="0675c16" id="0675c16"></a>往二年。工既竣。回蘆芽。過寧化。見石壁千仞。一平如<a 
name="0675c17" id="0675c17"></a>掌。師喜之。乃鑿為窟。深廣高下。各三丈五尺。雕華藏<a 
name="0675c18" id="0675c18"></a>世界十方佛剎。圖萬佛菩薩像。精密細妙。遂成一大<a 
name="0675c19" id="0675c19"></a>道場。居無何。宣府西院。議建大河橋。師應命至。度之。<a 
name="0675c20" id="0675c20"></a>水&#x6FF6;沙深。乃建橋二十三孔。亦竟成。師素願範滲金<a 
name="0675c21" id="0675c21"></a>三大土像。造銅殿三座。送三大名山。己亥春。杖錫潞<a 
name="0675c22" id="0675c22"></a>安謁瀋王。王適造滲金普賢大士送峨嵋。師言銅殿<a 
name="0675c23" id="0675c23"></a>事。王問費幾何。師曰。每座須萬金。王欣然願造峨嵋<a 
name="0675c24" id="0675c24"></a>者。即具輜重。送師至荊州。聽自監製。用取足於王。殿<a 
name="0676a01" id="0676a01"></a>高廣丈餘。滲金雕鏤諸佛菩薩像。精妙絕倫。世所未<a 
name="0676a02" id="0676a02"></a>有。殿成。送至峨嵋。大中丞霽宇王公撫蜀。聞師至請<a 
name="0676a03" id="0676a03"></a>見。問心要有契。公即願助南海者。乃<span class="corr" title='[釆&gt;采]'>采</span>銅於蜀。就匠<a 
name="0676a04" id="0676a04"></a>氏於荊門。工成。載至龍江時。普陀僧力拒之。不果往。<a 
name="0676a05" id="0676a05"></a>遂卜地於南都之華山。奏　聖母　賜建殿宇。安置。<a 
name="0676a06" id="0676a06"></a>遂成一大剎。師乃造五臺者。所施皆出於民閒。未幾<a 
name="0676a07" id="0676a07"></a>亦就。乙巳春。師躬送五臺。議置臺懷顯通寺　上聞。<a 
name="0676a08" id="0676a08"></a>遣御馬太監王忠　聖母遣近侍太監陳儒。各&#x8CF7;帑<a 
name="0676a09" id="0676a09"></a>金往視。卜地於寺。建殿安奉。以丙午夏五月興工。鼎<a 
name="0676a10" id="0676a10"></a>新創立。以磚壘七處九會。大殿前後六層。周匝樓閣<a 
name="0676a11" id="0676a11"></a>重重聳列。規模壯麗　賜額　&#x52C5;建大護國聖光永<a 
name="0676a12" id="0676a12"></a>明寺。工竣。乃建華嚴七處九會道場。上下千二百眾。<a 
name="0676a13" id="0676a13"></a>請十法師。演華嚴經。所費皆出內帑。道場之盛。&#x8462;從<a 
name="0676a14" id="0676a14"></a>前所未有也。師初入臺山。以道路崎嶇。於是溪設橋<a 
name="0676a15" id="0676a15"></a>梁。石鋪大路三百餘里。修阜平縣橋。　賜額普濟。建<a 
name="0676a16" id="0676a16"></a>接待院。為往來息肩之所。又於龍泉關外。忍草石。建<a 
name="0676a17" id="0676a17"></a>茶菴　&#x52C5;賜惠濟院。捨藥施茶。歲常賜金若干。隨蒙<a 
name="0676a18" id="0676a18"></a>　頒賜龍藏。建磚閣安供。後創七如來殿。又於阜平<a 
name="0676a19" id="0676a19"></a>立長壽庄奉　聖母建殿閣。前後七層。範接引彌陀<a 
name="0676a20" id="0676a20"></a>像。高三丈六尺。山門鐘鼓。兩廊寮舍。規模宏敞。又為<a 
name="0676a21" id="0676a21"></a>一大道場　賜額慈佑圓明寺。置供贍田數頃。師居<a 
name="0676a22" id="0676a22"></a>五臺。當建立時。亦應他緣。山西撫臺。請修崞縣要路<a 
name="0676a23" id="0676a23"></a>滹沱河大橋。晉王請修省城大塔寺。殿宇完。修會城<a 
name="0676a24" id="0676a24"></a>橋長十里。工未成。壬子秋九月。師以疾還山。乃料理<a 
name="0676b01" id="0676b01"></a>所建道場。上下立為十方常住。各得其人。向來眷屬。<a 
name="0676b02" id="0676b02"></a>各令歸故山。不留一人。臘月十九日卯時。端然而逝。<a 
name="0676b03" id="0676b03"></a>師生於嘉靖庚子。入滅於萬曆壬子。世壽七十有三。<a 
name="0676b04" id="0676b04"></a>法臘四十有奇。師既化　上聞之賜葬。建塔於永明<a 
name="0676b05" id="0676b05"></a>之西。問師功德未完者。悉令完之　聖母賜千金。布<a 
name="0676b06" id="0676b06"></a>五百匹。為葬事。初侍御蘇公雲浦按山西。因入山訪<a 
name="0676b07" id="0676b07"></a>師。問心要相契。往返酬酢。多語句未錄。師示恙。公遣<a 
name="0676b08" id="0676b08"></a>醫致藥石。及遷化公。為製塔銘。常曰。人以妙峰師。為<a 
name="0676b09" id="0676b09"></a>福田善知識。實不知其超悟處也。嗚呼。師果何人哉。<a 
name="0676b10" id="0676b10"></a>起於孤微。卒能於天人中。作一代廣大佛事。以予蚤<a 
name="0676b11" id="0676b11"></a>歲。物色師於陸沉賤役中。及年三十。同行&#x811A;。刻志修<a 
name="0676b12" id="0676b12"></a>行。既而臺山一別。三十餘年。始以小王助道。終至<a 
name="0676b13" id="0676b13"></a>　聖天子　聖母諸王為檀越。凡所營建。法施應念雲<a 
name="0676b14" id="0676b14"></a>湧。投足所至。遂成寶坊。果何緣而能致耶。苟非心遊<a 
name="0676b15" id="0676b15"></a>法界。圓融性海所流不思議力。而能若此也耶。師自<a 
name="0676b16" id="0676b16"></a>發跡操方。住山行履。從來一衲之外。無長物。恒隨侍<a 
name="0676b17" id="0676b17"></a>者無一人。如所建立。皆秉明一心。而金錢施利。曾未<a 
name="0676b18" id="0676b18"></a>染指。隨立隨去。略無介懷。所成大剎十餘處。無一弟<a 
name="0676b19" id="0676b19"></a>子為居守。住則隨緣。一毫不私。去則若忘。寸絲不掛。<a 
name="0676b20" id="0676b20"></a>飄然若浮雲之聚散。孤<span class="gaiji">鶴<!--gaiji,鶴,1[鴳-女+隹],2,3--></span>之往來。豈非深證唯心。遇<a 
name="0676b21" id="0676b21"></a>緣即宗者耶。師貌古骨剛。具五陋。面嚴冷。絕情識。孤<a 
name="0676b22" id="0676b22"></a>勁無緣飾。終身&#x8107;不至席。予深感切磋之力。名雖道<a 
name="0676b23" id="0676b23"></a>友。其實心師之也。雖別三十餘年。時時居然在目。如<a 
name="0676b24" id="0676b24"></a>臨師保。生平不忘所自。豈非宿緣哉。悲予老矣。不能<a 
name="0676c01" id="0676c01"></a>致瓣香於龕室。以因緣障道。世多肉眼。&#x69E9;以福田視<a 
name="0676c02" id="0676c02"></a>師。而不知其密造。故述師生平之&#x69E9;。使後世知我明<a 
name="0676c03" id="0676c03"></a>　二百餘年。其在法門建立之功行。亦唯師一人而<a 
name="0676c04" id="0676c04"></a><span class="corr" title='[巳&gt;已]'>已</span>。豈易見哉。</p><a 
name="0676c05" id="0676c05"></a><p style="text-indent: 0em; margin-left: 0em"><span class="linehead"></span>贊曰。古人一得金剛正眼。則能攬長河為酥酪。變大<a 
name="0676c06" id="0676c06"></a>地作黃金。非分外事。然於法性空中。特野馬塵埃。師<a 
name="0676c07" id="0676c07"></a>之自視也。亦若是而<span class="corr" title='[巳&gt;已]'>已</span>。予常竊謂。假能以似師之緣。<a 
name="0676c08" id="0676c08"></a>攝歸一際。作助道具。建剎如那蘭陀。性相並樹。禪淨<a 
name="0676c09" id="0676c09"></a>雙修。則四十餘年。足不離影。而於法門之功。當與清<a 
name="0676c10" id="0676c10"></a>&#x51C9;東林比隆矣。觸目華藏淨土莊嚴。又不止三山十<a 
name="0676c11" id="0676c11"></a>剎而<span class="corr" title='[巳&gt;已]'>已</span>也。嗟乎往矣。其或俟師再來耶。</p><a 
name="0676c12" id="0676c12"></a><p style="margin-left: 3em"><span class="headname">雪浪法師恩公中興法道傳</span></p><a 
name="0676c13" id="0676c13"></a><p style="text-indent: 0em; margin-left: 0em"><span class="linehead"></span>自白馬西來。像教東興。羅什淨名振其綱。遠公涅槃<a 
name="0676c14" id="0676c14"></a>挹其緒。而大法始昌明於中夏。六朝盛矣。然其真宗。<a 
name="0676c15" id="0676c15"></a>猶未大樹立。自天台標三觀以成一家。有唐賢首。始<a 
name="0676c16" id="0676c16"></a>開華嚴法界之宗。清涼獨擅其美。玄奘闡唯識之旨。<a 
name="0676c17" id="0676c17"></a>窺基專業其門。由是性相二宗之淵源。一心三諦之<a 
name="0676c18" id="0676c18"></a>旨。始橫流於大地。吾佛一代聖教。如大海潛流於四<a 
name="0676c19" id="0676c19"></a>天下。教義幽宗。如揭日月於中天矣。自是著述多門。<a 
name="0676c20" id="0676c20"></a>標定非一。無非探其本源。而攝歸真際。總皆遊泳如<a 
name="0676c21" id="0676c21"></a>來之性海。撈摝法界之魚龍。不異&#x89A9;白毫於靈山。聽<a 
name="0676c22" id="0676c22"></a>圓音於覺苑也。自達摩西來。立單傳之旨。直指一心。<a 
name="0676c23" id="0676c23"></a>不尚文字。由是教為佛眼。禪為佛心。禪教齊驅。並行<a 
name="0676c24" id="0676c24"></a>不悖。及六祖而下。禪道大興。則不無尚執之呵。而教<a 
name="0677a01" id="0677a01"></a>禪始裂。圭峰力挽未能。永明會性相歸一心。目為宗<a 
name="0677a02" id="0677a02"></a>鏡。而佛祖全體大用。彰明大著矣。惟我　聖祖龍飛。<a 
name="0677a03" id="0677a03"></a>廓清寰宇。開萬世太平之業。初　至建康。&#x5292;甲未解。<a 
name="0677a04" id="0677a04"></a>即崇重佛氏。洪武三年　詔天下高僧。安置於天界<a 
name="0677a05" id="0677a05"></a>寺。建普度道場於鐘山靈谷。名流畢集。大闡玄宗<a 
name="0677a06" id="0677a06"></a>　御駕躬臨　親聞法喜。而法道之盛。不減在昔。何其<a 
name="0677a07" id="0677a07"></a>偉與。由是於一門。制立三教。謂禪。講。瑜珈。以禪悟自<a 
name="0677a08" id="0677a08"></a>心。講明法性。瑜珈以濟幽冥。乃建三大剎。以天界安<a 
name="0677a09" id="0677a09"></a>禪侶。以天禧居義學。以能仁居瑜珈。汪汪洋洋。天下<a 
name="0677a10" id="0677a10"></a>朝宗。自　北遷之後。而禪道不彰。獨講演一宗。集於<a 
name="0677a11" id="0677a11"></a>大都。而江南法道。日漸靡無聞焉。正嘉之際。北方講<a 
name="0677a12" id="0677a12"></a>席。亦唯通泰二大老。踞華座於　京師。海內學者畢<a 
name="0677a13" id="0677a13"></a>集。而南方學者。習於軟暖。望若登天。惟我先大師無<a 
name="0677a14" id="0677a14"></a>極和尚。自淮陰從師。一&#x9262;往依焉。飲冰囓雪。廢寢忘&#x98E1;<a 
name="0677a15" id="0677a15"></a>者。二十餘年。具得賢首慈恩性相宗旨。既而南歸。至<a 
name="0677a16" id="0677a16"></a>金陵魏國公子見而悅之。遂為檀越。請講圓覺經。唱<a 
name="0677a17" id="0677a17"></a>而不和。聽者寥寥。祠部主政五臺陸公往謁。謂先太師<a 
name="0677a18" id="0677a18"></a>翁西林和尚曰。頃見北來高僧無極。真人天師也。聆<a 
name="0677a19" id="0677a19"></a>其講說妙義。深契佛心。吾念報恩。乃　聖祖所設之<a 
name="0677a20" id="0677a20"></a>講教。僧徒居此。安可絕無聞乎。公為住持。誠能禮請<a 
name="0677a21" id="0677a21"></a>歸寺。大演法道。開誘&#x7FA3;蒙。法門之幸也。師翁唯唯。即<a 
name="0677a22" id="0677a22"></a>盡禮致幣敦請。時嘉靖三十二年也。師至安居於寺<a 
name="0677a23" id="0677a23"></a>之三藏殿。以玄奘大師髮塔在焉。常住歲設常供。太<a 
name="0677a24" id="0677a24"></a>師翁乃選寺僧數十人。躬領座下。日聽講諸經。附近<a 
name="0677b01" id="0677b01"></a>諸山耆宿。稍有應者。久之則京城善士日集。知供四<a 
name="0677b02" id="0677b02"></a>事。善化之風漸開。時有居士黃公某者。夫婦久持齋。<a 
name="0677b03" id="0677b03"></a>一日公<span class="gaiji">攜<!--gaiji,攜,1[打-丁+嶲],2&#x22E42;,3--></span>幼子六郎往設供。六郎即雪浪法師恩公<a 
name="0677b04" id="0677b04"></a>也。公生性超邁。朗爽不&#x7FA3;。唯好嬉戲作佛事。及入社<a 
name="0677b05" id="0677b05"></a>學。先生訓句讀。略不經心。督之。第相視而嘻。固無當<a 
name="0677b06" id="0677b06"></a>也。是日設供。值講八識規矩。公一聞即有當於心。傾<a 
name="0677b07" id="0677b07"></a>聽之。留二三日。父歸喚公。公不應。父曰。若愛出家耶。<a 
name="0677b08" id="0677b08"></a>公笑而點首。父強之。竟不歸。父歸數日。母思之切。促<a 
name="0677b09" id="0677b09"></a>父往<span class="gaiji">攜<!--gaiji,攜,1[打-丁+嶲],2&#x22E42;,3--></span>之。父至強之再三。公暗袖剪刀。潛至三藏塔<a 
name="0677b10" id="0677b10"></a>前。自剪頂髮。手提向父曰。將此寄與母。父痛哭。公視<a 
name="0677b11" id="0677b11"></a>之而<span class="corr" title='[巳&gt;已]'>已</span>。由是竟不歸。父回告母。遂聽之。公時年十二<a 
name="0677b12" id="0677b12"></a>也。從此為沙彌。出入眾中。作大人相。一日大眾齋。公<a 
name="0677b13" id="0677b13"></a>先至飯堂。坐第一座。頃首座至。咄曰。小沙彌何得居<a 
name="0677b14" id="0677b14"></a>此座。公曰。此座誰當居。座曰。通佛法者。公曰。如是則<a 
name="0677b15" id="0677b15"></a>我當居之。座曰。汝通何佛法。公曰。請問。座曰。且問今<a 
name="0677b16" id="0677b16"></a>日法座上講箇甚麼。公隨口而應。了了大意。一眾驚<a 
name="0677b17" id="0677b17"></a>歎曰。此子再來人也。公每聽講。即嬉戲。及問之。無遺<a 
name="0677b18" id="0677b18"></a>義焉。公出家之明年。予十二歲。亦出家。太師翁<span class="gaiji">攜<!--gaiji,攜,1[打-丁+嶲],2&#x22E42;,3--></span>予<a 
name="0677b19" id="0677b19"></a>參先大師。公坐戲於佛殿。一見予而色喜。若素親狎。<a 
name="0677b20" id="0677b20"></a>人視為同胞。然予以幼從讀誦。未知義也。公少居講<a 
name="0677b21" id="0677b21"></a>肆。見解超&#x7FA3;。一眾敬服。年十八。即分座副講。聞者悚<a 
name="0677b22" id="0677b22"></a>悟。然公天性不&#x898A;。略不為意。予十九薙髮。先大師於<a 
name="0677b23" id="0677b23"></a>本寺演華嚴玄談。予即從授戒聽講。心意開解。如夙<a 
name="0677b24" id="0677b24"></a>習焉。時公器予。即以法為兄弟莫逆也。公尚未習世<a 
name="0677c01" id="0677c01"></a>俗文字。予偶作山居賦一首。公粘於壁。公姪博士黃<a 
name="0677c02" id="0677c02"></a>生。見之羨曰。阿叔有愧此公多矣。公曰。是雕蟲技耳。<a 
name="0677c03" id="0677c03"></a>何足齒哉。公年二十一。佛法淹貫。自是勵志。始習世<a 
name="0677c04" id="0677c04"></a>閒經書。子史百氏。及古辭賦詩歌。靡不搜索。遊戲染<a 
name="0677c05" id="0677c05"></a>翰。意在筆先。三吳名士。切磨殆遍。所出聲詩。無不膾<a 
name="0677c06" id="0677c06"></a>炙人口。尺牘隻字。得為珍秘。嘗謂予曰。人言不讀萬<a 
name="0677c07" id="0677c07"></a>卷書。不知杜詩。我說不讀萬卷書。不知佛法。常閱華<a 
name="0677c08" id="0677c08"></a>嚴大疏。至五地聖人。博通世諦諸家之學。方堪涉俗<a 
name="0677c09" id="0677c09"></a>利生。公之肆力於是。豈無意乎。予從雲谷先師習禪<a 
name="0677c10" id="0677c10"></a>於天界。切志參究向上事。公每見予枯坐。即呵曰。用<a 
name="0677c11" id="0677c11"></a>如三家村裏土地作麼。頻激以聽講。予曰。各從其志<a 
name="0677c12" id="0677c12"></a>耳。古德云。若自性宗通。回視文字。如推門落臼。固無<a 
name="0677c13" id="0677c13"></a>難也。公曰。若果能此。吾則兄事之。自是予於山林之<a 
name="0677c14" id="0677c14"></a>志益切。以始閱華嚴。知有五臺山。心日馳之。年二十<a 
name="0677c15" id="0677c15"></a>五。志將北遊。別公於雪浪菴。公曰。子色力孱弱。北地<a 
name="0677c16" id="0677c16"></a>苦寒。固難堪也。無<span class="corr" title='[巳&gt;已]'>已</span>。吾姑&#x64D5;子。遨遊三吳。操其筋骨。<a 
name="0677c17" id="0677c17"></a>而後行未晚。予曰。三吳乃枕席耳。自知生平軟暖習<a 
name="0677c18" id="0677c18"></a>氣。不至無可使之地。決不能治此。固予之志也。公曰。<a 
name="0677c19" id="0677c19"></a>若必行。俟吾少庀行李之資。以備風雨。予笑曰。兄視<a 
name="0677c20" id="0677c20"></a>弟壽當幾何。公曰。安可計此。予曰。兄即能資歲月計。<a 
name="0677c21" id="0677c21"></a>安能終餘日哉。公意戀戀不<span class="corr" title='[巳&gt;已]'>已</span>。予詒之曰。兄如不釋<a 
name="0677c22" id="0677c22"></a>然。試略圖之。公冒大雪方入城。予即<span class="gaiji">攜<!--gaiji,攜,1[打-丁+嶲],2&#x22E42;,3--></span>一瓢長往矣。<a 
name="0677c23" id="0677c23"></a>公回山不見予。不覺放聲大哭。以此知公生平也。予<a 
name="0677c24" id="0677c24"></a>遂孤杖北遊。公亦遊目嵩山。至伏牛結冬而歸。居常<a 
name="0678a01" id="0678a01"></a>曰。清兄去。吾無友矣。既聞予在都下。公瓢笠而尋至。<a 
name="0678a02" id="0678a02"></a>則予行&#x811A;他方。公遂留京師。及予同妙峰師。入五臺<a 
name="0678a03" id="0678a03"></a>結茅以居。公聞之。即登臺山。問予於冰雪堆中。夜談<a 
name="0678a04" id="0678a04"></a>因扣公志。公曰。吾見若此心如冰。誓將同死生耳。第<a 
name="0678a05" id="0678a05"></a>念本師老矣。奈何。予曰不然。人各有志。亦各有緣。察<a 
name="0678a06" id="0678a06"></a>兄之緣。在弘法以續慧命。非枯寂比也。江南法道久<a 
name="0678a07" id="0678a07"></a>湮。幸本師和尚受佛付囑而開闢之。觀座下。似未有<a 
name="0678a08" id="0678a08"></a>能振其家聲者。兄乃克家的肖子。將來法道之任匪<a 
name="0678a09" id="0678a09"></a>輕。且師長暮年。非兄何以光前啟後。幸速歸。無久滯<a 
name="0678a10" id="0678a10"></a>他方也。公即理<span class="gaiji">策<!--gaiji,策,1[竺-二+束],2&#x41FF;,3--></span>歸。&#x6FF5;行。予囑之曰。兄素未以法自<a 
name="0678a11" id="0678a11"></a>任。此回乘本師老年。就當侍座。以收四方學者之心。<a 
name="0678a12" id="0678a12"></a>他日登壇。則吾家故物耳。幸無多讓。公既歸。則挺然<a 
name="0678a13" id="0678a13"></a>以法為任。久參夙學。皆&#x5374;步矣。先師弘法以來。三演<a 
name="0678a14" id="0678a14"></a>大疏。七講玄談。公盡得華嚴法界。圓融無礙之旨。遊<a 
name="0678a15" id="0678a15"></a>泳性海。時稱獨步。公素慕禪宗。大章宗師開堂於少<a 
name="0678a16" id="0678a16"></a>林。公束包往參。竟中止。既而遜菴昂公。從少室來至<a 
name="0678a17" id="0678a17"></a>棲霞。拈提公案。公折節往從。商確古德機緣。得單傳<a 
name="0678a18" id="0678a18"></a>之旨。人或恥公。公曰。文殊為七佛師。何妨為釋迦白<a 
name="0678a19" id="0678a19"></a>槌。自爾凡出語言。頓脫拘忌。從此安心禪觀。及先師<a 
name="0678a20" id="0678a20"></a>遷化。公據華座。日遶萬指。一旦翻然。盡掃訓詁俗習。<a 
name="0678a21" id="0678a21"></a>單提本文。直探佛意。拈示言外之旨。恒教學人。以理<a 
name="0678a22" id="0678a22"></a>觀為入門。由是學者耳目。煥然一新。如望長空。撥雲<a 
name="0678a23" id="0678a23"></a>霧而見天日。法雷啟蟄。&#x7FA3;&#x5F5A;昭蘇。聞者莫不歎未曾<a 
name="0678a24" id="0678a24"></a>有。先是講肆所至。多本色無文。所入教義。如抱樁搖<a 
name="0678b01" id="0678b01"></a>櫓。略無超脫之機。及公出世。如摩尼圓照。五色相鮮。<a 
name="0678b02" id="0678b02"></a>隨方而應。一雨普霑。三草二木無不蒙潤。且以慈攝<a 
name="0678b03" id="0678b03"></a>之。以威折之。一時聰明特達之士。無不出其座下。始<a 
name="0678b04" id="0678b04"></a>終說法。幾三十年。每期眾多萬指。即閒遊山水。杖錫<a 
name="0678b05" id="0678b05"></a>所至。隨緣任意。水邊樹下。稱性揮麈。若龍驤虎嘯。風<a 
name="0678b06" id="0678b06"></a>動雲從。自昔南北法席之盛。未有若此。先師說法三<a 
name="0678b07" id="0678b07"></a>十餘年。門下出世不二三人。亦未大振。公之弟子可<a 
name="0678b08" id="0678b08"></a>數者。多分化四方。南北法席師匠。皆出公門。除耶溪<a 
name="0678b09" id="0678b09"></a>三。明明宗<span class="corr" title='[巳&gt;已]'>已</span>往。現前若巢松浸一雨潤。大唱於三吳。<a 
name="0678b10" id="0678b10"></a>蘊璞愚。晚振於都下。若昧智。獨揭於江西。心光敏。宣<a 
name="0678b11" id="0678b11"></a>揚於<span class="corr" title='[准&gt;淮]'>淮</span>北。海內凡稱說法者。無不指歸公門。非具四<a 
name="0678b12" id="0678b12"></a>攝之力。何能有此。嗚呼。豈尋常可測哉。公每撤座。則<a 
name="0678b13" id="0678b13"></a>修壁觀。嘗於長興山中。結茅習靜。入定二日。林木屋<a 
name="0678b14" id="0678b14"></a>宇為之振動。此人所未知也。天性坦夷。不修城府。不<a 
name="0678b15" id="0678b15"></a>避譏嫌。以適意為樂。來去翛然。如逸<span class="gaiji">鶴<!--gaiji,鶴,1[鴳-女+隹],2,3--></span>凌空。脫略拘<a 
name="0678b16" id="0678b16"></a>忌。達觀禪師頗有嗛於公。予曰。師固不知雪浪。吾觀<a 
name="0678b17" id="0678b17"></a>其因地。聽唯識而發心。向藏塔而剪髮。此再來人窺<a 
name="0678b18" id="0678b18"></a>基後身也。達師首肯曰。吾自今不敢易視此公矣。嘉<a 
name="0678b19" id="0678b19"></a>靖末年。本寺雷火災。殿堂一夕煨燼。予與公相對而<a 
name="0678b20" id="0678b20"></a>泣曰。嗟乎。佛說大火所燒。淨土不毀。何期與之俱化<a 
name="0678b21" id="0678b21"></a>耶。傷哉難矣。方今之世。捨爾我其誰歟。惜乎年輕福<a 
name="0678b22" id="0678b22"></a>薄。無道力。從此決志修行。他日長養。頭角崢嶸。終當<a 
name="0678b23" id="0678b23"></a>遂此興復之願。由是予北遊。固志在生死大事。其實<a 
name="0678b24" id="0678b24"></a>中心。二十餘年未嘗一日忘。即五臺東海。皆若子房<a 
name="0678c01" id="0678c01"></a>之始終為韓也不幸而竟以賈害。信乎大事因緣。固<a 
name="0678c02" id="0678c02"></a>未可以妄想求也。及予罹難被遣。過故鄉。公別予於<a 
name="0678c03" id="0678c03"></a>江上。促膝夜談及初志。予曰。事機<span class="corr" title='[巳&gt;已]'>已</span>就。若不遭此蹶。<a 
name="0678c04" id="0678c04"></a>指日可成。今且奈何。予往矣。兄試相時先唱。當躬行<a 
name="0678c05" id="0678c05"></a>乞於南都。以警眾之耳目。予早晚天假生還。尚可計<a 
name="0678c06" id="0678c06"></a>也。公頷之。明發遂長往。萬曆乙未冬十一月也。予度<a 
name="0678c07" id="0678c07"></a>嶺之三年。戊戌。公見本寺塔頂傾側。遂奮志修理。一<a 
name="0678c08" id="0678c08"></a>時當道助發。給諫祝公首唱。公親領眾數百。次第行<a 
name="0678c09" id="0678c09"></a>乞於都市。一時人心躍然興起。金錢集者。動以千百<a 
name="0678c10" id="0678c10"></a>計。大役遂舉。塔高二十五丈。其安塔頂管心木。約長<a 
name="0678c11" id="0678c11"></a>七丈。架半倍之。則從空而下。如芥投針。其勢難矣。公<a 
name="0678c12" id="0678c12"></a>心苦極。忽嘔血數升。時管木即入。在架之人。如鳥棲<a 
name="0678c13" id="0678c13"></a>柔條。竟無小恙。豈非心力所致哉。會計所費數萬緡。<a 
name="0678c14" id="0678c14"></a>唯　聖母賜三千金。其餘皆出民閒。未動公家一髮<a 
name="0678c15" id="0678c15"></a>也。公生於富室。人皆視為性習軟暖。及中年操履。篤<a 
name="0678c16" id="0678c16"></a>於苦行。於江東大巾立捨茶菴。公自擔水。日供不倦。<a 
name="0678c17" id="0678c17"></a>門人相從。說法不輟。即弱骨者。日益強矣。居常思結<a 
name="0678c18" id="0678c18"></a>十方粥飯緣。暮年就吳之望亭。開接待院。接納往來。<a 
name="0678c19" id="0678c19"></a>躬操薪水執作具。領學人作務。日則齋飯。晚則澡浴。<a 
name="0678c20" id="0678c20"></a>夜則說法。二利並施。三吳之士。翕然信向。即闡提亦<a 
name="0678c21" id="0678c21"></a>轉為護法。未幾示微疾。一日告眾曰。汝等善自護持。<a 
name="0678c22" id="0678c22"></a>吾將行矣。弟子乞師垂示。公曰。如空中花。本無所有。<a 
name="0678c23" id="0678c23"></a>說箇甚麼。問曰。師即不諱。用坐龕。用棺木。公曰。坐死<a 
name="0678c24" id="0678c24"></a>用龕子。臥死用棺材。相錫打瓶。且莫安排。言訖。頃即<a 
name="0679a01" id="0679a01"></a>索浴更衣。端坐而逝。弟子輩迎葬於雪浪山。化之日<a 
name="0679a02" id="0679a02"></a>悲感載道。學人如喪考妣也。公生於嘉靖乙巳九月<a 
name="0679a03" id="0679a03"></a>九日。入滅於萬曆丁未某月某日。世壽六十三歲。法<a 
name="0679a04" id="0679a04"></a>臘四十五夏。得度弟子雖多。獨孫慧經。字緣督者。盡<a 
name="0679a05" id="0679a05"></a>得心要。且善相宗。其唯識一論。實從開發。惜乎早夭。<a 
name="0679a06" id="0679a06"></a>傳法弟子出世者。如前所列。隱約者。尚多多也。嗟乎。<a 
name="0679a07" id="0679a07"></a>予與公猶同胞也。三十暌<span class="gaiji">攜<!--gaiji,攜,1[打-丁+嶲],2&#x22E42;,3--></span>。老未合併。時為永歎。每<a 
name="0679a08" id="0679a08"></a>思當世。知公者希。況沒世乎。因述公生平之&#x69E9;。為法<a 
name="0679a09" id="0679a09"></a>道中興所係。且令後之學者。知大法因緣。有自來也。</p><a 
name="0679a10" id="0679a10"></a><p style="text-indent: 0em; margin-left: 0em"><span class="linehead"></span>贊曰。聞之菩薩往來人天。留惑潤生。尚有隔陰之昏。<a 
name="0679a11" id="0679a11"></a>而不通於宿命。唯自驗之於夢中。智者觀之以習氣。<a 
name="0679a12" id="0679a12"></a>毫無爽也。予以公出家因緣。是知必為再來人。至人<a 
name="0679a13" id="0679a13"></a>潛行玩世。逆順無方。豈常情可測哉。龍象蹴踏。固非<a 
name="0679a14" id="0679a14"></a>跛驢所堪。無怪乎肉眼忽之也。苟非乘夙願力。豈能<a 
name="0679a15" id="0679a15"></a>光流末世。起百代之衰哉。觀其生死脫然可知矣。</p><a 
name="0679a16" id="0679a16"></a><p style="margin-left: 3em"><span class="headname">皖城浮山大華嚴寺中興住山朗目禪師智<a 
name="0679a17" id="0679a17"></a>公傳</span></p><a 
name="0679a18" id="0679a18"></a><p style="text-indent: 0em; margin-left: 0em"><span class="linehead"></span>公諱本智。初號慧光。曲靖李氏子。先為金陵人。後徙<a 
name="0679a19" id="0679a19"></a>居滇南。生而倜儻不&#x7FA3;。負出塵之志。曲城之陽。有朗<a 
name="0679a20" id="0679a20"></a>目山。公之父出家居此。號白齋和尚。公年十二。即往<a 
name="0679a21" id="0679a21"></a>依出家。遂薙髮為驅烏。後行&#x811A;。遇黃道月舍人。與語<a 
name="0679a22" id="0679a22"></a>投機。為更其號。曰朗目云。白齋以華嚴為業。公以聞<a 
name="0679a23" id="0679a23"></a>熏發起。即從事焉。居常以生死大事為懷。切志向上。<a 
name="0679a24" id="0679a24"></a>年十九受具。白齋將順世。公請益。齋曰。是惡知不旦<a 
name="0679b01" id="0679b01"></a>暮為人&#x58FB;也。公發憤。即決志操方。北遊中原。遍歷名<a 
name="0679b02" id="0679b02"></a>山。參訪知識。足跡半天下。氣吞諸方八九矣。南北法<a 
name="0679b03" id="0679b03"></a>門諸大老。若伏牛之大方。印宗。南岳之無盡。廬山之<a 
name="0679b04" id="0679b04"></a>大安。薊門之遍融。月心。皆一時教禪師匠。咸及其門。<a 
name="0679b05" id="0679b05"></a>經爐冶鉗鎚。故若宗若教。得其指歸。第於參究<span class="corr" title='[已&gt;己]'>己</span>躬<a 
name="0679b06" id="0679b06"></a>一著。以未悟為切。於是立禪一十二載。始得心光透<a 
name="0679b07" id="0679b07"></a>露。由是機辯自在。行&#x811A;北遊。過六安。大夫劉公。為新<a 
name="0679b08" id="0679b08"></a>中峰華嚴蘭若居之。未幾去白下。給諫宇&#x6E7B;鍾公。為<a 
name="0679b09" id="0679b09"></a>人傲物。素少法門。無攖其鋒者。一日至天界寺。問主<a 
name="0679b10" id="0679b10"></a>者曰。善世法門。可有禪者麼。主者推公出見。請問禪<a 
name="0679b11" id="0679b11"></a>師。天界寺還在心內心外。公曰。寺且置。借問爾把甚<a 
name="0679b12" id="0679b12"></a>麼當作心。鍾默然。公曰。莫道天界。即三千諸佛。只在<a 
name="0679b13" id="0679b13"></a>山僧拂子頭上。鍾良久作禮。自是始知法門有人矣。<a 
name="0679b14" id="0679b14"></a>陶公允宜宦比部。相與莫逆。陶左遷廬州別駕。署篆<a 
name="0679b15" id="0679b15"></a>六安。創鏡心精舍以待公。皖之東九十里。曰浮山。昔<a 
name="0679b16" id="0679b16"></a>遠公與歐陽公因棋說法處。有華嚴道場古剎。為一<a 
name="0679b17" id="0679b17"></a>闡提所破廢。太史觀我吳公每慨之。欲興而未能也。<a 
name="0679b18" id="0679b18"></a>公自淝水。飄然一錫而來。吳公一見與語。相印契。再<a 
name="0679b19" id="0679b19"></a>拜而啟曰。浮度固為九帶宗乘。近為古亭和尚演化<a 
name="0679b20" id="0679b20"></a>地。華嚴道場。即重豎剎竿也。今為有力者負之而趨。<a 
name="0679b21" id="0679b21"></a>其如茲山何。古亭為滇南人。師豈後身適來。豈非理<a 
name="0679b22" id="0679b22"></a>前願耶。公聞而愕然曰。予少時。每對古亭肉身。瞻戀<a 
name="0679b23" id="0679b23"></a>無<span class="corr" title='[巳&gt;已]'>已</span>。抑聞開法浮度。不知即此山也。因思華嚴。乃出<a 
name="0679b24" id="0679b24"></a>家本始。皆若宿契。遂欣然心許之。於是拈香禱於護<a 
name="0679c01" id="0679c01"></a>法善神。遂腰包而去。太史猶未知所向往也。公至<span class="corr" title='[准&gt;淮]'>淮</span><a 
name="0679c02" id="0679c02"></a>陰。沁水劉中丞東星。建節於淮。夙慕方外友。邂逅於<a 
name="0679c03" id="0679c03"></a>龍興寺。&#x89A9;公機警。喜愜素心。乃館之公舍。暇與語。閒<a 
name="0679c04" id="0679c04"></a>及浮度因緣。劉公欣然曰。此彈指之力耳。即檄下郡<a 
name="0679c05" id="0679c05"></a>邑。令一行。闡提懾伏。盡歸我汶陽之田。百五十年之<a 
name="0679c06" id="0679c06"></a>廢墜。一言而興起之。豈非願力耶。寺既復。遂北入京<a 
name="0679c07" id="0679c07"></a>師。會神廟為慈聖皇太后　&#x52C5;頒印施大藏尊經。公<a 
name="0679c08" id="0679c08"></a>乃奉　璽書。持大藏。歸浮山。始自戊戌。迄於壬寅。五<a 
name="0679c09" id="0679c09"></a>年之閒。而浮山護國大華嚴寺。巍然如從地湧。豈人<a 
name="0679c10" id="0679c10"></a>力也哉。叢林就緒。即付囑其徒圓某。感劉公護法之<a 
name="0679c11" id="0679c11"></a>恩。走沁水致弔焉。瀋王為佛法金湯。剎利中最。聞公<a 
name="0679c12" id="0679c12"></a>入國。欲致一見。公語使者曰。佛法付囑國王。久嚮賢<a 
name="0679c13" id="0679c13"></a>王。深心外護法門。若以世法相見。則不敢辱王之明<a 
name="0679c14" id="0679c14"></a>德。使者覆王曰。願聞法要也。詰朝王坐中殿。延公入。<a 
name="0679c15" id="0679c15"></a>長揖問王曰。善哉世主。富有國土。貴無等倫。作何勝<a 
name="0679c16" id="0679c16"></a>因。感斯妙果。王曰。從三寶中修來。公曰。既從三寶中<a 
name="0679c17" id="0679c17"></a>修來。因何見僧不禮。生大我慢。王悚然下座。請入存<a 
name="0679c18" id="0679c18"></a>心殿。設香作禮。請問法要。因問華嚴梵行品云。身語<a 
name="0679c19" id="0679c19"></a>意業。佛法僧寶。俱非梵行。畢竟何者是梵行。公曰。一<a 
name="0679c20" id="0679c20"></a>切俱非處。正是清淨梵行。王聞歡喜。遂執弟子禮。所<a 
name="0679c21" id="0679c21"></a>供種種。獨受一紫伽黎。及水晶念珠。留鎮浮度山門。<a 
name="0679c22" id="0679c22"></a>王亦竟為華嚴檀越。公雖往來都門。與紫&#x6822;老人未<a 
name="0679c23" id="0679c23"></a>接面。於癸卯冬。老人示遭王難。惑者驚眩。公歎曰。紫<a 
name="0679c24" id="0679c24"></a>&#x6822;不唯逆行方便超脫生死。甚為希有。即以一死。酬<a 
name="0680a01" id="0680a01"></a>　世主四十年崇教之恩。法門無此老。豈不盡埋沒<a 
name="0680a02" id="0680a02"></a>於一&#x9262;中耶。識者謂公親見紫&#x6822;。吳太史曰。知師者。<a 
name="0680a03" id="0680a03"></a>何必在弟子耶。自法門一變。京師叢林震驚。人人自<a 
name="0680a04" id="0680a04"></a>危。即素稱師匠者。皆鳥驚魚散。獨公晏坐金剛地。為<a 
name="0680a05" id="0680a05"></a>魔陣之殿。然竟無知公微意者。詎非代紫&#x6822;一轉語<a 
name="0680a06" id="0680a06"></a>耶。居二年乙巳冬　慈聖聖母周三百六十甲子。建<a 
name="0680a07" id="0680a07"></a>法會於都南之廣慈。為增上祝延　懿旨請公講演<a 
name="0680a08" id="0680a08"></a>楞嚴。公初不應命。強之及講二軸未終。至同別妄見<a 
name="0680a09" id="0680a09"></a>處。忽告眾曰。生死去來。皆目眚所見耳。吾行矣。華藏<a 
name="0680a10" id="0680a10"></a>莊嚴。吾所圖也。今歸矣。踞座端然而逝。時萬曆乙巳<a 
name="0680a11" id="0680a11"></a>十二月二十四日也。公得力俗弟子。唯墨池居士王<a 
name="0680a12" id="0680a12"></a>舜鼎。官兵部職方郎中。先三日前。公以書報別。云行<a 
name="0680a13" id="0680a13"></a>圖一晤。了此寥廓。且托以後事。王答書有云。滴水滴<a 
name="0680a14" id="0680a14"></a>凍時。目下如何。逾日而化。訃聞　聖母。悼恤有加<a 
name="0680a15" id="0680a15"></a>　賜金若干。返靈骨於浮度妙高峰之南麓。從公志也。<a 
name="0680a16" id="0680a16"></a>始末因緣具載吳太史塔銘。予居嶺外。聞公名動一<a 
name="0680a17" id="0680a17"></a>時。往來衲子喧傳。悉公人品魁梧奇偉。胸中無物。目<a 
name="0680a18" id="0680a18"></a>中無人。自少行&#x811A;。橫趣諸方。如脫索獅子。豈矩矩腰<a 
name="0680a19" id="0680a19"></a>包篛笠者比。觀其機辯迅捷。&#x8462;夙根慧種。亦秉願輪<a 
name="0680a20" id="0680a20"></a>而來耶。以遠公開浮山。百餘年而墜。久則古亭振起<a 
name="0680a21" id="0680a21"></a>之。古亭振百年。而公適中興之。由是觀之。古亭非遠<a 
name="0680a22" id="0680a22"></a>公之後身。公非古亭之影響耶。觀公之行事。若幻化<a 
name="0680a23" id="0680a23"></a>人。太史公云。古亭歸路為來路。遠錄宗乘入教來。此<a 
name="0680a24" id="0680a24"></a>實錄也。然公雖未匡徒。即末後一著而舌根不壞矣。</p><a 
name="0680b01" id="0680b01"></a><p style="text-indent: 0em; margin-left: 0em"><span class="linehead"></span>贊曰。聞之諸佛不捨眾生界。菩薩不斷生死根。故孤<a 
name="0680b02" id="0680b02"></a>調解脫。受焦敗之呵。豈以守斷滅為真修耶。況善財<a 
name="0680b03" id="0680b03"></a>所參知識。皆毗盧遮那眉光所現。是以華嚴法界。草<a 
name="0680b04" id="0680b04"></a>芥塵毛。皆菩薩行。是知從上佛祖。出沒三有之海。以<a 
name="0680b05" id="0680b05"></a>一滴而見百川之味也。以是觀公始終。以華嚴為究<a 
name="0680b06" id="0680b06"></a>竟。能幻化死生。是則從緣無性以達無生者。公實有<a 
name="0680b07" id="0680b07"></a>焉。</p><a 
name="0680b08" id="0680b08"></a><p style="margin-left: 3em"><span class="headname">淨明沙彌傳</span></p><a 
name="0680b09" id="0680b09"></a><p style="text-indent: 0em; margin-left: 0em"><span class="linehead"></span>沙彌。錢唐黃生也。以臨終求剃髮。作僧形坐脫。故得<a 
name="0680b10" id="0680b10"></a>沙彌稱。俗諱承惠。字元孚。先皈依雲棲大師。法名淨<a 
name="0680b11" id="0680b11"></a>明。生平性介。不合俗。不治生產。居鄉里。多忤眾。即親<a 
name="0680b12" id="0680b12"></a>友會。獨&#x983A;然瞠目而<span class="corr" title='[巳&gt;已]'>已</span>。澹無嗜好。山水翰墨外無事。<a 
name="0680b13" id="0680b13"></a>父死無遺資。僅能贍八口。性至孝。事祖母生母嗣母。<a 
name="0680b14" id="0680b14"></a>即窘不能繼甘旨。多方為之盡心焉。祖母死。病篤臥<a 
name="0680b15" id="0680b15"></a>床褥閒。極力治喪事盡禮。鄉人稱之。性好施。&#x96A3;媼寒<a 
name="0680b16" id="0680b16"></a>無衣。即解衣衣之。&#x96A3;人貧無食。傾囊止百錢。盡與之。<a 
name="0680b17" id="0680b17"></a>其妻弟聞某。見其孤硬可與入道。頻說之。喜而不入。<a 
name="0680b18" id="0680b18"></a>因導歸雲棲。得名焉。壬子冬。得吐血症。積三歲不痊。<a 
name="0680b19" id="0680b19"></a>乙卯春病劇。厭家居。乃移於城東邵氏園。聞氏兄弟<a 
name="0680b20" id="0680b20"></a>引之念佛。意不屬。以素無志於此。猶未甘死心也。聞<a 
name="0680b21" id="0680b21"></a>撫然厲聲曰。汝眼光落地後。即今知痛知疼的。畢竟<a 
name="0680b22" id="0680b22"></a>落甚麼處。生悚然起色曰。將奈何。聞即力教以念佛。<a 
name="0680b23" id="0680b23"></a>生曰。教我念自性彌陀耶。念極樂彌陀耶。聞曰。汝將<a 
name="0680b24" id="0680b24"></a>謂有二耶。明矍然有省。請慧文法師至。設觀佛像。為<a 
name="0680c01" id="0680c01"></a>說淨土因緣。法音入耳。生甚欣然。乃亟請聞。主張剃<a 
name="0680c02" id="0680c02"></a>髮。受沙彌戒。披法服。引鏡自照曰。吾今得死所矣。因<a 
name="0680c03" id="0680c03"></a>屏家屬。極力念佛。默觀蓮花經七曰。舉族皆聞蓮花<a 
name="0680c04" id="0680c04"></a>香。臨危忽破顏微笑。口喃喃說偈曰。一物不將來。一<a 
name="0680c05" id="0680c05"></a>物不將去。高山頂上一輪秋。此是本來真實意。乃命<a 
name="0680c06" id="0680c06"></a>家人作齋供佛。請淨侶念佛。回向願文。至放光接引。<a 
name="0680c07" id="0680c07"></a>垂手提<span class="gaiji">攜<!--gaiji,攜,1[打-丁+嶲],2&#x22E42;,3--></span>。歡容可掬。乃起端坐。開眼諦視佛像。安然<a 
name="0680c08" id="0680c08"></a>而逝。時某年某月某日也。</p><a 
name="0680c09" id="0680c09"></a><p style="text-indent: 0em; margin-left: 0em"><span class="linehead"></span>幻人曰。聞之般若。如大火聚。太末蟲處處能泊。獨不<a 
name="0680c10" id="0680c10"></a>能泊於火聚之上。眾生心處處能緣。獨不能緣於般<a 
name="0680c11" id="0680c11"></a>若之上。是知火宅中人。性剛介。而不與世情合者。此<a 
name="0680c12" id="0680c12"></a>夙習般若內熏之力然。也第迷不自照耳。觀黃生素<a 
name="0680c13" id="0680c13"></a>不念道。及病苦之劇。仗親知力。指歸正道。臨危遂發<a 
name="0680c14" id="0680c14"></a>心出家。作沙彌。披法服就死。念佛七日。即能感佛接<a 
name="0680c15" id="0680c15"></a>引。端坐而逝。此非般若熏習之驗與。所謂一念回光。<a 
name="0680c16" id="0680c16"></a>頓同本有。生實以之。孰謂生死難出哉。</p><a 
name="0680c17" id="0680c17"></a><p style="margin-left: 3em"><span class="headname">聞仲子小傳</span></p><a 
name="0680c18" id="0680c18"></a><p style="text-indent: 0em; margin-left: 0em"><span class="linehead"></span>仲子姓聞氏。名啟初。字子與。浙之錢塘人。孝廉啟祥<a 
name="0680c19" id="0680c19"></a>之弟也。仲子幼善病。故早戒舉子業。素有出生死志。<a 
name="0680c20" id="0680c20"></a>無意於室家。乃歸依雲棲。受淨土法門。篤信而力行<a 
name="0680c21" id="0680c21"></a>之。予弔雲棲。仲子作禮白言。某為生死大事。願薙髮<a 
name="0680c22" id="0680c22"></a>而從知識後。予曰不然。佛性四大不能拘。豈毛髮可<a 
name="0680c23" id="0680c23"></a>礙乎。況親在不可遠遊。佛子容為不孝乎。仲子遂<span class="corr" title='[巳&gt;已]'>已</span>。<a 
name="0680c24" id="0680c24"></a>比歸匡山。知仲子病篤且死。心甚哀之。及讀伯氏傳。<a 
name="0681a01" id="0681a01"></a>乃大喜曰。信哉。雄猛丈夫也。初仲子自恃信力強勝。<a 
name="0681a02" id="0681a02"></a>雖久病。心力甚壯。決以為往生無難。及至臨危。方生<a 
name="0681a03" id="0681a03"></a>方死之際。積習現前。心神恍惚。方知淨業未純。往來<a 
name="0681a04" id="0681a04"></a>不易。乃蹶起大呼曰。亟請知識念佛助我。知識既集。<a 
name="0681a05" id="0681a05"></a>念佛連日。而習境昏擾。乃復呼曰。生死根株。知非他<a 
name="0681a06" id="0681a06"></a>人可能拔也。遂立起&#x7740;衣盥洗。對佛焚香煉臂。懇倒<a 
name="0681a07" id="0681a07"></a>懺悔。苦切哀誠。徹夜無倦。頃則自知夙障冰消。心安<a 
name="0681a08" id="0681a08"></a>神逸。淨土真境。朗在目前。怡然靜定。急令剃髮。披袈<a 
name="0681a09" id="0681a09"></a>裟。為僧伽相。安然別眾。端坐而逝。嗟乎。此豈常人所<a 
name="0681a10" id="0681a10"></a>能哉。常聞涅槃。諸佛之安宅也。非僧祇勤苦而不能<a 
name="0681a11" id="0681a11"></a>證。至若廣額屠兒。放下屠刀。立地便登淨土。眾生之<a 
name="0681a12" id="0681a12"></a>故家也。至有身陷鑊湯。一念回光。即變而為八德蓮<a 
name="0681a13" id="0681a13"></a>池。二者。吾聞其語。未見其人也。予觀仲子。臨終習境<a 
name="0681a14" id="0681a14"></a>現前。詎非惡道之先見歟。何其勇猛蹶起。大呼一怒。<a 
name="0681a15" id="0681a15"></a>而拔歷劫生死之根。變苦趣為淨土。豈非烈丈夫哉。<a 
name="0681a16" id="0681a16"></a>斯道也。又可以音聲笑貌為之耶。仲子行事。具載伯<a 
name="0681a17" id="0681a17"></a>子傳。故特表著大略。令談往生法門者。於仲子有良<a 
name="0681a18" id="0681a18"></a>驗焉。</p><a 
name="0681a19" id="0681a19"></a><a 
name="0681a20" id="0681a20"></a><p><span class="juanname">憨山老人夢遊集卷第三十</span></p>
<hr>【經文資訊】卍新續藏第 73 冊 No. 1456 憨山老人夢遊集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index74a6.html?index=X73n1456" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X73n1456_030 by HTTrack Website Copier/3.x [XR&CO'2014], Tue, 07 Jun 2016 07:41:38 GMT -->
</html>
