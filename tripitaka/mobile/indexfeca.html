<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_043 by HTTrack Website Copier/3.x [XR&CO'2014], Tue, 07 Jun 2016 06:59:20 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1431507599&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48n2016&amp;utmp=%2Fmobile%2Findex.php%3Findex%3DT48n2016_043&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexa380.html?index=T48n2016_042" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 43 卷</p>
	<a href="index1874.html?index=T48n2016_044" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷43]">　
<a 
name="0667a17" id="0667a17"></a><a 
name="0667a18" id="0667a18"></a><a 
name="0667a19" id="0667a19"></a><p><span class="juanname">宗鏡錄卷第四十三</span></p><a 
name="0667a20" id="0667a20"></a><a 
name="0667a21" id="0667a21"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0667a22" id="0667a22"></a><p style="text-indent: 0em; margin-left: 0em"><span class="linehead"></span>夫初祖西來。唯傳一心之法。二祖求緣慮不<a 
name="0667a23" id="0667a23"></a>安之心不得。即知唯一真心圓成周遍。當下<a 
name="0667a24" id="0667a24"></a>言思道斷。達磨印可。遂得祖印大行。迄至<a 
name="0667a25" id="0667a25"></a>今日。云何著於言說。違背自宗。義學三乘。自<a 
name="0667a26" id="0667a26"></a>有階等。</p><p style="text-indent: 0em; margin-left: 0em"><span class="linehead"></span>答。前標宗門中。已唯提大旨。若決<a 
name="0667a27" id="0667a27"></a>定信入。正解無差。則舉一例諸。言思路絕。竊<a 
name="0667a28" id="0667a28"></a>見今時學者。唯在意思。多著言說。但云心外<a 
name="0667a29" id="0667a29"></a>無法。念念常隨境生。唯知口說於空。步步<a 
name="0667b01" id="0667b01"></a>恒遊有內。只總舉心之名字。微細行相不知。<a 
name="0667b02" id="0667b02"></a>若論無量法門。廣說。窮劫不盡。今所錄者。為<a 
name="0667b03" id="0667b03"></a>成前義。終無別旨妄有披陳。此一心法門。是<a 
name="0667b04" id="0667b04"></a>凡聖之本。若不先明行相。何以深究根原。故<a 
name="0667b05" id="0667b05"></a>須三量定其是非。真修匪濫。四分成其體用。<a 
name="0667b06" id="0667b06"></a>正理無虧。然後十因四緣。辯染淨之生處。三<a 
name="0667b07" id="0667b07"></a>報五果。鑒真俗之所歸。則能斥小除邪。刳<a 
name="0667b08" id="0667b08"></a>情破執。遂乃護法菩薩。正義圓明。西天大行。<a 
name="0667b09" id="0667b09"></a>教傳此土。佛日沈而再朗。慧雲散而重生。遂<a 
name="0667b10" id="0667b10"></a>得心境融通。自他交徹。不一不異。觸境冥宗。<a 
name="0667b11" id="0667b11"></a>非有非空。隨緣合道。若不達三量。真妄何分。<a 
name="0667b12" id="0667b12"></a>若不知四分。體用俱失。故知浪說心之名字。<a 
name="0667b13" id="0667b13"></a>微細行相懵然不知。終不免心境緣。拘自他<a 
name="0667b14" id="0667b14"></a>見縛。目下狐疑不斷。臨終津濟何憑。所以<a 
name="0667b15" id="0667b15"></a>般若是送神符。臨終能令生死無滯。只為盲<a 
name="0667b16" id="0667b16"></a>無智眼。教觀不明。從無始已來。不能洞曉。違<a 
name="0667b17" id="0667b17"></a>現量而失自心體。逐比非而妄認外塵。終日<a 
name="0667b18" id="0667b18"></a>將心取心。以幻緣幻。似狗&#x9F69;枯骨。自嚥其<a 
name="0667b19" id="0667b19"></a>津。如象鼻取水。還沐己體。必無前境。而作對<a 
name="0667b20" id="0667b20"></a>治。自從受身。含識已來。居三界塵勞之內。<a 
name="0667b21" id="0667b21"></a>猶熱病見鬼。於非怨處認怨。若&#x7796;眼生華。向<a 
name="0667b22" id="0667b22"></a>無愛中起愛。妄生妄死。空是空非。都不覺<a 
name="0667b23" id="0667b23"></a>知。莫能暫省。今更不信。復待何時。生死海<a 
name="0667b24" id="0667b24"></a>深。匪慧舟而不渡。塵勞網密。非智刃而莫<a 
name="0667b25" id="0667b25"></a>揮。其四分三量。諸多義門。下當廣辯。</p><p style="text-indent: 0em; margin-left: 0em"><span class="linehead"></span>問。祖<a 
name="0667b26" id="0667b26"></a>佛大意。貴在心行。採義徇文。只益戲論。所以<a 
name="0667b27" id="0667b27"></a>文殊訶阿難云。將聞持佛佛。何不自聞聞。爭<a 
name="0667b28" id="0667b28"></a>如一念還原。深諧遺旨。</p><p style="text-indent: 0em; margin-left: 0em"><span class="linehead"></span>答。此為未知者說。<a 
name="0667b29" id="0667b29"></a>不為已知者言。為未行者言。不為已行者說。<a 
name="0667c01" id="0667c01"></a>若已知已行之者。則心&#x8FF9;尚亡。何待言說。今<a 
name="0667c02" id="0667c02"></a>只為初學未知者。己眼不開。圓機未發。須假<a 
name="0667c03" id="0667c03"></a>聞慧。以助初心。為未行者。但執依通。學大乘<a 
name="0667c04" id="0667c04"></a>語。如蟲食木。猶奴數錢。乃至塵沙教門。皆<a 
name="0667c05" id="0667c05"></a>為此之二等。因茲見諦。如說而行。且智慧之<a 
name="0667c06" id="0667c06"></a>光。如日普照。多聞之力。猶膏助明。以劣解<a 
name="0667c07" id="0667c07"></a>眾生。從無始來。受無量劫洞然之苦。只為迷<a 
name="0667c08" id="0667c08"></a>正信路。失妙慧門。狂亂用心。顛倒行事。何乃<a 
name="0667c09" id="0667c09"></a>盲無智照。翻嫌真實慧光。貧闕法財。更<span class="corr" title='[袪&gt;祛]'>祛</span><a 
name="0667c10" id="0667c10"></a>多聞寶藏。如華嚴經云。欲度眾生。令住涅槃。<a 
name="0667c11" id="0667c11"></a>不離無障礙解脫智。無障礙解脫智。不離一<a 
name="0667c12" id="0667c12"></a>切法如實覺。一切法如實覺。不離無行無生<a 
name="0667c13" id="0667c13"></a>行慧光。無行無生行慧光。不離禪善巧決定<a 
name="0667c14" id="0667c14"></a>觀察智。禪善巧決定觀察智。不離善巧多聞。<a 
name="0667c15" id="0667c15"></a>是以因聞顯心。能辯決定觀察之禪。因禪發<a 
name="0667c16" id="0667c16"></a>起無行無生之慧。因慧了達諸法如實之覺。<a 
name="0667c17" id="0667c17"></a>因覺圓滿無礙解脫之智。斯皆全因最初多<a 
name="0667c18" id="0667c18"></a>聞之力。成就菩提。若離此宗鏡。別無成佛之<a 
name="0667c19" id="0667c19"></a>門。設有所修。皆成魔外之法。大智度論偈云。<a 
name="0667c20" id="0667c20"></a>有慧無多聞。是不知實相。譬如大暗中。有<a 
name="0667c21" id="0667c21"></a>目無所見。多聞無智慧。亦不知實相。譬如<a 
name="0667c22" id="0667c22"></a>大明中。有燈而無目。多聞利智慧。是所說<a 
name="0667c23" id="0667c23"></a>應受。無聞無智慧。是名人身牛。且如有慧<a 
name="0667c24" id="0667c24"></a>無多聞者。況如大暗中。有目而無所見。雖<a 
name="0667c25" id="0667c25"></a>有智眼。而不能遍知萬法。法界緣起諸識熏習<a 
name="0667c26" id="0667c26"></a>等。如處大暗之中。一無所見。是以實相遍一<a 
name="0667c27" id="0667c27"></a>切法。一切法即實相。未曾有一法而出於法<a 
name="0667c28" id="0667c28"></a>性。若不遍知一切法。則何由深達實相。故云<a 
name="0667c29" id="0667c29"></a>亦不知實相。多聞無智慧者。況如大明中。有<a 
name="0668a01" id="0668a01"></a>燈而無目。雖有多聞記持名相。而無自證真<a 
name="0668a02" id="0668a02"></a>智。圓解不發。唯墮無明。大信不成。空成邪見。<a 
name="0668a03" id="0668a03"></a>如大明中。雖有日月燈光。無眼何由&#x89A9;見。雖<a 
name="0668a04" id="0668a04"></a>聞如來寶藏。一生傳唱。聽受無疲。己眼不<a 
name="0668a05" id="0668a05"></a>開。但數他寶。智眼不發。焉辯教宗。如是之人。<a 
name="0668a06" id="0668a06"></a>故是不知實相。聞慧具足。方達實相之原。聞<a 
name="0668a07" id="0668a07"></a>慧俱無。如牛羊之眼。豈辯萬法性相總別之<a 
name="0668a08" id="0668a08"></a>方隅耶。夫學般若菩薩。不可受人牛之誚。<a 
name="0668a09" id="0668a09"></a>紹佛乘大士。寧甘墮蟲木之譏。若乃智人。應<a 
name="0668a10" id="0668a10"></a>須三省。是以未知心佛之寶。甘處塵勞。纔聞<a 
name="0668a11" id="0668a11"></a>性覺之宗。便登聖地。如賢劫定意經云。喜<a 
name="0668a12" id="0668a12"></a>王菩薩。宴坐七日。過七日已。詣佛啟請。行何<a 
name="0668a13" id="0668a13"></a>三昧。能悉通達八萬四千諸度法門。佛告喜<a 
name="0668a14" id="0668a14"></a>王。有三昧門。名了諸法本。菩薩行時。便<a 
name="0668a15" id="0668a15"></a>能通達諸度法門。諸度法門者。諸佛有三百<a 
name="0668a16" id="0668a16"></a>五十功德。一一德各修六度為因。釋曰。諸法<a 
name="0668a17" id="0668a17"></a>本者。即眾生心。若隨善心。成六度門。若隨<a 
name="0668a18" id="0668a18"></a>惡心。作三塗道。當樂土而為苦境。皆是心成。<a 
name="0668a19" id="0668a19"></a>處地獄而變天堂。悉由心轉。或即剎那成佛。<a 
name="0668a20" id="0668a20"></a>或即永劫沈淪。只在最初一念之力。故云法<a 
name="0668a21" id="0668a21"></a>無定相。但隨人心。如天意樹。隨天意轉。可謂<a 
name="0668a22" id="0668a22"></a>變通立驗。因果現前。不動絲毫遍窮法界。如<a 
name="0668a23" id="0668a23"></a>牖隙之內。觀無際之空。似徑尺鏡中。見千里<a 
name="0668a24" id="0668a24"></a>之影。有斯奇特。昧者不知。如見金為蛇。誤<a 
name="0668a25" id="0668a25"></a>執寶成礫。故密嚴經偈云。譬如殊勝寶。野<a 
name="0668a26" id="0668a26"></a>人所輕賤。若用飾冕旒。則為王頂戴。如是<a 
name="0668a27" id="0668a27"></a>賴耶識。是清淨佛性。凡位恒雜染。佛果常保<a 
name="0668a28" id="0668a28"></a>持。如美玉在水。苔衣所纏覆。賴耶處生死。習<a 
name="0668a29" id="0668a29"></a>氣縈不現。於此賴耶識。有二取生相。如蛇<a 
name="0668b01" id="0668b01"></a>有二頭。隨樂而同往。賴耶亦如是。與諸色<a 
name="0668b02" id="0668b02"></a>相俱。一切諸世間。取之以為色。惡覺者迷惑。<a 
name="0668b03" id="0668b03"></a>計為我我所。若有若非有。自在作世間。賴<a 
name="0668b04" id="0668b04"></a>耶雖變現。體性恒甚深。於諸無智人。悉不<a 
name="0668b05" id="0668b05"></a>能覺了。是以若能覺了。即察動心。萬境萬<a 
name="0668b06" id="0668b06"></a>緣。皆從此起。若心不動。諸事寂然。入如實<a 
name="0668b07" id="0668b07"></a>門。住。無分別。如入楞伽經偈云。但有心動<a 
name="0668b08" id="0668b08"></a>轉。皆是世俗法。不復起轉生。見世是自心。<a 
name="0668b09" id="0668b09"></a>來者是事生。去者是事滅。如實知去來。不<a 
name="0668b10" id="0668b10"></a>復生分別。又若執經論無益。翻成諸聖虛功。<a 
name="0668b11" id="0668b11"></a>則西土上德聲聞。徒勞結集。此方大權菩薩。<a 
name="0668b12" id="0668b12"></a>何假翻經。如抱沈痾之人。不須妙藥。似迷<a 
name="0668b13" id="0668b13"></a>險道之者。曷用導師。良醫終不救無病之人。<a 
name="0668b14" id="0668b14"></a>導師亦不引識路之者。嘉餚美膳。豈可勸飽<a 
name="0668b15" id="0668b15"></a>人之餐。異寶奇珍。未必動廉士之念。見與<a 
name="0668b16" id="0668b16"></a>不見。全在心知。行之不行。唯關意密。實不敢<a 
name="0668b17" id="0668b17"></a>以己妨於上上機人。但一心為報佛恩。依教<a 
name="0668b18" id="0668b18"></a>略而纂錄。如漏管中之見。莫測義天。似偷壁<a 
name="0668b19" id="0668b19"></a>罅之光。焉裨法日。今遵慈&#x52C5;。教有明文。法<a 
name="0668b20" id="0668b20"></a>爾沙門。須具三施。三施之內。法施為先。此<a 
name="0668b21" id="0668b21"></a>八識心王。性相分量。上至極聖。下至凡夫。本<a 
name="0668b22" id="0668b22"></a>末推窮。悉皆具足。只於明昧。得失似分。諸聖<a 
name="0668b23" id="0668b23"></a>了之。成真如妙用。盡未來際建佛事門。眾<a 
name="0668b24" id="0668b24"></a>生昧之。為煩惱塵勞。從無始來造生死事。<a 
name="0668b25" id="0668b25"></a>於日用中。以不識故。莫辯心王與心所。寧知<a 
name="0668b26" id="0668b26"></a>內塵與外塵。如有目之人。處闇室之內。猶生<a 
name="0668b27" id="0668b27"></a>盲之者。居寶藏之中。無般若之光。何由辯真<a 
name="0668b28" id="0668b28"></a>識偽。闕智眼之鑒。焉能別寶探珠。遂乃以妄<a 
name="0668b29" id="0668b29"></a>為真。執常為斷。不應作而作。投虛妄之苦輪。<a 
name="0668c01" id="0668c01"></a>不應思而思。集顛倒之惡業。只為不遇出世<a 
name="0668c02" id="0668c02"></a>道友。未聞無上圓詮。任自胸襟。縱我情性。取<a 
name="0668c03" id="0668c03"></a>一期之暫樂。積萬劫之餘殃。以日繼時。罔<a 
name="0668c04" id="0668c04"></a>知罔覺。從生至老。不省不思。以無明俱時<a 
name="0668c05" id="0668c05"></a>而生。以無明俱時而死。從一闇室。投一闇室。<a 
name="0668c06" id="0668c06"></a>出一苦輪。入一苦輪。歷劫逾生。未有休日。此<a 
name="0668c07" id="0668c07"></a>身他世。幾是脫時。宗鏡本懷。正為於此。是以<a 
name="0668c08" id="0668c08"></a>照之如鏡。何法而不明。歸之如海。何川。而<a 
name="0668c09" id="0668c09"></a>不入。若千年闇室。破之唯一燈。無始塵勞。<a 
name="0668c10" id="0668c10"></a>照之唯一觀。此具足詮旨。信入而不動神情。<a 
name="0668c11" id="0668c11"></a>成現法門。諦了而匪勞心力。若更不信。徒抱<a 
name="0668c12" id="0668c12"></a>惛迷。深囑後賢。無失法利。故法華經偈云。<a 
name="0668c13" id="0668c13"></a>不求大勢佛。及與斷苦法。深入諸邪見。以<a 
name="0668c14" id="0668c14"></a>苦欲捨苦。為是眾生故。而起大悲心。為不<a 
name="0668c15" id="0668c15"></a>依正覺廣大威勢之力。及正念一心法威德<a 
name="0668c16" id="0668c16"></a>力。於心外取法。成諸邪見。以生滅為因。以<a 
name="0668c17" id="0668c17"></a>生滅為果。本出生死。重增生死。為是等故。而<a 
name="0668c18" id="0668c18"></a>起大悲。拔其妄苦。以生死是眾苦之本。雖年<a 
name="0668c19" id="0668c19"></a>百歲。猶若剎那。如東逝之長波。似西垂之殘<a 
name="0668c20" id="0668c20"></a>照。擊石之星火。驟隙之迅駒。風裏之微燈。<a 
name="0668c21" id="0668c21"></a>草頭之懸露。臨崖之朽樹。爍目之電光。若<a 
name="0668c22" id="0668c22"></a>不遇正法廣大修行。則萬劫沈淪。虛生浪死。<a 
name="0668c23" id="0668c23"></a>如大涅槃經云。復次菩薩修於死想。觀是壽<a 
name="0668c24" id="0668c24"></a>命。常為無量怨讎所繞。念念損減。無有增<a 
name="0668c25" id="0668c25"></a>長。猶山瀑水。不得停住。亦如朝露。勢不久停。<a 
name="0668c26" id="0668c26"></a>如囚趣市。步步近死。如牽牛羊。詣於屠所。迦<a 
name="0668c27" id="0668c27"></a>葉菩薩言。世尊。云何智者觀念念滅。善男<a 
name="0668c28" id="0668c28"></a>子。譬如四人皆善射術。聚在一處。各射一<a 
name="0668c29" id="0668c29"></a>方。俱作是念。我等四箭。俱發俱墮。復有一人<a 
name="0669a01" id="0669a01"></a>作是念言。如是四箭。及其未墮。我能一時以<a 
name="0669a02" id="0669a02"></a>手接取。善男子。如是之人。可說疾不。迦葉菩<a 
name="0669a03" id="0669a03"></a>薩言。如是。世尊。佛言。善男子。地行鬼疾。復<a 
name="0669a04" id="0669a04"></a>速是人。有飛行鬼。復速地行。四天王疾。復速<a 
name="0669a05" id="0669a05"></a>飛行。日月神天。復速四天王。堅疾天。復疾日<a 
name="0669a06" id="0669a06"></a>月。眾生壽命。復速堅疾。善男子。一息一眴。眾<a 
name="0669a07" id="0669a07"></a>生壽命四百生滅。智者若能觀命如是。是名<a 
name="0669a08" id="0669a08"></a>能觀念念滅也。善男子。智者觀命。繫屬死王<a 
name="0669a09" id="0669a09"></a>我若能離如是死王。則得永斷無常壽命。復<a 
name="0669a10" id="0669a10"></a>次智者觀是壽命。猶如河岸。臨峻大樹。亦如<a 
name="0669a11" id="0669a11"></a>有人。作大逆罪。及其受戮。無憐愍者。如師子<a 
name="0669a12" id="0669a12"></a>王。大飢困時。亦如毒蛇。吸大風時。猶如渴馬。<a 
name="0669a13" id="0669a13"></a>護惜水時。如大惡鬼。瞋恚發時。眾生死王<a 
name="0669a14" id="0669a14"></a>亦復如是。善男子。智者若能作如是觀。是<a 
name="0669a15" id="0669a15"></a>則名為修集死想。善男子。智者復觀。我今出<a 
name="0669a16" id="0669a16"></a>家。設得壽命七日七夜。我當於中精勤修道。<a 
name="0669a17" id="0669a17"></a>護持禁戒。說法教化。利益眾生。是名智者修<a 
name="0669a18" id="0669a18"></a>於死想。復以七日七夜為多。若得六日五日<a 
name="0669a19" id="0669a19"></a>四日三日二日一日一時。乃至出息入息之<a 
name="0669a20" id="0669a20"></a>頃。我當於中精勤修道。護持禁戒。說法教化。<a 
name="0669a21" id="0669a21"></a>利益眾生。是名智者善修死想。又梁朝有高<a 
name="0669a22" id="0669a22"></a>僧。奉帝請百大德試有道者。請至朝門。嚴<a 
name="0669a23" id="0669a23"></a>備一百甲兵。旌旗耀日。怖百大德。九十九人。<a 
name="0669a24" id="0669a24"></a>悉皆驚走。唯有一大德而無驚怖。王問和尚。<a 
name="0669a25" id="0669a25"></a>何故不怕。僧答云。怕何物。我初生&#x59DF;童之<a 
name="0669a26" id="0669a26"></a>時。剎那剎那。念念已死。故知諸佛苦心。菩薩<a 
name="0669a27" id="0669a27"></a>誓志。為救眾生。如是悲切。應須遞相警策。不<a 
name="0669a28" id="0669a28"></a>可倏爾因循。且三界受身。未脫死地。新新生<a 
name="0669a29" id="0669a29"></a>滅。念念輪迴。直饒天帝五欲之榮。輪王七寶<a 
name="0669b01" id="0669b01"></a>之富。泰來運合。賞悅暫時。報盡緣終。悲憂長<a 
name="0669b02" id="0669b02"></a>久。物極則返。因果相酬。處業繫中。誰能免者。<a 
name="0669b03" id="0669b03"></a>故法界箴云。莫言無畏。其禍鼎沸。勿言無傷。<a 
name="0669b04" id="0669b04"></a>其禍猶長。爭如一念還原。紹隆佛種。念念不<a 
name="0669b05" id="0669b05"></a>忘利物。步步與道相應。究竟同歸。莫先宗鏡。<a 
name="0669b06" id="0669b06"></a>所以華嚴經云。佛子。此菩薩摩訶薩。復於一<a 
name="0669b07" id="0669b07"></a>切眾生。生利益心。安樂心。慈心。悲心。憐愍<a 
name="0669b08" id="0669b08"></a>心。攝受心。守護心。自己心。師心。大師心。作<a 
name="0669b09" id="0669b09"></a>是念言。眾生可愍。墮於邪見。惡慧惡欲。惡道<a 
name="0669b10" id="0669b10"></a>稠林。我應令彼住於正見。行真實道。又作是<a 
name="0669b11" id="0669b11"></a>念。一切眾生。分別彼我。互相破壞。&#x9B2A;諍瞋恨。<a 
name="0669b12" id="0669b12"></a>熾然不息。我當令彼住於無上大慈之中。又<a 
name="0669b13" id="0669b13"></a>作是念。一切眾生。貪取無厭。唯求財利。邪命<a 
name="0669b14" id="0669b14"></a>自活。我當令彼住於清淨身語意業正命法<a 
name="0669b15" id="0669b15"></a>中。又作是念。一切眾生。常隨三毒。種種煩惱。<a 
name="0669b16" id="0669b16"></a>因之熾然。不解。志求出要方便。我當令彼除<a 
name="0669b17" id="0669b17"></a>滅一切煩惱大火。安置清涼涅槃之處。又作<a 
name="0669b18" id="0669b18"></a>是念。一切眾生。為愚癡重闇妄見厚膜之所<a 
name="0669b19" id="0669b19"></a>覆。故入蔭翳稠林。失智慧光明。行曠野險<a 
name="0669b20" id="0669b20"></a>道。起諸惡見。我當令彼得無障礙清淨智眼。<a 
name="0669b21" id="0669b21"></a>知一切法如實相。不隨他教。又作是念。一切<a 
name="0669b22" id="0669b22"></a>眾生。在於生死險道之中。將墮地獄畜生餓<a 
name="0669b23" id="0669b23"></a>鬼。入惡見網中。為愚癡稠林所迷。隨逐邪<a 
name="0669b24" id="0669b24"></a>道。行顛倒行。譬如盲人。無有導師。非出要道。<a 
name="0669b25" id="0669b25"></a>謂為出要。入魔境界。惡賊所攝。隨順魔心。遠<a 
name="0669b26" id="0669b26"></a>離佛意。我當拔出如是險難。令住無畏一切<a 
name="0669b27" id="0669b27"></a>智城。又作是念。一切眾生。為大瀑水波浪所<a 
name="0669b28" id="0669b28"></a>沒。入欲流。有流。無明流。見流。生死洄洑。愛河<a 
name="0669b29" id="0669b29"></a>漂轉。湍馳奔激。不暇觀察。為欲覺。恚覺。害覺。<a 
name="0669c01" id="0669c01"></a>隨逐不捨。身見羅剎。於中執取。將其永入愛<a 
name="0669c02" id="0669c02"></a>欲稠林。於所貪愛。深生染著。住我慢原阜。安<a 
name="0669c03" id="0669c03"></a>六處聚落。無善救者。無能度者。我當於彼<a 
name="0669c04" id="0669c04"></a>起大悲心。以諸善根而為救濟。令無災患。離<a 
name="0669c05" id="0669c05"></a>染寂靜。住於一切智慧寶洲。又作是念。一切<a 
name="0669c06" id="0669c06"></a>眾生。處世牢獄。多諸苦惱。常懷愛憎。自生憂<a 
name="0669c07" id="0669c07"></a>怖。貪欲重械之所繫縛。無明稠林以為覆障。<a 
name="0669c08" id="0669c08"></a>於三界內。莫能自出。我當令彼永離三有。住<a 
name="0669c09" id="0669c09"></a>無障礙大涅槃中。又作是念。一切眾生。執<a 
name="0669c10" id="0669c10"></a>著於我。諸蘊窟宅。不求出離。依六處空聚。<a 
name="0669c11" id="0669c11"></a>起四顛倒行。為四大毒蛇之所侵惱。五蘊<a 
name="0669c12" id="0669c12"></a>怨賊之所殺害。受無量苦。我當令彼住於<a 
name="0669c13" id="0669c13"></a>最勝無所著處。所謂滅一切障礙。住無上涅<a 
name="0669c14" id="0669c14"></a>槃。所以如上經云。我當令彼住於正見。行<a 
name="0669c15" id="0669c15"></a>真實道。又云。令彼安置清涼涅槃之處。又<a 
name="0669c16" id="0669c16"></a>云。令彼知一切法如實相。不隨他教。又云。<a 
name="0669c17" id="0669c17"></a>令住無畏一切智城。又云。住於一切智慧寶<a 
name="0669c18" id="0669c18"></a>洲。又云。令彼住於最勝無所著處。故知句<a 
name="0669c19" id="0669c19"></a>句。悉皆指歸宗鏡。何者。若悟自心。即是正見。<a 
name="0669c20" id="0669c20"></a>離顛倒故。楞伽經云。心外見法。名為外道。<a 
name="0669c21" id="0669c21"></a>若悟自心。即是涅槃。離生死故。論云。心外<a 
name="0669c22" id="0669c22"></a>有法。生死輪迴。若了一心。生死永絕。若悟自<a 
name="0669c23" id="0669c23"></a>心。即是實相。離虛妄故。法華經云。唯此一<a 
name="0669c24" id="0669c24"></a>事實。餘二即非真。若悟自心。即是智城。離愚<a 
name="0669c25" id="0669c25"></a>癡故。思益經云。愚於陰界入。而欲求菩提。陰<a 
name="0669c26" id="0669c26"></a>界入即是。離是無菩提。若悟自心。即是寶洲。<a 
name="0669c27" id="0669c27"></a>具法財故。華嚴論云。寶洲在何處。即眾生心<a 
name="0669c28" id="0669c28"></a>是。若悟自心。即是最勝無所著處。離住相故。<a 
name="0669c29" id="0669c29"></a>若心外立法。則隨處生著。法華經云。拔出眾<a 
name="0670a01" id="0670a01"></a>生。處處貪著。金剛經云。若菩薩心不住法而<a 
name="0670a02" id="0670a02"></a>行布施。如人有目。日光明照。見種種色。是知<a 
name="0670a03" id="0670a03"></a>心目開明。智日普照。光吞萬像。法界洞然。豈<a 
name="0670a04" id="0670a04"></a>更有一纖塵而作障翳乎。如是則空心不動。<a 
name="0670a05" id="0670a05"></a>具足六波羅蜜。何者。若不見一塵。則無所取。<a 
name="0670a06" id="0670a06"></a>若無所取。亦無可與。是布施義。是大捨義。故<a 
name="0670a07" id="0670a07"></a>經云。無可與者。名曰布施。如是則慳施同倫。<a 
name="0670a08" id="0670a08"></a>取捨平等。不歸宗鏡。何以裁之。如一&#x9262;和<a 
name="0670a09" id="0670a09"></a>尚歌云。慳時捨。捨時慳。不離內外及中間。<a 
name="0670a10" id="0670a10"></a>亦無慳。亦無捨。寂寂寥寥無可把。又證道歌<a 
name="0670a11" id="0670a11"></a>云。默時說。說時默。大施門開無壅塞。有人問<a 
name="0670a12" id="0670a12"></a>我解何宗。報道摩訶般若力。又若不見一塵。<a 
name="0670a13" id="0670a13"></a>則無持無犯。故云若覓戒三毒。瘡痍幾時差。<a 
name="0670a14" id="0670a14"></a>辱境如龜毛。忍心不可得。精進心不起。無<a 
name="0670a15" id="0670a15"></a>法可對治。內外心不生。定亂俱無寄。悉入<a 
name="0670a16" id="0670a16"></a>無生忍。皆成般若門。</p><p style="text-indent: 0em; margin-left: 0em"><span class="linehead"></span>問。本宗大旨。舉意便<a 
name="0670a17" id="0670a17"></a>知。何待敷揚。勞神述作。</p><p style="text-indent: 0em; margin-left: 0em"><span class="linehead"></span>答。一切施為。無非<a 
name="0670a18" id="0670a18"></a>佛事。盡堪悟道。皆是入門。所以普賢佛國。以<a 
name="0670a19" id="0670a19"></a>瞪目為佛事。南閻浮提。以音聲為佛事。乃<a 
name="0670a20" id="0670a20"></a>至山海亭臺。衣服飲食。語默動靜。異相施為。<a 
name="0670a21" id="0670a21"></a>一一提宗。皆入法界。但隨緣體妙。遇境知心。<a 
name="0670a22" id="0670a22"></a>乃至見色聞。聲俱能證果。華飛釧動。盡可栖<a 
name="0670a23" id="0670a23"></a>神。如論云。有國王觀華飛葉動。得辟支佛。釧<a 
name="0670a24" id="0670a24"></a>動者。禪經云。有國王令宮女摩身。為鐶釧<a 
name="0670a25" id="0670a25"></a>鬧。令漸漸減釧。乃至唯一則不復聲。因思<a 
name="0670a26" id="0670a26"></a>此聲。從因緣生。悟辟支佛。亦如獼猴。見辟支<a 
name="0670a27" id="0670a27"></a>佛坐禪。後於餘處。見諸外道種種苦行。乃教<a 
name="0670a28" id="0670a28"></a>外道加趺而坐。手捻其口。令合其眼。諸外<a 
name="0670a29" id="0670a29"></a>道歎云。必有勝法。外道受教。皆證辟支佛。故<a 
name="0670b01" id="0670b01"></a>知但遵教行者。依法不依人。無不證果。唯<a 
name="0670b02" id="0670b02"></a>除不信人。千佛不能救。如華嚴經中。說。信<a 
name="0670b03" id="0670b03"></a>為手。如人有手。至珍寶所。隨意採取。若當無<a 
name="0670b04" id="0670b04"></a>手。空無所獲。如是入佛法者。有信心手。隨<a 
name="0670b05" id="0670b05"></a>意採取道法之寶。若無信心。空無所得。如昔<a 
name="0670b06" id="0670b06"></a>人云。人之無道。猶車之無軸。車無軸不可<a 
name="0670b07" id="0670b07"></a>駕。人無道不可行。又云。君子無親。非道不<a 
name="0670b08" id="0670b08"></a>同。何得一向略虛。不勤求至道。此宗鏡錄。是<a 
name="0670b09" id="0670b09"></a>珍寶聚。能得諸佛無上大菩提法寶。一切不<a 
name="0670b10" id="0670b10"></a>可思議功德。故是清淨聚。無六十二之邪見<a 
name="0670b11" id="0670b11"></a>垢。八萬四千之煩惱濁故。能滿一切眾生願。<a 
name="0670b12" id="0670b12"></a>能淨一切眾生心。如大智度論云。是般若波<a 
name="0670b13" id="0670b13"></a>羅蜜。乃至畢竟空亦不著。不可思議亦不著。<a 
name="0670b14" id="0670b14"></a>是故名清淨聚。爾時須菩提。應作是念。是般<a 
name="0670b15" id="0670b15"></a>若波羅蜜是珍寶聚。能滿一切眾生願。所謂<a 
name="0670b16" id="0670b16"></a>今世樂。涅槃樂。阿耨多羅三藐三菩提樂。愚<a 
name="0670b17" id="0670b17"></a>癡之人而復欲破壞。是般若波羅蜜清淨聚。<a 
name="0670b18" id="0670b18"></a>如如意寶珠。無有瑕穢。加虛空無有塵垢。般<a 
name="0670b19" id="0670b19"></a>若波羅蜜畢竟清淨聚。而人自起邪見因緣。<a 
name="0670b20" id="0670b20"></a>欲作留難破壞。譬如人眼&#x7796;見妙珍寶。謂為<a 
name="0670b21" id="0670b21"></a>不淨。故知空華生病眼。空本無華。邪見起妄<a 
name="0670b22" id="0670b22"></a>心。法本無見。又若以不信惡心。欲毀壞宗鏡<a 
name="0670b23" id="0670b23"></a>般若正義。但自招謗罪。妙旨何虧。如人以手<a 
name="0670b24" id="0670b24"></a>障矛。但自傷其手。矛無所損。夫般若說則福<a 
name="0670b25" id="0670b25"></a>大。謗亦罪深。若隨情謬解。乃至不信等。皆成<a 
name="0670b26" id="0670b26"></a>謗。如大涅槃經云。我今為諸聲聞弟子等。說<a 
name="0670b27" id="0670b27"></a>毘伽羅論。所謂如來常存不變。若有說言。如<a 
name="0670b28" id="0670b28"></a>來無常。云何是人舌不落地。若能正信。圓解<a 
name="0670b29" id="0670b29"></a>無差。遍境遍空。皆同妙證。楞嚴會上。佛告阿<a 
name="0670c01" id="0670c01"></a>難。十方如來。於十八界。一一修行。皆得圓滿<a 
name="0670c02" id="0670c02"></a>無上菩提。於其中間亦無優劣。但汝下劣。未<a 
name="0670c03" id="0670c03"></a>能於中圓自在慧。故我宣揚。令汝但於一門<a 
name="0670c04" id="0670c04"></a>深入。入一無妄。彼六知根。一時清淨。是以憍<a 
name="0670c05" id="0670c05"></a>陳那因聲悟道。優波尼沙陀因色悟道。香嚴<a 
name="0670c06" id="0670c06"></a>童子因香悟道。乃至虛空藏菩薩因空悟道。<a 
name="0670c07" id="0670c07"></a>則知自性遍一切處。皆是入路。豈局一門。而<a 
name="0670c08" id="0670c08"></a>專以蚊&#x8739;之愚。翻恃鷦鷯之量。且法無遲速。<a 
name="0670c09" id="0670c09"></a>見有淺深。遮障之門。各任輕重。是以文殊菩<a 
name="0670c10" id="0670c10"></a>薩頌云。歸元性無二。方便有多門。聖性無<a 
name="0670c11" id="0670c11"></a>不通。順逆皆方便。初心入三昧。遲速不同<a 
name="0670c12" id="0670c12"></a>倫。此宗鏡錄中。並是十方諸佛大威德不思<a 
name="0670c13" id="0670c13"></a>議法門。猶赫赫日輪。豈嬰孩之所視。高高<a 
name="0670c14" id="0670c14"></a>法座。非矬陋之能昇。唯文殊大人。普賢長<a 
name="0670c15" id="0670c15"></a>子。上上根器。方堪能爾。如華嚴論云。大光王。<a 
name="0670c16" id="0670c16"></a>入菩薩大慈為首三昧。顯所行慈心業用饒<a 
name="0670c17" id="0670c17"></a>益自在。令後學者倣之。以明無依之智。入一<a 
name="0670c18" id="0670c18"></a>切眾生心。與之同體無有別性。有情無情。皆<a 
name="0670c19" id="0670c19"></a>悉同體。入此三昧所感業故。令一切眾生。及<a 
name="0670c20" id="0670c20"></a>以樹林涌泉。悉皆歸流。悉皆低枝。悉皆稽首。<a 
name="0670c21" id="0670c21"></a>夜叉羅剎。悉皆息惡。以明智隨一切眾生。皆<a 
name="0670c22" id="0670c22"></a>與同其業用一性無二。如世間帝王。有慈悲<a 
name="0670c23" id="0670c23"></a>於人。龍神順伏。鳳集麟翔。何況人焉。而不<a 
name="0670c24" id="0670c24"></a>歸仰。況此大光王。智徹真原。行齊法界。慈<a 
name="0670c25" id="0670c25"></a>心為首。神會含靈。與眾物而同光。為萬有<a 
name="0670c26" id="0670c26"></a>之根末。如摩尼寶。與物同色。而本色不違。如<a 
name="0670c27" id="0670c27"></a>聖智無心。以物心為心。而物無違也。明同體<a 
name="0670c28" id="0670c28"></a>大慈悲心。與物同用。對現色身。而令發明。故<a 
name="0670c29" id="0670c29"></a>山原及諸草樹。無不迴轉向王禮敬。陂池泉<a 
name="0671a01" id="0671a01"></a>井。及以河海。悉皆騰溢注王前者。以智境大<a 
name="0671a02" id="0671a02"></a>慈。法合如此。若眾生情識所變之境。即眾生<a 
name="0671a03" id="0671a03"></a>不能為之。如蓮華藏世界中境界。盡作佛事。<a 
name="0671a04" id="0671a04"></a>以是智境。非情所為。故聖者以智歸情。令有<a 
name="0671a05" id="0671a05"></a>情眾生報得無情草木山泉河海。悉皆隨智迴<a 
name="0671a06" id="0671a06"></a>轉。以末為本。故如世間有志孝於心。&#x6C37;<a 
name="0671a07" id="0671a07"></a>池涌魚。冬竹抽筍。尚自如斯。況真智從慈者<a 
name="0671a08" id="0671a08"></a>歟。故知得法界之妙用。用何有盡。從真性<a 
name="0671a09" id="0671a09"></a>中緣起。起無不妙。則理無不事。佛法即世<a 
name="0671a10" id="0671a10"></a>法。豈可揀是除非耶。事無不理。世法即佛<a 
name="0671a11" id="0671a11"></a>法。寧須斥俗崇真耶。但是未入宗鏡。境智<a 
name="0671a12" id="0671a12"></a>未亡。興夢念而異法現前。發焰想而殊途交<a 
name="0671a13" id="0671a13"></a>應。致茲取捨。違背圓常。所以不能喧靜同<a 
name="0671a14" id="0671a14"></a>觀。善惡俱化者。未聞宗鏡故耳。</p><p style="text-indent: 0em; margin-left: 0em"><span class="linehead"></span>問。何不依<a 
name="0671a15" id="0671a15"></a>自禪宗。躡玄學正路。但一切處無著。放曠任<a 
name="0671a16" id="0671a16"></a>緣。無作無修。自然合道。何必拘懷局志。徇義<a 
name="0671a17" id="0671a17"></a>迷文。可謂棄靜求喧厭同好異。</p><p style="text-indent: 0em; margin-left: 0em"><span class="linehead"></span>答。近代相<a 
name="0671a18" id="0671a18"></a>承。不看古教。唯專己見。不合圓詮。或稱悟而<a 
name="0671a19" id="0671a19"></a>意解情傳。設得定而守愚闇證。所以後學訛<a 
name="0671a20" id="0671a20"></a>謬。不稟師承。先聖教中。已一一推破。如云一<a 
name="0671a21" id="0671a21"></a>切處無著者。是以阿難懸知末法。皆墮此愚。<a 
name="0671a22" id="0671a22"></a>於楞嚴會中。示疑起執。無上覺王。以親訶破。<a 
name="0671a23" id="0671a23"></a>首楞嚴經云。阿難白佛言。世尊。我昔見佛。與<a 
name="0671a24" id="0671a24"></a>大目連。須菩提。富樓那。舍利弗。四大弟子。共轉<a 
name="0671a25" id="0671a25"></a>法輪。常言。覺知分別心性。既不在內。亦不<a 
name="0671a26" id="0671a26"></a>在外。不在中間。俱無所在。一切無著。名之<a 
name="0671a27" id="0671a27"></a>為心。則我無著名為心不。佛告阿難。汝言覺<a 
name="0671a28" id="0671a28"></a>知分別心性。俱無在者。世間虛空。水陸飛行。<a 
name="0671a29" id="0671a29"></a>諸所物像。名為一切。汝不著者。為在為無。<a 
name="0671b01" id="0671b01"></a>無則同於龜毛兔角。云何不著。有不著者。不<a 
name="0671b02" id="0671b02"></a>可名無。無相則無。非無則相。相有則在。云<a 
name="0671b03" id="0671b03"></a>何無著。是故應知。一切無著。名覺知心。無有<a 
name="0671b04" id="0671b04"></a>是處。又所言放曠任緣者。於圓覺中。猶是四<a 
name="0671b05" id="0671b05"></a>病之數。圓覺經云。善男子。彼善知識。所證妙<a 
name="0671b06" id="0671b06"></a>法。應離四病。云何四病。一者作病。若復有人。<a 
name="0671b07" id="0671b07"></a>作如是言。我於本心。作種種行。欲求圓覺。彼<a 
name="0671b08" id="0671b08"></a>圓覺性。非作得故。說名為病。二者任病。若復<a 
name="0671b09" id="0671b09"></a>有人。作如是言。我等今者。不斷生死。不求涅<a 
name="0671b10" id="0671b10"></a>槃。涅槃生死。無起滅念。任彼一切。隨諸法性。<a 
name="0671b11" id="0671b11"></a>欲求圓覺。彼圓覺性。非任有故。說名為病。三<a 
name="0671b12" id="0671b12"></a>者止病。若復有人。作如是言。我今自心。永息<a 
name="0671b13" id="0671b13"></a>諸念。得一切性。寂然平等。欲求圓覺。彼圓覺<a 
name="0671b14" id="0671b14"></a>性。非止合故。說名為病。四者滅病。若復有<a 
name="0671b15" id="0671b15"></a>人。作如是言。我今永斷一切煩惱。身心畢竟。<a 
name="0671b16" id="0671b16"></a>空無所有。何況根塵虛妄境界。一切永寂。欲<a 
name="0671b17" id="0671b17"></a>求圓覺。彼圓覺性。非寂相故。說名為病。離四<a 
name="0671b18" id="0671b18"></a>病者。則知清淨。作是觀者。名為正觀。若他觀<a 
name="0671b19" id="0671b19"></a>者。名為邪觀。如上所說。不唯作無著任緣之<a 
name="0671b20" id="0671b20"></a>解。墮於邪觀。乃至起寂然冥合之心。皆存<a 
name="0671b21" id="0671b21"></a>意地。</p><p style="text-indent: 0em; margin-left: 0em"><span class="linehead"></span>如有學人問忠國師云。不作意時。得寂<a 
name="0671b22" id="0671b22"></a>然不。</p><p style="text-indent: 0em; margin-left: 0em"><span class="linehead"></span>答。若見寂然。即是作意。所以意根難<a 
name="0671b23" id="0671b23"></a>出。動靜皆落法塵。故知並是執見修禪。說病<a 
name="0671b24" id="0671b24"></a>為法。如蒸砂作飯。緣木求魚。費力勞功。&#x6282;<a 
name="0671b25" id="0671b25"></a>經塵劫。且經中佛語幽玄。則義語非文。不<a 
name="0671b26" id="0671b26"></a>同眾生情見&#x9E81;浮乃文語非義。又若執任緣<a 
name="0671b27" id="0671b27"></a>無著之事。盡落邪觀。得悉檀方便之門。皆<a 
name="0671b28" id="0671b28"></a>成正教。是以藥病難辯。取捨俱非。但且直悟<a 
name="0671b29" id="0671b29"></a>自心。自然言思道斷。境智齊泯。人法俱空。<a 
name="0671c01" id="0671c01"></a>向眾生三業之中。開佛知見。就生死五陰之<a 
name="0671c02" id="0671c02"></a>內。顯大菩提。則了義金文。可為繩墨。實地<a 
name="0671c03" id="0671c03"></a>知識。堪作真歸。故得智炬增輝。照耀十方之<a 
name="0671c04" id="0671c04"></a>際。心華發&#x8276;。榮敷法界之中。又若深達此<a 
name="0671c05" id="0671c05"></a>宗。不收不攝。即想念而成智。當語默而冥真。<a 
name="0671c06" id="0671c06"></a>出入之定難親。忻厭之懷莫及。故云。忻寂不<a 
name="0671c07" id="0671c07"></a>當。放逸還非。如華嚴論云。普眼等諸菩薩。以<a 
name="0671c08" id="0671c08"></a>出入三昧。不得見普賢三業。及座境界故。舉<a 
name="0671c09" id="0671c09"></a>幻術文字中種種幻相無所住處喻。明幻術<a 
name="0671c10" id="0671c10"></a>文字之體。了無處所。如何所求。不可將出入<a 
name="0671c11" id="0671c11"></a>三昧處所求之。去彼沈寂生滅。&#x5374;令想念。明<a 
name="0671c12" id="0671c12"></a>想念動用。體自遍周。用而常寂。非更滅也。以<a 
name="0671c13" id="0671c13"></a>是普賢。以金剛慧普入法界。於一切世界無<a 
name="0671c14" id="0671c14"></a>所行無所住。知一切眾生身皆非身。無去無<a 
name="0671c15" id="0671c15"></a>來。得無斷盡無差別自在神通。此明任物自<a 
name="0671c16" id="0671c16"></a>真。稱之為神。不為不思。不定。不亂。不來不去。<a 
name="0671c17" id="0671c17"></a>任智遍周。利生自在。知根應現。名之為通。萬<a 
name="0671c18" id="0671c18"></a>法如是無出入定亂。方稱普賢所行三業作用<a 
name="0671c19" id="0671c19"></a>及座。如十地菩薩座體。但言滿三千大千世<a 
name="0671c20" id="0671c20"></a>界之量。此普賢座量。量等虛空。一切法界<a 
name="0671c21" id="0671c21"></a>大蓮華藏故。明知十地菩薩。智量猶隔。以此<a 
name="0671c22" id="0671c22"></a>來昇此位。如許乖宜。入出。如許不可說三昧之<a 
name="0671c23" id="0671c23"></a>門。猶有寂用有限障。未得十地果位。後普賢<a 
name="0671c24" id="0671c24"></a>菩薩大自在故。故三求普賢。三重昇進。&#x5374;生<a 
name="0671c25" id="0671c25"></a>想念。方始現身。及說十三昧境界之事。意責<a 
name="0671c26" id="0671c26"></a>彼十地。猶有求於出世間。生死境界。未得等<a 
name="0671c27" id="0671c27"></a>於十方任用自在。以此如來教令&#x5374;生想念。<a 
name="0671c28" id="0671c28"></a>去彼十地中染習出世淨心故。此明十地緣<a 
name="0671c29" id="0671c29"></a>真俗出世餘習氣惑故。已上意明。治十地菩<a 
name="0672a01" id="0672a01"></a>薩。緣真俗。二習未亡。寂亂二習未盡。於諸<a 
name="0672a02" id="0672a02"></a>三昧有出入習。故未得。常入生死。猶如虛空。<a 
name="0672a03" id="0672a03"></a>無作者。而常普遍。非限量所收。一切眾生及<a 
name="0672a04" id="0672a04"></a>以境界。以之為體。普賢之智。猶如虛空。一<a 
name="0672a05" id="0672a05"></a>切眾生。以為生體。有諸眾生。自迷智者。名為<a 
name="0672a06" id="0672a06"></a>無明。普賢菩薩。隨彼迷事。十方世界。對現色<a 
name="0672a07" id="0672a07"></a>身。以智無體。猶如虛空。非造作性。無有去<a 
name="0672a08" id="0672a08"></a>來。非生非滅。但以等虛空之智海。於一切眾<a 
name="0672a09" id="0672a09"></a>生處啟迷。智無體相。能隨等法界虛空界之<a 
name="0672a10" id="0672a10"></a>大用故。豈將十地之位。諸菩薩。以出入三昧。<a 
name="0672a11" id="0672a11"></a>有所推求。云何得見。是故如來為諸菩薩。說。<a 
name="0672a12" id="0672a12"></a>幻術文字求其體相有可得。不。求幻之心尚<a 
name="0672a13" id="0672a13"></a>不可得。如何有彼幻相可求。是故將出入三<a 
name="0672a14" id="0672a14"></a>昧。及以求心。而求普賢大用無依善巧智身。<a 
name="0672a15" id="0672a15"></a>了無可得。是故教諸菩薩。&#x5374;生想念。殷勤<a 
name="0672a16" id="0672a16"></a>三禮。普賢菩薩。方以神通力。如應現身。明智<a 
name="0672a17" id="0672a17"></a>身不可以三昧處所求。為智體無所住。無所<a 
name="0672a18" id="0672a18"></a>依故。若想念願樂。即如應。現化。無有處所依<a 
name="0672a19" id="0672a19"></a>止。故猶如谷響。但有應物之音。若有求即無<a 
name="0672a20" id="0672a20"></a>有處所可得。佛言。普賢菩薩。今現在此道場<a 
name="0672a21" id="0672a21"></a>眾會。親近我住。初無動移者。明以根本智。<a 
name="0672a22" id="0672a22"></a>性自無依。名為現在此道場故。為能治有所<a 
name="0672a23" id="0672a23"></a>得諸見蘊故。以無礙總別同異普光明智。與<a 
name="0672a24" id="0672a24"></a>十方一切諸佛大用體同。名為眾會故。無邊<a 
name="0672a25" id="0672a25"></a>差別智海。一時等用。不移根本智體。無依住<a 
name="0672a26" id="0672a26"></a>智。名為親近我住。初無移故。</p><a 
name="0672a27" id="0672a27"></a><p><span class="juanname">宗鏡錄卷第四十三</span></p><a 
name="0672a28" id="0672a28"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　丁未歲分司大藏都監開板</p></div></div>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_043 by HTTrack Website Copier/3.x [XR&CO'2014], Tue, 07 Jun 2016 06:59:20 GMT -->
</html>
