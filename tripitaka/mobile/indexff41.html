<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T12n0349_001 by HTTrack Website Copier/3.x [XR&CO'2014], Tue, 07 Jun 2016 06:47:01 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1896027513&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT12n0349&amp;utmp=%2Fmobile%2Findex.php%3Findex%3DT12n0349_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第12冊<br/>No.349 彌勒菩薩所問本願經 (1卷)<br/>【西晉 竺法護譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T12">
<div class="root" id="0349" sutra_name="彌勒菩薩所問本願經" sutra_juan="[卷1]">　
<a 
name="0186c03" id="0186c03"></a><a 
name="0186c04" id="0186c04"></a><a 
name="0186c05" id="0186c05"></a><p style="margin-left: 2em"><span class="juannum">No. 349 [No. 310(42)]</span></p><a 
name="0186c06" id="0186c06"></a><p><span class="juanname">彌勒菩薩所問本願經</span></p><a 
name="0186c07" id="0186c07"></a><a 
name="0186c08" id="0186c08"></a><p style="margin-left: 4em"><span class="byline">西晉月氏國三藏竺法護譯</span></p><a 
name="0186c09" id="0186c09"></a><p style="text-indent: 0em; margin-left: 0em"><span class="linehead"></span>聞如是：</p><p style="text-indent: 0em; margin-left: 0em"><span class="linehead"></span>一時佛遊於披祇國，妙華山中恐懼<a 
name="0186c10" id="0186c10"></a>樹間鹿所聚處，與大比丘眾俱，比丘五百人，<a 
name="0186c11" id="0186c11"></a>一切賢聖神通已達，悉尊比丘，其名曰：賢者<a 
name="0186c12" id="0186c12"></a>了本際、賢者馬師、賢者&#x60D2;波、賢者大稱、賢者<a 
name="0186c13" id="0186c13"></a>賢善、賢者離垢、賢者具足、賢者牛&#x545E;、賢者鹿<a 
name="0186c14" id="0186c14"></a>吉祥、賢者優為迦葉、賢者那翼迦葉、賢者迦<a 
name="0186c15" id="0186c15"></a>翼迦葉、賢者大迦葉、賢者所說、賢者所著、賢<a 
name="0186c16" id="0186c16"></a>者面王、賢者難提、賢者和難、賢者羅云、賢者<a 
name="0186c17" id="0186c17"></a>阿難，如是之輩，五百比丘。復有菩薩如彌<a 
name="0186c18" id="0186c18"></a>勒等五百人，其名曰：增意菩薩、堅意菩薩、辯<a 
name="0186c19" id="0186c19"></a>積菩薩、光世音菩薩、大勢至菩薩、瑛吉祥<a 
name="0186c20" id="0186c20"></a>菩薩、軟吉祥菩薩、神通華菩薩、空無菩薩、&#x6199;<a 
name="0186c21" id="0186c21"></a>信淨菩薩、根土菩薩、稱土菩薩、柔軟音響菩<a 
name="0186c22" id="0186c22"></a>薩、淨土菩薩、山積菩薩、具足菩薩、根吉祥菩<a 
name="0186c23" id="0186c23"></a>薩，如是等菩薩五百人。</p><a 
name="0186c24" id="0186c24"></a><p style="text-indent: 0em; margin-left: 0em"><span class="linehead"></span>爾時彌勒菩薩從座起，整衣服長跪叉手白佛<a 
name="0186c25" id="0186c25"></a>言：「願欲有所問，唯天中天聽者乃敢問。」</p><p style="text-indent: 0em; margin-left: 0em"><span class="linehead"></span>佛告<a 
name="0186c26" id="0186c26"></a>彌勒菩薩：「我當聽所問，便問在所欲，如來<a 
name="0186c27" id="0186c27"></a>當隨其所欲，而發遣之令心歡喜。」</p><p style="text-indent: 0em; margin-left: 0em"><span class="linehead"></span>於是彌勒<a 
name="0186c28" id="0186c28"></a>菩薩得聽所問，踊躍歡喜，白世尊言：「菩薩有<a 
name="0186c29" id="0186c29"></a>幾法行，皆棄諸惡道不隨惡知識中？」</p><p style="text-indent: 0em; margin-left: 0em"><span class="linehead"></span>佛告<a 
name="0187a01" id="0187a01"></a>彌勒菩薩：「善哉！善哉！彌勒！菩薩多所哀念，多<a 
name="0187a02" id="0187a02"></a>所安隱，愍傷諸天及人，乃發意問如來如此<a 
name="0187a03" id="0187a03"></a>之義。諦聽！常思念之！」</p><p style="text-indent: 0em; margin-left: 0em"><span class="linehead"></span>彌勒即言：「唯然世尊，<a 
name="0187a04" id="0187a04"></a>受教而聽。」</p><p style="text-indent: 0em; margin-left: 0em"><span class="linehead"></span>佛言：「彌勒！菩薩有一法行，棄諸惡<a 
name="0187a05" id="0187a05"></a>道，不隨惡知識中。何謂為一？謂寂靜平等道<a 
name="0187a06" id="0187a06"></a>意。是為一法。」</p><a 
name="0187a07" id="0187a07"></a><p style="text-indent: 0em; margin-left: 0em"><span class="linehead"></span>佛語彌勒菩薩：「復有二法行，棄諸惡道，不隨<a 
name="0187a08" id="0187a08"></a>惡知識中。何等為二？一者、住於定無所起；二<a 
name="0187a09" id="0187a09"></a>者、方便別諸所見。是為二法。」</p><a 
name="0187a10" id="0187a10"></a><p style="text-indent: 0em; margin-left: 0em"><span class="linehead"></span>佛語彌勒：「菩薩復有三法行，棄諸惡道不隨<a 
name="0187a11" id="0187a11"></a>惡知識中。何等為三？一者、得大哀法；二者、<a 
name="0187a12" id="0187a12"></a>於空無所習；三者、所知無所念。是為三<a 
name="0187a13" id="0187a13"></a>法。」</p><a 
name="0187a14" id="0187a14"></a><p style="text-indent: 0em; margin-left: 0em"><span class="linehead"></span>佛語彌勒：「菩薩復有四法行，棄諸惡道不隨<a 
name="0187a15" id="0187a15"></a>惡知識中。何等為四？一者、立於誡；二者、於<a 
name="0187a16" id="0187a16"></a>一切法無所疑；三者、樂處閑居；四者、等觀。是<a 
name="0187a17" id="0187a17"></a>為四法。」</p><a 
name="0187a18" id="0187a18"></a><p style="text-indent: 0em; margin-left: 0em"><span class="linehead"></span>佛語彌勒：「菩薩復有五法行，棄諸惡道不隨<a 
name="0187a19" id="0187a19"></a>惡知識中。何等為五？一者、常立德義；二者、不<a 
name="0187a20" id="0187a20"></a>求他人長短；三者、自省身行；四者、常樂於法；<a 
name="0187a21" id="0187a21"></a>五者、不自念身常救他人。是為五法。」</p><a 
name="0187a22" id="0187a22"></a><p style="text-indent: 0em; margin-left: 0em"><span class="linehead"></span>佛語彌勒：「菩薩復有六法行，棄諸惡道不隨<a 
name="0187a23" id="0187a23"></a>惡知識中。何等為六？一者、不慳貪；二者、除弊<a 
name="0187a24" id="0187a24"></a>惡之心；三者、無愚癡；四者、無&#x9E81;言；五者、其意<a 
name="0187a25" id="0187a25"></a>如虛空；六者、以空為舍。是為六法。」</p><a 
name="0187a26" id="0187a26"></a><p style="text-indent: 0em; margin-left: 0em"><span class="linehead"></span>佛語彌勒：「菩薩復有七法行，棄諸惡道不隨<a 
name="0187a27" id="0187a27"></a>惡知識中。何等為七？一者、有善權之意；二者、<a 
name="0187a28" id="0187a28"></a>能分別於諸法寶；三者、常精進；四者、常當歡<a 
name="0187a29" id="0187a29"></a>悅；五者、得於信忍；六者、善解定意；七者、總智<a 
name="0187b01" id="0187b01"></a>慧明。是為七法。」</p><a 
name="0187b02" id="0187b02"></a><p style="text-indent: 0em; margin-left: 0em"><span class="linehead"></span>佛語彌勒：「菩薩復有八法行，棄諸惡道不隨<a 
name="0187b03" id="0187b03"></a>惡知識中。何等為八？一者、得直見；二者、直念；<a 
name="0187b04" id="0187b04"></a>三者、直語；四者、直治；五者、直業；六者、直方<a 
name="0187b05" id="0187b05"></a>便；七者、直意；八者、直定。是為八法。」</p><a 
name="0187b06" id="0187b06"></a><p style="text-indent: 0em; margin-left: 0em"><span class="linehead"></span>佛語彌勒：「菩薩復有九法行，棄諸惡道不隨<a 
name="0187b07" id="0187b07"></a>惡知識中。何等為九？一者、菩薩以脫於欲，遠<a 
name="0187b08" id="0187b08"></a>離諸惡，不善之法無有想念，以得寂定歡喜，<a 
name="0187b09" id="0187b09"></a>行第一一心；二者、已除想念，內意為寂，其心<a 
name="0187b10" id="0187b10"></a>為一，無想無行便得定意，心為歡悅，行第<a 
name="0187b11" id="0187b11"></a>二一心；三者、離歡喜觀常為寂定，身得安隱<a 
name="0187b12" id="0187b12"></a>如諸聖賢，所說所觀心意無起，行第三一心；<a 
name="0187b13" id="0187b13"></a>四者、苦樂已斷，歡悅憂慼皆悉為止，所觀無<a 
name="0187b14" id="0187b14"></a>苦無樂其意清淨，得第四一心；五者、過於色<a 
name="0187b15" id="0187b15"></a>想；六者、無復說想；七者、不復念種種想，悉<a 
name="0187b16" id="0187b16"></a>入無央數虛空慧；八者、皆過無央數虛空慧，<a 
name="0187b17" id="0187b17"></a>入無量諸識識知之行；九者、皆過諸識知之<a 
name="0187b18" id="0187b18"></a>慧，無復有無之想，皆過諸無識之慧，便入有<a 
name="0187b19" id="0187b19"></a>想無想之行，不見想得寂定三昧。是為九<a 
name="0187b20" id="0187b20"></a>法。」</p><a 
name="0187b21" id="0187b21"></a><p style="text-indent: 0em; margin-left: 0em"><span class="linehead"></span>佛語彌勒：「菩薩復有十法行，棄諸惡道不隨<a 
name="0187b22" id="0187b22"></a>惡知識中。何等為十？一者、得金剛三昧；二者、<a 
name="0187b23" id="0187b23"></a>所住處有所進益三昧；三者、得善權教授三<a 
name="0187b24" id="0187b24"></a>昧；四者、得有念無念御度三昧；五者、得普遍<a 
name="0187b25" id="0187b25"></a>世間三昧；六者、得於苦樂平等三昧；七者、得<a 
name="0187b26" id="0187b26"></a>寶月三昧；八者、得月明三昧；九者、得照明三<a 
name="0187b27" id="0187b27"></a>昧；十者、得二寂三昧，於一切諸法具足。彌勒！<a 
name="0187b28" id="0187b28"></a>是為菩薩十法行，棄諸惡道不墮惡知識中。」</p><a 
name="0187b29" id="0187b29"></a><p style="text-indent: 0em; margin-left: 0em"><span class="linehead"></span>於是彌勒菩薩以偈讚佛言：</p><a 
name="0187c01" id="0187c01"></a><p><span class="lg">「世尊本布施，　　妻子及飲食，<a 
name="0187c02" id="0187c02"></a><br>　頭目無所惜，　　佛德度無極。<a 
name="0187c03" id="0187c03"></a><br>　護禁無所犯，　　如鶡愛其毛，<a 
name="0187c04" id="0187c04"></a><br>　奉戒無與等，　　功德度無極。<a 
name="0187c05" id="0187c05"></a><br>　已現於忍力，　　悉等諸苦樂，<a 
name="0187c06" id="0187c06"></a><br>　忍辱為大勢，　　佛德度無極。<a 
name="0187c07" id="0187c07"></a><br>　已了精進力，　　無上德對害，<a 
name="0187c08" id="0187c08"></a><br>　精進為大至，　　佛勤度無極。<a 
name="0187c09" id="0187c09"></a><br>　已斷一切惡，　　導師樂一心，<a 
name="0187c10" id="0187c10"></a><br>　大慧寂為力，　　佛淨度無極。<a 
name="0187c11" id="0187c11"></a><br>　清淨慧自在，　　自然無所起，<a 
name="0187c12" id="0187c12"></a><br>　智慧常第一，　　佛明度無極。<a 
name="0187c13" id="0187c13"></a><br>　慧降魔官屬，　　樹下得大智，<a 
name="0187c14" id="0187c14"></a><br>　上義離諸穢，　　佛力降伏魔。<a 
name="0187c15" id="0187c15"></a><br>　世尊轉法輪，　　大身師子吼，<a 
name="0187c16" id="0187c16"></a><br>　恐伏諸外道，　　佛慧度彼德。<a 
name="0187c17" id="0187c17"></a><br>　色妙無與等，　　戒德及智慧，<a 
name="0187c18" id="0187c18"></a><br>　精進度諸岸，　　佛道過眾德，<a 
name="0187c19" id="0187c19"></a><br>　難譬不可喻，　　無上大智慧，<a 
name="0187c20" id="0187c20"></a><br>　常講諸法寶，　　光明導御眾。」</span></p><a 
name="0187c21" id="0187c21"></a><p style="text-indent: 0em; margin-left: 0em"><span class="linehead"></span>爾時賢者阿難白佛言：「未曾有世尊！是彌勒<a 
name="0187c22" id="0187c22"></a>菩薩所願具足，說法無缺減，講法字句平等，<a 
name="0187c23" id="0187c23"></a>所說法句無所縛著，講經竟無亂。」</p><p style="text-indent: 0em; margin-left: 0em"><span class="linehead"></span>佛言：「如是，<a 
name="0187c24" id="0187c24"></a>如是！阿難！如其所云，彌勒菩薩辯才具足，所<a 
name="0187c25" id="0187c25"></a>說經法無所缺減。」</p><p style="text-indent: 0em; margin-left: 0em"><span class="linehead"></span>佛言：「阿難！彌勒菩薩不獨<a 
name="0187c26" id="0187c26"></a>以偈讚我，乃往過世十無央數劫，爾時有佛<a 
name="0187c27" id="0187c27"></a>號炎光具嚮作王如來、無所著、等正覺、今<a 
name="0187c28" id="0187c28"></a>現在成慧行、安定、世間父、無上士、導御法、天<a 
name="0187c29" id="0187c29"></a>上天下尊、佛、天中天，爾時有梵志長者子名<a 
name="0188a01" id="0188a01"></a>曰賢行，從園觀出，遙見如來經行，身色光明<a 
name="0188a02" id="0188a02"></a>無央數變。見已心念：『甚善！未曾有也！如來之<a 
name="0188a03" id="0188a03"></a>身不可思議，巍巍如是，光色妙好威神照曜，<a 
name="0188a04" id="0188a04"></a>吉祥之德以為莊飾，願令我後當來之世，得<a 
name="0188a05" id="0188a05"></a>身具足如是光色威神照曜，吉祥之德而自<a 
name="0188a06" id="0188a06"></a>莊飾。』作是願已，便身伏地心念言審：『我當來<a 
name="0188a07" id="0188a07"></a>之世得法身，若如來、無所著、等正覺者，如來<a 
name="0188a08" id="0188a08"></a>當過我身上。』於時世尊炎光具嚮作王如來，<a 
name="0188a09" id="0188a09"></a>知賢行長者子梵志心之所念，便過其身上。<a 
name="0188a10" id="0188a10"></a>適越其上已，便得不起法忍。於是佛還顧告<a 
name="0188a11" id="0188a11"></a>侍者言：『我所以過長者子梵志賢行身上，即<a 
name="0188a12" id="0188a12"></a>時令得不起法忍，眼能洞視，耳能徹聽，知他<a 
name="0188a13" id="0188a13"></a>人心中所念，自知所從來生，身能飛行神通<a 
name="0188a14" id="0188a14"></a>具足。』佛適過梵志賢行身上，便達眾智五通<a 
name="0188a15" id="0188a15"></a>具足無所亡失，即以偈讚佛言：</p><a 
name="0188a16" id="0188a16"></a><p><span class="lg">「『往來世到十方，　　人中尊無與等，<a 
name="0188a17" id="0188a17"></a><br>　　唯志道過諸行，　　願稽首覺導師。<a 
name="0188a18" id="0188a18"></a><br>　　以過諸世間明，　　及摩尼火炎光，<a 
name="0188a19" id="0188a19"></a><br>　　佛光明為最上，　　願稽首覺導師。<a 
name="0188a20" id="0188a20"></a><br>　　如師子一鳴吼，　　諸小獸無不伏，<a 
name="0188a21" id="0188a21"></a><br>　　佛講法亦如是，　　悉降伏諸異道。<a 
name="0188a22" id="0188a22"></a><br>　　眉間相清且徹，　　威無量如積雪，<a 
name="0188a23" id="0188a23"></a><br>　　其光明照三界，　　佛在世無與等。<a 
name="0188a24" id="0188a24"></a><br>　　聖足下生相輪，　　其輪妙有千輻，<a 
name="0188a25" id="0188a25"></a><br>　　此土地及山陵，　　不能動無上尊。』」</span></p><a 
name="0188a26" id="0188a26"></a><p style="text-indent: 0em; margin-left: 0em"><span class="linehead"></span>是時佛告賢者阿難：「欲知爾時長者子梵志<a 
name="0188a27" id="0188a27"></a>賢行者，今彌勒菩薩是。」</p><p style="text-indent: 0em; margin-left: 0em"><span class="linehead"></span>賢者阿難即白佛言：<a 
name="0188a28" id="0188a28"></a>「彌勒菩薩得不起忍，久遠乃爾，何以不速逮無<a 
name="0188a29" id="0188a29"></a>上正真道最正覺耶？」</p><p style="text-indent: 0em; margin-left: 0em"><span class="linehead"></span>佛語阿難：「菩薩以四事<a 
name="0188b01" id="0188b01"></a>不取正覺。何等為四？一者、淨國土；二者、護國<a 
name="0188b02" id="0188b02"></a>土；三者、淨一切；四者、護一切。是為四事。彌<a 
name="0188b03" id="0188b03"></a>勒菩薩求佛時，以是四事故不取佛。」</p><p style="text-indent: 0em; margin-left: 0em"><span class="linehead"></span>佛言：<a 
name="0188b04" id="0188b04"></a>「阿難！我本求佛時，亦欲淨國土亦欲淨一切，<a 
name="0188b05" id="0188b05"></a>亦欲護國土，亦欲護一切。彌勒發意先我之<a 
name="0188b06" id="0188b06"></a>前四十二劫，我於其後乃發道意，於此賢劫<a 
name="0188b07" id="0188b07"></a>以大精進，超越九劫得無上正真之道成最<a 
name="0188b08" id="0188b08"></a>正覺。」</p><a 
name="0188b09" id="0188b09"></a><p style="text-indent: 0em; margin-left: 0em"><span class="linehead"></span>佛告賢者阿難：「我以十事致最正覺。何等為<a 
name="0188b10" id="0188b10"></a>十？一者、所有無所愛惜；二者、妻婦；三者、兒子；<a 
name="0188b11" id="0188b11"></a>四者、頭目；五者、手足；六者、國土；七者、珍寶財<a 
name="0188b12" id="0188b12"></a>物；八者、髓腦；九者、血肉；十者、不惜身命。阿<a 
name="0188b13" id="0188b13"></a>難！我以此十事疾得佛道。」</p><a 
name="0188b14" id="0188b14"></a><p style="text-indent: 0em; margin-left: 0em"><span class="linehead"></span>佛語阿難：「復有十事疾得佛道。何等為十？一<a 
name="0188b15" id="0188b15"></a>者、以法立於誡德；二者、常行忍辱；三者、常行<a 
name="0188b16" id="0188b16"></a>精進；四者、常一其心；五者、常行智慧度於無<a 
name="0188b17" id="0188b17"></a>極；六者、不捨一切；七者、已得忍心等於一切；<a 
name="0188b18" id="0188b18"></a>八者、不習空；九者、得空法忍；十者、得無想之<a 
name="0188b19" id="0188b19"></a>法。阿難！我以此十事，自致得佛道。」</p><p style="text-indent: 0em; margin-left: 0em"><span class="linehead"></span>佛語賢者<a 
name="0188b20" id="0188b20"></a>阿難：「我本求佛道時勤苦無數，乃得無上正<a 
name="0188b21" id="0188b21"></a>真之道，其事非一。」</p><p style="text-indent: 0em; margin-left: 0em"><span class="linehead"></span>佛言阿難：「乃過世時，有王<a 
name="0188b22" id="0188b22"></a>太子，號曰一切現義，端政姝好，從園觀而<a 
name="0188b23" id="0188b23"></a>出，道見一人得疾困篤，見已有哀傷之心，問<a 
name="0188b24" id="0188b24"></a>於病人：『以何等藥得療即痊？』病人答曰：『唯<a 
name="0188b25" id="0188b25"></a>王身血得療我病。』爾時太子即以利刀刺身<a 
name="0188b26" id="0188b26"></a>出血，以與病者，至心施與意無悔恨。」</p><p style="text-indent: 0em; margin-left: 0em"><span class="linehead"></span>佛語阿<a 
name="0188b27" id="0188b27"></a>難：「爾時現義太子，即我身是。阿難！四大海水<a 
name="0188b28" id="0188b28"></a>尚可升量，我身血施不可稱限。所以爾者，求<a 
name="0188b29" id="0188b29"></a>正覺故。」</p><a 
name="0188c01" id="0188c01"></a><p style="text-indent: 0em; margin-left: 0em"><span class="linehead"></span>佛語賢者阿難：「乃往過世有王太子，號曰蓮<a 
name="0188c02" id="0188c02"></a>花王，端正姝好威神巍巍，從園觀出遊，道見<a 
name="0188c03" id="0188c03"></a>一人身體病癩，見已即有哀念心，問於病<a 
name="0188c04" id="0188c04"></a>人：『以何等藥療於汝病？』病者答曰：『得王身髓<a 
name="0188c05" id="0188c05"></a>以塗我體，其病乃愈。』是時太子即破身骨，以<a 
name="0188c06" id="0188c06"></a>得其髓持與病者，歡喜惠施，心無悔恨。爾時<a 
name="0188c07" id="0188c07"></a>太子，即我身是。」</p><p style="text-indent: 0em; margin-left: 0em"><span class="linehead"></span>佛語阿難：「四大海水尚可升<a 
name="0188c08" id="0188c08"></a>量，身髓布施不可稱計。」</p><a 
name="0188c09" id="0188c09"></a><p style="text-indent: 0em; margin-left: 0em"><span class="linehead"></span>佛語賢者阿難：「乃往去世有王號曰月明，端<a 
name="0188c10" id="0188c10"></a>正姝好威神巍巍，從宮而出，道見盲者貧窮<a 
name="0188c11" id="0188c11"></a>飢餓隨道乞&#x5303;，往趣王所而白王言：『王獨尊<a 
name="0188c12" id="0188c12"></a>貴安隱快樂，我獨貧窮加復眼盲。』爾時月明<a 
name="0188c13" id="0188c13"></a>王見此盲人哀之淚出，謂於盲者：『有何等藥<a 
name="0188c14" id="0188c14"></a>得愈卿病？』盲者答曰：『唯得王眼能愈我病，眼<a 
name="0188c15" id="0188c15"></a>乃得視。』爾時王月明自取兩眼施與盲者，其<a 
name="0188c16" id="0188c16"></a>心靜然無一悔意。月明王者，即我身是。」</p><p style="text-indent: 0em; margin-left: 0em"><span class="linehead"></span>佛<a 
name="0188c17" id="0188c17"></a>言：「須彌山尚可稱知斤兩，我眼布施不可<a 
name="0188c18" id="0188c18"></a>稱計。」</p><a 
name="0188c19" id="0188c19"></a><p style="text-indent: 0em; margin-left: 0em"><span class="linehead"></span>佛語賢者阿難：「彌勒菩薩本求道時，不持耳、<a 
name="0188c20" id="0188c20"></a>鼻、頭、目、手、足、身命、珍寶、城邑、妻子及以國土布<a 
name="0188c21" id="0188c21"></a>施與人，以成佛道，但以善權方便安樂之行，<a 
name="0188c22" id="0188c22"></a>得致無上正真之道。」</p><p style="text-indent: 0em; margin-left: 0em"><span class="linehead"></span>阿難白佛：「彌勒菩薩以<a 
name="0188c23" id="0188c23"></a>何善權得致佛道？」</p><p style="text-indent: 0em; margin-left: 0em"><span class="linehead"></span>佛言阿難：「彌勒菩薩晝夜<a 
name="0188c24" id="0188c24"></a>各三正衣束體，叉手下膝著地，向於十方說<a 
name="0188c25" id="0188c25"></a>此偈言：</p><a 
name="0188c26" id="0188c26"></a><p><span class="lg">「『我悔一切過，　　勸助眾道德，<a 
name="0188c27" id="0188c27"></a><br>　　歸命禮諸佛，　　令得無上慧。』」</span></p><a 
name="0188c28" id="0188c28"></a><p style="text-indent: 0em; margin-left: 0em"><span class="linehead"></span>佛語賢者阿難：「彌勒菩薩以是善權，得無上<a 
name="0188c29" id="0188c29"></a>正真之道最正覺。阿難！彌勒菩薩求道本願：<a 
name="0189a01" id="0189a01"></a>『使其作佛時，令我國中人民，無有諸垢瑕<a 
name="0189a02" id="0189a02"></a>穢，於婬怒癡不大，慇懃奉行十善，我爾乃<a 
name="0189a03" id="0189a03"></a>取無上正覺。』」</p><p style="text-indent: 0em; margin-left: 0em"><span class="linehead"></span>佛語阿難：「後當來世人民，無有<a 
name="0189a04" id="0189a04"></a>垢穢奉行十善，於婬怒癡不以經心。正於爾<a 
name="0189a05" id="0189a05"></a>時，彌勒當得無上正真之道成最正覺。所以<a 
name="0189a06" id="0189a06"></a>者何？彌勒菩薩本願所致。」</p><p style="text-indent: 0em; margin-left: 0em"><span class="linehead"></span>佛語賢者阿難：「我<a 
name="0189a07" id="0189a07"></a>本求菩薩道時，欲護一切悉令得淨，處於五<a 
name="0189a08" id="0189a08"></a>濁婬怒癡中，樂在生死。所以者何？是諸人民<a 
name="0189a09" id="0189a09"></a>多為非法，以非為是，奉行邪道轉相賊害，不<a 
name="0189a10" id="0189a10"></a>孝父母心常念惡，惡意向兄弟妻息眷屬及<a 
name="0189a11" id="0189a11"></a>他人，輕易師和上，常犯男子垢濁轉相食<a 
name="0189a12" id="0189a12"></a>噉，願處是時世於中為佛。若郡國丘聚縣<a 
name="0189a13" id="0189a13"></a>邑，但說眾惡轉相賊害，瓦石相擊杖相撾撥，<a 
name="0189a14" id="0189a14"></a>便共聚會轉相罵詈，自還其舍設置飯食，以<a 
name="0189a15" id="0189a15"></a>毒著中欲害他人，起想垢濁轉起誹謗，伏匿<a 
name="0189a16" id="0189a16"></a>過惡還相發露無復善意。」</p><p style="text-indent: 0em; margin-left: 0em"><span class="linehead"></span>佛言阿難：「我以大<a 
name="0189a17" id="0189a17"></a>哀普念一切，為此輩人講說經法。」</p><p style="text-indent: 0em; margin-left: 0em"><span class="linehead"></span>賢者阿難<a 
name="0189a18" id="0189a18"></a>聞佛說此，即白佛言：「未曾有是！天中天、如來、<a 
name="0189a19" id="0189a19"></a>等正覺能至勤苦普弘大意，調御弊惡令得<a 
name="0189a20" id="0189a20"></a>成就，為除重擔具足法寶，為此輩人說其經<a 
name="0189a21" id="0189a21"></a>法。」</p><p style="text-indent: 0em; margin-left: 0em"><span class="linehead"></span>佛言：「如是，阿難！如汝所言，佛能忍此。爾乃<a 
name="0189a22" id="0189a22"></a>應、如來、等正覺教化剛強為除眾冥，用佛法<a 
name="0189a23" id="0189a23"></a>德具足之故，乃為此人說其經法。」</p><p style="text-indent: 0em; margin-left: 0em"><span class="linehead"></span>阿難白佛<a 
name="0189a24" id="0189a24"></a>言：「我聞如來堅重精進等心如是，衣毛為&#x7AEA;。<a 
name="0189a25" id="0189a25"></a>此經名為何等？云何奉行？」</p><p style="text-indent: 0em; margin-left: 0em"><span class="linehead"></span>佛言阿難：「此經名<a 
name="0189a26" id="0189a26"></a>為『本願』，當持；『慈氏本行彌勒所問』，當善持之。」</p><a 
name="0189a27" id="0189a27"></a><p style="text-indent: 0em; margin-left: 0em"><span class="linehead"></span>佛說經已，彌勒菩薩、賢者阿難、賢者大迦葉<a 
name="0189a28" id="0189a28"></a>諸大弟子，及眾菩薩，一切會者，諸天、龍神、乾<a 
name="0189a29" id="0189a29"></a>沓&#x60D2;、世間人，聞經歡喜，前為佛作禮。</p><a 
name="0189b01" id="0189b01"></a><p><span class="juanname">彌勒菩薩所問本願經</span></p>
<hr>【經文資訊】大正藏第 12 冊 No. 0349 彌勒菩薩所問本願經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，西蓮淨苑提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7d98.html?index=T12n0349" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T12n0349_001 by HTTrack Website Copier/3.x [XR&CO'2014], Tue, 07 Jun 2016 06:47:01 GMT -->
</html>
