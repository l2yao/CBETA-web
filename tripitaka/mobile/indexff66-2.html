<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB313_002 by HTTrack Website Copier/3.x [XR&CO'2014], Tue, 07 Jun 2016 07:13:16 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=892693178&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34nB313&amp;utmp=%2Fmobile%2Findex.php%3Findex%3DJ34nB313_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index3da2.html?index=J34nB313_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第34冊<br/>No.B313 青原愚者智禪師語錄 (4卷)<br/>【清 智說　興磬．興斧編】<br/>第 2 卷</p>
	<a href="index80c0-2.html?index=J34nB313_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B313" sutra_name="青原愚者智禪師語錄" sutra_juan="[卷2]">　
<a 
name="0824c01" id="0824c01"></a><p><span class="juanname">青原愚者智禪師語錄卷二</span></p><a 
name="0824c02" id="0824c02"></a><p style="margin-left: 4em"><span class="byline">侍子興磬同門人興斧編</span></p><a 
name="0824c03" id="0824c03"></a><p style="margin-left: 2em"><span class="headname">小參</span></p><a 
name="0824c04" id="0824c04"></a><p style="text-indent: 0em; margin-left: 0em"><span class="linehead"></span>晚參舉梵志擎兩株花供佛佛召仙人放下著志遂<a 
name="0824c05" id="0824c05"></a>放下左手花佛又曰放下著志又放下右手花佛又<a 
name="0824c06" id="0824c06"></a>曰放下著志曰我兩手皆空更放下箇甚麼佛曰汝<a 
name="0824c07" id="0824c07"></a>當放捨外六塵內六根中六識一時捨卻無可捨處<a 
name="0824c08" id="0824c08"></a>是汝免生死處梵志言下悟無生忍師云黃面老子<a 
name="0824c09" id="0824c09"></a>不合恁麼註腳你說十八界幾人放得下又孤負了<a 
name="0824c10" id="0824c10"></a>兩株花今日于慧男居士送來兩石鐵遯圃居士送<a 
name="0824c11" id="0824c11"></a>來兩種花鐵也在這裏花也在這裏鋤钁增氣春色<a 
name="0824c12" id="0824c12"></a>新添且道青原還說三箇放下否老僧只向他道埋<a 
name="0824c13" id="0824c13"></a>下著右邊桃花埋在山門前左邊梅花埋在殿閣後<a 
name="0824c14" id="0824c14"></a>若有人再問外六塵內六根中六識如何消繳我則<a 
name="0824c15" id="0824c15"></a>道諸仁者濟濟同心人人腳跟下有一把鐵鋤頭直<a 
name="0824c16" id="0824c16"></a>教盡娑婆世界都埋下了也雖然恐還是生鐵明日<a 
name="0824c17" id="0824c17"></a>開爐打起珍重。</p><a 
name="0824c18" id="0824c18"></a><p style="text-indent: 0em; margin-left: 0em"><span class="linehead"></span>晚參此事不可以有心求不可以無心合靜沉死水<a 
name="0824c19" id="0824c19"></a>動落今時超出二途棲心無寄猶是暗癡恁麼看來<a 
name="0824c20" id="0824c20"></a>不是昭昭靈靈便是昏昏默默直饒說箇不落有無<a 
name="0824c21" id="0824c21"></a>尚未是到家時節在天奇瑞曰透過劫外劫外自然<a 
name="0824c22" id="0824c22"></a>無心透過今時今時自然無心諸仁者你說遮無心<a 
name="0824c23" id="0824c23"></a>還靠著昭昭靈靈麼還靠著昏昏默默麼時方大雨<a 
name="0824c24" id="0824c24"></a>師指云簷前雨滴聲古人舉著便有省會瑞鹿曰點<a 
name="0824c25" id="0824c25"></a>點不落在別人眼裏你道此處作麼生透過然切忌<a 
name="0824c26" id="0824c26"></a>張著一雙血肉眼去見尖著一雙血肉耳去聞離又<a 
name="0824c27" id="0824c27"></a>離不得即又即不得作麼生透過假如透過又作何<a 
name="0824c28" id="0824c28"></a>語田夫戴笠懽栽種泥路行人欲斷魂喜得到家廊<a 
name="0824c29" id="0824c29"></a>下走如何消受此時辰。</p><a 
name="0824c30" id="0824c30"></a><p style="text-indent: 0em; margin-left: 0em"><span class="linehead"></span>起七小參一二三四五六七七六五四三二一逆中<a 
name="0825a01" id="0825a01"></a>順順中逆無順無逆是誰恩力古人恁麼道著甚死<a 
name="0825a02" id="0825a02"></a>急歷過者到此溫疤艾團再炙新參者初生兔兒首<a 
name="0825a03" id="0825a03"></a>尾畢直一歸何處麻三斤剎竿頭上穿靴立走不出<a 
name="0825a04" id="0825a04"></a>鑽不入竹篦子言語道斷交付香版時不可失。</p><a 
name="0825a05" id="0825a05"></a><p style="text-indent: 0em; margin-left: 0em"><span class="linehead"></span>解七小參坐一走七朝三暮四畢竟何為從上應病<a 
name="0825a06" id="0825a06"></a>予藥莫是隨其顛倒就藥捄藥麼須知善用皆是藥<a 
name="0825a07" id="0825a07"></a>不善用皆是病湯頭隨症不執古方亦用古方試看<a 
name="0825a08" id="0825a08"></a>天道變化一寒一暑炮製火候一武一文緩急無非<a 
name="0825a09" id="0825a09"></a>中琴之節張弛無非養弓之用且道不落寒暑天不<a 
name="0825a10" id="0825a10"></a>問文武火穿卻緩急張弛底在甚麼處今日初七了<a 
name="0825a11" id="0825a11"></a>也正午三更日日從頭起各人得力不得力以不欺<a 
name="0825a12" id="0825a12"></a>三昧回光自驗看藥地老夫只在背後等著如仍茫<a 
name="0825a13" id="0825a13"></a>然青州布衫重七斤喫粥了也洗缽去。</p><a 
name="0825a14" id="0825a14"></a><p style="text-indent: 0em; margin-left: 0em"><span class="linehead"></span>晚參白雲端禪師云一句道盡與佛祖為師一句道<a 
name="0825a15" id="0825a15"></a>不盡與人天為師青原則不然一句道盡秪可與人<a 
name="0825a16" id="0825a16"></a>天為師一句不道便與佛祖為師與古人誰較親切<a 
name="0825a17" id="0825a17"></a>且道如何是不道底一句揮手一下。</p><a 
name="0825a18" id="0825a18"></a><p style="text-indent: 0em; margin-left: 0em"><span class="linehead"></span>冬至晚參老天三不齊歲實毫不易三萬年追差呼<a 
name="0825a19" id="0825a19"></a>吸輪迴例彌綸者何物是誰通寤寐面南看北斗日<a 
name="0825a20" id="0825a20"></a>日是冬至面前大圓鏡反觀最容易濁識奈迷封都<a 
name="0825a21" id="0825a21"></a>成眼中刺今朝拄杖子忽過釣臺背種藥得浮廬飛<a 
name="0825a22" id="0825a22"></a>龍垂鳳翅水霰轉雷霆獅象雲門峙舉似雪爐人正<a 
name="0825a23" id="0825a23"></a>可吐閒氣梅花占臘前消息破也未今日古人閉關<a 
name="0825a24" id="0825a24"></a>山僧不妨開關且作黃鍾候管引諸公一噴得麼第<a 
name="0825a25" id="0825a25"></a>一問曰誰能出不由戶先王至日閉關且問楞嚴一<a 
name="0825a26" id="0825a26"></a>門法華狹小門楞伽無門作麼生為他一句折合去<a 
name="0825a27" id="0825a27"></a>第二問曰舍身為藥樹遍地一莖草如何得殺活同<a 
name="0825a28" id="0825a28"></a>時第三問曰涅盤堂上塗毒鼓聞者無不死且問打<a 
name="0825a29" id="0825a29"></a>鼓的站在什麼處諸仁者各下一語看維那云一狀<a 
name="0825a30" id="0825a30"></a>領過師曰何乃為大眾擔枷首座曰一時聽不明請<a 
name="0825b01" id="0825b01"></a>和尚寫出來明日禪堂繳上師曰且放一著。</p><a 
name="0825b02" id="0825b02"></a><p style="text-indent: 0em; margin-left: 0em"><span class="linehead"></span>為陳旻昭居士對靈小參師舉永嘉云大丈夫秉慧<a 
name="0825b03" id="0825b03"></a>劍般若光兮金剛燄不但能摧外道鋒早曾落卻天<a 
name="0825b04" id="0825b04"></a>魔膽如我旻昭法兄千生示此一生慧劍放光非偶<a 
name="0825b05" id="0825b05"></a>然也以世義言南宮捷後御史持符諸生之田不增<a 
name="0825b06" id="0825b06"></a>一畝北門之屋不樹旗竿旁無妾騰齊五十年善護<a 
name="0825b07" id="0825b07"></a>金湯放捨身命世豈輕易有此等耶皈依博山而事<a 
name="0825b08" id="0825b08"></a>杖人受天界印而事栖霞攪翻法身向上識破鬼窟<a 
name="0825b09" id="0825b09"></a>獸場霹歷琴歌應病予藥只為遮箇承虛接響知恩<a 
name="0825b10" id="0825b10"></a>者少負恩者多痛念杖人借莊托孤乃與竹關約期<a 
name="0825b11" id="0825b11"></a>炮集既化死水枯椿尤悼惡空莽蕩長書論症不覺<a 
name="0825b12" id="0825b12"></a>噓噓十載西江為君了卻今日對靈舉出送慰孝子<a 
name="0825b13" id="0825b13"></a>鵬搏蝶夢不堪狙公作計知我罪我聽此赤鳥之飛<a 
name="0825b14" id="0825b14"></a>自歸委化因是公懸嗟嗟且道離即斷常之中天然<a 
name="0825b15" id="0825b15"></a>時節版眼午會正決不疑者誰傷盡偷心正開繼照<a 
name="0825b16" id="0825b16"></a>涉江雲中砍額當何如耶因寄聲曰竹關大笑此炮<a 
name="0825b17" id="0825b17"></a>場霹歷琴歌老法殤燒著紙灰相供養種蘭階上一<a 
name="0825b18" id="0825b18"></a>爐香。</p><a 
name="0825b19" id="0825b19"></a><p style="text-indent: 0em; margin-left: 0em"><span class="linehead"></span>聞三宜和尚訃音小參金山劈翅偶示雲門乾澥破<a 
name="0825b20" id="0825b20"></a>塵不留鴻影以愚菴而掛睦州之草鞋借聖湖而吹<a 
name="0825b21" id="0825b21"></a>性空之水笛將謂拋擿世界別造乾坤詎知掃蕩佛<a 
name="0825b22" id="0825b22"></a>祖不存性命隨場噫氣有竅共聞逸格超宗讚歎莫<a 
name="0825b23" id="0825b23"></a>及至于一生與杖人在刀兵水火中換手搥胸又豈<a 
name="0825b24" id="0825b24"></a>世出世人之所知耶忽折法幢悲風四散牯脅不須<a 
name="0825b25" id="0825b25"></a>作字麟角早<span class="corr" title='[巳&gt;已]'>已</span>參天只可惜浮廬之孤不曾來孤山<a 
name="0825b26" id="0825b26"></a>與我法叔搖櫓為悵耳即今一眾念摩訶還知笑破<a 
name="0825b27" id="0825b27"></a>老人口麼前日奉懷一絕不免重舉愚菴菽水老來<a 
name="0825b28" id="0825b28"></a>聾門泊虛舟萬頃中一則西湖餧魚話倚天長劍掛<a 
name="0825b29" id="0825b29"></a>西風。</p><a 
name="0825b30" id="0825b30"></a><p style="text-indent: 0em; margin-left: 0em"><span class="linehead"></span>林豁軒昆仲就東山石扆請小參三萬二千獅子座<a 
name="0825c01" id="0825c01"></a>菴羅室裏青天墮文殊入門敲啞鐘金粟前身但高<a 
name="0825c02" id="0825c02"></a>臥擊几云此處豁然楞嚴堂雲門一鏃三關破作麼<a 
name="0825c03" id="0825c03"></a>生破分段生死破變易生死亦破今古廢興人我是<a 
name="0825c04" id="0825c04"></a>非殺活權實一齊都破破破破後笑此滯貨今古廢<a 
name="0825c05" id="0825c05"></a>興人我是非殺活權實喚作三昧未嘗不可如未豁<a 
name="0825c06" id="0825c06"></a>然時光勿惰易則因風吹火難則逆風把舵獨不見<a 
name="0825c07" id="0825c07"></a>張無垢悟後雙跌儼然誰不在楊大年八角盤中磨<a 
name="0825c08" id="0825c08"></a>此處豁軒金玉枕藉絃歌愚者來遊九漈乘雲一過<a 
name="0825c09" id="0825c09"></a>題作石扆東山相賀乃請指示先念苾馱向上無上<a 
name="0825c10" id="0825c10"></a>說箇甚麼孤奢不住自<span class="corr" title='[巳&gt;己]'>己</span>切磋多生慧種此番唱和<a 
name="0825c11" id="0825c11"></a>止有一事實大丈夫如何做六合拂一圍得句惟一<a 
name="0825c12" id="0825c12"></a>唾從上叨叨的根本差別是兩箇不是兩箇正因了<a 
name="0825c13" id="0825c13"></a>因緣因是三箇不是三箇寶鏡重離回互是五箇不<a 
name="0825c14" id="0825c14"></a>是五箇若尚折攝朦朧怎辨魔羅只恐盡九洲銕鑄<a 
name="0825c15" id="0825c15"></a>一箇大錯因而笑曰呵呵呵部臨何似楚詞些酸湯<a 
name="0825c16" id="0825c16"></a>可解酲糠秕也須<span class="gaiji">[竺-二+欺]<!--gaiji,,1[竺-二+欺],2&#x25CFD;,3--></span>萬頃不耕何貴田白飯不甜請<a 
name="0825c17" id="0825c17"></a>一餓祝勉交參業在其中應時及節一句如何中秋<a 
name="0825c18" id="0825c18"></a>月正皎八月潮來大下座。</p><a 
name="0825c19" id="0825c19"></a><a 
name="0825c20" id="0825c20"></a><a 
name="0825c21" id="0825c21"></a><a 
name="0825c22" id="0825c22"></a><a 
name="0825c23" id="0825c23"></a><a 
name="0825c24" id="0825c24"></a><a 
name="0825c25" id="0825c25"></a><a 
name="0825c26" id="0825c26"></a><a 
name="0825c27" id="0825c27"></a><a 
name="0825c28" id="0825c28"></a><a 
name="0825c29" id="0825c29"></a><a 
name="0825c30" id="0825c30"></a><a 
name="0826a01" id="0826a01"></a><p style="margin-left: 2em"><span class="headname">示眾</span></p><a 
name="0826a02" id="0826a02"></a><p style="text-indent: 0em; margin-left: 0em"><span class="linehead"></span>安職事示眾石頭大師參同契有曰本末盡歸宗尊<a 
name="0826a03" id="0826a03"></a>卑用其語萬物各有功當言用及處學者幾幾能見<a 
name="0826a04" id="0826a04"></a>不虛度耶天無七曜五行天復何用船無帆檣篙櫓<a 
name="0826a05" id="0826a05"></a>舵手何為既建叢林自安職事紀綱條理法位現成<a 
name="0826a06" id="0826a06"></a>譬如一人五官百骸各稱其職而元氣自運神明斯<a 
name="0826a07" id="0826a07"></a>享必執以心為內以法為外身首異處豈得復為全<a 
name="0826a08" id="0826a08"></a>人翻笑達磨分皮分骨分肉分髓猶是批剝火候特<a 
name="0826a09" id="0826a09"></a>地一場支離耳所叮嚀者形骸既分即有血氣之我<a 
name="0826a10" id="0826a10"></a>有血氣之我即有衣食之我有衣食之我即有是非<a 
name="0826a11" id="0826a11"></a>之我有是非之我即有毀譽之我情識一熾護短掠<a 
name="0826a12" id="0826a12"></a>虛驕妒斯起蔽賢凌慢晚季為甚然其初來非為蔽<a 
name="0826a13" id="0826a13"></a>賢也只是求道不切則多一種希求放佚念頭便增<a 
name="0826a14" id="0826a14"></a>長一種護短求勝念頭日熾日偏纔有一事不順情<a 
name="0826a15" id="0826a15"></a>一點不次第便沒奈何便自作主不得即恩義如君<a 
name="0826a16" id="0826a16"></a>臣父子亦顧不得如此澆薄又何怪法界之不變亂<a 
name="0826a17" id="0826a17"></a>叢林之不廢墜耶真正學道人便從這裏看破最為<a 
name="0826a18" id="0826a18"></a>省力不得已看話頭起疑情猶是方便矣既<span class="corr" title='[巳&gt;已]'>已</span>不相<a 
name="0826a19" id="0826a19"></a>應只請以不自欺為本參放在腳心裏踏著。</p><a 
name="0826a20" id="0826a20"></a><p style="text-indent: 0em; margin-left: 0em"><span class="linehead"></span>鑄燧堂示眾陽燧鏡能於空中取火然古人必於冬<a 
name="0826a21" id="0826a21"></a>至鑄之此豈無謂耶滿空皆火惟此燧鏡面前上下<a 
name="0826a22" id="0826a22"></a>左右光交處一點即燃夫豈無謂耶杖人有五行尊<a 
name="0826a23" id="0826a23"></a>火之論金木水土四形皆有形質獨火無體而因物<a 
name="0826a24" id="0826a24"></a>乃見吾宗謂之傳燈豈無謂耶雪峰曰三世諸佛在<a 
name="0826a25" id="0826a25"></a>火燄裏轉大法輪玄沙曰火焰為三世諸佛說法三<a 
name="0826a26" id="0826a26"></a>世諸佛立地聽藥地則曰土灶荼鐺油盞香爐為火<a 
name="0826a27" id="0826a27"></a>焰現三世諸佛三世諸佛吐舌笑且道雪峰鑄燧玄<a 
name="0826a28" id="0826a28"></a>沙鑄燧與藥地鑄燧還有先後顯密也無若於這裏<a 
name="0826a29" id="0826a29"></a>會去原自一燈千燈愈分而愈不窮如或未然滿空<a 
name="0826a30" id="0826a30"></a>皆火尚且不知又如何會得取火又如何會得用火<a 
name="0826b01" id="0826b01"></a>又如何會得藏火耶家家門前火把子反來燎卻面<a 
name="0826b02" id="0826b02"></a>門如何近傍今日特題鑄燧堂為諸仁者發機果然<a 
name="0826b03" id="0826b03"></a>當下銷鎔金剛體露不則隨各人自<span class="corr" title='[巳&gt;己]'>己</span>煆煉去亦不<a 
name="0826b04" id="0826b04"></a>相孤負也。</p><a 
name="0826b05" id="0826b05"></a><p style="text-indent: 0em; margin-left: 0em"><span class="linehead"></span>古人云學道如鑽火逢煙莫便休直待金星現歸家<a 
name="0826b06" id="0826b06"></a>始到頭佛望人發金剛心又要金剛後得智如是二<a 
name="0826b07" id="0826b07"></a>心先心為難今人難得遇正師正友遇了又須親自<a 
name="0826b08" id="0826b08"></a>痛切始有生機不自痛切則心發不起寧有真疑要<a 
name="0826b09" id="0826b09"></a>放下又放不下要提起又提不起但圖體面說我參<a 
name="0826b10" id="0826b10"></a>過禪來或向冊子口頭學些骨董塗說見長境風一<a 
name="0826b11" id="0826b11"></a>吹全用不著一等閉門作活但守寒灰究竟如石壓<a 
name="0826b12" id="0826b12"></a>草於本分事全無交涉自謂潔淨無依寔未到潔淨<a 
name="0826b13" id="0826b13"></a>處皆是業識心所計邪見直饒到潔淨亦未許有參<a 
name="0826b14" id="0826b14"></a>學分一等淺見私計豁達硬作主宰寔圖自便妄謂<a 
name="0826b15" id="0826b15"></a>有甚禪可參甚道可學坐在無事甲裏依然不能無<a 
name="0826b16" id="0826b16"></a>事妄語橫逞真可憐憫一等疲極而歇或於電光一<a 
name="0826b17" id="0826b17"></a>瞥便認為是汩沒不能跳出卻被貼體無明蓋覆了<a 
name="0826b18" id="0826b18"></a>將來發出依前溺水沉舟以上數種且道過在甚麼<a 
name="0826b19" id="0826b19"></a>處只為不知有不發金剛心不自痛切一暴十寒豈<a 
name="0826b20" id="0826b20"></a>能成片便打退鼓十有五雙夫鑄劍者既在爐中燒<a 
name="0826b21" id="0826b21"></a>紅又向水中淬黑淬了又燒燒了又淬金剛始出是<a 
name="0826b22" id="0826b22"></a>箇漢將從前積習一齊翻轉戰勝而肥始有箇倒斷<a 
name="0826b23" id="0826b23"></a>處不見道射人先射馬擒賊必擒王惟其一門直入<a 
name="0826b24" id="0826b24"></a>故得此一番痛快到這時節方能迸出自<span class="corr" title='[巳&gt;己]'>己</span>一句子<a 
name="0826b25" id="0826b25"></a>始許見人叩擊來與拳頭拄杖商量山僧從不曉得<a 
name="0826b26" id="0826b26"></a>甚麼只是一片赤心相為要各人得箇真寔受用處<a 
name="0826b27" id="0826b27"></a>非敢一例作胡盧禪互相欺誑去也。</p><a 
name="0826b28" id="0826b28"></a><p style="text-indent: 0em; margin-left: 0em"><span class="linehead"></span>結制貼單示眾肯心自許寶鏡道底一切依舊趙州<a 
name="0826b29" id="0826b29"></a>道底信得及麼更有何說一眾儼然曰有結集依法<a 
name="0826b30" id="0826b30"></a>而住故爾鼓舞一日一盆洗面水如何免得今冬最<a 
name="0826c01" id="0826c01"></a>可喜者是我協玅法弟到來彼以英奇猛烈行腳真<a 
name="0826c02" id="0826c02"></a>參且二十年踏破諸方投針皋亭號為協玅杖人一<a 
name="0826c03" id="0826c03"></a>生以玅協發揮兼中宗旨求人擔荷舉此囑之上下<a 
name="0826c04" id="0826c04"></a>包決智行一真何等珍重去年在壽昌輔弼今又來<a 
name="0826c05" id="0826c05"></a>助臂青原屈尊就卑行起解滅古佛家風挽回末習<a 
name="0826c06" id="0826c06"></a>全賴在此藥樹堂中開爐煆煉淨居雲板領眾鏗鏘<a 
name="0826c07" id="0826c07"></a>讓老凍膿坐而視之豈不慶快又有無倚首座肯為<a 
name="0826c08" id="0826c08"></a>知浴將得蕭山主一門誠心供養大眾可謂一彩兩<a 
name="0826c09" id="0826c09"></a>賽且道以何相酬&#x807B;須一箇箇不負頂踵始得。</p><a 
name="0826c10" id="0826c10"></a><p style="text-indent: 0em; margin-left: 0em"><span class="linehead"></span>落堂示眾參禪無別訣只要生死切真疑現前古人<a 
name="0826c11" id="0826c11"></a>拼定一生兩生只是一箇痛切發憤自不容<span class="corr" title='[巳&gt;己]'>己</span>及乎<a 
name="0826c12" id="0826c12"></a><span class="gaiji">[囗@力]<!--gaiji,,1[囗@力],2&#x361E;,3--></span>地非從人得開爐煆煉者時時助一陣鼓耳汝若<a 
name="0826c13" id="0826c13"></a>肯切三世諸佛沒奈汝何汝若不肯切三世諸佛亦<a 
name="0826c14" id="0826c14"></a>沒奈汝何今既在此堂中斬新舊令不得動著木行<a 
name="0826c15" id="0826c15"></a>者決不相饒。</p><a 
name="0826c16" id="0826c16"></a><p style="text-indent: 0em; margin-left: 0em"><span class="linehead"></span>示眾出家兒將世間割不斷底恩愛都割斷了所為<a 
name="0826c17" id="0826c17"></a>何事若又于生死大事不明既為生死所迷惑又為<a 
name="0826c18" id="0826c18"></a>談生死者攪亂不能自決不能作主反去揣摩影子<a 
name="0826c19" id="0826c19"></a>粉飾欺人與流俗一般耽滯擾攘豈不可悲可痛哉<a 
name="0826c20" id="0826c20"></a>趁此火爐大家做一場冤家貴在一切放下單單一<a 
name="0826c21" id="0826c21"></a>箇話頭頓在面前切忌起第二念不但塵勞舊事不<a 
name="0826c22" id="0826c22"></a>知不覺纏綿勾引即計較此事難易遮裏搆不上是<a 
name="0826c23" id="0826c23"></a>第二念將心待悟且捱一期亦第二念更去穿鑿話<a 
name="0826c24" id="0826c24"></a>頭擬著轉語將諸語錄上記的揣摩杜湊只要當機<a 
name="0826c25" id="0826c25"></a>答得好看愈是第二念了古人奉勸者只在心切生<a 
name="0826c26" id="0826c26"></a>死自然制之一處努力做去迸破時節不期而然若<a 
name="0826c27" id="0826c27"></a>如時流夾雜名色體面參禪此則煮砂終不成飯老<a 
name="0826c28" id="0826c28"></a>僧不敢與諸公互相賺誤去也古人云只愁不成佛<a 
name="0826c29" id="0826c29"></a>不愁佛不解語閻羅大王豈怕汝口頭三昧耶所以<a 
name="0826c30" id="0826c30"></a>叮嚀以母自欺為本參從正路入此事決定不是做<a 
name="0827a01" id="0827a01"></a>與人看的故曰不要你參佛祖禪棒喝禪只要參自<a 
name="0827a02" id="0827a02"></a><span class="corr" title='[巳&gt;己]'>己</span>禪半邊竹篦斬新分付。</p><a 
name="0827a03" id="0827a03"></a><p style="text-indent: 0em; margin-left: 0em"><span class="linehead"></span>示眾此事至易至難何以故此事只在自<span class="corr" title='[巳&gt;己]'>己</span>不是他<a 
name="0827a04" id="0827a04"></a>人替得的不用向外馳求一念回光即同本得豈不<a 
name="0827a05" id="0827a05"></a>至易然無始以來生滅情識糾纏欲一時翻向無生<a 
name="0827a06" id="0827a06"></a>滅那邊去徹底脫換豈是容易菩薩一聞千悟俱係<a 
name="0827a07" id="0827a07"></a>多生久積淨業之因今既不能相比便從鈍處下手<a 
name="0827a08" id="0827a08"></a>真實更為得力。</p><a 
name="0827a09" id="0827a09"></a><p style="text-indent: 0em; margin-left: 0em"><span class="linehead"></span>示眾不遠千里尋師問道是為生死大事求一決擇<a 
name="0827a10" id="0827a10"></a>若是學了諸方語錄上古董逢人便逞一上滑煉口<a 
name="0827a11" id="0827a11"></a>頭以為了當遇著明眼人一拶都無用處費盡心機<a 
name="0827a12" id="0827a12"></a>不知與自<span class="corr" title='[巳&gt;己]'>己</span>生死何干與自<span class="corr" title='[巳&gt;己]'>己</span>初心何干此處經冬<a 
name="0827a13" id="0827a13"></a>彼處過夏究無一件真有所長只是檢點他人過失<a 
name="0827a14" id="0827a14"></a>或以慈心三昧覆之則曰此凍膿不是峭辣手若以<a 
name="0827a15" id="0827a15"></a>金剛三昧制之則曰太煞不通方我與此處無緣不<a 
name="0827a16" id="0827a16"></a>知曾一返問自<span class="corr" title='[巳&gt;己]'>己</span>發心處否如斯之流蓋為衣食放<a 
name="0827a17" id="0827a17"></a>佚起見又要裝老參腔你道諸佛出世作麼生救得<a 
name="0827a18" id="0827a18"></a>他古人賣俏放憨之句理楫長謝是他真了當後天<a 
name="0827a19" id="0827a19"></a>然風流不是造作而來後人不求正知見便云恐為<a 
name="0827a20" id="0827a20"></a>正知見所礙未琢先磨枉費氣力卍菴曰叢林所至<a 
name="0827a21" id="0827a21"></a>邪說熾然甚矣夫名色體面之不能入道也果是其<a 
name="0827a22" id="0827a22"></a>人自有全體八面隨名色還名色何曾動著一絲毫<a 
name="0827a23" id="0827a23"></a>耶其如黠踐黠智見小欲速何哉所以杖人只望個<a 
name="0827a24" id="0827a24"></a>大傷心人與之本色盤桓今日遮裏聚首非有此等<a 
name="0827a25" id="0827a25"></a>只是老夫觸著痛腸忽然衝齒旁觀寧無笑其惡口<a 
name="0827a26" id="0827a26"></a>小家者乎藥因救病出金瓶緣不得<span class="corr" title='[巳&gt;已]'>已</span>。</p><a 
name="0827a27" id="0827a27"></a><p style="text-indent: 0em; margin-left: 0em"><span class="linehead"></span>示眾從上本欲人死盡偷心弄到如今反是長人偷<a 
name="0827a28" id="0827a28"></a>心且道過在何處只為干建化門頭撇些光影貼體<a 
name="0827a29" id="0827a29"></a>無明乘之作自便計于學道分中去之愈遠向來謂<a 
name="0827a30" id="0827a30"></a>開此火爐曲為中下根我道正要煆煉上根人何以<a 
name="0827b01" id="0827b01"></a>故上根人聰明伶俐才能過人一種驕心勝氣最難<a 
name="0827b02" id="0827b02"></a>降伏即使會禪乃是學語之流又況絕無才能而空<a 
name="0827b03" id="0827b03"></a>腹高心恣大我慢者乎所以古人立不語堂要人言<a 
name="0827b04" id="0827b04"></a>語道斷心行處滅立枯木堂要人違其現業榨乾情<a 
name="0827b05" id="0827b05"></a>識既到遮裏大家如生冤家相似總不容情是肯心<a 
name="0827b06" id="0827b06"></a>人從此煆煉固是一慶幸事非為依樣葫蘆了此舖<a 
name="0827b07" id="0827b07"></a>面云云也。</p><a 
name="0827b08" id="0827b08"></a><p style="text-indent: 0em; margin-left: 0em"><span class="linehead"></span>冬至開新鍋示眾平氣齊天今年恰好順時納祐疾<a 
name="0827b09" id="0827b09"></a>病稀少適有張塘善信特來開鍋湊巧柴頭不勝慶<a 
name="0827b10" id="0827b10"></a>讚偶成一箇口號金木水火土共功爛煮古今沒昏<a 
name="0827b11" id="0827b11"></a>曉大家鼓腹好山中雲板連聲曰多擾。</p><a 
name="0827b12" id="0827b12"></a><p style="text-indent: 0em; margin-left: 0em"><span class="linehead"></span>庚戌十一月初一日退院法蔭堂示眾師云秪為老<a 
name="0827b13" id="0827b13"></a>病退休舉賢且代新硎堂中首座多年老將杖人特<a 
name="0827b14" id="0827b14"></a>以協玅之號舉之太阿出匣正好與諸人磨淬一場<a 
name="0827b15" id="0827b15"></a>抖搜歸雲閣上可以撫掌唱太平歌矣即今到中五<a 
name="0827b16" id="0827b16"></a>堂迎首座入噴雪軒去。</p><a 
name="0827b17" id="0827b17"></a><p style="text-indent: 0em; margin-left: 0em"><span class="linehead"></span>首山茶筵示眾大雪後冬至前陰極陽生好箇時節<a 
name="0827b18" id="0827b18"></a>恰遇我青原諸法侄新起箇烹雪堂過冬又有首山<a 
name="0827b19" id="0827b19"></a>中千監院設茶為病僧祝壽不肖之子劍刃一生母<a 
name="0827b20" id="0827b20"></a>難之辰何堪壽祝幸有達孝覺皇一句無生法乳足<a 
name="0827b21" id="0827b21"></a>以超脫世間煩惱舉來報答正可破顏昔年博山和<a 
name="0827b22" id="0827b22"></a>上廬墓過桐先外祖吳觀我公于一喝下忽脫桶底<a 
name="0827b23" id="0827b23"></a>先母亦皈依取名今日說起多生業緣啼笑同時有<a 
name="0827b24" id="0827b24"></a>何可避每聞先外祖雪裏打春雷中有大父母後從<a 
name="0827b25" id="0827b25"></a>刀兵水火中息喘杖人之門又聞死是大恩人乃祝<a 
name="0827b26" id="0827b26"></a>無量壽由今看來以雪埋雷以死祝壽不妨奇特有<a 
name="0827b27" id="0827b27"></a>觸此語徹底放下得一場大慶快者麼果然絕後重<a 
name="0827b28" id="0827b28"></a>甦通身白汗回視一切利害得失人我生死瓦解水<a 
name="0827b29" id="0827b29"></a>消由我自在出入香水海中浮杯執杖俱是報恩未<a 
name="0827b30" id="0827b30"></a>出母胎指天指地何勞雲門更費力耶如或蹉過問<a 
name="0827c01" id="0827c01"></a>著自<span class="corr" title='[巳&gt;己]'>己</span>的大父母落在何處越發茫茫不如且進堂<a 
name="0827c02" id="0827c02"></a>去一念萬年盡此一報普作供養珍重。</p><a 
name="0827c03" id="0827c03"></a><p style="text-indent: 0em; margin-left: 0em"><span class="linehead"></span>師退居陶菴聞虎入淨居示眾數百人不能制一虎<a 
name="0827c04" id="0827c04"></a>而又不能與之相忘又何怪乎古聖人不用虎乘虎<a 
name="0827c05" id="0827c05"></a>耕而益有焚山之法使民自備居處器禦此其所以<a 
name="0827c06" id="0827c06"></a>與虎相忘也知虎畏日畏火是盡性之一端也一火<a 
name="0827c07" id="0827c07"></a>不繼以眾火而能破之乎虎能盡其用而人不能盡<a 
name="0827c08" id="0827c08"></a>其用不可羞乎虎能拼命而人護短以怯生又不真<a 
name="0827c09" id="0827c09"></a>自護其短而復露黔驢之足益可笑矣詩曰階前虎<a 
name="0827c10" id="0827c10"></a>心善此寂感蘊中受命如響之至理也道人他不必<a 
name="0827c11" id="0827c11"></a>論知此亦可矣越諺曰虎去山乃吼居山亦舊山無<a 
name="0827c12" id="0827c12"></a>端發其機何能勝其頑。</p><a 
name="0827c13" id="0827c13"></a><p style="text-indent: 0em; margin-left: 0em"><span class="linehead"></span>合明山墓下結一欒廬題曰不擇地拈以示眾高座<a 
name="0827c14" id="0827c14"></a>閉關三年博得一場終天絕地今日者不擇地而蹈<a 
name="0827c15" id="0827c15"></a>之三條椽子下賴得幾柯柏樹與他攀折楞嚴金剛<a 
name="0827c16" id="0827c16"></a>哭聲震地你道回避得麼汝等諸人不肯相離識得<a 
name="0827c17" id="0827c17"></a>遇緣即宗須信久長難得且道今日以何相告烹飯<a 
name="0827c18" id="0827c18"></a>砍柴是第一義。</p><a 
name="0827c19" id="0827c19"></a><p style="text-indent: 0em; margin-left: 0em"><span class="linehead"></span>示眾祖師戶限一腳踢倒門外漢卻請進來洗盞烹<a 
name="0827c20" id="0827c20"></a>茶生死道路千古坦平客作奴亦堪與他量晴較雨<a 
name="0827c21" id="0827c21"></a>只是欺心底斷然閉門不納油觜底斷然大棓趁開<a 
name="0827c22" id="0827c22"></a>雖然大地山河說無間歇若把來喚作佛法流傳則<a 
name="0827c23" id="0827c23"></a>不可以手拍案曰住。</p><a 
name="0827c24" id="0827c24"></a><p style="text-indent: 0em; margin-left: 0em"><span class="linehead"></span>汋林結制示眾師云諸方喚做結制汋林喚作過冬<a 
name="0827c25" id="0827c25"></a>休論其名止貴其實只在真切豈是牢籠者裏不要<a 
name="0827c26" id="0827c26"></a>參機鋒棒喝禪不要參佛祖玄玅禪只要參自<span class="corr" title='[巳&gt;己]'>己</span>本<a 
name="0827c27" id="0827c27"></a>分禪從上條例有尊正規職在維那若緊切中求請<a 
name="0827c28" id="0827c28"></a>益工夫可問西堂後堂病僧但有一笑相待只是二<a 
name="0827c29" id="0827c29"></a>六時中不得動著一條直木不肯欺人。</p><a 
name="0827c30" id="0827c30"></a><p style="text-indent: 0em; margin-left: 0em"><span class="linehead"></span>佛誕日金樓茶筵示眾昨日雷雨中來今宵上弦出<a 
name="0828a01" id="0828a01"></a>月人人指地指天恰遇周行時節青山倒入茶杯滿<a 
name="0828a02" id="0828a02"></a>堂一口無別此宗中興本自西江在我壽昌鋤頭上<a 
name="0828a03" id="0828a03"></a>發泄總在受用一真法界不必播弄千般話說似此<a 
name="0828a04" id="0828a04"></a>金樓再造殊虧知予老宿一段真實不見道拖犁拽<a 
name="0828a05" id="0828a05"></a>杷全彰古轍在此祖翁田地各人本分無缺腳跟放<a 
name="0828a06" id="0828a06"></a>光脊梁鑄銕便將泥水洗天穿卻春風冬雪等閒平<a 
name="0828a07" id="0828a07"></a>地家風正是峰頭真訣只要自問喚甚麼作鋤頭見<a 
name="0828a08" id="0828a08"></a>今相對時不可空手釘橛恰好過夏因齋不覺慶贊<a 
name="0828a09" id="0828a09"></a>中帶累廩山饒舌。</p><a 
name="0828a10" id="0828a10"></a><p style="text-indent: 0em; margin-left: 0em"><span class="linehead"></span>廩山南谷示眾此是廩山南谷舟旋一澗環林麓通<a 
name="0828a11" id="0828a11"></a>玄頂上不自知平田回首孤峰綠今日涂萬年居士<a 
name="0828a12" id="0828a12"></a>請住安福藥地愚者特為指出面目且謾道證龜成<a 
name="0828a13" id="0828a13"></a>鱉莫胡猜翻自問青牛可是襄陽鹿幸此方總覆壽<a 
name="0828a14" id="0828a14"></a>昌雲一任風吹別調新豐曲。</p><a 
name="0828a15" id="0828a15"></a><p style="text-indent: 0em; margin-left: 0em"><span class="linehead"></span>示眾舉地藏琛禪師曰諸方浩浩說禪何如我者裏<a 
name="0828a16" id="0828a16"></a>種田博飯喫師曰雖然如是蹉過者多錯會者亦不<a 
name="0828a17" id="0828a17"></a>少古人為生死發心逢者一杯茶一碗飯真不容易<a 
name="0828a18" id="0828a18"></a>只如茶不是茶飯不是飯時還委悉麼諸仁者即今<a 
name="0828a19" id="0828a19"></a>在者片田地事事見成水足草足比世人火坑業纏<a 
name="0828a20" id="0828a20"></a>輕便多少總是佛恩浩大但出家時不愁衣食正好<a 
name="0828a21" id="0828a21"></a>向鐮刀上钁頭邊一心辦道以真參實悟為期若此<a 
name="0828a22" id="0828a22"></a>處一念汩沒便昧本來便負佛恩諸仁者佛法難聞<a 
name="0828a23" id="0828a23"></a>善友難遇當生難遭想生慚愧想世人病根起於只<a 
name="0828a24" id="0828a24"></a>圖安飽因循過時一些些境風吹來便受人我嫉妒<a 
name="0828a25" id="0828a25"></a>之害不能作主反將日來辦行好事都變成了業障<a 
name="0828a26" id="0828a26"></a>何獨到眼光落地時業識茫茫無本可據乃自哀哉<a 
name="0828a27" id="0828a27"></a>痛哉莫說此話尚高遠了古人嘗曰袈裟下失卻人<a 
name="0828a28" id="0828a28"></a>身更可憐憫今日安得不一告報時不待人急須努<a 
name="0828a29" id="0828a29"></a>力珍重。</p><a 
name="0828a30" id="0828a30"></a><p style="text-indent: 0em; margin-left: 0em"><span class="linehead"></span>南谷示眾出家兒貴出生死利害之家非謂出兩片<a 
name="0828b01" id="0828b01"></a>大門之家似此五濁苦海三毒家親如何能一刀兩<a 
name="0828b02" id="0828b02"></a>斷得大自在此大自在其實當人箇箇本具不假外<a 
name="0828b03" id="0828b03"></a>求只是情生智隔想變體殊習氣所緣如油入麵纔<a 
name="0828b04" id="0828b04"></a>說放過瀑水橫流所以佛祖立出種種安心法門原<a 
name="0828b05" id="0828b05"></a>非得<span class="corr" title='[巳&gt;已]'>已</span>且問十二時中全被外物所轉有一碗飯喫<a 
name="0828b06" id="0828b06"></a>便要作箇體面何況敝屣王侯略罵一句便自瞋忿<a 
name="0828b07" id="0828b07"></a>如山何況舍卻頭目髓腦若云我是出家兒便說<span class="corr" title='[巳&gt;已]'>已</span><a 
name="0828b08" id="0828b08"></a>脫俗了當受世間供養此處自欺知慚愧否空腹高<a 
name="0828b09" id="0828b09"></a>心果如溈山警策所說否南谷道場轉禪<span class="corr" title='[巳&gt;已]'>已</span>久碗灶<a 
name="0828b10" id="0828b10"></a>具足俱是多生所基恰好病夫過此聚頭因茶開口<a 
name="0828b11" id="0828b11"></a>如何得不孤負此茶杯去亦無別樣新說只在從頂<a 
name="0828b12" id="0828b12"></a>至踵一心辦道放下世俗體面苟安心腸始不犯口<a 
name="0828b13" id="0828b13"></a>轉心不轉之笑話諸仁者本分見成辦道至易只如<a 
name="0828b14" id="0828b14"></a>今夜茶杯相較德山一棒多少人人滿口自問胸堂<a 
name="0828b15" id="0828b15"></a>莫孤負茶杯好。</p>
<hr>【經文資訊】嘉興藏第 34 冊 No. B313 青原愚者智禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexaf4c.html?index=J34nB313" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB313_002 by HTTrack Website Copier/3.x [XR&CO'2014], Tue, 07 Jun 2016 07:13:16 GMT -->
</html>
