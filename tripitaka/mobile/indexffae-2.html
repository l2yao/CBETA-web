<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T17n0814_001 by HTTrack Website Copier/3.x [XR&CO'2014], Tue, 07 Jun 2016 06:48:14 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=743909434&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT17n0814&amp;utmp=%2Fmobile%2Findex.php%3Findex%3DT17n0814_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第17冊<br/>No.814 佛說象腋經 (1卷)<br/>【劉宋 曇摩蜜多譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T17">
<div class="root" id="0814" sutra_name="佛說象腋經" sutra_juan="[卷1]">　
<a 
name="0781c01" id="0781c01"></a><a 
name="0781c02" id="0781c02"></a><p style="margin-left: 2em"><span class="juannum">No. 814 [No. 813]</span></p><a 
name="0781c03" id="0781c03"></a><p><span class="juanname">佛說象腋經</span></p><a 
name="0781c04" id="0781c04"></a><a 
name="0781c05" id="0781c05"></a><p style="margin-left: 4em"><span class="byline">宋罽賓三藏曇摩蜜多譯</span></p><a 
name="0781c06" id="0781c06"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時佛在王舍城耆闍崛山，與大<a 
name="0781c07" id="0781c07"></a>比丘眾五百人俱，菩薩六萬——眾所知識，得陀<a 
name="0781c08" id="0781c08"></a>羅尼，樂說無礙，說法無二，成就不可思議神<a 
name="0781c09" id="0781c09"></a>通——其名曰：無減進意菩薩、過名聲威德藏菩<a 
name="0781c10" id="0781c10"></a>薩、寶月花菩薩、大雲雷燈菩薩、無量觀出一<a 
name="0781c11" id="0781c11"></a>切世菩薩、山勇菩薩、樂喜生菩薩、淨臂無礙<a 
name="0781c12" id="0781c12"></a>光明菩薩、解度眾生心菩薩、金剛得堅菩薩、<a 
name="0781c13" id="0781c13"></a>解一切眾生語離菩薩、梵音勇威德菩薩、名<a 
name="0781c14" id="0781c14"></a>稱面威無礙覺菩薩、一切善根寶聚菩薩。文<a 
name="0781c15" id="0781c15"></a>殊師利童子與如是上首六萬菩薩俱。</p><p style="text-indent: 0em; margin-left: 0em"><span class="linehead"></span>爾時<a 
name="0781c16" id="0781c16"></a>大德舍利弗於日晡時從禪定起，來詣佛所。<a 
name="0781c17" id="0781c17"></a>爾時世尊坐異樹下，入寂靜三昧。爾時大德<a 
name="0781c18" id="0781c18"></a>舍利弗遙見世尊威儀寂靜，疾疾取草，敷以<a 
name="0781c19" id="0781c19"></a>為座，加趺而坐，正身坐頃。爾時大德舍利<a 
name="0781c20" id="0781c20"></a>弗，即於坐處生是思惟：「未曾有也！如來如是<a 
name="0781c21" id="0781c21"></a>寂靜之行，安樂之本，安樂眾生，亦知一切法<a 
name="0781c22" id="0781c22"></a>性三昧。」</p><p style="text-indent: 0em; margin-left: 0em"><span class="linehead"></span>爾時世尊從於三昧安詳而起，發謦<a 
name="0781c23" id="0781c23"></a>欬聲。爾時舍利弗聞於如來謦欬之聲，受<a 
name="0781c24" id="0781c24"></a>歡喜樂亦得悲心，即往佛所。到已，住立佛前，<a 
name="0781c25" id="0781c25"></a>敬禮佛已，而說偈言：</p><a 
name="0781c26" id="0781c26"></a><p><span class="lg">「若有眾生無分別，　　乃至於法不憶想，<a 
name="0781c27" id="0781c27"></a><br>　入於三昧常行世，　　常忍樂於如是法。<a 
name="0781c28" id="0781c28"></a><br>　不見眾生有差別，　　同於幻性解脫者，<a 
name="0781c29" id="0781c29"></a><br>　分別諸法虛空體，　　彼無我想受安樂。<a 
name="0782a01" id="0782a01"></a><br>　於和合中無想著，　　無有愚癡物所想，<a 
name="0782a02" id="0782a02"></a><br>　亦非有起非不起，　　彼不見命受安樂。<a 
name="0782a03" id="0782a03"></a><br>　於諸眾生無憶想，　　是諸眾生非眾生，<a 
name="0782a04" id="0782a04"></a><br>　於諸眾生相無聲，　　無我見者彼安樂。<a 
name="0782a05" id="0782a05"></a><br>　智不分別於眾生，　　是得無諍之法界，<a 
name="0782a06" id="0782a06"></a><br>　分別丈夫一切想，　　無異覺者彼安樂。<a 
name="0782a07" id="0782a07"></a><br>　當善住於施持戒，　　常行覺了無慳垢，<a 
name="0782a08" id="0782a08"></a><br>　住於無染污法中，　　無高下見彼安樂。<a 
name="0782a09" id="0782a09"></a><br>　彼忍得者甚勇猛，　　無有憎愛二見者，<a 
name="0782a10" id="0782a10"></a><br>　不得精進及懈怠，　　無思想者彼安樂。<a 
name="0782a11" id="0782a11"></a><br>　修行禪定住堅固，　　亦不思惟是散亂，<a 
name="0782a12" id="0782a12"></a><br>　是善知於禪定法，　　無禪想者彼安樂。<a 
name="0782a13" id="0782a13"></a><br>　無有憶想無智慧，　　亦非無智得自在，<a 
name="0782a14" id="0782a14"></a><br>　亦非聰慧非愚癡，　　無異想者彼安樂。<a 
name="0782a15" id="0782a15"></a><br>　若在空野聚亦然，　　彼一切處平等行，<a 
name="0782a16" id="0782a16"></a><br>　於村聚中無厭惡，　　空處無憍彼安樂。<a 
name="0782a17" id="0782a17"></a><br>　於乞食事悉具足，　　亦終無有乞食想，<a 
name="0782a18" id="0782a18"></a><br>　亦未曾想我乞食，　　無乞想者彼安樂。<a 
name="0782a19" id="0782a19"></a><br>　若有棄之糞掃衣，　　收取聚集以覆身，<a 
name="0782a20" id="0782a20"></a><br>　亦無受畜弊衣想，　　不輕慢他彼安樂。<a 
name="0782a21" id="0782a21"></a><br>　善逝所讚佛聽許，　　善受持用三法衣，<a 
name="0782a22" id="0782a22"></a><br>　無有憶想我正行，　　無異想者是安樂。<a 
name="0782a23" id="0782a23"></a><br>　若說法者勝美妙，　　亦無有我及眾生，<a 
name="0782a24" id="0782a24"></a><br>　亦無有心我說法，　　不著不實者安樂。<a 
name="0782a25" id="0782a25"></a><br>　於諸善根無實想，　　非有物想無愛想，<a 
name="0782a26" id="0782a26"></a><br>　不思分別諸結使，　　無二行者彼安樂。<a 
name="0782a27" id="0782a27"></a><br>　於生起中無起想，　　見所住處過患想，<a 
name="0782a28" id="0782a28"></a><br>　晝夜常勤行精進，　　無戲論者彼安樂。<a 
name="0782a29" id="0782a29"></a><br>　亦無妄想住非處，　　亦不分別增上智，<a 
name="0782b01" id="0782b01"></a><br>　如來外道無差別，　　無貢高妙彼安樂。<a 
name="0782b02" id="0782b02"></a><br>　無量無數無有限，　　亦不捨離等虛空，<a 
name="0782b03" id="0782b03"></a><br>　我及眾生無異想，　　無增減見彼安樂。<a 
name="0782b04" id="0782b04"></a><br>　若有得於或夢行，　　得於辯才化愚癡，<a 
name="0782b05" id="0782b05"></a><br>　行於世間如水月，　　無進行者一切樂。<a 
name="0782b06" id="0782b06"></a><br>　種種方便第一義，　　不著生死堅牢想，<a 
name="0782b07" id="0782b07"></a><br>　覺於微細寂靜法，　　無想行者彼安樂。」</span></p><a 
name="0782b08" id="0782b08"></a><p style="text-indent: 0em; margin-left: 0em"><span class="linehead"></span>爾時世尊讚舍利弗：「善哉，善哉！汝深慧行，能<a 
name="0782b09" id="0782b09"></a>轉法輪。汝舍利弗！是祇闍崛山所有比<a 
name="0782b10" id="0782b10"></a>丘、諸菩薩等、入禪定者，&#x52C5;令集會！」</p><p style="text-indent: 0em; margin-left: 0em"><span class="linehead"></span>舍利弗白<a 
name="0782b11" id="0782b11"></a>佛言：「世尊！我不堪任。何以故？如是等者皆是<a 
name="0782b12" id="0782b12"></a>威德大龍。」</p><p style="text-indent: 0em; margin-left: 0em"><span class="linehead"></span>爾時世尊即放身光，所放光明遍<a 
name="0782b13" id="0782b13"></a>照無量無邊諸佛世界，諸菩薩悉皆來詣祇<a 
name="0782b14" id="0782b14"></a>闍崛山。到已，皆住於虛空中。此諸比丘及諸<a 
name="0782b15" id="0782b15"></a>菩薩從禪定起，來詣佛所。王舍城中無量千<a 
name="0782b16" id="0782b16"></a>眾來詣佛所。爾時世尊知於一切眾會已集，<a 
name="0782b17" id="0782b17"></a>觀文殊師利童子面已，即便微笑。爾時文殊<a 
name="0782b18" id="0782b18"></a>師利即從座起，正於衣服，偏袒右臂，右膝<a 
name="0782b19" id="0782b19"></a>著地，合掌向佛，白佛言：「世尊！何因何緣而微<a 
name="0782b20" id="0782b20"></a>笑耶？諸佛、如來、應供、正遍知非無緣笑。」</p><p style="text-indent: 0em; margin-left: 0em"><span class="linehead"></span>佛告<a 
name="0782b21" id="0782b21"></a>文殊師利：「過去於此祇闍崛山中，有十千<a 
name="0782b22" id="0782b22"></a>佛說《象腋經》。」</p><p style="text-indent: 0em; margin-left: 0em"><span class="linehead"></span>爾時大德阿難聞佛所說，疾從<a 
name="0782b23" id="0782b23"></a>座起，正於衣服，偏袒右肩，右膝著地，合掌<a 
name="0782b24" id="0782b24"></a>向佛，白佛言：「善哉，世尊！善哉，善逝！今當演說<a 
name="0782b25" id="0782b25"></a>此《象腋經》，是經難聞。若如來說者，令無有疑。<a 
name="0782b26" id="0782b26"></a>此深妙典，有深光明。世尊！何故觀文殊面已<a 
name="0782b27" id="0782b27"></a>而微笑也？」</p><p style="text-indent: 0em; margin-left: 0em"><span class="linehead"></span>爾時世尊讚阿難言：「善哉，善哉！阿<a 
name="0782b28" id="0782b28"></a>難！善慧分別。汝今阿難！諦聽，諦聽，善思念之！<a 
name="0782b29" id="0782b29"></a>我今當說。」</p><p style="text-indent: 0em; margin-left: 0em"><span class="linehead"></span>阿難從佛受教&#x52C5;已，佛告阿難：「若<a 
name="0782c01" id="0782c01"></a>有眾生解此經者，如大象力、如大龍力，是諸<a 
name="0782c02" id="0782c02"></a>眾生解此經者，亦復如是。阿難！諸眾生等解<a 
name="0782c03" id="0782c03"></a>此經者，如師子遊步，進趣勝道。阿難！此經典<a 
name="0782c04" id="0782c04"></a>者，當來菩薩能愛樂之。阿難！此經能令菩薩<a 
name="0782c05" id="0782c05"></a>勇猛。我去世後，當來菩薩手得此經，手書此<a 
name="0782c06" id="0782c06"></a>經。此經床座非旃陀羅菩薩手所執持，亦非<a 
name="0782c07" id="0782c07"></a>戲論菩薩手得，亦非假名菩薩手得。」</p><p style="text-indent: 0em; margin-left: 0em"><span class="linehead"></span>爾時世<a 
name="0782c08" id="0782c08"></a>尊現如文殊師利之像。作是像已，文殊師利<a 
name="0782c09" id="0782c09"></a>亦如是解：「我今當請問於世尊甚深之法，非<a 
name="0782c10" id="0782c10"></a>是聲聞、緣覺之地，是菩薩地。」爾時文殊師利<a 
name="0782c11" id="0782c11"></a>童子即白佛言：「世尊！我今欲少問於如來、應<a 
name="0782c12" id="0782c12"></a>供、正遍知，若佛聽許乃敢諮請！」</p><p style="text-indent: 0em; margin-left: 0em"><span class="linehead"></span>文殊師利如<a 
name="0782c13" id="0782c13"></a>是請已，佛告文殊師利：「恣汝所問，隨意所喜，<a 
name="0782c14" id="0782c14"></a>一切眾集。」</p><p style="text-indent: 0em; margin-left: 0em"><span class="linehead"></span>爾時文殊師利童子白佛言：「世尊！<a 
name="0782c15" id="0782c15"></a>何謂菩薩善能安住諸功德法，示現一切諸<a 
name="0782c16" id="0782c16"></a>菩薩行，教化無量阿僧祇眾生，現諸佛形如<a 
name="0782c17" id="0782c17"></a>水月影？」</p><p style="text-indent: 0em; margin-left: 0em"><span class="linehead"></span>文殊師利如是問已，佛即讚言：「善哉，<a 
name="0782c18" id="0782c18"></a>善哉！文殊師利！能總略問如來是義，我今當<a 
name="0782c19" id="0782c19"></a>為廣分別說。文殊師利！諦聽，諦聽！善思念之，<a 
name="0782c20" id="0782c20"></a>吾今當說！」</p><p style="text-indent: 0em; margin-left: 0em"><span class="linehead"></span>文殊師利白言：「如是受教而聽！」</p><p style="text-indent: 0em; margin-left: 0em"><span class="linehead"></span>佛<a 
name="0782c21" id="0782c21"></a>告文殊師利：「菩薩成就六法者，得具安住諸<a 
name="0782c22" id="0782c22"></a>功德法。何等為六？文殊師利！是菩薩施，能一<a 
name="0782c23" id="0782c23"></a>切捨；不見自己離慳垢行，安住於戒；不見我<a 
name="0782c24" id="0782c24"></a>能離破戒業，成就忍辱；不見我能離瞋恚行，<a 
name="0782c25" id="0782c25"></a>有於精進，非身心進；知入一切禪定、解脫、三<a 
name="0782c26" id="0782c26"></a>昧、方便；亦不自念成就一心；有慧行，明了自<a 
name="0782c27" id="0782c27"></a>見解脫、一切諸道。文殊師利！菩薩成就如是<a 
name="0782c28" id="0782c28"></a>六法，善能安住一切功德。</p><p style="text-indent: 0em; margin-left: 0em"><span class="linehead"></span>「復次，文殊師利！復<a 
name="0782c29" id="0782c29"></a>有六法，善能安止一切功德。何等為六？文殊<a 
name="0783a01" id="0783a01"></a>師利！是菩薩住於地獄中，攝取眾生，受於天<a 
name="0783a02" id="0783a02"></a>樂；生畜生身，攝取畜生，受人妙樂；生卑賤家，<a 
name="0783a03" id="0783a03"></a>受轉輪王樂；現入諸道，受勝道樂；善知往返<a 
name="0783a04" id="0783a04"></a>一切佛剎，如水月影；出一切語，無所言說，各不<a 
name="0783a05" id="0783a05"></a>親近。文殊師利！菩薩成就此六法者，能安止<a 
name="0783a06" id="0783a06"></a>一切功德。」</p><p style="text-indent: 0em; margin-left: 0em"><span class="linehead"></span>爾時文殊師利白佛言：「世尊！云何<a 
name="0783a07" id="0783a07"></a>菩薩住地獄中，受於天樂？」</p><p style="text-indent: 0em; margin-left: 0em"><span class="linehead"></span>作是問已，佛告文<a 
name="0783a08" id="0783a08"></a>殊師利：「若是菩薩入於三昧，名大蓮華，住地<a 
name="0783a09" id="0783a09"></a>獄中，攝取眾生，受於天樂。見諸眾生受種種<a 
name="0783a10" id="0783a10"></a>苦，各現其形而為說法，令無量眾生悉得解<a 
name="0783a11" id="0783a11"></a>脫。文殊師利！菩薩如是住地獄中，受於天樂。」</p><a 
name="0783a12" id="0783a12"></a><p style="text-indent: 0em; margin-left: 0em"><span class="linehead"></span>文殊師利復白佛言：「云何菩薩生畜生中，攝<a 
name="0783a13" id="0783a13"></a>取畜生，受人天妙樂？」佛言：「文殊師利！而是菩<a 
name="0783a14" id="0783a14"></a>薩入於三昧，名曰寂靜，現生畜生而不失心，<a 
name="0783a15" id="0783a15"></a>受人天妙樂，各隨其形而為說法。菩薩安止<a 
name="0783a16" id="0783a16"></a>無量千眾，令住於法。文殊師利！菩薩如是受<a 
name="0783a17" id="0783a17"></a>畜生身，受人妙樂。」</p><p style="text-indent: 0em; margin-left: 0em"><span class="linehead"></span>文殊師利復白佛言：「世尊！<a 
name="0783a18" id="0783a18"></a>云何菩薩生卑賤家，受轉輪王樂？」</p><p style="text-indent: 0em; margin-left: 0em"><span class="linehead"></span>佛言：「文殊<a 
name="0783a19" id="0783a19"></a>師利！而是菩薩入於三昧，名曰靜過。是三昧<a 
name="0783a20" id="0783a20"></a>力故生卑賤家，受轉輪王樂。文殊師利！菩薩<a 
name="0783a21" id="0783a21"></a>如是生卑賤家，受轉輪王樂。」</p><p style="text-indent: 0em; margin-left: 0em"><span class="linehead"></span>文殊師利白佛<a 
name="0783a22" id="0783a22"></a>言：「世尊！云何菩薩現入諸道，受勝道樂？」</p><p style="text-indent: 0em; margin-left: 0em"><span class="linehead"></span>佛言：<a 
name="0783a23" id="0783a23"></a>「文殊師利！而是菩薩入於三昧，名見一切行<a 
name="0783a24" id="0783a24"></a>無作光明。菩薩住是三昧，示入諸道，受勝道<a 
name="0783a25" id="0783a25"></a>樂。文殊師利！菩薩如是現入諸道，受勝道樂。」</p><a 
name="0783a26" id="0783a26"></a><p style="text-indent: 0em; margin-left: 0em"><span class="linehead"></span>爾時文殊師利白佛言：「世尊！云何菩薩善知<a 
name="0783a27" id="0783a27"></a>往返一切佛剎，不動本處亦無去來，現諸佛<a 
name="0783a28" id="0783a28"></a>剎，如水月影？」</p><p style="text-indent: 0em; margin-left: 0em"><span class="linehead"></span>佛言：「文殊師利！而是菩薩入於<a 
name="0783a29" id="0783a29"></a>三昧，名曰過於一切言說。是菩薩住此三昧<a 
name="0783b01" id="0783b01"></a>時，東西南北、四維上下、一切十方世界之中，<a 
name="0783b02" id="0783b02"></a>示現其身，不動本處亦無去來；住是三昧，得<a 
name="0783b03" id="0783b03"></a>見諸佛亦聞說法。文殊師利！菩薩如是善知<a 
name="0783b04" id="0783b04"></a>往返一切佛剎，不動本處亦無去來，現諸佛<a 
name="0783b05" id="0783b05"></a>剎，如水月影。」</p><p style="text-indent: 0em; margin-left: 0em"><span class="linehead"></span>爾時文殊師利白佛言：「世尊！云<a 
name="0783b06" id="0783b06"></a>何菩薩出一切語，無所言說，各不親近？」</p><p style="text-indent: 0em; margin-left: 0em"><span class="linehead"></span>佛言：<a 
name="0783b07" id="0783b07"></a>「文殊師利！而是菩薩得陀羅尼，名曰無量。得<a 
name="0783b08" id="0783b08"></a>是持已，入無量心，知無量語。是菩薩得旋陀<a 
name="0783b09" id="0783b09"></a>羅尼力故，出一切語，各不親近。文殊師利！菩<a 
name="0783b10" id="0783b10"></a>薩如是出一切語，無所言說，各不親近。」</p><p style="text-indent: 0em; margin-left: 0em"><span class="linehead"></span>爾時<a 
name="0783b11" id="0783b11"></a>文殊師利白佛言：「世尊！是菩薩方便甚難。世<a 
name="0783b12" id="0783b12"></a>尊！若有菩薩入此經時，入何等法？」</p><p style="text-indent: 0em; margin-left: 0em"><span class="linehead"></span>佛言：「文殊<a 
name="0783b13" id="0783b13"></a>師利！若有菩薩欲入此經，如解虛空。」</p><p style="text-indent: 0em; margin-left: 0em"><span class="linehead"></span>文殊師<a 
name="0783b14" id="0783b14"></a>利言：「虛空何也？」</p><p style="text-indent: 0em; margin-left: 0em"><span class="linehead"></span>佛言：「文殊師利！是虛空者，不<a 
name="0783b15" id="0783b15"></a>染於欲，不瞋不癡。文殊師利！一切諸法亦復<a 
name="0783b16" id="0783b16"></a>如是，無染瞋癡。文殊師利！是虛空者，非施成<a 
name="0783b17" id="0783b17"></a>就、非戒成就、非忍成就、非進成就、非禪成就、<a 
name="0783b18" id="0783b18"></a>非慧成就。如是文殊師利！一切諸法亦復如<a 
name="0783b19" id="0783b19"></a>是，非施成就，非戒、忍、進、禪、慧成就。文殊師利！<a 
name="0783b20" id="0783b20"></a>猶如虛空非智、非斷。文殊師利！一切諸法亦<a 
name="0783b21" id="0783b21"></a>復如是，非智、非斷。文殊師利！猶如虛空非修、<a 
name="0783b22" id="0783b22"></a>非證。文殊師利！一切諸法亦復如是，非修、非<a 
name="0783b23" id="0783b23"></a>證。文殊師利！猶如虛空非闇、非明。文殊師利！<a 
name="0783b24" id="0783b24"></a>一切諸法亦復如是，非闇、非明。文殊師利！猶<a 
name="0783b25" id="0783b25"></a>如虛空遍一切處而不可捉。文殊師利！一切諸<a 
name="0783b26" id="0783b26"></a>法亦復如是，遍一切處而不可捉。文殊師利！<a 
name="0783b27" id="0783b27"></a>猶如虛空非進正道、非進邪道。文殊師利！一<a 
name="0783b28" id="0783b28"></a>切諸法亦復如是，非進正道、非進邪道。文殊<a 
name="0783b29" id="0783b29"></a>師利！猶如虛空非聲聞乘、非緣覺乘、亦非佛<a 
name="0783c01" id="0783c01"></a>乘。文殊師利！一切諸法亦復如是，非聲聞乘、<a 
name="0783c02" id="0783c02"></a>非緣覺乘、亦非佛乘。文殊師利！猶如虛空非<a 
name="0783c03" id="0783c03"></a>思、非智。文殊師利！一切諸法亦復如是，非思、<a 
name="0783c04" id="0783c04"></a>非智。文殊師利！猶如虛空非動非發、非不動<a 
name="0783c05" id="0783c05"></a>發。文殊師利！一切諸法亦復如是，非動發、非<a 
name="0783c06" id="0783c06"></a>不動發。文殊師利！猶如虛空非動發、非不動<a 
name="0783c07" id="0783c07"></a>發。文殊師利！菩薩亦爾。於一切法非動發、非<a 
name="0783c08" id="0783c08"></a>不動發。文殊師利！猶如虛空無有眾生能污<a 
name="0783c09" id="0783c09"></a>染者。文殊師利！一切諸法亦復如是，是涅槃<a 
name="0783c10" id="0783c10"></a>分，究竟無染，非寂靜、非不寂靜。文殊師利！猶<a 
name="0783c11" id="0783c11"></a>如虛空住無住處，不動不搖，不住處故。文殊<a 
name="0783c12" id="0783c12"></a>師利！諸菩薩等亦復如是，見諸眾生住無住<a 
name="0783c13" id="0783c13"></a>處，得實不動、不搖、不住。文殊師利！是實相法，<a 
name="0783c14" id="0783c14"></a>欲見如來是名邪見；如是邪見即是正行；若<a 
name="0783c15" id="0783c15"></a>是正行，是中布施無有大果，亦無大報；若其<a 
name="0783c16" id="0783c16"></a>施中無大果報，是世福田；若世福田，是中所<a 
name="0783c17" id="0783c17"></a>施無有果報；若施無果報，是則滿足不實之<a 
name="0783c18" id="0783c18"></a>智；若其滿足不實之智，是等疾得無生法忍。」</p><a 
name="0783c19" id="0783c19"></a><p style="text-indent: 0em; margin-left: 0em"><span class="linehead"></span>爾時眾中六十比丘增上慢者，聞如是法，作<a 
name="0783c20" id="0783c20"></a>是思惟：「是道闇昧，如如來說，同外道說。是外<a 
name="0783c21" id="0783c21"></a>道等富蘭那迦葉、末伽梨憍舍耶、阿耆多翅<a 
name="0783c22" id="0783c22"></a>舍、欽婆羅珊闍耶、毘羅坻子、波復多迦旃延、<a 
name="0783c23" id="0783c23"></a>尼犍陀若提子等所說如是，佛亦如是。」</p><p style="text-indent: 0em; margin-left: 0em"><span class="linehead"></span>爾時<a 
name="0783c24" id="0783c24"></a>世尊知是六十增上慢比丘心之所念，即告<a 
name="0783c25" id="0783c25"></a>文殊師利童子曰：「文殊師利！如是，如是！我如<a 
name="0783c26" id="0783c26"></a>來說法同於外道，然是外道不解佛說法。」爾<a 
name="0783c27" id="0783c27"></a>時六十增上慢比丘，聞是說已，增益受苦，憂<a 
name="0783c28" id="0783c28"></a>惱不悅，其心不樂，不知如是所說法故，從座<a 
name="0783c29" id="0783c29"></a>而去。</p><p style="text-indent: 0em; margin-left: 0em"><span class="linehead"></span>爾時大德舍利弗，問諸比丘：「大德！汝等<a 
name="0784a01" id="0784a01"></a>今欲何去？當解如來如是說法。何因何緣<a 
name="0784a02" id="0784a02"></a>故，如來爾時說？大德且住！我問如來，以何因<a 
name="0784a03" id="0784a03"></a>緣如是說也？」爾時諸比丘聞於大德舍利弗<a 
name="0784a04" id="0784a04"></a>語，即還各各，復於本座。</p><p style="text-indent: 0em; margin-left: 0em"><span class="linehead"></span>爾時大德舍利弗白<a 
name="0784a05" id="0784a05"></a>佛言：「世尊！如來何緣說如是事，願當演說斷<a 
name="0784a06" id="0784a06"></a>比丘疑？」</p><p style="text-indent: 0em; margin-left: 0em"><span class="linehead"></span>佛告舍利弗：「於意云何，若有比丘諸<a 
name="0784a07" id="0784a07"></a>漏已盡，心得解脫，是比丘等聞此言說生驚畏<a 
name="0784a08" id="0784a08"></a>不？」</p><p style="text-indent: 0em; margin-left: 0em"><span class="linehead"></span>舍利弗言：「不也，世尊！若有比丘見聖諦者，<a 
name="0784a09" id="0784a09"></a>聞一切聲不驚怖畏，何況諸漏已盡，心得解<a 
name="0784a10" id="0784a10"></a>脫者！」</p><p style="text-indent: 0em; margin-left: 0em"><span class="linehead"></span>佛告舍利弗：「或有癡人妄想分別，於不<a 
name="0784a11" id="0784a11"></a>實法得虛空行。」</p><p style="text-indent: 0em; margin-left: 0em"><span class="linehead"></span>舍利弗言：「願世尊說是法句<a 
name="0784a12" id="0784a12"></a>義，令斷眾疑！」</p><p style="text-indent: 0em; margin-left: 0em"><span class="linehead"></span>佛告舍利弗：「若見如來如夢、如<a 
name="0784a13" id="0784a13"></a>幻是名正見；若正見者，於如來所不作實想、<a 
name="0784a14" id="0784a14"></a>不作堅想、不作物想、不作名想、不作聚想；若<a 
name="0784a15" id="0784a15"></a>於如來不作實想、不作堅想、不作物想、不作<a 
name="0784a16" id="0784a16"></a>名想、不作聚想，如是等行，一切諸行悉是妄<a 
name="0784a17" id="0784a17"></a>見；若一切行悉是妄見，是知一切諸法是邪<a 
name="0784a18" id="0784a18"></a>見；若知一切諸法是邪見，佛說是等滿足邪<a 
name="0784a19" id="0784a19"></a>見；又知一切諸見是邪，是亦邪見。如是，舍利<a 
name="0784a20" id="0784a20"></a>弗！以是緣故，欲見如來名為邪見。舍利弗！是<a 
name="0784a21" id="0784a21"></a>等不見如來密身，是取分別，於如來身為<a 
name="0784a22" id="0784a22"></a>舍利如來之想。舍利弗！若有如是見於如<a 
name="0784a23" id="0784a23"></a>來，名為邪知。」</p><p style="text-indent: 0em; margin-left: 0em"><span class="linehead"></span>爾時舍利弗白佛言：「世尊！云<a 
name="0784a24" id="0784a24"></a>何邪見名為正行？」</p><p style="text-indent: 0em; margin-left: 0em"><span class="linehead"></span>佛言：「舍利弗！一切凡夫正<a 
name="0784a25" id="0784a25"></a>起覺觀，妄想分別，起依止動發、不動發，起我<a 
name="0784a26" id="0784a26"></a>見、眾生見、命見、人見，著我勝、我所勝。知是諸<a 
name="0784a27" id="0784a27"></a>事，小凡夫等動搖總務，生於戲論，知如是等<a 
name="0784a28" id="0784a28"></a>悉皆不實。舍利弗！無者，名為不實。舍利弗！不<a 
name="0784a29" id="0784a29"></a>實者，名妄語。舍利弗！妄語者，名曰為邪。舍利<a 
name="0784b01" id="0784b01"></a>弗！如是等事攝取不實，是等邪見名為正行。<a 
name="0784b02" id="0784b02"></a>舍利弗！以是緣故，所謂邪見名為正行。」</p><p style="text-indent: 0em; margin-left: 0em"><span class="linehead"></span>爾時<a 
name="0784b03" id="0784b03"></a>舍利弗白佛言：「世尊！頗有正行，所有布施無<a 
name="0784b04" id="0784b04"></a>小果、大果也？」</p><p style="text-indent: 0em; margin-left: 0em"><span class="linehead"></span>佛言：「舍利弗！若如是等正行成<a 
name="0784b05" id="0784b05"></a>就，有所施與趣向涅槃，受於涅槃，齊分涅槃。<a 
name="0784b06" id="0784b06"></a>舍利弗！而是涅槃無小果、大果，非小功德。<a 
name="0784b07" id="0784b07"></a>何以故？是涅槃者，離一切果，無有齊分，不可<a 
name="0784b08" id="0784b08"></a>齊分。」</p><p style="text-indent: 0em; margin-left: 0em"><span class="linehead"></span>舍利弗言：「世尊！若其涅槃無齊分者，云<a 
name="0784b09" id="0784b09"></a>何如來說增益無量無邊功德！」</p><p style="text-indent: 0em; margin-left: 0em"><span class="linehead"></span>佛告舍利弗：<a 
name="0784b10" id="0784b10"></a>「諸凡夫具煩惱行，我論、眾生論、命論、丈夫論，<a 
name="0784b11" id="0784b11"></a>為如是等諸眾生故，說言涅槃無有分齊，涅<a 
name="0784b12" id="0784b12"></a>槃增益無量功德，乃至令生於欲樂心。舍利<a 
name="0784b13" id="0784b13"></a>弗！假聖福田，非入涅槃。又舍利弗！離欲聖人<a 
name="0784b14" id="0784b14"></a>名見福田。舍利弗！譬如農夫種下穀種，因<a 
name="0784b15" id="0784b15"></a>生稗莠亦生餘草。舍利弗！於汝意云何，而<a 
name="0784b16" id="0784b16"></a>是農夫所得稗草是果報不？」</p><p style="text-indent: 0em; margin-left: 0em"><span class="linehead"></span>「不也，世尊！」</p><p style="text-indent: 0em; margin-left: 0em"><span class="linehead"></span>佛言：<a 
name="0784b17" id="0784b17"></a>「舍利弗！譬如農夫依因穀種，生稗餘草，生相<a 
name="0784b18" id="0784b18"></a>似穀。如是舍利弗！施聖福田，自然大報，後斷<a 
name="0784b19" id="0784b19"></a>諸漏、乾焦愛果。舍利弗！而是農夫本期為穀，<a 
name="0784b20" id="0784b20"></a>見餘稗草心不生喜，非果故、非所利故。如是<a 
name="0784b21" id="0784b21"></a>舍利弗！非有為田，安於上施聖得大果報。<a 
name="0784b22" id="0784b22"></a>舍利弗！以是因緣施正行者，無大果、大報。」</p><p style="text-indent: 0em; margin-left: 0em"><span class="linehead"></span>舍<a 
name="0784b23" id="0784b23"></a>利弗言：「世尊！若其布施無大果、大報，云何名<a 
name="0784b24" id="0784b24"></a>為世福田也！」</p><p style="text-indent: 0em; margin-left: 0em"><span class="linehead"></span>佛言：「舍利弗！非小果想，非大<a 
name="0784b25" id="0784b25"></a>果想，是施不生。若施不生，是能受於世間天、<a 
name="0784b26" id="0784b26"></a>人、阿修羅供。舍利弗！於無盡田不取果報，不<a 
name="0784b27" id="0784b27"></a>與果報。是故舍利弗！非大報、非小果是世福<a 
name="0784b28" id="0784b28"></a>田。」</p><p style="text-indent: 0em; margin-left: 0em"><span class="linehead"></span>舍利弗言：「世尊！云何是世福田不得果報？」</p><a 
name="0784b29" id="0784b29"></a><p style="text-indent: 0em; margin-left: 0em"><span class="linehead"></span>佛言舍利弗：「汝意云何，若為涅槃有果報不？」</p><a 
name="0784c01" id="0784c01"></a><p style="text-indent: 0em; margin-left: 0em"><span class="linehead"></span>舍利弗言：「無也，世尊！若施為涅槃，得果報者，<a 
name="0784c02" id="0784c02"></a>一切聖人不名無為。」</p><p style="text-indent: 0em; margin-left: 0em"><span class="linehead"></span>佛即讚言：「善哉，善哉！舍<a 
name="0784c03" id="0784c03"></a>利弗！以是事故，施世福田無有果報。」</p><p style="text-indent: 0em; margin-left: 0em"><span class="linehead"></span>爾時舍<a 
name="0784c04" id="0784c04"></a>利弗白佛言：「世尊！若施無果報，云何具足於<a 
name="0784c05" id="0784c05"></a>妄想智？」</p><p style="text-indent: 0em; margin-left: 0em"><span class="linehead"></span>佛言：「舍利弗！於意云何，若知於一切<a 
name="0784c06" id="0784c06"></a>法性是實不也？」舍利弗言：「世尊！知一切法猶<a 
name="0784c07" id="0784c07"></a>如幻性。世尊！若知幻性是不實知。何以故？<a 
name="0784c08" id="0784c08"></a>如來演說一切諸法猶如幻性。如幻性者，即<a 
name="0784c09" id="0784c09"></a>是不實。世尊！若知一切法性如此，是不實智。<a 
name="0784c10" id="0784c10"></a>所以者何？無有一法而是實者。」</p><p style="text-indent: 0em; margin-left: 0em"><span class="linehead"></span>爾時佛復讚<a 
name="0784c11" id="0784c11"></a>舍利弗：「善哉，善哉！舍利弗！如是，如是！舍利<a 
name="0784c12" id="0784c12"></a>弗！若法有實、有物、有真，則無眾生入於涅槃。<a 
name="0784c13" id="0784c13"></a>舍利弗！一切諸法亦非是實，非物、非真。是故<a 
name="0784c14" id="0784c14"></a>舍利弗！恒沙眾生入於涅槃，永不復生，亦不<a 
name="0784c15" id="0784c15"></a>知盡，眾生不實故。舍利弗！若一切眾生無有<a 
name="0784c16" id="0784c16"></a>實想，是名具足於不實智。是故舍利弗！施<a 
name="0784c17" id="0784c17"></a>無果報，能得具足滿於不實智。」</p><p style="text-indent: 0em; margin-left: 0em"><span class="linehead"></span>爾時舍利弗<a 
name="0784c18" id="0784c18"></a>白佛言：「世尊！云何智滿於不實智，而疾獲得<a 
name="0784c19" id="0784c19"></a>無生法忍？」</p><p style="text-indent: 0em; margin-left: 0em"><span class="linehead"></span>佛言：「舍利弗！若知不實而亦不證。<a 
name="0784c20" id="0784c20"></a>舍利弗！何等是不實者？我見、眾生見、命見、人<a 
name="0784c21" id="0784c21"></a>見、斷見、常見。有不實者，佛想、法想、僧想、涅槃<a 
name="0784c22" id="0784c22"></a>想。舍利弗！若心動搖，戲論總務皆是不實。舍<a 
name="0784c23" id="0784c23"></a>利弗！如是執不實中而得解脫。舍利弗！以是<a 
name="0784c24" id="0784c24"></a>事故具不實智，而疾得於無生法忍。」</p><p style="text-indent: 0em; margin-left: 0em"><span class="linehead"></span>說是法<a 
name="0784c25" id="0784c25"></a>時，四萬二千人得無生法忍，六萬優婆塞發<a 
name="0784c26" id="0784c26"></a>於無上正真道心，三萬六千天子得向智證。<a 
name="0784c27" id="0784c27"></a>是六十增上慢比丘，斷於諸漏，心得解脫。心<a 
name="0784c28" id="0784c28"></a>解脫已，俱共同聲說如是言：「世尊！我今始於<a 
name="0784c29" id="0784c29"></a>六師出家。從今日往，佛非我尊，亦非念法，又<a 
name="0785a01" id="0785a01"></a>非念僧。世尊！我從今日說於無作、說無因緣、<a 
name="0785a02" id="0785a02"></a>說無有業、說無調伏。」</p><p style="text-indent: 0em; margin-left: 0em"><span class="linehead"></span>爾時眾中若干眾生各<a 
name="0785a03" id="0785a03"></a>作是言：「是諸比丘！或捨佛戒，受外道服，所說<a 
name="0785a04" id="0785a04"></a>顛倒。」爾時大德舍利弗覺知眾心，語諸比丘<a 
name="0785a05" id="0785a05"></a>言：「大德！何緣說如是語耶：『我今始於六師出<a 
name="0785a06" id="0785a06"></a>家。』？」諸比丘言：「大德舍利弗！從今已往，六師諸<a 
name="0785a07" id="0785a07"></a>師等同一相，無增無減。大德舍利弗！我等今<a 
name="0785a08" id="0785a08"></a>知諸師不異，於出家中無所分別，故言出家。」</p><a 
name="0785a09" id="0785a09"></a><p style="text-indent: 0em; margin-left: 0em"><span class="linehead"></span>舍利弗言：「大德！何緣說言：『從今佛非我尊。』？」</p><p style="text-indent: 0em; margin-left: 0em"><span class="linehead"></span>諸<a 
name="0785a10" id="0785a10"></a>比丘言：「大德舍利弗！我從今往，自然明了，熾<a 
name="0785a11" id="0785a11"></a>然明熾，不假餘明；我自歸依，非餘歸依，自歸<a 
name="0785a12" id="0785a12"></a>自尊，是故說言：『佛非我尊。』何以故？我不離佛，<a 
name="0785a13" id="0785a13"></a>佛不離我。」</p><p style="text-indent: 0em; margin-left: 0em"><span class="linehead"></span>舍利弗言：「大德！何緣說如是言：『不<a 
name="0785a14" id="0785a14"></a>念於法，不念於僧。』？」</p><p style="text-indent: 0em; margin-left: 0em"><span class="linehead"></span>諸比丘言：「大德舍利弗！我<a 
name="0785a15" id="0785a15"></a>從今日，無法可得若念、若攝，是故我言：『從今<a 
name="0785a16" id="0785a16"></a>日往不念於僧。』」</p><p style="text-indent: 0em; margin-left: 0em"><span class="linehead"></span>舍利弗言：「大德！何言：『我從<a 
name="0785a17" id="0785a17"></a>今往說於無作。』？」諸比丘言：「大德舍利弗！我從<a 
name="0785a18" id="0785a18"></a>今往，知於一切諸法無作，是中非作、非不作，<a 
name="0785a19" id="0785a19"></a>以是故言：『我從今日說於無作。』」</p><p style="text-indent: 0em; margin-left: 0em"><span class="linehead"></span>舍利弗言：「大<a 
name="0785a20" id="0785a20"></a>德！何緣說言：『從今說無因緣。』？」諸比丘言：「大<a 
name="0785a21" id="0785a21"></a>德舍利弗！我從今日，一切有道生因緣盡，是<a 
name="0785a22" id="0785a22"></a>中無因，是故說言：『我從今說無因無緣。』」</p><p style="text-indent: 0em; margin-left: 0em"><span class="linehead"></span>舍利<a 
name="0785a23" id="0785a23"></a>弗言：「大德！何故說言：『我從今往說無有業。』？」諸<a 
name="0785a24" id="0785a24"></a>比丘言：「大德舍利弗！我從今往，知一切法究<a 
name="0785a25" id="0785a25"></a>竟涅槃，是中無有調伏、無非調伏，以是故言：<a 
name="0785a26" id="0785a26"></a>『我說無業。』」</p><p style="text-indent: 0em; margin-left: 0em"><span class="linehead"></span>是增上慢諸比丘等說是法時，有<a 
name="0785a27" id="0785a27"></a>三千六百比丘悉斷諸漏，心得解脫。</p><p style="text-indent: 0em; margin-left: 0em"><span class="linehead"></span>爾時世<a 
name="0785a28" id="0785a28"></a>尊讚諸比丘：「善哉，善哉！是實希望中無法可<a 
name="0785a29" id="0785a29"></a>得。」</p><p style="text-indent: 0em; margin-left: 0em"><span class="linehead"></span>爾時文殊師利童子白佛言：「世尊！所言得<a 
name="0785b01" id="0785b01"></a>者，何法名得？」</p><p style="text-indent: 0em; margin-left: 0em"><span class="linehead"></span>佛言：「文殊師利！得者，名曰無生<a 
name="0785b02" id="0785b02"></a>法忍。」</p><p style="text-indent: 0em; margin-left: 0em"><span class="linehead"></span>文殊師利言：「世尊！菩薩欲得無生法忍，<a 
name="0785b03" id="0785b03"></a>當云何學？云何行？云何住？云何修集？」</p><p style="text-indent: 0em; margin-left: 0em"><span class="linehead"></span>爾時<a 
name="0785b04" id="0785b04"></a>世尊答於文殊師利童子所問無生法忍義<a 
name="0785b05" id="0785b05"></a>故，即說偈言：</p><a 
name="0785b06" id="0785b06"></a><p><span class="lg">「若有求佛智，　　一切諸智上，<a 
name="0785b07" id="0785b07"></a><br>　無有法可取，　　亦無法可捨。<a 
name="0785b08" id="0785b08"></a><br>　無有法可得，　　若生是有者，<a 
name="0785b09" id="0785b09"></a><br>　無有和合法，　　凡夫欲和合。<a 
name="0785b10" id="0785b10"></a><br>　若可知可斷，　　說法為眾生，<a 
name="0785b11" id="0785b11"></a><br>　凡夫生諸行，　　不信無生法。<a 
name="0785b12" id="0785b12"></a><br>　捨離於魔法，　　菩提道最上，<a 
name="0785b13" id="0785b13"></a><br>　凡夫著二法，　　不知無二法。<a 
name="0785b14" id="0785b14"></a><br>　種種幻無實，　　凡夫人見異，<a 
name="0785b15" id="0785b15"></a><br>　是中無有異，　　一切同一相。<a 
name="0785b16" id="0785b16"></a><br>　若有凡夫說：　　『無二無二作，<a 
name="0785b17" id="0785b17"></a><br>　同幻化平等。』　　凡夫人或說：<a 
name="0785b18" id="0785b18"></a><br>『我不時盡欲，　　斷瞋及愚癡，<a 
name="0785b19" id="0785b19"></a><br>　我當善思惟。』　　非物生物想，<a 
name="0785b20" id="0785b20"></a><br>　計斷為涅槃，　　壞貪欲瞋癡，<a 
name="0785b21" id="0785b21"></a><br>　說示於空法。　　無盡亦無生，<a 
name="0785b22" id="0785b22"></a><br>　是說名涅槃，　　精進者進生，<a 
name="0785b23" id="0785b23"></a><br>　是去我法遠。　　布施持戒想，<a 
name="0785b24" id="0785b24"></a><br>　樂於菩提想，　　是不入菩提，<a 
name="0785b25" id="0785b25"></a><br>　是等行想行。　　凡夫虛妄覆，<a 
name="0785b26" id="0785b26"></a><br>　不知於空法，　　諸法等一相，<a 
name="0785b27" id="0785b27"></a><br>　當各各異說。　　若解知此法，<a 
name="0785b28" id="0785b28"></a><br>　其體性無異，　　如五指名手，<a 
name="0785b29" id="0785b29"></a><br>　得菩提不難。　　無遠菩提者，<a 
name="0785c01" id="0785c01"></a><br>　無近菩提者，　　別無分別者，<a 
name="0785c02" id="0785c02"></a><br>　是去菩提遠。　　凡夫各異行，<a 
name="0785c03" id="0785c03"></a><br>　各各相是非，　　此持戒成就，<a 
name="0785c04" id="0785c04"></a><br>　此是破戒惡。　　諸法猶如夢，<a 
name="0785c05" id="0785c05"></a><br>　諸有為無實，　　慧不取牢固，<a 
name="0785c06" id="0785c06"></a><br>　知之如幻化。　　是中戒不實，<a 
name="0785c07" id="0785c07"></a><br>　破戒亦不實，　　諸法因緣生，<a 
name="0785c08" id="0785c08"></a><br>　是中無有我。　　於千億劫中，<a 
name="0785c09" id="0785c09"></a><br>　布施與受者，　　護持無上戒，<a 
name="0785c10" id="0785c10"></a><br>　諸佛不記我。　　我時離於想，<a 
name="0785c11" id="0785c11"></a><br>　布施想無餘，　　離一切顛倒，<a 
name="0785c12" id="0785c12"></a><br>　爾時我得記。　　說施得大富，<a 
name="0785c13" id="0785c13"></a><br>　持淨戒生天，　　是中無所得，<a 
name="0785c14" id="0785c14"></a><br>　是無上菩提。　　凡夫依止有，<a 
name="0785c15" id="0785c15"></a><br>　愚癡妄憶想，　　我等得於忍，<a 
name="0785c16" id="0785c16"></a><br>　無為無有生。　　是無生法中，<a 
name="0785c17" id="0785c17"></a><br>　不思惟生者，　　於千億劫中，<a 
name="0785c18" id="0785c18"></a><br>　是得忍不難。　　假名為說法，<a 
name="0785c19" id="0785c19"></a><br>　法無有作者，　　無根本住處，<a 
name="0785c20" id="0785c20"></a><br>　悉如空閑相。　　多億數諸佛，<a 
name="0785c21" id="0785c21"></a><br>　斷貪瞋癡故，　　演說無上法，<a 
name="0785c22" id="0785c22"></a><br>　是法不可盡。　　實法無虛妄，<a 
name="0785c23" id="0785c23"></a><br>　速疾歸於盡，　　如是不實法，<a 
name="0785c24" id="0785c24"></a><br>　是實際叵得。　　婬欲瞋無邊，<a 
name="0785c25" id="0785c25"></a><br>　愚癡亦無邊，　　若不得實者，<a 
name="0785c26" id="0785c26"></a><br>　亦復不得中。　　種子中無芽，<a 
name="0785c27" id="0785c27"></a><br>　何處有果葉？　　若其不得葉，<a 
name="0785c28" id="0785c28"></a><br>　花亦不可得。　　無生法如是，<a 
name="0785c29" id="0785c29"></a><br>　眾生當生子，　　不生亦不出，<a 
name="0786a01" id="0786a01"></a><br>　此見於如實。　　猶之如石女，<a 
name="0786a02" id="0786a02"></a><br>　是終無有子，　　以其無子故，<a 
name="0786a03" id="0786a03"></a><br>　亦無有子憂。　　慧如是分別，<a 
name="0786a04" id="0786a04"></a><br>　一切法無生，　　是無有恐怖，<a 
name="0786a05" id="0786a05"></a><br>　受於生死苦。　　憂妄覆凡夫，<a 
name="0786a06" id="0786a06"></a><br>　不知法如幻，　　重荷擔虛空，<a 
name="0786a07" id="0786a07"></a><br>　非智慧者癡。　　若知於此法，<a 
name="0786a08" id="0786a08"></a><br>　無實無有邊，　　無量阿僧祇，<a 
name="0786a09" id="0786a09"></a><br>　於此無有癡。　　如所言本際，<a 
name="0786a10" id="0786a10"></a><br>　我說是無際，　　後際亦復爾，<a 
name="0786a11" id="0786a11"></a><br>　眾生際叵思，　　無際憶想際，<a 
name="0786a12" id="0786a12"></a><br>　空無有邊際，　　以知此義故，<a 
name="0786a13" id="0786a13"></a><br>　其智無有二。　　如虛空際相，<a 
name="0786a14" id="0786a14"></a><br>　眾生際叵思，　　本際如鏡像，<a 
name="0786a15" id="0786a15"></a><br>　是智無所知。　　是分別行者，<a 
name="0786a16" id="0786a16"></a><br>　其心如是思：　　『我何時盡惡？<a 
name="0786a17" id="0786a17"></a><br>　我何時成佛？』　　諸佛無有生，<a 
name="0786a18" id="0786a18"></a><br>　是中無和合，　　法無和合者，<a 
name="0786a19" id="0786a19"></a><br>　凡夫欲和合。　　無能空造合，<a 
name="0786a20" id="0786a20"></a><br>　亦無止住處，　　虛空無住故，<a 
name="0786a21" id="0786a21"></a><br>　無礙無有物。　　如是說虛空，<a 
name="0786a22" id="0786a22"></a><br>　如是知菩提；　　如是知菩提，<a 
name="0786a23" id="0786a23"></a><br>　知眾生亦爾。　　菩提虛空界，<a 
name="0786a24" id="0786a24"></a><br>　眾生界同等，　　若知如是等，<a 
name="0786a25" id="0786a25"></a><br>　得菩提不難。　　若人不進慈，<a 
name="0786a26" id="0786a26"></a><br>　不思惟作善，　　於法無所來，<a 
name="0786a27" id="0786a27"></a><br>　得菩提不難。　　是菩提難求，<a 
name="0786a28" id="0786a28"></a><br>　斷於一切求，　　無有心能得，<a 
name="0786a29" id="0786a29"></a><br>　覺無上菩提。　　思惟布施者，<a 
name="0786b01" id="0786b01"></a><br>　布施得菩提，　　終不得菩提，<a 
name="0786b02" id="0786b02"></a><br>　不得成菩提。　　思惟著戒者，<a 
name="0786b03" id="0786b03"></a><br>　憶想精進實，　　非佛法妙進，<a 
name="0786b04" id="0786b04"></a><br>　如是憶想著。　　一切法顛倒，<a 
name="0786b05" id="0786b05"></a><br>　我非不顛倒，　　未始有動發，<a 
name="0786b06" id="0786b06"></a><br>　是善無有上。　　若有憶想者，<a 
name="0786b07" id="0786b07"></a><br>　此法是無漏，　　此法是有漏，<a 
name="0786b08" id="0786b08"></a><br>　此人心不善。　　不思惟法者，<a 
name="0786b09" id="0786b09"></a><br>　是同如虛空，　　無縛亦無解，<a 
name="0786b10" id="0786b10"></a><br>　是慧無有上。　　想此是持戒，<a 
name="0786b11" id="0786b11"></a><br>　想此破戒惡，　　說二俱破戒，<a 
name="0786b12" id="0786b12"></a><br>　無上戒無二。　　諸法無有異，<a 
name="0786b13" id="0786b13"></a><br>　戒無增減相，　　是見於性者，<a 
name="0786b14" id="0786b14"></a><br>　是護持佛法。　　若心無著者，<a 
name="0786b15" id="0786b15"></a><br>　猶如空中鳥，　　如是知具足，<a 
name="0786b16" id="0786b16"></a><br>　是實沙門法。　　若無思憶想，<a 
name="0786b17" id="0786b17"></a><br>　不思惟一切，　　無心無我命，<a 
name="0786b18" id="0786b18"></a><br>　得菩提不難。　　欲出貪欲者，<a 
name="0786b19" id="0786b19"></a><br>　不為欲所牽，　　亦不捨婬欲，<a 
name="0786b20" id="0786b20"></a><br>　是菩提不難。　　不厭往想著，<a 
name="0786b21" id="0786b21"></a><br>　於無怖畏際，　　生死無驚怖，<a 
name="0786b22" id="0786b22"></a><br>　得菩提不難。」</span></p><a 
name="0786b23" id="0786b23"></a><p style="text-indent: 0em; margin-left: 0em"><span class="linehead"></span>爾時世尊說是偈已，告文殊師利童子言：「文<a 
name="0786b24" id="0786b24"></a>殊師利！若有菩薩信解此經，無有疑惑，受持<a 
name="0786b25" id="0786b25"></a>讀誦，令通利己，為他廣說，是人得於二十功<a 
name="0786b26" id="0786b26"></a>德。何等二十？諸天愛護；諸龍當護；夜叉守<a 
name="0786b27" id="0786b27"></a>護；常無亂心；命終生處自識宿命；命終生處<a 
name="0786b28" id="0786b28"></a>得於五通；命終生處見彌勒菩薩；念此經法<a 
name="0786b29" id="0786b29"></a>其心不亂，唯除眠時夢中；見佛亦見菩薩；信<a 
name="0786c01" id="0786c01"></a>解此經者，得於順忍；念此經者，現世斷瞋；持<a 
name="0786c02" id="0786c02"></a>此經者，處毒蛇中得無所畏；念此經者，得降<a 
name="0786c03" id="0786c03"></a>惡象；念此經者，得遍照三昧；學此經者，得盡<a 
name="0786c04" id="0786c04"></a>一切諸惡業障；說此經時，得於無量百千法<a 
name="0786c05" id="0786c05"></a>門，是得不失菩提之心，是得無量旋陀羅<a 
name="0786c06" id="0786c06"></a>尼；念此經者，一切魔事未曾得起；亦得生於<a 
name="0786c07" id="0786c07"></a>現在佛前，得具一切善吉諸願；念此經者，無<a 
name="0786c08" id="0786c08"></a>足、二足、三足、四足諸毒蟲中，皆得愛護；念此<a 
name="0786c09" id="0786c09"></a>經者，無非人怖，王瞋得護。文殊師利！此是說<a 
name="0786c10" id="0786c10"></a>法比丘二十功德。以持此經心無疑惑，讀誦<a 
name="0786c11" id="0786c11"></a>通利，為他廣說故。」</p><p style="text-indent: 0em; margin-left: 0em"><span class="linehead"></span>爾時文殊師利童子白佛<a 
name="0786c12" id="0786c12"></a>言：「世尊！喻諸藥樹除一切病。世尊！此經亦爾，<a 
name="0786c13" id="0786c13"></a>斷一切病。」</p><p style="text-indent: 0em; margin-left: 0em"><span class="linehead"></span>佛言：「如是，如是！文殊師利！善說此<a 
name="0786c14" id="0786c14"></a>語。此經能斷於一切病。何以故？文殊師利！本<a 
name="0786c15" id="0786c15"></a>過去世阿僧祇劫，復過阿僧祇劫，爾時有佛，<a 
name="0786c16" id="0786c16"></a>號師子遊步如來、應供、正遍知，出現于世，於<a 
name="0786c17" id="0786c17"></a>無量百千大眾之前，演說此經。文殊師利！爾<a 
name="0786c18" id="0786c18"></a>時眾中有一菩薩，名金剛幢。從是師子遊步<a 
name="0786c19" id="0786c19"></a>如來、應供、正遍知聞此經法，心無疑惑，受持<a 
name="0786c20" id="0786c20"></a>於是妙功德經，通利解入得勢力故，在於村<a 
name="0786c21" id="0786c21"></a>落、城邑、王宮而自唱言：『我是良醫。』時有無量<a 
name="0786c22" id="0786c22"></a>百千眾生種種病逼，悉來詣是金剛幢菩薩<a 
name="0786c23" id="0786c23"></a>所。是時金剛幢菩薩慈心善解，以此經法陀<a 
name="0786c24" id="0786c24"></a>羅尼章句，攝取護持諸眾生等。文殊師利！何<a 
name="0786c25" id="0786c25"></a>等是陀羅尼章句？</p><a 
name="0786c26" id="0786c26"></a><p style="text-indent: 0em; margin-left: 0em"><span class="dharani"><span class="linehead"></span>「阿蘭<span class="note">(一)</span>　波嗏羅<span class="note">(二)</span>　毘尼那<span class="note">(三)</span>　修怛&#x5483;<span class="note">(四)</span>　修復多<a 
name="0786c27" id="0786c27"></a><span class="note">(五)</span>　阿<span class="gaiji">[少/兔]<!--gaiji,,1[少/兔],2&#x3779;,3--></span>嗏<span class="note">(六)</span>　毘畔那醯<span class="note">(七)</span>　呿伽留他<span class="note">(八)</span>　摩移宿<a 
name="0786c28" id="0786c28"></a>伽<span class="note">(九)</span>　阿<span class="gaiji">[少/兔]<!--gaiji,,1[少/兔],2&#x3779;,3--></span>那折陀<span class="note">(十)</span>　那賴陀<span class="note">(十一)</span>　蜜<span class="corr" title='[羅&gt;囉] cf.【麗】'>囉</span>修蜜囉<span class="note">(十二)</span>　素<a 
name="0786c29" id="0786c29"></a>囉醯陀<span class="note">(十三)</span>　薩婆多羅<span class="note">(十四)</span>　<span class="gaiji">瞢<!--gaiji,瞢,1[目*夢],2&#x2530B;,3--></span>伽<span class="gaiji">瞢<!--gaiji,瞢,1[目*夢],2&#x2530B;,3--></span>伽<span class="note">(十五)</span>　暍&#x5414;猶呵<a 
name="0787a01" id="0787a01"></a><span class="note">(十六)</span>　摩仇摩伊呵<span class="note">(十七)</span></span></p><a 
name="0787a02" id="0787a02"></a><p style="text-indent: 0em; margin-left: 0em"><span class="linehead"></span>「以是陀羅尼章句，守護攝取彼諸眾生，除種<a 
name="0787a03" id="0787a03"></a>種病，若毒蛇螫、若癩病、若風病。文殊師利！<a 
name="0787a04" id="0787a04"></a>是金剛幢菩薩以此經法，安止眾生除去諸<a 
name="0787a05" id="0787a05"></a>病。文殊師利！汝謂爾時金剛幢菩薩豈異<a 
name="0787a06" id="0787a06"></a>人乎？莫作異觀！何以故？我是爾時金剛幢<a 
name="0787a07" id="0787a07"></a>菩薩也，我解此經多利眾生。」</p><p style="text-indent: 0em; margin-left: 0em"><span class="linehead"></span>爾時文殊師<a 
name="0787a08" id="0787a08"></a>利童子白佛言：「世尊！菩薩受持此陀羅尼<a 
name="0787a09" id="0787a09"></a>章句，讀誦通利，當行何宜何法則也？」</p><p style="text-indent: 0em; margin-left: 0em"><span class="linehead"></span>佛言：<a 
name="0787a10" id="0787a10"></a>「文殊師利！若有菩薩欲通達此陀羅尼章句，<a 
name="0787a11" id="0787a11"></a>當好淨行，不食於肉，不油塗足，不往多眾，常<a 
name="0787a12" id="0787a12"></a>於眾生起於慈心，莫作非法不淨之人而讀<a 
name="0787a13" id="0787a13"></a>此經，亦莫在於不淨處讀。」</p><p style="text-indent: 0em; margin-left: 0em"><span class="linehead"></span>爾時文殊師利童<a 
name="0787a14" id="0787a14"></a>子白佛言：「世尊！若有菩薩讀此經時不惜身<a 
name="0787a15" id="0787a15"></a>命。」佛言：「如是，如是！文殊師利！如汝所說。」</p><p style="text-indent: 0em; margin-left: 0em"><span class="linehead"></span>爾<a 
name="0787a16" id="0787a16"></a>時佛告阿難：「阿難！汝受持此經，此經當來多<a 
name="0787a17" id="0787a17"></a>利眾生。」</p><p style="text-indent: 0em; margin-left: 0em"><span class="linehead"></span>阿難白佛言：「世尊！如佛所說，我已受<a 
name="0787a18" id="0787a18"></a>持。」</p><p style="text-indent: 0em; margin-left: 0em"><span class="linehead"></span>爾時世尊讚阿難言：「善哉，善哉！阿難！汝於<a 
name="0787a19" id="0787a19"></a>來世為眾尊導。彼時眾生讀說此經，如從我<a 
name="0787a20" id="0787a20"></a>受。」</p><p style="text-indent: 0em; margin-left: 0em"><span class="linehead"></span>爾時大德阿難、大德舍利弗、文殊師利童<a 
name="0787a21" id="0787a21"></a>子，及諸天、人、阿修羅、乾闥婆等，聞佛所說，<a 
name="0787a22" id="0787a22"></a>皆大歡喜。</p><a 
name="0787a23" id="0787a23"></a><p><span class="juanname">佛說象腋經</span></p>
<hr>【經文資訊】大正藏第 17 冊 No. 0814 佛說象腋經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，三寶弟子提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1bb3.html?index=T17n0814" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T17n0814_001 by HTTrack Website Copier/3.x [XR&CO'2014], Tue, 07 Jun 2016 06:48:14 GMT -->
</html>
